<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>明清兩週志演義 - 第十五回　築菜園陳姬托修齋　依海市楊娥謀討賊</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　築菜園陳姬托修齋　依海市楊娥謀討賊</font></h4>
			　　話說吳三桂入京奔喪，因所帶人馬眾多，騷擾京城，已令他在京外設祭哭靈而去。自此三桂也以清廷為猜疑自己，清廷亦以為畏懼，自己即一面率領人馬回滇。那時清廷仍欲羈縻三桂，俟三桂回滇後，即降一道詔敕，稱獎三桂功勞，由平西王晉封為平西親王，世襲藩封罔替。吳三桂得詔，即請夏國相計議。三桂道：「孤前者入京奔喪，竟不令孤入京，是疑孤也。今又晉封孤為親王，是為藩府，是又有畏孤之心，故示羈縻之術耳。為今之計，須謀自全之道，願卿有以教我。」夏國相道：「大王如欲始終恪守臣禮，自當力辭世襲藩府之任，願解兵權，以釋朝廷之心。如其不能，又當速自為謀，毋延誤時日，自取其敗也。」吳三桂道：「早知如此，孤斷不為緬甸之行矣。然孤以二十年汗馬戰爭，始有今日。既遭朝廷疑，所可以自全者，只恃此兵權耳。曹孟德說得好，若一旦卸去兵權，必為人所算。語所謂騎虎難下，不能以冒虛名孤受實禍也。」夏國相道：「三代而後封建久廢，今大王得此異數，朝廷必有深意。大王能順則順之，若既不能，即取死之道也。究如何而可以死裡求生，自當早計。以韓信之能，破項羽可以破而不能阻未央宮之禍，燕王棣才不及韓信，而可以制建文，此視夫見機之遲早耳。此則大王智力所能，無煩老夫計及也。」吳三桂大笑道：「卿知我心也。」夏國相道：「若以此計為然，趁人心思明之際，幸勿以遲疑取禍。」吳三桂道：「今卻不能，須看部下文武之意如何，待有機會，方可乘勢行之。」夏國相道：「大王之言是也。以恩結人，以威令眾，實為上策。然早自圖，幸勿輕泄。」國相言罷而出。<br />
　　自此三桂一發施恩於人。凡雲南地方，雖為三桂藩地，惟一切官吏等仍多由朝廷虛發。惟三桂用意，一來懼朝廷派人窺視他的舉動，二來欲全用自己心腹，故雖朝廷所任的，三桂也一概撤回，另以藩府龍鳳下批咨部，以某人任某守令，以某人任某參游。縱部選本有定例，亦必撤回，改用藩府所咨選，時稱為西選。那時西選之官遍於東南，即地方督撫大吏，於西選之官亦必改容加禮，蓋恐得罪藩府也。三桂那時勢燄日熾，漸溺晏安，每暇即以聲色自娛。那寵姬圓圓，聲色為一時之冠，惟自入滇以後，頗不滿意於三桂行動，聲色憂容，但三桂寵愛之弗衰。三桂見圓圓常不大歡悅，思有以取媚之，乃大興土木為築梳妝台，以處圓圓。<br />
　　那一日，圓圓謂三桂道：「妾自蒙大王青顧，恩寵有加，復以大王英雄，榮及賤妾，妾復何憾？但妾昔日所言，願大王勿忘之也。」三桂道：「卿所言甚多，究何所指？孤焉能一盡記之？」圓圓道：「妾今榮華極矣。若再享榮華，必增妾累，願得一淨室，俾修慧業以終餘生，並贖前過，此皆大王之賜也。」三桂道：「往者戎馬倉惶，卿尚相隨奔走。今已四方無事，正當安享富貴，何以遽作此想耶？」圓圓道：「昔固許之，大王今何背之？」三桂道：「誠然。卿若離去此間，孤必不見許。若欲於雲南城內為闢地方靜養，孤自可成卿志也。」圓圓道：「今大王位至南面王，美女已下陳充斥，妾亦料大王必許妾也。妾非必要離去雲南，蓋離亂以後，妾家離散，去亦安歸？只願得一山林清趣之地，幽居靜處，稍贖前衍耳。」三桂便允其請，即令人在滇城相度地方，看哪一處最合建築。惟城北一帶地方空曠，枕山臨流，甚為清雅，即令在那處建築樓房苑囿，名為野園，實則自如離宮一樣。那處附近商山，樹木繁盛，三桂更築一園，以通商山，以便臨眺，名為安阜園。更為石棧，直達商山寺。統計野園之內，樓閣亭台有百餘座。又嫌藩府梳妝台湫陋，即在野園內建做圓圓梳妝台。下令建築之日，即另行示令居民，或有房宇相連的一概搬遷。居民一來仇恨三桂，二來又見他所為無理，多有不肯搬遷。到地方府縣官遞稟求免遷徙的，不計其數。初時地方官府縣恐觸藩府之怒，不敢上聞，惟暗中補償遷費，令居民勿得違抗。後以勒遷的房屋過多，府縣官無力補償遷費，始稟告三桂，請示辦法。三桂大怒道：「便是明家天子，且不敢違抗孤，那小民反欲違令耶？」即再出示，限五日內一概遷移，否則即行毀拆。及到期，雖有許多畏禍搬遷，惟是一班窮民，無可遷徙，仍求地方官體恤。那時地方官又恃著藩府出頭，諸事不理。三桂以人民抗己，即拘拿十數人，立行斬首，即將房屋焚毀。故貧民因此露宿山棲，不能勝數，嗟怨之聲，徹聞遠近，三桂概若不聞。且附近商山墳墓亦眾，那貧民無力遷居，還哪有力計及墳墓？故三桂更以那些墳墓妨礙工程，又怨居民不將墳墓遷葬，都令一概掘起，致令骸骨暴露。三桂都不計是那處墳墓的屍骸，惟有令人迭埋一堆，運至十數里外，以土掩之，遂成亂塚一丘，不復辨為誰家墳墓。及地場既辟，即募徵丁役萬人，日事興築。所在應用的磚瓦木石，都責成屬下官吏供應。計經年始告落成。又示令國內，凡有奇花異草、珍禽奇獸與一切玩物，倒搜羅盡淨，置諸園中。如有隱匿不行獻出者，即行罪責。以故富紳大賈交相獻納。或偵知那一家藏有奇品，即派人領兵硬行掠取。因此為建築野園一事，騷擾地方，甚於兵燹。<br />
　　自野園落成之後，三桂文字本不精通，唯愧自以武員出身，又附庸風雅，並徵文人題詠野園風景。有狂生夏嚴，題月台一聯道：<br />
　　月明故國難回首，台近荒墳易斷魂<br />
　　三桂不解其意，視為佳句。後為侍者所讒，三桂大怒，令削之，立即捕夏嚴斬首。及野園裝點既備，復於園中辟兩道小河，直通外海。每屆夏令，即與諸妃乘舟於池中，故托名為圓圓築地修齋，實則借此大興土木。只於園中隱樓一座，直通梳妝台，以處圓圓。三桂亦不時同處其中。此外樓閣亭台，風軒水榭，皆金釵十二，粉黛三千，環列萃處，繁華無比。後王思訓有野園歌一闕，單道其事，今已強半遺忘，聊掇拾湊成之。歌道：<br />
　　古滇城北數里許，後枕高山前帶水。<br />
　　孤松峭拔撐天高，綠楊縹緲斜陽裡。<br />
　　此中佳勝古來稀，中有野園壯麗無倫擬。<br />
　　層樓杰閣亙雲霄，水榭風軒隨處起。<br />
　　名花異草四時盡，不盡千紅與萬紫。<br />
　　珍禽奇獸盡搜羅，縱橫遍地皆羅綺。<br />
　　長橋似波百度飛，龍舟競渡聊復爾。<br />
　　十步閣兮五步樓，古稱阿房只如此。<br />
　　中唯妝台尤傑出，隔離天日不盈尺。<br />
　　誰能為此壯大觀，吳王興業震遐邇。<br />
　　借兵入衛明社墟，緬甸凱旋明祚圮。<br />
　　論功不數桑維翰，封藩開府南滇地。<br />
　　昇平而後溺晏安，況復佳人久擅傾城美。<br />
　　大興土木復窮奢，舍是不足娛歌伎。<br />
　　君王豈計民流離，只憂美人心不喜。<br />
　　萬家廬舍皆丘墟，千年墳塚成荒壘。<br />
　　經營累月復經年，大工竭盡民脂髓。<br />
　　野園為欲處佳人，野園成後佳人死。<br />
　　佳人死後野園傾，滄海桑田類如彼。<br />
　　當年藩府今何在？曾不十年長已矣。<br />
　　自古繁華易闃寂，況為國賊民集矢。<br />
　　我來憑弔正欷歔，欲尋野園舊遺址。<br />
　　只留蔓草繞荒煙，何堪再論興亡史！<br />
　　自野園落成之後，三桂不時與圓圓乘車在園內遊覽，故圓圓雖名為修齋，實則奢華更甚於曩時。又在野園內更建列翠軒，俯臨池塘，夾道皆種楊柳，池內又遍植蓮花。每屆夏日，三桂即與諸姬在軒內臨池。軒內計分廳事五座，窗年隙地數十丈，皆栽細草。三桂本不善書，惟好與諸姬在軒內臨池，凡春秋佳日，軒內設宴無虛夕。三桂輒攜筆墨於軒內，作擘窠大字。侍姬數人環列其側，鬢影釵光，真不異蓬台瑤島。當三桂入滇之始，即以永明故宮為藩府，附近柳營一帶，亦改作珍館崇台，至是更由藩府築道，通至野園。計園中有演武廳，三桂又每於秋涼之際，學吳宮中教美人戰，與諸姬列隊為戲。<br />
　　園內如荷花池，如淬劍亭，如九龍池，皆一時名勝也，不必細表。<br />
　　惟三桂自築成野園之後，奢侈橫暴更甚於往日。每日由藩府過野園，鎮日不出府門一步。凡部下稟報事件的，都傳到野園相見。更有時諸姬侍側，亦不顧禮度。因窮奢極侈，自然係暴斂，故種種橫暴，亦不勝數。因此人人怨憤，但畏懼藩府威勢，終無可如何。因此就激出一烈女來。<br />
　　你道這烈女是誰？卻是姓楊，單名一個娥字。本貫雲南廣西州人氏。他的父親喚做楊世英，技擊之術，著名於雲南，故世為黔國公沐府武術教習。<br />
　　楊娥少時頗讀書識字，及年既長，乃從父學習技擊，楊世英責道：「兒是女流，只合事針黹女紅，若技擊之術，非所宜也。」楊娥道：「方今亂世，將來身世且不知如何，焉能作嬌嬈弱質之態，作女紅已耶？」其父楊世英深奇之。又念膝下無兒，只單生楊娥一女，故甚為鍾愛，一切所學皆聽之，遂盡心授以技擊。楊娥盡得其傳。及年十七，即明永歷十一年，沐府遭土司沙州之亂，舉家離散。楊世英竭力救護黔國公沐天波，致身受重傷，回時奄奄一息。楊娥往問父疾，楊世英道：「父以一人竭力救主，以眾寡不敵，為亂軍所傷，父恐不久於人世矣。惜兒是女流，若是男漢，必能為父報仇雪恨也。」<br />
　　楊娥哭道：「兒雖女子，安知便不能報仇？父且放心，兒必有以報父矣。」<br />
　　楊世英遂瞑目而歿。楊娥即草草料理父喪，徐即謀報父仇。<br />
　　時沐天波已倉惶避難，會孫可望兵至雲南，恨沐天波之富儲盡為沙定洲所有，乃托言願與沐天波報仇，天波亦欲借此以恢復藩府，遂倚可望之師為復仇計。楊娥即易笄而弁，變姓名願充前軍，並作向異。遂大敗沙定洲，楊娥手刃沙定洲之首，並乞其首，以祭亡父之靈。至是，軍中已知楊娥為世英之女，莫不奇之。可望欲得為侍妾，楊娥佯允之，托言往改葬故父後，即委身相從，可望亦信之不疑。唯楊娥先曾許字張英，那張英亦黔府武衛，自忖不宜失身於可望，且亦知可望必敗，不應委身相從，故祭葬故父之後，即循跡隱避。可望亦無可如何。<br />
　　及可望既歿，三桂入滇，楊娥年已二十有餘，見三桂陳師緬甸，捕戮帝後，復行殺戮，張英亦被殺，且窮奢極侈，怨聲載道，便深嫉三桂，嘗慨然道：「永歷為吾之故君，沐府為吾之世主，張氏亦吾之所夫，今皆亡於逆臣之手矣。吾以女子力不能誅賊臣，復國家，留此弱質，亦復何用？」便思暗殺三桂。但念暗殺之法必須能近其身，自顧有傾城之貌，久知三桂好色，凡女子稍有姿色，無不百計掠取，計惟有乘其所好，以色蠱行刺耳。遂在城西開設賣酒肆，在肆中設六甕於牖下，自云便犬出入，每日必濃妝淡抹，獨自當壚，見者無不驚為絕色。<br />
　　時吳藩部下多紈絝子弟，自息兵以後，仍多留麾下，給以資俸。日中無事，惟祛服漫遊。見楊娥美豔，即日飲其肆中，互相嘲謔。楊娥欲借勇力以聞於三桂，又思撲殺一二輕浮子弟。恰有向楊娥調戲者，楊娥即輕舒玉腕提之，投入狗竇，以熱湯澆之。群惡少見其如此，即群起與楊娥相鬥。楊娥殊無畏怯，一躍立諸街中，群惡少復困圍之，楊娥復躍立圍外。群惡少皆向楊娥相撲，楊娥奮其技勇，當者無不披靡。群惡少復行嘩噪，楊娥怒道：「鼠輩何不惜命也？」便挽袖束履，逼近而橫掉之。各皆頭破額裂，負痛而去。<br />
　　明日群惡少復來，楊娥吒吒視之，皆不敢動。即人有就飲者，皆正色拒之，人亦大悟，不敢相犯。<br />
　　那時楊娥名噪一時，果為吳三桂所聞，即欲納之。先使人通意於楊娥，楊娥大喜，以為逆藩死期至矣，立即允肯。不料次日楊娥竟以中寒得病，未幾亦病重而歿，聞者莫不惜之。歿年僅二十四歲。後王思訓有當壚曲一闋，單記其事。曲道：<br />
　　絕世英雄有兒女，事跡心期足千古，娥眉家世事沐府，得報夫仇即報主。生小妙習少林技，時作公孫劍器舞。履端錮鐵背約金，誓入虎穴謀刺虎。城西賣酒身當壚，正色不許鄉人沽。牖嵌六甕犬作竇，靚妝自作雙明殊。吳藩宿衛半紈絝，春日踏青芳草路。酒帘飄處見紅妝，就飲語觸美人怒。玉手提擲狂且狂，請君入甕澆沸湯。鶻拳怒擊誰能當，鼠子卻立重圍張。天街躍出鷹凌霜，敗籜掃盡雌風揚。吳藩委幣欲相納，計日報仇天作合。豈圖蘭蕙掃空階，秋花霜隕風蕭颯。壯志不遂歸墓門，夕陽桃花空斷魂。至今酒肆肆旁水，嗚咽猶似恨潛吞。百年過後遺野址，太息美人胡早死。豫讓欲報智伯仇，漆身吞炭猶男子。君不見，女兒俠骨情女休，紅線紅拂非其儔。<br />
　　當楊娥臨歿時，竊歎道：「我志不成即寂寞以終，此吳逆之幸，而我之不幸也。」及歿後，三桂聞之，不知楊娥之意，反為惋惜。正是：烈女自從終牖下，逆臣從此霸滇中。<br />
　　要知後事如何，且聽下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>