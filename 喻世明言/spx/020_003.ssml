<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　陳巡檢為因孺人無有消息，心中好悶，思憶渾家，終日下淚。正思念張如春之際，忽弓兵上報：「相公，禍事！今有南雄府府尹札付來報軍情：有一強人，姓楊，名廣，綽號『鎮山虎』，聚集五七百小嘍囉，佔據南林村，打家劫舍，殺人放火，百姓遭殃。札付巡檢，『火速帶領所管一千人馬，關領軍器，前去收捕，毋得遲誤。』」陳巡檢聽知，火速收拾軍器鞍馬。披掛已了，引著一千人馬，逕奔南林村來。<break time="100ms" />
　　卻說那南林村鎮山虎正在寨中飲酒，小嘍囉報說：「官軍到來。」急上馬持刀，一聲鑼響，引了五百小嘍囉，前來迎敵。陳巡檢與鎮山虎並不打話，兩馬相交，那草寇怎敵得陳巡檢過？鬥無十合，一矛刺鎮山虎於馬下，梟其首級，殺散小嘍囉。將首級回南雄府，當廳呈獻。府尹大喜，重賞了當。自回巡檢衙，辦酒慶賀已畢。只因斬了鎮山虎，真個是：<break time="100ms" />
　　　　威名大振南雄府，武藝高強眾所欽。<break time="100ms" />
　　這陳巡檢在任，倏忽卻早三年官滿。新官交替，陳巡檢收拾行裝，與王吉離了沙角鎮。兩程並作一程行，相望庾嶺之下，紅日西沉，天色已晚。陳巡檢一行人，望見遠遠鬆林間有一座寺。王吉告官人：「前面有一座寺，我們去投宿則個。」陳巡檢勒馬向前，看那寺時，額上有「紅蓮寺」三個大金字。巡檢下馬，同一行人入寺。元來這寺中長老，名號㫋大惠禪師，佛法廣大，德行清高，是個古佛出世。當時行者報與長老：「有一過往官人投宿。」長老教行者相請。巡檢入方丈，參見長老。禮畢，長老問：「官人何來？」陳巡檢備說前事，「萬望長老慈悲，指點陳辛，尋得孺人回鄉，不忘重恩。」長老曰：「官人聽稟：此怪是白猿精，千年成器，變化難測。你孺人性貞烈，不肯依隨，被他剪髮赤腳，挑水澆花，受其苦楚。此人號曰申陽公，常到寺中，聽說禪機，講其佛法。官人若要見孺人，可在我寺中住幾時。等申陽公來時，我勸化他回心，放還你妻，如何？」陳巡檢見長老如此說，心中喜歡，且在寺中歇下。正是：<break time="100ms" />
　　　　五里亭亭一小峰，上分南北與西東。世間多少迷途客，一指還歸大道中。<break time="100ms" />
　　陳巡檢在紅蓮寺中，一住十餘日。忽一日，行者報與長老：「申陽公到寺來也。」巡檢聞之，躲於方丈中屏風後面。只見長老相迎，申陽公入方丈敘禮畢，分位而坐。行者獻茶。茶罷，申陽公告長老曰：「小聖無能斷除愛慾，只為色心迷戀本性，誰能虎項解金鈴？」長老答曰：「尊聖要解虎項金鈴，可解色心本性。色即是空，空即是色。一塵不染，萬法皆明。莫怪老僧多言相勸，聞知你洞中有一如春娘子，在洞三年。他是貞節之婦，可放他一命還鄉，此便是斷卻慾心也。」申陽公聽罷，回言：「長老，小聖心中正恨此人。罰他挑水三年，不肯回心。這等愚頑，決不輕放！」陳巡檢在屏風後聽得說，正是：<break time="100ms" />
　　　　提起心頭火，咬碎口中牙。<break time="100ms" />
陳巡檢大怒！拔出所佩寶劍，劈頭便砍。申陽公用手一指，其劍反著自身。申陽公曰：「吾不看長老之面，將你粉骨碎身，此冤必報。」道罷，申陽公別了長老，回去了。自洞中叫張如春在面前，欲要剖腹取心，害其性命。得牡丹、金蓮二人救解，依舊挑水澆花，不在話下。<break time="100ms" />
　　且說陳巡檢不知妻子下落，到也罷了；既曉得在申陽洞中，心下倍加煩惱。在紅蓮寺方丈中拜告長老：「怎生得見我妻之面？」長老曰：「要見不難。老僧指一條徑路，上山去尋。」長老叫行者引巡檢去山間尋訪，行者自回寺。只說陳辛去尋妻，未知尋得見尋不見。正是：<break time="100ms" />
　　　　風定始知蟬在樹，燈殘方見月臨窗。<break time="100ms" />
　　當日，陳巡檢帶了王吉，一同行者到梅嶺山頭，不顧崎嶇峻險，走到山巖潭畔，見個赤腳挑水婦人。慌忙向前看時，正是如春。夫妻二人抱頭而哭，各訴前情，莫非夢中相見？一一告訴。如春說：「昨日申公回洞，幾乎一命不存。」巡檢乃言：「謝紅蓮寺長老，指路來尋，不想卻好遇你，不如共你逃走了罷。」如春道：「走不得。申公妖法廣大，神通莫測。他若知我走，趕上時，和官人性命不留。我聞申公平日只怕紫陽真君，除非求得他來，方解其難。官人可急回寺去，莫待申公知之，其禍不小。」陳巡檢只得棄了如春，歸寺中拜謝長老，說已見嬌妻，言：「申公只怕紫陽真君，他在東京曾與陳辛相會，今此間窵遠，如何得他來救？」長老見他如此哀告，乃言：「等我與你入定去看，便見分曉。」長老教行者焚香，入定去了一晌。出定回來，說與陳巡檢曰：「當初紫陽真人與你一個道童，你到半路趕了他回去。你如今便可往，急走三日，必有報應。」陳巡檢見說，依其言，急急步行山寺。迤邐行了兩日，並無蹤跡。<break time="100ms" />
　　且說紫陽真人在大羅仙境與羅童曰：「吾三年前，那陳巡檢去上任時，他妻合有千日之災，今已將滿。吾憐他養道修真，好生虔心。吾今與汝同下凡間，去梅嶺救取其妻回鄉。」羅童聽旨，一同下凡，往廣東路上行來。這日，卻好陳巡檢撞見真君同羅童遠遠而來，乃急急向前跪拜，哀告曰：「真君，望救度！弟子妻張如春被申陽公妖法攝在洞中三年，受其苦楚，望真君救難則個！」真君笑曰：「陳辛，你可先去紅蓮寺中等，我便到也。」陳辛拜別，先回寺中，備辦香案，迎接真君救難。正是：<break time="100ms" />
　　　　法箓持身不等閒，立身起業有多般。千年鐵樹開花易，一日酆都出世難。
    </voice>
</speak>
