<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>姜尚伐商 - 第四回　恩州驛狐狸死妲己</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四回</br>　　恩州驛狐狸死妲己</font></h4>
			　　崇黑虎上前言曰：「仁兄大事已定，可作速收拾行裝，將令愛送進朝歌，遲恐有變。小弟回去，放令郎進城。我與家兄收兵回國，具表先達朝廷，以便仁兄朝商謝罪。」<br />
　　蘇護曰：「蒙賢弟之愛，與西伯之德，吾何愛此一女而自取滅亡哉。只是我蘇護止此一子，賢弟可速放進城，以慰老妻懸望。舉室感德不淺！」<br />
　　黑虎道：「仁兄寬心，小弟出去，即時就放他來，不必罣念。」<br />
　　黑虎出城，行至崇侯虎行營，進帳坐下。<br />
　　侯虎曰：「西伯侯姬昌好生可惡！今按兵不舉，坐觀成敗。昨遣散宜生來下書，說蘇護進女朝商，至今未見回報。今得賢弟回來，不勝萬千之喜！不知蘇護果肯朝王謝罪？」<br />
　　黑虎厲聲大叫曰：「長兄，我兄弟二人，同胞一本。你不與朝廷幹些好事，專誘天子近於佞臣，故此天下人人怨惡。蘇護已許進女朝王謝罪，你折兵損將，愧也不愧？長兄，從今與你一別，我黑虎再不會你！兩邊的，把蘇公子放了！」<br />
　　兩邊不敢違令，放了全忠。<br />
　　全忠上帳謝黑虎曰：「叔父天恩，赦小侄再生，頂戴不盡。」<br />
　　崇黑虎曰：「賢侄可與令尊說，叫他速收拾朝王，毋得遲滯。我與他上表，轉達天子，以便你父子進朝謝罪。」全忠拜謝出營，上馬回冀州。<br />
　　崇黑虎怒發如雷，領了三千人馬，上了金睛獸，自回曹州去了。<br />
　　崇侯虎愧莫敢言，只得收拾人馬，自回本國，具表請罪。<br />
　　蘇全忠進了冀州，見了父母，彼此感慰畢。護曰：「姬伯前日來書，真是救我蘇氏滅門之禍。今只得將你妹子進往朝歌，面君贖罪。你可權鎮冀川，不得生事擾民。我不日就回。」<br />
　　蘇護隨進內，對夫人楊氏曰：「囑妲己收拾行裝，與我朝王去。」<br />
　　夫人放聲大哭言曰：「此女生來嬌柔，恐不諳侍君之禮，反又惹事。」<br />
　　蘇護曰：「這也沒奈何，只得聽之而已。」<br />
　　次日，蘇護點三千人馬，五百家將，整備氈軍。<br />
　　妲己梳粧起程，淚下如雨，拜別母親、長兄，婉轉悲啼，百千嬌媚，真如籠煙芍藥，帶雨梨花。母女怎生割捨，左右侍兒苦勸，夫人方哭進府中，小姐也含淚上車。<br />
　　蘇護壓後，保妲己前進。只見前面打兩桿貴人旗旛，一路上饑餐渴飲，朝登紫陌，暮踐紅麈。過了些綠楊古道，紅杏園林，見了些啼鴉喚春，杜鵑叫月。<br />
　　在路行程非止一兩日，逢州過縣，涉水登山。<br />
　　那日抵暮，已至恩州。只見恩州驛驛丞接見。<br />
　　護曰：「驛丞，收拾廳堂，安置貴人。」<br />
　　驛丞曰：「啟老爺：此驛三年前出一妖精，以後凡有一應過往老爺，俱不在裏面安歇。可請貴人權在行營安歇，庶保無虞。不知老爺尊意如何？」<br />
　　蘇護大喝曰：「天子貴人，豈懼甚麼邪魅。況有館驛，安得停居行營之禮！快去打掃驛中廳堂住室，毋得遲誤取罪！」<br />
　　驛丞忙叫眾人打點廳堂內室，准備鋪陳，注香灑掃。一色收拾停當，來請貴人。<br />
　　蘇護將妲己安置在後面內室裏，有五十名侍兒在左右奉侍。將三千人馬俱在驛外邊圍繞；五百家將在館驛門首屯劄。<br />
　　蘇護正在廳上坐著，點上蠟燭。暗想：「方纔驛丞言此處有妖怪，此乃皇華駐節之所，人煙湊集之處，焉有此事？然亦不可不防。」將一根豹尾鞭放在案桌之旁，剔燈展玩兵書。只聽得恩州城中戍鼓初敲，已是一更時分。<br />
　　蘇護終是放心不下，乃手提鐵鞭，悄步後堂，於左右室內點視一番。見諸侍兒并小姐寂然安寢，方纔放心；復至廳上再看兵書，不覺又是二更。不一時，將交三鼓，可煞作怪，忽然一陣風響，透人肌膚，將燈滅而復明。<br />
　　蘇護被這陣怪風吹得毛骨聳然，心下正疑惑之間，忽聽後廳侍兒一聲喊叫：「有妖精來了！」<br />
　　蘇護急忙提鞭在手，搶進後廳，左手執燈，右手執鞭，將轉大廳背後，手中燈已被妖風撲滅。蘇護急轉身，再過大廳。<br />
　　蘇護大叫：「速拿燈火來！」家將取進燈火，復進後廳，只見眾侍兒慌張無措。<br />
　　蘇護急到妲己寢榻之前，用手揭起幔帳，問曰：「我兒，方纔妖氣相侵，你曾見否？」<br />
　　妲己答曰：「孩兒夢中聽得侍兒喊叫妖精來了，孩兒急待看時，又見燈光，不知是爹爹前來，並不曾看見甚麼妖怪。」<br />
　　護曰：「這個感謝天地庇佑，不曾驚嚇了你，這也罷了。」<br />
　　蘇護卻不知這個回話的乃是千年狐狸，不是妲己。方纔滅燈之時，再出廳前取得燈火來，已過了些時候。此時妲己魂魄已被狐狸吸去，且借體成形，以迷惑紂王，斷送他錦繡江山。<br />
　　蘇護心慌，一夜不曾著枕。等待天明，離了恩州驛，前往朝歌而來。<br />
　　曉行夜住，饑餐渴飲，在路行程，非止一日。渡了黃河，來至朝歌，按下營寨。<br />
　　蘇護先差官進城，見了武成王黃飛虎。差官行禮畢，曰：「我主公奉旨進女贖罪，現已到城外安營，敬請吩咐。」<br />
　　飛虎曰：「人馬可劄在城外，蘇侯可同女進城，到金亭館驛安置。」<br />
　　當時權臣費仲、尤渾見蘇護又不先送禮物，歎曰：「這逆賊，你雖則獻女贖罪，天子之喜怒不測，凡事俱在我二人點綴中。生死存亡，皆在我等掌握，他全然不理我等，甚是可惡！」<br />
　　紂王在龍德殿，有隨侍官啟駕：「費仲候旨。」<br />
　　天子命：「傳宣。」<br />
　　費仲進朝，稱呼禮畢，俯伏奏曰：「今蘇護進女，已在都城候旨定奪。」<br />
　　紂王聞奏，大怒曰：「這匹夫，當日強辭亂政，朕欲置於法，賴卿等諫止，赦歸本國。豈意此賊題詩午門，欺藐朕躬，殊屬可恨。明日朝見，定正國法，以懲欺君之罪。」<br />
　　費仲乘機奏曰：「天子之法，原非為天子而重，乃為萬姓而立。今叛臣賊子不除，是為無法。無法之朝，為天下之所棄。」<br />
　　王曰：「卿言極善。明日朕自有說。」<br />
　　次日天子登殿，鐘鼓齊鳴，文武侍立，百官朝賀畢。<br />
　　王曰：「有奏章者出班，無事且散。」<br />
　　午門官啟駕：「冀州侯蘇護候旨午門，進女請罪。」<br />
　　王命：「傳旨宣來。」<br />
　　蘇護身服犯官之服，不敢冠冕衣裳，來至丹墀之下俯伏，口稱：「犯臣蘇護，死罪！死罪！」<br />
　　王曰：「冀州蘇護，你題反詩午門，永不朝商！及至崇侯虎奉敕問罪，你尚拒敵天兵，損壞命官軍將，你有何說，今又朝君！速拿出午門梟首，以正國法！」<br />
　　首相商容出班諫曰：「蘇護反商，理當正法。但前日西伯侯姬昌有本，令蘇護進女贖罪，以完君臣大義。今蘇護既尊王法，進女朝王贖罪，情有可原。且陛下因不進女而致罪，今已進女而又加罪，甚非陛下本心，乞陛下憐而赦之。」<br />
　　紂王猶豫未定，有費仲出班奏曰：「丞相所奏，望陛下從之。且宜蘇護女妲己朝見。如果容貌出眾，禮度幽閒，可任役使，陛下便赦蘇護之罪；如不稱聖意，可連女斬於市曹，以正其罪。庶陛下不失信於臣民矣。」<br />
　　王曰：「卿言有理，宣妲己朝見。」<br />
　　妲己進午門，過九龍橋，至九間殿滴水簷前。高擎牙笏，進禮下拜，口稱：「萬歲！」<br />
　　紂王定睛觀看，見妲己烏雲疊鬢，杏臉桃腮，淺淡春山，嬌柔柳腰。真似海棠醉日，梨花帶雨，不亞九天仙女下瑤池，月裏嫦娥離玉闕。妲己啟朱唇似一點櫻桃，舌尖上吐的是美孜孜一團和氣，轉秋波如雙彎鳳目，眼角裏送的是嬌滴滴萬種風情。口稱：「犯臣女妲己願陛下萬歲，萬歲，萬萬歲！」<br />
　　只這幾句，就把紂王叫的魂遊天外，魄散九霄，骨軟筋酥，耳熱眼跳，不知如何是好。<br />
　　當時紂王起立御案之旁，命：「美人平身。」令左右宮妃：「挽蘇娘娘進壽仙宮，候朕躬回宮。」忙叫當駕官傳旨：「赦蘇護滿門無罪，聽朕加封：官還舊職，國戚新增，每月加俸二千擔。顯慶殿筵宴三日，眾百官首相慶賀皇親，誇官三日。文官二員、武官三員送卿榮歸故地。」<br />
　　蘇護謝恩，兩班文武見天子這等愛色，都有不悅之意。奈天子起駕還宮，無可諍諫，只得都到顯慶殿陪宴。<br />
　　天子同妲己在壽仙宮筵宴，當夜成就鳳友鸞交，恩愛如同膠漆。紂王自進妲己之後，朝朝宴樂，夜夜歡娛，朝政隳墮，章奏混淆。群臣便有諫章，紂王視同兒戲。日夜荒淫，不覺光陰瞬息，歲月如流，已是二月不曾設朝。<br />
　　天下八百鎮諸侯多少本到朝歌，文書房本積如山，不能面君，一個個怨氣衝天。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>