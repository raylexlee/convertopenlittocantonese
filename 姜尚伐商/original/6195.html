<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>姜尚伐商 - 第二十三回　文王夜夢飛熊兆</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十三回</br>　　文王夜夢飛熊兆</font></h4>
			　　文王聽散宜生之言，出示張掛西岐各門。驚動軍民，都來爭瞧告示。只見上書曰：<br />
　　   「西伯文王示諭軍民人等知悉：西岐之境，乃道德之鄉，無兵戈用武之擾，民安物阜，訟減官清。孤囚羑里羈縻，蒙恩赦宥歸國。因見邇來災異頻仍，水潦失度，及查本土，占驗災祥，竟無壇址。昨觀城西有官地一隅，欲造一臺，名曰靈臺，以占風候，看驗民災。又恐土木工繁，有傷爾軍民力役，特每日給工銀一錢支用。此工亦不拘日之近遠，但隨民便：願做工者即上簿造名，以便查給；如不願者，各隨爾經營，併無逼強。想宜知悉，諭眾通知。」<br />
　　西岐眾軍民人等一見告示，大家歡悅，有言曰：「大王恩德如天，莫可圖報。我等日出而嬉遊，日落而歸宿，坐享承平之福，是皆大王之所賜。今大王欲造靈臺，尚言給領工錢。我等雖肝腦涂地，手胼足胝，亦所甘心。況且為我百姓占驗災祥之設，如何反領大王工銀也。」<br />
　　一郡軍民無不歡悅，情願出力造臺。散宜生知民心如此，抱本進內啟奏。<br />
　　文王曰：「軍民既有此意舉，隨傳旨給散銀兩。」眾民領訖。文王對散宜生曰：「可選吉日，破土興工。」眾民用心，著意搬泥運土，伐木造臺。<br />
　　造靈臺不過旬月，管工官來報工完。文王大喜，隨同文武多官排鑾輿出郭，行至靈臺觀看，雕梁畫棟，臺砌巍峨，真一大觀也。<br />
　　文王隨同兩班文武上得靈臺，四面一觀，文王默然不語。<br />
　　時有上大夫散宜生出班奏曰：「今日靈臺工完，大王為何不悅？」<br />
　　文王曰：「非是不悅。此臺雖好，臺下欠少一池沼以應水火既濟、配合陰陽之意。孤欲再開池沼，又恐勞傷民力，故此鬱鬱耳。」<br />
　　宜生啟曰：「靈臺之工，甚是浩大，尚且不日而成；況於臺下一沼，其工甚易。」宜生忙傳王旨：「臺下再開一沼池，以應 水火既濟之意。」<br />
　　說言未了，只見眾民大呼曰：「小小池沼，有何難成，又勞聖慮！」眾人隨將帶來鍬鋤，一時挑挖；內中挑出一付枯骨，眾人四路拋擲。文王在臺上，見眾人拋棄枯骨。<br />
　　王問曰：「眾民拋棄何物？」<br />
　　左右啟奏曰：「此地掘起一付人骨，眾人故此拋擲。」<br />
　　文王急傳旨，命眾人：「將枯骨取來，放在一處，用匣盛之，埋於高阜之地。豈有因孤開沼而暴露此骸骨，實孤之罪也。」<br />
　　眾人聽見此言，大呼曰：「聖德之君，澤及枯骨，何況我等人民，不沾雨露之恩。真是廣施人意，道合天心，西岐萬民獲有父母矣！」眾民歡聲大悅。<br />
　　文王因在靈臺看挖沼池，不覺天色漸晚，回駕不及。文王隨文武在靈臺上設宴，君臣共樂。席罷之後，文武在臺下安歇，文王臺上設繡榻而寢。<br />
　　時至三更，正值夢中，忽見東南一隻白額猛虎，脅生雙翼，望帳中撲來。文王急叫左右，只聽臺後一聲響喨，火光沖霄，文王驚醒，嚇了一身香汗；聽臺下已打三更。文王自思：「此夢主何凶吉，待到天明，再作商議。」<br />
　　次早文武上臺，參謁已畢，文王曰：「大夫散宜生何在？」<br />
　　散宜生出班見禮曰：「有何宣召？」<br />
　　文王曰：「孤今夜三鼓，得一異夢，夢見東南有一只白額猛虎，脅生雙翼，望帳中撲來，孤急呼左右，只見臺後火光沖霄，一聲響喨，驚醒，乃是一夢。此兆不知主何吉兇？」<br />
　　散宜生躬身賀曰：「此夢乃大王之大吉兆，主大王得棟梁之臣，大賢之客，真不讓風后、伊尹之右。」<br />
　　文王曰：「卿何以見得如此？」<br />
　　宜生曰：「昔商高宗曾有飛熊入夢，得傳說於版築之間；今主公夢虎生雙翼者，乃熊也；又見臺後火光，乃火鍛物之象。今西方屬金，金見火必鍛；鍛煉寒金，必成大器。此乃興周之大兆。故此臣特欣賀。」眾官聽畢，齊聲稱賀。<br />
　　文王傳旨回駕，心欲訪賢，以應此兆。<br />
　　姜子牙自從棄卻朝歌，別了馬氏，土遁救了居民，隱於磻溪，垂釣渭水。子牙一意守時候命，不管閒非，日誦「黃庭」，悟道修真。苦悶時，持絲綸倚綠柳而垂釣。時時心上崑崙，刻刻念隨師長，難忘道德，朝暮懸懸。<br />
　　這日子牙坐於垂楊之下，只見滔滔流水，無盡無休，徹夜東行，熬盡人間萬古。但見青山流水依然在，古往今來盡是空。<br />
　　子牙歎畢，只聽得一人作歌而來：「登山過嶺，伐木丁丁。隨身板斧，砍劈枯藤。崖前免走，山後鹿鳴。樹梢異鳥，柳外黃鶯。見了些青松檜柏，李白桃紅。無憂樵子，勝似腰金。擔柴一石，易米三升。隨時菜蔬，沽酒二瓶。對月邀飲，樂守孤林。深山幽僻，萬壑無聲。奇花異草，逐日相侵。逍遙自在，任意縱橫。」<br />
　　樵子歌罷，把一擔柴放下，近前少憩，問子牙曰：「老丈，我常時見你在此，執竿釣魚，我和你像一個故事。」<br />
　　子牙曰：「像何故事？」<br />
　　樵子曰：「我與你像一個漁樵問答。」<br />
　　子牙大喜：「好個漁樵問答。」<br />
　　樵子曰：「你上姓？貴處？緣何到此？」<br />
　　子牙曰：「吾乃東海許洲人也。姓姜，名尚，字子牙，道號飛熊。」<br />
　　樵子聽罷，揚笑不止。子牙問樵子曰：「你姓甚？名誰？」<br />
　　樵子曰：「吾姓武，名吉，祖貫西岐人氏。」<br />
　　子牙曰：「你方纔聽吾姓名，反加揚笑者，何也？」<br />
　　武吉曰：「你纔才言號飛熊，故有此笑。」<br />
　　子牙曰：「人各有號，何以為笑？」<br />
　　樵子曰：「當時古人，高人，聖人，賢人，胸藏萬斛珠璣，腹隱無邊錦繡。如風后、老彭傅說、常桑、伊尹之輩，方稱其號；似你也有此號，名不稱實，故此笑耳。我常時見你絆綠柳而垂絲，別無營運，守株而待兔，看此清波，無識見高明，為何亦稱道號？」<br />
　　武吉言罷，卻將溪邊釣竿拿起，見線上叩一針而無曲。樵子撫掌大笑不止，對子牙點頭歎曰：「有智不在年高，無謀空言百歲。」<br />
　　子牙曰：「年高方知有智，百歲豈是無謀？」<br />
　　樵子問子牙曰：「你這釣線何為不曲？古語云：且將香餌釣金鰲。我傳你一法，將此針用火燒紅，打成鉤樣，上用香餌，線上又用浮子，魚來吞食，浮子自動，是知魚至，望上一拎，鉤掛魚腮，方能得鯉，此是捕魚之方。似這等鉤，莫說三年，便百年也無一魚到手。可見你智量愚拙，安得妄日飛熊！」<br />
　　子牙曰：「你只知其一，不知其二。老夫在此，名雖垂釣，我自意不在魚。吾在此不過守青雲而得路，撥陰翳而騰霄，豈可曲中而取魚乎！非丈夫之所為也。吾寧在直中取，不向曲中求，不為錦鱗設，只釣王與侯。」<br />
　　武吉聽罷，大笑曰：「你這個人也想王侯做！看你那個嘴臉，不像王侯，你到像個活猴！」<br />
　　子牙也笑著曰：「你看我的嘴臉不像王侯，我看你的嘴臉也不甚麼好。」<br />
　　武吉曰：「我的嘴臉比你好些。吾雖樵夫，真比你快活：春看桃杏，夏賞荷紅，秋看黃菊，冬賞梅松。」<br />
　　子牙曰：「不是這等嘴瞼。我看你臉上的氣色不甚麼好。」<br />
　　武吉曰：「你看我的氣色怎的不好？」<br />
　　子牙曰：「你左眼青，右眼紅，今日進城打死人。」<br />
　　武吉聽罷，叱之曰：「我和你閑談戲語，為何毒口傷人？」<br />
　　武吉挑起柴，逕往西岐城中來賣。不覺行至南門，卻逢文王車駕往靈臺，占驗災祥之兆。<br />
　　隨侍文武出城，兩邊侍衛甲馬御林軍人大呼曰：「千歲駕臨，少來！」<br />
　　武吉挑著一擔柴往南門來，市井道窄，將柴換肩。不知塌了一頭，番轉尖擔，把門軍王相夾耳門一下，即刻打死。<br />
　　兩邊人大叫曰：「樵子打死了門軍！」即時拿住，來見文王。<br />
　　文王曰：「此是何人？」<br />
　　兩邊啟奏：「大王千歲，這個樵子不知何故打死門軍王相。」<br />
　　文王在馬上問曰：「那樵子姓甚名字？為何打死王相？」<br />
　　武吉啟曰：「小人就是西岐的良民，叫做武吉。因見大王駕臨，道路窄狹，將柴換肩，誤傷王相。」<br />
　　文王曰：「武吉既打死王相，理當抵命。」<br />
　　隨即就在南門畫地為牢，豎木為吏，將武吉禁於此間，文王往靈臺去了。紂時畫地為牢，止西岐有此事。東、南、北連朝歌俱有禁獄，惟西岐因文王先天數，禍福無差。因此人民不敢逃匿，所以畫地為獄，民亦不敢逃去。但凡人走了，文王演先天數，算出拿來，加倍問罪。以此頑猾之民，皆奉公守法，故曰「畫地為獄」。<br />
　　武吉禁了三日，不得回家。武吉思：「母無依，必定倚閭而望；況又不知我有刑陷之災。」因思母親，放聲大哭。<br />
　　其時散宜生往南門過，忽見武吉悲聲大痛，散宜生問曰：「你是前日打死王相的。殺人償命，理之常也，為何大哭？」<br />
　　武吉告曰：「小人有母，七十餘歲。小人無兄無弟，又無妻室。母老孤身，必為溝渠餓殍，屍骸暴露，情切傷悲。養子無益，子喪母亡，思之切骨，苦不敢言。小人不得已，放聲大哭。不知迴避，有犯大夫，祈望恕罪。」<br />
　　散宜生聽龍，默思久之曰：「武吉不必哭，我往見千歲啟一本，放你回去，辦你母親衣衾棺木，柴米養身之資，你再等秋後以正國法。」<br />
　　武吉叩頭：「謝老爺大恩！」<br />
　　宜生一日進便殿，見文王朝賀畢，散宜生奏曰：「臣啟大王：前日武吉打傷王相人命，禁於南門。武吉言有老母七十有餘歲，無人照料，吉遭國法，母必成溝渠之鬼。臣思王相人命，原非鬥毆，實乃誤傷。據臣愚見，且放武吉歸家，以辦養母之費，棺木衣衾之資，完畢，再來抵償王相之命。臣請大王旨意定奪。」<br />
　　文王聽宜生之言，隨准行：「速放武吉回家。」<br />
　　武吉出了獄，可憐思家心重，飛奔回來。只見母親倚閭而望，見武吉回家，忙問曰：「我兒，你因甚麼事，這幾日纔來？為母在家，曉夜不安，又恐你在深山窮谷被虎狼所傷，使為娘的懸心吊膽，廢寢忘餐。今日見你，我方心落。不知你為何事，今日纔回？」<br />
　　武吉哭拜在地曰：「母親，孩兒不幸前日往南門賣柴，打死門軍王相。文王把孩兒禁於獄中。我想母親在家中懸望，多虧上大夫散宜生老爺啟奏文王，放我歸家，置辦你的衣衾、棺木、米糧之類，打點停當，孩兒就去償王相之命。母親，你養我一湯無益了！」道罷大哭。<br />
　　其母聽見兒子遭此人命重情，魂不附體，一把扯住武吉，悲聲哽咽，兩淚如珠，對天歎曰：「我兒忠厚半生，并無欺妄，孝母守分，今日有何事得罪天地，遭此陷穽之災。我兒，你有差遲，為娘的焉能有命！」<br />
　　武吉曰：「前一日，孩兒擔柴行至磻溪，見一老人執竿垂釣。那老人說孩兒左眼青，右眼紅，今日必定打死人，確確的，那一日打死了王相。我想老人嘴極毒，想將起來可惡。」<br />
　　其母問吉曰：「那老人姓甚，名誰？」<br />
　　武吉曰：「那老人姓姜，名尚，字子牙，道號飛熊。因他說出號來，孩兒故此笑他。他纔說出這樣破話。」<br />
　　老母曰：「此老善相，莫非有先見之明。我兒，此老人你還去求他救你。此老必是高人。」<br />
　　武吉聽了母命，收拾逕往磻溪來見子牙。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>