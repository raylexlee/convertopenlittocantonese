<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>姜尚伐商 - 第十七回　蘇妲己置造蠆盆</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七回</br>　　蘇妲己置造蠆盆</font></h4>
			　　子牙用三昧真火燒這妖精。此火非同凡火，從眼、鼻、口中噴將出來，乃是精、氣、神煉成三昧，養就離精，與凡火共成一處，此妖精怎麼經得起！<br />
　　妖精在火光中，爬將起來，大叫曰：「姜子牙，我與你無冤無讎，怎將三昧真火燒我？」<br />
　　紂王聽見火裏妖精說話，嚇的汗流浹背，目瞪痴呆。<br />
　　子牙曰：「陛下，請駕進樓，雷來了。」子牙雙手齊放，只見霹靂交加，一聲響喨，火滅煙消，現出一面玉石琵琶來。<br />
　　紂王與妲己曰：「此妖已現真形。」<br />
　　妲己聽言，心如刀絞，意似油煎，暗暗叫苦：「今遇惡人，將你原形燒出，使我肉身何安。我不殺姜尚，誓不與匹夫俱生！」妲己只得勉作笑容，啟奏曰：「陛下命左右將玉石琵琶取上樓來，待妾上了絲弦，早晚與陛下進御取樂。妾觀姜尚，才術兩全，何不封彼在朝保駕？」<br />
　　王曰：「御妻之言甚善。」<br />
　　天子傳旨：「且將玉石琵琶，取上樓來。姜尚聽朕封官：官拜下大夫，特授司天監職，隨朝侍用。」子牙謝恩，出午門外，冠帶回異人庄上。<br />
　　異人設席款待，親友俱來恭賀。飲酒數日，子牙復往都城隨朝。<br />
　　妲己把玉石琵琶放於摘星樓上，採天地之靈氣，受日月之精華，任其自養。<br />
  　一日，紂王在摘星樓與妲己飲宴，酒至半酣，妲旦歌舞一回，與紂王作樂。三宮嬪妃，六院宮人，齊聲喝采。內有七十餘名宮人，俱不喝采，眼下且有淚痕。<br />
　　妲己看了，停住歌舞，查問宮人：「你等原是何宮？」<br />
　　宮人曰：「姜皇后宮。」<br />
　　妲己怒曰：「你主母謀逆賜死，你們反懷忿怒，久後必成宮闈之患。」奏與紂王。<br />
　　紂王大怒，傳旨：「拿下樓，俱用金瓜打死！」<br />
　　妲己奏曰：「陛下，且不必將這起逆黨擊頂，暫且送下冷宮，妾有一計，可除宮中大弊。」奉御官將宮女送下冷宮。<br />
　　妲己奏紂王曰：「將摘星樓下，方圓開二十四丈闊，深五丈。陛下傳旨，命都城萬民，每一戶納蛇四條，都放此坑之內。將作弊宮人，跣剝乾淨，送下坑中，喂此毒蛇。此刑名曰：蠆盆。」<br />
　　紂王曰：「御妻之奇法，真可剔除宮中大弊。」天子隨傳旨意，張掛各門。<br />
　　國法森嚴，萬民遭累，勒令限期，往龍德殿交蛇。眾民日日進於朝中，並無內外，法紀全消。朝廷失政，不止一日。眾民納蛇，都城那裏有這些蛇，俱到外縣買蛇交納。<br />
　　一日，文書房上大夫膠鬲，在看天下本章。只見眾民或三兩成行，四五一處，手提筐籃，進九間大殿。大夫問執殿官：「這些百姓，手提筐籃，裏面是甚東西？」<br />
　　執殿官答曰：「萬民交蛇。」<br />
　　大夫大驚曰：「天子要蛇何用？」<br />
　　執殿官曰：「卑職不知。」<br />
　　大夫出文書房到大殿，眾民見大夫叩頭。膠鬲曰：「你等拿的甚麼東西？」<br />
　　眾民曰：「天子榜文，張掛各門，每一戶納蛇四條。都城那裏許多蛇，俱在百裏之外，買來交納。不知聖上何用。」<br />
　　膠鬲曰：「你們且去交蛇。」眾民去了。<br />
　　大夫進文書房，不看本章，只見武成王黃飛虎、比干、微子、箕子、楊任、楊修俱至，相見禮畢。膠鬲曰：「列位大人可知天子令百姓每戶納蛇四條，不知取此何用。」<br />
　　黃飛虎答曰：「末將昨日看操回來，見眾民言，天子張掛榜文，每戶納蛇四條，紛紛不絕，俱有怨言。因此今日到此，請問列位大人，必知其詳。」<br />
　　箕子曰：「我等一字也不知。」<br />
　　黃飛虎曰：「列位既不知道，叫執殿官過來，你聽我分付。你上心打聽，天子用此物做甚麼事。若得實信，速來報我，重重賞你。」執殿官領命去訖，眾官隨散。<br />
　　又過五七曰，蛇已交完，收蛇官往摘星樓回旨奏曰：「都城眾民交蛇已完，奴婢回旨。」<br />
　　紂王問妲己曰：「坑中蛇已完了，御妻何以治此？」<br />
　　妲己曰：「陛下傳旨，可將前日暫寄不游宮宮人，跣剝乾淨，用繩縛背，推下坑中，喂此蛇蝎。若無此極刑，宮中深弊難除。」<br />
　　紂王曰：「御妻所設此刑，真是除奸之要法。」蛇既納完，命奉御官：「將不遊宮前日送下宮人，綁出推落蠆盆。」奉御官得旨，不一時將宮人綁至坑邊。<br />
　　那宮人一見蛇猙獰，揚頭吐舌，惡相難看，七十二名宮人一齊叫苦。<br />
　　那日膠鬲在文書房，也為這件事，逐日打聽；只聽得一陣悲聲慘切。<br />
　　大夫出的文書房來，見執殿官忙忙來報：「啟老爺！前日天子取蛇，放在坑中；今日將七十二名宮人，跣剝入坑，喂此蛇蝎。卑職探聽得實，前來報知。」<br />
　　膠鬲聞言，心中甚是激烈，逕進內庭，過了龍德殿，進分宮樓，走至摘星樓下，只見眾宮人赤身縛背，淚流滿面，哀聲叫苦，悽慘難觀。膠鬲厲聲大叫曰：「此事豈可行！膠鬲有本啟奏！」<br />
　　紂王正要看毒蛇咬食宮人，以為取樂，不期大夫膠鬲啟奏。紂王宣膠鬲上樓俯伏，王問曰：「朕無旨意，卿有何奏章？」<br />
　　膠鬲泣而奏曰：「臣不為別事，因見陛下橫刑慘酷，民遭荼毒。君臣暌隔，上下不相交接，宇宙已成否塞之象。今陛下又用這等非刑，宮人得何罪！陛下不修仁政，日行暴虐，自從盤古至今，并不曾見，此刑為何名？那一代君王所製？」<br />
　　王曰：「宮人作弊，無法可除，往往不息，故設此刑，名曰：蠆盆。」<br />
　　膠鬲奏曰：「人之四肢，莫非皮肉，雖有貴賤之殊，總是一體。令人坑穴之中，毒蛇吞啖，苦痛傷心。陛下觀之，其心何忍，聖意何樂。況宮人皆係女子，朝夕宮中，侍陛下於左右，不過役使，有何大弊，遭此慘刑？」<br />
　　王曰：「卿之所諫，亦似有理。但肘腋之患，發不及覺，豈得以草率之刑治之。況婦寺陰謀險毒，不如此，彼未必知驚耳。」<br />
　　膠鬲厲聲言曰：「今陛下忍心喪德，不聽臣言。妄行暴虐，罔有悛心，使天下諸侯懷怨，東伯侯無辜受戮，南伯侯屈死朝歌，諫官盡炮烙。今無辜宮娥，又入蠆盆。陛下只知歡娛於深宮，信讒聽佞，荒淫酗酒。成湯天下亡矣！」<br />
　　紂王大怒曰：「好匹夫！怎敢無知侮謗聖君，罪在不赦！」叫左右：「即將此匹夫剝淨，送入蠆盆，以正國法！」<br />
　　眾人方欲來拿，被膠鬲大喝曰：「昏君無道，殺戮諫臣，此國家大患，吾不忍見成湯數百年天下一旦付與他人，雖死我不瞑目。況吾官居諫議，怎入蠆盆！」手指紂王大罵：「昏君！這等橫暴，終應西伯之言！」大夫言罷，望摘星樓下一跳，撞將下來，跌了個腦漿迸流，死於非命。<br />
　　膠鬲墜樓，粉身碎骨。紂王看見，更覺大怒，傳旨：「將宮女推下蠆盆，連膠鬲一齊喂了蛇蝎！」可憐七十二名宮人，齊齊落於坑內，餓蛇將官人盤繞，吞咬皮膚，鑽入腹內，苦痛非常。<br />
　　妲己曰：「若無此刑，焉得除宮中大患！」<br />
　　紂王以手拂妲己之背曰：「喜你這等奇法，妙不可言！」兩邊宮人，心酸膽碎。<br />
　　妲己又奏曰：「陛下可再傳旨，將蠆盆左邊掘一池，右邊挖一沼，池中以糟邱為山；右邊以酒為池。糟邱山上，用樹枝插滿，把肉披成薄片，掛在樹枝之上，名曰：肉林，右邊將酒灌滿，名曰：酒海。天子富有四海，原該享無窮富貴；此肉林、酒海，非天子之尊，不得妄自尊享也。」<br />
　　紂王曰：「御妻異制奇觀，真堪玩賞；非奇思妙想，不能如此。」隨傳旨，依法制造。<br />
　　非止一日，將酒池、肉林，造的完全。紂王設宴，與妲己玩賞肉林、酒池。正飲之間，妲己奏曰：「樂聲煩厭，歌唱尋常，陛下傳旨，命宮人與宦官撲跌，得勝者，池中賞酒，不勝者乃無用之婢，侍於御前，有辱天子，可用金瓜擊頂，放於糟內。」<br />
　　妲己奏畢，紂王無不聽從，傳旨；命宮人宦官撲跌。可憐這妖孽在宮中，無所不為，宦官遭殄，民命傷殘，只為了供妖孽之血食。<br />
　　紂王聽信妲己，造酒池、肉林，一無忌憚，朝綱不整，任意荒淫。一日，妲己忽然想起玉石琵琶精之恨，設計謀害子牙。<br />
　　那日在摘星樓與紂王飲宴，酒至半酣，妲己曰：「妾有一圖畫，獻與陛下一觀。」<br />
　　王曰：「取來朕看。」妲己命官人將畫叉挑著。<br />
　　此畫又非翎毛，又非走獸，又非山景，又非人物。上畫一臺，高四丈九尺，殿閣巍峨，瓊樓玉宇，瑪瑙砌就欄杆，明珠粧成梁棟，夜現光華，照耀瑞彩，名曰：「鹿臺。」<br />
　　妲己奏曰：「陛下萬乘至尊，貴為天子，富有四海，若不造此臺，不足以壯觀瞻。此臺真是瑤池玉闕，閬苑蓬萊。陛下早晚宴於臺上，自有仙人、仙女下降。陛下得與真仙遨游，延年益壽，祿算無窮。陛下與妾，共叨福庇，永享人間富貴也。」<br />
　　王曰：「此臺工程浩大，命何官督造？」<br />
　　妲己奏曰：「此工須得才藝精巧、聰明睿智、深識陰陽、洞曉生剋。以妾觀之，非下大夫姜尚不可。」<br />
　　紂王聞言，即傳旨：「宣下大夫姜尚。」使臣往比干府召姜尚。此干慌忙接旨。<br />
　　使臣曰：「旨意乃宣下大夫姜尚。」<br />
　　子牙即忙接旨，謝恩曰：「天使大人，可先到午門，卑職就至。」使臣去了。<br />
　　子牙暗起一課，早知今日之厄。子牙對比干謝曰：「姜尚荷蒙大德提攜，並早晚指教之恩。不期今日相別。此恩此德，不知何時可報。」<br />
　　比干曰：「先生何故出此言？」<br />
　　子牙曰：「尚占運命，主今日不好，有害無利，有兇無吉。」<br />
　　比干曰：「先生又非諫官在位，況且不久面君，以順為是，何害之有！」<br />
　　子牙曰：「尚有一柬帖，壓在書房硯臺之下，但丞相有大難臨身，無處解釋，可觀此柬，庶幾可脫其危，乃卑職報丞相涓涯之萬一耳。從今一別，不知何日能再睹尊顏！」<br />
　　子牙作辭，比干著實不忍：「先生果有災迍，待吾進朝面君，可保先生無虞。」<br />
　　子牙曰：「數已如此，該為則為，不該為時，尚應無為。」比干相送，子牙出相府，上馬來到午門，逕至摘星樓候旨。奉御官宣上摘星樓，見駕畢。<br />
　　王曰：「卿與朕代勞，起造鹿臺，俟功成之日，如祿增官，朕決不食言。圖樣在此。」<br />
　　子牙一看，高四丈九尺，上造瓊樓玉宇，殿閣重檐，瑪瑙砌就欄杆，寶石粧成棟梁。子牙看罷，暗想：「朝歌非吾久居之地，且將言語感悟這昏君，昏君必定不聽、發怒。我就此脫身隱了，何為不可！<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>