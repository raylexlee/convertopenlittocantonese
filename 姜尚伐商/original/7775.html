<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>姜尚伐商 - 第五十一回　子牙劫營破聞仲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十一回</br>　　子牙劫營破聞仲</font></h4>
			　　二位天尊進陣。老子見眾門人似醉而未醒，沉沉酣睡，呼吸有鼻息之聲。又見八卦臺上有四五個五體不全之人，老子歎曰：「可惜千載功行，一旦俱成畫餅！」<br />
　　瓊霄見老子進陣來觀望，便放起金蛟剪去，那剪在空中挺折如剪，頭交頭，尾交尾，落將下來。老子在牛背上看見金蛟剪落下來，把袖口望上一迎，那剪子如芥子落於大海之中，毫無動靜。<br />
　　碧霄又把混元金斗祭起；老子把風火蒲團往空中一丟，喚黃巾力士：「將此斗帶上玉虛宮去！」<br />
　　三位娘娘大呼曰：「罷了！收吾之寶，豈肯干休！」三位齊下臺來，仗劍飛來直取。老子將乾坤圖抖開，命黃巾力士：「將雲霄裹去了，壓在麒麟崖下！」力士得旨，將圖裹去。<br />
　　瓊霄仗劍而來。元始命白鶴童子把三寶玉如意祭在空中，正中瓊霄頂上，打開天靈，一道靈魂往封神臺去了。<br />
　　碧霄大呼曰：「道德千年，一旦被你等所傷，誠為枉修功行！」用一口飛劍來取元始天尊，被白鶴童子一如意，把飛劍打落塵埃。<br />
　　元始袖中取一盒，揭開蓋，丟起空中，把碧霄連人帶鳥裝在盒內；不一會化為血水，靈魂也往封神臺去了。<br />
　　菡芝仙同彩雲仙子還在八卦臺上，看二位天尊。元始既破「黃河陣」，眾弟子都睡在地上。老子用中指一指，地下雷鳴一聲，眾弟子猛然驚醒；連楊戩、金木二吒齊齊躍起，拜伏在地。老子乘牛轉出，回至篷上。眾門人拜畢。<br />
　　元始天尊曰：「今日諸弟子削了頂上三花，消了胸中五氣，遭逢劫數，自是難逃。況今姜尚有四九之驚，爾等要往來相佐；再賜爾等縱地金光法，可日行數千裏。爾等鎮洞之寶，俱裝在混元金斗內，將取來還你等。如今留南極仙翁破紅沙陣，我同道兄暫回玉虛宮。白鶴童子，陪你師父同回。」遂命「返駕」，眾門人排班送二位天尊回駕。<br />
　　彩雲仙子、菡芝仙見破了「黃河陣」，退老營來見聞太師，太師已知陣破，玉虛門人都救回去了，心下十分不安，忙具表遣官往朝歌求救；又發火牌，調三山關總兵官鄧九公往麾下聽用。<br />
　　燃燈在篷上與眾道者默坐，由南極仙翁打點破「紅沙陣」。<br />
　　子牙到九十九日上，來見燃燈，口稱：「老師，明日正該破陣。」<br />
　　次日，眾仙步行排班，南極仙翁同白鶴童兒至陣前，大呼曰：「吾師來會紅沙陣主！」張天君從陣裏出來，甚是凶惡，跨鹿提劍，殺奔前來。抬頭見是南極仙翁，張紹曰：「道兄，你是為善最樂之士，亦非破陣之流，此陣只可惜修就神仙體，若遇紅沙頃刻休！」<br />
　　南極仙翁曰：「張紹，你不必多言。此陣今日該是我破。料你也不能久立於陽世。」<br />
　　張天君大怒，縱鹿沖來，把劍往仙翁頂上就劈。傍有白鶴童子將三寶玉如意赴面交還。來往未及數合，張天君掩一劍，望陣中就走。<br />
　　白鶴童子隨後跟來，南極仙翁同入陣內。張紹下鹿，上臺，把紅沙抓了數片，望仙翁打來。南極仙翁將五火七翎扇把紅沙一搧，紅沙一去，影跡無蹤。<br />
　　南極仙翁曰：「張紹今日離逃此厄！」張紹欲待逃遁，早被白鶴童子祭起玉如意，正中張紹後心，打翻跌下臺來。白鶴童子手起一劍，即時血染衣襟。<br />
　　南極仙翁破了「紅沙陣」，白鶴童子見三穴內有人。南極仙翁發一雷，驚動哪吒、雷震子，俱將身一躍，睜開眼看見南極仙翁，知是師尊來救護。<br />
　　哪吒急來扶武王，武王已是人事不醒。坐下逍遙馬，百日都壞了。燃燈在外面見破了「紅沙陣」，子牙催騎入陣，來看武王。<br />
　　燃燈曰：「不妨，前日入陣時，有三道符印護其前後心體；武王該有百日之災，吾自有處治。」命雷震子背負武王屍骸，放在篷下，用水沐浴。燃<br />
　　燈將一粒丹藥用水研化，灌入武王口內。有兩個時辰，武王睜眼觀看，方知迴生；見子牙眾門人立於左右。<br />
　　王曰：「孤今日又見相父也！」子牙差左右聽用官，送武王回宮。<br />
　　燃燈與眾道者曰：「列位道友，貧道今破十陣，與子牙代勞已完，眾位各歸府。只留廣成子，你去桃花嶺阻聞仲，不許他進佳夢關；又留赤精子，你去燕山阻聞仲，不許他進五關。二位速去！又留慈航道人在此，以下請回。」<br />
　　眾道人方纔出篷欲去，忽雲中子至，打稽首曰：「列位道兄請了！」<br />
　　眾道者曰：「雲中子乃福德之仙也，今不犯黃河陣，真乃大福之士。」<br />
　　雲中子曰：「奉敕煉通天神火柱，絕龍嶺等候聞太師。」<br />
　　燃燈曰：「你速去，不可遲。」雲中子去了。燃燈把印劍交與子牙曰：「我貧道也往絕龍嶺，助雲中子一臂之力。吾今去也！」止留慈航同子牙在篷上。<br />
　　子牙傳令：「把麾下眾將調來。」南宮适等齊至篷前，見姜子牙行禮畢，立於兩傍。子牙傳：「明日開隊，與聞太師共決雌雌。」眾將得令。<br />
　　聞太師見十絕陣俱破，只等朝歌救兵；又望三山關鄧九公來助；與彩雲仙子、菡芝仙共議。<br />
　　二仙曰：「不料三仙遭厄，兩位師伯下山，故有今日之挫。把吾截教不如灰草。」<br />
　　聞太師長吁一聲。忽聽得周營砲響，喊聲大震，聞太師大怒曰：「吾不速拿姜尚報讎，誓不俱生！」遂遣鄧、辛、張、陶，分於左右；二女仙齊出轅門。太師跨墨麒麟，如煙火而來。<br />
　　子牙曰：「聞太師，你征戰三年有餘，雌雄未見。你如今再擺十絕陣否？」傳令：「把弔著的趙江斬了！」武吉把趙江斬在陣前。<br />
　　聞太師大叫一聲，提鞭沖殺過來。有黃天化催開玉麒麟，用兩柄銀鎚攩住聞太師。菡芝仙在轅門，怒從心上起，惡向膽邊生，縱步舉寶劍，來助聞太師。這壁廂楊戩縱馬搖鎗，前來敵住了菡芝仙。彩雲仙子見楊戩敵住了菡芝仙，仗劍沖殺過來。<br />
　　哪吒大喝一聲：「休沖吾陣！」腳登風火輪，戰住了彩雲仙子。鄧、辛、張、陶四將齊出。這壁廂武成王黃飛虎、南宮适、武吉、辛甲四將來迎。<br />
　　菡芝仙把風袋抖開，一陣黑風捲起。不知慈航道人有定風珠，隨取珠將風定住，風不能出。子牙忙祭起打神鞭，正中菡芝仙頂護，打得腦漿迸出，死於非命。<br />
　　彩雲仙子聽得陣後有響聲，回頭看時，早被哪吒一鎗，刺中肩甲，倒翻在地；後加一鎗，結果了性命。武成王大戰張節，黃飛虎鎗法如神，大吼一聲，把張節一鎗刺於馬下。<br />
　　聞太師力戰黃天化，又見折了三人，無心戀戰，掩一鞭，暫回老營。止有鄧忠、辛環、陶榮三將；見今日又損了張節，四將中少了一人，十分不悅。<br />
　　且言子牙全勝回兵，慈航作辭回山。子牙進城，陞銀安殿，傳令：「眾將用過午飯，上殿聽點。」眾將領令。<br />
　　子牙進內室，寫柬帖，只至午末未初，銀安殿上打聚將鼓響，眾將上殿，參謁聽令。子牙令黃天化、哪吒、雷震子各領柬帖、令箭。又令黃飛虎等領兵五千沖左哨；南宮适等領兵五千沖右哨；金吒、木吒、龍鬚虎沖轅門；四賢、八俊隨於後隊接應。辛甲、辛免、太顛、閎夭、祁恭、尹籍領三千人馬以散開成湯之勢；楊戩領三千人馬，先燒彼之糧草。<br />
　　聞太師損兵折將，在帳中獨坐無言。猛然當中神目看見，西岐一股殺氣直沖中軍，太師笑曰：「姜尚今日得勝，乘機劫吾大寨。」急令：「鄧忠、陶榮在左哨；辛環在右哨；吉立、余慶領長箭手守後營糧草。吾在中軍，看誰進轅門！」<br />
　　當時天晚，日落西山。將近一鼓時分，子牙把眾將調出，四面攻營。人馬暗暗到了成湯大轅門，左右有燈籠為號，一聲信炮，三軍吶喊，鼓聲大振，殺聲齊起。<br />
　　子牙督前軍，沖開了七層圍子，吶一聲喊，殺進大轅門。聞太師忙上了墨麒麟，提鞭沖來，大呼曰：「姜尚，今番與你定個雌雄！」提鞭來取。<br />
　　子牙仗劍交還。金吒在左，木吒在右，龍鬚虎發手放出石頭打將來，如飛蝗驟雨。成湯軍卒如何招架得開，多是著傷。<br />
　　黃飛虎殺進左營，有鄧忠、陶榮大喝曰：「黃飛虎慢來！」黃家父子兵把二將困在左營。鄧忠抖精神，使開板斧，陶榮顯本事，雙鐧忙輪，二將大戰在左營。<br />
　　南宮适沖進右營，只見辛環大叫：「南宮适休走！」把肉翅飛來。西岐數將戰住辛環。燈毬火把，照耀如同白晝。黃昏廝殺，黑夜交兵，慘慘陰風，咚咚戰鼓。<br />
　　聞太師正征戰之間，子牙祭起打神鞭。聞太師當中神目看見，疾忙躲時，早中左肩臂。龍鬚虎發石亂打，三軍駐劄不定；大隊一亂，周兵吶喊，四面圍裹上來。<br />
　　黃飛虎有四子黃天祥等，年少勇猛，勢不可當，展鎗如龍擺尾，轉換似蟒翻身。陶榮躲不及，早被一鎗刺於馬下。鄧忠攩不住，只得敗走。辛環見周兵勢甚大，不敢戀戰，知鋒銳已挫，料不能取勝；又見後營火起，楊戩燒了糧草，軍兵一亂，勢不可解。只見火焰沖天，金蛇亂舞，周軍鑼鳴鼓響，只殺得鬼哭神號。<br />
　　聞太師大兵已敗，又聽得周兵四處大叫曰：「西岐聖主，天命維新。紂王無道，陷害萬民。你等何不投西岐受享安康！何苦用力而為獨夫，自取滅亡！」<br />
　　成湯軍士在西岐日久，又見八百諸侯歸周者甚眾，兵亂不由主將，吶一聲喊，走了一半。聞太師有力也無處使，有法也無處用。只見歸降者漫散而去，不降者且戰且走。<br />
　　聞太師兵敗，且戰且走。辛環飛在空中，保讓太師，鄧忠催住後隊。一夜敗有七十餘里，至岐山腳下。子牙嗚金收隊。<br />
　　聞太師敗至岐山，收住敗殘人馬，點視，止三萬有餘。太師又見折了陶榮，心中悶悶不語。<br />
　　鄧忠曰：「太師，如今兵回那裏？」<br />
　　聞太師問：「此處往那裏去？」<br />
　　辛環曰：「此處往佳夢關去。」<br />
　　太師道：「就往佳夢關去。」催動人馬前進，可憐兵敗將亡，其威甚挫，著實沒興。一路上人人歎息，個個吁嗟。人馬正行間，只見桃花嶺上一首黃旛，旛下有一道人，乃是廣成子。<br />
　　聞太師向前問曰：「廣成子，你在此有甚麼事？」<br />
　　廣成子答曰：「特為你，在此等候多時。你今違天逆命，助惡滅仁，致損生靈，害陷忠良，是你自取。我今在此，也不與你為讎，只不許你過桃花嶺。任憑你往別處去便罷。」<br />
　　聞太師大怒曰：「吾今不幸，兵敗將亡；敢欺吾太甚！」催開墨麒麟，提鞭就打。廣成子撒步向前，用寶劍急架相還。未及三五合，廣成子取翻天印祭於空中。太師一見，知印利害，撥轉麒麟望西便走。鄧忠跟著太師退回。<br />
　　辛環曰：「太師方纔怎的怕他，便自退兵？」<br />
　　太師曰：「廣成子翻天印，吾等招架不住。若中此印，倘或無生，如何是好！且自避他。只如今不得過此嶺，卻往那裏去？」<br />
　　鄧忠曰：「不若進五關往燕山去。」<br />
　　太師只得調轉人馬，往燕山大路而來。曉行夜住，不一日，人馬行至燕山。猛然抬頭，見太華山上豎一首黃旛，赤精子立於旛下。<br />
　　赤精子曰：「來者乃聞太師。你不必往此燕山去。此處非汝行之地。吾奉燃燈命，在此阻你，不許你進五關。原是那裏來，還是那裏去。」<br />
　　太師只氣得三屍魂暴躁，七竅內生煙，大呼曰：「赤精子，吾乃截教門人，總是一道，何得欺吾太甚！我雖兵敗，拚得一死，定與你做一場，豈肯擅自干休！」將麒麟一夾，四蹄登開，使開金鞭，神光燦爛。<br />
　　赤精子抖動麻鞋，揮開寶劍，鞭劍相交。未及五七合，赤精子取陰陽鏡出來。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>