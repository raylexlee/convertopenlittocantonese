<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>姜尚伐商 - 第六十三回　孔宣兵阻金雞嶺</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十三回</br>　　孔宣兵阻金雞嶺</font></h4>
			　　孔宣人馬出關，至金雞嶺，探馬報人中軍：「前有周兵在嶺下，請令定奪。」<br />
　　孔宣令：「在領上安下營寨，阻住咽喉之路，使周兵不能前進。」<br />
　　只見子牙人馬正行，哨馬報入中軍：「稟上元帥：前有成湯大隊人馬住在嶺上。」<br />
　　子牙傳令：「安營。」兩軍對紮。<br />
　　孔宣在嶺上止住了三日，子牙大兵已到。忙傳令問：「誰人去周營見頭陣走一遭？」有先行官陳庚出位應曰：「末將願先見頭陣。」孔宣許之。<br />
　　陳庚上馬下嶺，至周營搦戰。探馬報入中軍。子牙問左右：「誰去見此頭陣？」<br />
　　有先行官黃天化應曰：「願往。」<br />
　　子牙分付曰：「務要小心。」<br />
　　黃天化答曰：「不必囑咐。」忙上了玉麒麟出營。<br />
　　陳庚手提方天戟大呼曰：「反賊何人？」<br />
　　黃天化答曰：「吾非反賊，乃奉天征討掃蕩成湯天寶大元帥麾下，正印先行官黃天化是也。你乃何人？也通個名來。錄功簿上好記你的首級。」<br />
　　陳庚大怒：「量你雞犬小輩，敢與天朝元宰相拒哉？」縱馬搖戟，直取黃天化。天化手中雙鎚赴面交還。麟馬往來，鎚戟併舉，大戰有三十回合，黃天化掩一鎗便走。陳庚不知好歹，隨後趕去。黃天化聞得腦後鸞鈴響，挂了雙鎚，取火龍標掌在手中，回手一標。<br />
　　黃天化回手一標，將陳庚打下馬來，兜回馬取了首級，掌鼓進營。<br />
　　報馬報入孔宣營中：「稟元帥：陳庚失機，被黃天化斬了首級，號令轅門。」<br />
　　孔宣笑曰：「陳庚自己無能，死不足惜。」全不在意。<br />
　　次日，又是孫合出馬，至周營搦戰。子牙傳令：「誰去走一遭？」有武吉應曰：「弟子願往。」子牙許之。武吉出營，見一員將官，金甲紅袍，黃馬大刀，飛臨陣前，大呼曰：「來者何人？」武吉曰：「吾乃姜元帥門下右哨先行官武吉是也。」<br />
　　孫合笑曰：「姜尚乃是一漁翁，你乃是一個樵子。你師徒二人正是一軸畫圖──漁樵問答。」<br />
　　武吉大怒曰：「匹夫無理！焉敢以言語戲吾！」切齒咬牙，舉鎗分心就刺。孫合手中刀急架忙迎。兩馬交鋒，一場惡殺。大戰有三十回合，未分勝負，武吉掩一鎗便走，詐敗而逃。孫合見武吉敗走，知是樵子出身，料有何能，隨後趕來。<br />
　　武吉已知孫合趕來，把馬一兜，那馬停了一步；孫合馬來得太速，一撞個滿懷，早被武吉這回馬鎗挑下馬來，取了首級，掌鼓進營，見子牙報功。<br />
　　子牙大喜，上了武吉的功。就把哪吒激得抓耳撓腮，恨不得要出營廝殺。<br />
　　報馬報入成湯營裏：「啟元帥：孫合失機，被武吉回馬鎗挑下，梟去首級，號令轅門，請令定奪。」<br />
　　孔宣聽報，謂左右曰：「吾今奉詔征討，爾等隨軍立功，不期連折二陣，使吾心中不悅。今日誰去見陣走一遭，為國立功？」<br />
　　傍有五軍救應使高繼能曰：「末將願往。」孔宣分付曰：「務要小心。」高繼能上馬提鎗，至營前討戰。<br />
　　哪吒登風火輪，前有一對紅旗，如風捲火雲，飛奔前來。<br />
　　高繼能大呼曰：「哪吒慢來！」<br />
　　哪吒大喜曰：「既知吾名，何不早早下馬受死？」<br />
　　高繼能對哪吒大笑曰：「聞你道術過人，一般今日也會得你著。」<br />
　　哪吒曰：「你且通名來，功勞簿上好記你的首級。」高繼能大怒，使開鎗分心刺來。哪吒火尖鎗急速忙迎。輪馬盤旋，雙鎗齊舉，高繼能恐哪吒先下手，掩一鎗便走。哪吒自思：「吾此來定要成功！」那裏肯捨？隨手取乾坤圈望空中祭起。<br />
　　高繼能的蜈蜂袋未及放開來，不意哪吒的圈來得快，一圈正打中肩窩，伏鞍而逃。哪吒為不得全功，心下懊惱，回營見子牙曰：「弟子未得全功，請令定奪。」子牙上了哪吒的功。<br />
　　高繼能被哪吒打傷，敗進營來見孔宣，具言前事。孔宣不語，取些丹藥與繼能敷貼，立時全愈。<br />
　　孔宣次日命中軍點砲，自領大隊人馬，親臨陣前，對旗門官將曰：「請你主將答話。」探馬報入中軍：「孔宣請元帥答話。」<br />
　　子牙傳令：「擺八健將出營。」大紅寶纛旗展處，子牙左右有四個先行官與眾門徒，雁翅排開。子牙乘四不相至陣前，看孔宣來歷大不相同。<br />
　　子牙看孔宣背後有五道光華，按青、黃、赤、白、黑。子牙心下疑惑。孔宣見子牙自來，將馬一拎，來至軍前，問曰：「來者莫非姜子牙麼？」<br />
　　子牙曰：「然也。」<br />
　　孔宣問曰：「你原是殷臣，為何造反？吾今奉詔征討，汝好好退兵，敬守臣節，可保家國；若半字遲延，吾定削平西土，那時悔之晚矣。」<br />
　　子牙曰：「天命無常，惟有德者居之。紂王今淫酗肆虐，穢德彰聞，天怒民怨，四海鼎沸。德在我周，恭行天之罰。將軍何不順天以歸我周，共罰獨夫也？」<br />
　　孔宣曰：「你以下伐上，反不為逆天，乃架此一段污穢之言，惑亂民心，借此造反，拒逆天兵，情殊可恨！」縱馬舞刀來取。<br />
　　子牙後有洪錦走馬奔來，大呼：「孔宣不得無禮！吾來也！」<br />
　　孔宣見洪錦走馬而至，孔宣大罵：「逆賊！你還敢來見我！」<br />
　　洪錦曰：「天下八百諸侯俱已歸周，料你一個忠臣，也不能濟得甚事。」<br />
　　孔宣大怒，搖鎗直取。二馬交兵，未及數合，洪錦將旗門遁往下一戳，把刀往下一分，那旗化為一門。洪錦方欲進門，孔宣大笑曰：「米粒之珠，有何光彩？」孔宣兜回馬，把左邊黃光往下一刷，將洪錦刷去，毫無影響，就如沙灰投入大海之中，止見一匹空馬。<br />
　　子牙左右大小將官俱目瞪口呆。孔宣復縱馬來取子牙。子牙手中劍急架相迎。傍有鄧九公走馬來助陣。子牙大戰十五六合。子牙祭打神鞭打孔宣，那鞭已落在孔宣紅光中去了，似石投水。<br />
　　子牙大驚，忙傳令鳴金。<br />
　　子牙令哪吒：「你今夜去劫孔宣的大轅門；黃天化，你去劫他左營；雷震子，你可去劫他右營；先挫動他軍威，然後用計破他，必然成功。」三人領令去訖。<br />
　　孔宣得勝進營，將後面五色光華一抖，只見洪錦昏迷睡於地下。孔宣分付左右，將洪錦監在後營，收了打神鞭，正欲退後營，只見一陣大風，將帥旗連捲三四捲。<br />
　　孔宣大驚，搯指一算，早已知其就裏，忙喚高繼能分付：「你在左營門埋伏；周信，你在右營門埋伏。今夜姜子牙要來劫吾營寨。我正要他來，只可惜姜尚不曾親來！」<br />
　　姜子牙營中三路兵暗暗上嶺。將近二更，一聲炮響，三路兵吶喊一聲，殺進轅門。哪吒踏輪搖鎗，沖開營門，殺至中營而來。<br />
　　孔宣獨坐帳中，不慌不忙，上了馬迎來，大笑曰：「哪吒，你今番劫營，定然遭擒，再休想前番取勝也！」<br />
　　哪吒也不知孔宣的利害，大怒，罵曰：「今日定拏你成功！」舉鎗來戰，殺在中軍，難解難分。雷震子飛在空中，沖開右營；周信大戰雷震子。<br />
　　雷震子展動風雷二翅，飛在空中，是上三路，又是夤夜間，觀看不甚明白，周信被雷震子一棍刷將下來，正中頂門，打得腦漿迸出，死於非命。<br />
　　雷震子飛至中營，見哪吒大戰孔宣，雷震子大喝一聲，如霹靂交加，孔宣將黃光望上一撒，先拏了雷震子。哪吒見如此利害，方欲抽身，又被孔宣把白光一刷，連哪吒撒去，不知去向。<br />
　　黃天化只聽得殺聲大作，不察虛實，催開玉麒麟，沖進左營，忽聽砲響，高繼能一馬當先，夤夜交兵，更不答話，麟馬相交，鎗鎚併舉。<br />
　　好黃天化！兩柄鎚只打的鎗尖生烈焰，殺氣透心寒。二將乃是夜戰，況黃天化兩柄鎚似流星不落地，來往不沾塵。<br />
　　高繼能見如此了得，掩一鎗，撥馬就走。黃天化催開玉麒麟趕來。高繼能展開蜈蜂袋，那蜈蜂捲將來，成堆成團而至，一似飛蝗。<br />
　　黃天化用兩柄鎚遮攩，不防蜈蜂把玉麒麟的眼叮了一下，那麒麟叫了一聲，使蹄站立，前蹄直豎，黃天化坐不住鞍鞽，撞下地來，早被高繼能一鎗正中脅下，死於非命。<br />
　　孔宣收兵，殺了一夜，嶺頭上屍橫遍野，血染草梢。孔宣陞帳，將五色神光一抖，只見哪吒、雷震子跌下地來。孔宣命左右於後營監禁，然後坐下。高繼能獻功，報斬了黃天化首級。孔宣分付：「號令轅門。」<br />
　　且言子牙一夜不曾睡，只聽得嶺上天翻地覆的一般。及至天明，報馬進營：「啟老爺：三將劫營，黃天化首級已號令轅門；二將不知所往。」子牙大驚。<br />
　　黃飛虎聽罷，放聲大哭曰：「天化苦死！不能取成湯尺寸之土，要你奇才無用！」三兄弟、二叔叔、眾將無不下淚。<br />
　　南宮适曰：「黃將軍不必如此。令郎為國捐軀，萬年垂於青史。方今高繼能有左道蜈蜂之術，將軍何不請崇城崇黑虎？他善能破此左道之術。」<br />
　　黃飛虎聽得此言，上帳來見子牙，曰：「末將往崇城去，請祟黑虎來破此賊，以泄吾兒之恨。」<br />
　　子牙見黃飛虎這等悲切，即許之。黃飛虎離了行官，逕往崇城大道而來。一路上，曉行夜住，飢餐渴飲。在路行程，一日來到一座山，山下有一石碣，上書「飛鳳山」。<br />
　　飛虎看罷，策馬過山，耳邊只聞得鑼鼓齊鳴，武成王自思：「是那裏戰鼓響？把坐下五色神牛一拎，走上山來。<br />
　　只見山凹裏三將廝殺：一員將使五股托天叉；一員將使八楞熟銅鎚；一員將使五爪爛銀抓；三將大戰，殺得難解難分。那使叉的同著使抓的殺那使鎚的。戰了一會，只見使鎚的又同著使叉的殺那使抓的。三將殺得呵呵大笑。<br />
　　黃飛虎在坐騎上，自忖曰：「這三人為何以殺為戲？待吾向前問他端的。」黃飛虎走騎至面前。<br />
　　使叉的見飛虎丹鳳眼，臥蠶眉，穿王服，坐五色神牛，大呼曰：「二位賢弟，少停兵器！」<br />
　　那將馬上欠身問曰：「來者好似武成王麼？」<br />
　　黃飛虎答曰：「不才便是。不識三位將軍何以知我？」<br />
　　三將聽得，滾鞍下馬，拜伏在地。黃飛虎慌忙下騎，頂禮相還。三將拜罷，口稱：「大王，適纔見大王儀表，與昔日所聞，故此知之。今何幸至此！」邀請上山，進得中軍帳，分賓主坐下。<br />
　　黃飛虎曰：「方纔三位兄廝殺，卻是何故？」<br />
　　三人欠身曰：「俺弟兄三人在此吃了飯，沒事幹，假此消遣耍子，不期誤犯行旌，有失迴避。」<br />
　　黃飛虎亦遜謝畢，問曰：「請三位高姓大名？」<br />
　　三人欠身曰：「末將姓文，名聘；此位姓崔，名英；此位姓蔣，名雄。」<br />
　　文聘治酒管待黃飛虎，酒席之間，問曰：「大王何往？」<br />
　　黃飛虎曰：「末將往崇城請崇君侯往金雞嶺，共破高繼能，為吾子報仇。」<br />
　　文聘曰：「吾等願效犬馬之勞，共請崇君侯。」<br />
　　非止一日：「五岳」至子牙轅門聽令。探馬報入中軍：「啟元帥：黃飛虎轅門等令。」<br />
　　子牙令至帳前，問曰：「請崇黑虎的事如何？」<br />
　　黃飛虎啟曰：「崇君侯已至，還添有三位，俱在轅門外聽令。」<br />
　　子牙傳令：「用請旗請來。」<br />
　　崇黑虎等俱遵閫外之令，上帳打躬曰：「元帥在上：吾等甲冑在身，不能全禮！」<br />
　　子牙忙迎下接住曰：「君侯等皆係外客，如何這等罪不才也！」俱彼此遜讓，以賓主之禮序過。子牙命設座；崇黑虎等俱客席，子牙與飛虎主席相陪。<br />
　　子牙曰：「今孔宣猖獗，阻逆大兵，有勞賢侯，途次奔馳，深多罪戾！」<br />
　　崇黑虎謝過，起身對子牙曰：「煩元帥引進，參謁周王。」<br />
　　子牙前行引路，黑虎隨後，進後帳與武王見禮。<br />
　　相敘畢，崇黑虎曰：「今大王體上天好生之仁，救民於水火，共伐獨夫，孔宣自不度德，敢阻天兵，是自取死耳，隨即撲滅。」<br />
　　武王曰：「孤力窮德薄，謬蒙眾位大王推許，共舉義兵，今初出岐周，便有這些阻隔，定是天心未順耳。孤意欲回兵，自修己德，以俟有道，何如？」<br />
　　崇黑虎曰：「大王差矣！今紂惡貫盈，人神共怒，豈得以孔宣疥癬之輩，以阻天下諸侯之心？時哉不可失！大王切不可灰了將士之心。」<br />
　　武王感謝，命左右治酒，與黑虎共飲數盃。黑虎謝酒而出。子牙與崇侯出來，在中軍從新治酒，管待四位。<br />
　　崇黑虎次日上火眼金睛獸，左右有文聘、崔英、蔣雄；上嶺來，坐名只要高繼能出來答話。<br />
　　孔宣聞報，隨命高繼能：「速退西兵。」<br />
　　高繼能出營，來見崇黑虎，大喝曰：「你乃是北路反叛，為何也來助西岐為惡？這正是你等會聚在一處，便於擒捉，省得費我等心機。」<br />
　　崇黑虎曰：「匹夫！死活不知！四面八方皆非紂有，尚敢支吾而不知天命也！前日斬黃公子是你？」<br />
　　高繼能笑曰：「哪吒、雷震子不過如此，你有何能，敢來問吾？」縱馬搖鎗直取。崇黑虎手中斧赴面相迎。獸馬相交，鎗斧併舉。未及數合，文聘青驄馬跑，五股叉搖；崔英催開黃彪馬；蔣雄磕開烏騅馬；四將把高繼能圍住當中。好個高繼能，一條鎗抵住了四件兵器。三軍吶喊，數對旗搖。<br />
　　黃飛虎在中軍帳，子牙聽的鼓聲大振，對黃飛虎曰：「黃將軍，崇君侯此來為你，你可出營助陣方是。」<br />
　　黃飛虎曰：「末將思子，一時昏聵，幾乎忘卻了。」隨上五色神牛，搖鎗殺出營來，大呼：「崇君侯，吾來拿殺子仇人也！」把坐下牛一縱，殺入圈子裏來。<br />
　　「五岳」將高繼能圍住在垓心。好高繼能，一條鎗遮架攔攩，如銀蟒翻身，風馳雨驟，甚是驚人。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>