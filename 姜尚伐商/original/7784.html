<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>姜尚伐商 - 第六十回　洪錦西岐城大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十回</br>　　洪錦西岐城大戰</font></h4>
			　　汜水關韓榮有本進朝歌告急，其本至文書房，微子看本，看見如此，心下十分不樂，將此本抱入內庭。紂王正在顯慶殿。當駕官啟奏：「微子侯旨。」王曰：「宣。」<br />
　　微子至殿前，行禮畢，將汜水關韓榮報本呈上。紂王展看，見張山奉敕征討失利。<br />
　　紂王看畢大怒，與眾臣曰：「不道姬發自立武王，竟成大逆；屢屢征伐，損將折兵，不見成功。為今之計，可用何卿為將？若不早除，大為後患。」<br />
　　班內一臣乃中諫大夫李登，進禮稱「臣」曰：「今天下不靜，刀兵四起，十餘載未寧。雖東伯侯姜文煥、南伯侯鄂順、北伯侯崇黑虎，此三路不過癬疥之疾；獨西岐姜尚助姬發而為不道，肆行禍亂，其志不小。論朝歌城內，皆非姜尚之敵手。臣薦三山關總兵官洪錦，才術雙全，若得此臣征伐，庶幾大事可定。」<br />
　　紂王即傳旨，齎敕往三山關，命洪錦得專征伐。使命持詔，逕往三山關來。<br />
　　洪錦待佐貳官接旨，開讀畢，交代官乃是孔宣。不日俟孔宣交代明白，洪錦領十萬雄師，離了高關，往西岐進發。<br />
　　兵過岐山，哨馬報入中軍：「人馬已至西岐了。」洪錦傳令：「安營。」立下寨柵。先行官季康、柏顯忠上帳參見。<br />
　　洪錦曰：「今奉敕征討，爾等各宜盡心為國。姜尚足智多謀，非同小敵，須是謹慎小心，不得造次草率。」<br />
　　二將曰：「謹領台命。」<br />
　　次日，季康領令出營，至西岐城下搦戰。<br />
　　探馬報入相府，子牙大喜，三十六路征伐，今日已滿，可以打點東征。忙問曰：「那一員將官去走一遭？」南宮适願往。<br />
　　南宮适領命出城，見季康猶如一塊烏雲而至。南宮适曰：「來者何人？」<br />
　　季康答曰：「吾乃洪錦總兵麾下正印官季康是也；今奉敕征伐。爾等叛逆之徒，理當受首轅門，尚敢領兵拒敵，真是無法無君！」<br />
　　南宮适笑曰：「似你這等不堪之類，西岐城也不知殺了百萬，又在你這一二人而已！快快回兵，免你一死。」季康大怒，縱馬舞刀直取，南宮适手中刀赴面相迎。<br />
　　二將戰有三十回合，季康乃左道傍門，念動咒語，頂上現一塊黑雲，雲中現出一隻犬來，把南宮适夾膊子上一口，連袍帶甲，扯去半邊，幾乎被季康刀劈了。<br />
　　南宮适諕得魂不附體，敗進城，至相府回話，將咬傷一事訴說了一遍。<br />
　　季康進營，見洪錦，言：「得勝，傷南宮适敗進城去了。」<br />
　　洪錦大喜：「頭陣勝，陣陣勝。」<br />
　　次日，柏顯忠上馬，至城下請戰。探馬報入相府，子牙問：「誰人出馬？」有鄧九公應曰：「末將願往。」子牙許之。<br />
　　鄧九公開放西岐城，走馬至軍前，認得是柏顯忠，大呼曰：「柏顯忠！天下盡歸明主，你等今日不降，更待何時？」<br />
　　柏顯忠曰：「似你這匹夫，負國大恩，不顧仁義，乃天下不仁不智之狗彘耳！」<br />
　　鄧九公大怒，催開坐騎，使開合扇大刀，直取柏顯忠。顯忠挺鎗刺來。二將交鋒，如同猛虎搖頭，不亞獅子擺尾，只殺的天昏地暗。<br />
　　二將大戰二三十回合，鄧九公乃是有名大將，展開刀如同閃電，勢不可當。柏顯忠那裏是九公敵手，被九公賣個破綻，手起一刀，把柏顯忠揮於馬下。<br />
　　鄧九公得勝進城，至相府回話：「斬了柏顯忠首級報功。」<br />
　　子牙令：「將首級號令城上。」<br />
　　洪錦見折了一將，在中軍大怒，咬牙切齒，恨不得平吞了西岐。次日，領大隊人馬，坐名要子牙答話。子牙聞報，即將排隊伍出城。砲聲響處，西岐門開，一枝人馬而出。<br />
　　洪錦看城內兵來，紀律嚴整，又見左右歸周豪傑，一個個勝似虎狼，那三山五嶽門人，飄飄然俱有仙風道骨。兩傍鴈翅排開，寶纛旗下乃開國武成王黃飛虎。子牙坐四不相，穿一身道服，體貌自別。<br />
　　洪錦走馬至軍前，大呼曰：「來者是姜尚麼？」<br />
　　子牙答曰：「將軍何名？」<br />
　　洪錦曰：「吾乃奉天征討大元戎洪錦是也。今奉旨特來征討爾等，拏解朝歌，以正國法。」<br />
　　子牙笑曰：「洪錦，你既是大將，當理知機。今諸侯八百齊伐無道，吾不久會兵孟津，弔民伐罪，以救生民塗炭，削平禍亂。敢逆天以助不道，是自取罪戾也。」<br />
　　洪錦大罵：「好老匹夫！焉敢如此肆志亂言！」遂縱馬舞刀，沖過陣來。<br />
　　傍有姬叔明大呼曰：「不得猖獗！」催開馬，搖鎗直取洪錦。二將殺在一堆。姬叔明乃文王第七十二子，這殿下心性最急，使開鎗勢如狼虎，約戰有三四十合。<br />
　　洪錦乃左道術士出身，他把馬一夾，跳出圈子外面，將一皂旗往下一戳，把刀往上一愰，那旗化作一門，洪錦連人帶馬逕進旗門而去。殿下不知，也把馬趕進旗門來。此時洪錦看得見姬叔明；姬叔明看不見洪錦，馬頭方進旗門，洪錦在旗門裏一刀把姬叔明揮於馬下。<br />
　　洪錦收了旗門，依舊現身，大呼曰：「誰來與吾見陣？」<br />
　　傍有鄧嬋玉走馬至軍前，大呼：「匹夫！少待恃強！吾來也！」洪錦看見一員女將奔來，金盔金甲，飛臨馬前，也不答話，舞刀直取。<br />
　　洪錦依然去把皂旛如前用度，把馬走入旗門裏面去了，只說鄧嬋玉趕他。不知嬋玉有智，也不來趕，忙取五光石往旗門裏一石打來，聽得洪錦在旗門內「哎喲」一聲，面已著傷，收了旗旛，敗回營去了。<br />
　　子牙回兵進府，又見傷了一位殿下，鬱鬱不爽，納悶在府。<br />
　　洪錦被五光石打得面上眼腫鼻青，激得只是咬牙，忙用丹藥敷貼，一夜全愈。<br />
　　次日，上馬親至城下，坐名只要女將。哨馬報入相府，言：「洪錦只要鄧嬋玉。」子牙無計，只得著人到後面來說。<br />
　　土行孫見人來報，忙對鄧嬋玉曰：「今日洪錦坐名要你，你切不可進他旗門。」<br />
　　嬋玉曰：「我在三山關大戰數年，難道左道也不知？我豈有進他旗門去的理。」<br />
　　二人正議論間，時有龍吉公主聽見，忙出淨室，問曰：「你二人說甚麼？」<br />
　　土行孫對：「成湯有一大將洪錦，善用幻術。昨與嬋玉用石打傷此賊，他今日定要嬋玉出馬，故此弟子分付嬋玉今日切不可趕他。」<br />
　　龍吉公主笑曰：「此乃小術，叫做旗門遁。皂旛為內旗門，白旛為外旗門。既然如此，待吾收之。」<br />
　　土行孫上銀安殿，對子牙把龍吉公主的事說了一遍。子牙大喜，忙請公主上殿。<br />
　　公主見子牙，打稽首，曰：「乞借一坐騎，待吾去收此將。」<br />
　　子牙令取五點桃花駒。龍吉公主獨自出馬，開了城門，一騎當先。洪錦見女將來至，不是鄧嬋玉。洪錦問曰：「來者乃是何人？」<br />
　　龍吉公主曰：「你也不必問我。我要說出來，你也不知。你只是下馬受死，是你本色。」<br />
　　洪錦大笑，罵曰：「好大膽的賤人，焉敢如此！」縱馬舞刀來取。公主手中鸞飛劍急架忙迎。二騎交鋒，只三四合，洪錦又把內旗門遁使將出來。<br />
　　公主看見，也取出一首白旛，往下一戳，將劍一分，白旛化作一門，公主走馬而入，不知所往。洪錦及至看時，不見了女將，大驚。<br />
　　龍吉公主從後趕將出來，公主雖是仙子，終是女流，力氣甚少，及舉劍望洪錦背上砍來。正中肩甲，洪錦「哎喲」一聲，不顧旗門皂旛，往正北上逃走。<br />
　　龍吉公主隨後趕來，大叫：「洪錦速速下馬受死！吾乃瑤池金母之女，來助武王伐紂。莫說你有道術，便趕你上天入地，也要帶了你的首級來！」望前緊趕。<br />
　　洪錦只得捨生奔走。往前久趕，看看趕上，公主又曰：「洪錦莫想今日饒你！吾在姜丞相面前說過，定要斬你方回。」<br />
　　洪錦聽罷，心下著忙，身上又痛，自思：「不若下馬借土遁逃回，再作區處。」<br />
　　龍吉公主見洪錦借土遁逃走，笑曰：「洪錦這五行之術，隨意變化，有何難哉！吾來也！」下馬借木遁趕來，取「木能克土」之意。<br />
　　看看趕至北海，洪錦自思曰：「幸吾有此寶在身，不然怎了？」忙取一物，往海裏一丟。那東西見水重生，攪海翻波而來。此物名曰鯨龍，洪錦腳跨鯨龍，奔入海內而去。<br />
　　公主笑曰：「幸吾離瑤池帶得此寶而來。」忙向錦囊中取出一物，也往海裏一丟。<br />
　　那寶貝見水，復現原身，滑喇喇分開水勢，如泰山一般。此寶名為神䱞，原身浮於海面。公主站立於上，仗劍趕來。<br />
　　龍吉公主看看趕上，祭起綑龍索，命黃巾力士：「將洪錦速拿往西岐去！」黃巾力士領娘娘法旨，憑空把洪錦拎去，拿往西岐，至相府，往階下一摔。<br />
　　子牙正與眾將官共議軍情，只見空中摔下洪錦，子牙大喜。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>