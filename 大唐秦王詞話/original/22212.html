<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第四十五回　秦瓊活捉王洪黨　無忌力斬偽越王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十五回</br>　　秦瓊活捉王洪黨　無忌力斬偽越王</font></h4>
			　　詩：<br />
　　限河百戰大梁君，睿算奇謀肆併吞。<br />
　　千古英名稱亞子，一生雄略怯朱溫。<br />
　　梨園春意多佳趣，汜水秋風欲斷魂。<br />
　　四世相傳宗社廢，蒼蒼斜日易黃昏。<br />
　　上下猜疑起釁端，人情反覆似波瀾。<br />
　　忘恩背義仇君父，割地稱臣屈契丹。<br />
　　自信一身謀國易，誰知三世保邦難。<br />
　　沛梁城下追思處，惟有猩風拂面酸。<br />
　　胡騎南來勢不禁，漢君獨據晉陽深。<br />
　　兵興未遂擒王志，虜退能全竊位心。<br />
　　宮內榴花存弱果，苑中郭雀古高林。<br />
　　如何隱帝無甄別，三四年中社稷沉。<br />
　　漢室山河久陸沉，強臣未絕禍先臨。<br />
　　存奸意昧君親念，構逆都忘臣子心。<br />
　　千里澶淵王氣合，九重汴水日光陰。<br />
　　謾誇當日黃旗兆，還有黃袍日下侵。<br />
　　朱李石劉郭通共五十餘年，唐王李世民建都三百餘載。<br />
　　且說秦、趙二王興師。轟天炮震軍離寨，鼓角聲鳴將起營。虎豹一群離帝輦，貔貅數萬下江陵。大軍正行，三路報馬一路來報：「荊門州被梁家用計奪取，賈順被擒，不知下落！」一路來報：「敬德投降梁朝，與賊將侵犯長陽縣！」一路來報：「梁兵圍困敬德沅江縣！」秦王聞報，傳令把人馬趲到歸州城去。軍行似水，馬走如風。兵至歸州城下，刺史吳良帶領所屬官吏，出城迎接。秦、趙二王入城，帥府坐下，各官朝見已畢，屯紮人馬。秦王問李靖：「怎麼沅江縣又報敬德被圍，長陽縣又報敬德造反投梁，同賊侵境？其間事有可疑！」李靖說：「殿下！沅江縣報敬德被圍是實，長陽縣報敬德造反還是假，多是梁兵忌憚敬德，用此反間之謀，散兵之計。主公與敬德，君臣意氣相孚，又無貶謫怨望，豈容易投梁？如今打發三路人馬出去，秦叔寶、程咬金、羅成、侯君集領一支人馬，救長陽縣；殷開山、高士廉、劉弘基、長孫順德、牛進雄、牛進遠、邴原真、邴原直領三萬人馬，救沅江縣；長孫無忌、段志玄、徐茂功、唐憲領一萬人馬，取荊門州。」又喚馬三保、安貴興、張公瑾、姜謨扮做本鄉農夫，進荊門州東門潛伏。附耳低言，如此如此。眾將領了軍令，全裝披掛，帶領人馬，分頭去了。馬三保四將，帶了耕器，腰藏短刀，也出城去了。<br />
　　且說秦叔寶兵至長陽縣，離梁營五里之地屯營。早有梁朝報馬，報入營去。雷世雄說：「王先鋒！敵軍遠來，趁他未曾休息，我們發兵殺他一陣如何？」王洪黨說：「二大王之言，正合吾機！今日分三哨兵出，某為頭隊，二大王中隊，舒英、王勝後隊。」各人全裝披掛，雷世雄鐵襆頭，皂羅袍，烏油甲，竹節鞭，深烏馬，似敬德一樣打扮，領一支人馬，眾將擁出營門，列成陣勢，擂鼓鳴鑼，喊聲震地。唐營哨馬飛報叔寶知道。叔寶說：「程知節！你與羅士信領一千兵，伏於巨橋兩傍；侯君集領一支兵，伏於長陽縣西；我自迎敵，詐敗佯輸，他必然追來。你三路兵，截他歸路，務要一網擒殺！」眾將結束完備，各領兵出營埋伏。<br />
　　且說秦叔寶手執劈楞簡，跨下呼雷豹，門旗開處，擁奔陣前，喝一聲；「來將通名！」梁將說：「吾乃梁王駕下正先鋒王洪黨就是！今有敬德在唐，有功不曾受富貴，恨主投我梁朝，發下誓願，永不與唐將交言！快送他的家小過來，如不信，你看料陣官是誰？唐將你通名來！」叔寶說：「你這乾逆天反賊，我教你來有路，去無門，誰與你通名！」<br />
　　駱駝戰馬教休走，雷豹當場各逞能。<br />
　　大象犀牛真猛烈，熊羆獬豸果豪英。<br />
　　糜鹿相持生殺氣，牛羊喊吼起徵雲。<br />
　　你為麒麟爭世界，我為獅子奪乾坤。<br />
　　惡狠豺狼傷戰士，猿猴統領要擒人。<br />
　　角端白澤知兵法，勇健貔貅曉戰文。<br />
　　妖狐假勢能妝魅，獵犬沿山逐兔奔。<br />
　　交鋒鬥陣無多會，詐敗唐朝叔寶臣。<br />
　　戰有十數合，叔寶賣個破綻，望空一簡，兜轉馬就走。王洪黨招動人馬，往前追趕。才過巨橋，只聽得鑼聲震地，三路伏兵截殺過來。王洪黨心慌，正要回馬，被叔寶兜回馬趕來，二馬相交，叔寶喊震一聲，舒過拿雲手，攥住獅蠻帶，把王洪黨提過馬鞍鞽。聽得磕又一聲，把脊梁骨折做兩段。程咬金擋住舒英，侯君集抵著王勝，羅成看著假敬德，喝一聲：「反賊休走！」掄槍就刺過去。叔寶縱馬高喊：「羅將軍！讓我這功罷！」舉簡飛打過去。雷世雄舉鞭就迎，鞭法散亂，只好架隔遮攔。叔寶說：「這賊是假的！」便抖擻精神，躍馬撲個滿懷，把假敬德生擒過來。眾軍士擁上，繩纏索綁，解回營去。程咬金斧劈舒英，侯君集刀砍王勝，砍倒帥旗，混殺梁朝人馬。好似猛風凋敗葉，猶如急雨打殘花。秦叔寶收集人馬，旗開取勝，馬到成功。把人馬趲進歸州城，四將押解假敬德，來見秦王。秦王問說：「你是什麼人？為何假妝敬德？」雷世雄道：「臣是越王雷世猛之弟雷世雄，因取了荊門州，太守賈順投降我梁朝，說臣與敬德一般模樣，令臣假妝敬德，取討家小。賈順把敬德賺在沅江縣，著令人馬圍困。」秦王又問：「賈順今在哪裡？」雷世雄說：「他也在沅江縣，要謀刺敬德，立功方回。」秦王傳令，把雷世雄梟首示眾。明晃晃鋼刀砍去，血淋淋獻上頭來，斬了雷世雄。一面差旗牌到沅江縣催戰，擒拿賈順，鎖解回營。<br />
　　沅江縣外眾唐將，正在營商議出兵，只見旗牌奉令催戰。眾將披掛，點齊人馬，殷開山、牛進雄破東門，高士廉、牛進達破西門，劉弘基、邴原真破南門，長孫順德、邴原直破北門。一面旗牌，候破了沅江縣，要擒賈順回營。旦說眾將帶領人馬，分頭出兵交戰。鑼鼓喧天，喊聲震地。沅江縣巡城軍士，來報敬德：「本邦人馬臨城，與梁兵交戰！」敬德吩咐：「備馬來！」拴束齊整，帶領人馬，開放東門，擁出城來，正遇寧遠王展黃白。這一場大戰，果然虎鬥龍爭！<br />
　　四方鬥陣，八面交兵。天王下世伏群魔，哪吒臨凡降百怪。六軍前吶喊，兩陣上鳴金。北海內數條龍鬥，騰波湧浪競驪珠；南山中幾對虎爭，播土揚塵吞性獸。干戈亂擊，颼颼風雨望空飄；兵器交加，滾滾水泉從地溜。直殺得地動山搖魔祟懼，江翻海嘯鬼神愁！大戰多時，敬德掄動竹節鞭，徑往展黃白分頂打來。只見馬鞍上跌下人來，腦袋內流出血水。殷開山舉斧劈去，砍死梁將李成，高士廉西門刀砍顏須，南門劉弘基箭射傅弼，北門長孫順德刀砍段淮。四門外砍倒帥旗，亂殺人馬。自是秦王洪福大，雄師一陣敗梁朝。殺軍已畢，沅江縣令王崇出城迎接眾將入城，置酒款待。只見旗牌來鎖賈順，敬德說：「賈順奸賊，設計刺我，被我打死！」眾將酒筵已畢，起兵都回歸州城，參見秦、趙二王，各獻功勞。敬德把賈順謀叛打死的話，一一奏聞。秦王吩咐書記眾將之功，犒賞金帛，差旗牌齎金花彩緞，旌賞縣令王崇不題。<br />
　　且說長孫無忌、徐茂功、段志玄、唐憲兵至荊門州屯下，埋鍋造飯，紮墊人馬。茂功說：「今日長孫大人出兵，許輸不許贏；唐段二總管伏兵於荊門州城南北，只看城門內火起，你二將就殺進去接應，取了城池，把截門口。他那裡有人馬敗回，乘勢剿殺！」二將全裝披掛，須兵埋伏。看長孫無忌，怎生打扮？<br />
　　西府王親號長孫，雙名無忌曉兵文。銀盔金甲鑲珍帶，錦繡緋袍現火雲。懸寶劍，跨龍麟，長槍似蟒乍穿林。今朝奮勇興唐室，他日凌煙繪影神。<br />
　　領一支兵臨城。眾軍士吶喊鳴金挑戰。梁朝哨馬報知越王雷世猛，世猛戎妝結束，下演武場點齊人馬，著蒯進賢守城，越王帶了副將黨承賜、傅钊，三聲炮響，領兵擁出城來，門旗開處，一馬當先。長孫無忌大喝一聲；「來將通名！」越王道：「吾乃梁王駕下之臣，大元帥越王雷世猛就是！你通名來！」無忌道：「吾乃唐高祖駕下之臣，秦府麾下正總管長孫無忌就是！你等獻還城池，及早投降，免受刀劍之苦！」越王說：「贏得我還你城池！」<br />
　　世猛掄刀三略法，長孫槍舉諳韜文。<br />
　　刀臨戰士寒光繞，槍刺徵人冷霧生。<br />
　　玉板鋼刀邪魅懼，銀蛇畫戟鬼神驚。<br />
　　交鋒戰了多時節，無忌施謀要損人。<br />
　　詐敗佯輸忙策馬，越王搖鐙緊追跟。<br />
　　半空忽見飛刀起，世猛人頭落在塵。<br />
　　長孫無忌用計詐敗，飛刀砍了越王。傅钊、黨承賜一見，失驚撥回馬，往荊門州逃竄。<br />
　　且說荊門州內埋伏的唐將馬三保、安貴興、張公瑾、姜謨見梁兵出了城，在城內放起號火來，眾將各掣出短刀，殺散把門軍士。外面段志玄、唐憲望見城內火起，一聲炮響，兩處埋伏人馬殺進來。蒯進賢聞報，見唐兵入城，連忙提刀上馬，來至城門邊。正遇張公瑾，一刀砍折馬腳，跌下馬來。馬三保趕上一刀，把蒯進賢殺死在地。一面張公瑾扯起大唐旗號，安撫軍民。這一番卻說梁將傅钊、黨承賜並人馬敗回荊門州，正遇著段志玄、唐憲擋住，後面長孫無忌驟馬追來，傅钊、黨承賜無心戀戰，奪路而走。段志玄飛馬趕上。<br />
　　揮刀過去人頭落，承賜離鞍倒在塵。<br />
　　唐憲忙取飛魚袋，走獸壺中拔箭翎。<br />
　　弓開弦響難留箭，傅钊又早斷三魂。<br />
　　砍倒帥旗軍亂伍，混殺勤王展土臣。<br />
　　唐師用計梁兵敗，雲散花飛葉落塵。且說眾唐將收兵，見了茂功，同轉歸州去。修短興亡數載成，黃粱一夢了平生。<br />
　　紛紛戰國今何在？惟有長江繞故城。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>