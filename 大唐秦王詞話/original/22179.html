<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第十二回　李密計窘投唐　高祖寬恩賜爵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　李密計窘投唐　高祖寬恩賜爵</font></h4>
			　　詩：<br />
　　寒暑催人歲月流，莫將名利苦奔求。<br />
　　終須白骨埋青草，難把黃金買黑頭。<br />
　　死後空餘千古恨，生前誰肯一時休。<br />
　　聖賢總是凡夫做，何不依他樣子修？<br />
　　且停警世語，再整建邦詞！<br />
　　話說李密，一日行到咸陽縣，徑到饒君素衙前下馬。王伯當說與門上人：「煩你通報一聲，金塘魏王特來相訪！」管門人進報，饒君素整冠束帶，出來迎接，口稱：「大王！奉別台顏，又經數載。只因兵火間隔，遂阻良晤！」把李密接進廳階，分賓主坐下。李密心下自想：「當日金墉為君之日，文武朝賀，如今兵敗國亡，投謁於人，就行平常之理！」心中鬱悶，面帶憂容。饒君素說：「大王降重，從何處來？」李密說：「故友！一言難盡！向日因東鄭王世充討糧，反生奸計混賴。我親領大兵徵討，不幸中了神師計，破了我四十萬人馬。又被賊臣單雄信謀叛賣國，內外交通，把我金墉宮殿，盡行燒燬。皇后太子，俱被殺戮。賺得我家國齊休，無處棲身！王伯當勸我歸順唐朝，我因與秦王有仇，心中不欲，要往別邦。猶疑不決，以此特來拜謁故友，伏望高明指教！」饒君素說：「以臣愚見，若不投唐，別的所在，國小邦窮，大王難以存身。唐朝國土廣闊，又是仁德之君，況與大王同宗，哪記這等仇恨？不必多慮！」李密說：「既然故友著我投唐，望乞引進！」饒君素說：「大王寬懷，明日早朝面奏！」吩咐家童準備酒席。不多時，擺下奇肴美饌，鮮果香芹，傳杯進斝，論古談今。不覺天色已晚，酒闌興盡。饒君素吩咐從人，收拾書房，送魏王君臣安歇。<br />
　　縷縷雲霞明碧漢，昏昏煙霧鎖長空。<br />
　　遙山遠木難分色，皓月明星一樣同。<br />
　　嗚咽邊城吹畫角，悠揚古寺響金鍾。<br />
　　五更鼓絕殘星落，又見紅輪出海東。<br />
　　話說唐高祖駕設早朝，只聽得：金闕曉鍾開萬戶，玉階仙仗擁千官。花迎劍佩星初落，柳拂旌旗露未乾。百官朝賀已畢，饒君素出班啟奏：「臣是咸陽縣知縣饒君素，今有金墉城李密，因伐王世充失利，四十萬人馬盡皆喪沒。又被燒燬皇城，家屬盡行殺戮。止剩君臣四人，無地存活，戴罪投謁萬歲。未敢擅便，住居咸陽縣。奏聞聖上，請旨定奪！」高祖說：「皆因他氣傲心剛，忘恩少義，以此失了家國。今在窮途無倚，來投寡人，君子豈念舊惡？朕若不留，是無容人之量！李密雖亡國之君，亦無大過，還賜半朝王駕。誰去咸陽迎接他？」文武口中不敢言，心下自忖：「他與二殿下結成海樣深仇，納降已過，如何還要擺駕遠接？」眾官皆不應。只見民部尚書劉文靖，出班啟奏：「臣去迎接李密！」高祖說：「如見李密，不可提舊日之事！」文靖說：「臣知道了！」同饒君素出了朝門，一行人從，並王駕趲出長安。饒君素說：「小官先回本縣，大人同駕慢行。」<br />
　　饒君素一騎徑回咸陽縣，見了李密說：「大王恭喜！聖上聞奏，差劉尚書賜王駕到縣迎接大王！」李密見說，笑容滿面，口稱：「深感提挈，銘刻不忘！」言未絕，外面來報：「王駕到了！」李密急忙走出廳階，抬頭看見劉文靖，滿面羞慚，倒把王伯當推在前面。正是：恩義要廣，人生何處不相逢？冤仇莫結，路遭狹路難迥避。<br />
　　伯當說：「唐朝差官擺駕，迎接主人，如何令臣先行？」李密說：「卿豈不知？當初把劉文靖監禁，疏間親情，今見不由人不生慚愧！」伯當說：「朝廷尚且不懷夙怨，劉文靖何必介意！」李密忙整頓衣冠，近前與劉文靖施禮。王伯當、賈閏甫、柳周臣俱各相見。李密辭別饒君素，乘了王駕，同劉文靖、王伯當四人，離了咸陽縣，趲入長安，直至東畢朝前下馬。高祖設朝，黃門官奏：「劉文靖同李密等，在朝門外候旨！」「宣臨王階！」<br />
　　那李密見高祖二十四拜，呼萬歲三聲。唐高祖說：「御弟！你有五虎七彪，三賢二士，兵精糧足，為何這等敗亡？」李密奏說：「臣該萬死！臣今舉目無親，身如萍絮，甘冒鼎鉞之誅，特來投降萬歲，懸望天恩，赦臣死罪！」把王世充始末事情，一一奏聞。高祖說：「御弟寬心，不必愁煩，與朕同享富貴！」賜御酒三杯，官封邢國公，月支俸糧百石，著百官相見。起造七間銀安寶殿居住，撥半千虎賁軍跟隨。李密叩頭謝恩。高祖又問：「你手下還有什麼人？」李密奏說：「兵敗之時，俱各逃散，止有王伯當、賈閏甫、柳周臣三將，同臣在此。」宣三將進朝，高祖俱封邢府護衛官。三將謝恩，同李密辭駕出朝。正是：大地施恩澤，人間萬物榮！一壁廂高祖退朝，散了文武。<br />
　　拈指光陰，過了三日。高祖設朝，李密來到謝恩。高祖說：「御弟！你的家眷，果然沒了？」李密奏說：「豈敢誑君！實被殺戮無存，以致伶仃孤苦！」高祖說：「既然如此，御弟且回去，寡人有一御妹獨孤公主，送來與你成親，共沾榮祿，同樂歲華！」李密叩頭謝恩，辭駕出朝，徑回銀安殿去。高祖駕臨萬花殿，吩咐宮官：「宣御妹獨孤公主！」公主蒙宣，來到萬花殿，朝見高祖。高祖說：「御妹！宣你無別話說，今有邢國公喪偶未續，朕賜七間銀安殿居住，月給俸糧百石，與國同享榮華。今欲將御妹嫁他，不知你心下如何？」公主心下自想：「只說邢國公，也不知是什麼人？」「朝廷敕旨，奴不敢自專，但從王命！」高祖大喜：「御妹且回宮去，待朕選日成親！」公主辭別高祖回宮。不覺天色已晚，西沉火鏡山河暗，東蹍銀盤宇宙明。一日，高祖設朝，台官奏上成親吉日。高祖傳旨：「宣獨孤公主與邢國公完姻！」只見公主：官娥簇擁，采女趨蹌。慢向妝台勻粉面，旋開畫閣整羅衣。<br />
　　臨鳳閣啟妝台齊開寶鏡，淡施朱輕■■巧整烏雲。<br />
　　戴一頂珠鳳冠妝金嵌玉，掛雙環瓔■■寶煥珠明。<br />
　　金釧鐲玉項牌雕龍碾鳳，玉玲瓏金蹀燮飾翠聯珍。<br />
　　紫綃衣攢百子層層掩映，丹鳳錦舞千花襲襲光明。<br />
　　飄繡幅錦裙襴金蓮步穩，束宮腰百寶帶禁步聲鳴。<br />
　　捧玉合拋香球妖嬈采女，係絞綃擎寶扇豔麗宮人。<br />
　　公主妝扮已畢，拜辭高祖。傳旨送公主銀安殿成親。百官齊出金門，公主乘著七香鳳輦，五彩鸞車，前面擺列妝奩，十分齊整。且見：玉燭緋紅罩，珠燈寶帶新。<br />
　　獸爐當道引，鳳扇兩邊分。<br />
　　案幾皆雕漆，廚箱盡鏤金。<br />
　　重重鋪繡幕，疊疊砌花裀。<br />
　　龍掛噴祥霧，螭頭吐瑞雲。<br />
　　色豔珊瑚樹，光輝白玉瓶。<br />
　　玻璃聯翡翠，琥珀間明晶。<br />
　　瑞玉鑲仙枕，水蠶織錦紋。<br />
　　象牙床嵌玉，雲錦帳懸鈴。<br />
　　壓被金孩重，梳頭寶鏡明。<br />
　　香車攢繡帶，鳳輦簇珠■。<br />
　　銀安府內，朱門結彩，寶殿燃燈，笙歌迭奏，畫鼓齊鳴。李密整冠束帶，迎接公主，進了殿門。正是：門闌添喜色，女婿近乘龍！李密與公主前殿拈香，參拜天地已畢。笙簫細樂絳燭花燈，兩行采女簇擁進宮。一壁廂準備筵席，管待公卿。<br />
　　銀燭高燒，堂上屏開金孔雀。代筵紛列，座間褥隱繡芙蓉。寶鼎內，焚的是腦麝沉檀；琴瑟中，彈的是鸞詞鳳曲。金杯酒泛珍珠灩，雀舌茶烹玉盞清。<br />
　　筵宴已畢，眾官起身辭別李密，各回宅院。次日，高祖設朝，百官都詣御駕前謝恩。高祖說：「眾卿不知朕心事！那李密志意驕矜，常懷不足之念。天使其勢敗國亡，遠來投降於我。若念其舊過，拒而逐之，他必又投別邦。那時招集亡叛，收攬舊日士卒，我這裡又要興兵徵討，勞民傷財，故此納降。今將御妹婚配，他的歹心俱消釋了！」眾官說：「萬歲明察睿算，非愚臣所知！」叩頭稱謝。袍袖一展，文武各散不題。<br />
　　日月穿梭去復來，莫生巧計用心懷。<br />
　　一朝命盡都丟了，總有黃金買不回！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>