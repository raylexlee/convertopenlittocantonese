<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第五十回　淤泥河羅成死節　長安城秦府興兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十回</br>　　淤泥河羅成死節　長安城秦府興兵</font></h4>
			　　詩：<br />
　　躡足危機肇子房，將軍不解避鋒芒。<br />
　　成功自合歸真主，守土何須乞假王。<br />
　　漢祖規模應豁達，蒯生籌策豈忠良。<br />
　　荒墳埋骨山腰路，駐馬令人一歎傷。<br />
　　牝雞聲裡紫宸空，幾樹花飛滿地紅。<br />
　　當代媚娘居北闕，一朝天子寓東宮。<br />
　　樹房倡亂皆張氏，社稷中興賴狄公。<br />
　　人事未形先有數，至今追憶李淳風。<br />
　　烽火遙遙三徑深，胡兵入寇勢難禁。<br />
　　偷生有喪君臣義，捨死能全節操心。<br />
　　雲暗雎陽天寂寂，月明靈武夜沉沉。<br />
　　污青尚有流芳在，耿耿英名抵萬金。<br />
　　朝進忠言暮謫官，潮州遠去夕陽殘。<br />
　　自將公道扶名教，肯惜雄文辟異端。<br />
　　秦嶺雲橫天漠漠，藍關雪擁路漫漫。<br />
　　百年身係綱常重，俯仰無慚到處安。<br />
　　且停弔古閒中趣，重整興唐鑒內詞。<br />
　　不題唐營計害功臣，且說蘇定方回營，聚下眾將，商計道：「唐將驍勇，不可力戰，須用計謀。明日出軍，可設天羅地網之計，必擒獲矣！」著蕭規領一支兵，伏於周希坡東；王院領一支兵，伏於周希坡西；常克新領一支兵，伏於中道左；董康邁領一支兵，伏於中道右；高雅賢領一支兵，伏於明橋東岸。待唐兵走絕之時．扎住陣腳，斷其歸路。王賽虎領兵挑戰，許輸不許贏！蘇定方自領一支兵殿後，調撥已畢，眾將全裝披掛。<br />
　　茜紅鴨綠，紫羅繡襖戰裙新；翠幘黃巾，鳳翅兜鍪纓簇絳。魚鱗龜背，連環雁翅甲鋪銀；百寶獅蠻，鸞帶板條絨織彩。擎戈執刀，陸地上擁出魔君；跨馬乘驂，南山內驅來虎豹。各領兵出營埋伏。到了次日，王賽虎發兵出營，鳴鑼擂鼓，喊殺如雷。唐營報馬飛報二王。羅成奏說：「殿下！臣今日出兵，務要決一勝負！」齊王說：「敵兵此來，其勢正銳，且捱數日，待兵威稍緩，然後發兵，戰無不克。今日不可出兵！」羅成再不敢言。齊王揀下惡煞紅沙忌兵之日，傳令聚集眾將，著羅成出兵。羅成奏說：「殿下！今日犯十惡紅沙，猖鬼敗亡，不利出師，望殿下容過今日，明日發兵！」齊王大惱：「你這賊！豈不聞朝中天子三宣，閫外將軍一令！我要發兵，故意邪言惑眾，阻撓軍法！」喝刀斧手：「快綁出營，梟首示眾！」正綁間，程咬金說：「羅士信！你就領兵死於陣上，也不失為英烈，怎麼甘棄英雄，喪於二王之手？」羅成說：「程將軍！你替我一言，若不受死，情願領兵！」程咬金當駕叩頭道：「殿下！羅成情願領軍！」英王說：「既願領兵，饒他一死！」取轉駕前，齊王說；「與你半千人馬，要全師取勝！」吩咐：「喬公山、程知節領一支人馬，止許在明橋督陣，不許擅自舉動。如違定按軍法！」三將披掛上馬，領兵出營。<br />
　　不說二將明橋督兵，且說羅成一騎馬，擁奔陣前，應聲搦戰。只聽得一聲鑼響，門旗開處，閃王賽虎出馬。戰不數合，那漢將計就月中擒玉兔，謀成日裡捉金烏。王賽虎詐敗，往前就走。羅士信不捨，後面追趕。不上數里，聽得兩哨裡鑼鳴，閃出常克新、董康邁，二將擋住，喝一聲：「唐將休走！」掄刀砍來，士信舉刀就迎！<br />
　　交鋒未夠十餘合，接敗漳南虎賁軍。<br />
　　士信整鞭追漢將，馬嘶人喊似雲騰。<br />
　　捨身報主勤王事，追至周希坡面存。<br />
　　羅成好似鸞和鳳，蘇帥如同撒網人。<br />
　　多方設下漫天計，要害唐朝忠勇臣！<br />
　　將近周希坡，信炮一聲，蕭規向東殺來，王院往西殺來，羅士信奮勇戰鬥。殺得煙籠銀葉甲，汗透白花袍。二將戰有十餘合，往前又走，只聽得畫角齊鳴。羅成瞧見四面八方，重重疊疊，都是漢朝人馬，鐵桶一般，三面遠遠圍定，前面周希坡擋住。周希坡有一帶河，水淺泥深，號為淤泥河。羅成心下自想：「我今中計，總然殺出重圍，兵亦不保，吾命難逃英、齊之手！」縱馬行至岸邊，只見蘇定方擎刀勒馬，站在那岸邊，吆喝一聲：「唐將你敢跳過來，與我交戰麼？」土信大惱：「你這賊！怎麼這早晚才來？」忙搖虎韂，急整絲鞭。那馬躍身一跳，不防失腳，陷落淤泥河內。<br />
　　虎將難逃今日難，將軍怎躲這時迍！<br />
　　平胸陷倒銀鬃馬，污水淹翻白虎神。<br />
　　寶鐙戰靴泥糊緊，素袍銀甲水中沉。<br />
　　鞘內昆吾光失色，壺中寶箭沒雕翎。<br />
　　羅成怎把長槍使？士信難將鐵簡掄！<br />
　　蘇定方說：「唐將！你若歸降東漢王，衣紫腰金，不失公侯之位！料今日有翅決難飛去！」那羅成聽說大惱，急挽雕弓，亂拊劉軍，中箭倒者六七人。蘇定方說：「你這賊！我不傷你，你卻先射我的軍士！」<br />
　　蘇帥觀罷忙傳令，開弓箭發似流星。<br />
　　柳葉射穿袍共鎧，金鑱鑿透甲襴裙。<br />
　　穿徹素袍流血水，鑿開銀葉溜紅津。<br />
　　初時中箭還搖戰，射後多時不動身。<br />
　　頃刻三魂歸地府，須臾七魄喪幽冥。<br />
　　英名未上凌煙閣，忠憤先歸白玉京。<br />
　　盡歎英雄年紀小，皆憐勇烈正青春。<br />
　　曉來兩捧鳴天鼓，白虎星官墜落雲！<br />
　　那喬公山暗差心腹報馬，探知羅成陣亡，哨馬回營，報知英、齊二王。<br />
　　齊王說：「大哥！這番才遂你我之意！」傳令取明橋督陣人馬回營。喬公山、程咬金回至中軍，齊王說：「咬金！你知道羅成消息麼？」咬金說：「殿下有令，不許發兵，臣不知道！」齊王說：「探馬來報，羅成兵敗，投降東漢王了！你眾將吩咐軍士，各要小心防備！」散了將官。再表羅士信，十八歲降唐，二十歲身故。在生勇猛，死後英靈顯魂到家：夜晚夫人歸畫閣，懷中抱子甫三齡。<br />
　　獨上牙床渾不寐，傷心想起小將軍。邊庭未卜凶何吉，哪討傳書寄信音。去日叮嚀懷怨恐，英齊恨我要傷身。<br />
　　樓頭鼓打三更半，月照離官正子辰。<br />
　　矇矓合眼方才睡，聽得人行手擊門。<br />
　　猛喚妻兒忙啟戶，夫人聞語便抽身。<br />
　　倒撒繡鞋離畫閣，反披羅■出房迎。<br />
　　門開兩下才方進，一陣腥紅血噴人。<br />
　　脅肋數枝狼牙箭，渾身射滿皂雕翎。<br />
　　看來果是親夫主，嚇得夫人半晌昏。<br />
　　虎將近前忙叫苦：「嬌妻聽我訴原因。<br />
　　昔日我隨唐太子，東征西討立功勳。<br />
　　漳南反了劉黑闥，齊王差領馬和軍。<br />
　　設計懷仇謀我命，揀將惡日要行兵。<br />
　　走方詐敗吾當趕，趕到周希坡下存。<br />
　　漢兵亂射吾身死，行短齊王絕救兵。<br />
　　句句果然冤枉事，特來家內顯靈魂。<br />
　　我妻從此休懸念，莫想吾生探你們。<br />
　　好看三歲羅童子，無主冤家在你身。<br />
　　你今若有夫妻意，守著羅童拜祖墳。<br />
　　杞妻善哭城崩裂，竇女投崖誦至今。<br />
　　三貞九烈全名節，地府重完未了姻！」<br />
　　夫人驚醒南柯夢，斜倚圍屏哭到明。<br />
　　就是當夜三更時分，現魂與秦王。其日，秦王正領軍將，到天晚安營。<br />
　　半夜間，似睡不睡，似醒不醒，見羅成進營參駕，一十二拜，拜畢就往外走。秦王問：「羅士信！你哪裡去？」口內不答應，手中拿著一口劍，望東南上一指，就不見了，到了天明，秦王把夢中之事，說與李勣，問主何吉凶？李勣奏說：「此應羅成在邊發兵，只候主公人馬接應！」秦王傳令起軍。雲行雨霽，風送水流。大軍直到交河界口。英、齊二王吩咐眾將士遠遠迎接。秦王進中軍帳，英、齊二王見畢坐下，兩下將官，俱各參駕，屯放人馬。秦王問說：「羅成怎麼不見？」齊王說：「這賊兵敗，投降黑闥！」秦王問茂功：「你說羅成出軍，候人馬接應，緣何歸降黑闥？想夜來參見之時，就君臣分別了！」茂功說：「主公！羅成非不忠謀叛，因兵敗陣亡！那日參駕，將星已墜，恐殿下憂煩，臣不敢言！」秦王見說：仰面望天呼義勇，眼傾痛淚哭羅成。<br />
　　投唐三載存忠義，未得封侯受帝恩。<br />
　　蓋世英雄瓶墜井，興王壯士火熔冰。<br />
　　老年慈母何人養？幼小妻兒空倚門！<br />
　　似虎離山逢阱陷，如鸞遇網竟亡身。<br />
　　擎天玉柱歸何處，架海金梁哪裡存。<br />
　　紙棺屈陷忠良將，毒計冤埋展土臣。<br />
　　傷情怨恨多時節，孱愁英齊兩個人。<br />
　　英、齊二王見秦王傷感，坐立不安，連忙把兵權交與秦王，道：「二哥！我們到河間府屯紮，待奏凱之日，一同班師回朝！」英、齊二王去後，天色已晚。次日早晨，秦王升下中軍帳，發放軍情，眾將參見已畢。且說漳南蘇定方，差常克新、董康邁發兵。二將全裝披掛，領軍出營，排兵列陣挑戰。有唐營巡哨馬報入駕前。秦王遣段志玄、高士廉出兵迎敵，殷開山督陣策應。眾將結束完備，領軍出營，驟馬臨陣，各不通名交戰。<br />
　　兩下裡正戰之時，見漳南陣後，愁雲黯黯，冷霧漫漫，只聽得半空中兵戈嘹亮，人馬喧嘶，嚇得漢兵魂不附體，口內齊叫：「逃命！空中有神兵殺下來了！」常克新、董康邁回頭一看，東南上白袍銀甲，一尊神將，隨後陰兵一伙，神號鬼嘯，殺將下來。二將大驚，撥轉馬就走。漢兵大亂，被唐將砍倒帥旗，把人馬渾殺一陣。二將收兵回營，參見秦王。段志玄說：「臣等正與漢將交戰，只聽得那邊一齊喊叫起來，說半空中有神兵殺下來了。彼兵大亂，殺了他一枝人馬。」秦王見說，又驚又喜，問茂功：「不知何方神聖助陣？」茂功說：「此乃羅成陰魂不散，助陣殺賊！這次出軍，主公親自督陣，如有神兵，就得見了！」<br />
　　慘慘流星墜碧空，齊王何自陷英雄。<br />
　　只緣未建興邦績，怨氣時看貫白虹！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>