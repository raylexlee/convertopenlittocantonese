<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第四十九回　叔寶徵討高開道　羅成戰敗蘇定方</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　叔寶徵討高開道　羅成戰敗蘇定方</font></h4>
			　　西湖十景詩：<br />
　　樹煙花露繞堤沙，樓閣朦朧一半遮。<br />
　　三竺鐘聲催落月，六橋柳色帶棲鴉。<br />
　　綠窗睡覺聞啼鳥，綺間殘妝喚賣花。<br />
　　遙望酒旗何處是，炊煙起處有人家。－－蘇堤春曉。<br />
　　曾向湖堤夜扣舷，愛看波影弄嬋娟。<br />
　　一塵不動天連水，萬籟無聲客在船。<br />
　　赤壁未醒玄鶴夢，驪宮偏惱老龍眠。<br />
　　朗吟玉塔微瀾句，長嘯凌風氣浩然。－－平湖秋月<br />
　　翠圍紅繞戰縱橫，似看吳宮習女兵。<br />
　　飛鳥翻空雲影亂，游魚吹浪水紋生。<br />
　　錦囊零落香猶在，銅柱欹斜露半傾。<br />
　　兩掖新涼驚酒醒，畫船吹送按歌聲。－－曲院風荷<br />
　　醉裡曾登白玉梯，東風吹暖又成泥。<br />
　　玉腰螮垂天闊，銀色樓台夾岸迷。<br />
　　九井晴添新水活，兩峰濃壓夙雲低。<br />
　　衝寒為訪梅花信，十里銀沙印馬蹄。－－斷橋殘雪<br />
　　宜雨宜晴晚更宜，西湖端可比西施。<br />
　　霞穿樓閣紅光繞，雲卷笙歌逸韻隨。<br />
　　山紫翠中樵唱遠，樹蒼黃外馬歸遲。<br />
　　何人解畫瀟湘景，並與漁村作二奇。－－雷峰夕照<br />
　　柳昏花瞑暮雲生，隱隱初傳一兩聲。<br />
　　禪榻屢驚僧入定，旅窗偏惱客舍情。<br />
　　月隨逸韻升鼇嶺，風遞遺音過鳳城。<br />
　　催散遊人罷歌舞，玉壺銀箭夜初更。－－南屏晚鍾<br />
　　屹立亭亭入杳冥，勢雄南北氣憑陵。<br />
　　玉簪扳地三千仞，寶蓋撐空一七層。<br />
　　天遠不聞風外鐸，夜深遙禮月邊燈。<br />
　　何當一掃殘雲淨，俯視東溟看日升。－－兩峰出雲<br />
　　纖雲掃跡浪花收，塔影亭亭引碧流。<br />
　　半夜冰輪初出海，一湖金水欲熔秋。<br />
　　龍宮獻壁神光吐，隨室遺珠瑞氣浮。<br />
　　浪說影娥池上景，不知此地有仙舟。－－三潭印月<br />
　　而後翻空一派青，蘇公堤畔係魚舲。<br />
　　只藏鶯鳥春聲滑，不起魚龍夜氣醒。<br />
　　游子愛聞停玉勒，佳人倦聽倚雲屏。<br />
　　但看三月歌喉老，叉見浮波絮作萍。－－柳浪聞鶯<br />
　　湖上春來水拍空，桃花浪暖柳陰濃。<br />
　　微翻荇帶彩千尺，亂曜萍星翠幾重。<br />
　　洲渚此時多避鷺，風云何日去為龍。<br />
　　個中縱有濠梁樂，闊網深罾不汝容。－－花港觀魚<br />
　　歌罷西湖十景詩，詞中發出史中枝。有根有葉秦王傳，不比荒淫妄誕書。<br />
<br />
　　話說唐秦王平定了中山府，一日升帳，眾將參見畢。秦王問說：「誰領兵收捕滄兗、濟陽的刀兵？」薛萬澈說：「殿下！這三處刀兵容易定奪，臣與秦將軍領一支兵收滄州；尉遲將軍與薛萬江領一支兵收兗州；長孫將軍與薛萬湖領一支兵收濟陽。」秦王准奏。六將披掛完備，辭了秦王，帶領人馬，趲出中山城，各分一路起程。<br />
　　六將跨上能行馬，帶領長征慣戰人。<br />
　　大兵擁出中山府，各路分頭去趲程。<br />
　　不談順德遲恭事，再說秦瓊萬澈行。<br />
　　軍行流水投前進，早至滄州一座城。<br />
　　哨馬來報：「滄州城到了！」叔寶傳令駐軍，安下營寨，屯下人馬。萬澈說：「將軍！高開道雖約會起兵，不知我弟兄歸順唐朝。如今將軍把人馬屯放南門外，我輕弓短箭，止帶數十騎，暗藏火炮短刀，入城招安他。他肯歸順，免動干戈；倘若抗違，我就南門內放起號炮，將軍就殺入城來，攻其無備，滄州唾手可得！」叔寶說：「將軍妙算，深合吾機！」一面叔寶整齊人馬伺候，一面薛萬澈帶了數十騎衝鋒勇士，直至城下。高叫：「巡城軍士，報知主將！說我中山薛萬澈在此，要見將軍！」<br />
　　其日，高開道正在演武場操練軍士，小卒報入軍門。高開道令副將高麟、楊虎等，迎接萬澈進城。演武場相見坐下，高開道說：「連日整理軍務事繁，不曾差人探聽，出軍消息如何！」薛萬澈說：「唐朝寬仁厚德，愛賢收士。秦王屢屢以禮招安，吾下忍生靈屠毒，今已歸順唐朝。秦王果是真命天子，久慕將軍大名，特差我來招安，諒不失公侯之位！」高開道：「說哪裡話！吾聞少康以一旅師，高祖以三尺劍，俱成帝業！大丈夫不自謀王定伯，何甘心屈伏人下！」萬澈說：「將軍不可偏執！倘天命不與，進退無由，那時悔之晚矣！」高開道說：「吾頭可斷，吾膝不可屈！誓不降唐！今日爾我若非鄰國舊交，汝命亦不保！即速就去，再勿多言！」萬澈連忙起身，出了演武場上馬，徑來到南門下。整了軍士，各人身邊掣出短刀，殺散把門軍士，放起號炮，吶一聲喊。秦叔寶帶領人馬，從南門外殺進城來。哨馬飛報入演武場。高開道聞報，慌忙上馬，同眾將帶領軍卒，往前迎敵。<br />
　　將軍勇猛，戰士英雄。數條龍駕霧拿雲，一隊虎磨牙展爪。鳴金擂鼓，骨碌碌大海潮騰；軍喊馬嘶，豁喇喇不週山倒。直殺得皂雕蒼隼凌雲避，野草閒花滿地愁。叔寶生擒高開道，萬澈刀砍高麟，亂箭射死楊虎。餘黨皆降。叔寶即便傳令，安撫軍民，換了大唐旗號。洗蕩帥府，把庫內金銀緞帛，解回軍門，留頭目軍士守城，把高開道鎖下囚車。叔寶與萬澈收兵回中山城不題。<br />
　　且說尉遲恭、薛萬江行兵來到兗州城下，埋鍋造飯，紮墊人馬，列成陣勢。薛萬江一馬當先，高叫：「巡城軍士！快報徐將軍知道，說我中山薛萬江在此！」軍士慌忙報知主將徐元朗。元朗聚集將士商議，說：「昨日探細的來報，薛氏兄弟已投唐朝，陷了滄州，拿了高開道，今又來賺吾城池！」即忙頂盔披甲，跨馬擎槍，同副將朱雲、趙定，下演武場，點選三千人馬，擁出城來。徐元朗驟馬臨陣，見了薛萬江，喝一聲：「昨日賺了滄州，今日分兵來賺我！」言未畢，掄槍罩心刺來。薛萬江舉槍就迎。只見：兩條玉蟒空中鬥，一對銀蛇陣上騰。<br />
　　交鋒未判輸和勝，又閃朱雲趙定兵。敬德觀瞻心大惱，掄鞭縱馬出軍門。未經三合江山定，鞭打朱雲倒落塵。<br />
　　打綻綠絨龜背鎧，銀星甲葉亂紛紛。<br />
　　徐元朗、趙定，見打死朱雲心慌，撥轉馬就走。薛萬江掄槍飛馬趕上，一槍刺去噴紅浪，趙定離鞍喪了魂，單單走了徐元朗。敬德說：「薛將軍你便乘虛取了城池，我卻追擒這賊回來！」薛萬江領兵奪城不題。且說徐元朗被追得緊，棄了城，望荒郊野徑逃竄。見一個鋤田農夫，徐元朗說：「你快過來，我與你富貴！」農夫走近前來，徐元朗說：「我把頭盔衣甲、鞍馬兵器與你，你換蓑衣斗笠農器與我！」農夫就脫下蓑衣耕器，遞與徐元朗。元朗穿上蓑衣，戴了斗笠，拿了耕器，徑往前面去了。農夫牽著馬，往田畔上正走回來，恰好撞著敬德一騎馬趕來，喝一聲：「徐元朗，哪裡走！」農夫連忙站住，答應說：「適才有一將軍，把盔甲鞍馬，換我鋤頭蓑笠，往前面去了！」敬德心下自想：「這賊我也認他不真，倘若是，倒吃他瞞過了。不管真假，且了當這賊！」舉起鞭一聲響，把農夫打死在地，聚馬向前又追。只見一片俱是稻田，有許多農夫鋤種。敬德粗中有細，大喝一聲：「徐元朗！你將盔甲鞍馬，換了別人農器，在此鋤田，你說我認不得你，你今休走！」那徐元朗吃了一驚，丟了鋤，往前便跑。被尉遲恭快馬趕上，舒手一把攥住，把徐元朗拴住馬鞍鞽邊，徑回兗州。會同薛萬江，一面安撫軍民，封鎖倉庫，換了旗幟。把徐元朗鎖下囚車，留頭目守城。敬德傳令起兵回營。正行之際，秦叔寶、薛萬澈人馬也到。<br />
　　話不絮繁，那長孫順德、薛萬湖收濟陽，生擒孟海公，取了城池，改換大唐旗號，出榜安民，分撥人馬守城，收兵回中山城。卻好都會著。六將入城，到帥府下馬。旗牌報進，參見秦王，各各獻功。秦王傳令，把三賊斬於市曹，著於筠留守滄州，邴元直留守兗州，姜謨留守濟陽。就把三賊首級，各於本州號令。還著叔寶、敬德、長孫順德巡視滄、兗、濟陽地方安民，事畢就回軍門。六將領了令旨，趲離中山城，分頭各臨州郡不題。<br />
　　話說漳南竇建德部將劉黑闥，乃漢室宗枝，蘇定方、高雅賢等，扶立為漢東王，以繼夏王。之後起兵，劉黑闥結連突厥，攻陷冀州、相州及黎、衛二州，復引兵奪取鹽州、瀛州，兵勢大振。十載之間，盡復建德舊境。唐高祖命秦王、齊王興師徵討黑闥。三旬之內，山東悉平，黑闥北走突厥。不數月，黑闥復與部將引兵，攻陷瀛州、鹽州。淮陽王李道玄與黑闥戰於下博，兵敗，道玄為黑闥所殺。山東震駭，州縣皆叛，附於黑闥。旬月之間，盡復故地。黑闥都於洛州。<br />
　　漢東王一日升殿，聚下將佐。蘇定方奏說：「主公乘屢勝之兵，好取唐朝天下！臣先領兵到交河界口屯營，我王再借五處人馬來接應。」漢王問哪五處？定方說：「永平王郭子和、靜江王張大安、雄州燕王劉守光、淮陰王輔公佑、東平王高運成。」漢王准奏，一面遣使往各鎮借兵，一面蘇定方辭朝，帶領高雅賢、蕭觀、王援、常克新、董康邁、王賽虎眾將，全裝結束，整點大軍十餘萬。行程非只一日，哨馬來報：「已到交河縣界！」定方傳令安營。寨列五方依位次，兵屯八面布周天。萬重刀劍如霜皎，千疊旌旗似錦攢。屯下人馬不題。<br />
　　且說唐高祖一日設朝已畢，閃上報馬，奏說：「臣是河間府太守陸德明差來，報漳南郡劉黑闥，今復勾引突厥，聚眾剽掠攻陷鹽州、瀛州，淮陽王戰於下博陣亡。盡復故地，建都洛州，仍遣將蘇定方等，屯軍約十餘萬，在交河界口。聲勢緊急，特奏聖上，乞發天兵征剿！」高祖見說，大驚：「可憐年少御姪陣亡！」問文武：「誰下漳南征討？」閃過李淳風叩頭道：「陛下！徵討劉黑闥，須是二殿下方得成功！我主如今遣官知會殿下，就領兵往交河去。」高祖准奏。一面差旗牌官到中山府發兵，一面退朝，散了文武。話說英王回府，有太子中允王珪、洗馬魏徵，二人奏說：「殿下！秦王功蓋天下，中外歸心。殿下特以年長，位居東宮，無大功以鎮海內。今劉黑闥仍復聚眾起兵，殿下正好征伐，以取功名，招納豪傑，庶可自安！」英王大喜。次日早朝，英王與三齊王說：「我與你徵討漳南，如何？」三齊王道：「大哥！我正欲如此！想當日收中山府，因小賊羅成劫了法場，至今仇恨在心。如今且不指望收討漳南，只廢了羅成這賊，方才肉中除刺，眼內去釘！恨小非君子，無毒不丈夫！」建成道：「說得是！」朝罷，英、齊二王當駕叩頭：「臣願領兵徵討漳南，還要差人到中山府，取五員將保駕！要秦叔寶、尉遲恭、程知節、殷開山、羅成。著羅成掛先鋒印，到明都取齊！」高祖說：「朕已有旨，著秦王發兵下漳南。既吾兒要去，合兵徵討！」英、齊二王辭駕出朝，齊王一面差旗牌官，火速到中山，先取五將赴明都界口等候，不可遲誤軍令！旗牌一騎馬，徑往中山府去。一面英、齊二王，下演武場，整點人馬，徑下漳南。<br />
　　且說旗牌官來至中山城帥府，叩見秦王，把劉黑闥復起兵，英、齊二王取五將之事，一一啟奏。秦王說：「可憐道玄常隨我征伐，見吾深入賊陣，心慕效之，皆因輕敵，以至於此，兵敗身亡，為之流涕！」秦王說：「叔寶、敬德滄、兗二州安民未回，且令程咬金、殷開山、羅成先去。」喚過三將吩咐：「今英、齊二王征伐漳南，旨意取你五將保駕。你三將先去，待叔寶、敬德一回，就起兵來。」三將領旨，辭別秦王。只見羅成眼中掉淚，秦王問：「羅士信！大將軍有八面威風，今日起兵發馬，為何這等傷感？」羅成說：「主公！臣該萬死！為國捐軀，臣子之分，只是當初收中山之時，二王無故要斬秦將軍與敬德，是臣心下不平，一時去救二將。二王仇恨至今，此一去，多凶少吉，不能盡忠隨侍主公，以此悲慟！」秦王說：「何出此不利之語？為爭江山，豈有自損長城之理！大哥不好，有我兄弟；兄弟不好，有我大哥。你去不妨！不久，我就領兵來接應！」三將披掛出營上馬，帶一支兵，竟往交河進發。徵人登古道，戰馬踏郊塵。趲出中山府不題。<br />
　　話說英、齊二王，領軍來到交河縣明都界口，有所屬官吏，俱備糧草迎接。齊王問：「有五員將官領人馬，曾往此處來麼？」答應說：「不曾見！」齊王問：「你眾人在此伺候幾時了？」官吏答：「伺候有數日！」齊王說：「我軍已到，他是先鋒，為何來遲？遲來一個時辰，也要問他羈遲之罪；雖不就斬，拿一拿，綁一綁，也挫他銳氣！」傳令住了軍，紮下營寨，屯放人馬。齊王吩咐眾軍士：「倘羅成眾將來，不要說人馬今日到的，只說在此安營三日了！」<br />
　　且說程咬金、殷開山、羅士信，恨不得人生四腳，馬長八蹄，不分曉夜，趲到明都地方。看見英、齊二王人馬，羅士信說：「二位大人，你我來遲了！他軍後到，我兵先來才好。如今怎麼好見二王？」程咬金說：「你我來到此間，受了許多辛苦，怎麼見不得二王？」問軍士：「二王的人馬，到此幾時了？」軍士們說：「安營方才三日！」羅成說：「你替我報一聲，說我中山來的將官參見！」旗牌官來報：「有中山府來的將官等令！」二王召至中軍，參見已畢。羅成說：「臣等五人，有秦叔寶、尉遲恭到滄、兗二州安民未回，臣三人先來。」二王問：「誰掛先鋒印？」羅成說：「是臣掛先鋒印！」齊王說：「既是先鋒，怎麼人馬到此安營三日，你卻才來？怠緩軍令！」喝刀斧手：「綁出去取斬！」正綁間，程咬金、殷開山叩頭道：「殿下暫息雷霆！令旨一到中山府，臣三人就起身，馬不停蹄，來到此間，望乞寬恕！」英王說：「准二將之奏，且饒初犯！」齊王說：「饒來！記刀在項，戴罪徵代！」且說探細軍報知蘇定方：「有唐軍數萬，屯住明都界口，離十里之地！」定方吩咐：「各營小心！明日發兵交戰！」晚景不題。次日早，定方傳令：「今日初與敵兵對陣，待我親自出兵，以觀軍容強弱！」領一支兵，直至界口，列成陣勢，令軍士挑戰。英、齊二王正坐營，哨馬來報：「有漳南軍士罵陣！」齊王傳令：「羅成出兵！」士信頂盔貫甲，上馬出營，領兵勇奔陣前，問：「來將通名！」定方道：「吾乃漢東王駕下總兵官蘇定方就是！你通名來！」羅成道：「吾乃大唐先鋒將，姓羅名成！」蹬開戰馬，二將爭雄！士信藏機槍去刺，定方用計把刀掄。<br />
　　棋逢敵手皆留意，將遇英雄各用心。<br />
　　槍飛道道銀蛇走，刀落紛紛雪片侵。<br />
　　交鋒大戰百餘合，二將當場殺手停。<br />
　　天色已晚，蘇定方把刀架住羅士信的槍：「我與你記兵回去，明日來定奪輸贏！」兩下收軍回營。羅士信進中軍參見二王，二王問：「出軍如何？」羅成說：「托殿下洪福，臣與漳南蘇定方交戰百餘合，不分勝敗。天晚收兵，明日共決雌雄！」齊王大惱，道：「你這賊！跟隨二殿下徵討，每次取勝，未聞記兵；今在我麾下，便有許多疑難，怠緩軍法！向在中山劫法場，同造反，也是你這賊！」喝刀斧手：「綁出斬首報來！」喬公山直至駕前，密奏：「主公！且饒羅成。選一個黑道紅沙日，著他發兵，待羅成死於陣上，免得秦王報怨主公，作賤他的將士！」齊王准奏。且喚羅成：「權免這次！」羅成叩頭謝恩。正是：水底色，天邊鳥，高可射兮深可釣。惟有人心咫尺間，咫尺人心不可料！<br />
　　卻笑齊王用計深，恣行殺戮在邊庭。<br />
　　若知玄武他年事，悔不當初莫用心！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>