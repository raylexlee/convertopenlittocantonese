<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第一回　李公子晉陽興義兵　唐國公關中受隋禪</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　李公子晉陽興義兵　唐國公關中受隋禪</font></h4>
			　　詞：<br />
　　花開禁苑春光早，萬紫千紅鬥新巧。<br />
　　偷香粉蝶豔叢飛，釀蜜黃蜂芳徑繞。<br />
　　鞦韆蹴罷玉釵橫，倦倚銀屏午睡清。<br />
　　芳草夢成誰喚醒，綠楊枝上一聲鶯。<br />
　　紫薇正放紅葵吐，金屋珠簾雛燕舞。<br />
　　綠荷池內戲鴛鴦，白玉欄前語鸚鵡。<br />
　　繡窗倦倚鬢雲斜，幾陣熏風透碧紗。<br />
　　上苑日長無個事，笑將金剪剪榴花。<br />
　　梧桐葉落秋風剪，寶鴨香清門晝掩。<br />
　　石盆池養錦鱗魚，氍毹毯臥金鈴犬。<br />
　　香飄庭院桂開時，起向妝台畫翠眉。<br />
　　為愛仙花簪綠鬢，下階輕折月中枝。<br />
　　長空四野彤雲堵，碎剪瓊瑤風亂舞。<br />
　　陰凝玉箸傍簷垂，陽轉寒梅迎臘吐。<br />
　　香騰寶鴨瑞煙斜，繡幙珠簾戶半遮。<br />
　　坐向圍爐看侍女，敲冰旋煮鳳團茶。<br />
　　晴窗煮茗談經史，靜夜挑燈閱簡編。<br />
　　要識古今興廢事，分明都在話中傳。<br />
<br />
　　義兵嚴整起並州，四海煙塵一旦休。<br />
　　唐為寬仁興帝業，隋因政亂失金甌。<br />
　　龍姿日表山先定，天與人歸豈妄謀。<br />
　　創業洪基三百載，相承安享太平秋。<br />
　　天地原從太極分，始生盤古立人倫。<br />
　　有巢構屋民安業，鑽火烹炮號燧人。<br />
　　伏羲畫卦通玄妙，始制文書代結繩。<br />
　　聖德神農嘗百草，耕耘五穀濟饑貧。<br />
　　軒轅濟濟衣冠盛，陸地行車舟渡津。<br />
　　三皇始治蠻夷順，五帝登基雨露均。<br />
　　堯舜禹湯民快樂，夏商桀紂起刀兵。<br />
　　后稷太王修聖德，文王渭水遇賢臣。<br />
　　武王代紂朝歌破，一定周朝八百春。<br />
　　三十六王承帝業，紛紛戰國起征塵。<br />
　　虎踞鯨吞十八國，七雄戈戟總如林。<br />
　　始皇一統捐仁政，三世淪亡在子嬰。<br />
　　楚漢爭鋒逐秦鹿，高皇有讖定乾坤。<br />
　　二十四帝相傳位，漢末三分雜霸興。<br />
　　六朝社稷崇虛誕，大業當隋煬帝昏。<br />
　　亂政荒淫天道滅，窮奢極欲害生靈。<br />
　　揚州貪看瓊花好，四十離宮接水濱。<br />
　　江都縣裡身遭弒，三十餘年社稷沉。<br />
　　隋官禪位唐高祖，業創長安錦繡城。<br />
　　這幾句單表今古帝王相傳之統，周秦休說，漢晉不題，按史實錄，表一部唐秦王建國的故事。詞話中褒善貶惡，賢否闡揚自詞人；崇正逐邪，是非留傳於今日。隋朝革命，天降列宿臨凡：<br />
　　角木蛟唐高祖神堯治世，亢金龍竇皇后同掌乾坤。<br />
　　氐土駱是建成英王太子，房日兔杜如晦足智多能。<br />
　　心月狐張貴妃唐王寵玉，尾火虎程制節勇冠三軍。<br />
　　箕水豹殷開山初興唐室，鬥木獬名唐儉善武能文。<br />
　　牛金牛王伯當金墉虎將，女土蝠長孫後賢德夫人。<br />
　　虛日鼠是尹妃西宮領袖，危月燕薛萬澈駙馬皇親。<br />
　　室火豬號霸王西秦薛舉，壁木名蕭銑稱帝江陵。<br />
　　奎木狼三太子齊王元吉，婁金狗名李密鞏縣屯軍。<br />
　　胃土雉號梁王名為李軌，昂日雞劉式周山後胡人。<br />
　　畢月烏沈法興毗陵霸業，嘴火猴名朱燦楚國屯兵。<br />
　　參水猿房玄齡包藏謀略，井木犴竇建德河北稱君。<br />
　　鬼金羊劉黑闥漢東王號，柳土獐長孫氏無忌元勳。<br />
　　星日馬劉守光燕王僭號，張月鹿高談聖混世相爭。<br />
　　翼火蛇梁師都延安稱帝，轉水蚓王世充僭國西京。<br />
　　天蓬星秦叔寶開疆展土，黑殺神尉遲恭絕滅煙塵。<br />
　　破軍星並武曲天罡李靖，李淳風稱文曲定數如神。<br />
　　祿存星是魏徵忠良善諫，天機星徐世勣精曉兵文。<br />
　　左輔星褚遂良托孤宰相，右弼星為蕭瑀位列麒麟。<br />
　　紫薇星小秦王神堯仲子，九州曜天降下濟世安民。<br />
　　驅士馬滅煙塵一十八處，剪強染除草寇一統乾坤。<br />
　　隋室顛危不可支，李淵倡義起雄師。<br />
　　干戈指處烽煙息，六載功成創帝基。<br />
　　大業十二年，隋煬帝荒淫失政，親信讒邪，疏棄忠直，大興宮室，取天下名花異卉，奇獸珍禽，充滿苑囿。至秋冬，以五色綾錦，剪成花葉，綴於枝條，常如陽春之豔麗。沼內亦剪彩為菱荷。每遇月明之夕，從宮女數千騎，遊玩西苑，作清夜之曲，於馬上奏之。自長安至江都，置離宮四十餘所，造龍舟往來遊幸。酣歌宴樂，殆無虛日。胡會詩云：<br />
　　千里長河一旦開，亡隋波浪九天來。<br />
　　錦帆未落干戈起，惆悵龍舟便不回。<br />
　　煬帝奢費無窮，民貧財盡，天下倒懸，盜賊蠭起。一十八家擅改年號。<br />
　　是哪十八家？<br />
　　竇建德稱夏王於漳南（五鳳元年），李軌稱涼王於河西（安樂元年），粱師都稱帝於延安（永隆元年），蕭銑稱帝於江陵（鳴鳳元年），薛舉稱西楚霸王於隴西（泰興元年），李密稱魏王於鞏縣，沈法興稱上樑王於毗陵（延康元年），林士弘稱楚王於江南，李子通稱吳王於江都（明政元年），朱燦稱楚王於南陽（昌達元年），劉武周稱定陽王於馬邑（天興元年），高談聖稱湘王，劉守光稱燕王，郭子和稱永平王起榆林，王項拔稱漫天王於恒定，王世充據河南後稱王（開明元年），張大安稱靖江王，字文化及稱帝於揚州。<br />
　　其餘薛萬澈、杜伏威、輔公拓、高開道、徐元朗、孟海公等，共六十四處刀兵，各占郡邑。天下鼎沸，民遭塗炭，各處表章，雪片相似，申奏煬帝。大業十二年十二月，煬帝詔以唐公李淵為太原留守，以王威、高君雅為副留守，關右十三郡兵馬皆從調遣，徵討各處賊寇。<br />
　　話說高祖姓李名淵，字叔德，隴西成紀縣人，御眾寬簡，人多附之。祖李虎仕西魏有功，封隴西公。父李曬佐周，世封唐公、李淵襲爵，娶竇殷之女，生四子，曰建成、世民、元吉、玄霸。玄霸幼時，被隋兵所殺，後諡楚哀王。一女平陽公主，適駙馬柴紹，亦練兵萬餘，號娘子軍，此是後話。且說李世民幼時，有一相士，見而異之曰：「此子龍鳳之姿，天日之表，他日必能濟世安民。」因彩此語，為名曰世民。娶長孫晟之女為妻。年十六歲，應募隸屯衛大將軍雲定興麾下，破虜有功。世民聰明勇決，識量過人，見隋室方亂，陰有安天下之志。傾身下士，散財結客，與隋朝右勳衛長孫順德，右勛待劉弘基，晉陽宮副監裴寂，字玄真，桑泉人，晉陽縣令劉文靖，字肇仁，彭城人，共為交友，圖舉大事。<br />
　　劉文靖一日語世民曰：「今煬帝南巡江淮，李密圍逼東都，群盜四起。當此之際，有真主驅駕中原，取天下如反掌。今太原百姓，皆避盜入城，某為令數年，盡知豪傑，一旦收集，可得十萬人，加以尊公之兵數萬，一令之下，誰敢不從？乘虛入關，號今天下，不過半載，帝業成矣！」世民喜曰：「君言正合吾意，恐吾父不從，將如之何？」裴寂曰：「尊公之事易處，吾為君謀之。」言畢各散。一日，裴寂設宴於晉陽宮內，邀李淵入宮飲酒，私以張、尹二妃侍陪。李淵平素貪戀酒色，肆無忌憚，盡歡而散。次日早晨，李淵坐下帥府，世民盡退左右，「與父言曰：「今主上無道，百姓困窮，晉陽城外皆為戰場。大人若守小節，下有群盜，上有嚴刑，危亡無日矣！不若興義兵，順民心，轉禍為福，此天授之時也！」李淵見說，大驚曰：「妝安得為此言！」他日，裴寂又設宴於晉陽宮，邀李淵飲酒。半酣，寂從容言曰：「二郎陰養士馬，欲舉大事，正為寂以宮人侍公，恐事覺並誅，為此急計耳。眾情已協，公意如何？」淵曰：「吾兒誠有此謀？事已至此，當復奈何？正須從之。」<br />
　　煬帝以淵等不能禦寇，遣使者執詣江都。淵大懼。世民與寂等復說淵曰：「今盜賊日繁，遍於天下。大人奉詔討賊，賊可盡滅乎？縱滅群賊，則功高不賞，身益危矣。惟前日之言，可以救禍。此萬全之策也。且晉陽士馬精強，宮監蓄積巨萬，代王幼沖，關中豪傑並起。今若鼓行而西，撫而有之，如探囊取物耳，奈何受單使之囚，坐取夷滅乎？」李淵乃歎曰：「吾昨夕思汝之言，亦大有理。今日破家亡軀也由汝，化家為國也由汝。」乃即命世民與劉文靖等各處募兵，遠近赴集。旬日之間，得兵數萬。<br />
　　王威、高君雅見淵兵大集，疑有異志，欲圖李淵。淵使世民伏兵，立殺二人。劉文靖復勸淵以金帛相結單于王，借兵馬以益兵威，兼許和親。軍務已備，眾將復請李淵建國為君。李淵曰：「不可，今若稱帝，人言我有篡國之心。」裴寂曰：「明公既不從，且遙尊煬帝為太上皇，立代王楊侑為帝，以安隋室。明公為大將軍，居丞相府，設官分職，改換旌旗，伺朝廷動靜。」唐公從之，傳檄文以達郡縣。檄曰：唐因公舉義兵，大將傳檄，佈告天下：切以煬帝坐承殷富之基，恣逞無窮之欲，信讒邪而屠戮忠良，尚荒淫而誅鋤骨肉。矯情飾貌，肆厥奸回。開渠流水，生民萬數死無事；築囿營宮，徵稅百端殘可忍。縱宮女每游月夜，御龍舟時幸江都。頻用武於朔方，每興師於遼左。戮者不知其罪，賞者未見其功。賦重役繁，民不堪命。天命垂鼎新之象，人心有革故之謠。今遙尊煬帝為太上皇，立代王為帝，以安隋室。庶消天譴，端合民心。拯溺救焚，舉義興師。矛作倡首，誅凶討賊，同心戮力。望諸公檄文至日，主者奉行。<br />
　　唐公差官校傳檄各郡。郡守高德儒，接見大怒，高聲喝罵：「李淵匹夫，焉敢造反！我與你皆是隋朝臣子，怎敢移檄徵兵！」把檄文扯得紛紛碎，喝令軍士，把來使捆打四十棍，攆出營去。高德儒一面吩咐各門添兵防守，選將募兵，以備征戰。<br />
　　且說唐使不分星夜，奔回太原城，進入帥府，把高德儒毀檄話一一啟奏。唐公聽說，大惱，問劉文靖：「高德儒這賊，首撓軍情，若不徵討，何警將來！吾欲先取西河郡，如何？」劉文靖說：「明公聽見，正合吾機。」即議起兵，殺牛宰馬，祭告天地，選日出師。以世民為行軍都督，長孫順德為左翼，劉弘基為副將，殷開山為先鋒，三千人馬，往河西進發。<br />
　　喧天炮響，震地鑼鳴。將軍威武賽天神，戰馬雄馳如虎豹。吳戈越乾，參差霜雪舞長空；漢幟唐旗，蕩漾雲霞輝大地。會看齊師收即墨，何殊燕將下邯鄲。<br />
　　大軍行至西河郡，離城十里安營，埋鍋造飯，紮掂人馬。李世民披掛整齊：<br />
　　相貌堂堂錦繡妝，威風凜凜世無雙。<br />
　　開基馬上馱天子，創業鞍中坐帝王。<br />
　　帶領殷開山、長孫順德二將，領一千軍，直至城下搦戰。巡城小校飛報入帥府來，高德儒升堂聚將，商議出兵。有管軍校尉，姓段，名玄信，原是西河嶺下獵戶出身，會使飛叉，有一身花繡，綽號花斑豹，有萬夫不當之勇。上前對高德儒言曰：「李淵乃反隋之臣，某願為前部，生擒來獻！」高德儒即同玄信，全妝披掛，下演武場，點三千人馬，三聲迅胞，擁出城來。兩下裡排成陣勢。世民親自出馬，喝曰：「吾父舉義兵，徵討群賊，立新君，安隋室。德儒逆賊，安敢阻撓！今天兵壓境，早獻城池，免一郡生靈之苦！」德儒高聲大喝：「我等只識隋朝。豈從逆黨謀叛！」舞劍正欲出馬，段玄信說：「將軍且住，看某生擒這賊！」一騎馬提叉飛奔出陣前。唐陣上殷開山舉蘸金斧，驟馬臨陣。世民說：「將軍少停，待我親殺這賊！」一騎馬掄定唐刀，直取玄信。玄信飛叉劈面就迎。<br />
　　玄信飛叉臨面刺，世民刀舉唬人魂。<br />
　　好似大鵬單展翅，猶如猛虎急翻身。<br />
　　左盤右踅皆藏計，高去低迎須用心。<br />
　　叉刺月彎寒凜凜，刀飛玉板冷森森。<br />
　　寒光凜凜江山暗，殺氣騰騰宇宙昏。<br />
　　交鋒戰鬥多時節，詐敗隋朝好手人。<br />
　　玄信打馬撩斜走，世民不捨緊追跟。<br />
　　好似鵰鵬追紫燕，猶如鷹鷂撲鵪鶉。<br />
　　望前趕了無多會，玄信施謀要損人。<br />
　　眼覷世民來得近，飛又拋起望空掄。<br />
　　高聲大喝言教中，只見紫霧紅光罩世民。<br />
　　玄信把飛叉望世民擲將來，世民眼疾，早已瞧見，側身躲過，乘勢接住飛叉，看定玄信，喊震一聲，把叉回擲去，正中玄信面門。<br />
　　半輪明月當空漾，幾縷紅霞繞地飛。<br />
　　玄信墜馬而死。德儒見殺死玄信。手掄雙刀，飛馬殺出陣來。唐陣上殷開山舉蘸斧來迎。戰不數合，殷開山抖擻精神：舒過拿雲手，攥住錦征袍。<br />
　　輕舒猿臂力，把德儒提過錦鞍鞽。<br />
　　生擒了高德儒，餘軍盡皆投降。世民入西河城，安撫百姓，秋毫無犯。<br />
　　把錢糧解赴太原，掛了安民榜，委官權守城池。下令已畢，殷開山擒高德儒獻功階下。世民叱曰：「汝指野鳥為鸞，以欺人主，吾興義兵，正為誅戮佞人！」喝令刀斧手，綁出斬首報來。其餘不戮一人。遠近聞之，盡皆悅服。世民撫安地方已畢，收拾人馬，徑回晉陽去。<br />
　　功羨西河一戰成，唐朝從此定乾坤。<br />
　　五龍深處飛龍現，三百年來旺氣新。<br />
　　兵回晉陽城屯下。世民入見李淵，把收西河話，一一稟復。淵喜曰：「吾兒興兵討賊，往返只九日，如此用兵，可以橫行天下！」遂定入關之計。於是世民興兵徵霍縣，斬宋老生，乘勝復取隴右諸郡。遠近震駭，望風降附。馬邑郡丞，係三原人，名李靖，有文武才略，精通遁甲天文。溫城尉房玄齡，並杜如晦，俱來歸順。世民以李靖為謀主，以房、杜二人為記室參軍。豪傑從者，不可勝計。世民領兵徑進長安，據長樂宮，備法駕，迎立代王楊侑，即帝位於天興殿，年一十三歲，號隋恭帝。遙尊煬帝為太上皇，封李淵假黃鉞都督中外軍馬，進封唐王。以武德殿為丞相府，建天子旌旗，出警入蹕，分撥軍馬，把守關要。<br />
　　丁丑義寧元年四月，煬帝被宇文化及弒於江都。凶聞至長安，恭帝大驚，謂眾臣曰：「今上皇宴駕，朕弱質不明。方今四海倒懸，非撥亂命世之才，難任帝業。朕聞三代擇賢德者而讓，心實羨慕。朕觀唐王之子世民，功勞浩大，四海歸心，願將天下讓他為君爾。諸大臣所見若何？」百官叩頭曰：「陛下如此之為，隋廟有奉祀之永，生民有樂土之安，天下幸甚！」恭帝即命學士蕭造草詔禪位於唐：維義寧三年五月戊午，皇帝詔曰：朕踐祚歲餘，弱齡暗質。時遭天下傾覆，國步艱危。荷祖宗在天之靈，賴李氏父子之力，爰舉義兵，扶危輔政，厥功茂哉！今仰瞻天運，隋數已終，俯察民心，唐歷預紹。是以樹神武之跡於前朝，建補浴之功於今日。德應圖讖，奚可有違。朕稽唐堯遜德，大舜傳賢，實切嘉慕。今使學士蕭造，持節奉天子璽綬，禪位於唐王之子世民。幸毋固辭，永終天祿。<br />
　　蕭造齎詔，詣唐王府開讀。世民曰：「上有父兄，豈敢背倫失序？還該父親登基。」蕭造覆命。恭帝禪位與李淵。五月戊午。百官備法駕，到唐王府迎接。尚衣監捧進冠冕，頭戴平天冠，身穿赭黃袍，腰繫藍田帶，手執白玉圭，足趿無憂履，把唐王接進金鑾寶殿，登萬歲台坐下。金殿兩旁，站著鴻臚大使；階下文武，朝賀新君即位。揚塵舞蹈，萬歲山呼。正是：黃金殿上龍伏虎，白玉階前臣拜君。<br />
　　怎見得設朝？<br />
　　山河扶繡戶，日月近雕樑。蓬萊宮瑞氣氤氳，鳷鵲殷祥光繚繞。黃金爐內，游絲裊裊噴龍涎；白玉階前，仙樂鏗鏗鳴鳳管。紅雲影裡，執金瓜武士猙獰；紫霧叢中，擎寶扇宮娥嫋娜。岩廊深處嗚鞭響，劍戟光中珮玉聲。<br />
　　改元武德元年，神堯皇帝即位。立正宮竇皇后，張妃居翠華宮，尹妃居西宮。高祖有兄弟四人，李神通封淮安王，李孝恭封趙元王，李孝紀封趙郡王，李神符封襄邑王。有兩個御姪，李通玄封淮陰王，李道宗封任城王。高祖曰：「時平立長，世亂定功，合立世民為東官。」世民曰：「長幼有序，國家立長，古今不易之理。有兄在上，世民豈敢！還讓兄長立東宮。」高祖大喜，立建成東宮守闕，封英王。世民上馬管軍，下馬管民，封西府秦王、天下統兵大元帥。元吉封齊王。李靖封調兵軍師，袁天罡封左台官，李淳風封右台官，劉文靖封民部尚書，裴寂封工部侍郎，殷開山等俱封總管。其餘在朝文武，俱加升賞。外任官員，賜爵一級。改郡為州，改太守為刺史。封隋恭帝為希國公，賜第長安居住。百官一齊叩頭謝恩。高祖傳旨：「朕新即位，著三司備禮儀，祭享天地，賜宴文武。」哪三司？光祿司、御廚司、教坊司。光祿進酒，御廚進膳，教坊進樂。<br />
　　簫韶未罷品鸞笙，一國帝王排喜宴。<br />
　　皇王殿上排筵宴，慶賞三台八位臣。<br />
　　珍珠簾下千奇獻，白玉階前七寶陳。<br />
　　筵中貴果般般有，席上佳餚色色新。<br />
　　鵝頂金瓶澄琥珀，梨花玉盞泛瓊瑤。<br />
　　三杯竹葉流霞碧，兩朵桃花臉上春。<br />
　　二十四杯文武散，歡呼拜舞頌新君。<br />
　　筵宴已畢。眾宮都到駕前謝恩。高祖袍袖一展，群臣出朝各歸。但只見：<br />
　　長空萬里淡斜輝，瞑色寒煙四壁迷。<br />
　　新月已升飛鳥外，落陽更盡夕陽西。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>