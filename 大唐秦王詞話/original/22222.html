<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第五十五回　寇蒲關突厥猖狂　詔皇莊敬德詐病</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十五回</br>　　寇蒲關突厥猖狂　詔皇莊敬德詐病</font></h4>
			　　詩：<br />
　　平沙落日大荒西，隴上明星高復低。<br />
　　孤山幾處看烽火，戰士連營候鼓鼙。<br />
　　朔風吹葉雁門秋，萬里煙塵昏戍樓。<br />
　　徵馬長思青海上，胡笳夜聽隴山頭。<br />
　　紫塞迢遙白鷺飛，春風時送馬騑騑。<br />
　　山連敕勒沙場遠，峰斷烏孫部落稀。<br />
　　入幕陳琳能草檄，防秋季牧解乘機。<br />
　　平生報國惟孤劍，不斬樓蘭誓不歸！<br />
　　吟幾句警世詩，說一回徵番傳。<br />
　　話說突厥番王設朝，宣元帥鐵木兒，蓋天大王野仙朵顏禿歡鐵邪、撒雞不花上殿，說道：「大唐久許和親，劉文靖這廝去後，沓無音信。你一干將官，可火速整點大軍，便要征伐大唐去！差完顏齎書到頡利可汗、突利可汗二國，約同起兵。」完顏領旨出朝，徑到二國見了番王，朝拜罷呈上書，陳奏約兵南侵之事。二國番王俱已允諾，即起傾國之兵，會同突厥鐵木兒元帥、蓋天大王野仙朵顏禿歡，起營南伐。三國合兵，兵勢大振。<br />
　　風旋羊角，地積黃沙。陰山浩浩發強兵，塞北滔滔興人馬。烏雲萬朵，旌旗飛漢黑飄搖；荷葉千池，氈笠舞風青蕩漾。牛皮袋內，都彎龍脊虎弦弓；花豹囊中，盡插雕翎穿柳箭。人人威猛，背肥胸闊發垂肩；個個猙獰，鬼臉卷須深碧眼。掃帚刀，魚腸刀，雪舞霜飄；狼牙棍，渾鐵棍，騰蛇走蟒。鴉角槍，柳葉槍，銀樹千林；雞心錘，熟銅錘，金星萬點。番官頭頂鐵兜槊，將帥身披花錦繡。番卒戴的是皮盔皮帽，韃兵穿的是皮甲皮衣。擊的是銅腔鼙鼓，吹的是蘆葉胡笳。海東青起隼鷹愁，豹子鳴時神鬼怕。人同豺虎，奔崖走陸似飛雲；馬賽蛟龍，過嶺登山如電閃。正是雷部神霄離碧漢，九天惡曜下凡塵！<br />
　　武德七年八月，大勢番兵，雲屯霧集，直殺進潼關，寇原州、忻州、幽州、緩州。邊境急報軍情，京師戒嚴。高祖視朝，宣秦王、齊王、李靖等，領兵禦敵。秦王奏說：「父皇！急缺前部先鋒！」高祖說：「將官俱在吾兒麾下，怎麼急缺先鋒？」秦王說：「如今出師，要通曉北人言語，識得北寇行藏的，才好去！」高祖說：「你保甚人可用？」秦王說：「除非尉遲恭，可滅北人！見今貶在皇莊閒住。」高祖傳旨，就著秦王宣敬德聽用。<br />
　　秦王領旨辭朝，回天策府聚事廳坐下，喚過唐儉：「你可齎旨，即到皇莊宣召敬德，赴朝聽用！」唐儉領旨上馬就行，一程來至皇莊尉遲門首下馬，說與管門童僕：「二殿下有令旨到！」家童進內損知。敬德道：「你去說我染病在床，不能迎接，請進臥房相見。」家童出外，請唐儉進入臥房。敬德說：「大人！賤疾在身，不能施禮！」唐儉問：「將軍有何貴恙？」敬德說：「大人！我自離京來此，四肢無力，遍體頑麻，不能行動。」唐儉說：「主公思念將軍，特差我來探望。不瞞將軍說，今有突厥擁眾南侵，勢甚猖獗。二殿下領兵徵伏，朝廷有旨，宣召將軍復職討虜！」尉遲說：「大人！不能夠了！我在家行走，尚然不便，怎麼去上陣交鋒？」唐儉說：「將軍！君子不念舊惡！只看主公金面，不可推辭！」尉遲說：「就是朝廷御駕來，我也去不成了！」唐儉再不敢言，辭別敬德，一騎馬出皇莊，徑回長安。滅策府見秦王，一一稟復。秦王問：「尉遲染病，怎麼好？」茂功說：「不妨！再差梁建方一往。」話不絮繁，建方又去傳宣，敬德又不就官職。建方回府稟復。秦王聽說，憂煎方寸地，愁結兩眉峰。茂功說：「主公不須憂慮，待臣自到皇莊，便知端的。」辭別秦王出府，帶領醫士二名。茂功俱吩咐停當，趲出長安，徑往皇莊去了。<br />
　　來至敬德門首下馬，管門人役報知。尉遲吩咐家童說：「我染病不能遠迎，請軍師臥房相見！」家童請軍師行至臥房，二醫士在房外伺候。敬德說：「軍師恕罪！賤疾不能行禮！」茂功說：「將軍！你是四海馳名上將，不宜自損威風。我一路來，聽得外邊人笑話將軍聞知突厥兵來，也驚得推病不出。我想將軍蓋世英雄，豈懼北人退縮？主公不信，特令我來看視將軍，得何貴恙？」敬德說：「從我到皇莊，通體頑麻，手足酸軟，不能行走。」茂功問：「曾用藥調治麼？」敬德說：「也曾服藥，只是無效。」茂功說：「主公令旨，帶二名國手醫士，來看將軍。」敬德說：「服藥總亦無效，不必看罷。」茂功道：「說哪裡話？自古道，是病服藥。豈有勿藥而能愈疾乎？如不用醫治，有負主公大恩，殺我難去回話！」接醫士進入臥房，上前把脈息診了一回。醫士說：「此位將軍之病，因被披麻拷問，壞了筋骨，須用下針才好。」敬德問說：「什麼針？」醫士說：「是鐵針！」敬德說：「拿來我看。」醫士開箱，取出十數個長針來，俱有二三寸長，明晃晃爛銀相似。敬德心下自想：「我本等沒病，怎麼好肉上倒教他種上許多針？」疾然手舉竹節鞭，望空一揚，嚇得醫士退後不及。茂功說：「將軍，恭喜好了！」敬德說：「我想唐高祖聽信讒言，把我平昔汗馬功勞，一旦棄為塵土，所以不願為官。非強誇賣口，覷傾國之虜，如同兒戲！本待不去，感殿下寵恩，仰軍師德望，何敢方命！」一面置酒管待，一面收拾行裝宅眷已畢，各人上馬扳鞍，離了皇莊，趲行前進。來至長安，徑進天策府聚事廳朝賀。秦王吩咐眾總管，收拾行裝，明日早朝奏過父皇，出朝就要起兵。散了眾將。<br />
　　次日高祖臨朝，秦王帶領敬德入朝，朝拜已畢。秦王奏說：「奉旨宣召尉遲恭見駕！」高祖賜御酒三鍾，復還舊職。敬德叩首謝恩。秦王辭朝下演武場：唐太子坐中軍龍盤交椅，兩邊旁排列下虎將雄臣。<br />
　　三十六正總管開疆展士，四十五散將士善武善文。<br />
　　黃金甲爛銀盔獅蠻寶帶，嵌金蟬攢鳳翅一撒紅纓。<br />
　　傳將令點三軍挑遴戰士，聚雄師齊馬隊檢點徵人。<br />
　　轟天炮振天鑼三軍起寨，角聲鳴花鼓響將士抬營。<br />
　　四帥幟五方旗如霞似錦，真武旗七星帶北斗諸神。<br />
　　遍野外似霜明槍刀閃閃，滿空中如雪皎劍乾層層。<br />
　　前哨馬出轅營先行數里，選騎雄為後殿壓陣監軍。<br />
　　翻路柳倒崖鬆群群馬走，蕩黃沙臨紫塞隊隊軍行。<br />
　　哨馬報導：「幽州城到了！」秦王傳令安營。銀山萬疊，鐵壁千重。屯下人馬，埋鍋造飯，紮墊軍士，安歇一宵。次日，秦王升帳，聚下眾將，商議出兵。李軍師打發高士廉、程咬金出陣，秦叔寶、尉遲恭督陣策應。四將全裝結束，領一支人馬出營。陣勢列成，擂鼓挑戰。番家報馬，報知番王。突厥差禿歡、野仙二將，領兵迎敵。「許輸不許贏！只要哄唐將到燕山路來，就是你的功勞！」喚過蓋天王鐵邪，領一支弓手，伏於燕山左；撒雞不花，領一支弓手，伏於燕山右。待唐將追趕來時，只聽胡笳號響，兩哨亂箭齊發。眾將領人馬出營。禿歡、野仙怎生打扮？<br />
　　雉尾兜鍪，金銀鼠袍，身披鎧甲冷光飄。足穿四縫烏靴軟，腰緊團花勒甲縧。騎赤電，跨黃驃，紫髯碧眼果英豪。流星錘似騰林蟒，丈二槍如掉尾蛟。<br />
　　眾番兵如飛似電，二騎馬趲近前來，各不通名交戰！<br />
　　威風貫鬥，惡過北海混波龍；殺氣凌霄，猛勝南山白額虎。徵人來往，亂紛紛電走星移；戰馬奔弛，煙噴噴揚塵播土。擊雨敲風，錘打兩泉鳴竹爆；遮雲掩日，旗橫四野伏龍驚。戰不數合，禿歡野仙虛點一槍，撥轉馬就走。程咬金、高士廉隨後追趕。直追至燕山，只聽得一聲號響，四下裡閃出番兵，不知其數，各執弓弩，亂箭齊發。只見秦叔寶、尉遲恭驟馬接應，殺透重圍，救出程咬金、高士廉，徑回唐營下馬。見了秦王，叔寶把折兵之事啟奏。秦王說：「待我明日親自監陣，以觀虛實！」晚景不題。<br />
　　次日，秦王全副披掛，齊王元吉帶領秦叔寶、尉遲恭、李靖、殷開山等眾將保駕，領兵直至幽州城下。將欲動兵，往突厥營交戰，不意頡利可汗率萬餘騎韃兵，掩至城下。齊王大驚道：「二哥！虜勢強盛，當避其鋒！」秦王說：「三弟！你臨陣如此畏縮，豈得成功！看吾獨往！」帶領眾將並鐵騎，馳詣虜陣。秦王厲聲言曰：「大唐昔與可汗和親，因劉文靖身故，所以遲延歲月；今正欲遣使完姻，何為負約，深入我地？吾秦王也，可汗能戰，獨出與吾一戰！」又說：「突利爾國往日與我唐朝結盟，有急相救，今無故引兵相攻，何無香火之情？」秦王英氣奮發，軍士將欲前渡溝水交戰。頡利見秦王輕出，又聞香火之言，心中疑突利與秦王有謀，乃引兵不戰而退。於是秦王收兵還營。李靖說：「殿下！時值伙霖在邇，臣今見箕畢纏於太陰，是月必有大雨。今宜按兵不動，待臣建壇禱雨，點壞他的弓弩，就好破番人了。」傳令各營總管，俱不許妄動，小心防備。發放已畢，李靖帶梁建方並三千軍士，來至西塞山，取坎宮黑土，築起三級高台。台上扯起五方旗號，排列八門遁甲，周天星象，香爐淨水，法劍神符。一切完備，李靖道扮登壇，披髮仗劍，手捻法訣，口誦靈文。一連登壇三日，果是真天子百靈咸助，但見：天昏地暗，霧障雲迷。巽二施威，盂婆震怒。雷電交馳，驟雨如注！<br />
　　李靖登壇設意誠，焚香拜表動天庭。<br />
　　乾坤黯黯雲如墨，宇宙漾漾霧氣昏。<br />
　　碌碌滿空雷電發，飄飄遍野颶風生。<br />
　　掀翻北海臨空瀉，曳倒天河往下傾。<br />
　　盈壑浸溪如浪湧，噴崖溜石似濤鳴。<br />
　　彩薪已斷峰前路，棲畝空懷郭外林。<br />
　　數日淋漓仍暴漲，連宵點滴又傾盆。<br />
　　陰霾整下三旬雨，壞卻千弓萬弩輸。<br />
　　積雨催殘龍角靶，連陰濕軟虎弦筋。<br />
　　雕弓開處絲弦緩，勁弩張時箭掉翎。<br />
　　大唐皇帝多洪福，天意消沉韃靼軍！<br />
　　光陰似箭，日月如梭。或連朝澎雨，或數日瀟疏。將月餘光景，宛似霉點天氣。秦王謂諸將曰：「虜寇所恃者，弓矢第一。今積雨多時，筋膠俱解，弓不可用。彼如飛鳥折翼，吾兵以逸待勞。不乘此時出兵，更待何時！」李靖即時傳令：「今夜月雨出師，去劫突厥之營！」秦叔寶、尉遲恭、殷開山、段志玄、程咬金、高士廉、薛萬澈、裴仁基、侯君集、劉弘基等十員大將，帶領三萬鐵騎，出其不意，四面去劫番營。一面差唐儉一騎馬徑往突利營去不題。且說叔寶帶領軍士，將及二更時分，冒雨出營，直至突厥營門。一聲汛炮，府軍四面殺進！<br />
　　雨淋夜黑，不分南北東西；雲暗天昏，哪辨高低上下？將軍意急，怎施呂望六韜謀？士卒心忙，難用黃公三略法。番兵亂竄，連肩帶背著心忙；韃靼慌張，透肋穿胸遭利刃。敗將如葉辭柯，人頭似梨墜地。折弓斷弩，荒郊內積草堆麻；墜戟拋戈，徵道上殘枝敗竹。直殺礙陣陣寒風侵戰襖，紛紛涼雨透征衣！<br />
　　唐軍乘黑夜，冒雨攻其無備，全師得勝，斬首萬餘級。突厥與眾番將，連夜逃回本國。天色黎明，頡利探知突厥兵敗，欲發兵與秦王交戰，又被突利阻擋，因而遣突利見秦王請和親。秦王許之。突利自誓，斬白馬於城西，與秦王結為兄弟。秦王亦以恩撫之，相與結盟。各收兵自回本國。秦王安撫四邵百姓已畢，傳令起兵回朝。<br />
　　昨夜西風入漢關，朔雲邊月滿西山。<br />
　　更催飛將追驕虜，莫遺沙場匹馬還。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>