<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第三十回　龍畏虎三跳虹霓澗　臣救君大戰落葉坡</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　龍畏虎三跳虹霓澗　臣救君大戰落葉坡</font></h4>
			　　詩：<br />
　　燕台一去客心驚，笙鼓喧喧漢將營。<br />
　　萬里寒光生積雪，三邊曙色動危旌。<br />
　　沙場烽火侵胡月，海畔雲山擁薊城。<br />
　　少小雖非投筆吏，論功還欲請長纓。<br />
　　收覽詩篇歸本傳，再題名將定江山！<br />
　　秦叔寶賺了敬德，看看來近，敬德大惱，也不顧追兵，放馬又趕秦王。<br />
　　追至美梁川、虹霓澗，秦王道：「前有澗阻，後有追兵，吾命休矣！」只得向空祝告天地：仰面吁天忙頂禮，祝告虛空過往神：「陽福高天青湛湛，陰司后土碧澄澄。<br />
　　合在我興唐世界，當坊神聖顯威靈。<br />
　　金鞭指路全吾命，聖手相扶過澗門。<br />
　　若是無緣為帝主，連人和馬澗中沉！」<br />
　　手勒紫絲鞭指馬，吩咐龍駒側耳聽：「垂韁下井提高祖，踴躍檀溪救漢君。<br />
　　數載功勞臨陣鬥，幾年汗血走邊塵。<br />
　　一朝遇難須騰踏，今日臨危莫愛身！」<br />
　　龍馬既聞吩咐語，曉似凌煙閣上人。<br />
　　抖瞍身毛鬃尾亂，頓添龍性口噴雲。<br />
　　秦王剛把飛虎登扇一扇，連贈幾鞭，只聽得：一聲響亮驚天地，那馬跳過虹霓那岸存！<br />
　　秦王剛跳過澗去，敬德也追到澗邊。秦王手指尉遲恭：「胡兒！你笑我父皇不是真命天子，怎麼三五丈闊的虹霓澗跳過，不傷吾命？」<br />
　　太子擎鞭呼敬德，秦王勒馬喚胡人：「若言我父非真命，怎麼數丈虹霓不損身！」<br />
　　敬德聞言心自惱，口噴殺氣罵儲君：「不怕吾時休要走！妄言真命哄誰聽！<br />
　　這番定要生擒你，怎出天羅地網門！」<br />
　　語罷尉遲低祝告：「虛空神聖鑒微誠，我是興劉忠勇將，不比畏刀避劍臣。<br />
　　有分身榮飛過澗，無緣此地喪殘生！」<br />
　　奮身打動烏龍馬，定業槍鞭手內擎。<br />
　　那馬好如龍駕霧，尉遲一似虎騰雲。<br />
　　須臾跳過虹霓澗，又趕秦王李世民！<br />
　　那敬德一騎馬，也跳過澗去。恰好秦叔寶也追到澗邊，大喝一聲：「胡兒休走！勿傷吾主！」敬德說：「唐將！你過澗來！」叔寶心下自想：「他如今腳踏實地，我若跳過去，倒著賊手！得他退一箭之地，我方好跳澗。」唐秦王走了也罷，遠遠地煞住馬，要看皇兄跳澗哩！叔寶口中自語：「主公還不走，看些什麼？」站住著，拿起弓稍，指一指，意欲叫秦王走了罷！秦王說：「皇兄叫我放箭！」連忙飛魚袋內取弓，走獸壺中拔箭，扯開弓，搭上箭，正要射時，心內自忖：「我這箭射去，恐失一員名將。久後若得這廝歸順，愁甚江山不穩！」秦王就把箭頭扭掉，箭繞身轉，扯滿弓，一箭射去，正中敬德烏油甲掩心鏡，一聲響，敬德回頭瞧見大惱：「我不曾傷你，你怎麼倒放冷箭！」高叫一聲：「潑唐童休走！」兜轉馬又趕秦王。趕有四十餘步，叔寶高叫：「胡兒！莫傷吾主！」<br />
　　秦瓊縱馬方臨岸，鐵簡鋼槍手內擎。<br />
　　青錦戰袍籠虎體，英雄壓賽二郎神。<br />
　　祝告上方三界帝，虛空過往眾神明：「爭名奪利因唐主，捨命忘生為李君。<br />
　　合為我主擎天柱，頃刻飛騰不損身！」<br />
　　祝罷加鞭牢踩鐙，呼雷豹踴似雲騰。<br />
　　半空人馬飛騰去，保駕將軍過澗門！<br />
　　秦叔寶也跳過澗來，一時間性急了些兒，被馬鞍鞽前心只一扛，咽喉內骨碌碌泛起一口血來，又恐尉遲見了作笑話，連忙嚥了下去，一連回紅三口。秦叔寶按上界天蓬星，尉遲恭按上界黑殺神，怕天蓬難為黑殺，以此天降三分病與叔寶，教他上陣常帶三分病。這個是三跳虹霓澗，還有三鞭不及二簡，這是怎麼說？尉遲在柏壁關下，鞭打馬三保、段志玄、程咬金，中傷不損其命；秦叔寶在秋風嶺下，簡打死魏雕兒、張賽虎，所以三鞭不及二簡。散話休題，再說叔寶跳過澗來，正是三更時候，月朗風清，照耀如同白日。叔寶喝一聲：「胡兒休走！」敬德回頭只一瞧：「呀！這廝也跳過來了！」撥回馬，擋住叔寶。兩個各不通名交戰！<br />
　　尉遲恭舉鋼鞭來迎勇將，秦叔寶掄鐵簡對敵豪英。<br />
　　正遇著夜闌天碧空如洗，彩雲收煙霧散月朗星明。<br />
　　初相見急掄鞭花飛雪卷，乍交鋒忙舉簡蟒走蛟騰。<br />
　　鞭打來秦叔寶飛仙落馬，簡揮去胡敬德凳裡藏身。<br />
　　一個是傲盪舟塵寰少有，一個是秦白起蓋世無倫。<br />
　　從子時直殺到蟾光初墜，海東頭明朗朗捧出紅輪。<br />
　　戰一百二十合不分勝負，尉遲恭生巧計智賺秦瓊。<br />
　　驀然鋼鞭架住劈楞簡，取問唐朝保駕臣。二將從半夜鬥至天曉，不分勝負。敬德舉起竹節鞭，架住劈楞簡。秦叔寶說：「胡兒，你輸了！」敬德道：「說哪裡話！你我的武藝，豈可不知？怎麼說一個輸字？」叔寶說：「既不輸，怎麼架住我的簡？」敬德說：「我與你名將對名將，怎麼不通名姓，就等閒這等混戰？如今你我各轉山坡，把盔甲鞍馬，拴束整齊，通一個名姓，好與你交戰，萬古也留一個英名！」叔寶說：「言之有理！」二將收了兵器，各轉山坡。消停片時，整頓衣甲，結束雄威。看秦叔寶怎生打扮－－戴一頂鳳翅盔：猛獸吞頭嵌寶珍，銀磨四縫巧攢成。視盔砌就團圓月，護頂裁成一片雲。飄火燄，簇緋纓，錦鍪鳳翅淡金妝。巍巍氣象真雄武，皎皎光華耀日明。<br />
　　盔下一條平頷帶：一塊龜文玉碾成，牢拴絳縷鎖盔平。蠶絲茜染緋緋色，螮誰拈細細繩。喉下扣，頷邊分，肩窩兩道淡霞生。朱蛇附耳噴紅霧，赤蟒沿腮吐火雲。<br />
　　穿一領青錦戰袍：縷縷冰絲出繭蠶，織成雲錦染天藍。平攢鸞鳳銷金襖，勝似鸚■綠戰衫。纓絡袖，纏枝邊，花嬌葉嫩色鮮妍。將軍卸甲歸營去，一片青雲人洞天。貫一副銀鎖甲：五色明珠綴錦邊，銀鋪雁翅綠絨穿。寶妝玉帶牢牢係，雜彩絨條緊緊拴。欺柳葉，勝連環，玲瓏亂擺響珊珊。翻波龜背經霜重，出水龍鱗帶雪寒。<br />
　　係一條寶妝帶：顆顆明珠細葉叢，萬金蒼壁也難同。鴉翎琥珀分青絳，祖母珊瑚間綠紅。金燦爛，玉玲瓏，束袍龍甲助威風。良工鏤就斑斕獸，巧匠雕成灑墨容。<br />
　　穿一雙軟皮靴：四縫穿雲軟底幫，染成顏色淡鵝黃。麂皮砌就雲跟淺，麂鹿裁成弔面長。穿玉凳，步朝堂，昔賢制就配冠衣。踐開塞北三冬雪，踏遍山前半夜霜。<br />
　　彎一張畫鵲寶雕弓：形勢彎環似怪蛟，虎筋龍角兩堅牢。鐵胎穩襯宜纏束，鵲面勻鋪每用膠。青玉扣，戧金梢，慣隨將士顯英豪。飛魚袋內斜懸處，新月渾疑下九霄。<br />
　　插一壺雕翎點鋼箭：挺挺勻勻上下齊，頸邊微束樺桃皮。雕翎妝點迎風迅，朱扣深圓用更宜。通州桿，紫金鑱，穿楊落雁打頭圍。弓開皎月離弦去，一點明星下玉梯。<br />
　　懸一口太阿寶劍：斬將降魔利刃堅，能安社稷靜狼煙。暗臨黑木蛟螭泣，擎出青霄鬼魅潛。欺巨闕，賽龍泉，光芒直射鬥牛間。金妝靶插沙鞘裡，上陣常懸寶帶邊。<br />
　　使一對劈楞簡：鑌槍磨成利更堅，衝鋒戳將敢爭先。寒光窪面金絲細，猛獸吞頭玉靶圓。生殺氣，助威嚴，斜鑽虎眼綠絨穿。都來數尺昆吾寶，立國興唐三百年。<br />
　　擎一桿火炎槍：久煉成鋼火氣融，全憑烈燄奪神工。琢磨銛利如銀蟒，巧結朱纓似火紅。純錟桿，鑽如鋒，將軍擎處建奇功。梨花亂舞飄寒雪，上下縈回弄曉風。<br />
　　騎一匹呼雷豹：王勒金鞍控紫絲，呼雷斑豹現龍姿。英雄削竹批雙耳，奮迅鑽風入四蹄。欺獬豸，勝狻猊，口噴紅霧汗流珠。千金騏驥奔雷疾，萬里神媒掣電飛。<br />
　　尉遲恭怎生披掛－－戴一頂鐵襆頭：巧制凌雲足偉觀，最能避箭御鋒尖。煉成刃鐵憑離火，磨琢烏金賴坎泉。偏出類，果威嚴，他年圖畫在凌煙。勝如銀鳳盤雙翅，穩似金盔不捲簷。<br />
　　鐵襆頭下紅抹額：半幅香羅巧用工，猩猩血染賽丹楓。猶如曉日升霄漢，好似朝霞麗海東。緋燄燄，絳叢叢，火雲一朵現瑤空。壯觀武士威儀肅，善助將軍膽氣雄。<br />
　　穿一領皂羅袍：誰把冰綃墨染烏，旋教織女下工夫。名花朵朵朦朧現，翠葉枝枝慘淡鋪。裁剪就，稱徵車，銷金袖裹紫氍毹。半空黑霧籠彪體，一片烏雲罩虎軀。<br />
　　貫一副烏油甲：密密排聯一簇新，光華內外不沾塵。蛟頭龜背煙燻就，鎖子連環墨染成。寒霧起，冷光生，渾如北海老龍鱗。烏金砌就遮身寶，上陣偏籠黑煞神。<br />
　　係一條獅蠻帶：巧剪金花戲水蛟，滿腔鑲嵌綠瓊瑤。平欺蒼玉鑲金帶，絕勝紅絨勒甲縧。拴戰鎧，係征袍，將軍結束逞英豪。一條黑蟒纏彪體，數尺烏龍戀虎腰。<br />
　　穿一雙抹綠靴：海獸犀皮軟更堅，裁成巧樣躡雲端。條條細縫金絲嵌，朵朵雲跟縞線盤。行御道，上金鑾，斜飛寶凳跨金鞍。行軍不畏嚴霜冷，出塞何愁朔雪寒。<br />
　　彎一張鐵胎弓：玉靶金梢不等閒，良工巧制用心堅。高低勁直端然正，上下勻停各不偏。花鵲面，虎筋弦，曾將三箭定天山。常隨將士臨軍陣，穩稱飛熊袋內懸。<br />
　　插一壺金星箭：勁桿苗條紫竹青，攢鋒似簇滿壺星。狼牙利鑿追人魄，柳葉尖芒取獸魂。烏犀扣，雁鴻翎，能扶將帥立功名。會看猛虎岩前喪，曾見雙雕落紫雲。<br />
　　懸一口龍泉劍：造就千將心力勞，純鋼鋒利足吹毛。寒光皎皎凝秋水，寶氣騰騰射九霄。犀角鞘，彩絨縧，將軍懸帶趁熊腰。崖前卞子誅雙虎，水底澹台斬怪蛟。<br />
　　使一條竹節鞭：竹節勻排虎脛圓，綠絨縧扣腕邊懸。宛如北海蛟離穴，卻似南山蟒出岩。清虜寇，滅狼煙，受恩曾得覲君顏。坎離鍛就純鋼鐵，佐定唐朝三百年。<br />
　　擎一桿刃鐵槍：刃鐵槍橫丈八長，曾經百鍊鍛成鋼。銛銛利攥明如雪，皎皎尖鋒白似霜。生殺氣，長寒光，從教展土任開疆。穿胸常把徵人喪，透甲能令戰士亡。<br />
　　騎一匹金脊烏龍馬：生向天池本異常，渾身潑墨按乾方。卷潮風勢歸蹄速，接尾金輝透春黃。妝玉勒，飾雕鞍，一聲嘶入戰爭場。烏龍頓斷黃金鎖，黑虎掀翻白玉椿。<br />
　　二將披褂完備，驟馬臨陣，叔寶說：「來將通名來！」敬德道：「吾乃定陽王駕下之臣，總兵官宋金剛麾下，前部先鋒將，覆姓尉遲，名恭，字敬德！唐將，你通名來！」叔寶道：「吾乃大唐駕下之臣，西府秦王麾下大都督，姓秦名瓊，字叔寶！」二將正要交戰，叔寶見秦王遠遠地還站在前面，口中自語：「主公走了也罷，站著看些什麼？知道誰強誰弱？」舉槍望秦王一指，意教走了罷！秦王說：「皇兄教我料陣！」把馬趕近前幾步。<br />
　　巴豆軍前發怒，檳榔咬碎銀牙。人參便把大刀拿，貫眾交鋒出馬。巧伺烏頭就砍，要看血濺硃砂。兩騎海馬陣前誇，不知誰死在川山甲下！<br />
　　尖尖槍鑌鐵製妝成世界，黑纓槍刃鐵打造就乾坤。<br />
　　雄赳赳二郎神初臨凡世，氣昂昂黑殺曜乍離天門。<br />
　　一對虎共爭羊交持洞口，兩條龍相競寶戲舞波心。<br />
　　明晃晃走銀蛇當場賭鬥，亮錚錚飛王蟒對陣交兵。<br />
　　這一個要搠翻酆都地戶，那壁廂到刺倒白玉樓門。<br />
　　槍擊槍叮噹響紛紛火燄，桿著桿聲嘩剝凜凜寒侵。<br />
　　直殺得雲慘慘霧昏昏塵籠鎧甲，露涓涓煙靄靄汗濕袍新。<br />
　　他兩個槍對槍戰有三百餘合，不分勝敗。二將撒下手中槍，一個舉起竹節鞭，一個掄動劈楞簡，兩員將，鞭簡相持交戰！<br />
　　叔寶為唐爭世界，尉遲因主奪乾坤。<br />
　　怪龍忿怒翻江海，猛獸生威出嶺岑。<br />
　　這個探背掄鞭分頂下，那個伸腰磨簡望身奔。<br />
　　鞭來簡架叮噹響，簡打鞭攔嘩剝聲。<br />
　　落馬飛仙鞭打去，藏身鐙裡簡斜臨。<br />
　　鋼鞭揚起妖魔懼，鐵簡掄時鬼魅驚。<br />
　　簡似神鰍初出水，鞭如巨蟒乍穿林。苦戰緣何無勝敗，惡爭因甚沒輸贏。尉遲黑煞天宮曜，叔寶天蓬帝座星。<br />
　　隋朝世亂天差下，共助唐朝有道君。<br />
　　暫時兩處為名將，久後同歸一殿臣！<br />
　　陡坡前鞭掄敬德，高岡下劍舞秦瓊。深烏馬左盤右踅，豁刺刺張翻下水船。呼雷豹電閃星移，骨碌碌旋風隨地卷。鞭迎簡進火流星，簡著鞭騰蛟戲蟒。使簡的輕扇虎腕，猶如織女穿梭；使鞭的款動彪軀，好似舟人競渡。鞭依三略法，虎將叢中無敵手；簡按六韜文，英雄隊裡獨為尊。<br />
　　秦王見了二將殺法，不分勝敗，心下躊躇：鞭來怕傷了秦叔寶，簡去恐損了尉遲恭。吾今若得此一雙名將，何悉天下不歸大唐？但見叔寶、尉遲，槍簡鋼鞭，整戰一千餘合。叔寶心中暗誇敬德的武藝，敬德心中喝采叔寶的威風。正戰之間，恰好遠遠的見一支兵來。叔寶連忙把簡架住鞭道：「敬德！你我的本事都知道了，如今前面有一支兵來，我與你指兵罷戰。也不知是我唐朝人馬，也不知是你劉朝人馬。若是你劉朝人馬助你，拿了我去不打緊，我唐朝好漢極多，似我等輩，車載斗量，高如我的，還有幾員；若是我唐朝人馬助我，拿了你去，可憐那劉武周，舉眼無人。止倚著你一個！」言未絕，只見人馬看看來近，旗號上寫著「執金吾上將程咬金」。敬德說：「是你唐朝人馬！」叔寶說：「大丈夫語在言前，終不然是我唐朝人馬，又與你交戰！記兵回去，明日再來，定奪輸贏！黑賊不要畏懼不下關來！」敬德道：「說哪裡話？你不要怕我，縮首營內！」二將鞭簡絕住，各回不題。<br />
　　叔寶歸唐武德年，功勞盡在美梁川。<br />
　　英雄三跳虹霓澗，落葉坡前簡對鞭。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>