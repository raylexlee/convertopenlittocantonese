<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第五十八回　二妃狐媚譖秦王　褚亮忠誠救太子</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十八回</br>　　二妃狐媚譖秦王　褚亮忠誠救太子</font></h4>
			　　詩：<br />
　　三徑履綦日絕，二橋舟楫人行。<br />
　　別院海棠猶睡，小堂翡翠相迎。<br />
　　雙去雙來燕子，自開自落桃花。<br />
　　過客齊歌白薴，老夫不煉丹沙。<br />
　　白雲池上花發，青棠館裡鶯啼。<br />
　　載酒門無好事，逢春壁有新題。<br />
　　淮浦春潮可渡，隋堤官柳成行。<br />
　　日日蒓絲入市，家家蜆鬥堆牆。<br />
　　春事已過九九，月閏更值三三。<br />
　　芍藥最宜江北，杜鵑不到淮南。<br />
　　高塔亭亭送客，平湖淼淼連天。<br />
　　柳外打魚船去，花邊沽酒旗懸。<br />
　　扶老閒來矯首，如意倦即支頤。<br />
　　小草終慚遠志，名花羞對江蘺。<br />
　　明日落花寒食，誰家芳草高樓。<br />
　　樓上休吹玉笛，樓前正係蘭舟。<br />
　　暫停六字句，再說二妃詞。<br />
　　話說張、尹二妃，駕進長安大國，徑入金鑾寶殿，朝見高祖。<br />
　　高祖臨朝聚武文，多嬌懷恨入金門。<br />
　　安排巧語瞞天子，準備深謀害世民。<br />
　　弄假成真生歹意，翻黃道黑起奸心。<br />
　　衣冠不整參皇駕，環佩歪斜拜聖明。<br />
　　一派妝成都是謊，兩行珠淚落紛紛。<br />
　　口銜青草權為糞，俯伏金階頭在塵。<br />
　　神堯一見心中惱，怒髮衝冠口咬唇。<br />
　　隨將手指偏妃罵：「賤妾如何敢不仁？<br />
　　萬里江山吾做主，看承你做御夫人。<br />
　　不行正道胡為事，對眾當朝辱朕身！」<br />
　　二妃說：「萬歲冤屈！妾等送父到河南，遇著秦王世民，仿學煬帝狗行，要行奸騙妾身。妾等力拒得脫，以此生情毆打二太師。現將國老監禁河南，又令州縣減削御用廩給夫馬。妾等懼勢，私走回朝。」高祖說：「吾兒正大光明，豈失人倫？想你們去到河南，他軍情事冗，有失迎接，你故意胡言亂奏！」二妃說：「世民非止亂倫，他如今外托禦寇之名，內總兵權，實欲篡奪寶位！」<br />
　　張尹二妃呼萬歲，刁心誣罔奏明君：「妾身實有沉冤枉，面泣金鑾訴事因。<br />
　　領詔辭朝離帝輦，蒙恩同父下西京。<br />
　　行程去至河南路，正撞冤家李世民。<br />
　　待學前朝無道主，持刀奸騙女釵裙。<br />
　　嗔奴不從翻尋釁，架禍監收二老臣。<br />
　　珠翠鳳冠全棄擲，錦絨彩服盡凋零。<br />
　　整鬧一宵甘罷手，笑殺河南一郡民。<br />
　　兵權勢重難當抵，私自逃災到此存。<br />
　　州縣哪容供廩給？驛亭誰許妾容身？<br />
　　我皇不與奴做主，負屈銜冤告甚人！」<br />
　　高祖初時不准，次後被二妃巧語花言，淚流細奏。高祖說：「愛卿回宮，朕知道了！」高祖暗想：「近來隋煬帝果有此事，想世民一時欲心蒙蔽，效禽獸所為，亦未可知！」問文武班齊未齊，押班大使奏：「班齊了！」高祖說：「百官聽寡人宣旨，今有秦王世民不道，著台官修詔，快下河南問罪！」連問數聲，沒人答應。高祖吩咐近侍：「取文房四寶來，待寡人親修詔書！」下河南要殺世民！<br />
　　高祖金鑾罵世民：「不仁賊子敢欺君！<br />
　　宮中張尹吾妃嬪，怎起邪淫犯上心？<br />
　　周誅管蔡監殷叛，漢殺淮王造反臣。<br />
　　戰國亂倫書芾建，春秋悖逆罪由生。<br />
　　近時煬帝荒淫甚，死後人間罵醜名。<br />
　　逆理欺天情怎恕？亂倫滅紀罪非輕！」<br />
　　急詔台官離帝輦，忙差褚亮下西京。<br />
　　承宣勘問虛真事，得實須教便殺身！<br />
　　唐高祖修下十款詔書，著近侍官齋詔，發與西台御史褚亮。侍臣領了詔旨出朝，徑到西台御史衙門。褚亮聞知，同眾官迎接聖旨，當堂焚香開讀。詔曰：朕聞周公誅管、蔡以存周，文帝殺淮南而安漢。晉獻公殺申生，楚平王誅芾建。考古王侯，行事可證，蓋以綱常倫理，風化攸關，國家典刑，安危所繫也。近者張、尹二妃，同隨皇親，前往河南公幹，釁起秦王世民，恃功肆志，縱欲荒淫，棄滅倫常，嚇奸不遂，欺毆國老，監禁河南。又令經行地方，減刻廩給。朕何負焉？敕御史褚亮，速下河南，好生勘問施行。如或違避，與世民同罪！宜體朕心，故茲詔示。<br />
　　武德七年月日褚亮讀罷詔書，說：「列位同僚，想秦王東征西討，四海臣服，創立洪基，功蓋天下，豈有此情？這還是弟兄中，見他功高望重，心不自安，反生猜忌，與後宮合謀誣陷情由。如刑及秦王，人心憤激，刀兵就起，國祚不延矣！我想十款詔，俱是重情，如今直須捨死，去諫朝廷！」即刻除去冠袍帶笏，把右手提著，左手擎著詔書，徑赴朝堂見帝。昔賢觀此，有詩贊曰：挺生唐室褚忠良，切諫神堯分所當。<br />
　　千載不磨剛勁氣，太虛日月共爭光。褚亮入了朝門，不候宣詔，直奔金鑾寶殿，把朝服冠帶，納在御前，一隻手拿著詔書，叩頭俯伏殿階。高祖問褚亮：「你風魔了？卻是酒醉了？」褚亮奏說：「臣也不風魔，也不酒醉！」高祖說：「若不患風被酒，如何這等形狀？紊亂朝儀！」褚亮說：「臣怎敢失君臣之禮？因主上絕父子之情！」褚亮臨朝不顧身，忘生捨死諫明君。<br />
　　手中執簡擎袍笏，不整衣冠跣足行。<br />
　　無俟神堯高祖詔，佯狂直赴紫金門。<br />
　　非乾臣把朝儀紊，只為君忘父子情。<br />
　　陛下不慈臣逆旨，皇朝失政外邦輕。<br />
　　秦王有甚迷天罪，我主親修殺子文？<br />
　　高祖說：「既如此，取詔來看，哪一款不合律例，只要改了便罷！」侍臣取詔，放在龍案上。高祖展開，就問褚亮：「周公誅管蔡還是兄殺弟，我如今父殺子，怎麼倒不該？」褚亮說：「兄殺弟，自有理說！<br />
　　一款周公誅管蔡，聽臣仔細說原因。<br />
　　昔日文王生十子，武王相繼管乾坤。<br />
　　武王晏駕身亡後，幼子成王未長成。<br />
　　周公懷抱臨天下，每日朝中聚武文。<br />
　　管蔡生心謀篡位，反將惡語謗忠臣。<br />
　　周公遣將東征後，管蔡遭誅四海寧。<br />
　　忠孝兩全唐太子，有功無過李儲君。<br />
　　秦王難比周朝事，此理應該抹詔文！」<br />
　　褚亮說；「武王駕崩，成王年方五歲，親叔周公輔佐，負扆以朝諸侯。<br />
　　周公之弟管叔、蔡叔，反造流言訪訕，與紂王子武庚謀叛。周公東征，戮武庚，誅管、蔡，以安社稷。我主又非周公輔姪，秦王又非管、蔡謀反，事各不同，今請旨削之！」高祖准奏，舉筆在手，塗抹一款。「第二款，乃是漢文帝殺淮南王，也是兄殺弟，這事怎麼講解？」<br />
　　「二款漢朝書史冊，位傳文帝治乾坤。<br />
　　文帝原為薄後子，本與淮王一母生。<br />
　　可奈淮王生惡意，要圖社稷暗招軍。<br />
　　帝遣武臣周亞夫，生擒不斬重親恩。<br />
　　淮王得赦仍謀反，兩度連擒自喪身。<br />
　　秦王不與淮王等，比律應難出詔文！<br />
　　「昔日淮王貪橫無厭，要謀篡弒。文帝遣周亞夫擒回，念手足至情，赦之還國。豈料淮王仍前謀逆，方捕斬之。文帝亦親親重義，釋弟一次。秦王不比淮王謀反，合行赦宥！」高祖准奏，舉筆又塗抹一款。「第三款，晉獻公殺申生，這是父殺子，此款該如律了！」褚亮說：「容臣奏聞！<br />
　　戰國獻公因失政，驪姬得寵蓄狼心。<br />
　　齊姜正後遭幽死，世子申生重耳存。<br />
　　驪氏僭後生二子，頓將惡意害申生。<br />
　　故教致奠齊姜墓，祭畢還將胙薦明。<br />
　　豈值獻公時出獵，驪姬致毒胙中存。<br />
　　公返宰人來上胙，驪氏言當試後吞。<br />
　　澆地火噴食犬死，獻公怒欲殺申生。<br />
　　申生受賜甘心死，重耳逃生竟出奔。秦王並沒嫌疑事，此詔何曾合律文？「晉獻公無道，寵愛驪姬，而廢正後齊姜。又欲以奚齊代申生，驪姬佯譽世子，而陰使人譖之，欲立其子奚齊。其後驪姬假稱獻公夢見齊姜，命申生往祭其母於曲沃。申生奉胙於獻公，公時出獵，置胙於宮中，驪姬使人置毒於胙內。二日後公歸，宰人上胙，獻公將享之，驪姬從旁止之曰，『胙從遠來，宜試之！』澆地地噴，與犬犬死，與小臣小臣死。驪姬泣而言曰，『世子何忍也？以老父曾不能待，而欲弒之，況他人乎？妾願子母避之他國，毋徒為所魚肉也！』獻公信讒言而賜申生死，重耳遂出奔。我主是當今堯舜之君，豈似獻公寵嬖絕父子之倫？秦王又無致胙之釁，推情當赦！」高祖准奏，舉筆在手，又塗抹一款。「第四款乃楚平王誅芾建，也是父殺子，其故可細說來！」<br />
　　「臣聞列國春秋傳，楚帝原無殺子情。<br />
　　昔日平王生芾建，東宮太子號迎春。<br />
　　定婚秦國無祥女，無忌讒邪作聘臣。<br />
　　因與東宮懷舊恨，暗將從嫁配儲君。<br />
　　無祥進入昭陽殿，反向君王獻美嬪。<br />
　　當夜察知秦帝女，平王要斬亂倫人。<br />
　　無忌巧言能惑主，納為妃子在宮門。<br />
　　當朝主輔知詳細，伍相懷忠敢諫爭。<br />
　　良言不聽翻嗔怒，大鼎烹油殺諫臣。<br />
　　伍員避難吳邦去，芾建逃殃鄭國存。<br />
　　壯志伍員兵破楚，鞭屍剖腹祭親墳。<br />
　　亡家敗國因貪色，芾建舍冤楚帝昏。<br />
　　秦王怎比春秋事？此理皆難合詔文！<br />
　　當時楚平王不曾殺芾建太子，因聘秦國無祥公主，與芾建成婚，那讒臣費無忌，反將無祥公主進與楚平王。平王翁婚兒婦，後來貶子休妻，芾建死於鄭國。我主是賢聖之君，秦王是興唐之主，情事不同，乞恩並赦！」高祖舉筆，又塗抹一款。高祖說：「這四款既不合律就罷了，還有六款違法之事，也該問罪！」褚亮奏說：「陛下！古語雲，經目之事，猶恐未真；背後之言，豈宜深信！這六款容臣並奏聖聞。<br />
　　太子功高不妄尊，秉公奉法豈胡行？<br />
　　仁慈焉肯欺皇丈？正大何曾效亂淫！一自隋亡兵火起，干戈四海不安寧。<br />
　　起義河西誅亂賊，次徵霍縣淨煙塵。<br />
　　西征李軌平仁杲，李密遭誅澗內傾。<br />
　　智賺武周降敬德，王充朱燦並生擒。<br />
　　南征蕭銑平吳楚，翦滅師都沈法興。<br />
　　牛口峪擒竇建德，虎牢關破夏王兵。<br />
　　饒州追斬劉黑闥，福定中山攬俊英。<br />
　　數年渴飲刀頭血，幾載辛成汗馬勛。<br />
　　只為皇親離洛蕊，故違詔旨害蒼生。<br />
　　賣官占業貪財寶，擅殺清廉駕下臣。<br />
　　百姓受冤君不理，後宮虛語反為真。<br />
　　我皇莫聽陰謀計，睿聖休忘父子恩。中原寇盜初寧靜，還有番王寇普門。只怕嬪妃難靖亂，秦王永保大唐興！」<br />
　　滿朝文武都傾聽，八位三台盡動情。<br />
　　高祖點頭呼孝宰：「恕卿無罪寡人昏！」<br />
　　遂良抹詔都依奏，青史留傳可古名！<br />
　　高祖聽罷，俱允所奏，赦宥秦王世民，旌賞褚亮緞錦。褚亮仍復冠帶叩頭，朝拜謝恩。高祖袍袖一展，群臣皆散。駕轉後宮。方喜金鑾直諫功初立，誰想鳳閣陰謀計又生！<br />
　　母保曾參事不差，角弓錯認酒中蛇。<br />
　　馬援無心收薏苡，廣平有意付梅花。<br />
　　脫塵飯甑非偷飯，納履瓜田豈盜瓜？<br />
　　世間多少街冤事，何況區區隔絳紗！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>