<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大唐秦王詞話 - 第五十二回　識天時賢母訓子　全孝道義士降唐</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　識天時賢母訓子　全孝道義士降唐</font></h4>
			　　詩：<br />
　　皇皇書劍欲何成，綠帙丹經學養生。<br />
　　沙雨絲絲引愁緒，寒蓬莽莽迭孤徵。<br />
　　湖天白雨波心起，海寺紅樓木未明。<br />
　　端坐獨持千古意，蕭條忽憶謝宣城。<br />
　　湧座槐陰青障天，南山雨腳北山懸。<br />
　　臨川不廢齋中讀，輞水真從屋下穿。<br />
　　文簟香床供臥病，黃鵬石壁夢遊仙。<br />
　　風花長夏無機事，自汲丹沙弄井泉。<br />
　　大布新裁野服寬，尚方遙念菊衣單。<br />
　　九華掩映有奇色，空翠冥濛生晝寒。<br />
　　霜露中原秋黯黯，魚龍平海夕滂滂。<br />
　　揭來久負東籬醉，多病心情太懶殘。<br />
　　楊柳池塘係彩舟，春風久負少年留。<br />
　　故人回首誰青眼，世事傷心自白頭。<br />
　　寒暑頻催陵谷變，江山不盡古今愁。<br />
　　相從記得經行處，花滿清溪月滿樓。<br />
　　詩詠閒情多感慨，傳談往事見興衰。<br />
　　且說秦王行軍，哨馬來報：「衛州城到了！」茂功說：「主公！把人馬權屯營在此，待臣自去叫門。」那茂功一騎馬，來到衛州城下，高叫：「巡城軍士！快報守城官知道，說我徐茂功在此，要見大人說話！」衛州太守孔德超正坐堂上，軍士報導：「有徐茂功要見大人說話！」孔德超吩咐開城接進來，迎接茂功進府。孔德超整冠束帶，相見施禮，分賓坐下。茂功說：「故友間闊多年，久失奉候！」孔德超說：「徐大人！果然別久情懸，今日幸喜光降，從何處而來？」茂功說：「小弟隨唐朝二殿下秦王徵討漳南，敗去五郡人馬。劉黑闥敗走饒州，被擒斬首。今興師到此，恐玉石同焚，某思與兄當日同窗習肄，不忍加兵，故不避斧鉞，特來請見。若肯歸降唐主，永保祿位，惟高明察之！」孔德超說：「蒙大人面臨指教，下官敢不奉命歸降？」吩咐備馬接駕。香花彩亭，箏■細樂，與茂功並馬出城，詣軍門迎接秦王。秦王進城，帥府坐下。孔德超朝賀一十二拜，三聲千秋，獻上戶口地理文冊，計見倉庫錢糧。秦王傳令安撫軍民，扯起大唐旗號。秦王即喚孔德超吩咐道：「聞得蘇定方家屬見在城內，今著你去，便要盡數拿來！」孔德超說：「殿下拿他一家人口容易，只恐驚惶他老母！」秦王問：「他母親多大年紀？」孔德超說：「九旬以上！其母大賢，聞知屢勸定方歸順殿下，其子不從，蹉跎至今。」秦王說：「既是這等，你去以禮請來見我，不可驚恐！」孔德超說，「不須吩咐！」出了帥府，上馬扳鞍，徑到蘇定方門首下馬，說與家童：「裡面報老夫人知道，說孔太守在此請見！」家童忙進裡面報老夫人說：「有本州孔大守在外請見！」那老夫人連忙趲出廳前。看那蘇母，顏如玉潤，發似銀絲，一生內行謹三從，半世閨儀全四德。持身節操，應門無五尺之童；訓子勤劬，繼業有十分之范。彷彿伊川母，依稀孟母賢。來到廳前，見了太守，施禮已畢。孔德超說：「有唐朝二殿下秦王，領大隊人馬，到城下招安。況漢東王兵敗身死，下官恐萬民蒙難，只得開門投降。今殿下聞知老夫人賢德，特差下官來請相見。」夫人說：「孩兒定方，不曾投降唐朝，妾係有罪之人，不好擅自朝見！」孔德超回說：「不妨！殿下愛賢好德之君，老夫人若肯去，諒不輕慢。」夫人吩咐家童，打點小轎。孔德超先回帥府，稟復秦王。<br />
　　不多時，老夫人來至帥府門首下轎，行進廳前，朝賀秦王。秦王吩咐近侍宮官，扶起賜坐。蘇母說：「孩兒定方未得歸順殿下，妾身罪不容誅，望殿下寬恩！」秦王說：「今請老安人，別無話說，止要招安蘇定方，免動干戈、生民受害！」蘇母說：「妾久慕大唐明聖之君，每勸吾兒歸降，孩兒因漢東王待以國士，所以未從訓令，不知今在何處？」秦王說：「見今已調遣人馬，把他困在洛州。」蘇母說：「如今把人馬暫取回來，臨行時，著人叫諭定方知道，『黑闥已被擒斬，你怎麼還不降唐？我上衛州拿你家屬去也！』孩兒若聽見拿家屬，決捨不得老身，必然自來。等定方來到之時，妾身自有話說，管取歸順殿下！」秦王道：「說得是！」差梁建方：「你到洛州把人馬取回，臨行可將要拿他家屬之言，叫諭蘇定方知道。」梁建方答：「臣知道了！」出了帥府，一騎馬趲出衛州，徑來到洛州城。大軍營內，見了尉遲眾將施禮坐下，梁建方把話說了一遍。尉遲傳令起軍，把人馬趲離洛州。吩咐軍士，繞州城高叫：「蘇定方！那劉黑闥在饒州已被擒戮，你守孤城何干？快早降唐，兵到衛州先拿你的家小去也！」那定方在城樓上聽見要拿他的家小，心中自想：「去不打緊，恐老母受驚不安。倘有不測，吾不孝之罪何逃千經萬典，孝義為先，羔羊跪乳，慈烏反哺，為人子豈可不如禽獸？我如今顧不得城池，先要取救母親去也！」連忙披掛，上馬出城，暗暗隨著唐朝人馬，同上衛州。<br />
　　話不絮繁，尉遲恭等來到衛州，把人馬趲進演武場屯下，眾將徑到帥府參見秦王。話說蘇定方觀見唐朝人馬，都進了衛州，心下驚慌：「呀！衛州也被唐家占了！」一騎馬趲至城下，應聲高叫：「唐朝將士，若拿了我家小，只還了我的老母罷！」軍士報與秦王知道。秦王問茂功：「定方已至城下，如今怎麼招安？」茂功說：「把蘇母劍枷上城，叫與定方知道，『你的母親劍枷在身，如肯歸降，留你母子團圓；若不投順，即時斬你母親！』蘇定方如果全孝，必然便降順了。」秦王即喚孔德超請蘇母來。不多時，蘇母來至帥府，參見秦王。秦王說：「老安人，你孩兒已在城下，如今欲將老安人劍枷上城，招安定方，只是吾心不安！」蘇母說：「不妨，事拋正該如此。」秦王即差馬三保、段志玄、殷開山、劉弘基、賈閏甫、柳周臣眾將，押解蘇母上城。眾將戎裝，擁著蘇母，齊吆喝：「蘇定方！你的母親劍枷在此，你如肯投降，留你母子同享富貴；如不投降，就將你母親斬首！」蘇母說：「孩兒！你近前來，不久我就要受死也！」定方說：「母親！怕有旁弓冷箭，不好近前！」蘇母說：「孩兒！唐朝仁德之君，有甚旁弓冷箭？不必多疑，你近前來！」那定方一騎馬，來到城下叫：「母親有甚話，說與孩兒知道？」蘇母臨城傾兩淚，對兒苦痛說原因：「自幼命孤亡你父，虧娘撫養得成人。年方七歲攻書史，兼習兵韜習戰文。才通文武王知重，得與朝中做宰臣。<br />
　　一自夏王拋社稷，又扶黑闥掌乾坤。<br />
　　成為世主亡為寇，二載劉王伯業沉。<br />
　　社稷總歸唐帝王，逆天亡命順天存。<br />
　　你今當念勤劬母，延我殘年報大恩。<br />
　　況且良臣應擇主，孝全便是盡忠人。<br />
　　若還不肯歸唐帝，母死單閏不孝名！」<br />
　　說罷定方飛下馬，拋戈拜倒在埃塵：「王行海量饒臣母。情願降唐佐聖君！」<br />
　　眾將說：「你既願降，須卸了甲！」定方連忙脫卸盔甲，褻衣小帽，行進城來，直至帥府。旗牌官報進廳前，朝賀秦王，叩頭已畢。秦王吩咐：「把蘇母送回宅去，待回朝奏過父皇封贈。孔德超留守衛州，俟別換文憑，當駕謝恩。」秦王一面差旗牌官，到河間府請英、齊二王，同班師回朝。六軍行古道，萬馬走徵途。有日兵至長安大國，把人馬各散回營，三位殿下各回府安歇。次日，高祖設朝。秦王領著出征將士，一齊朝賀。<br />
　　四更罷五更初金雞報曉，見扶桑天漸曙捧出紅輪。<br />
　　金闕裡曉鐘鳴開通萬戶，玉階前仙仗列簇擁千臣。<br />
　　陳劍佩錦花迎殘星乍落，動漣旗宮柳拂瑞露初凝。<br />
　　昭陽殿恰堪觀雙飛舞燕，建章宮還愛聽百囀流鶯。<br />
　　御座側掌扇開雲移雉尾，寶欄邊珠簾捲香裊爐薰。<br />
　　執象簡披紫袍揚塵共拜，左文官右武將萬歲齊聲。<br />
　　百官朝賀已畢，秦王出班叩頭奏說：「臣托父皇齊天之福，中山府、漳南郡等處刀兵，俱已寧靜。今中山府薛世雄、薛萬江、薛萬湖、薛萬澄、薛萬澈父子五人，並漳南蘇定方，都投降軍門。」高祖傳旨：「宣世雄父子入朝！」世雄等臨駕叩頭，各封官職。秦王奏說：「薛萬澈滄、兗二州有功，世民曾許御妹翠屏公主，招為駙馬。」高祖觀薛萬澈，好一員將官！面如冠玉，虎背熊腰，心中大喜：「准吾兒所奏！」薛萬澈等叩頭謝恩。那蘇定方俯伏殿下，秦王說：「這是漳南蘇定方，文武兼全，事母至孝。其母大賢，訓子歸降。」高祖賜金花彩緞，官封正總管，封蘇母為宣國夫人。定方叩頭謝恩。秦王又奏：「有衛州孔德超、饒州諸葛威，暫為留守，乞賜文憑。羅成陣亡，合宜給糧，膳其妻子。待其子長大，襲父之職。」高祖准奏，俱著該部奉行。高祖把出征將士，照名敕賜金銀彩緞，六軍俱犒賞錢帛。頒賞已畢，傳旨大排筵宴。一則慶賞功臣，二則招薛萬澈為駙馬。霎時間，筵宴完備。<br />
　　金殿上排筵列彩，玉爐中爇麝焚沉。駝峰熊掌，炮鳳烹龍。香馥馥玉甌浮雪蕊，碧澄澄金斝泛犁花。一派簫韶空內下，兩行翠袖洞天來。<br />
　　筵宴已畢，眾官臨駕謝恩。高祖散了文武。正是：鳳樓傳紫詔，金殿受皇恩。屏開金孔雀，褥隱繡芙蓉。<br />
　　門闌多喜氣，女婿近乘龍。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>