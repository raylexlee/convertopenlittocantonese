
			　　詩：

　　得失榮枯總在天，機關用盡枉徒然。

　　人心不足蛇吞象，世事何窮螳捕蟬。

　　無藥可醫卿相壽，有錢難買子孫賢。

　　但存善念隨緣過，便是清閒自在仙。

　　莫入州衙與縣衙，勸君勤儉作生涯。

　　池塘積水須防旱，田地勤耕足養家。

　　教子教孫並教藝，栽桑栽柘少栽花。

　　是非閒事都休管，饑只加餐渴飲茶。

　　警心要語君須記，創業功勳更可聞！

　　不題徐、魏二人等上長安，且說河南東鄭王，自從翠屏川戰勝之後，兵精糧足。一日，設朝已畢，宣軍師桓法嗣、駙馬單雄信、大將軍郭士衡，上殿商議軍情。鄭王說：「今日唐秦王徵討列國，正遇多事之秋，無暇遠圖。朕要起兵，先取伊州若何？」桓法嗣說：「主人妙算，正合臣機！不可遲延，宜速調遣。」鄭王即傳旨，封桓法嗣總督諸路軍馬大元帥，駙馬單雄信為副元帥，郭士衡為先鋒，周武、艾先為殿後，郝萌、石贊為左監軍，楊佐、雷延為右監軍，長孫安舍、王元、周文英、徐成為游擊將軍，策應軍馬，張永道、燕義管理糧草。眾將領了旨意，辭駕出朝，全裝披掛，下演武場，整點五萬人馬，長驅大進，殺奔伊州。好似：數萬虎狼行野徑，一群虎豹出山林。兵至伊州，傍山紮寨，近水安營，埋鍋造飯，屯住人馬。桓法嗣、單雄信坐下中軍，喚先鋒郭士衡、左監軍郝萌出軍。二將結束齊整，帶領三千人馬，各執兵器，上馬出營，直至伊州城下，排開陣勢，應聲討戰。伊州總管張善相，正坐帥府，峭馬來報：「東鄭王差桓法嗣，領兵十餘萬，離城十里安營！今有二將在城下罵陣！」張善相聞報大惱，吩咐軍士：「備馬來！」帶了副將雲龍，披掛完備，開放伊州城出兵。兩陣排開，張善相出馬罵曰：「逆天反賊，焉敢侵犯吾境！快下馬投降，免遭刀劍之苦！」郭士衡喝曰：「你好不識時務！天下者，乃天下入之天下，何敢妄出此言！」掄槍躍馬，殺出陣來。張善相舉刀就迎。二將戰有二十餘合，郝萌見戰不過張善相，舉方天戟臨陣助戰，這陣上雲龍掄三股叉敵住郝萌。四將使劍掄槍，睜眉怒目；四匹馬左盤右踅，吐霧噴雲。從巳殺至酉刻，不分勝敗。天色已晚，各鳴金收軍。次日桓法嗣、單雄信升帳，聚下將佐。桓法嗣喚過周武，吩咐：「你今日出陣，許輸不許贏！」附耳低言。又喚石贊、燕義，吩咐：「如此如此。」三將披掛，領了人馬，各分頭去。且說周武臨城搦戰，伊州哨馬報知張善相。有驍將高翔曰：「某願領兵退敵！」張善相曰：「將軍用心！」高翔披掛完備，點軍出城，排開陣勢。兩陣上搖旗吶喊，二將也不打話，揮刀舞劍，縱馬交鋒。戰夠十合，周武虛砍一刀，撥轉馬詐敗而走。高翔不捨緊追。趕六七里之地，只聽得一聲炮響，兩哨伏兵截斷歸路，圍裹殺來，周武回馬往前殺來。高翔舉刀迎敵，被石贊拈弓搭箭，一箭射來，正中高翔鎖喉，墜馬而死，砍倒旗竿，混殺人馬，得勝回營。桓法嗣大喜，賞勞眾將，書記功勞簿。傳令說：「兵貴神速！」發兵圍了伊州城，層層疊疊，鐵桶相似，張善相添兵防守，一時攻打不下。單雄信令附城豎立雲梯，只見城上矢石擂炮，亂打下來。王兵圍有月餘，張善相每日出兵交戰，互相勝負。城中缺糧，張善相一面差人上長安，急取救兵接應。因秦王徵討在外，無暇發兵救援。以此伊州城內絕糧，人民餓死者大半，軍士缺食，不能出戰，城被王兵攻破。張善相奮勇，格殺數十人，氣力不如被擒，擁見桓法嗣。法嗣以言撫慰，欲招降張善相。相罵曰：「吾受唐朝爵祿，城陷當死，豈從寇賊邪？不日天兵臨城，汝等皆為肉泥！」罵不絕口。桓法嗣大怒，命推出斬之。後來奏聞高祖，高祖歎曰：「朕負善相！」封其子為襄城郡公，這是後話。且說桓法嗣掛榜安民，扯東鄭王旗號，著郝萌鎮守，起人馬回河南不題。

　　且說徐茂功、魏徵行程，正遇融和風景：五嶽朝天忙上馬，將軍桂印便登程。

　　只因楚漢爭鋒日，卻使蘇秦佩劍行。

　　雙蝶戲梅花畔繞，群鴉噪鳳滿山鳴。

　　桃紅柳綠融春景，天地平分晝夜停。

　　順水魚兒行得緊，劍行十道去如雲。

　　櫻桃九熟春將盡，綠暗紅稀夏又臨。

　　正馬軍隨諸將帥，梅稍月照夜行人。

　　時來龍虎風雲會，齊步雲梯上玉京。

　　正行程，徐茂功問說：「魏大人！二殿下不知在朝中，不知領兵在外？」魏徵說：「我離長安時，聞殿下征伐恒定，又下黎陽，如今說屯軍在桃林縣。」茂功說：「既在桃林縣，我們先見二殿下！」二人來至桃林城，到了帥府門首下馬。徐、魏整頓衣冠參謁。

　　一個章甫衣冠披鶴氅，一個角巾軟帶嚲深衣，一個威儀整整，一個相貌堂堂。一個開疆展土曉兵文，一個翊國安民興禮樂。居然天府三台客，來佐開基創業君！

　　旗牌報進帥府，行至廳前參見秦王。秦王連忙起身，走下階前，左手挽住魏徵，右手挽住徐茂功，口稱：「二位恩人，請起！當日在金墉，若不虧三位賢士取救，我世民豈有今日？」問：「下面二位是誰？」茂功說：「此二人，名喚邴原真、邴原直，也是魏王手下的謀將，與臣同來投謁！」二將把洛口關地理文冊呈獻。秦王說：「邴家二將，遙授總管之職，待奏過朝廷，給文憑實授！」二將謝了恩。秦王吩咐設宴，相待茂功、魏徵，共席而飲。秦王問：「你四人在何處相會而來？」魏徵說：「萬歲將魏王首級，懸竿高掛號令，臣偶然經過，不忍，抱竿而哭，被官校拿見朝廷。蒙主恩赦臣罪，封臣洗馬之職。因萬歲問及茂功、秦瓊下落，臣奏過朝廷，往黎陽邀請茂功。茂功又招邴家二將。路近桃林，先來參謁殿下！」

　　正話間，旗牌來報：「有本邦天牌等令！」進帥府叩頭，奏說：「今有王世充著桓法嗣領兵，侵犯伊州，圍城日久，糧絕城陷。總管張善相不屈，罵賊而死！今萬歲旨意，著殿下收捕平定之日，不要歸朝，就領兵征伐河南！」秦王說：「知道了！你回朝啟奏父皇，恒定、歷陽地方，俱已定奪，即起乒征剿王世充！」天牌辭了秦王出府，上馬徑回長安去。

　　且說茂功遍觀唐將，內中賈閏甫、柳周臣。茂功問：「你二將幾時來歸降的？」賈閏甫將魏王投唐，並蔡建德造反之事，細說一遍。茂功道：「俱有個巧處，我正要你二人用！」連忙取討文具，拂開雲錦花箋紙，寫就勾龍聚虎文。修下一封書緘，付與二將。茂功說：「你二將休要耽擱，先到河南尋著王珪，把我這封書悄悄遞與他說，唐軍一到河南，就要勾引金塘眾將投唐。我這裡先取復了伊州，就到河南來也！」賈、柳二將接書，辭別秦王與茂功，趲出桃林縣，往河南去了。一日，秦王坐下帥府，傳令起兵，再取伊州城去！

　　畫鼓喧天響，銅鑼震地鳴。

　　旌旗明錦繡，高燭照乾坤。

　　磊落能徵馬，驍雄慣戰兵。

　　槍刀如雪皎，弓箭似麻林。

　　正是百萬貔貅隨獬豸，一群彪豹簇麒麟！正行之間，哨馬來報：「伊州城到了！」秦王傳令安營，屯下人馬，安歇一宵。次日，秦王升帳，眾將參見。秦王傳令：「著長孫順德領兵！」順德全裝披掛，領三千人馬出營，臨城搦戰。

　　王將郝萌，正坐帥府，小卒來報說：「唐秦王領大勢人馬，離城五里屯營。今有一員將官，領人馬挑戰！」郝萌見說，吩咐：「備馬來！」頂盔慣甲，插箭彎弓，手擎方天戟，點起三千軍士，擁出城來，排開陣勢。二將也不打話，驟馬飛出陣來。一個使大砍刀劈去，一個使畫桿戟刺來。鋼萬施閃電，畫戟走銀蛇。戰有十餘合，郝萌氣力不加，撥轉馬往伊州逃回。長孫順德放馬後追。郝萌逃進了甕城內，一員將擎著刀，喝一聲：「賊將哪裡走！」郝萌措手不及，被斬於馬下，砍了首級，招安軍士。見了長孫順德，一同回營，參謁秦王。秦王問：「你是何人？」那將啟復：「臣是總管張善相副將雲龍，因賊兵圍城日久，救兵不至，糧絕城陷。主將罵賊而死，臣改姓隱跡，以候天兵。今賊將敗回、出其不意，斬首來獻！」秦王賞雲龍斬賊之功，著於筠、雲龍鎮守地方。安撫已畢，傳令起兵。

　　且說賈閏甫、柳周臣扮作經商客旅，一路行至河南。進了城，行到王珪門首，說與管門軍士：「通報一聲，有鄉親相訪！」軍士連忙入府通報。王珪說：「請進來！」二人行進廳前，王眭下階迎接施禮，各敘間闊之情。邀入後堂，分賓而坐，置酒款待。三人把魏王的事跡談論一番。賈閏甫身邊取出茂功的書來，遞與王珪，囑付不可洩漏。王珪說：「知道了！」把書拆開細看一遍，藏過了，道：「二位大人！且到書院盤桓，我去幹辦事情就回。」吩咐從人備馬。王珪跨上雕鞍，徑到單雄信府門首下馬。軍校進內報說：「有兵部來訪！」單雄信冠帶齊整，迎接入廳，敘禮而坐。王珪說：「有樁事，特來與大人商議！我想長隨這乾人，並不曾替朝廷出力，卻與他半俸閒住，空費國家錢糧。明日早朝，我與大人面奏朝廷，把這乾人俸糧，暫且停止，也好接濟軍士。待有功之日，才與關支！」單雄信說：「王大人言之有理！明早我同大人，面君啟奏。」言畢，王珪辭別出府，自回衙門去了。不覺斜日沉岩岫，餘霞散綺羅。晚景不題。

　　次日早晨，東鄭王設朝。單駙馬與王珪出班啟奏：「臣等計議，軍國重務，面主奏聞！今有長隨營眾將，並無尺寸功勞，都與半俸閒住，虛費錢糧，理合暫且停止，待有功之日，加官給祿，則人思報國之勤，將有奮為之志。臣等愚見，請旨定奪！」東鄭王說：「依卿所秦！」即時傳旨，著戶部把長隨營魏將的糧，都扣除了。旨意一出，長隨營中眾將，見說大惱：「王珪這賊，甚是無理！想當日同在魏王朝內，一殿之臣，今日不得已，寄跡別邦。他不念故舊之情，如此薄情，可恨！」眾位約齊，都到王珪家中嚷罵一番，也消心下不平之氣。內中有幾個心高氣硬的，口中說：「希罕他的糧！我自不去！」止有裴守方、裴守義、裴行恭、裴行儼、裴仁基、魯明星、劉思立、張公瑾、梁建方、劉世讓、王源、王浩、王於新、王當仁眾將，直擁到王珪府中嚷罵。

　　王珪連忙出來迎接，道：「列位大人息怒！我有件機密之事，要到長隨營，與公等議論，猶恐走漏消息，所以定下這個計策，諒列位大人，必然到舍面責，方可盡言！」把眾將直邀入書院中，見了賈閏甫、柳周臣。王珪取出茂功書來，遞與眾將，同看一遍。王珪說：「二殿下即日領兵取了伊州，就到河南，要請列位投唐，諸公可棄暗投明。天下不久盡屬唐朝一統。事不宜遲，唐軍早晚就到，列位大人，作速收拾行裝寶眷。天時人事，智者自明，機會一失，悔之晚矣！」眾將見說，都願歸唐。辭別王珪回營，各收拾細軟之物，並帶家小。也有出東門去的，也有出西門去的。或一日去一家，或一日去兩家，眾將的家小，都悄悄安頓出城。

　　且說唐秦王兵離伊州，徑到河南。軍行流水急，馬走逐風奔。哨馬來報：「河南城到了！約十里之地。」秦王傳令安營，屯放人馬，造飯供給。長槍巨斧，排列營前；青鋒利刃，護遮帳後。秦王坐下中軍帳，聚集眾將。有賈閏甫、柳周臣入營參見秦王，把王珪的事，回復茂功。茂功說：「即日諸將盡來歸順，主公親自出軍受降！各總管明盔明甲，錦繡戎裝，各執兵器，以耀軍威。大勢人馬，刀斬斧齊，排下五方陣，鳴鑼擂鼓，吶喊搖旗。差幾個衝鋒勇士，臨城搦戰！」

　　東鄭王正視朝，哨馬來報：「今有唐秦王領兵，約十餘萬，取了伊州城，殺了郝萌，離城十里安營。帶領將士保駕，親自出軍挑戰！」東鄭王聚下將佐，問：「誰領兵迎敵？」閃出王珪啟奏：「有長隨營眾將，因住了他的俸糧，將臣懷恨。如今可令領兵對敵，有功者加官給祿，無功者戴罪隨軍操練。賞罰一公，這於人方才心服！臣督軍臨陣。」王聞奏准，即時著金牌官校，傳旨到長隨營：「但有新停半俸將官，俱各領兵退敵。戰勝回朝，重封官職！」眾將頂盔慣甲，掛劍懸弓。刀槍如雪皎，戰馬似龍鱗。不使英雄扶偽主，卻教龍虎佐明君。帶領人馬，開了河南城。兩陣旗開，眾將擁出陣門。只見唐陣內徐茂功，縱馬攆出軍前，把令劍一揮，王珪等望河南城高叫：「東鄭王！只因你輕賢慢士，我們今日投唐去也！」吶一聲喊，眾將縱馬加鞭，都往唐陣內跑去。將近中軍，長孫無忌擋住，喝一聲：「殿下在此，快下馬！」眾將一齊滾鞍下馬。

　　棄鐙離鞍飛下馬，各拋兵刃在埃塵。

　　將士參王王答禮，將軍拜主主躬身。

　　河南城下君臣會，龍虎風雲自古聞。

　　秦王收軍回營，升帳坐下。新降將官，都到駕前。參拜已畢，王珪與徐茂功、魏徵，並諸將士，各相見施禮。茂功問：「王大人！共幾員將官？」王珪說：「共一十五員。裴家五將、王家四將、魯明星、劉師立、張公瑾、梁建方、劉世讓，並臣一十五人！」秦王吩咐，把眾將家小，權安頓後營不題。

　　且說河南哨馬，飛報東鄭王駕前：「王珪等眾將，都投唐去了！」東鄭王問：「怎麼就都投唐去？」報馬說：「不知有何緣故！也不通名，也不交戰，邀喝一聲，都跑入唐陣中去！」鄭王說：「單駙馬！你當初保舉王珪忠孝兩全，可以重用，因此寡人封他在駕前兵部官職，誰想到是一個奸賊！詐行詭計，約會長隨營去了，何為忠孝之人！」單雄信叩頭說：「臣該萬死！臣只保王珪身，不保王珪心！指望同扶王室，豈料他懷奸謀叛，懇望天恩，赦宥臣罪！」東鄭王即差刀斧手：「快到長隨營，將眾將家小，都綁赴市曹取斬！」不多時，刀斧手來奏：「眾將家小，盡都去了！」鄭王說：「有日拿得這乾賊，碎屍萬段！」

　　且不說東鄭王朝事，再說秦王。一日，升中軍帳，喚過唐儉吩咐：「你帶領半千軍士，護送各將家小上長安，奏聞朝廷，安頓居處。留徐茂功在營，計議軍情，要他的官銜牌印，好提調人馬。河南新降眾將，俱封官職與他。外有恒定王項拔，盡行擒剿寧息；歷陽杜伏威，歸順軍門！」唐儉領了令旨，辭秦王。正行間，又見魏徵奏說：「殿下！臣奉上命請徐先生，今臣要回朝啟復聖上！」秦王說：「先生就同唐儉回朝！」二人辭別秦王，上馬，帶了軍士，護送眾將家小，上長安去不題。