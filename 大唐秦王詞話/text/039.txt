
			　　詞：

　　秋水澄空秋月明，秋山如畫畫難成。秋風剪葉秋光淨，秋日天高灝氣清。大火流西，新涼入戶。井梧飄碧葉，庭桂噴秋香。院宇淒清，楊柳蕭疏。多得月池塘冷淡，菱荷摧敗早驚風。楓林霜染，傍山紅葉錦妝成；籬落霜凝，滿徑黃花金點就。碧雲中，雁隊列成行；苔砌畔，蛩聲偏聒耳。蘆葦臨江如疊雪，芙蓉夾岸似堆霞。淵明愛菊歸田裡，張瀚思蒓返故家。且停秋景賦，還聽御園詞。

　　次日，唐高祖駕設早朝，百官朝拜已畢。高祖傳旨：「擺駕到南御園，看小交兵去！」

　　宣殿前二十四營帶刀指揮，四十八衛保駕千戶。金槍金劍金瓜金斧色湧光；飛虎飛龍飛豹飛熊旗雜彩。左壁廂文官整整，右壁廂武將齊齊。驍勇親軍環鳳輦，英雄力士護龍車。高祖駕到南御園，有英王、秦王、齊王領眾總管，迎接高祖進壽山殿坐下。王侯駙馬，文武公卿，官校軍士人等，俱各朝賀，依次分列兩班。看南御園景致，端的非常！但見：南御名園處處香，亭台深■號延芳。柳搖樓觀東風軟，花壓欄杆麗日長。四週圍雕牆險峻，正中央畫棟崔鬼。嬌豔豔幾樹碧桃花，翠鬱鬱兩行金線柳。積翠池中，萍藻密疏翻玉尺；太液池內，芙蕖蕩漾擲金梭。紫玉亭前，密翠濃陰瀟灑；沉香亭畔，姚黃魏紫芬菲。萬壽山峰巒競秀，千秋殿金碧交輝。金蓮伺，紅霞日射紫瑪瑙；升仙崖，白露夜滴青芙蓉。環錦軒，春暖日烘花豔；清溪館，夏涼風送荷香。玩月樓，丹桂明蟾相掩映；藏春閣，寒梅白雪兩爭輝。一枝枝豔冶輕盈，一朵朵妖嬈窈窕。尋香粉蝶，翩翩錦繡叢中；釀蜜黃蜂，來往菲芳徑裡。擲柳黃鶯睍睆，街泥紫燕呢喃。紫芝燁燁，碧董叢叢。軒庭內列著錦墩石凡，寶篆瑤琴；樓閣中陳的藤簟花蕙，繡衾豹枕。珠簾翠幕擁千官，畫棟雕樑騰瑞霧。蹴球場曠臨紅藥砌，鞦韆架高掛綠楊蔭。凌雲台榭，何殊方丈蓬萊；瀑布峰巒，即是瀛洲閬苑。名花接種四時春，妝點園林氣象新。玄圃風光收攬盡，不須方外更尋真！

　　高祖宣英齊二王，近前吩咐：「朕傳旨意，俱不許下重情傷害！如今著什麼人，假妝單雄信？」英王奏說：「臣有家將黃莊！」高祖傳旨：「宣來！」黃莊當駕叩頭。高祖說：「朕昨日有旨，你曾知道麼？今日是敷演榆園故事，與民同樂一日。正南上有一林紫竹，著你隱藏在裡面，等二殿下來看紫竹林，就奴看河南魏宣陵一般。雖然著你追趕秦府，只是演習規模，不許傷犯；如違定行取斬！」黃莊叩頭答應：「臣知道了！」高祖又宣李勣吩咐：「朕要看卿文勸，割袍斷義！」李勣說：「臣理會得！」又宣敬德近前吩咐：「這裡是御花園，不比別的去處，正北金蓮他，權當洛河，與你刷馬，一般蓬頭裸體，■馬單鞭救駕。各不許相犯！」敬德奏說：「萬歲！只恐其間，生不測之事，臣也要奏過聖上！」高祖說：「如有別情，任便行事！」高祖宣秦王上殿：「吾兒你看紫竹林，權當看魏宣陵一般，自宜謹慎。」秦王領了父皇之命，上馬扳鞍，徑來到紫竹林，搖鞭挑鐙，東看西瞧。高祖見了，微微冷笑：「吾兒在河南是這等觀戰地，玩魏宣武陵！」

　　高祖詔宣黃太歲，詐妝雄信趕儲君。

　　交鋒敷演榆園事，要看單鞭救駕臣。

　　語罷秦王先上馬，龍眉緊皺少神情。

　　豈知兄長生他意，笑裡藏刀暗損人。

　　金甲終袍黃太歲，三停刀晃色如銀。

　　秦王紫竹林前看，太歲持刀踴奔身。秦王正閒玩間，只見竹林內趕出黃莊，手執大刀徑望秦王頂上砍來，秦王大驚，兜回馬便走！

　　太歲追王刀去砍，紅光罩體不沾身。

　　殺虎卞莊原有意，誅龍蒯氏豈無心？

　　太子知他形勢惡，加鞭打馬繞徑行。

　　意急穿花王躲難，心忙度柳將追魂。

　　太子鞭駒如閃電，黃莊打馬似雲騰。

　　馬走蕩翻青眼柳，刀掄擊拆紫班筠。

　　花園九里十三步，四下全無走透門。

　　東府建成心喜悅，齊王元吉長歡紋。

　　看看西府遭危困，高祖心驚自忖論。

　　無辜造意傷王子，急召軍師取救兵。

　　高祖忙宣李勣：「不要文勸了，快著敬德救駕！」李勣縱馬加鞭，忙呼敬德：「主公有難，快救駕去！」敬德喊震一聲：「勿傷吾主！

　　猛聽花園東北上，高聲喝叫似雷鳴。

　　莫欺吾主傷君命，反賊誰令下此情！

　　急縱龍駒如架霧，鋼鞭似蟒手中擎。

　　錦沿氈罩無鞍轡，赤體蓬頭黑煞神。

　　太歲猛聞人語喊，回看敬德乍心驚。

　　平欺虎博上袍鎧，驟舉鋼刀劈面奔。

　　刀砍尉遲雲慘慘，鞭傷太歲霧昏昏。

　　你強我弱休誇逞，不到三回見假真。

　　才戰三合，黃太歲揮大砍刀，望敬德脖項砍來，敬德把鞭架開了刀，順手乘勢一鞭，分頂打下！

　　一聲響亮言教中，帶項連盔打落塵。

　　僥倖英齊空用計，英雄敬德顯功勳。

　　托開地府天羅網，救出龍潭虎窟人。

　　秦王兩手齊遮額，至死難忘敬德恩。

　　高祖欠身頻喝采，神堯舉目覷功臣。

　　不須再與公卿議，黑漢當封一品尊。

　　敬德打死黃莊，侍臣奏聞高祖。高祖說：「黃莊這賊，違背聖旨，欺君妄上，著刀斧手碎剮其屍，以正國法！」宣秦王近前說：「吾兒！誰想今日又受一番驚恐！」賜御酒三杯壓驚。宣尉遲恭上殿，賜御酒金花彩緞，官封定山河、興社稷、昭武功、彰義勇龍虎大將軍，出朝為將，入朝為相，將相雙兼，出軍全掛先鋒印！尉遲恭當駕謝恩。高祖問：「你這鞭喚做什麼鞭？」敬德說：「名喚竹節虎尾鞭！」高祖說：「拿過來！」敬德把鞭呈上龍案。高祖舉筆在手，封為「定唐鞭」，鞭稍上御筆親題一十六字：「雖無鑾駕，如朕親臨。但有奸邪，打死不論！」吩咐敬德：「不管皇親王子，文武公卿，但有謀害秦王者，先打後奏！秦府出外，要你保駕！」高祖宣秦王，官封天策上將，把西府改為天策府。門首豎著聖旨牌：「一應文武，如經過天策府前，俱要下馬；如有違慢聖旨者，先斬後奏！」秦王謝了恩。高祖道：「吾兒！你把那出征總管將士，排一排隊伍與朕看！」秦王說：「父皇！臣領軍在邊，有臣的坐位，好排列總管；今在父皇駕前，臣怎麼敢坐？不好施展軍威！」高祖吩咐：「離壽山殿四十步，賜金交椅坐！」秦王傳令眾總管，排列隊伍整齊。眾將士應聲說：「得令！」吶一聲喊，把高祖坐的金交椅震動。高祖說：「吾兒！好殺氣，果有牙爪之威！」

　　唐太子坐金妝盤龍交椅，兩邊排飛虎將善武能文。

　　第一員名李勣黎陽人民，曉兵機明將略並識風雲。

　　左壁廂是濟州秦瓊叔寶，爛銀盔金葉甲青錦袍新。

　　呼雷豹慣追風踐成世界，撥雲槍劈楞筒打奪乾坤。

　　右壁廂朔州人尉遲敬德，腕懸鞭三尺蟒才離潭門。

　　擎一桿刃鐵槍烏龍掉尾，皂羅袍烏油甲黑馬龍鱗。

　　程制節執金吾官封上將，棗騮駒宣花斧宛似天神。

　　羅士信小將軍白袍素甲，盔似霜人比玉白虎臨塵。

　　劉弘基殷開山開疆展土，房玄齡杜如晦足智多謀。

　　馬三保段志玄長孫無忌，屈突通屈突蓋唐儉能臣。

　　高士廉侯君集明星師利，梁建方張公瑾閏甫周臣。

　　武士護唐萬人進雄進達，邴原真邴原直共薛宗文。

　　王常偕史大奈王君郭將，楊武威丘士尹善志超群。

　　秦行師高滿政長孫順德，杜伏威劉政會顯道於筠。

　　溫大雅溫大有姜侔崔善，姜寶宜史萬寶與竇瓊名。

　　王於新王當仁王源王浩，裴仁基裴行儼五虎馳名。

　　劉師立和唐憲盡皆名將，安貴興袁道泰總是豪英。

　　懸寶印正總管三十六位，四十員並五個驍勇殊倫。

　　一隊隊錦衣人雄如太歲，一行行金甲將勇賽天神。

　　衣青紫侍天顏多謀慣戰，掛緋袍排御座善武能文。

　　御園中羞慚了英齊二主，壽山前歡喜殺高祖仁君。

　　高祖觀罷大喜，說：「吾兒好似麒麟主，聚下金錢豹子群！」頒賜金花彩緞，御酒湯羊。眾將當駕謝恩。犒賞已畢，傳旨起駕回朝。離了南御園，駕轉金鑾殿，散了文武。