
			　　賦：搜奇入洞天，選勝芳郊路。幽興寫新編，試聽西湖賦。畫閣映山山映閣，碧天連水水連天。金勒馬嘶芳草地，玉樓人醉杏花天。天開圖畫，端的海上蓬萊；境聚煙霞，即此瀛洲閬苑。棲賢集隱，四時看不謝之花；拾翠尋芳，八節賞長春之景。湖山三百寺，日照霞明，崢嶸現金碧樓台；南北二高峰，霧捲雲舒，突兀聳冰虯玉柱。垂堤楊柳，春風織就青茵；映水桃花，麗日曬成紅粉。更有西湖十景，詩人訂就佳名。蘇堤春曉，綠窗時喚賣花人；柳浪聞鶯，駐馬每聽笙管韻；三潭印月，溶溶金水浸冰輪；兩峰插雲，隱隱玉簪侵碧漢；花港觀魚，紛翻玉尺金梭；曲院荷花，蕩漾翠圍紅繞；平湖秋月，愛看波影嬋娟；南屏晚鍾，催散遊人歌舞。霞穿樓閣紅光繞，雷峰夕照；十里銀沙印馬蹄，斷橋殘雪。端的山明藏美玉，地秀產靈芝。春光明媚，花叢錦，柳垂金，燕銜泥，鶯出谷，園林中，鋪張萬紫千紅；更日初長，筍成竿，榴噴火，熏風送，菱荷香，郊原內，已覺綠深紅淺；秋光蕭爽，丹桂開，黃菊吐，楓葉紅，芙蓉豔，泛夜湖，滿瑤空月皎風清；冬日陰凝，山茶放，瑞香妍，梅破臘，雪飛花，觀海宇，總一片銀妝玉裹！說不盡四時佳景，略標題眼底風光。尋葛仙煉丹井，訪和靖玩梅軒。斷橋深處，有泛桃花，流紅葉，浴鴛鴦，浮鷗鷺，暖溶溶萬頃波漾琉璃；水樂洞前，有鎖蒼崖，懸絕壑，堆螺髻，列畫屏，青鬱鬱十里山橫翡翠。柳州亭下，畫船停槳喚遊人；豐樂樓前，酒旗搖風招過客。梵宇琳宮，九里鬆篁蒼翠；歌樓舞榭，六橋桃李芳菲。冷泉亭下，清滴滴，碧澄澄，浸寒星，流皓月，千岩瀑布掛飛龍；靈隱寺前，燄騰騰，光灼灼，天花落，瑞氣衝，萬朵祥雲籠佛殿。風起處，呼猿洞口；雨飛來，龍井山頭。三天竺，峰巒窈窕；四聖觀，境界深幽。玉泉內，金鱗跳擲戲清波；鬆徑中，野鶴盤旋舒白羽。柳岸漁翁垂釣，花村樵子行歌。蘭橈畫槳，水月舟中，紛紛翠袖紅裙；玉勒雕鞍，蘇公堤上，濟濟王孫游子。處處園林簫鼓，洞天福地果非常。層層樓館弦歌，綠水青山真勝景。怎見得？蘇東坡有詩為證：

　　水光瀲灩晴方好，山色空濛雨亦奇。欲把西湖比西子，淡妝濃抹也相宜！





　　話說唐高祖看罷表章，心生煩惱：「想吾兒世民征伐河南，未得回朝！」問兩班文武：「誰領兵到紅龍山接應？」言未絕，只見：分開班部鴆行隊，閃上擎天將相材！趙郡王李孝恭叩頭：「臣願領兵接應齊王！」高祖說：「御弟！統軍征伐，干係非輕！況且年邁，怎麼去得？」趙郡王說：「不妨！臣有驍將姜眸、顏勇，俱有萬夫不當之勇。世子李仲文，弓馬熟嫻。臣雖年老，精力尚在！還要差人到河南二殿下營中，取幾員將官來用！」高祖問：「要取哪幾員將官？」趙郡王說：「取殷開山、劉弘基、武士護、唐萬人四將！」高祖准奏，就差喬公山：「快到河南軍門見秦府，取四將來用，不可稽遲！」喬公山領旨，趙郡王辭了高祖，同出朝門。一壁廂趙郡王帶了家將，下演武場，操練人馬不題。

　　且說喬公山不分曉夜，縱馬登程，逢山過山，逢水渡水。有日來至河南唐營下馬，旗牌報進中軍帳，喬公山朝賀秦王。秦王問：「喬公山！你為何到此？」喬公山說：「臣隨齊府殿下，守備太原城池，今有朔州劉武周，僭稱定陽王造反，甚是猖獗！從雁門關直殺至柏壁關，侵奪千里地方。如今齊府殿下，屯營在紅龍山赤瓜峪。軍情緊急，差臣回朝取救兵接應。今有趙郡老大王領兵，缺少將官，差臣來軍門取用四將！」秦王說：「皇叔是年邁之人，怎麼著他領軍？」問：「取哪四將？」喬公山說：「取殷開山、劉弘基、武士護、唐萬人！」秦王即喚過四將近前，道：「因山後刀兵，朝廷取你四將星火前去，各宜小心！」四將領了軍令，同喬公山辭別秦王，出了營門就行。揚鞭行九陌，驟馬過平原。有日來至長安城，東華朝前下馬。高祖視朝，黃門官奏：「有喬公山眾將等旨！」「宣眾將到駕前。」高祖吩咐：「今趙府老大王，領兵到邊上征伐，取你四將保駕，各要用心謹慎！」眾總管領旨，辭帝出朝，徑到趙府參見老大王。大王同大小將士，整齊人馬，傳令起營。正是：起寨迎黃道，行軍按八門。

　　趙郡親王領大兵，三聲汛炮趲登程。

　　開山勇掛先鋒印，殿後英雄唐萬人。

　　士護弘基為兩翼，姜眸顏勇護中軍。

　　趙王自是金枝帥，副總無如李仲文。

　　時當雁陣西風緊，水色山光分外明。

　　紅葉滿山如噴火，黃花夾路似堆金。

　　露濕征袍寒氣重，霜凝鎧甲冷風生。

　　三軍曉夜投前進，紅龍山至面前存。

　　大軍正行，哨馬來報：「紅龍山到了！」有三齊王帶領將士，出營迎接。趙郡王說：「三殿下！甲胄在身，各不施禮！」趙郡王問說：「紅龍山離柏壁關多遠？」三齊王說：「約有一百餘里！」又問：「賊兵屯營所在遠近？」齊王說：「劉賊重兵皆在柏壁關，止有尉遲這賊的營寨，相隔紅龍山二十里之地！」老大王說：「把人馬在紅龍山關外屯營。」

　　營屯生門，外啟生方。列數百層硬弩強弓，布幾千桿長槍巨斧。排幾溜打虎斬蛟人，列兩行足智多謀士。一聲號令三軍肅，兩度銅鑼萬馬齊！

　　安營紮寨，屯放人馬，休息一宵。恰早邊城鳴畫角，古寺撞昏鍾。

　　一更新月出，城上箭初傳。將軍號令急，不敢倒頭眠。

　　二更天氣冷，孤月照三軍。誰奏胡笳曲，淒涼不忍聞。三更霜漸落，城上聽寒雞。仰面看星象，天空北斗移。四更城上望，滿野是新霜。衣薄弓刀冷，哪能不憶鄉。

　　五更人盡起，鼓角動邊城。聞道將軍令，平賊要起營。

　　到了次日早晨，老大王帶領眾將出營，布成八卦陣：乾宮趙郡王，坎宮李仲文，艮宮殷開山，震宮姜眸，巽宮劉弘基，離宮唐萬人，坤宮武士護，兌宮顏勇。老大王怎生打扮？

　　霜鬢雄心似鐵，胸中氣燄凌霄。眼明尚識陣雲高，據鞍猶矍鑠，壯志壓群豪。臂健更嫌弓力軟，腹藏豹略龍韜。手擎金簡茜纓刀。玉螭攢寶帶，蛟蟒繞征袍。

　　李仲文氣宇昂昂：三叉金冠巧制，護身甲掛唐猊。絳羅袍上繡龍魚，戰靴盤舞鳳，束帶戲雙螭。跨下神媒追電馬，輕弓短箭偏宜。點鋼槍舉雪花飛，英雄唐世子，威武帝王枝。

　　殷開山果實非常：總管叢中拔萃，將軍隊裡稱豪。團獅繡帶束絨縧，盔頂朱纓嵌寶。手執蘸金巨斧，慣騎攪海神蛟。平生驍勇熟兵韜，名列凌煙畫閣。

　　武士護真看英雄：盔攢鳳翅簇青纓，鴨綠絨穿龜背紋。十樣錦裁龍體襖，團花刺繡戰襴裙。金絡轡，玉麒麟，鋼叉月樣手中擎。虎頭燕額真良將，總管班中顯姓名。

　　劉弘基全裝披掛：銀葉甲披燦爛，剪絨袍掛鮮妍。盔纓似火趁風燃，珠翠鋪成帶面。鴉角橫槍巨蟒，龍媒馬跨雲韉。論功圖上畫凌煙，勛業曾經百載。

　　唐萬人盔甲整齊：</PGN0201.TXT/PGN>彪軀八尺果魁梧，鬥智曾排八陣圖。跨下錦鞍銀獬豸，手擎利刃勝錕鋙。冠巧制，嵌明珠，氍毹戰襖錦鱗鋪。胸中舊日傳韜略，閫外今來佩虎符。

　　姜眸也慷慨：身藏武藝謁王侯，習陣施謀絕等籌。跨馬掄刀無比賽，江湖威猛說姜眸。顏勇也倜儻：豹頭環眼真英猛，跨下龍駒渥窪種。三尖刀舉冷光飛，隨鑾武將名顏勇。眾將各挺兵刀，分佈八門，臨陣搦戰。劉朝報馬報入營中。尉遲恭全裝結束：戴上鐵襆頭，穿了皂羅袍。貫上烏油甲，腰繫獅蠻帶。足蹬抹綠靴，跨上烏龍馬。懸著竹節鞭，手擎刃鐵槍。

　　領三千常勝軍出營，擁奔陣前，大喝一聲：「強將出馬！」只見唐陣上門旗開處，八員將輪動兵器，各不通名，驟馬殺來。這一陣，端的非常戰鬥。催軍鼓響，助戰鑼鳴。惡恨恨猛將交鋒，滴溜溜戰馬盤踅。槍刺蛇攢鐙甲，刀釤電繞裙襴。玉蟒戲長空，槍攢戟刺；新月搖銀漢，斧砍叉掄。煙鄧鄧揚塵播土，亂紛紛電閃星移。瞧破綻傷人太歲，圓睜著怪眼，恨不得打倒天關白玉京。弄精神好殺魔君，怒咬著銀牙，巴不能戳開地府酆都頂。似一群虎鬥，崒嵂嵂撼振山林，無數豺狼驚竄；如數條龍爭，骨碌碌掀騰江海，幾多鼍鱉潛藏。英雄為國，眼前視死若鴻毛；忠勇安邦，目下揚軀如草芥。要將圖畫凌煙閣，共指名題丹鳳樓！

　　戰有十數合，那姜眸張冷眼處，掄刀飛滾進來，望敬德脖項就砍。敬德忙舉刃鐵槍撥開刀，就往心窩裡刺去。只見：幾重鐵甲噴紅浪，虎將姜眸一命傾！顏勇見了大怒，掄三尖刀，徑奔敬德。敬德蹬裡藏身閃過，撇下了槍，手舉鋼鞭，看定顏勇，喊震一聲，一鞭過去，腦門萬朵桃花迸，平地滔滔血水頃！顏勇墜馬而死。老大王見傷了兩員副將，膈騰騰心生火燄，怒恨恨咬碎銀牙！掄刀望敬德飛砍將來！敬德飛仙來落馬，鋼鞭掣起望人奔。

　　只聽得一聲響亮言交中，把老大王帶頂連盔打在塵！

　　李仲文見傷了父親，怒髮衝冠，手舉點鋼槍，大喝一聲：「黑賊休走！」罩胸膛刺來！

　　仲文怒舉鋼槍刺，敬德掄鞭渺視人。

　　一個掄槍要把尉遲刺，一個鞭舉思傷李仲文。

　　槍刺鞭迎寒霧起，鞭掄槍架火光生。

　　陣前惱犯英雄將，掄定鋼鞭要損人。

　　一鞭飛去人難躲，喪了唐朝李仲文！

　　可憐李仲文死於陣上！唐萬人豪氣奮發，掄大砍刀，殺近身來。敬德掄起花鞭就迎。唐萬人見鞭勢來得緊，把身望後一閃，差不多兒，一鞭下來，把馬頭挫得粉碎！唐萬人棄鐙離鞍敗走。有殷開山、武士護、劉弘基見唐萬人有失，奮勇救護回紅龍山去了。敬德也不追趕，砍倒帥旗，混殺人馬。正是：交鋒一陣唐兵敗，喜煞劉王駕下臣！尉遲恭得勝，收拾常勝軍回營。差頭目到柏壁關總兵官宋金剛處報捷！昔古風一篇，單說敬德蓋世功勳：朔州英氣生豪傑，力拔山兮性剛烈。

　　彪軀一丈果威雄，燕額虎頭顏似鐵。

　　投軍初謁定陽王，曾把龍池水獸降。

　　際遇天神傳戰法，六韜三略腹中藏。

　　雁門塞上刀兵起，四海英雄皆莫比。

　　取威定伯月餘間，奪得江山一千里。

　　紅龍山前殺氣橫，指揮戎馬笑談中。

　　亭亭日影未過午，戰敗唐朝八將功。

　　追蹤秦府虹霓澗，單鞭獨與秦瓊戰。

　　介休遭困舉城降，歸唐首救榆園難。