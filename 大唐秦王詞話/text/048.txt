
			　　詩：

　　樂游苑前煙草萋，狂夫酒病五陵西。

　　花心獨抱殘春苦，物理惟將一醉齊。

　　龍武新軍虛節制，櫻桃原廟對招提。

　　客窯故事供時眼，藥碗香爐坐午雞。

　　如意山榴當戶然，支離倦客頂風眠。

　　竹西歸路拋書裡，太液晴波展簟前。

　　空翠淋漓疑作雨，雙幡旖旎可論禪。

　　手巾香披渾忘暑，消盡空門不住天。

　　明光奏賦早無緣，在野長令習氣偏。

　　懸耜喜看南畝畢，攜書還就北窗眠。

　　閒門草色臨湖水，窮巷槐花咽暮蟬。

　　騎省金貂非不貴，鬢毛曾肯待流年？

　　陰極還持小至觴，尚憐甘菊蔭茆堂。

　　孤生義分明霜見，絕世風神空谷藏。

　　笑指九華談姤復，似聞一旅定河湟。

　　太平歌酒閒愁破，漸覺簷前白日長。

　　四景閒情堪諷詠，一朝往跡再評論。

　　話說羅成扮作客商，進了長安城，徑來到天策府，參見秦王。秦王問羅成：「你五將保駕，徵討中山，何故私自回來？」羅成把英、齊王要斬二將的事，一一奏聞。秦王說：「我三弟何輕賢若是！軍中賞罰公明，則將士畏服，豈可挾私仇而自壞干城之將？其間情節，我已盡知，卿快去把信息說與秦瓊、尉遲恭家屬知道，吩咐安心，休要驚恐。安撫了就來，伺候保駕到中山去。」羅成出了天策府，徑往二將家內。恰好徐茂功聞朝廷要斬三將家小，急忙整冠束帶，來秦叔寶門首，說與管門人役：「裡面通報一聲，要見夫人講話！」家童進後堂報知夫人。正遇見羅成也在裡面，夫人令請進前廳。秦夫人、羅成、徐茂功相見，施禮坐下。茂功問：「羅將軍！你列位保駕出征，為何獨自回朝？」羅成把斬二將之事，一一訴聞茂功。又說：「秦、尉二將軍，見在潼關隱住，著我私回，伸訴主公。欲到軍師府中拜告，恐人知覺，天幸在此相會，得訴冤枉！」茂功說：「我此來見夫人，有句言語，休得驚恐。朝廷旨意，明日要斬三家老小，以此特來通報。必須三位夫人去見主公求救，方可解危！湊巧遇著將軍在此，不要耽擱，快進天策府，奏聞主公，作速取救！」茂功說罷，長揖而別。士信辭了秦夫人，徑進天策府見秦王，把朝廷明日取斬的事，泣訴一番。秦王說；「不妨！明早我自見朝廷取救！」即時吩咐官校，快取金牌三面。官校取過，呈上龍案。秦王親寫令旨二字：一應錦衣官校、劊子人等，但有進頭門者削足，進二門者取斬！寫罷，發與官校拿去，三將門首各家懸掛。官校領了金牌，連夜去懸掛不題。次日，高祖早朝已畢，傳旨宣刑部官吩咐：「有秦瓊、尉遲恭、羅成在中山府造反，速令錦衣官校前去，把三將家屬，盡行綁赴市曹取斬，以正國法！」刑部官領了旨意，出朝帶了劊子手，徑到各家。見了虎頭金牌懸掛，上有天策府令旨，俱不敢近前！

　　西府秦王傳下令，曉諭隨鑾護駕兵：金牌鎖鎮功臣第，令旨高懸各姓門。

　　個個睜睛觀仔細，人人舉眼覷分明。

　　錦衣官校遵王令，再候神堯降玉音。

　　刑部官並錦衣人等，見了天策府令旨，遠遠站住，誰敢近前？

　　且說秦王上了龍駒，徑至東華朝前下馬，直至金鑾寶殿，朝見高祖。秦王問說：「父皇因甚事要斬三臣的家屬？」高祖道：「吾兒！你不知！三將隨英、齊王徵討中山，抗違軍令，謀為叛逆，懼罪脫逃，恐生內變，以此取斬！」秦王說：「父皇！經目之事，猶恐未真；傳來言語，豈可深信？臣想秦瓊、尉遲恭投唐之時，費盡降龍伏虎之心，方才得他歸順，如今豈就容易反唐？待臣親自領兵，一則征伐中山，二則察訪三將之事。如果謀逆，明證其罪，那時節取斬不遲！」高祖准奏，著近侍取回刑部官校人役。秦王辭別高祖，下演武場去。

　　唐太子跨龍鱗兵隨將轉，至飛光金瓦殿演武場門。

　　傳令旨聚三軍威風震地，降皇宣齊將士殺氣凌雲。

　　一個個佩虎符興唐總管，一行行懸寶印定國能臣。

　　選馬隊盡關支盔袍鎧甲，揀步軍都給與胖襖襴裙。

　　排兵刀列干戈長空雪舞，展繡旗張彩幟上苑花明。

　　信炮響鼓角鳴山搖地震，大軍行戰馬走浪湧潮奔。

　　正是方離帝輦西秦國，早至潼關界口存。守關總管盛彥師，帶領官吏出關迎接秦王，進帥府坐下，參見已畢。秦瓊、尉遲恭當駕叩頭俯伏，口稱：「主公！臣等罪該萬死，齊府無故尋釁，要把臣等取斬，死不瞑目！暫時逃避，候主公御駕，伸訴冤枉，以此先令羅成赴京奏訴！」秦王說：「我已熟知此事，二卿各宜安心，隨駕徵討！」二將謝恩。秦王傳令起營，到靈台縣去。話不絮繁，有日兵至靈台縣，英、齊二王聞報，令眾將迎接秦王入城。進了帥府，弟兄三人，施禮坐下。眾將官參見秦王已畢，秦王問：「這裡離中山多遠？」探馬報說：「有一百餘里！」秦王傳令：「趲人馬前去，相近中山城二十里屯營！」英、齊二王，見了秦瓊、尉遲恭、羅成隨著秦王，又羞又惱。齊王說：「二哥在此，我們暫回長安。」秦王說：「兄弟即要回朝，不好羈留！眾將遠送！」英、齊二王說：「軍務要緊，不必送罷！」辭別秦王，帶領自己一班將官，離卻靈台縣，徑回長安不題。

　　行色匆匆上帝京，陽關別酒此時情。

　　一聲珍重三分袂，無奈雲山隔柳亭。

　　且說秦王起兵，到中山安營下寨，休息一宵。拈指間，蟾光銀漢沒，紅日海東升。秦王坐下中軍帳，眾將參見已畢，說道：「我聞中山薛萬澈驍勇，不曾見他什麼模樣，今日著羅成發兵挑戰，我與茂功督兵，看他陣法如何？」羅成全妝披掛，領一支人馬，擁至中山城，布就兩儀陣，鳴鑼擂鼓，吶喊搖旗搦戰。中山城下哨馬報入帥府。薛萬澈說：「備馬來，待我今日自領兵迎敵！」結束威風，擎刀跨馬，三聲信炮，擁出城來。唐陣上門旗開處，羅成一騎馬趲出陣前，問：「來將通名！」薛將道：「吾乃中山虎將薛萬澈就是！唐將通名！」士信道：「吾乃唐朝大將羅成是也！」兩下蹬開戰馬。只見：萬澈使刀，三十六回都依戰策；士信掄槍，二十四路俱按兵文。大戰百十餘合，不分勝敗。秦王連聲喝采，喚茂功：「你看這兩員將官，青春年少。一個是擎天白玉柱，一個是駕海紫金梁。吾恐兩虎相鬥，必有一傷，務得萬澈歸順，方遂吾願！」傳令鳴金收軍。兩下裡停兵罷戰，各轉回營。

　　且說秦王進中軍帳，與茂功商議說：「今日薛萬澈武藝韜略，不減古之名將，乃當世之英雄。吾欲招安，未得其人往說。」閃過溫大雅，奏說：「主公！臣與薛氏兄弟，幼同鄉里，曾共師肄業。明早臣往招安一遭！」秦王大喜：「卿宜用心招撫！」說話間天色已晚，暮鐘鳴遠寺，昏鼓動譙樓。各歸帳安歇。

　　其日，秦王正睡，見一金甲神人，絳袍玉帶，參謁秦王，口稱：「吾乃嵩山之神，奉玉帝敕旨，雲中山府薛萬澈，上應列宿，乃唐室椒房之親，國家棟樑之器，惟當息兵招順，保障生靈，永延國祚。特來伸報殿下！」言訖，化一陣金光，衝空而去。秦王欠伸驚覺，問近侍官什麼時候？侍臣說：「正三更時分！」秦王吩咐：「記著天明圓夢！」再說嵩山之神，又遣中山土地，夢諭薛萬澈：「唐秦王係汝之君，汝係其臣。汝之夙緣，又係唐朝駙馬。及時歸順，不可有違天命！」萬澈稽首聽命。土地吩咐已畢，萬澈醒來，把夢中之言，牢記在心。

　　子末丑初時又換，寅過卯至曉雞鳴。

　　雲霞捧出扶桑日，萬里乾坤處處明。

　　秦王坐下中軍帳，聚集能文善武人。

　　忙宣世勣評神夢，顯出興邦耀武臣。

　　秦王把夢中神人之言，說與茂功。茂功說：「主公！既然天神傳命，就令溫大雅許以結親，不動干戈，事可諧矣！」秦王喚溫大雅近前吩咐。溫大雅說：「臣知道了！」出營上馬扳鞍，徑來到中山城下，高叫：「守城軍人！快報知主將，說鄉親溫大雅來見將軍！」且說薛氏兄弟，次日坐下帥府，萬澈把夢中之事，說與眾兄弟知道。萬江說：「四弟！記得幼時相者之言，他道，龍興晉陽城，虎聚中山府；龍虎會風雲，時當二旬五。賢弟，你正當二十五歲，更有神人指引，正合此夢。天意如此，不可不從。」

　　說話之間，外面軍士來報：「有溫大雅在城下叫門，要見將軍！」萬江說：「開城！請他進來！」軍士開城門，把溫大雅接進帥府。薛氏兄弟相見施禮，分賓坐下，各敘寒溫。萬江說：「兄長此來，有何教諭？」溫大雅說：「某仕唐朝，職叨總管，今隨二殿下軍門。日昨主公督陣，罷戰回營之後，一則與四將軍三生有緣，要將御妹翠屏公主，招令弟為東床；二則殿下仁慈，不忍加兵殺戮，特著某來招安賢昆仲。天與機會，望將軍勿疑！」萬江說：「兄長見教，愚兄弟怎敢不從？但有一言，不敢不告，當初兄弟曾立一誓，願在嵩山神殿前，豎一旗竿，以百步穿楊為卒，如有三箭射中紅心者，愚已弟便肯納土，傾心歸順。望兄長啟奏殿下，明日正遇端陽之節，某等候駕嵩山，與民同樂，再無他議！」溫大雅辭別起身，出了帥府，一騎馬徑入營中，把前項事一一奏聞。秦王准奏，傳令眾將：明日到嵩山演射，各要整齊結束，嚴肅軍威。晚景不題。

　　次日，秦王全妝披掛，眾將結束威風，帶領大勢人馬，保駕到嵩山。正殿上拈香已畢，金交椅坐下，兩邊排下三十六總管，四十五員散將。刀斬斧齊，銀盔金甲，繡襖征袍，弓弩上弦，刀劍出鞘。那薛家五虎，遠遠來到，正殿上兩邊排列，六軍精銳，隊伍整齊。薛氏五人近前叩頭，參拜王駕。萬江偷眼覷著秦王，有龍鳳之姿，天日之表，果是真命天子氣象。口稱：「臣等久仰天威，今日幸得瞻拜，與民同樂片時，下情無任感激！」參見已畢，遠遠站立階下。乍見得端陽好景？

　　天時令節，人世良辰。江競龍舟，門懸艾虎。衣臂間，戲纏著五色彩緣長命縷；釵頭上，斜挑定百靈咸護辟兵符。你看那園林中，亭台畔，一行行鬥草遊人；遙望見白雲裡，峰嶺間，一簇簇山翁採藥。包角黍，荊楚遺風；進蒲觴，漢朝舊制。水心鏡，能辟諸邪；百和香，善驅陰疹。

　　秦王命：「取弓箭來！」長孫順德捧過寶雕弓，唐儉進上金翎箭。秦王接弓箭在手，走下殿階：左手托開弓角靶，右手拈動虎筋弦。

　　正中搭上金鑱箭，滿滿開弓似月圓。

　　旗竿遠離百十步，單顯秦王福分全。

　　一箭射中紅心內，兩箭紅心眼內穿。

　　三箭射滿紅心竅，眾將齊聲萬歲喧。

　　秦王連放三箭，射中紅心。眾將齊呼萬歲，聲振山嶽。薛氏弟兄並唐朝總管，照依次序，演射一回。秦王頒賜，輕則異錦，重則南金。眾將謝恩。薛家五虎迎接秦王，駕進中山城，帥府坐下。香花結彩，五將側身一十二拜，三聲千秋。朝賀已畢，獻上土地戶口文冊，一壁廂筵宴秦王。