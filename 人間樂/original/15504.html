<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>人間樂 - 第十六回　居少卿央媒納聘牽羊擔酒　來天官恰逢圭婿掇上青雲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　居少卿央媒納聘牽羊擔酒　來天官恰逢圭婿掇上青雲</font></h4>
			　<br />
　　詞曰：<br />
　　有議非賒，今言舊好，聘納黃荼。莫道寒輕，牽羊擔酒，親送君家。篇篇似錦爭誇，得意處頭頂雙花。誰想增煩，焉知懷恨，忙點歸他。<br />
                                                調寄《柳梢青》<br />
　　話說居行簡留住了知府，一面使人備酒，一面請知府到園中看些花草。閒步半晌，家人來報酒席齊備，因邀請入席而飲。飲至中間，知府問道：「適才老先生雲，有未盡之談，不知有何教誨，望乞言明。」<br />
　　居行簡道：「治生姻親瑣事，本不該瀆陳，今因來公子之干瀆，若再隱而不言，終無可奈矣。治生向年待罪卿職，公餘之所，嘗與來年兄面暇，則有朝夕杯歡，見小兒聰俊，托人結秦晉之婚。彼時治生以為小兒年有可待，力辭不允。誰知傳滿長安。有女子家，紛紛願婚，治生一口力辭。又恐力辭中毒，不若退位苟安。又不意退位之後，來年兄升遷如此之速，邇來又屬意於許生。但許生有婚，固辭即以觸來公子之怒，誘禁而逃。今又必欲追回成就，而強納之。口若使不口口知者，豈不有辱於來公！今治生細細想來，來公之女，公口口口口口口口口口口口子之妹，必是當年欲配小兒之女也。許生為來年兄今日之愛，不知許生已受婚矣。小兒亦來年兄昔日之愛，尚未有婚。治生意欲煩老公祖申踐前言，復兩姓之婚，不識老公祖肯褻一言否？」<br />
　　知府聽了，大喜道：「塚宰公前既有此一段美意，則來小姐之愆期而待者，未必不為令公子而愆期也。此中天意，人力安能強求。」遂滿口應承，歡然別去。正是：<br />
　　計就謀成只自知，他人作鼓絕無疑。<br />
　　行藏到底無須破，也是天緣分所宜。<br />
　　知府別過，見天色漸晚。遂回衙內。次早即到來公子寓處，相見說道：「昨蒙見委，若執一偏，幾乎使弟得罪居老先生。弟今請問仁兄，尊公在朝無論遠年近日的事情，老仁兄可能盡知否？」來公子笑道：「實不相瞞，家君只生我兄妹二人，朝夕不離。舍妹雖為家君鍾愛，而小弟更尤過之，家中事情實不有瞞。」知府道：「聞得昔年令尊公，曾將令妹欲許居老先生之子倩若聯姻，這事可真麼？」<br />
　　來公子道：「這事怎麼不真！那時小弟同舍妹俱在京中，時常聞家父稱說居家之子貌美才多，要將妹子許他。又說他家生得好兒子，我家不如。使我耳內聽得好不耐煩。後來親事不成，我倒也快活。」<br />
　　知府聽了，笑說道：「偌大長安豈無一人可得尊公大人之意，而獨注意於居倩若？今令尊公之意，又獨注意於許繡虎？則許繡虎之人才大約與居公子相仿矣！今日欲偕婚好，而許繡虎不肯允從，甘心遁跡而去。小弟只道書生命薄，昨日問明居老先生，方知許繡虎之先尊卻與居老先生有年家世誼，當初自幼與居老先生之女訂成婚好。但以許生椿萱俱逝，家業雖然凋謝，然而姻親有存，不能草率成親，遂而篤志芸窗，以期上達，完此婚好。孰知仁兄遵令尊之意，勢必成親而後已，所以來見居公。居公留於書房，以待擇吉完此兒女之親。又不期為仁兄訪知，竟以脫逃具詞，小弟不察，差役獲逃，而仁兄恰遇許生，又為居公救出。小弟如今想來，許繡虎已作居老先生之東牀，必無再強以允令妹之婚。令妹決不肯嫁紈絝，以玷門楣。但天下擇婿一事，最是繁難。令尊公當此銓曹，王孫公子中豈不留意，而獨留意於居、許二生？則居、許二生之人才，可想八九。今既不得於許，莫若得之於居。昨日已知居公子尚未有親，小弟意欲為媒。以遂令尊公之初念，不知老仁兄肯使小弟吃杯喜酒麼？」<br />
　　來公子聽了大喜道：「這許繡虎，我今實惱他不中抬舉的小畜生！我也有些不情願將一個如花似玉的好妹子，落他狗口。倒不如依你的主意，遂了我父親先前中意的居家兒子罷，趁我今日在此，只叫他備一副極盛的聘禮送來，也好替我妹子喜歡，喜歡。」<br />
　　知府也笑道：「這個容易。請問仁兄，可要稟知令尊公大人麼？」公子笑道：「這又是你的迂腐之談了。若使當日居家允了，此時我妹子的兒子也有了。看起來，這是舊親新做。況且我父親托我要許生，故一切事情的權柄在我手中，你難道不曉得長兄為父的道理！」知府微笑，只得連連道是，辭別而去。正是：<br />
　　富豪公子易憨呆，若不憨呆是妙才。<br />
　　今日若無呆主意，後來怎得笑盈腮。<br />
　　知府果然來見居行簡細述允親之事。居行簡父女商議停當，擇了吉日，竟是知府為媒，押著居家的禮物，進到來公子寓處。來公子見聘禮不薄，遂歡歡喜喜一面款待知府，一面打發居家人回去。來公子過了兩日，作別知府，臨行煩他致意居親家，打點迎娶，且按不題。<br />
　　且說這許繡虎到京，拜見叔父母，遂潛心著意早晚溫習。他叔子替他援例在任進場，果乃學無老少，達者為先，直做得篇篇如錦，出場甚是得意。許近是叫他謄寫出來，看了不勝歡喜道：「若論文字，推解無疑。只是援例入場，主司不肯舉薦，然亦不出五名之外。」<br />
　　到了揭曉日，報人報到衙來，果中了第二名亞元。許近是更加歡喜，以為眼力不差。許繡虎拜恩房師，房師道：「學生已將賢契作元，謄榜時，主考見賢契援例，恐違祖制以招物議，是以有屈。」許繡虎感謝回來，即修書固封，遣發居家老僕回去報喜。自此與同年日日往來，拜望不絕。<br />
　　這來吏部因見題名錄上，中試舉人第二名許汝器是浙江嘉興府人，原是我同鄉。暗想道：「我處並無富貴姓許的，只有許璜是工科，必是他的子姪。只不知可是我屬意的許繡虎？我如今著人去打聽，若是許生，我自有處置。」即著人暗訪，果是許繡虎來京。他叔父與他援例，入場得中。<br />
　　來應聘聽明，又喜又惱道：「前日他不允我親事，固然可惱。若論他人才，今又中了，卻是可喜。我今要處置他甚易。要抬舉他也不難。我想他先前是個書生，士各有志，倒也無法奈他。他今已進一階，敢與功名為忤，定然不敢執拗。我若托人去說親，定是依從。只是我今細想，我的官尊已極，雖然擇婿不論門楣，只視其人之賢否。他的賢才，我已見知矣。這門楣尚有相懸。我今何不暗暗替他料理，使他春榜高標，則名愈亮，而心自謙矣，有何不可！」一時想定了主意，暗暗行事不題。正是：<br />
　　作威作福在權津，順者和同逆者嗔。<br />
　　誰道這等威與福，威威福福自家人。<br />
　　卻說許繡虎忙了多時，才得寧靜。不覺又是春天，到了場期，依舊入去。不道筆墨有靈，竟是朱衣暗點。你道一個吏部天官囑托，主考敢不理依？榜發之日，竟將許繡虎中了會元。這番僥倖異常，連他叔父益增光彩。<br />
　　到了殿試之日，來吏部先從內裡暗通關節，要將許繡虎殿作狀元。誰知事不湊巧，天子在金瓶之內信手拈出，直拈到第三才是許繡虎名字。天子點中了探花，賜與狀元，榜眼遊街三日，謝恩出朝。<br />
　　許繡虎這番榮遇非凡。來家拜見了叔父、叔母，道：「姪兒若非叔父提攜，焉得致身如此。」許近是與夫人各各謙說一番。自此合門喜慶，不必細說。<br />
　　只說來應聘欲將許繡虎中作狀元直上青雲，招他為婿。不意天子點作探花。卻也不為玷辱。即托向年求居公子為媒的考舉人王謙六，與他說知前事。王謙六領命來見許繡虎，敘過寒溫，方說道：「請問探花今日榮貴，得誰人之力？探花不可不知，以申知感。」<br />
　　許繡虎聽了，驚愕了半晌，方說道：「學生雖不才，遭此隆遇，實乃平昔寒窗勤苦，一旦見知於主司，主司薦之於天子。天子受命之於天，此乃至公至明，並不私相授受。先生今日忽有人力之言，何欺之甚也？」王謙六忙打一拱道：「蛟龍變化固是難測。請問探花，貴地顯宦者何人？」許繡虎道：「敝地顯宦，實無逾於來公，先生為何問及？」王謙六道：「探花既知來公掌天下之銓曹，攝百僚之去就，言出誰敢不遵，勢所然也！晚生今日之來，實有益於探花，可喜，可賀之事！」<br />
　　許繡虎不待他說完，就正色道：「學生僥倖以來，公卿大夫賀喜過矣，焉得又有喜可賀？」<br />
　　王謙六道：「前喜之賀，乃朝廷爵祿之公喜，以賀之也。今日之喜可賀，是探花之私喜，為私賀耳。晚生實不相瞞，領了來公之命，只因來公有位千金小姐，性具幽閒，貌堪閉月，才過道蘊。來公最為鍾愛，無不慎於擇婿，每每於富貴貧賤之中無不留意，怎奈絕不可得，以致這位小姐尚然待字。」<br />
　　遂將向日告假求親之事，探花不允，細細說出。又將近日為探花暗中謀托得如此這般。「方才探花亦不自知。可知會場中，第一道策內不顧忌諱，賀表中少一抬頭之「彤庭」二字，而主試受托，私行加增改削得中首元。來公猶不足以此為榮，必欲得狀元為婿（缺36字）方得始快。遂又托內侍近臣。不意內侍近臣臨時安排訛舛，以致天子誤拈於彼而失於此。然今日探花之榮貴，豈非來公提拔之力耶！今知人力所致，必當生感，勿負來公具此一片婆心成全之意。而來公的美意，蓋欲招致探花以結翁婿兒女之良姻。今以言明，伏乞俯從，以副來公之願。」說罷，竟將策表之有忌者悉為誦出。<br />
　　許繡虎聽了，不覺驚而懼，懼而驚，驚懼半晌，因想道：「若說他不是美意，卻表策中果係更改得不差。」<br />
　　因而定了半晌，只得說道：「學生冒觸首輔，意到筆隨，忠良剴切，自亦不知。至於表中之錯，竟爾茫然。則來公成我之恩德於無窮，終身何敢忘也！但學生之有隱情，來公不曾加察。今日不得不以實告。」遂將父母在日，結婚於松江居鴻臚之女。又將來公子一般始末，細細說述一番，道：「有拂來公，不得已也！今又來京，僥倖又蒙來公如此盛意，今後自當銘感於心，終身難報者也！但學生結婚居氏，又豈可變易。欲就來婚，有乖名教；欲就居婚，實負來德。若允來親，綱常倒逆；若欲兩全，學生又無分身之術。為今之計，則將奈何，不識先生何以教我？」<br />
　　王謙六聽了，不勝驚喜，道：「原來探花是東翁居行簡老先生之令婿！昔年居老先生在京，有子宜男，字倩若，曾受宗於晚生，與晚生有師徒之誼。」因又將昔年來公相托言婚於倩若的事，細說了一番，道：「當日居東翁亦托弟致辭於來公，不意致決歸。今晚生又受來公之托，求親於探花。口棄居口口口口口口口口口口口口必無是理，棄來實與世忤，有礙功名，真乃事在兩難，但晚生細想起來，與其就居行簡所操守，不若就來而有益於功名。在探花必能辨之。」<br />
　　許繡虎道：「功名兩字得失，不足為憂喜。學生如今事在兩難。但學生今又細想，不得不效前人之事而為之，孰可立身於天壤，不為史官之污筆也。我寧可棄來而有礙功名，斷不可棄居而有乖名教也！願先生善為我辭，不必再言來家姻事。至於功名得失，學生只聽之而已。」<br />
　　王謙六聽了，知不可強，只得起身告別，將此言回復來塚宰。只因這一回復，有分教：<br />
　　仕途窄狹休生懺，姻有盟言豈變更。<br />
　　不知後事如何 ？且看下回分解。 <br />
　　<br />
<br />
<br />
　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>