<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第二十一回　姬昌誇官逃五關</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十一回</br>　　姬昌誇官逃五關</font></h4>
			　　姬昌離了朝歌，連夜過了孟津，渡了黃河，過了澠池，前往臨潼關而來。<br />
　　朝歌城館驛官見姬昌一夜未歸，心下慌忙，急報費大夫府得知。<br />
　　左右通報費仲曰：「外有驛官稟說，西伯姬昌一夜未歸，不知何往。此事重大，不得不預先稟明。」<br />
　　費仲聞知，命；「驛官且退，我自知道。」費仲沉思；「事干自己身上，如何處治？」乃著堂候官，「請尤爺來商議。」少時，尤渾到費仲府，相見禮畢。<br />
　　仲曰：「不道姬昌，賢弟保奏，皇上封彼為王，這也罷了。孰意皇上准行誇官三日，今方二日，姬昌逃歸，不俟主命，必非好事，事干重大；且東南二路，叛亂多年，今又走了姬昌，使皇上又生一患。這箇擔兒誰擔？為今之計，將如之何？」<br />
　　尤渾曰：「年兄且寬心，不必憂悶。我二人之事，料不能失手，且進內庭面君，著兩員將官，趕去拿來，以正欺君負上之罪，速斬於市曹，何慮之有！」二人計議停當，忙整朝衣，隨即入朝。<br />
　　紂王正在摘星樓賞玩。侍臣啟駕；「費仲、尤渾侯旨。」王曰：「宣二人上樓。」<br />
　　二人見王禮畢。王曰：「二卿有何奏章來見？」<br />
　　費仲奏曰：「姬昌深負陛下洪恩，不遵朝廷之命，欺藐陛下。誇官二日，不謝聖恩，不報王爵，暗自逃歸，必懷歹意。恐回故土，以起猖獗之端。臣薦在前，恐後得罪，臣等預奏，請旨定奪。」<br />
　　紂王怒曰：「二卿曾言姬昌忠義，逢朔望焚香叩拜，祝祈風和雨順，國泰民安，朕故此赦之。今日壞事，皆出二卿輕舉之罪！」<br />
　　尤渾奏曰：「自古人心難測，面從背違，知外而不知內，如內而不知心，正所謂『海枯終見底，人死不知心』。姬昌此去不遠，陛下傳旨，命殷破敗、雷開點三千飛騎，趕去拿來，以正逃官之法。」<br />
　　紂王准奏，「速遣殷、雷二將，點兵追趕。」使命傳旨。神武大將軍殷破敗、雷開領旨，往武成王府來調三千飛騎，出朝歌西門一路上趕來。<br />
　　姬昌自出朝歌，過孟津，渡了黃河，望澠池大道徐徐而行，扮作夜不收模樣。姬昌行得慢，殷、雷二將趕得快，不覺看看趕上。姬昌回頭看見後面麈土蕩起，遠聞人馬喊殺之聲，知是追趕。<br />
　　姬昌驚得魂飛無地，仰天歎曰：「武成王雖是為我，我一時失於打點，夤夜逃歸；想必當今知道，傍人奏聞，怪我私自逃回，必有追兵趕逐。此一拿回，再無生理。如今只得趲馬前行，以脫此厄。」<br />
　　終南山雲中子在玉柱洞中碧遊床運其元神，守離龍，納坎虎，猛的心血潮來。道人不覺而有警，掐指一算，早知吉凶；「呀！原來西伯災厄已滿，目下逢危。今日正當他父子重逢，貧道不失燕山之語。」叫；「金霞童兒在那里？你與我後桃園中請你師兄來。」<br />
　　金霞童兒領命，往桃園中來，見了師兄道；「師父有請。」<br />
　　雷震子見了雲中子下拜：「不知師父有何分付？」<br />
　　雲中子曰：「徒弟，汝父有難，你可前去救拔。」<br />
　　雷震子曰：「弟子父是何人？」<br />
　　道人曰：「汝父乃是西伯侯姬昌，有難在臨潼關；你可往虎兒崖下尋一兵器來，待吾秘授你些兵法，好去救你父親。今日正當子父重逢之日，後期好相見耳。」<br />
　　雷震子領師父之命，離了洞府，逕至虎兒崖下。東瞧西看，各到處尋不出甚麼東西，又不知何物叫為兵器。雷震子尋思；「我失打點。常聞兵器乃刀、劍、戟、鞭、斧、瓜，師父口言兵器，不知何物，且回洞中，再問詳細。」<br />
　　雷震子方欲轉身，只見一陣異香撲鼻，透膽鑽肝，不知在於何所。只見前面一溪澗下，水聲潺潺，雷鳴隱隱。雷震子觀看，只見稀奇景致，雅韻幽棲，籐纏檜柏，竹插顛崖，狐兔往來如梭，鹿鶴唳鳴前後，見了些靈芝隱綠草，梅子在青枝，看不盡山中異景。猛然間見綠葉之下，紅杏二枚。<br />
　　雷震子心歡，顧不得高低險峻，攀籐<img src=http://open-lit.com/mpf/q/QANP.BMP align=absmiddle border=0>葛，手扯愰搖將比二枚紅杏摘於手中；聞一聞，撲鼻馨香，如甘露沁心，愈加甘美。<br />
　　雷震子暗思；「此二枚紅杏，我吃一個，留一個帶與師父。」雷震子方吃了一個－怎麼這等香美，津津異味！只是要吃。不覺又將這個咬了一口。「呀！咬殘了。不如都吃了罷。」方吃了杏子，又尋兵器，不覺左脅下一聲響，長出翅來，拖在地下。<br />
　　雷子嚇得魂飛天外，魄散九霄。雷震子曰：「不好了！」忙將兩手去拿住翅，只管拔。不防右邊又冒出一隻來。雷震子慌得沒主意，嚇得坐在地下。原來兩邊長出翅來，不打緊，連臉都變了；鼻子高了，面如青靛，髮似硃硃，眼睛暴甚，牙齒橫生，出於唇外；身軀長有二丈。<br />
　　只見金霞來到雷震子面前，叫曰：「師兄，師父叫你。」<br />
　　雷震子曰：「師弟，你看我，我都變了？」<br />
　　金霞童子曰：「你怎的來？」<br />
　　雷震子曰：「師父叫我往虎兒崖尋兵器去救我父親，尋了半日不見，只尋得二枚杏子，被我吃了。可煞作怪，弄的青頭紅髮，上下獠牙，又長出兩邊肉翅。教我如何去見師父？」<br />
　　金霞童子曰：「快去！師父等你！」<br />
　　雷震子起來，一步步來，自覺不好看，二翅並拖著，如同鬥敗了的雞一般，到了玉柱洞前。<br />
　　雲中子見雷震子來，撫拿道；「奇哉！奇哉！隨我進洞來。」雷震子隨師父至桃園中。雲中子取一條金棍傳雷震子，上下飛騰，盤旋如風雨之聲，進退有龍蛇之勢，轉身似猛虎搖頭，起落像蛟龍出海，呼呼響亮，閃灼光明，空中展動一團錦，左右紛紜萬簇花。<br />
　　雲中子在洞中傳的雷震子精熟，隨將雷震子二翅左邊用一「風」字，右邊用一「雷」字，又將咒語誦了一遍。雷震子飛騰，起於半天，腳登天，頭望下，二翅招展，空中俱有風雷之聲。<br />
　　雷震子落地，倒身下拜，叩謝曰：「師父有妙道玄機，今傳弟子，使救父之厄，此乃莫大之洪恩也。」<br />
　　道人曰：「你速往臨潼關救人，速去速來，不可遲延。你救父送出五關，不許你同父往西岐，亦不許你傷紂王軍將，功完速回終南，再傳你道術。後來你弟兄自有完聚之日。」<br />
　　雷震子出了洞府，二翅飛起，霎時間飛至臨潼關。見一山岡，雷震子落將下來，立在山岡之上，看了一會，不見形跡。<br />
　　雷震子自思；「呀！我失了打點，不曾問我師父，西伯侯姬昌不知怎麼個模樣，教我如何相見？」<br />
　　只見那壁廂一人，粉青氈笠，穿了一件皂服號衫，乘一騎白馬，飛奔而來。雷震子曰：「此人莫非是吾父也？」大叫一聲曰：「山下的可是西伯侯姬老爺麼？」<br />
　　姬昌聽得有人叫他，勒馬抬頭觀看時，又不見人，只聽得聲氣。姬昌歎曰：「為何聞聲不見人形，此必鬼神相戲。」<br />
　　原來雷震子面藍，身上又是水合色，故此與山色交加，姬昌不曾看得明白。<br />
　　雷震子見姬昌住馬停蹄，看一回，不言而又行。又叫曰：「此位可是西伯侯姬千歲否？」<br />
　　姬昌抬頭，猛見一人，面如藍靛，髮似硃砂，巨口獠牙，眼如銅鈴，光華閃灼，嚇的魂不附體。姬昌自付；「若是鬼魅，必無人聲，我既到此，也避不得了。他既叫我，我且上山，看他如何。」<br />
　　姬昌打馬上山，叫曰：「那位傑士，為何認得我姬昌？」<br />
　　雷震子聞言，倒身下拜，口稱；「父王，孩兒來遲，致父王受驚，恕孩兒不孝之罪。」<br />
　　姬昌曰：「傑士錯認了。我姬昌一向無識，為何以父子相稱？」<br />
　　雷震子曰：「孩兒乃是燕山收的雷震子。」<br />
　　姬昌曰：「我兒，你為何生得這個模樣？你是終南山雲中子帶你上山，算將來方今七歲，你為何到此？」<br />
　　雷震子曰：「孩兒奉師法旨，下山來救父親出五關，退追兵，故來到此。」<br />
　　姬昌聽罷，吃了一驚，自思；「吾乃逃官，已自得罪朝廷；此子看他面色，也不是個善人，他若去退追兵，兵將都被他打死了，與我更加罪惡。待我且說他一番，以止他兇暴。」<br />
　　姬昌叫；「雷震子，你不可傷了紂王軍將。吾乃逃官，不遵王命，棄紂歸西，我負當今之大恩，你若傷了朝廷命官，你非為救父，反為害父也。」<br />
　　雷震子答曰：「我師父也曾分付孩兒，教我不可傷他軍將之命，只救父王出五關便了。孩兒自勸他回去。」<br />
　　那裏追兵捲地而來，旗旛招展，鑼鼓齊鳴，喊聲不息，一派征塵，遮蔽旭日。<br />
　　雷震子看罷，便把脅下雙翅一聲響，飛起空中，將一根黃金棍拿在手裏，大叫曰：「不要來！」<br />
　　兵卒抬頭，看見雷震子面如藍靛，髮似硃砂，巨口獠牙。軍卒報與殷破敗、雷開曰：「啟老爺；前有一惡神阻路，凶勢猙獰。」<br />
　　殷、雷二將大聲喝退，縱馬向前，來會雷震子。<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>