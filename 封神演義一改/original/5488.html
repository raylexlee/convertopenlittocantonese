<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第二十五回　蘇坦己請妖赴宴</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十五回</br>　　蘇坦己請妖赴宴</font></h4>
			　　韓榮知文王聘請子牙相周，忙修本差官往朝歌。非止一日，進城來，差官文書房來下本。<br />
　　那日看本者乃比干丞相，見此本，姜尚相周一節，沉吟不語，仰天歎息曰：「姜尚素有大志，今佐西周，其心不小。此本不可不奏。」比干抱本往摘星樓來候旨。<br />
　　紂王宣比干進見。王曰：「皇叔有何奏章？」<br />
　　比干奏曰：「汜水關總兵官韓榮一本，言姬昌禮聘姜尚為相，其志不小，東伯侯反於東魯之鄉；南伯侯屯兵三山之地；西伯姬昌若有變亂，此時正是刀兵四起，百姓思亂。況水旱不時，民貧軍乏，庫藏空虛；況聞太師遠征北地，勝敗未分，真國事多艱，君臣交省之時。願陛下聖意上裁，請旨定奪。」<br />
　　王曰：「侯朕臨殿，與眾卿共議。」<br />
　　君臣正論國事，只見當駕官奏曰：「北伯侯崇侯虎候旨。」命傳旨：「宣侯虎上樓。」<br />
　　王曰：「卿有何奏章？」<br />
　　侯虎奏曰：「奉旨監造鹿臺，整造二年零四個月，今已工完，特來復命。」<br />
　　紂王大喜，「此臺非卿之力，終不能如是之速。」<br />
　　侯虎曰：「臣晝夜督工，焉敢怠玩，故此成工之速。」<br />
　　王曰：「目今姜尚相周，其志不小，汜水關總兵韓榮有本來說；為今之計，如之奈何！卿有何謀，可除姬昌大患？」<br />
　　侯虎奏曰：「姬昌何能！姜尚何物！井底之蛙，所見不大；螢火之光，其亮不遠。名為相周，猶寒蟬之抱枯楊，不久俱盡。陛下若以兵加之，使天下諸侯恥笑。據臣觀之，無能為耳。願陛下不必與之較可也。」<br />
　　王曰：「卿言甚善。」<br />
　　紂王又問曰：「鹿臺已完，朕當幸之。」<br />
　　侯虎奏曰：「特請聖駕觀看。」<br />
　　紂王甚喜：「二卿可暫往臺下，候朕與皇后同往。」傳旨：「排鑾駕」往鹿臺玩賞。<br />
　　紂王與妲己同坐七香車，宮人隨駕，侍女紛紛，到得鹿臺，果然華麗。君后下車，兩邊扶侍上臺。真是瑤池紫府，玉闕珠樓，說甚麼蓬壺方丈！團團俱是白石砌就，週圍俱是瑪瑙粧成。樓閣重重，顯雕檐碧瓦；亭臺疊疊，皆獸馬金環。殿當中嵌幾樣明珠，夜放光華，空中照耀；左右盡鋪設俱是美玉良金，輝煌閃灼。<br />
　　比干隨行，在臺觀看，臺上不知費幾許錢糧，無限寶玩，可怜民膏民脂，棄之無用之地。想臺中間不知陷害了多少冤魂屈鬼。又見紂王攜妲己入內庭，比干看罷鹿臺，不勝嗟歎。<br />
　　比干在臺上，忽見紂王傳旨奏樂飲宴，賜比干、侯虎筵席。二臣飲罷數盃，謝酒下臺。<br />
　　妲己與紂王酣歌。王曰：「愛卿曾言鹿臺造完，自有神仙、仙子、仙姬俱來行樂；今臺已造完成，不識神仙、仙子，可亙至乎？」<br />
　　這一句話原是當時妲己要與玉石琵琶精報讎，將此鹿臺圖獻紂王，要害子牙，故將邪言惑誘紂王；豈知作耍成真，不期今日工完。紂王欲想神仙，故問妲己。<br />
　　妲己只得朦朧應曰：「神仙、仙子，乃清虛有道之士，須待月色圓滿，光華皎潔，碧天無翳，方肯至此。」<br />
　　紂王曰：「今乃初十日，料定十四、五夜，月華圓滿，必定光輝，使朕會一會神仙、仙子，何如？」<br />
　　妲己不敢強辯，隨口應承。比時紂王在臺上貪歡取樂，淫泆無休。從來有福者，福德多生，無福者，妖孽廣積。奢侈淫泆，乃喪身之藥。紂王日夜縱施，全無忌憚。妲己自紂王要見神仙、仙子之類，著實撓心，日夕不安。<br />
　　其日乃是九月十三日，三更時分，妲己俟紂王睡熟。將元形出竅，一陣風聲，來至朝歌南門外，離城三十五里軒轅墳內。妲己元形至此，眾狐狸齊來迎接。又見九頭雉雞精出來相見。<br />
　　雉雞精道：「姐姐為何到此？妳在深院皇宮受享無窮之福，何嘗思念我等在此淒涼！」<br />
　　妲己道：「妹妹，我雖偏你們，朝朝侍天子，夜夜伴君王，未嘗不思念你等。如今天子造完鹿臺，要會仙姬、仙子；我思一計，想起妹妹與眾孩兒們，有會變者，或變神仙，或變仙子、仙姬，去鹿臺受享天子九龍宴席；不會變者，自安其命，在家看守。俟其日，妹妹同眾孩兒們來。」<br />
　　雉雞精答道：「我有些需事，不能領席；算將來只得三十九名會變的，」<br />
　　妲己分付停當，風聲響處，依舊回宮，人還本竅。紂王大醉，那知妖精出入。<br />
　　次日，紂王問妲己曰：「明日是十五夜，正是月滿之辰，不識群仙可能至否？」<br />
　　妲己奏曰：「明日治宴三十九席，排三層，擺在鹿臺，候神仙降臨。陛下若會仙家，壽添無算。」<br />
　　紂王大喜，問曰：「神仙降臨，可命一臣斟酒暗宴。」<br />
　　妲己曰：「須得一大量大臣，方可陪席。」<br />
　　王曰：「合朝文武之內，止有比干量洪。」傳旨：「宣亞相比干。」<br />
　　不一時，比干至臺下朝見，紂王曰：「明日命皇叔陪群仙筵宴，至月上臺下候旨。」<br />
　　比干領旨，不知怎樣陪神仙？糊塗不明。仰天歎息：「昏君！社稷這等狼狽，國事日見顛危，今又痴心逆想，要會神仙；似此又是妖言，豈是國家吉兆！」比干回府，總不知所出。<br />
　　紂王次日傳旨：「打點筵宴，安排臺上，三十九席俱朝上擺列，十三席一層，擺列三層。」紂王分付，布列停妥，恨不得將太陽速送西山，皎月忙昇東土。<br />
　　九月十五日抵暮，比干朝服往臺下候旨。紂王見日已西沉，月光東上，紂王大喜，如得萬斛珠玉一般，攜妲已於臺上，看九龍筵席，真乃是烹龍炮鳳珍羞味，酒海餚山色色新。<br />
　　席已完備，紂王、妲己入內懽飲，候神仙前來。<br />
　　妲己奏曰：「但群仙至此，陛下不可出見；如泄天機，恐後諸仙不肯再降。」<br />
　　王曰：「御妻之言是也。」話猶未了，將近一更時分，只聽得四下裏風響。<br />
　　這些在軒轅墳內狐狸，採天地之靈氣，受日月之精華，或一、二百年者，或三、五百年者，今併化作仙子、仙姬，神仙體象而來。那些妖氣，霎時間，把一輪明月霧了。風聲大作，猶如虎吼一般。只聽得臺上飄飄的落下人來。<br />
　　妲己悄悄啟曰：「仙子來了。」<br />
　　慌的紂王隔繡簾一瞧，內中袍分五色，各穿青、黃、赤、白、黑，內有戴魚尾冠者。九揚巾者，一字巾者，陀頭打扮者，雙丫髻者，有盤龍雲髻如仙子、仙姬者。紂王在簾內觀之，龍心大悅。<br />
　　只聽有一仙人言曰：「眾位道友，稽首了。」<br />
　　眾仙答禮曰：「今蒙紂王設席，宴吾輩於鹿臺，誠為厚賜。但願國祚千年勝，皇基萬萬秋！」<br />
　　妲己在裏面傳旨：「宣陪宴官上臺。」<br />
　　比干上臺，月光下一看，果然如此，個個有仙丰道骨，人人像不老長生。自思：「此事實難解也！人像兩真，我比干只得向前行禮。」<br />
　　有一道人曰：「先生何人？」<br />
　　比干答曰：「卑職亞相比干，奉旨陪宴。」<br />
　　道人曰：「既是有緣來此會，賜壽一千秋。」<br />
　　比干聽說，心下著疑。內傳旨：「斟酒。」比干執金壺，酌酒三十九席已完，身居相位，不識妖氣，懷抱金壺，侍於側伴。<br />
　　這些狐狸，俱仗變化，全無忌憚，雖然服色變了，那些狐狸騷臭變不得。<br />
　　比干正聞狐騷臭，自想：「神仙乃六根清淨之體，為何氣穢沖人！此非仙乃妖也！當今天子無道，妖生怪出，與國不祥。」正沉思之間，妲己命陪宴官奉大盃。<br />
　　比干依次奉三十九席，每席奉一盃，陪一盃。比干有百斗之量，隨奉過一回。<br />
　　妲己又曰：「陪宴官再奉一盃。」比干每一席又是一盃。<br />
　　諸妖連飲二盃，此盃乃是勸盃。諸妖自不曾吃過這皇封御酒，狐狸量大者，還招架得住；量小者招架不住。妖怪醉了，把尾巴都拖下來只是愰。妲己不知好歹，只是要她的子孫吃；但不知此酒發作起來，禁持不住，都要現出原形來。<br />
　　比干奉第二層酒，頭一層都掛下尾巴，都是狐狸尾巴。此時月照正中，比干著實留神，看得明白，已是追悔不及，暗暗叫苦，想：「我身居相位，反見妖怪叩頭，羞殺我也！」比干聞狐騷臭難當，暗暗切齒。妲己在簾內看著陪宴官奉了三盃，見小狐狸醉將來了，若現出原身來，不好看相。<br />
　　妲己傳旨：「陪宴官暫下臺去，不必奉酒；任從眾仙各歸洞府。」<br />
　　比干領旨下臺，鬱鬱不樂；出了內庭，過了分宮樓、顯慶殿、嘉善殿、九間殿。殿內有宿夜官員。出了午門上馬，前邊有一對紅紗燈引道。<br />
　　未及行了二里，前面火把燈籠，鏘鏘士馬，原來是武成王黃飛虎巡督皇城。<br />
　　比干上前，武成王下馬，驚問比干曰：「丞相有甚緊急事，這時節纔出午門？」<br />
　　比干頓足道：「老大人！國亂邦傾，紛紛精怪，濁亂朝廷，如何是好！昨晚天子宣我陪仙子、仙姬宴，果然一更月上，奉旨上臺，看一起道人，各穿青、黃、赤、白、黑衣，也有些仙丰道骨之像。孰知原來是一陣狐狸精。那精連飲兩三大盃，把尾巴掛將下來，月下明明的看得是實。如此光景，怎生奈何！」<br />
　　黃飛虎曰：「丞相請回，末將明日自有理會。」比干回府。<br />
　　黃飛虎命黃明、周紀、龍環、吳乾：「你四人各帶二十名健卒，散在東、南、西、北地方；看那些道人出那一門，務蹤其巢穴，定要真實回報。」四將領命去訖。武成王回府。<br />
　　眾狐狸酒在腹內，鬥將起來，架不得妖風，起不得朦霧。勉強架出午門，一個個都落下來，拖拖拽拽，擠擠挨挨，三三五五，擁簇而來。出南門，將至五更，南門開了。<br />
　　周紀遠遠的黑影之中，明明看見。隨後哨探：離城三十五里，軒轅墳傍，有一石洞，那些道人、仙子，都爬進去了。次日，黃飛虎昇殿，四將回令。<br />
　　周紀曰：「昨在南門，探得道人有三、四十名，俱進軒轅墳石洞內去了。探的是實，請令定奪。」<br />
　　黃飛虎即命周紀：「領三百家將，盡帶柴薪，塞住洞口，將柴架起來燒，到下午來回令。」<br />
　　周紀領令去訖。門官報道：「亞相到了。」飛虎迎請到庭上行禮，分賓主坐下。<br />
　　茶罷，飛虎將周紀一事說明，比干大喜稱謝。<br />
　　武成王置酒，與比干丞相傳盃相敘，不覺就至午後。<br />
　　周紀來見，「奉令放火，燒到午時，特來回令。」<br />
　　飛虎曰：「末將同丞相一往如何，」<br />
　　比干曰：「願隨車駕。」二人帶領家將前去，同出南門，三十五里，來至墳前，煙火未滅。黃將軍下騎，命家將將火滅了，用撓鉤撻將出來，眾家將領命。<br />
　　這些狐狸吃了酒的死也甘心，還有不會變的，無辜俱死於一穴。<br />
　　眾家將不一時將些狐狸撻出，俱是焦毛爛肉，臭不可聞。<br />
　　比干對武成王曰：「這許多狐狸，還有未焦者，揀選好的，將皮剝下來，造一袍襖獻與當今，以惑妲己之心，使妖魅不安於君前，必至內亂；使天子醒悟，或加貶謫妲己，也見我等忠誠。」<br />
　　二臣共議，大悅。各歸府第，歡飲盡醉而散。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>