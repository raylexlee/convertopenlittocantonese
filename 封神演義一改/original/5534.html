<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第七十一回　姜子牙三路分兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十一回</br>　　姜子牙三路分兵</font></h4>
			　　準提道人上嶺，大呼曰：「請孔宣答話！」<br />
　　少時，孔宣出營，見一道人來得蹊蹺，問曰：「那道者通個名來！」<br />
　　道人曰：「我貧道與你有緣，特來同你享西方極樂世界，演講三乘大法，無罣無礙，成就正果，完此金剛不壞之體，豈不美哉！何苦與此殺劫中尋生活耶？」<br />
　　孔宣大笑曰：「一派亂言，又來惑吾！」把刀望道人頂上劈來。準提道人把七寶妙樹一刷，把孔宣的大杆刀刷在一邊。孔宣忙取金鞭在手，復望準提道人打來。道人又把七寶妙樹刷來，把孔宣的鞭又刷在一邊去了。孔宣止存兩隻空手，心上著急，忙將當中紅光一撒，把準提道人撒去。<br />
　　燃燈看紅光撒去了準提道人，不覺大驚。只見孔宣撒去了準提道人，只是睜著眼，張著嘴，須臾間，頂上盔，身上袍甲，紛紛粉碎，連馬壓在地下。只聽得孔宣五色光裏一聲雷響，現出一尊聖像來，十八隻手，二十四首，執定瓔珞傘蓋，花罐魚腸，如持神杵、寶銼、金鈴、金弓、銀戟、旛旗等件。<br />
　　準提道人作偈曰：「寶焰金光映日明，西方妙法最微精。千千瓔珞無窮妙，萬萬祥光逐次生。加持神杵人罕見，七寶杯中豈易行。今番同赴蓮臺會，此日方知大道成。」<br />
　　準提道人將孔宣用絲絛扣著他頸下，把加持寶杵放在他身上，口稱：「道友，請現原形！」<br />
　　霎時間，現出一隻目細冠紅孔雀來。準提道人坐在孔雀身上，一步步走下嶺，進了子牙大營。<br />
　　準提道人曰：「貧道不下來了。」欲別子牙。<br />
　　子牙曰：「老師大法無邊，孔宣將吾許多門人諸將不知放於何地？」<br />
　　準提問孔宣曰：「道友今日已歸正果，當還子牙眾將門人。」<br />
　　孔雀應曰：「俱監在行營裏。」準提道人對子牙說過，別了燃燈，把孔雀一撲，只見孔雀二翅飛騰，有五色祥雲紫霧盤旋，逕往西方去了。<br />
　　子牙同韋護、陸壓，領眾將至孔宣行營，招降兵卒。眾兵見無頭領，俱願投降。子牙許之，忙至後營，放眾門人。諸將等出來，至本營拜謝子牙、燃燈畢。<br />
　　次日，崇黑虎等回崇城。燃燈、陸壓俱各歸山。楊戩仍催糧去訖。<br />
　　子牙傳令：「催動人馬。」大軍過了金雞嶺，一路無詞，兵至汜水關。探馬報入。子牙傳令安營，在關下劄住大寨。<br />
　　子牙陞帳坐下，將正印僉哪吒為先行，把南宮适補後哨，住兵三日。<br />
　　汜水關韓榮聞孔宣失機，周兵又至下關，與眾將上城，看子牙人馬著實整齊。忙下城，在銀安殿與眾將官修本，差官往朝歌告急；一邊點將上城，設守城之法。<br />
　　子牙在中軍正坐，有先行官哪吒進前言曰：「兵至關下，宜當速戰。師叔住兵不戰，何也？」<br />
　　子牙曰：「不可。吾如今三路分兵：一路取佳夢關；一路取青龍關；僉二位總兵以取二關，非才德兼全、英雄一世者不足以當此任。吾知非黃將軍、洪將軍不可。」二將至前。<br />
　　子牙曰：「二位可拈一鬮，分為左右。」二將應喏。<br />
　　子牙把二鬮放在桌上，只見黃飛虎拈的是青龍關；洪錦拈的是佳夢關。二將各掛紅簪花，每一路分兵十萬。黃飛虎的先行是鄧九公；黃明、周紀、龍環、吳謙、黃飛豹、黃飛彪、黃天祿、黃天爵、黃天祥、太鸞、鄧秀、趙昇、孫焰紅，擇吉日祭旗，往青龍關去了。<br />
　　洪錦的先行是季康；南宮适、蘇護、蘇全忠、辛免、太顛、閎夭、祁恭、尹籍，分兵十萬，往佳夢關而來。<br />
　　洪錦離了汜水關，一路上浩浩軍威，人喊馬嘶，三軍踴躍，過了些重山重水，縣府州衙，哨馬報入中軍：「前至佳夢關了。」洪錦傳令安營。立了大寨。三軍吶喊，洪錦陞帳，眾將參謁。<br />
　　洪錦曰：「兵行百里，不戰自疲。俟次日誰先取關走一遭？」<br />
　　季康應聲：「願往。」洪錦許之。季康次日，上馬提刀，至關下搦戰。<br />
　　佳夢關主將胡升、胡雷、徐坤、胡雲鵬正議退兵，只見報馬入帥府：「啟總兵：周將請戰。」<br />
　　胡升問：「誰人退周將走一遭？」傍有徐坤領令，全裝甲冑出關。<br />
　　季康認得是徐坤，大呼曰：「徐坤，今日天下盡屬周王，汝何為尚逆天命而強戰也？」<br />
　　徐坤大罵：「反賊！諒爾不過一走使耳，你有何能，敢出大言！」縱馬搖鎗直取。季康手中刀赴面交還。兩馬相交，大戰五十餘合。季康口中念念有詞，只見頂上一道黑氣，黑氣中現一狗頭。<br />
　　正酣戰之間，徐坤被狗夾臉一口，徐坤未曾防備，怎經得一口，不覺手中鎗法大亂，早被季康手起一刀，揮於馬下，梟了首級，掌鼓進營報功。報馬報與胡升，說徐坤陣亡。<br />
　　胡升心下甚是不樂。次日，左右又報：「有周將討戰。」<br />
　　胡升令胡雲鵬走一遭。雲鵬領令上馬，提斧出得關來。看來將乃是蘇全忠。<br />
　　胡雲鵬大罵：「反賊！天下反完了，你也不可反。你姐姐是朝陽寵后，這等忘本！你好生坐在馬上，待吾來擒你！」二馬撥開，鎗斧併舉，大戰龍潭虎穴。戰有三四十合，胡雲鵬不覺汗流，那裏是蘇全忠對手，只殺得馬仰人翻，措手不及，被蘇全忠大呼一聲，把胡雲鵬刺於馬下，梟了首級，回營見洪錦報功。<br />
　　哨馬又報入關中，報與主將曰：「胡雲鵬失機陣亡。」胡升與胡雷曰：「賢弟，今兩陣連失二將，天命可知。況今天下歸周，非止一處，俺弟兄商議，不若歸周，以順天時，亦不失豪傑之所為。」<br />
　　胡雷曰：「長兄之言差矣！我等世受國恩，享天下高爵厚祿，今當國家多事之秋，不思報本，以分主憂，而反說此貪生之語。常言道：『主憂臣辱。」以死報國，理之當然。長兄切不可提此傷風敗俗之言！待吾明日定要成功。」胡升默然無言可對。<br />
　　次日，胡雷奮勇出關，向周營討戰。報馬報入中軍，有南宮适出馬。胡雷大呼：「南宮适慢來！」胡雷手中刀望南宮适頂門上砍來。南宮适手中刀劈面相迎，二人戰有三四十合，被南宮适賣箇破綻，胡雷用力一刀砍入南宮适懷裏來，馬頭相交，南宮适讓過刀，伸開手把胡雷生擒活捉，拿至軍前，轅門下馬，逕進中軍報功。<br />
　　洪錦傳令：「推來。」及至眾士卒將胡雷推至帳前，立而不跪。<br />
　　洪錦曰：「既被擒來，何得抗拒？」<br />
　　胡雷大罵曰：「反國逆賊！你不思報國大恩，反助惡成害，真狗彘也！吾恨不能食汝之肉！」<br />
　　洪錦大怒，命：「推出去，斬訖報來！」立時將胡雷推出轅門，須臾斬首號令。<br />
　　洪錦方與南宮适賀功。纔飲酒，旗門來報：「胡雷又來討戰。」洪錦大怒，傳令：「把報事官斬了！為何報事不明？」左右一聲，把報事官綁出去。<br />
　　報事官大呼：「冤枉！」<br />
　　洪錦令推回來，問其故：「你報事不明，理當該斬，為何口稱冤枉？」<br />
　　報事官曰：「老爺，小人怎敢報事不明，外面果然是胡雷。」<br />
　　南宮适曰：「待末將出營，便知端的。」洪錦沉吟驚異。只見南宮适復上馬出營來見，果是胡雷。南宮适大罵曰：「妖人焉敢以邪術惑吾！不要走！」縱馬舞刀，二將復戰。<br />
　　胡雷本事實不如南宮适，未及三十合，依舊擒胡雷下馬，掌鼓進營，來見洪錦。<br />
　　洪錦大喜，將胡雷推至軍前。洪錦不知何術，兩邊大小眾將紛紛亂議，驚動後營。<br />
　　龍吉公主上中軍帳來問其緣故。洪錦將胡雷的事說了一遍。龍吉公主叫把胡雷推至帳前一看，公主笑曰：「此乃小術，有何難哉！」叫把胡雷頂上頭髮分開，公主取三寸五分乾坤針放在胡雷泥丸宮釘將下去，立時斬了。公主曰：「此乃替身法，何足為奇！」<br />
　　洪錦斬了胡雷，號令在轅門。有報馬報入關中：「啟總兵爺：二爺陣亡，號令轅門。」<br />
　　胡升大驚：「吾弟不聽吾言，故有喪身之厄。料成湯文武不足鎮服天下諸候。」令中軍官，修納降文書，「速獻關寨，以救生民塗炭。」只見左右將納降文表修理停當，只等差人納款。<br />
　　洪錦正與眾將飲酒賀功，忽報：「佳夢關差官納款。」<br />
　　洪錦傳：「令來。」將差官令至軍前，呈上文表。<br />
　　洪錦展開觀看：「鎮守佳夢關總兵胡升洎佐貳眾將等，謹具降表與奉天討逆元帥麾下：升等仕商有年，豈意紂王肆行不道，荒淫無度，見棄於天，仇溺士庶，皇天不保，特命我周武王以張天討。兵至佳夢關，升等不自度德，反行拒敵，致勞元戎奮威，斬將殄兵，莫敢抵當。今已悔過改行，特修降表，遣使納款，懇鑒愚悃，俯容改過之恩，以啟更新之路，正元帥不失代天宣化之心，弔民伐罪之舉，則升等不勝感激待命之至。謹表。」<br />
　　洪錦看罷，重賞差官：「我也不及回書，明日早進關安民便了。」<br />
　　來使回關，見胡升，稟曰：「洪總兵准其納款，不及回書，明早進關。」<br />
　　胡升令左右將佳夢關上豎起周家旗號，打點戶口冊，集庫藏錢糧，俟明早交割事宜。正打點間，忽報：「府外來有一穿紅的道姑，要見老爺。」胡升不知就裏，傳令：「請來。」少時，道姑從中道而進，甚是兇惡，腰束水火絛，至殿前打稽首。<br />
　　胡升欠身還禮，問曰：「師父至此，有何見諭？」<br />
　　道姑曰：「吾乃是丘鳴山火靈聖母是也。汝弟胡雷是吾徒弟，因死於洪錦之手，吾特下山來為他復仇。汝係他同胞弟兄，不念手足之情，君臣之義，乃心向外人，而反與仇敵共立哉！」<br />
　　胡升聽得此語，忙下拜，口稱：「老師，弟子實是不知，有失迎迓，望乞恕罪。弟子非是事仇，自思兵微將寡，才淺學疏，不足以當此任；況天下紛紛，俱思歸周，縱然守住，終是要屬他人，徒令軍民日夜辛苦，弟子不得已納降，不過救此一郡生靈耳，豈是貪生畏死之故。」<br />
　　火靈聖母曰：「這也罷了。只我下山，定復此仇。你可將城上還立起成湯旗號，我自有處。」<br />
　　胡升沒奈何，又拽起成湯旗來。<br />
　　洪錦正打點明日進關，只見報馬來報：「佳夢關依舊又拽起成湯旗號。」<br />
　　洪錦大怒：「這匹夫焉敢如此反覆戲侮我！等待明日拿這匹夫碎尸萬段，以泄此恨！」<br />
　　火靈聖母問胡升曰：「關中有多少人馬？」<br />
　　胡升曰：「馬步軍卒有二萬。」<br />
　　聖母曰：「你挑選三千名出來與我，自下教場教演，方有用處。」<br />
　　胡升即選三千熊彪大漢。聖母命三千人俱穿大紅，赤身，披髮，背上貼一紅紙葫蘆，腳心裏俱書寫「風火」符印，一隻手執刀，一隻手執旛，下教場操演。<br />
　　次日，洪錦命蘇全忠關下討戰。胡升掛「免戰牌」。全忠只得回營，見洪錦曰：「胡升掛『免戰』二字，末將只得暫回。」洪錦怒氣不息。<br />
　　只見火靈聖母操演人馬，至一七方纔精熟。那日，火靈聖母命關上去了「免戰牌」，一聲砲響，關中軍馬齊出。火靈聖母騎金眼駝，與練成火龍兵，隱在後面；先令胡升在前討戰。<br />
　　胡升得令，一馬當先，來至軍前，要洪錦出來答話。探馬報入關中：「關上有胡升討戰。」<br />
　　洪錦聞報，上馬提刀，帶左右將官出營。一見胡升，大罵：「逆賊！反覆無常，真乃狗彘匹夫！敢來戲侮於我！」縱馬舞刀直取。<br />
　　胡升未及還手，只見火靈聖母催開金眼駝，用兩口寶劍，大呼：「洪錦不要走！吾來也！」<br />
　　洪錦仔細定睛，見道姑連人帶獸，似一塊火光滾來。問曰：「來者何人？」<br />
　　聖母答曰：「吾乃丘鳴山火靈聖母是也。你敢將吾門下胡雷殺了！吾今特來報仇。你可速速下馬受死，莫待吾怒起，連累此十萬生靈，死無噍類也。」道罷，將寶劍飛來直取。<br />
　　洪錦手中大桿刀火速忙迎。未及數合，洪錦方欲用旗門遁以誅火靈聖母，但不知聖母頭上戴一頂金霞冠，冠上有一淡黃包袱蓋住，火靈聖母將包袱挑開，現出十五六丈金光，把火靈聖母籠罩當中。他看的見洪錦，洪錦看不見他，早被聖母把洪錦照前甲上一劍砍來。<br />
　　洪錦躲不及，已劈開鎖子連環甲。洪錦「哎呀」一聲，帶傷而逃。火靈聖母招動三千火龍兵衝殺進大營來。<br />
　　洪錦身著劍傷，逃進大營，不意火靈聖母領三千火龍兵衝殺進營，勢不可當。三軍叫苦，自相踐踏，死者不計其數。<br />
　　龍吉公主在後營，聽得一聲三軍吶喊，急上馬拎劍，走出中軍。見洪錦伏鞍而逃，洪錦不及對龍吉公主說金光的事。龍吉公主只見火勢沖天，烈焰捲起，正欲念咒救火，又見一塊金光奔至面前。公主不知所以，忙欲看時，被火靈聖母舉劍照龍吉公主劈來。<br />
<br />
<br />
　　  　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>