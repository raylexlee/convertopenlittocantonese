<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第三十六回　張桂芳奉詔西征</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十六回</br>　　張桂芳奉詔西征</font></h4>
			　　晁雷離了西岐，星夜進五關，過澠池，渡黃河，往朝歌，非止一日，進了都城，先至聞太師府來。<br />
　　太師正在銀安殿閒坐，忽報：「晁雷等令。」太師急令至簷前，忙問西岐光景。<br />
　　晁雷答曰：「末將兵至西岐，彼時有南宮适搦戰。末將出馬，大戰三十合，未分勝敗，兩家鳴金。次日，晁田大戰辛甲，辛甲敗回。連戰數日，勝敗未分。奈因汜水關韓榮不肯應付糧草，三軍慌亂。大抵糧草乃三軍之性命，末將不得已，故此星夜來見太師。望乞速發糧草，再加添兵卒，以作應援。」<br />
　　聞太師沉吟半晌，曰：「前有火牌令箭，韓榮為何不發糧草應付？晁雷，你點三千人馬，糧一千，星夜往西岐接濟。等老夫再點大將，共破西岐，不得遲誤。」<br />
　　晁雷領令，速點三千人馬，糧草一千，暗暗來帶家小，出了朝歌，星夜往西岐去了。<br />
　　聞太師發三千人馬，糧草一千，命晁雷去了三四日。忽然想起：「汜水關韓榮為何不肯支應？其中必有緣故！」<br />
　　太師焚香，將三個金錢搜求八卦妙理玄機，算出其中情由，太師拍案大呼曰：「吾失打點，反被此賊誆了家小去了！氣殺吾也！」欲點兵追趕，去之已遠。<br />
　　隨問徒弟吉立、余慶：「今令何人可伐西岐？」<br />
　　吉立曰：「老爺欲伐西岐，非青龍關張桂芳不可。」太師隨發火牌、令箭，差宮往青龍關去訖。一面又點神威大將軍丘引，交代鎮守關隘。<br />
　晁雷人馬出了五關，至西岐，回見子牙，叩頭在地：「丞相妙計，百發百中。今末將父母妻子俱進都城。丞相恩德，永矢不忘！」又把見聞太師的了一遍。<br />
　　子牙曰：「聞太師必點兵前來征伐，此處也要防禦打點，有場大戰。」<br />
　　聞太師的差官到了青龍關，張桂芳得了太師令箭、火牌。交代官乃神威大將軍丘引。<br />
　　張桂芳把人馬點十萬。先行官姓風，名林，乃風后苗裔。等至數日，丘引來到，交代明白。張桂芳一聲炮響，十萬雄師盡發；過了些府、州、縣、道，夜住曉行。<br />
　張桂芳大隊人馬非止一日。哨探馬報入中軍：「啟總兵：人馬已到西岐。」離城五里安營，放炮吶喊，設下寶帳，先行參謁。桂芳按兵不動。<br />
　　西岐報馬報入相府：「張桂芳領十萬人馬，南門安營。」子牙陞殿，聚將共議退兵之策。<br />
　　子牙曰：「黃將軍，張桂芳用兵如何？」<br />
　　飛虎曰：「丞相下問，末將不得不以實陳。」<br />
　　子牙曰：「將軍何故出此言？吾與你皆係大臣，為主心腹，何故說不得不實陳者何也？」<br />
　　飛虎曰：「張桂芳乃左道傍門術士，有幻術傷人。」<br />
　　子牙曰：「有何幻術？」<br />
　　飛虎曰：「此術異常。但凡與人交兵會戰，必先通名報姓。如末將叫黃某，正戰之間，他就叫：『黃飛虎不下馬更待何時！』末將自然下馬。故有此術。似難對戰。丞相須分付眾位將軍，但遇桂芳交戰，切不可通名。如有通名者，無不獲去之理。」<br />
　　傍有諸將不服此言的，道：「豈有此理！那有叫名便下馬的？若這等，我們百員將官只消叫的百十聲，便都拏盡。」眾將官俱各含笑而已。<br />
　　張桂芳命先行官風林先往西岐見頭陣。風林上馬，往西岐城下請戰。報馬忙進相府啟丞相：「有將搦戰。」<br />
　　子牙問：「誰見首陣走一遭？」內有一將，乃文王殿下姬叔乾也。此人性如烈火，因夜來聽了黃將軍的話，故此不服，要見頭陣。上馬拎鎗出來。只見翠藍旛下一將，面如藍靛，髮似硃砂，獠牙生上下。<br />
　　姬叔乾問曰：「來將可是張桂芳？」<br />
　　風林曰：「非也。吾乃張總兵先行官風林是也。奉詔征討反叛。今爾主無故背德，自立武王，又收反臣黃飛虎，助惡成害。天兵到日，尚不引頸受戮，乃敢拒敵大兵！快早通名來，速投棒下！」<br />
　　姬叔乾大怒曰：「天下諸侯，人人悅而歸周，天命已是有在；怎敢侵犯西土，自取死亡。今日饒你，只叫張桂芳出來！」<br />
　　風林大罵：「反賊焉敢欺吾！」縱馬使兩根狼牙棒飛來直取。姬叔乾搖鎗急架相還。二馬相交，鎗棒并舉，戰有三十餘合，未分勝敗。姬叔乾鎗法傳授神妙，演習精奇，渾身罩定，毫無滲漏。風林是短家火，攻不進長鎗去，被姬叔乾賣個破綻，叫聲：「著打！」風林左腳上中了一鎗。<br />
　　風林撥馬逃回本營。姬叔乾縱馬趕來，風林雖是帶傷，法術無損。回頭見叔乾趕來，口裏念念有詞，把口一吐，一道黑煙噴出，化為一網。裏邊現一粒紅珠，有碗口大小，望姬叔乾劈臉打來。<br />
　　姬殿下乃文王第十二子，被此珠打下馬來。風林勒回馬，復一棒打死，梟了首級，掌鼓回營，見張桂芳報功。桂芳令：「轅門號令。」<br />
　　西岐敗殘人馬進城，報於姜丞相。子牙知姬叔乾陣亡，鬱鬱不樂。武王知弟死，著實傷悼。諸將切齒。次日，張桂芳大隊排開，坐名請子牙答話。<br />
　　子牙曰：「不入虎穴，焉得虎子。」隨傳令：「擺五方隊伍。」兩邊擺列鞭龍降虎將，打陣眾英豪。出城，只見對陣旗旛腳下有一將，銀盔素鎧，白馬長鎗，上下似一塊寒冰，如一堆瑞雪。<br />
　張桂芳見子牙人馬出城，隊伍齊整，紀法森嚴，左右有雄壯之威，前後有進退之法。金盔者，英風赳赳；銀盔者，氣概昂昂。一對對出來，其實驍勇。又見子牙坐青騣馬，一身道服，落腮銀鬚，手提雌雄寶劍。<br />
　　張桂芳又見寶纛旛下，武成王黃飛虎坐騎提鎗，心中大怒，一馬闖至軍前；見子牙而言曰：「姜尚，你原為紂臣，曾受恩祿，為何又背朝廷，而助姬發作惡，又納叛臣黃飛虎，復施詭計，說晁田降周；惡大罪深，縱死莫贖。吾今奉詔親征，速宜下馬受縛，以正欺君叛國之罪。尚敢抗拒天兵，只待踏平西土，玉石俱焚，那時悔之晚矣。」<br />
　　子牙馬上笑曰：「公言差矣！豈不聞『賢臣擇主而仕，良禽相木而棲』，天下盡反，豈在西岐！料公一忠臣，也不能輔紂王之稔惡。吾君臣守法奉公，謹修臣節。今日提兵，侵犯西土，乃是公來欺我，非我欺足下。倘或失利，遺笑他人，深為可惜。不如依吾拙諫，請公回兵，此為上策。毋得自取禍端，以遺伊戚。」<br />
　　桂芳曰：「聞你在崑崙學藝數年，你也不知天地間有無窮變化。據你所言，就如嬰兒作笑，不識輕重。你非智者之言。」令先行官：「與吾把姜尚拏了！」<br />
　　風林走馬出陣，衝殺過來。只見子牙旗門角下一將，連人帶馬，如映金赤日瑪瑙一般，縱馬舞刀，迎敵風林，乃大將軍南宮适；也不答話，刀棒并舉，一場大戰。<br />
　二將交兵，只殺的征雲遶地，鑼鼓喧天。張桂芳在馬上又見武成王黃飛虎在子牙寶纛旛腳下，怒納不住，縱馬殺將過來。黃飛虎也把五色神牛催開，大罵：「逆賊！怎敢沖吾陣腳！」牛馬相交，雙鎗并舉，惡戰龍潭。<br />
　　張桂芳仗胸中左道之術，一心要擒飛虎。二將酣戰，未及十五合，張桂芳大叫：「黃飛虎不下騎更待何時！」飛虎不由自己，撞下鞍鞽。軍士方欲上前擒獲，只見對陣上一將，乃是周紀，飛馬沖來，掄斧直取張桂芳；黃飛彪、飛豹二將齊出，把飛虎搶去。<br />
　　周紀大戰桂芳，張桂芳掩一鎗就走。周紀不知其故，隨後趕來。張桂芳知道周紀，大叫一聲：「周紀不下馬，更待何時！」周紀掉下馬來。及至眾將救時，已被眾士卒生擒活捉，拏進轅門。<br />
　　風林戰南宮适：風林撥馬就走，南宮适也趕去，被風林如前，把口一張，黑煙噴出，煙內現碗口大小一粒珠，把南宮适打下馬來，生擒去了。張桂芳大獲全勝，掌鼓回營。子牙收兵進城，見折了二將，鬱鬱不樂。<br />
　　張桂芳陞帳，把周紀、南宮适推至中軍，張桂芳曰：「立而不跪者何也？」<br />
　　南宮适大喝：「狂詐匹夫！將身許國，豈惜一死！既被妖術所獲，但憑汝為，有甚閒說！」<br />
　　桂芳傳令：「且將二人囚於陷車之內，待破了西岐，解往朝歌，聽聖旨發落。」<br />
　　次日，張桂芳親往城下搦戰。探馬報入丞相府曰：「張桂芳搦戰。」子牙因他開口叫名字便落馬，故不敢傳令，且將「免戰牌」掛出去。<br />
　　張桂芳笑曰：「姜尚被吾一陣便殺得『免戰牌』高懸！」故此按兵不動。<br />
　　乾元山金光洞太乙真人坐碧遊床運元神，忽然心血來潮，早知其故；命金霞童兒：「請你師兄來。」童兒領命，來桃園見哪吒，口稱：「師兄，老爺有請。」哪吒至蒲團下拜。<br />
　　真人曰：「此處不是你久居之所。你速往西岐，去佐你師叔姜子牙，可立你功名事業。如今三十六路兵伐西岐，你可前去輔佐明君，以應上天垂象。」<br />
　　哪吒滿心歡喜，即刻辭別下山；上了風火輪，提火尖鎗，斜掛豹皮囊，往西岐來。<br />
　哪吒頃刻來到西岐，落了風火輪，找問相府。左右指引：「小金橋是相府。」哪吒至相府下輪。左右報入：「有一道童求見。」<br />
　　子牙不敢忘本，傳令：「請來。」<br />
　　哪吒至殿前，倒身下拜，口稱：「師叔。」<br />
　　子牙問曰：「你是那裏來的？」<br />
　　哪吒答曰：「弟子是乾元山金光洞太乙真人徒弟，姓李，名哪吒；奉師命下山，聽師叔左右驅使。」<br />
　　子牙大喜，未及溫慰，只見武成王出班，稱謝前救援之德。<br />
　　哪吒問：「有何人在此伐西岐？」<br />
　　黃飛虎答曰：「有青龍關張桂芳，左道驚人，連擒二將。姜丞相故懸『免戰牌』在外。」<br />
　　哪吒曰：「吾既下山來佐師叔，豈有袖手旁觀之理。」哪吒來見子牙曰：「師叔在上：弟子奉師命下山，今懸『免戰』，此非長策；弟子願去見陣，張桂芳可擒也。」<br />
　　子牙許之；傳令：「去了『免戰牌』。」<br />
　　彼時探馬報與張桂芳：「西岐摘了『免戰牌』。」<br />
　　桂芳謂先行風林曰：「姜子牙連日不出戰，那裏取得救兵來了。今日摘去『免戰牌』，你可去搦戰。」先行風林領令出營，城下搦戰，探馬報入相府。<br />
　　哪吒答言曰：「弟子願往。」<br />
　　子牙曰：「是必小心。桂芳左道，呼名落馬。」<br />
　　哪吒答曰：「弟子見機而作。」即登風火輪，開門出城。<br />
　　一將藍靛臉，硃砂髮，兇惡多端，用狼牙棒，走馬出陣，見哪吒腳踏二輪，問曰：「汝是何人？」<br />
　　哪吒答曰：「吾乃姜丞相師姪李哪吒是也。爾可是張桂芳──專會呼名落馬的？」<br />
　　風林曰：「非也。吾乃是先行官風林。」<br />
　　哪吒曰：「饒你不死，只喚出張桂芳來！」<br />
　　風林大怒，縱馬使棒來取。哪吒手內鎗兩相架隔。輪馬相交，鎗棒併舉，大戰城下。<br />
　　二將大戰二十回合，風林暗想：「觀哪吒道骨稀奇，若不下手，恐受他累。」掩一棒，撥馬便走。哪吒隨後趕來。風林回頭一看，把口一張，噴出一道黑煙，煙裏現有碗口大小一珠，劈面打來。<br />
　　哪吒笑曰：「此術非是正道。」哪吒用手一指，其煙自滅。<br />
　　風林見哪吒破了他的法術，厲聲大叫：「氣殺吾也！敢破吾法術！」勒馬復戰，被哪吒豹皮囊取出那乾坤圈，丟起，正打風林左肩甲，只打的筋斷骨折，幾乎落馬，敗回營去。<br />
　　哪吒打了風林，立在轅門，坐名要張桂芳。風林敗回進營，見桂芳備言事。<br />
　　張桂芳大怒，忙上馬提鎗出營，一見哪吒耀武揚威，張桂芳問曰：「踏風火輪者可是哪吒麼？」<br />
　　哪吒答曰：「然。」<br />
　　張桂芳曰：「你打吾先行官，是爾？」<br />
　　哪吒大喝一聲：「匹夫！說你善能呼名落馬，特來會爾！」把鎗一愰來取，桂芳急架相迎。輪馬相交，雙鎗併舉，二人大戰三四十回合。<br />
　　哪吒鎗乃太乙仙傳，使開如飛電遶長空，似風聲吼玉樹。張桂芳雖是鎗法精傳，也自雄威，力敵不能久戰；隨用道術，要擒哪吒。桂芳大呼曰：「哪吒不下輪來更待何時！」哪吒也吃了一驚，把腳登定二輪，卻不得下來。<br />
　　桂芳見叫不下輪來，大驚：「老師秘授之吐語捉將，道名拏人，往常響應，今日為何不準！」只得再叫一聲。哪吒只是不理。<br />
　　連叫三聲，哪吒大罵：「失時匹夫！我不下來憑我，難道勉強叫我下來！」張桂芳大怒，努力死戰。哪吒把鎗緊一緊，似銀龍翻海底，如瑞雪滿空飛，只殺的張桂芳力盡筋舒，遍身汗流。<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>