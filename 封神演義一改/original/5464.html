<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第一回　紂王女媧宮進香</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　紂王女媧宮進香</font></h4>
			　　成湯乃黃帝之後，姓子氏。初，帝嚳次妃簡狄祈於高禖，有玄鳥之祥，遂生契。契事唐虞為司徒，教民有功，封於商。傳十三世生太乙，是為成湯。<br />
　　湯聞伊尹耕於有莘之野，而樂堯舜之道，是箇大賢，即時以幣帛，三遣使往聘之，而不敢用，進之於天子。桀王無道，信讒逐賢，而不能用，復歸之於湯。<br />
　　後桀王日事荒淫，殺直臣關龍逢，眾庶莫敢直言。湯使人哭之，桀王怒，囚湯於夏台。<br />
　　後湯得釋而歸國，出郊，見人張網四面而祝之曰：「從天墜者，從地出者，從四方來者，皆罹吾網！」<br />
　　湯解其三面，止置一面，更祝曰：「欲左者左，欲右者右，欲高者高，欲下者下；不用命者乃入吾網！」<br />
　　諸侯聞之，曰：「湯德至矣！」歸之者四十餘國。<br />
　　桀惡日暴，民不聊生。伊尹乃相湯伐桀，放桀於南巢。諸侯大會，湯退而就諸侯之位，諸侯皆推湯為天子。於是湯始即位，都於亳。<br />
　　元年乙未，湯在位，除桀虐政，順民所喜，遠近歸之。因桀無道，大旱七年，成湯祈禱桑林，天降大雨。又以莊山之金鑄幣，救民之命。作樂「大濩」，濩者護也，言湯寬仁大德，能救護生民也。<br />
　　湯在位十三年而崩，壽百歲，享國六百四十年，傳至商受而止：<br />
　　成湯　　太甲　　沃丁　　太庚　　小甲　　雍己<br />
　　太戊　　仲丁　　外壬　　河亶甲　祖乙　　祖辛<br />
　　沃甲　　祖丁　　南庚　　陽甲　　盤庚　　小辛<br />
　　小乙　　武丁　　祖庚　　祖甲　　廩辛　　庚丁<br />
　　武乙　　太丁　　帝乙　　紂王<br />
　　紂王乃帝乙之三子，帝乙生三子：長曰微子啟；次曰微子衍；三曰壽王。因帝乙游於御園，領眾文武玩賞牡丹，時飛雲閣塌了一梁，壽王托梁換柱，力大無比。<br />
　　因此，首相商容、上大夫梅伯、趙啟等上本立東宮，乃立季子壽王為太子。<br />
　　後帝乙在位三十年而崩，托孤與太師聞仲，隨立壽王為天子，名曰紂王，都朝歌。文有太師聞仲，武有鎮國武成王黃飛虎；文足以安邦，武足以定國。中宮元配皇后姜氏，西宮妃黃氏，馨慶宮妃楊氏；三宮后妃，皆德性貞靜，柔和賢淑。<br />
　　紂王坐享太平，萬民樂業，風調雨順，國泰民安；四夷拱手，八方賓服，八百鎮諸侯盡朝於商。<br />
　　四路大諸侯率領八百小諸侯，東伯侯姜桓楚，居於東魯，南伯侯鄂崇禹，西伯侯姬昌，北伯侯崇侯虎；每一鎮諸侯領二百鎮小諸侯，共八百鎮諸侯屬商。<br />
　　紂王七年，春二月，忽報到朝歌，反了北海七十二路諸侯袁福通等。太師聞仲奉敕征北。<br />
　　一日，紂王早朝登殿，設聚文武。<br />
　　天子問當駕官：「有奏章出班，無事朝散。」<br />
　　只見右班中一人出班，俯伏金階，高擎牙笏，三呼稱臣：「臣商容待罪宰相，執掌朝綱，有事不敢不奏。明日乃三月十五日，女媧娘娘聖誕之辰，請陛下駕臨女媧宮降香。」<br />
　　王曰：「女媧有何功德，朕輕萬乘而往降香？」<br />
　　商容奏曰：「女媧娘娘乃上古神女，生有聖德。那時共工氏頭觸不周山，天傾西北，地陷東南。女媧乃採五色石，煉之以補青天，有功於百姓，黎庶立禋祀以報之。今朝歌祀此福神，則四時康泰，國祚綿長，風調雨順，災害潛消。此福國庇民之正神，陛下當往行香。」<br />
　　王曰：「准卿奏章。」<br />
　　旨意傳出；次日天子乘輦，隨帶兩班文武，往女媧宮進香。<br />
　　駕出朝歌南門，家家焚香設火，戶戶結綵鋪氈。三千鐵騎，八百御林，武成王黃飛虎保駕，滿朝文武隨行，前至女媧宮。天子離輦，上大殿，香焚爐中，文武隨班拜賀畢。<br />
　　紂王正看此宮殿宇齊整，樓閣豐隆。忽一陣狂風，捲起幔帳，現出女媧聖像。容貌端麗，瑞彩翩<img src=http://open-lit.com/mpf/h/HBYMU.BMP align=absmiddle border=0>，國色天姿，婉然如生。真是蕊宮仙子臨凡，月殿嫦娥下世。<br />
　　古語云：「國之將興，必有禎祥；國之將亡，必有妖孽。」紂王一見，神魂飄蕩，陡起淫心。自思：朕貴為天子，富有四海，縱有六院三宮，並無有此豔色。<br />
　　王曰：「取文房四寶來。」侍駕官忙取將來，獻與紂王。<br />
　　天子深潤紫毫，在行宮粉壁之上作詩一首：<br />
　　　　「鳳鸞寶帳景非常，盡是泥金巧樣粧。曲曲遠山飛翠色；翩翩舞袖映霞裳。<br />
　　　　　梨花帶雨爭嬌豔；芍藥籠煙騁媚粧。但得妖嬈能舉動，取回長樂侍君王。」<br />
　　天子作畢，只見首相商容啟奏曰：「女媧乃上古之正神，朝歌之福主。老臣請駕拈香，祈求福德，使萬民樂業，雨順風調，兵火寧息。今陛下作詩褻瀆聖明，毫無虔敬之誠，是獲罪於神聖，非天子巡幸祈請之禮。願主公以水洗之，免天下百姓觀見，傳言聖上無有德政耳。」<br />
　　王曰：「朕看女媧之容有絕世之姿，因作詩以讚美之，豈有他意？卿毋多言。況孤乃萬乘之尊，留與萬姓觀之，可見娘娘美貌絕世，亦見孤之遺筆耳。」<br />
　　文武百官默默點首，莫敢誰何，俱鉗口而回。<br />
　　天子駕回，陞龍德殿，百姓朝賀而散。時逢望辰，三宮妃后朝君：中宮姜后，西宮黃貴妃，馨慶宮楊妃，朝畢而退。<br />
　　女媧娘娘降誕，三月十五日往火雲宮朝賀伏羲、炎帝、軒轅三聖而回。下得青鸞，坐於寶殿，玉女金童朝禮畢。<br />
　　娘娘猛抬頭，看見粉壁上詩句。大怒罵曰：「殷受無道昏君，不想修身立德以保天下，今反不畏上天，吟詩褻我，甚是可惡！我想成湯伐桀而王天下，享國六百餘年，氣數已盡。若不與他個報應，不見我的神威。」即喚碧霞童子駕青鸞往朝歌一回。<br />
　　時二位殿下殷郊、殷洪來參謁父王，行禮間，頂上兩道紅光衝天。<br />
　　娘娘正行時，被此氣擋住雲路。因望下一看，知紂王尚有二十八年氣運，不可造次，暫回行宮，心中不悅。喚彩雲童兒把後宮中金葫蘆取來，放在丹墀之下，揭起蘆蓋，用手一指。<br />
　　葫蘆中有一道白光，其大如線，高四五丈有餘。白光之上，懸出一首旛來，光分五彩，瑞映千條，名曰：「招妖旛」。<br />
　　不一時，悲風颯颯，慘霧迷漫，陰雲四合，風過數陣，天下群妖俱到行宮聽候法旨。<br />
　　娘娘分付彩雲：「著各處妖魔且退；只留軒轅墳中三妖伺候。」<br />
　　三妖進宮參謁，口稱：「娘娘聖壽無疆！」<br />
　　這三妖一個是千年狐狸精，一個是九頭雉雞精，一個是玉石琵琶精，俯伏丹墀。<br />
　　娘娘曰：「三妖聽吾密旨：成湯望氣黯然，當失天下；鳳鳴岐山，西周已生聖主。天意已定，氣數使然。你三妖可隱妖形，托身宮院，惑亂君心。俟武王伐紂，以助成功，不可殘害眾生。事成之後，使你等亦成正果。」<br />
　　娘娘分付已畢，三妖叩頭謝恩，化清風而去。<br />
　　紂王只因進香之後，看見女媧美貌，朝暮思想，寒暑盡忘，寢食俱廢。每見六院三宮，真如塵飯土羹，不堪諦視。終朝將此事不放心懷，鬱鬱不樂。<br />
　　一日駕陞顯慶殿，時有常隨在側。<br />
　　紂王忽然猛省，著奉御宣中諫大夫費仲。此人乃紂王之倖臣，自聞太師仲，奉敕平北海，大兵遠征，戍外立功。因此紂王就專寵費仲、尤渾二人。二人朝朝蠹惑聖聰，讒言獻媚，紂王無有不從。<br />
　　不一時，費仲朝見。王曰：「朕因女媧宮進香，偶見其顏豔麗，絕世無雙。三宮六院，無當朕意，將如之何？卿有何策，以慰朕懷？」<br />
　　費仲奏曰：「陛下乃萬乘之尊，富有四海，德配堯、舜，天下之所有，皆屬陛下，何思不得？陛下明日傳一旨，頒行四路諸侯：每一鎮選美女百名以充王庭。何憂天下絕色不入王選乎。」<br />
　　紂王大悅，「卿所奏甚合朕意，明日早朝發旨。」隨即命駕還宮。<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>