<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第四十三回　聞大師西岐大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十三回</br>　　聞大師西岐大戰</font></h4>
			　　子牙與眾將來劫聞太師行營，勢如風火。只見哪吒登風火輪，持火尖鎗殺來。聞太師忙上了墨麒麟，拎鞭迎敵。黃天化自恃英雄，持兩柄銀鎚，催動玉麒麟，前來接戰，裹住聞太師不放。金木二吒揮寶劍，上前助戰。韓毒龍、薛惡虎各持劍左右相攻。殺氣紛紛，兵戈閃灼。<br />
　　子牙劫聞太師行營，哪吒等把聞太師圍困垓心。黃飛虎父子沖左營，與鄧忠、張節大戰，殺的乾坤暗暗；南宮适、辛甲等沖右營，與辛環、陶榮接戰，俱係夜間，只殺得慘慘悲風，愁雲滾滾。正酣戰之際，楊戩從聞太師後營殺進去，縱馬搖鎗，只殺至糧艸堆上，放起火來。<br />
　　楊戩借胸中三昧真火，將糧艸燒著，照徹天地。聞太師正戰之間，忽見火起，心中大驚，自思：「糧艸被燒，大營難立。」把金鞭架鎗、攩劍，無心戀戰。又見子牙騎到，把打神鞭祭於空中，聞太師難逃這一鞭之厄，只打得聞太師三昧火噴出三四尺遠近。<br />
　　太師把墨麒麟縱出圈子，且戰且走；黃飛虎等追襲。鄧忠、張節見中軍失守，只得保著聞太師奪路而走。南宮适等追趕辛環、陶榮。吉立、余慶見勢頭不好，護持不下，只得敗走。辛環肉翅在空中，保著聞太師，退走往岐山。<br />
　　終南山玉柱洞雲中子在碧遊床，想起聞太師征伐西岐，正是雷震子下山之時，忙命金霞童兒：「請你師兄來。」童子去不多時，將雷震子請至碧遊床前，倒身下拜。<br />
　　雲中子曰：「徒弟，你可往西岐，去見你兄武王姬發，便可謁見你師叔姜子牙，助他伐紂，你可立功，速去。倘或中途若遇有肉翅之人，便可立功，方不負貧道傳你兩翅玄功，以助周室。」<br />
　　雷震子離了終南，把二翅一夾，有風雷之聲；飛至西岐山，遠遠望見聞太師兵敗而來。雷震子大喜：「幸遇敗兵，正好用心殺他一陣！」<br />
　　聞太師正挫鋒銳，慌忙疾走，猛然抬頭，見空中飛有一人，面如藍靛，髮似硃砂，獠牙生於上下，好兇惡之像。聞太師叫：「辛環！你看前面飛來一人，甚是兇惡，你可仔細小心！」<br />
　　說猶未了，雷震子大呼曰：「吾來了！」舉棍就打，辛環鎚鑽迎面交還。空中四翅翻騰，鎚棍交加響亮。雷震子乃仙傳棍法；辛環生就英雄。<br />
　　雷震子中途一戰，只殺得辛環抵攩不住，抽身望岐山逃走。雷震子自思：「不可追趕。見了師叔、皇兄，料他還來，終久會我。」遂望西岐城相府中來。<br />
　　眾人俱在子牙府裏報功，劫營得勝，挫了聞太師的鋒銳。子牙大喜，慰勞諸將曰：「今日之勝，皆出汝等之力，聖主社稷生民之福。」<br />
　　眾將答曰：「武王洪福，丞相德政，故使聞仲不識時務，失其利也。」正話間，忽報：「有一道童求見。」子牙傳：「請。」<br />
　　雷震子進府下拜，口稱：「師叔！」<br />
　　子牙曰：「是那座名山弟子，今至此地？」<br />
　　雷震子曰：「弟子乃終南山玉柱洞雲中子門下雷震子是也；今奉師命下山，一則謁師叔立功，二則見皇兄相會。」<br />
　　子牙曰：「你皇兄是誰？」<br />
　　雷震子曰：「皇兄乃是武王。」<br />
　　子牙問兩邊站立殿下：「你們可認得麼？」<br />
　　眾人曰：「認不得。」<br />
　　雷震子曰：「弟子七歲曾救文王出五關，弟子乃燕山雷震子。」<br />
　　子牙方悟，謂諸將曰：「此子先王曾言，出五關遇雷震子救護。今日進西岐，乃當今之洪福，得此異人。」遂引雷震子往見武王，進殿，行禮畢，奏曰：「大王御弟朝見。」<br />
　　武王曰：「孤弟何人？」<br />
　　子牙曰：「昔日先王在燕山收的雷震子，一向在終南山學藝，今日方歸。」<br />
　　武王命：「請來。」<br />
　　雷震子進內庭，倒身下拜，口稱：「皇兄。」<br />
　　武王稱：「御弟，昔先王曾言賢弟之功，救危出關，復回終南；今日相逢，實為慶幸！」<br />
　　武王見雷震子形像兇惡，不敢命入內庭，恐驚太姬等。武王曰：「相父與孤代勞，相府宴弟。」<br />
　　子牙曰：「雷震子持齋；只隨臣府宅，以便立功。」武王甚喜。<br />
　　聞太師兵敗岐山七十里，收住敗殘人馬，結下營寨查點，損折軍兵二萬有餘。太師陞帳，長歎曰：「自來提兵征伐多年，未嘗有挫鋒銳；今日到此，失機喪師，殊為痛恨！」心下十分不樂。自思無門，欲調別將，各有鎮守。太師乃丹心赤膽，恨不得一刻遂平西地，其心纔快。豈意如今失機被辱，只急得當中神目睜開，長吁短歎。<br />
　　吉立迎前啟曰：「太師不必憂慮；況且三山五嶽之中，道友頗多，或請一二位，大事自然可成。」<br />
　　太師聽說，「老夫著軍務煩冗，紊亂心懷，一時忘卻。」遂上帳，分付鄧、辛二將：「好生看守大營，吾去來。」太師乘了墨麒麟，把風雲角一拍，那獸起在空中。<br />
　　聞太師的墨麒麟週遊天下，霎時可至千里；其日行到東海金鰲島。太師觀看大海，青山幽靜，因嗟歎曰：「吾因為國事煩瑣，先王托孤之重，何日能脫卻煩惱，靜坐蒲團，參玄悟妙，閑看黃庭一卷，任烏兔如梭，何有與我。」<br />
　　聞太師到了金鰲島，下了墨麒麟，看了一回，各處洞門緊閉，並無一人，不知往那裏去了，靜悄悄的。聞太師沉吟半晌，自思：「不如往別處去罷。」<br />
　　上了墨麒麟，方出島來，後有人叫曰：「聞道兄！往那裏去？」<br />
　　聞太師回顧，見來者乃菡芝仙也。忙上前稽首曰：「道友往那裏去？」<br />
　　菡芝仙答曰：「特來會你。金鰲島眾道友為你往白鹿島去練陣圖，前日申公豹來請俺們往西岐助你。我如今在八卦爐中煉一物，功尚未成，若是完了，隨即就至。眾道友現在白鹿島；道兄，你可速去。」<br />
　　聞太師聽說大喜，遂辭了菡芝仙，逕往白鹿島來，霎時而至。只見眾道人：或帶一字巾、九揚巾，或魚尾金冠、碧玉冠，或挽雙抓髻，或陀頭樣打扮，俱在山坡前閑說，不在一處。<br />
　　聞太師看見，大呼曰：「列位道友，好自在也！」<br />
　　眾道人回頭，見聞太師，俱起身相迎。內有秦天君曰：「聞得道兄征伐西岐，前日申公豹在此相邀助你，吾等在此練十陣圖，方得完備。適道兄到臨，真是萬千之幸！」<br />
　　聞太師問曰：「兄練的那十陣？」<br />
　　秦天君曰：「吾等這十陣，各有妙用。明日至西岐擺下，其中變化無窮。」<br />
　　聞太師看罷，曰：「為何只有九位，卻少一位？」<br />
　　秦天君曰：「金光聖母往白雲島去練他的金光陣，其玄妙大不相同，因此少她一位。」<br />
　　董天君曰：「列位陣圖可曾完麼？」<br />
　　眾道人曰：「俱完了。」<br />
　　董天君曰：「既完了，我們先往西岐。聞兄在此等金光聖母同來。你意下如何？」<br />
　　聞太師曰：「既蒙列位道兄雅愛，聞仲感戴榮光萬萬矣。此是極妙之事。」九位道人辭了聞太師，借水遁先往西岐而來。<br />
　　聞太師坐在山坡，倚松靠石，未及片時，只見正南上五點豹斑駒上坐一人。帶魚尾金冠，身穿大紅八卦衣，腰束絲絛，腳登雲履，背一包袱，掛兩口寶劍，如飛雲掣電而來。望見白鹿島洞前不見眾人，只見一位穿紅、三隻眼、黃臉長髯的道者，卻原來是聞太師。<br />
　　金光聖母急下坐騎，曰：「聞兄何來？」二人施禮。問：「九位道友往那裏去了？」<br />
　　太師曰：「他們先往岐山去，留吾在此等候同行。」二人大喜，齊上坐騎，駕起雲光，往岐山而來，霎時便至。到了行營，吉立領眾將迎接，上中軍帳，與眾道人相見。<br />
　　秦天君曰：「西岐城在那裏？」<br />
　　聞太師曰：「因吾前夜敗兵，退至七十里安營，此處乃是岐山。」<br />
　　眾人曰：「我們連夜起兵前去。」<br />
　　聞太師令鄧忠前隊起兵，整點人馬；一聲砲響，殺奔西岐城來，安了行營，三軍放定營大砲，吶喊傳更。<br />
　　子牙在相府自因得勝，與眾將逐日議論天下大事，忽聽喊聲，子牙曰：「聞太師想必取得援兵至矣。」<br />
　　楊戩答曰：「聞太師新敗，去了半月，弟子聞此人乃截教門下，必定別請左道旁門之客，也要仔細防護。」<br />
　　子牙乃同哪吒、楊戩等都上城來觀看，果然聞太師行營今番大不相同。但見營中愁雲慘慘，冷霧飄飄，殺光閃閃，悲風切切；又有十數道黑氣，沖於霄漢，籠罩中軍帳內。<br />
　　子牙看罷，驚訝不已。諸弟子默默不言，只得下城入府，共議破敵，實是無策。<br />
　　聞太師安了營，與十天君共議破西岐之策。<br />
　　袁天君曰：「吾聞姜子牙崑崙門下。想二教皈依，總是一理，如紅塵殺伐，吾等不必動此念頭；既練有十陣，我們先與他鬥智，方顯兩教中玄妙。若要倚勇鬥力，皆非我等道門所為。」<br />
　　聞太師曰：「道兄之言甚善。」<br />
　　次日，成湯營裏炮聲一響，布開陣勢。聞太師乘墨麒麟，坐名請子牙答話。<br />
　　子牙隨調三軍，擺出城來，旛分五色，眾將軒昂。子牙坐四不相上，看成湯營裏布成陣勢。只見聞太師坐麒麟，執金鞭在前，後面有十位道者，好兇惡！臉分五色：青、黃、赤、白、紅，俱皆騎鹿而來。<br />
　　秦天君乘鹿上前，見子牙打稽首，曰：「姜子牙請了！」<br />
　　子牙欠背躬身答曰：「道兄請了。不知列位道兄是那座名山？何處洞府？」<br />
　　秦天君曰：「吾乃金鰲島煉氣士秦完是也。汝乃崑崙門客，吾是截教門人，為何你倚道術欺侮吾教？甚非你我道家體面。」<br />
　　子牙答曰：「道友何以見得吾欺侮貴教？」<br />
　　秦完曰：「你將九龍島魔家四人誅戮，還深侮吾教。我等今下山，與你見個雌雄。非是倚勇，吾等各以秘授略見功夫。吾等又不是凡夫俗子，恃強鬥勇，皆非仙體。」<br />
　　子牙曰：「道兄通明達顯，普照四方，復始巡終，週流上下，原無二致。紂王無道，絕滅紀綱，王氣黯然。西土仁君已現，當順天時，莫迷己性。況鳴鳳於岐山，應生聖賢之兆。從來有道克無道，有福摧無福，正能克邪，邪不能犯正。道兄幼訪名師，深悟大道，豈有不明道理！」<br />
　　秦完曰：「據你所言，周為真命之主，紂王乃無道之君。吾等此來，助紂滅周，難道便是不應天時？姜子牙，吾在島中曾有十陣，擺與子牙過目。不必倚強，恐傷上天好生之仁，累此無辜黎庶，勇悍兒郎，智勇將士，遭此劫運，而縻爛其肌體也。不識子牙意下如何？」<br />
　　子牙曰：「道兄既有此意，姜尚豈敢違命。」<br />
　　只見十道人俱回騎進營，一兩個時辰，把十陣俱擺將出來。秦完復至陣前曰：「子牙，貧道十陣圖已完，請公細玩。」<br />
　　子牙曰：「領教了。」隨帶哪吒、黃天化、雷震子、楊戩四位門人來看陣。一個站在風火輪上，提火尖鎗，是哪吒；玉麒麟上是黃天化；雷震子猙獰異相；楊戩道氣昂然。<br />
　　楊戩向前對秦天君曰：「吾等看陣，不可以暗兵、暗寶暗算吾師叔，非大丈夫之所為也。」<br />
　　秦完笑曰：「叫你等早晨死，不敢午時亡。豈有將暗寶傷你等之理！」<br />
　　哪吒曰：「口說無憑，發手可見。道者休得誇口！」四人保定子牙看陣。<br />
　　見頭一陣，挑起一牌，上書「天絕陣」；第二上書「地烈陣」；第三上書「風吼陣」；第四上書「寒冰陣」；第五上書「金光陣」；第六上書「化血陣」；第七上書「烈焰陣」；第八上書「落魂陣」；第九上書「紅水陣」；第十上書「紅砂陣」。子牙看畢，復至陣前。<br />
　　秦天君曰：「子牙識此陣否？」<br />
　　子牙曰：「十陣俱明，吾已知之。」<br />
　　袁天君曰：「可能破否？」<br />
　　子牙曰：「既在道中，怎不能破？」<br />
　　袁天君曰：「幾時來破？」<br />
　　子牙曰：「此陣尚未完全，待你完日，用書知會，方破此陣。請了！」<br />
　　子牙進城，入相府，好愁！真是雙鎖眉尖，無籌可展。<br />
　　楊戩在側曰：「師叔方纔言能破此陣，其實可能破得否？」<br />
　　姜子牙曰：「此陣乃截教傳來，皆稀奇之幻法，陣名罕見，焉能破得？」<br />
　　聞太師同十位道者入營，治酒款待。飲酒之間，聞太師曰：「道友，此十陣有何妙用可破西岐？」<br />
<br />
　　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>