<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>封神演義一改 - 第三十九回　姜子牙冰凍岐山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九回</br>　　姜子牙冰凍岐山</font></h4>
			　　金吒一劍，把王魔斬了。一道靈魂往封神臺來；清福神柏鑑用百靈旛引進去了。<br />
　　廣法天尊收了此寶，望崑崙下拜：「弟子開了殺戒。」命金吒把子牙背負上山，將丹藥用水研開，灌入子牙口內。<br />
　　不一時，子牙醒回，看見廣法天尊，曰：「道兄，我如何於此處相會？」<br />
　　天尊答曰：「原是天意，定該如此，不由人耳。」過了一二時辰，命金吒：「你同師叔下山，協助西土。我不久也要來。」遂扶子牙上了四不相，回西岐。<br />
　　西岐城不見姜丞相，眾將慌張。武王親至相府，差探馬各處找尋。<br />
　　子牙同金吒至西岐，眾將同武王齊出相府。<br />
　　子牙下騎。武王曰：「相父兵敗何處？孤心甚是不安！」<br />
　　子牙曰：「老臣若非金吒師徒，決不能生還矣。」<br />
　　金吒參謁武王，會了哪吒，二人自在一處。<br />
　　成湯營裏楊森見王魔得勝，追趕子牙，至晚不見回來。<br />
　　楊森疑惑：「怎麼不見回來？」忙忙袖中一算，大叫一聲：「罷了！」<br />
　　高友乾、李興霸齊問原由。<br />
　　楊森怒曰：「可惜千年道行，一旦死於五龍山！」三位道人怒髮沖冠，一夜不安。<br />
　　次日上騎，城下搦戰，只要子牙出來答話。探馬報入相府，子牙著傷未愈。<br />
　　只見金吒曰：「師叔，既有弟子在此保護，出城定要成功。」子牙從計上騎，開城，見三位道人咬牙大罵曰：「好姜尚！殺吾道兄，勢不兩立！」三騎齊出來戰。<br />
　　子牙傍有金吒、哪吒二人。金吒兩口寶劍，哪吒登開風火輪，使開火尖鎗抵敵。五人交兵，只殺得靄靄紅雲籠宇宙，騰騰殺氣照山河。<br />
　　子牙暗想：「吾師所賜打神鞭，何不祭起？」子牙將神鞭丟起，空中只聽雷鳴火電，正中高友乾頂上，打得腦漿迸出，死於非命，一魂已入封神臺去了。<br />
　　楊森見高道兄已亡，吼一聲來奔子牙；不防哪吒將乾坤圈丟起，楊森方欲收此寶，被金吒將遁龍樁祭起，遁住楊森，早被金吒一劍，揮為兩段，一道靈魂也進封神臺去了。<br />
　　張桂芳、風林見二位道長身亡，縱馬使鎗，風林使狼牙棒，衝殺過來。李興霸騎猙獰，拎方楞鐧殺來。金吒步戰。哪吒使一根鎗，兩家混戰。<br />
　　只聽西岐城裏一聲砲響，走出一員小將，還是一個光頭兒，銀冠銀甲，白馬長鎗，此乃黃飛虎第四子黃天祥。走馬殺到軍前，神武揚威，勇貫三軍，鎗法如驟雨。<br />
　　天祥刺斜裏一鎗，把風林挑下馬來，一魂也進封神臺去了。<br />
　　張桂芳料不能取勝，敗進行營。<br />
　　李興霸上帳自思：「吾四人前來助你，不料今日失利，喪吾三位道兄。你可修文書，速報聞兄，可求救至此，以泄今日之恨。」<br />
　　張桂芳依言，忙作告急文書，差官星夜進朝歌。<br />
　　姜子牙得勝回西岐，陞銀安殿。眾將報功。子牙羨黃天祥走馬鎗挑風林。<br />
　　金吒曰：「師叔，今日之勝，不可停留，明日會戰，一陣成功，張桂芳可破也。」<br />
　　子牙曰：「善。」次日，子牙點眾將出城，三軍吶喊，軍威大振，坐名要張桂芳。<br />
　　桂芳聽報大怒：「自來提兵未曾挫銳，今日反被小人欺侮，氣殺我也！」忙上馬布開陣勢，到轅門，指子牙大喝曰：「反賊！怎敢欺侮天朝元帥！與你立見雌雄。」縱馬持鎗殺來。<br />
　　子牙後面黃天祥出馬，與桂芳雙鎗並舉，一場大戰：<br />
　　黃天祥大戰張桂芳，三十合未分上下。子牙傳令：「點鼓。」此軍中之法：鼓進，金止。<br />
　　周營數十騎，左右搶出伯達、伯适、仲突、仲忽、叔夜、叔夏、季隨、季騧、毛公遂、周公旦、召公奭、呂公望、南宮适、辛甲、辛免、太顛、閎夭、黃明、周紀等，圍裹上來，把張桂芳圍在垓心。<br />
　　好張桂芳，似弄風猛虎，酒醉斑彪，抵攩周將，全無懼怯。<br />
　　子牙命金吒道：「你去戰李興霸；我用打神鞭助你今日成功。」金吒聽命，拽步而來。<br />
　　李興霸坐在猙獰上，見一道童忽搶來，催開猙獰，提鐧就打。金吒舉寶劍急架相迎。未及數合，只見哪吒登風火輪，搖鎗直刺李興霸。興霸用鐧急架忙還。子牙在四不相上，方祭打神鞭。<br />
　　李興霸見勢不能取勝，把猙獰一拍，那獸四足騰起風雲，逃脫去了。<br />
　　哪吒見走了李興霸，登輪直殺進桂芳垓心來。<br />
　　晁田弟兄二人在罵上大呼曰：「張桂芳早下馬歸降，免爾一死，吾等共享太平！」<br />
　　張桂芳大罵：「叛逆匹夫！捐軀報國，盡命則忠，豈若爾輩貪生而損名節也！」從清晨只殺到午牌時分，桂芳料不能出，大叫：「紂王陛下！臣不能報國立功，一死以盡臣節！」自轉鎗一刺，桂芳撞下鞍鞽，一點靈魂往封神臺來，清福神引進去了。<br />
　　桂芳已死，人馬也有降西岐者，也有回關者。子牙得勝進城，入府上殿，各報其功。子牙見今日眾將英雄可喜。<br />
　　李興霸逃脫重圍，慌忙疾走。李興霸乃四聖之數，怎脫得大數。猙獰正行，飄然落在一山。道人見坐騎落下，滾鞍下地，倚松靠石，少憩片時；尋思良久：「吾在九龍島修煉多年，豈料西岐有失，愧回海島，羞見道中朋友。如今且往朝歌城去，與聞兄共議，報今日之恨也。」<br />
　　方欲起身，只聽得山上有人唱道情而來。道人回首一看，原來是一道童：「天使還玄得做仙，做仙隨處睹青天。此言勿謂吾狂妄，得意回時合自然。」<br />
　　那道童唱著行來，見李興霸打稽首：「道者請了！」興霸答禮。<br />
　　道童曰：「老師那一座名山？何處洞府？」<br />
　　興霸曰：「吾乃九龍島煉氣士李興霸；因助張桂芳西岐失利，在此少坐片時。道童，你往那裏來？」<br />
　　道童大喜：「我不是別人，我乃九宮山白鶴洞普賢真人徒弟木吒是也；奉師命往西岐去見師叔姜子牙門下，立功滅紂。我臨行時，吾師曾說：『你要遇著李興霸，捉他去西岐見子牙為贄見。』豈知恰恰遇你。」<br />
　　李興霸大笑：「好孽障！焉敢欺吾太甚！」拎鐧劈頭就打。<br />
　　木吒執劍急架忙迎，劍鐧相交。木吒背上寶劍兩口，名曰：「吳鉤」。此劍乃「干將」、「鏌耶」之流，分有雌雄。木吒把左肩一搖，那雄劍起去，橫在空中，磨了一磨。可怜李興霸千年修煉，一時血染衣襟，一魂去封神臺去了。<br />
　　木吒將興霸尸骸掩了，借土遁往西岐來，進城，至相府。門官通報：「有一道童求見。」<br />
　　子牙命：「請來。」木吒至殿前下拜。<br />
　　子牙問曰：「那裏來的？」<br />
　　金吒在傍言曰：「此是弟子兄弟木吒，在九宮山白鶴洞普賢真人學藝。」<br />
　　子牙曰：「兄弟三人濟佐明主，簡篇萬年，史冊傳揚不朽。」西岐日盛。<br />
　　汜水關韓榮報入太師府，聞太師拆開一看，拍案大呼曰：「道兄你卻為著何事，死於非命！吾位極人臣，受國恩如同泰山，只因國事艱難，使我不敢擅離，今見此報，使吾痛入骨髓！」忙傳令：「點鼓聚將。」只見銀安殿三咚鼓響，一干眾將參謁太師。<br />
　　太師曰：「前日吾邀九龍島四道友協助張桂芳，不料死了三位；風林陣亡。今與諸將共議，誰為國家輔張桂芳破西岐走一遭？」<br />
　　左軍上將軍魯雄年紀高大，上殿曰：「末將願往。」<br />
　　聞太師看時，左軍上將軍魯雄蒼髯皓首上殿。太師曰：「老將軍年紀高大，猶恐不足成功。」<br />
　　魯雄笑曰：「太師在上：張桂芳雖是少年當道，用兵恃強，只知己能，顯胸中秘授；風林乃匹夫之才，故此有失身之禍。為將行兵，先察天時，後觀地利，中曉人和。用之以文，濟之以武，守之以靜，發之以動；亡而能存，死而能生，弱而能強，柔而能剛，危而能安，禍而能福；機變不測，決勝千里，自天之上，由地之下，無所不知；十萬之眾，無有不力，範圍曲成，各極其妙，定自然之理，決勝負之機，神運用之權，藏不窮之智，此乃為將之道也。末將一去，便要成功。再副一二參軍，大事自可定矣。」<br />
　　太師聞言，想到：「魯雄雖老，頗有將才；況是忠心。欲點參軍，必得見機明辨的方去得。不若令費仲、尤渾前去亦可。」忙傳令：「命費仲、尤渾為參軍。」軍政司將二臣令至殿前。<br />
　　費仲、尤渾見太師行禮畢。太師曰：「方今張桂芳失機，風林陣亡，魯雄協助；少二名參軍。老夫將二位大夫為參贊機務，征勦西岐；旋師之日，其功莫大。」<br />
　　費、尤聽罷，魂魄潛消，「太師在上：職任文家，不諳武事；恐誤國家重務。」<br />
　　太師曰：「二位有隨機應變之才，通達時務之變，可以參贊軍機，以襄魯將軍不逮，總是為朝廷出力。況如今國事艱難，當得輔君為國，豈可彼此推諉。左右，取參軍印來！」<br />
　　費、尤二人落在圈套之中，只得掛印。簪花，遞酒，太師發銅符，點人馬五萬協助張桂芳。<br />
　　魯雄擇吉日，祭寶纛旗，殺牛，宰馬，不日起兵。此時夏末秋初，天氣酷暑，三軍鐵甲單衣好難走，馬軍雨汗長流，步卒人人喘息。<br />
　　魯雄人馬出五關，一路行來。有探馬報與魯雄曰：「張總兵失機陣亡。首級號令在西岐東門，請軍令定奪。」<br />
　　魯雄聞報大驚曰：「桂芳已死，吾師不必行，且安營。」問：「前面是甚麼所在？」<br />
　　探馬回報：「是西岐山。」<br />
　　魯雄傳令：「茂林深處安營。」命軍政司修告急文書報太師。<br />
　　子牙自從斬了張桂芳，李姓兄弟三人都到西岐，兵精馬壯，軍心大震。<br />
　　一日子牙陞相府，有報馬報入府來：「西岐山有一枝人馬扎營。」子牙已知其詳。前日清福神來報，封神臺已造完，張掛「封神榜」，如今正要祭臺。傳令：「命南宮适、武吉點五千人馬，往岐山安營，阻塞路口，不放他人馬過來。」二將領命，隨即點人馬出城。<br />
　　一聲炮響，七十里望見岐山一枝人馬，乃成湯號色，南宮适對陣安下營寨。天氣炎熱，三軍站立不住，空中火傘施張。<br />
　　武吉對南宮适曰：「吾師令我二人出城，此處安營，難為三軍枯渴，又無樹木遮蓋，恐三軍心有怨言。」當日無話。<br />
　　次日，有辛甲至營相見，丞相有令：「命把人馬調上岐山頂上去安營。」<br />
　　二將聽罷，甚是驚訝。武吉曰：「此時天氣熱不可當，還上山去，死之速矣！」<br />
　　辛甲曰：「軍令怎違，只得如此。」二將點兵上山。三軍怕熱，張口喘息，著實難當；又要造飯，取水不便，軍士俱埋怨。<br />
　　魯雄屯兵在茂林深處，見岐山上有人安營，紂兵大笑：「此時天氣，山上安營，不過三日，不戰自死！」魯雄只等救兵交戰。<br />
　　至次日，子牙領三千人馬出城，往西岐出來。南宮造、武吉下山迎接，上山合兵一處。八千人馬在山上絞起了幔帳。<br />
　　子牙坐在帳中，令武吉：「營後築一土臺，高三尺。速去築來！」武吉領命。<br />
　　西岐辛免催趲車輛許多飾物，報與子牙。子牙令搬進行營，散飾物。眾軍看見，痴呆半晌。子牙點名給散，一名一個棉襖，一個斗笠，領將下去。<br />
　　眾軍笑曰：「吾等穿將起來，死的更快了！」<br />
　　至晚，武吉回令：「土臺造完。」<br />
　　子牙上臺，披髮仗劍，望東崑崙下拜。布罡斗，行玄術，念靈章，發符水。作法畢，霎時狂風大作，只刮的颯颯灰塵，霧迷世界，眾將校兩眼難睜。<br />
　　魯雄在帳內見狂風大作，熱氣全無，大喜曰：「若聞太師點兵出關，正好廝殺，溫和天氣。」<br />
　　費仲、尤渾曰：「天子洪福齊天，故有涼風相助。」那風一發勝了，如猛虎一般。<br />
　　三軍歎曰：「天時不正，國家不祥，故有此異事。」過了一兩個時辰，半空中飄飄蕩蕩落下雪花來。紂兵怨言：「吾等單衣鐵甲，怎耐凜冽嚴威！」正在那裏埋怨，不一時，鵝毛片片，亂舞梨花。<br />
　　魯雄在軍中對費、尤曰：「七月秋天，降此大雪，世之罕見。」魯雄年邁，怎禁得這等寒冷。費、尤二人亦無計可施，三軍都凍壞了。<br />
　　子牙在岐山上，軍士人人穿起棉襖，帶起斗笠，感丞相恩德，無不稱謝。<br />
　　子牙問：「雪深幾尺？」<br />
　　武吉回話：「山頂上深二尺，山腳下風旋下去，深有四五尺。」<br />
　　子牙復上土臺，披髮仗劍，口中念念有詞，把空中彤雲散去，現出紅日當空。一輪火傘，霎時雪都化水，往山下一聲響，水去的急，聚在山凹裏。<br />
　　子牙見雪消水急，滾湧下山，忙發符印，又刮大風。只見陰雲佈合，把太陽掩了。風狂凍冽，不亞嚴冬。霎時間把岐山凍作一塊汪洋。<br />
　　子牙出營來，看紂營旛幢盡倒；命南宮适、武吉二將：「帶二十名刀斧手下山，進紂營，把首將拿來！」<br />
　　二將下山，逕入營中。見三軍凍在冰裏，將死者且多；又見魯雄、費仲、尤渾三將在中軍。刀斧手上前擒捉，如同囊中取鈔一般，把三人捉上山來見子牙。<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>