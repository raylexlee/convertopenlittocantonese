<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南明野史 - 跋　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>跋</font></h4>
			　　跋<br />
<br />
　　右為涵芬樓舊藏稿本，凡五卷，一曰福藩，二曰魯藩，三曰唐藩，四曰桂藩，五曰唐王聿钅粵。卷端題南沙三余氏撰，不詳何如人。首有自序，稱乾隆己未秋七月既望謹志，知書成於清高宗即位之四年，《明史》告成之歲也。其書采摭舊聞，多所折衷，而原始要終，具見本末。每卷之後，又各係論贊，悲壯蒼涼，言外有物。蓋南中遺老之志在存實，藉以寄慨者。惟臨文之際，每遜當王，不但於弘光等朝削號稱藩，即遇胡虜等字亦輒用○相代。清世廟諱，自無論矣。時實為之，復何足議？心知其意而直申之，是固來者之責耳。今為校補缺文，是正稱謂，釐而訂之，合為三卷，以福藩為卷上，正名曰《安宗皇帝紀》；唐藩為卷中，曰《紹宗皇帝紀》；桂藩為卷下，曰《永歷皇帝紀》。而以魯藩及唐王聿钅粵為附錄，綴之卷末，易署《魯監國載略》與《唐王載略》，總顏為《南明野史》。良以名，從主人惟其實，例應爾也。中華民國十八年五月，全稿排校完，爰為附識如此。吳縣王鍾麒汜。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>