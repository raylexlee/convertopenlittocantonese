<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五類<break time="100ms" />　　偽交騙
    </voice>
    <voice name="zh-HK-WanLungNeural">
        <break time="100ms" />
			　　<b>哄飲嫖害其身名</b><break time="100ms" />
<break time="100ms" />
　　石涓，湖廣麻城人，富而多詐，負氣好勝，與族兄石澗嘗爭買田宅致隙。澗男石孝，讀書進學，人品俊秀，性敏能文，人多擬其可中。石涓嘗懷妒忌，思吾生平發財，被澗兄所壓，今其子又居士列，是虎而傅翼也，因思計暗傷澗孝父子。<break time="100ms" />
　　不數年，澗故，石孝居憂，無人檢束。涓思孝年少不羈，或可誘以酒色。因偽相結納，孝趨亦趨，孝諾亦諾，終日遊戲相徵逐，數以曲櫱為歡。或時有美妓，涓邀孝飲其郟或有好戲婦，涓每搬戲邀孝飲，又令戲婦曲意奉承，務挑其淫蕩之心。<break time="100ms" />
　　孝墮其術中而不覺，玩日愒月，荒廢詩書。及服闋補考，竟列劣等。孝因發奮，往寺讀書，涓輒拉友挾妓，載酒至寺歡飲。<break time="100ms" />
　　孝見妓不覺有喜心，故態復萌。涓又勸孝娶美妾二人，朝夕縱淫。內荒於色，外湎於酒，手沾戰瘋，不能楷書，道考被黜，家業凋零。石涓撫掌大笑曰：「吾生平之恨泄矣，計亦遂矣。」<break time="100ms" />
　　乃呼其子而訓之曰：「澗兄在日，家富於我。因生孝不肖，酷好飲酒宿娼，不事詩書，致令喪卻前程，身如喪家之狗。爾輩宜以為鑒，慎勿蹈其覆轍。」<break time="100ms" />
　　未幾，其子亦被人引誘賭嫖，所費不訾。涓因年老，無如之何，惟付之長歎而已。<break time="100ms" />
　　按：石涓奸巧百端，匿怨友人，使孝淫溺酒色，名利俱喪。彼雖自謂得計，足以快其宿忿，殊不思殺人之父，人亦殺其父，殺人之兄，人亦殺其兄。天網恢恢，報應不爽。安能保他人不襲彼故智，而子孫不蹈其覆轍乎。垂戒二子，所繇殆與義方之訓異矣，又何怪其子之復然耶。然孝亦自愚也。使孝稍有心智，宜忖父在之時，與彼有怨，今父已即世，得彼不念足矣，顧安望深交乃爾，此其中情叵測可知。由是以怠惰荒淫為戒，勤勵不息自強，則石涓雖詐，安能中自立之士哉。<break time="100ms" />
<break time="100ms" />
　　<b>哄友犯奸謀其田</b><break time="100ms" />
<break time="100ms" />
　　畢和，山西人，心術狡險，陰悍暗毒，鄉人無不被其害者。<break time="100ms" />
　　族弟畢松，有田一段，價值五十餘金，與和田毗連。和屢謀不遂，因詐與交好，屢席相款，旦夕遊戲，即同胞不啻焉。<break time="100ms" />
　　同鄉有林遠者，性剛而暴。其妻羅氏貌美好淫，與夫反睦。<break time="100ms" />
　　和乘隙挑之，遂通往來，情甚密，假意不令松知，實欲使之知之，故遮頭露尾，為松覷破。松乃怪和曰：「枉自與你相知，有此美婦人，何不引我一宿，豈便奪你愛乎？」和遜謝曰：「此婦極有情，若引你去，必深相憐愛，恐你往來無節，事機不密，其夫若知，有誤身家不便矣。」松只疑其專寵，乃私往挑之，羅氏遂允。後來情更綢繆，每候其夫出外，非和往則松往，甚且三人同牀，情如一體。<break time="100ms" />
　　將及月餘，和密報其夫，曰：「松弟與我至知，今聞與令正有情，我屢諫不聽。聞你欲捕之。若捕得，可輕打些，彼必叫我解交，我諭他多送你些銀，以絕他後日妄為，慎勿害他性命。」林遠聞言，怒氣填胸，次日即托言外出，須三日後方歸。<break time="100ms" />
　　松專瞰遠去，向聞其出外，即往其家摟羅氏，入房調耍。林遠從密處突出，打入房中。二人已解衣在牀，遠揪松於牀下凶打。<break time="100ms" />
　　羅氏拚命拿住夫手，遠不能多打。松求放曰：「願以銀贖免。」<break time="100ms" />
　　遠曰：「要何人來保認。」松曰：「叫我和兄來。」遠正合意，即遣人呼和至。和曰：「不行正路，以至於此，須召你親兄來。」<break time="100ms" />
　　松曰：「勿召我兄，只你代我出銀與之，後日即還。」和曰：「我代議事，怎好出銀。但今事急矣，我若不出銀，此事無由解釋，然必有實物相當方可。」松因寫前毗連之田契賣之。和曰：「只可少作價，多則亦為林遠所得。」遂止作價四十兩。<break time="100ms" />
　　和歸，取銀三十兩相付，遠曰：「須六十兩。」和曰：「姦情被獲合輸，婦價一半。縱令正美貌，可值六十金，此已一半矣。」遠再三不肯。和曰：「彼田價四十兩，我手中無現銀，不如約一月後再在我手接十兩。」遠要約批。和曰：「若他人議事須加二抽頭，我已該八兩矣，今為你息事，何逼我約批乎。」<break time="100ms" />
　　遂無約批，放松同歸。<break time="100ms" />
　　數日後，松備本息四十四兩贖前田，和不肯退。一月後，林遠向和取約銀。和曰：「指示你撰銀三十兩，二兩謝我，豈為多乎。」遠後對人說出和教捉奸之由，松方知為和所賣。然已墮其詭計，悔無及矣。<break time="100ms" />
　　按：和欲謀松田，先引之奸，欲誘其奸，先與之友。且其奸也，非彼明引，而令其自入。其要之田也，俟其有急，而為之解紛，以徐收之，計亦巧矣。向非賴後約銀，則林遠必不言其所由，彼和之深情厚毒，疇能測之。故人而素行不端者，彼雖與我交密，亦須提防之者也。<break time="100ms" />
<break time="100ms" />
　　<b>壘算友財傾其家</b><break time="100ms" />
<break time="100ms" />
　　金從宇、洪起予，俱是應天府人，相隔一千餘店，皆開大京鋪，各有資本千餘金。但從宇狡猾奸險，起予溫良樸實。時常販買客貨，累相會席，各有酒量，惟相勸酬。
    </voice>
</speak>
