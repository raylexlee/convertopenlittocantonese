<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　司馬師廢主立君</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>司馬師廢主立君</font></h4>
			　　卻說姜維射中郭淮，翻身落馬，維勒回馬來殺淮時，魏軍驟至。維下手不及，止掣得淮槍而去。魏兵不敢來追，急救淮歸寨，拔出箭頭，血流不止而死。司馬昭下山引兵追趕，半途而回。姜維折了許多人馬，一路上收紮不住，自回漢中。雖然兵敗，卻射死郭淮，殺死徐質，挫動魏國之威，將功補罪。<br />
　　卻說司馬昭犒勞羌胡兵，回木土去了。昭班師還洛陽，與兄司馬師縱橫朝廷之上，大臣莫敢不服。魏主曹芳但見師上殿戰慄不己，如針刺背。一日，芳設朝，見師見師劍上殿，芳慌下榻迎之。師笑曰：「豈有君迎臣之禮也？請陛下穩便，臣聽奏事。」須臾，群臣奏數件事，盡皆是司馬師剖斷。不時朝退，師昂然下殿，乘車出內，前遮後擁，不下數千軍馬。<br />
　　芳遲到後殿，顧左右止有三人：乃中書令李豐，太常夏候玄，光祿大夫張緝。緝乃張皇后之父，魏主曹芳皇丈也。芳叱退近侍，同三人至密室商議。芳執緝手而哭曰：「朕先帝在日，司馬太傅懿也安敢如此？司馬師今視朕如小兒，覷百官如草芥，社稷早晚必歸此人矣！」言訖大慟。李豐奏曰：「陛下勿憂。臣雖不才，天下頗有聲名，以陛下之明詔，聚四方之英雄，以剿此賊。」夏侯玄奏曰：「臣兄夏侯霸非反，因懼司馬師弟兄而投西蜀。今若剿除此賊，臣兄必回也。臣乃國家舊戚，安敢坐視奸賊也？」芳曰：「但恐不能耳。」三人皆痛哭而奏曰：「臣等願舍三族以報陛下！」芳脫下龍鳳汗衫，咬破指尖，寫了血詔，授與張緝乃囑曰：「朕武祖皇帝誅董承，蓋為此也。卿等甚是忠義，勿泄於外！」豐曰：「陛下何故出此不利之言？臣等非董承之輩，司馬師安能比武祖也？陛下勿疑。」<br />
　　三人辭出，至東華門左側，正見司馬師帶劍而來，從者數百人皆持兵器。三人立於道傍。師問曰：「汝三人何故出遲？」李豐曰：「聖上在內庭看書，我三人侍讀。」師又曰：「所看何書？」豐曰：「乃夏、商、週三代之書。」師曰：「上見此書，問何故事？」豐曰：「天子所問伊尹扶湯、周公攝政之事。我等皆奏曰：『今司馬大將軍即伊尹、周公也。」師冷笑曰；「汝等豈將吾比伊尹、周公耶？其心實猜吾為王莽、董卓耳」三人皆曰：「我等乃將軍門下之人，安敢如此？」師怒曰：「汝等乃口諛之輩！適間與天子在密室中所哭何事？」三人應曰：「實無此狀，將軍勿疑。」師叱之曰：「汝三人淚眼尚紅，如何詐說？」夏侯玄知事有泄，乃忿然大罵曰：「吾所哭者，為汝挾天子以令諸侯，視人如草芥，威震其主耳！」師大怒，喝武士來捉夏候玄。玄揎拳裸袖，徑擊司馬師。拳未及到面，一人手舉處，鐵錘打倒夏侯玄。師叱搜之，於張緝身上搜出一龍鳳汗衫，上有血字。左右呈與司馬師。師視之，乃是密詔。師看其詔曰：<br />
　　司馬師弟兄共持大權，將圖篡逆。所行詔制，皆非朕意。望各部官兵將士，同仗忠義，討滅無端，匡扶社稷，天下幸甚！<br />
　　司馬師看畢，勃然大怒曰．「原來汝等謀吾三族耶！吾以忠義之心待人，反招此禍！」遂令將三人腰斬於市，盡夷三族，家私散與御林軍。李豐、夏候玄罵不絕口，比臨東市中，牙齒盡被打落，各人含糊數罵而亡。<br />
　　師直入後宮。魏主曹芳正與張皇后商議此事。皇后曰：「但內庭耳目頗多，倘事洩漏，必累妾矣！」遂相抱而哭。忽見師入，皇后驚倒在榻下。師按劍與芳曰：「臣父立陛下為君，不在周公之下。臣今事陛下，亦與伊尹何別乎？今反以恩為仇，以功為過，視臣如王莽、董卓之輩，何也？」芳曰：「朕無此心。」師袖中取出汗衫，擲之於地，曰：「此誰人作耶？」芳魂飛天外，魄散九宵，戰慄而答曰：「皆他人之所逼也。膚豈敢有此心耳？」師曰：「妄誣大臣造反者，當加何罪？」芳默然無語。師再三逼迫，芳跪告曰：「理合抵罪反坐，望大將軍恕之！」師曰：「陛下請起，國法未可就廢也。」芳曰：「其人安在？」師曰；「三人己斬！」乃指張皇后曰；「此是張緝之女，理當除之！」叱左右捉出。芳大哭而告。師拂袖出內曰：「此輩害吾，豈得免之？無毒不丈夫也！」不時，張皇后在東華門內，被司馬師用白練絞死。魏主曹芳大慟不已。師盡滅三族。此乃曹操之報應也。後人有詩曰：<br />
　　當年獻帝正君臣，伏後哀哉盡滅門。司馬今朝依此例，天教還報在兒孫。<br />
　　又詩曰：<br />
　　奸臣篡國最堪傷，離別君王伏後亡。天理昭然施報應，故令張氏亦遭殃。<br />
　　次日，司馬師大會群臣，曰：「今主上荒淫無道，褻近娼優，聽信讒言，閉塞賢路：其罪甚如漢之昌邑，不能主天下。吾謹按伊尹、霍光之法，別立新君，以保社稷，以安天下，如何？」眾皆應曰：「大將軍行大聖伊、霍之事，所謂『應天順人』，誰敢違命耶？」師大喜，遂同多官入永寧宮，奏聞太后。太后曰：「大將軍廢主，欲立何人為君也？」師曰：「臣觀彭城王曹據，聰明仁孝，可以為天下之主。」太后曰：「彭城王乃老身之叔也，今若立為君，我何以當之？今有高貴鄉公曹髦，乃文皇帝之孫，此人溫恭克讓，可以立之。卿等大臣從長計議。」一人奏曰：「太后之言是也，便可召之。」眾視之，乃司馬師宗叔司馬孚也。孚極忠義，師遂遣使往元城，召高貴鄉公去了，遂請太后升太極殿，召芳責之曰：「汝荒淫無度，褻近娼優，不可承天下，當納下璽綬，復齊王之爵，目下起程，非宣召不許入朝。」芳泣拜太后，納了國寶，乘王車大哭而去。只有數員忠義之臣，含淚而送。<br />
　　次日，人報高貴鄉公已到。公名髦，字彥士，乃文帝之孫，東海定王霖之子也。文武官僚即備鑾駕，於南掖門外迎迎。髦忙來答禮。太尉王肅曰：「主上不當答禮。」髦曰：「吾亦人臣也，安敢不答禮乎？」文武扶髦上輦入宮，髦辭曰：「太后召命，不知為何？吾安敢乘輦而入耶？」遂步行至太極殿東堂，司馬師迎著，髦先下拜，師急扶起。問候已畢，引見太后。太后曰：「吾見汝年幼時，有帝王之相，欲以御寶授之，今果然應矣。汝可為天下之主，當恭儉僕用，佈德施仁，勿辱先帝也。」髦再三堅辭。師令文武請髦出太極殿，是日遂立為新君，改嘉平六年為正元元年，大赦天下。假大將軍司馬師黃鉞，入朝不趨，奏事不名，帶劍上殿。文武百官，各有封賜。<br />
　　時正元二年有細作飛報，說鎮東將軍毌丘儉、揚州刺史文欽，以廢主為名，興兵造反，前來討罪。司馬師聞知大驚。未知如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>