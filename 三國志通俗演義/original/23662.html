<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　司馬復奪受禪台</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>司馬復奪受禪台</font></h4>
			　　魏景元五年改為咸熙元年，春三月，吳大將軍丁奉見蜀已亡，遂收兵還吳。中書丞華核上表與吳主孫休曰：「伏惟吳、蜀乃唇齒也，成都失守，社稷傾覆，臣以草茅，竊懷不寧。陛下聖仁，必垂哀悼。臣料司馬昭必篡魏吞吳，乞陛下深加防禦。」休從其言，遂命陸遜子陸抗為鎮東大將軍，領益州牧，守川；左將軍孫異守南徐諸處隘口，以防魏兵。又沿江一帶屯兵數百營，命大將軍丁奉總之。<br />
　　卻說後主劉禪至洛陽，入內見魏主曹奐，拜伏殿下，時司馬昭已自回朝。昭責之曰：「汝荒淫無道，廢賢失政，理宜誅戮；幸早歸降，姑赦之。今封汝為安樂公，賜住宅，月給請受，賜絹萬匹，奴婢百人，子劉瑤及群臣樊建、譙周、郤正等，皆封候爵。」後主謝恩出內。昭因黃皓蠹國害民，令武士押出市曹，凌遲處死。<br />
　　次日，後主親詣司馬昭府下拜謝。昭設宴款待，先以魏樂舞於前，蜀官感傷，獨後主喜之。昭令蜀人扮蜀樂於前，蜀官盡皆墮淚，後主喜笑自若。酒至半酣，昭與諸官曰：「人之無情，乃至於此！雖使諸葛亮在，亦不能輔之久全，何況姜維乎？」乃問後主曰：「頗思蜀否？」後主曰：「此間樂，不思蜀也！」須臾，後主起身更衣，郤正跟至廂下，曰：「主公如何答應不思蜀也？倘再問，可泣淚答曰：『先人墳墓，遠在岷蜀之地，其心西悲，無日不思。』晉公必放主公回蜀矣。」後主記之，入席。酒將微醉，昭又問曰：「頗思蜀否？」後主一一言之，欲哭無淚，乃閉其目。昭曰：「此乃郤正之語耶？」後主開目，失驚曰：「誠如尊見！」昭及左右皆笑之。昭因此大喜，以後主誠實，再不疑也。<br />
　　且說朝中大臣因昭收川有功，欲立為王。此時魏主曹奐，名為天子，實不能主張，皆由司馬氏為之。昭有為王之意，故使大臣以天子為名，遂請封司馬昭為晉王，諡父司馬懿為宣王，兄司馬師為景王。昭妻乃王肅之女，生二子：長曰司馬炎，人物魁偉，立發垂地，兩手過膝，聰明英武，膽量過人；次曰司馬攸，情性溫和，恭儉孝悌，昭甚愛之，因司馬師無子，過房以繼其後。昭常曰：<br />
　　「天下者，乃吾兒之天下也。」於是司馬昭受封晉王，欲立司馬攸為世子。山濤諫曰：「廢長立幼，違禮不詳。」賈充、何曾、裴秀皆是昭心腹之人，盡言曰：「長子聰明神武，有超世之才，人望既茂，天表如此，非人臣之相也。」昭猶豫未決，太尉王祥、司馬荀顗諫曰：「前代立少，多有亂國。王上可宜思之。」昭遂立長子司馬炎為世子，官帶中撫軍。大臣又奏曰：「當年襄武縣，日當卓午，天降一人，身長三丈餘，腳跡長三尺二寸，白髮蒼髯，著黃單衣，裹黃巾，拄藜頭杖，自稱曰：『吾乃民王也。今來報汝，天下換主，立見太平。』如此在市遊行三日，忽然不見。似此乃王上之瑞也。王上可戴十二旒冕冠，建天子族旗，出警入蹕，乘金銀車，備六馬，進王妃為王后，立世子為太子。」昭心中暗喜，回到宮中，正欲飲食，忽中風不語。次日病危，太尉王祥、司徒何曾、司馬荀顗及諸大臣，入宮問安。昭不能言，以手指司馬炎而死。時八月辛卯日也。何曾曰：「天下大事，皆在晉王。可立太子為晉王，然後祭葬。」是日，司馬炎即晉王位，封何曾為晉丞相，司馬望為司徒，石苞為驃騎將軍，陳騫為車騎將軍，諡父為文王。<br />
　　遷葬已畢，炎召賈充、裴秀入宮，問曰：「曹操曾云：『偌天命在吾，吾其為周文王乎。』果有此言否？」充曰：「操世受漢祿，恐人議論篡逆之名，故出此言，乃明教曹丕為天子也。」炎曰：「孤父王比曹操例如？」充曰：「文王輔魏，已歷三世，與操不同也。」炎曰：「何為不同？」充曰：「操雖功蓋華夏，下民畏其威而不懷其德也。子丕承繼大業，差役甚重，東西驅馳，無可寧歲。若宣王、景王，累建大功，布恩施德，天下歸心矣。後文王扶危除暴，功蓋萬世，始封王號，故不同操耳。」炎曰：「丕尚紹漢統，孤豈不紹魏統耶？」賈充、裴秀二人再拜而奏曰：「王上當法曹丕，紹漢故事，復築禪台，佈告天下，以即正位，何不美哉？」<br />
　　炎大喜，次日帶劍入內。此時魏主曹奐連日不曾朝，心神慌惚，舉止失措。炎直入後宮，奐慌下御榻而迎之。坐畢，炎問曰：「魏之天下，誰之力也？」奐曰：「皆晉王父祖之賜耳。」炎笑曰：「吾觀陛下，文不能論道，武不足經邦，百無一能，何不讓才德者主之？」奐大驚，口禁不能言。傍有黃門侍郎張節大喝曰：「晉王之言差矣！昔日，魏武祖皇帝東蕩西除，南征北討，非容易得此天下。今天子有德無罪，何故讓與人耶？」炎大怒曰：「此社稷乃大漢之社稷也。曹操倚仗漢相之資，挾天子以令諸侯，自立魏王，篡逆漢室。吾祖父三世輔魏得天下者，非曹氏之能，實司馬氏之功也，四海咸知。吾今日豈不堪紹魏之天下乎？」節又曰：「若此，乃篡國之賊也！」炎大怒曰：「吾與漢家報本，有何不可？」叱武士，將張節亂瓜打死於殿下。奐泣淚跪告。炎起身下殿而去。奐與賈充、裴秀曰：「事將急矣，如之奈何？」充日：「天數盡矣，陛下不可逆之！當照漢獻帝故事，重修受禪台，具大禮，禪位與晉王：上合天心，下順人情，陛下可保無虞也。」奐從之，遂令賈充築受撢台。<br />
　　以十二月甲子日，奐親捧傳國璽，立於台上，大會文武，請晉王司馬炎登台，授與大禮。奐下台，具公服，立於班首。炎端坐於台上，賈充、裴秀列於左右，執劍，令曹奐再拜伏地聽命。充曰；「自漢建安二十五年，魏受漢禪，已經四十五年矣。今天祿永終，天命在晉。司馬氏功德彌隆，極天際地，可即皇帝位，以紹魏統。封汝為陳留王，出就金庸城居止，當日起程，非宣詔不許入京。」奐泣謝而去。太傅司馬孚哭拜於奐前曰：「臣死之日，固大魏之純臣也。」孚乃炎之叔公。炎見孚如此，封為平王太宰。孚不受而退。是日，文武百官再拜於台下，三呼萬歲。炎紹魏統，國號大晉，改元為太始元年，大赦天下，置立諫官。此時魏亡，人民安堵，秋毫無犯。後史官有詩歎曰：<br />
　　獻帝稱臣輦路傍，咸熙又見拜君王。<br />
　　金庸城外山河舊，受禪台前草木黃。<br />
　　魏國規模如漢代，陳留蹤跡似山陽。<br />
　　一還一報皆天理，今古今人笑幾場。<br />
　　評曰：<br />
　　古者以天下為公，惟賢是與。後代世位，立予以適；若適嗣不能，然情係私愛，撫養嬰孩，傳以大器，付托不專，必參枝族，終於曹爽誅夷，齊王替位。高貴公才惠夙成，好問尚詞，蓋亦文帝之風流也；然輕躁忿肆，自陷大禍。陳留王恭己南而，宰輔統政，仰遵前式，揖遜而撢，遂享大國，作賓於晉，比之山陽，班寵加焉。<br />
　　晉帝司馬炎，追諡祖司馬懿為宣帝，伯父司馬師為景帝，父司馬昭為文帝，立七廟以光祖宗。那七廟？漢徵西將軍司馬鈞，鈞生豫章太守司馬量，量生穎川太守司馬雋，雋生京兆尹司馬防，防生宣帝司馬懿，懿生景帝司馬師、文帝司馬昭：是為「七廟」也。大事已定，每日設朝，計議伐吳之策。未知如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>