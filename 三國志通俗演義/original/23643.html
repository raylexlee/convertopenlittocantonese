<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　文鴦單騎退雄兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>文鴦單騎退雄兵</font></h4>
			　　正元二年正月間，揚州都督、鎮東將軍、領淮南軍馬毌丘儉，字仲聞，河東聞喜人也。儉聽知司馬師廢了曹芳，立曹髦為君，心中大恨，無計可施。有長子毌丘甸曰：「父親官居方面，司馬師廢主專權，國家顛覆，有壘卵之危，安可晏然自守？將受四海生靈之唾罵矣。」儉大喜曰；「吾兒之言是也。」遂請刺史文欽。欽乃曹爽門下客。欽見儉請，即來拜謁。儉邀入後堂，禮畢，儉坐間流淚不止。欽問其故，儉曰：「司馬師專權廢主，天地反覆，安得不傷心乎？」欽曰：「都督鎮守方面，若肯仗義討賊，欽當捨死相助。」欽中子文淑，小字阿鴦，馬上使鞭槍，有萬夫不當之勇，常欲殺司馬師兄弟，與曹爽報仇。今可起兵急去，不可遲也！」儉大喜，即時遂酹音類酒為誓。二人詐稱有太后矯詔，聚淮南大小官兵將士。皆入壽春城，立一壇於西，宰白馬歃血為盟，宣言：<br />
　　司馬師大逆，今奉太后密詔，令盡起淮南軍馬，仗義討賊。眾皆悅服。摘老弱之兵守壽春。儉提兵六萬，屯於項城。文欽引兵二萬，在外為游兵，往來接應。儉移檄文去諸郡，令起大兵。<br />
　　卻說司馬師左眼肉瘤，不時疼癢，乃請太尉王肅計議軍機。師肉瘤痛甚，醫官看視，用刀割之，以藥封閉，連日不出。忽有淮南告急，師請王肅求計。肅曰：「昔關公有向北爭之心，孫權令呂蒙襲取荊州，撫恤將士家屬，因此關公軍勢瓦解。今淮南將士家屬皆在中原，可急撫恤，再斷其歸路，必有土崩之勢矣。」師曰：「公言極善。但吾新割肉瘤，不能自住。若命他人，心又不穩。」時中書侍郎鍾會在側，言曰：「淮、楚兵強，其鋒甚銳，若遣人領兵去退，多是不利。俏有疏虞，則大事廢矣。」師蹶然而起曰：「非吾自往，不可破賊！」遂留弟司馬昭守備洛陽，總攝朝政。<br />
　　師拜辭魏主，乘軟輿，帶病東行。令鎮東將軍諸葛誕，總督豫州諸軍，從安風津取壽春；又令徵東將軍胡遵，領青州諸軍，出譙、宋之地，絕其歸路；又遣荊州刺史、監軍王基，領前部兵先取鎮南之地。師領大軍，屯於襄陽，聚文武於帳下商議、光祿勳鄭褒曰：「毌丘儉好謀而不達世情，文欽有勇而無計策。今大軍出其不意，江、淮之卒銳氣正盛，不可輕敵，只宜深溝高壘，以挫其銳。此亞夫之長策也。」監軍王基曰：「不可。淮南之反，非軍民思亂也，皆因毋丘儉勢力所逼，不得已而從之，可火速攻擊。若大軍一至，必然瓦解矣。」師曰：「此言甚妙。」遂進兵於〔氵隱〕水之上，中軍屯於〔氵隱〕橋。基曰：「南頓極好屯兵，可星夜取之。若遲，則毌丘儉必至矣。」師遂令王基引前部兵，來南頓城下寨。<br />
　　卻說毌丘儉在項城，聞知司馬師自來，乃聚眾商議。先鋒葛雍曰：「南頓之地，依山傍水，極好屯兵。若魏兵先占，難以起遣。可速取之！」儉曰：「然。」遂起兵投南頓來。正行之間，前面流星馬報：「南頓已有人馬下寨。」儉不信，自到軍前視之，果見旌旗遍野，營寨整齊。儉回到軍中，無計可破。忽一人報曰：「東吳孫峻，提兵獨江，襲壽春來了。」儉大驚曰：「壽春若失，吾歸何處？」是夜，退兵回項城。<br />
　　司馬師見毌丘儉軍退，聚多官曰：「當用何策？」尚書傅嘏報曰：「今儉兵速退，憂吳人襲壽春也；必回項城，分兵守之。將軍可令一軍取樂嘉城，一軍取項城，一軍取壽春城，則淮南之卒自然瓦解。兗州刺史鄧艾，其人足智多謀，若領兵徑取樂嘉，更以重兵應之，破逆賊不難矣。」師從之，急遣使持檄文，教鄧艾起兗州之兵，來破樂嘉城。師後引兵，到彼會合。<br />
　　卻說毌丘儉在項城，不時差人在樂嘉城哨探，只恐有兵來。忽文欽到，儉以此事告知。欽曰：「都督勿憂。我與拙子文鴦只消五千兵，敢保樂嘉城，以退奸雄也。」儉大喜。<br />
　　欽遂就領兵五千，同子文鴦投樂嘉來。前軍回說：「樂嘉城西皆是魏兵，約有數萬。遙望中軍，白旄黃鉞，皂蓋朱旛，簇擁虎帳，內豎一面錦繡『帥』字黃旗，必是司馬師也。安立營寨，尚未完備。」文鴦年方十八，身長八尺，懸鞭立於父側，聞知此語，乃告父曰：「趁彼營察未成，可分兵兩路，左右擊之，可全勝也。」欽大喜曰：「何時可去？」鴦曰；「今夜黃昏，父親引二千五百兵，從城南殺來；兒引二千五百兵，從城北殺來；三更時分，腰在魏寨會合。」欽從之，當晚分兵兩路。<br />
　　且說文鴦全裝慣帶，腰懸鋼鞭，綽槍上馬，遙望魏寨而進，是夜，司馬師兵到樂嘉城，等鄧艾未至，就此處下寨。師為眼上新割肉瘤，瘡口疼痛，臥於帳中，令數百甲士環立繞護。三更時分，忽然寨內喊聲大震，人馬亂動。師急問之，人報曰：「一軍從寨北斬圍直入，為首一將，勇不可當！」師大驚，心如烈火，眼珠從瘡口內迸出，血流遍地，痛不可忍；又恐有亂軍心，口咬被頭而忍，被皆咬爛，乃傳令曰：「敢有亂者斬之！」原來文鴦軍馬先到，一擁而進，在魏寨中左衝右突，到處徑過，人莫敢當；有相拒者，槍搠鞭打，死者無數。鴦只望父親到為外應，並不見到，數番殺至中軍，皆被弓弩射回。文鴦在寨中殺到天明，只聽的北邊鼓角喧天，鴦回顧從者曰：「父親不在南面為應，卻從北至，何也？」鴦縱馬看時，只見一軍，行如猛風，為首一將乃義陽棘陽人也，姓鄧，名艾，字士載，躍馬橫刀，大呼曰：「反將休走！」鴦大怒，挺槍迎之。戰有四五十合，不分勝負。正鬥之問，魏兵大進，前後夾攻。鴦部下之兵，各自逃散，只鴦單騎衝開魏兵，望南而走。背後數百員魏將，抖擻神威，驟馬追來。將至樂嘉橋，看看追上，鴦忽然勒回馬，大喝一聲，衝入魏將隊中來，鋼鞭起處，魏將紛紛落馬，各各倒退。鴦又緩緩而行。魏將又聚在一處，驚訝曰：「此一人尚敢退我等之眾，可再追之！」遂並力復來追趕。文鴦行到樂嘉橋邊，見魏將又來追趕，鴦大怒曰：「鼠輩何故不惜命也！」提鞭驟馬，殺入魏將叢中，鞭起處，數人落馬，鴦乃緩轡而去。魏將連追四五番，皆被文鴦殺退。後人有詩曰：<br />
　　昔日當陽喝斷橋，張飛從此顯英豪。樂嘉城內應無敵，又見文鴦膽氣高。<br />
　　卻說文欽被山路崎嶇，迷入谷中，行了半夜，比及尋路而出，天色已曉。又不知文鴦人馬所向，只見魏兵取勝，欽不戰而退。魏兵乘勢追殺，欽引兵望壽春而走。<br />
　　時有尹大目，乃曹爽心腹，與文欽契厚。爽被司馬懿謀殺，故事司馬師。欽出仕淮南，尹大目見師眼珠突出，不能動止，常有殺師報爽之心，乃入帳告師曰：「文欽本無反心，實乃明公心腹。今被毌丘儉逼迫，以致如此。某去說之，必然來降。」師從之。大目頂盔慣甲，乘快馬來趕文欽，看看追上，乃高叫曰：「文刺史見尹大目麼？」欽回頭視之，大目除了盔放於鞍前，以鞭指之曰：「君侯何不忍耐數日耶？」此是大目知師將亡，故來留欽。欽不解其意，乃厲聲而罵曰：『汝乃先帝之臣，不思根本，反助司馬師作惡，廢主害民，不怕天耶？天不祐汝等不忠不義之賊！」罵訖，便欲開弓射之。大目大哭而回曰：「世事敗矣！尚自努力！」文欽收聚人馬，奔壽春時，被諸葛誕引兵取了；欽復回項城時，胡遵、王基、鄧艾三路兵皆到、欽見勢危。遂投東吳孫峻去了。<br />
　　卻說毌丘儉在項城內，聽知壽春已失，文欽勢敗，城外三路兵到，儉遂盡撤城中之兵出戰。正與鄧艾相遇，儉令葛雍出馬，與艾交鋒，不一合．被艾一刀斬之，就突入中軍，來捉毌丘儉。未知性命如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>