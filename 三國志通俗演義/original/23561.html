<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　曹操試神卜管輅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>曹操試神卜管輅</font></h4>
			　　當日曹操見黑風中群屍皆起，驚倒於地。須臾風定，盡皆不見。群下扶操回宮，感而成疾。後有贊左慈詩曰：<br />
　　飛步凌雲遍九州，惟憑遁甲自遨遊。金盤當殿呈銀鱠，玉盞飛空化雪鳩。<br />
　　頃刻花開紅影亂，片時果結翠陰稠。左慈施設神仙術，點悟曹瞞不轉頭。<br />
　　又詩曰：<br />
　　人言左道非真術，只恐其中未得傳。若是真傳心地正，何須物外學神仙。此言世傳左道術乃不正之法也，非也。但恐人心不自正耳，故以此解之。<br />
　　贊曰：<br />
　　幽貺罕徵，明數難校。不探精遠，曷感靈效？<br />
　　如或遷訛，實乖玄奧。<br />
　　曹操心疑左慈，因而成疾，服藥無愈。忽太史丞許芝，自許昌來見操。操令芝卜《易》。芝曰：「王上曾聞神卜管輅否？」操曰：「頗聞其名，未知何為神卜。汝當詳說其才。」芝曰：「管輅，字公明，平原人也。容貌粗丑，無威儀而好酒，疏狂人也。自幼年八九歲，便喜仰視星辰，得人輒問其名，夜不肯寐。父母不能禁止。常云『家雞野鵠，尚自知時，何況為人在世乎？』與鄰里小兒共戲土壤中，輒畫地為天文，分佈日月星辰，指點而觀之。及長，深明《周易》，仰觀、風角、占、會，肉眼通神相。其父曾為瑯琊即丘長。管輅年十五歲，於學中讀史，日記數千言，學中四方人皆不及。瑯琊太守單子春聞其名，召輅相見。時有座客百餘人，皆能言之士。輅問子春：「府君名士，加雄貴之姿。輅年少，膽氣未堅，欲相見，恐失精神。先請美酒三升，飲而後言。』太守喜之，遂與酒三升。飲畢，輅問子春：『今欲與輅為對者，若府君四座之士耶？』子春曰：『吾自與卿旗鼓相當。』輅曰：『輅始讀《書》、《論》、《易》本，學問微淺，未能引聖人之道，陳秦、漢之事，但欲論金木水火土鬼神之情耳。』太守曰：『此事最難，子以為易也？』座上賓客皆被管輅難倒，對答有餘，從曉至暮，酒食不行。客大奇之。於是天下號為『神童』。後有利漕地名居民郭恩，兄弟三人皆得躄疾，請輅卜之。輅曰：『卦中有君家本墓中女鬼，非君伯母即叔母也。昔饑荒之年，必遭謀數升米之利，推落井中，嘖嘖音責有聲，推一大石壓破其頭。孤魂苦痛，自訴於天，以致君兄弟故有此報。』郭恩三人涕泣伏罪，答曰：『果有此事。』於是留管輅在家數日。忽一日，有鳩飛來樑上，其鳴如哭。輅卜曰：『今日午時，當有一年老親人，從東方攜豬肉一肩、濁酒一瓶，主賓共飲。笑中當有小驚。』是日，果有姨丈攜酒肉至，與郭恩兄弟共飲甚歡。恩令家僮射雞為食，隔籬誤傷鄰家女子，左手流血，如此之驗。安平太守王基，知輅神卜，取住其家。因信都令妻常患頭風，其子心痛，舉家常驚恐，請輅卜之。輅曰：『此堂西頭，有二死屍：一男持矛，一男持弓箭，頭在壁內，腳在壁外。持矛者主刺頭，故頭痛不得舉也；持弓箭者主射胸腹，故心中懸痛不能飲食也。晝則浮游，夜則復來，故使病人驚恐也。』於是掘之入地八尺，果有二棺。一棺中有矛，一棺中有角弓及箭，木皆朽爛，但有角與鐵箭頭，半銜於棺中。遂徙骸骨去城外十里埋之，家中無恙。有館陶令諸葛原遷新興太守，輅往送行。客言輅能復射。諸葛原不信，暗取燕卵、蜂窠、蜘蛛置於三盒之中，令輅卜之。卦成，各寫四句於盒上。其一曰：『含氣須變，依乎宇堂；雌雄以形，羽翼舒張，此燕卵也。』其二曰：『家室倒懸，門戶眾多；藏精育毒，得秋乃化，此蜂窠也。』其三曰：『觳觫音谷速長足，吐絲成羅；尋網求食，利在昏夜，此蜘蛛也。』滿座驚駭。後鄉中鄰婦失牛，求輅卜之。輅卜之曰：『在北溪之西，七人宰之；疾速去尋，皮肉尚存。』其婦果往尋之，見七人於茅舍後煮食，皮肉猶存。婦告本郡平原太守劉邠，遂將各人獲斷。問其婦曰：『何以知之？』婦告管輅之神卜也。劉邠不信，請輅試之，取印信囊及山雞毛藏於盒中，令輅卜之。輅先卜其一曰：『內方外圓，五色成文；含寶守信，出則有章，此印囊也。』其二曰：『巖巖有鳥，錦體朱身；羽翼玄黃，鳴不失晨，此山雞毛也。』劉邠大驚，遂待之為上賓。一日，春暮出郊閒行，見一少年於田中，管輅立道傍，觀之良久，問之曰：『少年高姓？青春多少？』少年答曰：『姓趙，名顏，年十九歲矣。』輅曰：『汝眉間有死氣，限三日內必死。吾乃管輅也，見汝貌美，可惜無壽。』趙顏回家，急告其父。父聞之，趕上管輅，哭拜於地曰：『請歸救之！』輅曰：『此乃天命也，安可禳之？』父告曰：『止有此子，望乞垂救！』輅見父子哀痛至切，，乃曰：『汝可備淨酒一樽，鹿脯一塊，來日往南山之中、大樹之下，盤石上弈棋：一人向南坐者，穿白袍，其貌甚惡；一人向北坐者，穿紅衣，其貌甚美。汝可即將酒盤及鹿脯而往勸之。待酒食畢，汝可哭告其事，必添汝壽矣。切勿言我名字。』老人留輅在家。次日，趙顏攜酒脯，帶杯盤入南山之中。約行五六里，果有二人於大松樹下上著棋，全然不顧。趙顏跪進酒脯。二人貪著棋，不覺飲酒已盡。趙顏哭拜於地而求壽，二人大驚。衣紅袍者曰：『此必管子之言也。吾二人已受其私，必須憐之。』穿白袍者，身邊取出簿籍視之，曰：『汝今年十九歲。吾今於「十」字上添一「九」字，汝可壽活九十九。回見管輅，教再休洩漏天機，必有大罪。』衣紅者出筆添訖，香風過處，化作二白鶴，沖天而去。趙顏回問管輅。輅曰：『穿紅者，南斗也；穿白者，北斗也。』顏曰：『吾聞北斗九皇，何其一也？』輅曰：『散而為九，合而為一也。北斗注死，南斗注生。今已添之，子復何憂？』父子拜謝。管輅自此恐泄天機，再不與人卜矣。此人見在平原，主上要知休咎，何不召之？」操大喜，即差人往平原召輅。<br />
　　輅至，參拜訖，操令卜之。輅答曰：「此幻音患術耳，何必為憂？」操病遂安。操令卜天下之事。輅曰：「三八縱橫，黃豬遇虎；定軍之南，傷折一股。」又卜算數，輅曰：「獅子宮中，以安神位；王道鼎新，子孫極貴。」操問其詳，輅曰：「茫茫天數，不可預知；後有應驗，方悟也。」操一日與輅論「雲從龍、風從虎」之意。操曰：「龍動則景雲起，虎嘯則谷風至，所以為火星者龍，參星者虎。火出則雲應，參出則風到，此乃陰陽之感化，非龍虎之所致也。」輅答曰：「言夫論難當先審其本，然後求其理，理失則機謬，機謬則榮辱之主。若以參星為虎，則谷風更為寒霜之風，非東風之名。是以龍者陽精，以潛為陰，幽靈上通，和氣感神，二物相扶，故能興雲。夫虎者，陰精而居於陽，依木長嘯，動於巽林，二氣相感，故能運風。若磁石而取鐵，不見其神而金自來，有徵應以相感也。況龍有潛飛之化，虎有文明之變，招雲招風，何足為疑？」操問曰：「夫龍之在淵，不過一井之底；虎之悲嘯，不過百步之中，形氣淺弱，所通者近，何能興雲而馳東風？」輅曰：「王上豈不見陰陽燧在掌握之中？形不出手，乃上引太陽之火，下引太陰之水，噓吸之間，煙景以集。苟精氣相感，懸象應乎二燧；苟不相感，則如二女同居，志不相得。自然之道，無有遠近也。」操大喜，欲封輅為太史。輅答曰：「命薄相窮，不稱此職，不敢受也。」操問其故，答曰：「輅額無主骨，眼無守睛，鼻無梁柱，腳無天根，背無三甲，腹無三壬，只可泰山治鬼，不能治生人也。」操曰：「汝相吾若何？」輅曰：「位極人臣，又何必相也？」再三問之，輅但笑而不答。操令輅遍相文武官僚。輅曰：「皆治世之臣也。」操問休咎，皆不肯盡言。後人有詩，單題神卜管輅。詩曰：<br />
　　平原神卜管公明，能算南辰北斗星。八封幽微通鬼竅，六爻玄奧究天庭。<br />
　　預知相法應無壽，自覺心源極有靈。可惜當年奇異術，後人無復授遺經。<br />
　　操令卜東吳、西蜀二處。輅設卦雲：「東吳主亡一大將，西蜀有兵犯界。」操不信。忽合淝報來：「東吳陸口守將魯肅身故。」操大驚，便差人往漢中探聽消息。不數日，飛報至：「劉玄德遣張飛、馬超兵屯下辦地名取關。」操大怒，自要領兵再入漢中。此去如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>