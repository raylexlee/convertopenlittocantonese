<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　曹操決水淹冀州</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>曹操決水淹冀州</font></h4>
			　　建安八年冬十月，曹操引兵棄西平，徑取冀州。玄德恐操有謀，不敢追襲，自回荊州。操進兵渡河，袁尚慌引軍還，留呂曠、呂翔二將斷後。袁譚趕來，二將截住歸路。袁譚於馬上泣告二將曰：「吾父在日，譚不曾慢待於二將軍，何從吾弟而相逼耶？」二將聞言，皆下馬降譚。譚曰：「勿降我也，可降曹丞相。」二將隨譚見操。操大喜，自將女許譚為妻，令曠、翔二人為媒，遂封二將為列侯。譚請操攻取冀州，操曰：「未可。方今糧草不接，搬運生受，我由濟河遏淇水入白溝，以通糧道，然後進兵。」令譚且居平原，帶呂曠、呂翔退軍於黎陽屯駐。郭圖語袁譚曰：「今曹操以女許婚，恐其虛意。又帶呂曠、呂翔去，皆封列侯，此是撈籠河北人心，終久不容主公也。可刻將軍印，暗使人送與呂曠等二人，令作內應。待操破了袁尚，可乘其便而謀之。」譚曰：「此言有理。」遂刻將軍印一顆，暗送與二呂。二呂受訖，將印來稟於操。操大笑曰：「譚暗送印者，欲汝等為內助也，待我破了袁尚，就裡取事。此小計也。吾破尚之後，軍糧皆足，豈能害我哉？汝等且權受之。」自此，曹操便有殺譚之心。<br />
　　建安九年春二月，袁尚與審配商議：「今曹兵運糧入白溝，必來攻冀州也，如之奈何？」配曰：「可發檄，使武安長尹楷屯毛城，通上黨地名運糧道；令沮授之子、大將沮鵠守邯鄲，以遠攻曹公。主公可進兵平原，急攻之。先絕袁譚之禍，然後破曹。」袁尚大喜，留審配守冀州，使馬延、張顗二將為先鋒，連夜起兵攻打平原。譚知尚兵來近，告急於操。操曰：「吾正待如此，必得冀州。」是時許攸自許昌來，聞尚又攻譚，入見操曰：「丞相何坐而欲待天雷誅殺譚、尚二袁乎？」操曰：「吾已料定矣。」遂令曹洪先進兵攻鄴，操自引一軍來攻尹楷。兵臨本境，楷引一軍來迎。楷出馬，操曰：「許仲康仲康，許褚字也。安在？」只見陣中一騎馬，從側首便出，尹楷措手不及，一刀斬於馬下。餘眾奔潰。原來許褚未聞操喚，先已出陣。操招過太半投降，操勒兵取邯鄲。沮鵠進兵來迎。張遼出馬，與鵠交鋒。戰不三合，鵠大敗走入軍中，遼趕入去。兩馬相離不遠，遼取弓射之，應弦落馬。操指揮軍馬一掩，眾皆奔散。先除此二害，遂引軍前抵冀州。曹洪已近城下。操令三軍繞城築起土山及地道以攻之。審配堅守甚嚴。東門守將馮禮貪酒，有誤巡警，配拿下打四十脊杖。馮禮恨之，開門降操。操問破城之策，禮曰：「突門內土厚，可掘地道而入放火，城可拔也。」操教禮引三百壯士，夤夜掘地道而入。<br />
　　審配夜夜城上點視軍馬。當夜見突門角上，城外無燈火，配曰：「馮禮必引兵從地道而入也！」急喚精兵運石，擊突閘門；門閉，馮禮及三百壯士，皆死於土內。操折了這一場，遂罷地道之計，退一軍於洹水之上，以候袁尚回兵。洹水離冀州五十里。袁尚攻平原，聽知曹操已破尹楷、沮鵠，即目圍困甚緊，掣兵一半回救冀州。其將馬延曰：「不可從大路去，曹操必有伏兵。可取小路，從西山出滏音輔水口去劫曹營，必解圍也。」尚曰：「吾先往。恐不利，汝與張顗隨後便至。」馬延、張顗屯軍斷後。尚比及行，先有細作去報曹操。曹洪諫曰：「歸師勿掩，可以避之。今袁尚軍老小必在城中，掣兵回來，必死戰矣。」操曰：「尚從大道上來，吾即避之：若從西山小路而來，一戰可擒也。吾料袁尚必從小路而來。」忽一人報曰：「袁尚不從大道而來，從西山小路遠出滏水界口。」操拍手笑曰：「天使吾得冀州也！」操曰：「彼若來，必舉火為號，令城中接應。分兵兩路擊之，大事就矣。」<br />
　　卻說袁尚出滏水界口，東至陽平地名，屯軍陽平亭，離冀州十七里，一邊靠著滏水。尚令軍士堆積柴薪乾草，至晚焚燒為號；遣主簿李孚扮作曹軍都督，於路責喝諸營軍士，直至城下，大叫：「開門！」審配認是李孚聲音，放入城中，說：「袁尚已陳兵在陽平亭，等候接應。若城中兵出，亦舉火。」配教城中堆草放火，以通音信。孚曰：「城中無糧，可發老弱殘兵並婦人出降，以免城中饑色。若百姓一出，便以兵繼之。」配從其論。次日，城上豎白旗旛，上寫「冀州百姓投降」。寨中人報曹操，操曰：「此是城中無糧，教老弱百姓出降，以免饑色，後必有兵出也。」操教張遼、徐晃各引三千軍馬，伏於兩邊。操自張麾蓋，眾軍一齊擁至城下，果見城門開處，百姓扶老攜幼，手持白旛而出。操曰：「我知百姓在城中受苦，若不出來就食，早晚皆餓死矣！」眾皆拜伏於地。操教於後軍討糧食，老弱百姓約有數萬。百姓才然出盡，城中兵突出。操教將紅旗一招，張遼、徐晃兩路兵出，亂殺城中兵回。操自飛馬趕來，到吊橋邊，城中弩箭如雨，射倒曹操坐下馬。操盔上正中兩箭，險透其頂。眾將急救回陣。操更衣換馬，便引眾將來攻尚寨。尚自迎敵。時三路軍馬一齊殺至，兩軍混戰，袁尚大敗。尚引敗軍退往西山下寨，令人催取馬延、張顗軍來。操使呂曠、呂翔去招安二將，迎於半路，出馬答話。呂曠曰：「袁尚死在旦夕。曹丞相寬洪大度，禮賢敬士，如其降之，不失封侯之位。」馬延、張顗隨二呂來降，操亦封為列侯。次日，進兵攻打西山，先使二呂、馬延、張顗斷袁尚糧道。尚情知西山守不住，夜走濫口地名。安營未定，四下火光徑入，伏兵盡起，人不及甲，馬不及鞍。尚軍大潰，退走五十里，故遣豫州刺史陰夔、陳琳請降。操許之，連夜使張遼、徐晃卻去劫尚寨。尚盡棄印綬節鉞，衣甲輜重，連夜望中山而逃。<br />
　　操回軍攻城下，許攸獻計曰：「何不決漳河之水以淹之？」操然其計，先差軍於城外掘壕塹，周圍四十里。審配在城上看操軍在外掘塹河極淺，配暗笑曰：「此是欲決漳河之水，以灌城池之計也。壕深可灌；如此之淺，安能用哉？可一越而過也。」眾將來白審配曰：「今城外掘壕，可以擊之。」配曰：「空費其力，一任為之。」當夜，曹操添十倍軍士，並力發掘；比及天明，廣深二丈，引漳水灌之，城中水深數尺，更兼糧絕，軍士皆餓死。辛毗在城外，用槍挑袁尚印綬衣服，招安城內之人。審配大怒，將辛毗家屬老小八十餘口，就於城頭上斬之，將頭擲下。辛毗號哭不已。城中困極，宰馬為食，軍士餓倒，不能守把。審配兄之子審榮，素與辛毗至厚，見毗在城下號哭，密寫獻門之書，拴於箭上，射下城來。軍士拾獻辛毗，毗將書獻操。操喚諸將聽令：「如入冀州，休得殺害袁氏一門老小。軍民降者免死。」次日天明，榮大開西門，放操兵入。辛毗躍馬先入，軍將隨後殺入冀州。審配在東南城樓上，見操軍已入城中，引數騎下城死戰，正迎徐晃交馬。晃生擒審配，以索綁之，解出城來。路逢辛毗，毗咬牙以鞭鞭配首，曰：「賊奴！今日真死矣！」配大罵曰：「狗輩！正由汝引曹操破我冀州，恨不得殺汝也！且汝今日能殺我耶？」解見曹操。操曰：「汝知獻門接我者乎？」配曰：「不知。」操指曰：「此是汝姪審榮所獻也。」配曰：「小兒不足用，乃至於此！」操曰：「昔日孤之行圍，何弩之多耶？」配應聲曰：「恨少！恨少！」操曰：「卿忠於袁氏，不容不如此。汝肯降吾否？」配曰：「不降！不降」辛毗哭拜於地曰：「家屬八十餘口，盡遭此賊之殺害。願丞相戮之，以祭魂耳！」配曰：「吾生為袁氏臣，死為袁氏鬼，不似汝輩讒諂阿諛之賊耳！可速斬我！」操教牢撁出。臨受刑，叱行刃者曰：「吾主在北，不可使吾面南而死！」配向北坐，引頸就刃而死。時建安九年秋七月也。史官詩曰：<br />
　　河北多名士，誰如審正南？命因昏主喪，心與老天參。<br />
　　忠直言無隱，廉能志不貪。臨亡猶北向，降者盡羞慚。<br />
　　審配向北而死，見者皆傷感不已。操憐其忠義，命葬於城北。<br />
　　大軍入城。長子曹丕，字子桓，時年十八歲。此子是中平四年冬十月生於譙郡。生時有雲氣，青色一片，圓如車蓋，覆於其室，終日不散。望氣者對操曰：「此子貴不可言，非人臣之氣！」八歲能屬文，有逸才，博覽古今經傳，通諸子百家之書。善騎射，好擊劍。瑯琊卞氏所生。卞氏本娼家也，操納為妾，故生此子。卞氏乃宣武皇后。丕即文帝也。打破冀州，時曹丕隨父在軍中，先領隨身軍徑投袁紹家下馬，拔劍而入。有末將當之曰：「丞相有命，諸人不許入紹府。」丕叱退末將，提劍而入後堂，見劉夫人抱一女而哭，丕向前欲殺之。未知劉氏性命如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>