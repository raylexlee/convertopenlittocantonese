<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　甘寧百騎劫曹營</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>甘寧百騎劫曹營</font></h4>
			　　卻說孫權在濡須口收拾軍馬，有人來報曹操自漢中領兵四十萬，前來救合淝。孫權與謀士計議，先撥董襲、徐盛二人領五十隻大船，在濡須口埋伏停泊；令陳武帶領人馬，往來於江岸巡哨。張昭曰：「今曹操遠來，必須得一人先挫其銳氣。」權聚眾曰：「曹操遠來，誰敢當先破敵，以挫操兵銳氣？」凌統出曰：「吾願往。」權曰：「帶多少軍去？」統曰：「三千人足矣。」甘寧曰：「只帶百騎破敵。」凌統大怒。兩個就在孫權面前爭競起來。權曰：「先教凌統帶三千軍馬出濡須去哨曹兵，甘寧為第二。」凌統領三千人馬，出離濡須塢。塵灰起處，曹兵早到。先鋒張遼與統交鋒，五十合不分勝敗。孫權恐凌統有失，令呂蒙接應回營。<br />
　　甘寧見凌統回，即時告曰：「寧今夜只帶一百人馬去劫曹營，若折了一人一騎也不算功。」孫權調撥帳下一百精銳馬軍；又賞酒五十瓶，羊肉五十斤，賞賜軍士。甘寧領命，回到營中，教一百人皆列坐，先將銀碗，寧自吃兩碗，乃語百人曰：「今夜奉命劫寨，諸公請滿飲，各宜努力！」各人面自相覷，不曉其意。甘寧見有難色，乃拔劍在手，大怒言曰：「我為上將，不惜其命，尚且要去；汝乃小人，焉敢惜乎！」一百人見甘寧作色，皆起拜曰：「願效死力，跟將軍去！」甘寧將酒肉與百人共飲。食已盡，約有二更時候，取白鵝翎一百根插於盔上為號，都披甲上馬，到於曹操寨邊，拔開鹿角，馬上敲鑼擊鼓，殺入寨中來，徑奔中軍來殺曹操。原來中軍人馬，以車仗伏路，穿連不斷，圍得鐵桶相似，不能得進。甘寧只將百騎在馬上遙呼，往來敲鑼擊鼓，在於中軍衝突。營中人馬驚慌，自家相殺，各寨攘亂。那甘寧百騎在營內縱橫馳驟，逢者便殺。各營鼓噪，舉火如星，喊聲大震。甘寧從南門殺出，無人敢當。孫權令周泰引一枝軍來接應。甘寧將百騎回到濡須。操兵恐有埋伏，不敢追襲。後有詩曰：<br />
　　鼙鼓聲喧震地來，雄師到處鬼神哀。百翎直貫曹瞞寨，盡說甘寧虎將才！此戰，名為「百翎貫寨」。<br />
　　甘寧引百騎到寨，不折一人一騎，至營門，令百人皆擊鼓吹笛，口稱：「萬歲！萬歲！」，歡聲大震。孫權自來迎接。甘寧下馬拜伏，孫權扶起。權攜寧手曰：「將軍此去，足以驚駭老賊也！非孤相舍，正欲觀卿膽耳！」即賜絹千匹，利刀百口。甘寧拜受訖，遂分賞百人。權封甘寧為平虜將軍。權語諸將曰：「孟德有張遼，孤有興霸，足以相敵也。」<br />
　　次日，張遼引兵搦戰。凌統見甘寧有功，告曰：「統願往。」領兵五千，離濡須。權自上馬臨陣，左有甘寧，右有凌統。三匹馬立於門旗之下。對陣圓處，張遼出馬，左有李典，右有樂進。凌統縱馬提刀，出陣搦戰。張遼使樂進出馬，持槍與凌統交戰。到五十合，未分勝負。曹操聽得，親自策馬到門旗下看。操令曹休放冷箭射凌統坐下馬。曹休閃在張遼背後，開弓一箭，正中凌統馬胸膛，那馬直立起來，把凌統掀在地上。樂進持槍來刺。槍還未到，只聽得弓弦響處，一箭射中樂進面門，翻身落馬。兩軍齊出，各救一將回營，張遼兵退回營中，自去醫治樂進。凌統回到寨中，拜謝吳侯。權曰：「放箭救你者，甘寧也。」凌統頓首拜寧曰：「不想兄長如此施恩！」寧曰：「主公令我仇將恩報，今稍報公萬分之一也。」凌統自此與甘寧結為生死之交，刎頸之友，誓以死生相救。有詩曰：<br />
　　結下冤仇因鳳羽，解酬恩義在龍弰。陣前一箭成功處，從此翻為刎頸交。<br />
　　二將自此再不為惡。<br />
　　且說曹操見樂進中箭，自到帳中調治，傳令催趲人馬衝陣。當先曹操分兵五路，來襲濡須：操自領中一路；左一路張遼，左二路李典；右一路徐晃，右二路龐德。每一路各一萬人馬，前來與孫權戰。平踏到江邊，解鞍飲馬。時孫權手下董襲、徐盛二將，在五樓船上見五路軍馬來到，諸軍各有懼色。徐盛大怒曰：「食君之祿，命懸君手，何懼群賊哉！」遂牽馬下小船，飛奔江邊，火急上馬，引數百人，殺入李典軍中去了。董襲在船上，令眾軍擂鼓吶喊，以助其威。忽然江上猛風大作，白浪掀天，驚濤洶湧。軍士見大船將覆，爭下腳艦逃命。軍士叫曰：「船將沉溺，快請將軍速下船來！」董襲仗劍大喝曰：「將受君命，在此防賊，怎敢棄船去之？再言者斬！」即殺下船軍士十餘人。風急船覆，董襲死於江口水中。徐盛在李典軍中往來衝突，如飛沙走石，互相殺傷。<br />
　　卻說陳武聽得江邊廝殺，引一軍來，正與龐德相遇，兩軍混戰。孫權在濡須塢中，聽的曹兵殺到江邊，自引本部軍前來助戰。正見徐盛在李典軍中攪做一團廝殺，孫權引兵來救。張遼、徐晃兩枝軍把孫權困在垓心。曹操上高阜處看見周圍困住孫權，權手下兩員將捨身死戰。操曰：「何人敢去衝開孫權手足而擒之？」言未盡，一將應聲而出，乃許褚也。諸縱馬持刀，殺入軍中，把孫權軍衝作兩段。<br />
　　卻說周泰從軍中殺出，到江邊，並無孫權，勒回馬，從外又殺入陣中，問本部軍：「主公何在？」軍人以手指兵馬厚處，曰：「主公受圍！」周泰挺身殺入，尋見孫權。泰曰：「主公何不隨泰出戰陣？」孫權跟周泰殺出。泰到江邊，回頭又不見孫權出，第三次又尋見孫權。權曰：「弓弩齊發，不能得出重圍。」泰曰：「主公在前，某在後，可以出圍。」周泰橫身左右遮護，身被數槍，箭透重鎧，救得孫權來到江邊。呂蒙引一枝水軍布在江邊，前來救得孫權下船。權曰：「吾虧周泰三番救解，得脫虎口。徐盛在垓心，如何得脫？」周泰曰：「吾再救去。」遂輪槍，復翻身殺入陣去，軍中救出徐盛。二將各帶重傷。呂蒙教軍亂箭射住岸上兵，都救二將等下船。<br />
　　卻說陳武與龐德大戰，後面又無應兵，被龐德趕到山峪口，樹林叢密；陳武再欲回身交戰，被樹抓往袍袖，不能迎敵，因此被龐德手起一刀斬之。曹操見孫權走脫，自策馬驅兵趕到江邊對射。呂蒙箭盡，正慌迫間，忽對江一宗船到，為首一員大將，乃是吳郡吳人也，小霸王孫策女婿，姓陸，名遜，字伯言，自引十萬兵到。一陣射退曹兵，乘勢登岸追殺曹兵，復奪戰馬數千匹。曹兵傷者不計其數，曹兵大敗而回，因此於亂軍中尋見陳武屍首。孫權又知董襲沉江而死，哀痛至切，情感三軍，令人水中尋見屍首，皆厚葬之。後史官贊董襲詩曰：<br />
　　憶昔徵黃祖，全憑董襲功。飛身臨戰艦，揮刃斷長虹。<br />
　　圖寫丹青上，遊魂雪浪中。濡須船破裂，流淚滿江東。<br />
　　又廟贊陳武詩曰：<br />
　　寬厚施仁德，鄉閭盡感恩。功勳標史記，名姓寫麒麟。<br />
　　陣死兒孫顯，身亡器宇存。至今江上塚，誰不弔英魂？<br />
　　兩軍罷戰，各守營寨。孫權得周泰救濟之功，營中作一宴謝之。孫權把盞至周泰面前，撫其臂，淚流滿面曰：「卿為吾兄弟戰如熊虎，不惜性命，被槍數十，膚如刻畫，孤亦何心不待卿以骨肉之恩，委卿以兵馬之重乎！卿乃孤之功臣，孤當與卿共榮辱，同休戚。威平意快為之，勿以寒門而自退也。」言罷，令周泰解衣與眾將觀之，皮肉肌膚如同刀剜，盤痕遍體。孫權手指其痕，一一問之。周泰即言戰鬥之所。一處傷，令吃一觥酒。是日，周泰大醉。權以青羅傘賜之，令出入張蓋，以顯耀之。其餘眾臣皆賞。<br />
　　權在濡須，與操相拒月餘。張昭、顧雍上言：「曹操勢大，不可力取，若與久戰，大損士卒；不若求和，安民為上。」孫權從其言，令步騭往曹營求和，許年納歲貢。操見江南急未可下，操乃從之，令孫權先撤人馬，「吾然後班師。」步騭回復，權留蔣欽、周泰守濡須口，盡發兵上船，回還秣陵。<br />
　　操留曹仁、張遼屯合淝，操班師還許昌。群下眾官皆議立曹操為「魏王」，營建王宮。群下一人高聲大叫：「不可！」未知其人是誰，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>