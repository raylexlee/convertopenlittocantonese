<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　諸葛亮六出祁山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>諸葛亮六出祁山</font></h4>
			　　卻說譙周官居太史，深明天文地理之事，見孔明又欲出師，乃奏後主曰：「臣今職掌司天台，但有禍福，不可不奏。近有群鳥數萬，自南飛來，皆投於漢水而死，此大不利也。今夜臣仰觀天象，見奎星躔於太白之分，乃盛氣在北，不利伐魏。況成都人人皆聞柏樹夜哭。有此數事，不祥之兆，丞相只宜守舊，決不可妄動也。」孔明曰：「吾受先帝托孤之重，當竭力討賊，豈可以風雲虛謬之兆，而廢國家之大事耶？」孔明即設太牢，祭先帝之廟，涕泣拜告曰：「臣諸葛亮五出祁山，末得寸土，負罪非輕！今臣復統全師，再出祁山，誓竭力盡心，剿滅漢賊，恢復中原，惟死而已！」當日祭畢，拜辭後主，後主與百官送孔明於城外。<br />
　　孔明到漢中，聚集人馬，喚諸將於階下，商議出師之策。忽報關興病亡。孔明放聲大哭，昏於地上。眾將救起，半晌甦醒，再三勸解。孔明長歎曰：「可憐忠義之士，天不肯與壽也！」乃令魏延、姜維作先鋒，李恢先運糧草於斜谷道口伺候。孔明引蜀兵三十四萬，分五路而進，皆出祁山取齊。<br />
　　卻說魏主設朝，因舊歲有青龍自摩坡井內而起，故改為青龍元年。此時乃青龍二年春二月也。近臣奏曰．「邊官飛報，說蜀兵三十四萬，分五路復出祁山。」魏主曹叡聞之，大驚失色，急召司馬懿至，曰：「蜀兵三年不曾入寇，今諸葛亮又出祁山，如之奈何？」懿奏曰：「臣夜觀天象，見中原旺氣正盛，彗星犯於太白，大不利於西川。今孔明負才智，逆天道，又來入寇，乃自覓死也。臣賴陛下洪福，願保四人同去，必破蜀兵。」叡曰：「卿舉來，朕察之。」懿曰：「夏侯淵有四子：長曰夏侯霸，字仲權；次曰夏侯威，字季權；三曰夏侯惠，字雅權；四曰夏侯和，字義權。霸、威二人，弓馬熟閒，武藝精通；惠、和二人，深知韜略，善曉兵機。此四人常欲與父報仇，未遂其志。臣保夏侯霸、夏候威作左右先鋒，夏侯惠、夏侯和為行軍司馬，共贊兵機，以退蜀兵。」叡曰：「向者夏侯楙駙馬共議軍機，陷了許多人馬，見今羞慚不還。此四人乃與楙同否？」懿回奏曰：「此四人大不同也。」叡從之，命司馬懿為大都督，凡用將士，量才委之。發敕調兩京及山東、山西、河南、河北、隴右各處兵馬，皆聽懿提調委用。懿受命辭朝出城，叡囑曰：「卿徑到渭汝下寨，但堅守為上，專挫其鋒。若蜀兵不得志，必詐退引誘，卿勿退之。待彼糧盡，擄掠不獲，必自走也。乘虛攻之，則取勝不難，亦免軍馬疲勞。此長久良計，卿勿怠慢也。」懿頓首拜辭，受命而去。魏主同多官人朝。<br />
　　卻說司馬懿到長安，聚集軍馬四十餘萬，皆來渭濱下寨已畢；又撥五萬軍伐木，於渭水上搭起九座浮橋，先鋒夏侯霸、夏侯威過了渭水，創建頭營；又於大營之後東原地名築起一城，以防不虞。懿正與諸官商議，忽報郭淮、孫禮人見。懿迎入，禮畢，淮曰：「今蜀兵見在祁山，又來水口，倘蜀兵跨渭登原，接連北山，阻絕隴道，搖蕩民夷，非國家之利也。」懿曰：「公言是也。二公可就總督隴西軍馬，據北原下寨，深溝高壘，按兵休動，只待彼兵糧盡，方可攻之。」郭淮、孫禮引兵至北原下寨了畢。<br />
　　卻說孔明復出祁山，下五個大寨，按左、右、中、前、後，自斜谷直至劍閣，一連下十四個大寨，分屯軍馬，以為久計。每日令人巡哨。忽人報曰：「郭淮、孫禮引隴西之兵，於北原下寨。」孔明喚諸將曰；「魏兵於北原安營者，懼吾取此路，阻其隴西之兵也。吾今虛攻北原，卻暗取渭濱。「遂先令人紮木筏百餘只，上載草把，選慣熟水手五千人駕之：「夤夜只攻北原，司馬懿必起兵去救。彼若少敗，把後軍先渡過岸去，然後把前軍卻下筏，休要上岸，順水取浮橋，放火燒斷，以攻其後。吾自引一軍，去取前營之門。若得渭水之南，勢如泰山矣。」諸將遵令，一一行之。<br />
　　早有巡哨軍報知司馬懿。懿喚眾將曰：「孔明如此施設，其中有計也。以取北原為名，順水來燒浮橋，亂其吾後，卻攻吾前也。」即傳令與夏候霸、夏候威曰：「若聽的北原發喊，便提兵於渭水南山之中，待蜀兵至，可擊之。」又令張虎、樂綝音申引二千弓弩手，伏於渭水浮橋北岸：「若蜀兵乘木筏順水而來，休令近橋，可一齊射之。」又傳令與郭淮、孫禮曰：「孔明來北原暗渡渭水，汝新立之營，人馬不多，可盡伏於半路。若蜀兵於午後渡水，黃昏時分必來攻汝，汝詐敗而走。蜀兵必追，汝等皆以弓弩射之。吾水陸並進。若蜀兵大至，只看吾指揮而擊之。」各處下令已畢，又令二子司馬師、司馬昭，引兵救應前營去了。懿自引一軍來救北原。<br />
　　卻說孔明令魏延、馬岱引兵渡渭水，攻北原；令吳班、吳懿引兵上木筏，燒浮橋；令王平、張疑為前隊，姜維、馬忠作中隊，廖化、張翼作後隊：兵分三路，去攻渭水旱營。是日午時，人馬離大寨，盡渡渭水，緩緩列成陣勢而行。魏延在前，馬岱在後，往北原進發。吳班、吳懿把住渭水口，準備去燒浮橋。<br />
　　卻說魏延將近北原，天已黃昏，孫禮哨見，便棄營而走。魏延知有難備，急退軍時，四下喊聲大震，左有司馬懿，右有郭淮，兩路兵殺來，蜀兵大敗。魏延、馬岱奮力殺出，蜀兵太半死於水中，餘者奔逃無路。幸得吳懿引兵殺來，救了敗兵，過了岸拒住。吳班分一半兵撐筏．順水來燒浮橋，卻被張虎、樂綝在岸上亂箭射住。吳班中箭死於水中，餘軍跳水逃生，木筏盡被魏兵所奪。此時王平、張疑不知北原兵敗，只奔到魏營，天已二更，只聽的喊聲大震。王平與張嶷曰：「軍馬攻打北原，未知勝負。渭南之寨，見在面前，如何不見魏兵巡哨？莫非司馬懿知道了，先作難備也？我等且看浮橋火起，方可進兵。」二人勒住軍馬，忽背後一騎馬飛報曰：「丞相教軍馬急回。北原兵、浮橋兵俱失了。」王平、張嶷大驚，急退兵時，原來魏兵抄在背後，一聲炮響，火光沖天，魏兵一齊殺來。王平、張嶷引兵相迎，兩軍大戰一場。平、嶷二人奮力殺出，蜀兵折傷太半。<br />
　　孔明回到祁山大寨，收聚敗兵，約折萬餘，心中憂悶。長史楊儀告曰：「魏延口出怨言，說丞相看他如糞土，時常欺慢，故令渭水廝殺，心中懷怨，方有此失。」孔明叱之曰：「吾自有主意，汝休出讒言也！」儀惶恐而退。忽報費禕自成都來見丞相。孔明喚入。費禕禮畢，孔明曰：「吾有一書，正欲煩你去東吳一會，你肯去否？」禕曰：「丞相之命，豈敢違也。」孔明寫書，付費禕去了。<br />
　　禕持書徑到建業，入見吳主孫權，呈上孔明之書。權拆封視之。書曰：<br />
　　漢丞相、武鄉侯臣諸葛亮頓首再拜，致書於東吳皇帝陛下：漢室不幸，王綱失紀；曹賊篡逆，蔓延及今。皆思剿滅，未遂同盟。亮受昭烈皇帝寄托之重，敢不竭力盡忠。今大兵已會於祁山，狂寇將亡於渭水。伏望陛下，以念同盟之義，命將北征，共取中原，平分天下。書不盡言，萬希聖明垂察！<br />
　　吳主覽畢大喜，乃召費禕曰：「朕久欲興兵，未得會合丞相。即目得丞相相會，朕自己親征，入居巢門，取魏合淝、新城；再令陸遜、詣葛瑾等屯兵於江夏、沔口，取襄陽；孫昭、張承等兵出廣陵，取淮陽等處：三處一齊進兵，共軍馬三十萬，剋日興師。費禕頓首拜謝曰：「誠如此言，則中原目下可破矣！」吳主遂設宴待之。吳主問曰：「丞相軍前，善識兵機，當先破敵，用誰？」禕答曰：「獨魏延為首也。」吳主又問曰：「記建功勞，兼管糧草，用誰？」禕答曰：「長史楊儀也。」吳主笑曰：「膚雖未見此二人，久知其行，真乃小輩耳，於國何益？若一朝無孔明，必為兩人取敗矣！卿等於君前，何不深議也？」禕曰：「陛下之言是也。臣今歸去，嚴加計之。」<br />
　　遂拜辭吳主，回到祁山，見了孔明。孔明問曰：「吳主其意允否？」費禕曰：「吳主起三十萬兵，三路御駕親征。」孔明又問曰：「別有言否？」費禕將論魏延、楊儀之事告之。孔明歎曰：「真聰明之主也！此二人吾非不知，為惜其智勇，不忍殺之。』禕曰：「亟相早宜區處。」孔明曰：「已定奪下了。」禕拜辭，回成都去了。<br />
　　忽報魏將鄭文背反來降。孔明喚入問之，鄭文曰：「某乃魏之偏將。近與秦朗同領兵馬，聽司馬懿調用。不料懿徇私偏向，將泰朗加為前將軍，視文如草芥，待文如糞土，又行陷害，因此十分虧負，故來投丞相麾下。願為車前一卒，執鞭補報。」言未畢，人報秦朗單搦鄭文交戰。孔明曰：「此人武藝比汝若何？」文曰：『某當立斬之。」孔明曰：「汝若先殺秦朗，吾不疑也，必當重用。」鄭文忻然上馬，要與秦朗交戰，孔明出營視之，只見秦朗挺槍大罵曰：「反賊！盜吾戰馬來此，早早還吾！」言訖，直取鄭文。文舞刀相迎，只一合，斬秦朗於馬下。魏軍各自逃走。鄭文提秦朗首級入營。孔明曰：「汝再去剝將死屍衣服來。」文就納下首級，復出營來剝衣服。孔明又來看畢，回到帳中坐定，喚鄭文至，勃然大怒，叱左右：「推出斬之！」鄭文曰：「小將無罪，何故如此？」孔明日：「吾自幼識秦朗，安敢欺我？」文拜告曰：「此乃秦朗之弟秦明也。」孔明笑曰：「司馬懿令汝詐降，於中取事，以圖功勞，是否？汝若不實告，吾必斬之！」鄭文只得從實招成，泣告免死。孔明賂施小計，就此而行，要捉司馬懿。未知如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>