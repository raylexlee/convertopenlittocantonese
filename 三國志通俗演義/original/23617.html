<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　孔明再上出師表</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孔明再上出師表</font></h4>
			　　時大蜀建興六年秋九月，魏都督曹休被陸遜大破於石亭，車仗馬匹，軍資器械並皆罄盡，休惶恐太甚，連夜奔走，因此氣憂成病，到洛陽發背而死。賈逵面奏魏主。叡大痛不已，敕厚葬之。須臾，司馬懿引兵而還，眾將接入，問曰：「曹都督兵敗，即元帥之干係，何故急回耶？」懿曰：「吾料諸葛亮知吾兵敗，必乘虛來取長安也。倘隴西緊急，何人救之？吾故回耳。」眾皆以為怯懼，哂笑而退。<br />
　　卻說東吳使命將請兵伐魏之書，並大破曹休之事，細奏後主，一者顯自己威風，二者通和會之好。後主大喜，令人持書去漢中報知孔明，說曹休兵敗而死。此時孔明兵強馬壯，糧草豐足，所用之物，一切完備，正要出師，聽知此事，忻然而喜，即設宴大會諸將，計議出師。忽一陣大風自東北角上而起，把庭前松樹吹折。眾皆大驚。孔明繡傳一課，曰：「此風主損一大將也。」諸將未信。正飲酒之間，忽報鎮南將軍趙雲之長子趙統、次子趙廣，二人來見丞相。孔明大驚，擲杯於地曰：「子龍休矣！」二子入見，拜哭曰：「某父昨夜三更，病重而死。」眾皆痛哭，孔明跌足而哭曰：「今歲不想喪了許多將佐，今日子龍又死，乃國家損一棟樑，吾去一臂也！」孔明哭罷，遂令二子入成都面君。後主所言，放聲大哭，曰：「朕昔幼時，非子龍必死於軍之中矣！」即下詔厚葬，諡封大將軍、順平侯，敕葬於成都錦屏山之東。建立廟堂，四時享祭，命太常致祭，詔曰：<br />
　　雲昔從先帝，功績既著。朕以幼沖，涉途艱險，賴恃忠順，濟於危險。夫諡所以敘元勳也，經營天下，遵奉法度。當陽之役，義貫金石。忠以衛上，君念其賞；禮以厚下，臣志其死。死者有知，足以不溺；生者感恩，足以殞身。謹按諡法，柔賢慈惠曰：「順」，執事有班曰：「平」，故特賜大將軍、順平侯。主者施行。<br />
　　後史官有廟贊曰：<br />
　　救主功勳大，興邦名譽彰。扁舟飛漢水，匹馬向當陽。<br />
　　義膽深包體，忠心並日光。留芳青史上，應是與天長。<br />
　　又詩曰：<br />
　　匹馬單槍敢獨行，摧鋒破敵任縱橫。皆稱飛虎一身膽，不負英雄千古名。<br />
　　黑髮當陽扶幼主，白頭箕谷保殘兵。忠心到底無移改，溢法還應得「順平」。<br />
　　又詩曰：<br />
　　一馬能將萬騎衝，西除東當剿群凶。鏖兵惡戰全忠者，惟有常山趙子龍！<br />
　　卻說後主將子龍祭葬已畢，封趙統為虎賁中郎，封趙廣為牙門將，就令守墳。二人謝辭去了。忽近臣奏曰：「諸葛丞相將軍馬分撥已定，乃令楊儀再上《出師表》。」後主就御案上拆封視之。表曰：<br />
　　先帝慮漢、賊不兩立，王業不偏安，故托臣以討賊也。以先帝之明，量臣之才，故知臣伐賊，才弱敵強也。然不伐賊，王業亦亡。惟坐而待亡，孰與伐之？是故托臣而弗疑也。臣受命之日，寢不安席，食不甘味；思惟北征，宜先入南：故五月渡瀘，深入不毛，並日而食。臣非不自惜也，顧王業不可得偏安於蜀都，故冒危難以奉先帝之遺意，而議者謂為非計。今賊適疲於西，又務於東，兵法「乘勞」：此進趨之時也。謹陳其事如左：高帝明並日月，謀臣淵深，然涉險被創，危然後安；今陛下未及高帝，謀臣不如良、平，而欲以長策取勝，坐定天下，此臣之未解一也。劉繇、王朗，各據州郡，論安言計，動引聖人，群疑滿腹，眾難塞胸；今歲不戰，明年不徵，使孫策坐大，遂並江東，此臣之未解二也。曹操智計，殊絕於人，其用兵也，彷彿孫、吳，然困於南陽，險於烏巢，危於祁連，逼於黎陽，幾敗北山，殆死潼關，然後偽定一時爾；況臣才弱，而欲以不危而定之，此臣之未解三也。曹操五攻昌霸不下，四越巢湖不成，任用李服而李服圖之，委任夏侯而夏侯敗亡，先帝每稱操為能，猶有此失；況臣駑下，何能必勝？此臣之未解四也。自臣到漢中，中間期年耳，然喪趙雲、陽群、馬玉、閻芝、丁立、白壽、劉郃、鄧銅等，及曲長屯將七十餘人，突將無前，賨、叟賨，音叢。、青羌，散騎武騎一千餘人，此皆數十年之內，所糾合四方之精銳，非一州之所有；若複數年，則損三分之二也。當何以圖敵？此臣之未解五也。今民窮兵疲，而事不可息，則住與行勞費正等；而不及早圖之，欲以一州之地，與賊持久，此臣之未解六也。夫難平者，事也。昔先帝敗軍於楚，當此時，曹操拊手，謂天下已定。然後先帝東連吳、越，西取巴、蜀，舉兵北征，夏侯授首，此操之失計而漢事將成也。然後吳更違盟，關將毀敗，秭歸蹉跌，曹丕稱帝，凡事如是，難可逆見。臣鞠躬盡力，死而後已；至於成敗利鈍，非臣之明所能逆睹也。謹表以聞，仰於聖斷。建興六年冬十一月日，丞相諸葛亮上表。<br />
　　後人有詩贊曰：<br />
　　出師前後表，情切意尤深。觀者不垂淚，應無忠義心。<br />
　　後主覽畢甚喜，即敕令孔明出師。孔明受命，起三十萬精兵，引大小將士，令魏延總督前部先鋒，徑奔陳倉道口而來。<br />
　　早有細作報入洛陽。司馬懿奏知魏主，大會文武商議。大將軍曹真出班奏曰：「臣昨守隴西，功微罪大，羞愧至深，未有竭力攄忠。攄，音書。臣近得一員大將，使六十斤大刀，騎千里徵【馬宛】馬，開兩石鐵胎弓，暗藏三個流星錘，百發百中，有萬夫不當之勇，乃隴西狄道人也，姓王，名雙，字子全。臣保此人為先鋒，乞賜三軍，必擒諸葛亮矣。」叡大喜，便召王雙上殿。視之，身長九尺，面黑睛黃，熊腰虎背。叡笑曰：「朕得此大將，有何慮耳！」遂賜錦袍金甲，封為虎威將軍、前部大先鋒。曹真為大都督。真謝恩出朝，遂引十五萬精兵，會合郭淮、張郃，分道守把隘口。<br />
　　卻說蜀兵行至陳倉，見有城池，急回告孔明，說：「陳倉口築起一城，內有大將霍昭守之，深溝高壘，遍排鹿角，十分嚴整，不如棄了此城，從太白嶺馬道而出祁山甚便。」孔明曰：「陳倉正北是街亭；如不得此城，難以進兵，如得此城，盡將城中之物賞軍。切不可稽遲！」魏延遂引兵徑到城下，四面攻之。連日不能破。復來告孔明，說城難打。孔明大怒，要殺魏延。忽帳下一人告曰：「某雖無才，隨丞相多年，未嘗報效；願去陳倉城中，說霍昭來降，不用張弓只箭。」眾視之，乃部曲鄞祥也。孔明大喜曰：「汝用何言說之？」祥曰：「霍昭與某同鄉，自幼契交，乃隴西人氏。某流落西川，久不相見。某今到彼，以利害說之，必來降矣！」孔明即令行之。鄞祥驟馬徑到城下，叫曰：「霍伯道，故人鄞祥來見。」城上人報知郝昭。昭令開門放入，登城相見。昭問曰：「故人因何到此？」祥曰：「吾在西蜀孔明帳下為參贊軍機，待以上賓之禮。特來見公，看吾之面，開門投降。」昭勃然變色，起身而言曰：「諸葛亮乃我國仇敵之人也！吾事魏，汝事蜀，各事其主，昔時為昆仲，今日為仇敵！汝再不必多言，便請出城！」祥再欲開言，霍昭已出敵樓去了。魏軍急催上馬，趕出城外。祥回頭視之，見霍昭倚定護心木欄杆。祥勒馬，以鞭指之曰：「伯道賢弟，何太情薄耶？」昭曰：「魏國法度，兄所知也。吾受國恩，有不可言者，但有死而已，兄不必下說詞。早回見諸葛亮，教快來攻城，吾不懼之。」祥回告孔明曰：「霍昭未等某開言而阻之。」孔明曰：「汝可再去見他，以利害說之。」祥又到城下勒馬高叫曰：「伯道賢弟，聽吾忠言，汝乃一孤小城池，怎拒數十萬之眾？今不早降，豈不愚乎？倘城破身亡，有何益也？今賢弟執迷，不順大漢，卻屈膝而事奸魏，乃不知天命、不辨清濁耳！願伯道思之。」郝昭大怒，拈弓搭箭，指鄞祥而喝：「吾前言已定，汝不必再言！早早速退！吾不射汝！」鄞祥回見孔明，具言霍昭如此如此。孔明大怒曰：「匹夫無禮太甚！安敢欺吾無攻城之具也！吾一切完備，俱在軍中，吾自去攻之！遂傳令三軍齊力進發。試看霍昭如何抵當，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>