<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　諸葛亮三出祁山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>諸葛亮三出祁山</font></h4>
			　　卻說東吳眾官皆勸吳王伐魏，權猶豫未決。張昭奏曰：「近聞武昌東山，鳳凰來儀；大江之中，黃龍累現。主公德配唐、虞，明及文、武，可即皇帝位，然後興兵未晚矣。」多官皆應曰：「子布之言是也。」遂選定夏四月丙寅日，築壇於武昌南郊。是日，群臣請權登壇，即皇帝位，乃告祝曰：<br />
　　皇帝臣孫權敢用玄牡昭告於皇皇后帝：漢享國二十有四世，歷年四百三十有四，行氣數終，祿祚運盡，普天弛絕，率土分崩。孽臣曹丕遂奪神器，丕子叡繼作世慝，淫名亂制。臣權生於東南，遭值期運，承乾秉戎，志在平世，奉辭行罰，舉足為民。群臣將相，州郡百城，執事之人，咸以為天意已去於漢，漢氏已絕祀於天，皇帝位虛，郊祀無主。休徵嘉瑞，前後雜沓，曆數在躬，不得不受。權畏天命，不敢不從，謹擇元日，登壇燎祭，即皇帝位。惟爾有神享之，左右有吳，永終天祿。<br />
　　是日祭畢，大赦江東，改黃武八年為黃龍元年。諡父破虜將軍孫堅為武烈皇帝，母吳氏為武烈皇后，兄討逆將軍孫策為長沙桓王。立子孫登為皇太子。命諸葛瑾之長子諸葛恪為太子左捕，張昭之次子張休為太子右弼。<br />
　　恪字元遜，身長七尺六寸，少鬚眉，折頞廣額，大聲清高，極聰明，善應對。權甚愛之。年六歲時，忽值東吳筵會，權見諸葛瑾面長，乃戲之，令人牽一驢來，用白粉筆書其面曰：「諸葛子瑜。」眾皆大笑。恪跪而告，乞借粉筆，再添二字：「諸葛子瑜之驢。」滿座之人，無不驚訝。權大喜，遂將驢賜之。又一日，大宴官僚，權命恪把盞。巡至張昭面前，昭不飲，曰：「此非養老之禮也。」枚與恪曰：「汝能教子布飲乎？」恪應之，便與昭曰：「昔司馬尚父年九十，秉旄仗鉞，猶未告老。今日大宴，但臨陣之日，張先生在後；飲酒之日，先生在前，今日推辭，何謂不養老？」昭無言可答，只得飲之。恪應對如流，權因此愛之，故命輔太子。昭佐吳主，位列三公之上。權封顧雍為丞相，封陸遜為上將軍，輔太子守武昌。權復還建業即金陵郡。群臣共議伐魏之策。張昭奏曰：「陛下初登寶位，未可動兵，只宜修文偃武，增設學校，以安民心。遣使入川，與蜀同盟，共分天下，緩緩圖之。」<br />
　　權從其言，即令使命，星夜入川，來見後主。禮畢，細奏此事。後主聞知，遂與群臣商議。蔣琬奏曰：「可令人問於丞相。」後主即令陳震徑到漢中見孔明，言曰：「東吳孫權即了帝位，命人入川，與蜀同盟，平分天下。」孔明曰：「可令人齎禮物入吳作賀，乞遣陸遜興師，要分其勢，魏期必命司馬懿拒之。懿若南拒東吳，我再出祁山，長安可圖也。若得長安，乘勢伐魏，此萬全之計也。」遂令太尉陳震，將名馬玉帶、金珠寶貝入吳作賀。晨徑到東吳，見了吳主，呈上國書。權大喜，設宴相待，打發回蜀。權傳旨，令陸遜虛做起兵之聲，遙與西蜀為勢。遜受命，曰：「此乃孔明懼司馬懿之謀也。既然同盟，不得不從。」回顧左右曰：「教吳兵且養銳氣，待孔明攻魏至急，吾卻乘虛，好取中原也。」即時下令，教荊、襄各處都要訓練人馬，擇日興師。陸遜之意，欲魏蜀相吞，盡力伐之。<br />
　　卻說陳震回到漢中，報知孔明。孔明尚憂陳倉不可輕進，先令人去探，回報說：「陳倉城中，霍昭病重。」孔明曰：「大事成矣。」遂喚魏延、姜維，吩咐曰：「汝二人領五千兵，星夜宜奔陳倉城下，如見火起，並力取城。」二人俱未深信，又來告曰：「何日可行？。孔明曰：「三日都要完備，不須辭我便行」二人受計去了。又喚關興、張苞至，附耳低言，吩咐曰：「如此如此。」二人受了密計而去。<br />
　　卻說霍昭病重，慌報張郃。郃急上表，差人來替霍昭。郭淮聽知霍昭病重，乃與張郃商議曰：「霍昭與我至厚，今病重，你可速去替他。我自寫表申奏朝廷，別行定奪。」張郃恐陳倉有失，引三乾兵急來替霍昭。此時霍昭病深，當夜正呻吟之間，忽報蜀兵到城下了。昭令人上城守把。時各門上火起，城中大亂。昭聽知，遂驚死。蜀兵一擁入城。<br />
　　卻說魏延、姜維到了城下看時，並不見一面旗號，又無打更之人。二人驚疑，不敢攻城。忽然城上一聲炮響，四面旗幟齊豎。二人大驚，勒馬視之，見一人綸巾羽扇，鶴氅道袍，城上大叫曰：「汝二人來的遲了！」二人視之，乃孔明也。二人慌忙下馬，拜伏於地曰：『軍師真神計也！」孔明令放入城，言曰：「吾常憂陳倉城未能取之，乃使人打細報來，說陳倉霍昭病重。汝等已知吾令，汝三日內領兵取之，此乃穩眾人之心也。吾卻令關興、張苞只推點軍，暗出漢中。是吾藏於軍中，星夜倍道徑到城下，使彼不能調兵也。吾早有細作在城內，放火吶喊相助，令魏兵驚懼不定。兵無主將，自然亂矣。吾故取之。兵法雲：『出其不意，攻其無備。』正謂此也。今霍昭已亡，吾甚憐之。令伊妻小扶靈柩回魏，以表其忠。」魏延、姜維拜曰：「丞相用兵如神，仁德極厚，某等何憂哉！」孔明曰：「汝二人且莫卸甲，可引兵去襲散關。把關之人若知兵到，必自走矣。」<br />
　　魏延、姜維受令，引兵徑到散關。把關之人果然盡走。二人上關，方欲卸甲，遙見關外塵頭大起，魏兵到來。維曰：『丞相神算也！」二人登樓視之，乃魏將張郃也。二人歎曰：「丞相令我等引兵先取此關，把關之人聞是蜀兵，必早走矣。若去遲，魏兵到也。今果如此！可令兵守住險道。」延即引兵拒之。張郃見蜀兵把住要路，遂令退軍。延隨後趕來催殺一陣，魏兵死者無數，張郃大敗遠去。延回到關上，令人報知孔明。孔明先自領兵出陳倉斜谷，取了建威地名。後面蜀兵陸續進發。後主又命大將陳式來助。孔明驅大兵復出祁山，安下營寨。孔明聚眾言曰：『吾二次出祁山，不得其利，今又到此。吾料魏人必依舊戰之地，與吾相敵。彼意疑我取雍、郿二處，必以兵拒之。吾觀陰平、武都二郡，與漢連接，若得此二城，亦可分魏兵之勢。何人敢取之？」姜維曰：「某願往之。」王平亦應曰：「某願注。」孔明大喜，遂令姜維引兵一萬取武都，王平引兵一萬取陰平。二人引兵去了。<br />
　　再說張郃回到長安，來見郭淮、孫禮，說：「陳倉己失，霍昭已亡，散關亦被蜀兵奪了。今孔明復出祁山，分道進兵。」淮大驚曰：「若如此，必取雍、郿二城矣！」遂令張郃守長安，令孫禮保雍城。淮自引兵星夜來拒郿城，再上表入洛陽告急。<br />
　　卻說魏主曹叡設朝，近臣奏曰：「陳倉城已失，霍昭已亡，諸葛亮又出祁山，散關亦被蜀兵奪了。」叡大驚，忽一人又奏曰：「近得滿寵等表文，說東吳孫權僭稱帝號，與蜀同盟。今遣陸遜在武昌訓練人馬，聽候調用，只在朝夕，必入寇矣。」叡聞知兩處危急，舉止失措，甚是驚慌。此時曹真病未癒可，即召司馬懿商議曰：「兩下危急，可先退何處？」懿奏曰：「以臣愚意所料，東吳必不舉兵。」叡曰：「卿何以知之？」懿奏曰：「先孫權獨拒江東，心滿意足，再無遠圖之心；次後陸遜復得荊州時，權自謂太過分矣。今稱帝號，民心未安，何敢妄動？蜀之孔明常思報先主之恩，復猇亭之仇，終欲吞吳，非不為也，蓋力不及耳；又誠恐中原從旱路興兵伐之，故暫與東吳同盟也。今孔明又出祁山，懼東吳乘虛而擊，故遣人作賀求吳，假作興兵之勢，以分中國之兵。吳欲吞魏，恐蜀襲吳，因此不敢興兵，卻坐觀成敗。今吳興兵，乃虛詐之計，實不舉也。蜀興兵，乃誠實之情，欲克中原也。臣故知東吳不發兵矣。」叡歎曰：「卿真乃大將之才也，」遂封懿為大都督，總攝隴西諸路軍馬，令近臣取曹真的總兵將印來。懿奏曰：「臣自去取之。」遂辭帝出朝，徑到真府下，先令人入府報知，懿方入見真。問病畢，懿曰：「東吳、西蜀會合，興兵入寇，今孔明又出祁山下寨，明公知之乎？」真驚訝曰：「吾家下知吾病重，故不使吾聞之。似此國家危急，何不拜仲達為都督，以退蜀兵耶？」懿曰：「某才薄智遣，不稱其職。」真曰：「取印與仲達。」懿曰：「都督少慮，某願助一臂之力，只不敢受此印也。」再三推辭，堅執不受，真躍起身曰：「如仲達不領此任，中國必危矣！吾當扶病見帝以保之。」言訖，復臥於床上。懿曰：「天子已有命旨，某不敢受。」真大喜曰：「仲達今領此任，以退蜀兵。再有機伐，吾當努力自去矣。」懿見真再三讓印，遂受之。入內辭了魏主，引兵往長安來，與孔明鬥智。未知勝負如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>