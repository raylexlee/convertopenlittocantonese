<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　馬超興兵取潼關</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>馬超興兵取潼關</font></h4>
			　　卻說獻策之人，乃治書侍御史、參丞相軍事，穎川許昌人也，陳寔之孫，陳紀之子，名群，字長文。操問曰：「陳長文有何良策？」群曰：「目今劉備、孫權結為唇齒，若劉備欲取西川時，丞相可命上將親提大兵，會合淝之眾，徑取江南，則孫權求救於劉備；劉備意在西川，必無心救孫權矣。其孫權力乏，兵衰勢敗，江東之地，先為丞相所得。若得江東，則談笑連荊州，一鼓而可平收矣。若得荊州，則劉備進退無門，西川亦屬丞相也。」操曰：「長文之言，正合吾意。」即時起大兵三十萬，徑下江南；令合淝張遼準備糧草，以為供給。<br />
　　早有細作報知吳侯孫權。權聚眾將商議，張昭進曰：「昔魯子敬與玄德有恩，其言必從，更兼是吳中佳婿。可差人往子敬處，教急發書過荊州，使玄德同力拒曹，則江南之患可解矣。」孫權即差人往子敬處，令求救於玄德。魯肅遂修書，遣人到荊州。玄德看了書中之意，留使者於館舍，差人往南郡請孔明。孔明到荊州，玄德將魯肅書與孔明看畢，孔明曰：「也不動江南兵，也不動荊州士，使曹操不敢正覷東南。回書與魯肅，教高枕無憂。若但有北兵侵犯，皇叔自有退兵之策。」使者去了。玄德問曰：「今操起三十萬大軍，會合淝之眾，一擁而來，先生有何妙計可退？」孔明曰：「操平生所慮者，乃西涼之兵也。近操賊戮滅馬騰全家，其子馬超見統西涼之兵，必恨操矣。主公可作一書，結構馬超，超必興兵入關，操豈有下江南之閒暇乎？」玄德大喜，即時令孔明作書，遣一心腹人徑往西涼州投下。<br />
　　卻說馬超在西涼州，夜感一夢，夢見身臥雪地，群虎來咬，驚覺心疑。次早，聚各寨將佐都到。超管下八寨，有八員頭目，乃侯選、程銀、李堪、張橫、梁興、成宜、馬玩、楊秋也。這八部軍馬共二十萬，超自有六萬餘。當日會集眾將，超言夢中之事。眾未及言，忽帳下一人，立於當面。其人生得面圓睛突，身長八尺餘，見為八部首將，乃超帳前心腹校尉，南安狟道人也，姓龐，名德，字令明，對超言曰：「雪地遇虎，不祥之兆也。莫非老將軍在許昌有事否？」忽一人至前，哭拜於地曰：「叔父並弟死矣！」超視之，乃伯弟馬岱也。超驚問為何，岱曰：「叔父與侍郎黃奎同力殺操，不幸事泄，兩家皆斬於市曹。惟岱跳牆走脫，扮作丐者出城，受千生萬死而來。」超哭倒於地，眾將寬解。忽報荊州劉皇叔遣人齎書至。超止淚，拆封視之。書曰：<br />
　　備頓首再拜徵西大將軍麾下：伏念漢室不幸而遭遇操賊專權，黎庶雕殘，致使奸臣秉政，欺君罔上，結黨成群，天下之人無不欲食其肉也。令尊翁忠義聞於四海，今被操之所害，此本不共天地、同日月之仇也。為子之道，安忍坐視？若能率西涼之兵以敵操之勢，備當舉荊、襄之眾以遏操之威，則逆操可擒，奸黨可滅，仇辱可報，漢室可興。誠能如是，幸莫大焉！書不盡言，立待回報。建安十六年七月上旬日書。<br />
　　馬超看畢，即時泣淚回書，使回荊州。<br />
　　超隨起西涼軍馬，正欲進發，忽西涼太守韓遂使人請馬超。超往見之，遂將出曹操書示之，內雲：「若將馬超擒赴許昌，即封汝為西涼侯。」超拜伏於地曰：「請叔父就縛俺弟兄二人，解赴許昌，免叔父戈戟之勞。」遂扶起而言曰：「吾與汝父結為弟兄，安忍害汝？故請汝來觀書。汝若興兵，吾當相助。」馬超拜謝。遂將操使者推出斬之，盡起大軍望潼關奔殺而來。長安郡守锺繇音由，一面飛報曹操，一面引軍拒敵。繇引軍二萬，離長安京兆府，佈陣於野。西涼州前部先鋒馬岱，引軍一萬五千，浩浩蕩蕩，漫山遍野而來。锺繇出馬答話。岱使寶刀一口，與繇交戰。不一合，繇大敗奔走。岱提刀趕來。馬超、韓遂引大軍都到，踏平村野，圍住長安。繇上城守護。長安乃西漢建都之處，城廓堅固，壕塹險深，急切攻打不下。一連圍了十日，不得長安。龐德進計於馬超曰：「長安城中土硬水咸，甚不堪食，更兼無柴。今圍十日，軍民饑荒，不如且收軍退，如此如此，唾手可得。」馬超曰：「此計大妙！」即時差「令」字旗傳與各部，盡教退軍。當晚馬超親自斷後，各部軍馬漸漸而退。锺繇次日登城看時，軍皆退了，只恐有計，令人於西門哨探，果然遠去，方才放心，縱令軍民出城打柴取水。眾皆畏懼西涼兵又來，多取柴水入城，往來紛紛，不計其數。初時也自計較；後三日心安，大開城門，放人出入。第五日，人報馬超引八部兵又到。軍民奔競入城。锺繇教城上守護，繇自引部將各門提調。<br />
　　卻說西門守將锺繇弟锺進，正在城頭上防禦，馬超直來城下大叫：「若不獻門，老幼皆誅！」锺進也在城上辱罵。約近三更，城門裡一把火起。锺進急來救時，城邊轉過一人，舉刀縱馬大喝曰：「龐德在此！」立斬锺進於馬下。原來龐德獻計，故意退軍，卻扮作打柴軍，雜在百姓夥內，入城內應。德引十餘勇士，左衝右突，殺散軍校，斬關斷鎖，放馬超、韓遂軍馬入城。锺繇從東門棄城而走。馬超、韓遂得了城池，賞勞三軍。<br />
　　卻說锺繇退守潼關，飛報曹操。操知失了長安，那有徵南之意，遂喚曹洪、徐晃：「先帶一萬人馬，替锺繇緊守潼關。如十日內失了關隘，並皆斬之；十日外，不乾汝二人之事。我統大軍隨後便至。」二人領了將令，星夜便行。曹仁諫曰：「兄弟性躁，誠恐誤事，某當一往。」操曰：「你與我押送糧草，隨後也起。」<br />
　　卻說曹洪、徐晃到潼關，替锺繇堅守關隘，並不出戰。馬超軍士中選有能言快語、聲音響亮者徑來關下，把曹操三代毀罵。曹洪大怒，要提兵下關廝殺。徐晃諫曰：「此是馬超要激將軍廝殺，切不可與戰。待丞相大軍來，必有主畫。」馬超軍日夜輪流十番毀罵。曹洪只要廝殺，徐晃苦苦當住。一過九日，當日在關上看時，西涼軍都棄馬在於關前草地上坐，多半困乏，就於地上睡臥。曹洪便教備馬，點起三千精兵，殺下關來。徐晃恐怕有失，也領兵隨後趕來。西涼兵棄馬拋戈而走。洪得勝，迤邐追趕。徐晃急縱馬趕來，大叫曹洪回馬。忽然背後喊聲大震，馬岱殺來。曹洪、徐晃急奔關時，一棒鼓響出律律，山背後兩軍截住：左是馬超，右是龐德，混殺一陣。曹洪抵當不住，折軍大半，撞出重圍，奔到關上。隨後西涼兵趕來，洪等棄關而走。龐德直殺過潼關，連夜追殺敗軍。行不數里，撞見曹仁軍馬，救了曹洪等一軍，翻身直殺到關下。馬超救了龐德，搶上關來據住。曹仁自回，於路接到兩程，迎著操軍。操知失了潼關，遂喚曹洪入曰：「與你十日限，如何九日失了潼關？」洪曰：「西涼軍兵百般辱罵，因避之。後見彼軍懈怠，乘勢趕去，不想中賊奸計。」操曰：「曹洪年幼躁暴，徐晃你須曉事。」晃曰：「累諫不從。當日晃在關上點糧車，比及知道，小將軍已下關了。晃恐有失，因此趕去。」操大怒，喝斬曹洪。兩班文武皆跪而告曰：「權且計罪。待後有功准罪，無功誅之。」曹洪服罪而退。<br />
　　操次日進兵，直扣潼關。曹仁曰：「可先下定寨柵，然後打關未遲。」操令砍伐樹木，立起排柵，分作三寨，左寨曹仁，右寨夏侯淵，操自居中寨。次日，西涼哨馬直到寨前，操引三寨大小將校殺奔關隘前去，正遇西涼軍馬。兩邊各佈陣圓。操出馬於門旗之前，看西涼之兵，人人勇健，個個英雄。一人手執長槍，生得面如傅粉，唇若抹朱，腰細膀寬，聲雄力猛，乃扶風茂陵人也，姓馬，名超，字孟起。上首者龐德，下首者馬岱，背後八員健將一字兒擺開。操暗暗稱奇，自縱馬與超曰：「汝乃名將之子孫，何故背漢而反耶？」超咬牙切齒，大罵：「操賊！欺君罔上，罪不容誅！害吾父弟，不共戴天之仇！吾當活捉，生食賊肉！」一騎馬，一條槍，殺過陣來。當日勝負還是如何，下回便見分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>