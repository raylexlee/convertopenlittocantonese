<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　劉玄德古城聚義</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>劉玄德古城聚義</font></h4>
			　　卻說關公斬了蔡陽，敗殘軍馬奔回許昌，張飛方才信實。忽報城南有十數騎到，飛便轉出城來看時，果見十數騎輕弓短箭而來。見了張飛，滾鞍下馬。飛視之，乃糜竺、糜芳也。張飛亦下馬來。竺曰：「自從徐州失散，我兄弟二人逃難回鄉，使人遠近打聽，知雲長降了曹操，主公在於河北，並不知將軍來此。昨日道上遇見一伙客人，言說有個姓張的將軍，如此模樣，見今據守古城。吾兄弟斟量，想必是將軍，故來尋訪。今幸得相見。」飛喜曰：「雲長送二嫂，今日方到。乾亦同雲長到此。已知哥哥下落。」糜竺大喜，同來。飛遂請二嫂進城。眾各解甲，請二夫人入衙坐定。眾皆哭拜於階下。二夫人亦傷感不已。張飛卻才備問仔細。甘夫人說雲長前後歷過之事，張飛方哭，參拜雲長。飛等各言其事已畢，乃殺豬羊賀喜。雲長曰：「兄長未到，甚酒食能充肺腑也？」孫乾曰：「此去汝南不遠，明日共往取之。」當日權且將息。<br />
　　次日，雲長、孫乾二人，吩咐眾人皆在古城等候。二人引十數騎，徑奔汝南來。劉辟、龔都接著，乾便問：「皇叔何在？」劉辟曰：「皇叔到此處住了數日，為見軍少，再回河北商議，三日前去了。」雲長怏怏不樂。乾曰：「將軍休憂。只用這一番驅馳，再往袁紹處走一遭，報知皇叔，同到古城便了。」<br />
　　雲長辭別劉辟、龔都，回至古城，與張飛說知此事。飛欲自往，雲長曰：「有此一城，便是我等安身之處，未可輕棄。我與孫乾同往取兄，汝可堅守古城。」飛曰：「你斬他顏良、文丑，如何去得？」雲長曰：「汝但放心，見機而變。」遂收拾二十餘騎隨行。雲長喚周倉曰：「臥牛山裴元紹處，共有多少馬匹軍士？」倉曰：「有五百餘人，馬五六十匹。」公曰：「我等抄近路去取兄長。你可往臥牛山，招此一路人馬，於大路上迎來，勿得有誤。」周倉欣然上馬而去。<br />
　　雲長、孫乾投冀州來，將至界首，孫乾曰：「將軍只在此間尋個去處宿歇。某自入境，見皇叔報知，便求脫身之術。」雲長於道左見一座莊院，獨往覓宿。孤莊之內，一人出迎。公實告之。莊主曰：「某亦姓關，名定。久聞將軍大名，今得瞻拜，如撥雲霧而見青天。」遂忙請入莊，隨喚二子出拜雲長。公曰：「二子何名？」答曰：「長男關寧，次男關平。寧學讀書，平習武藝。」關定留雲長在莊，人伴盡藏於家。<br />
　　卻說孫乾匹馬徑來冀州，入見玄德，把上項事說知。玄德曰：「簡雍亦在此間投奔袁紹，可暗請來商議。」不時，約雍至，與孫乾相見，共議脫身之術。雍曰：「明日見袁紹，可請親往荊州，結連劉表，共破曹操。主公乘此而去可也。雍亦自有脫身之計。」商議已定。<br />
　　次日，玄德入見紹，告曰：「劉景升鎮守荊襄九郡，兵精糧足，可以結為唇齒，共破曹操。」紹曰：「吾常遣使結好此人，此人未肯相從。」玄德曰：「此人乃備同宗之兄，備往說之，必無阻矣。」紹曰：「若得劉表，勝似劉辟。」遂教玄德行。紹又曰：「近有人說汝弟關雲長已離曹操，必來尋汝；吾欲殺之，以雪顏良、文丑之恨！」玄德曰：「顏良、文丑，比之二鹿耳；吾弟雲長，乃一虎也。若失二鹿得一虎，足可以拒曹，何故殺之？望明公垂察焉。」紹笑曰：「吾實愛之，故相戲耳。汝可使人召之。」玄德曰：「即遣孫乾遠近去召之，若何？」紹大喜。玄德出，簡雍曰：「劉玄德此去必不回矣。」紹曰：「當如之何？」雍曰：「某願同行：一者，同說劉表；二者，監住玄德。」紹日：「甚妙。」<br />
　　卻說玄德先教孫乾行，次日來辭袁紹。紹曰：「恐汝隻身難成，吾使簡雍相輔同往。」玄德與簡雍同辭袁紹，上馬出城。郭圖入見紹曰：「劉備去說劉辟，未見成事；今又與簡雍去說劉表，此一行必不回矣。」紹曰：「汝勿多疑，簡雍自有見識也。」郭圖嗟呀而出。<br />
　　玄德、簡雍行出界首，孫乾接著，同至關定家。雲長迎門接拜，執手啼哭不已。關定領二子拜於草堂之前。玄德問其姓名，雲長曰：「此人與弟同姓，欲令次子跟弟同去。」玄德曰：「年幾何？」關定答曰：「次子關平，年十八歲矣。」玄德曰：「既長者有心令子跟雲長，況吾弟又無子嗣，某願求令嗣與雲長為嗣，若何？」關定曰：「若蒙主盟，願聽嚴令。」玄德致謝。關平自此以雲長為父。玄德恐袁紹來追，急收拾起行。關定送了一程。<br />
　　雲長教取路往臥牛山來。正行之間，忽見周倉引數十人帶傷而來。雲長引見玄德。玄德問其故，倉曰：「自到臥牛山，誰想有一將單騎而來，與裴元紹交鋒，只一合，戳死裴元紹，盡數招降人伴，占住山寨。倉到彼招誘人伴，止有這幾個過來，餘者懼怕，不敢摘離。倉親自與他交戰，被他連勝數次，身中三槍，因此徑來專待主公。」倉曰：「極其雄壯，不知姓名。」雲長縱馬提刀在前，玄德在後，徑投臥牛山來。<br />
　　周倉來到山下喊叫。那員將全付披掛，挺槍縱馬，引眾軍下山。玄德望見來將，揮鞭出馬大叫曰：「來者莫非子龍否？」那員將見了玄德，滾鞍下馬，拜伏道旁。眾皆一起下馬迎之。其人乃真定常山人也，姓趙，名雲，字子龍。玄德問其所來，雲曰：「自離主公，公孫瓚不從直諫，以致喪敗，放火自焚。袁紹節次招諭雲，雲想紹非成立之人，棄而遂投北方。後知主公在袁紹處，欲來相投，又恐袁紹見怪。故四海飄零，無容身之地。因從此處經過，裴元紹下山來奪吾馬匹，雲就殺之，借此安身。近知張益德在古城，又欲投之，恐其非實。今天幸得遇主公，正應昨夜之佳夢也。」玄德大喜，盡訴從前經歷之事。玄德曰：「吾一會子龍，便有留戀不捨之意。誰想今日相遇，乃備之幸也！」雲曰：「奔走四方，尋主事之，未有真主。今隨皇叔，大稱平生。雖肝腦塗地，無少恨矣。」當日就燒燬山寨，率領人眾，盡隨玄德前赴古城來。<br />
　　張飛、糜竺、糜芳聞知，出廓迎接，各相拜訴。二夫人出，言雲長之德，玄德感歎不盡。乃殺牛宰馬，大作聚義筵會。先拜謝天地，遍勞諸軍，眾皆歡悅。文武仍舊相聚，又添子龍，玄德歡喜無限，連飲數日，以慶賀兄弟再見之喜。有詩曰：<br />
　　當時手足以瓜分，信斷音稀杳不聞。<br />
　　今日君臣重聚義，正如龍虎會風雲。<br />
　　玄德、關、張離散後，古城天遣再相逢。<br />
　　從來良將隨明主，惟有常山趙子龍。<br />
　　古城聚義時，有玄德、關、張、趙雲、孫乾、簡雍、糜竺、糜芳、周倉、關平，共馬步軍校五千餘人。玄德商議，欲棄古城去守汝南，又值劉辟、龔都差人來請。玄德遂起軍，前赴汝南住紮，招軍買馬，漸自崢嶸。<br />
　　卻說袁紹見玄德不回，大怒，欲起兵伐之。郭圖諫曰：「不可。劉備乃疥癬之疾。曹操乃是勁敵，不可不先除也。劉表雖兵精糧足，不足為強。江東孫伯符威鎮三江，地連六郡，謀士有周瑜、張昭之輩，武將有程普、黃蓋之徒，積糧有五七年，甲兵有數十萬，可使人結好，共破曹操。南北相攻，唾手可得。」紹從其論，即時修書，遣陳震為使，來會孫策，合兵破曹。還是如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>