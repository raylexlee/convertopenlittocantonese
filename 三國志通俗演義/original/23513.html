<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　周瑜三江戰曹操</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>周瑜三江戰曹操</font></h4>
			　　周瑜思忖，轉恨孔明：「汝直如此能言快語，吾必殺之！」遂往辭孫權。權曰：「公瑾先行，孤當繼後便起兵也。」瑜共程普、魯肅邀孔明同行。孔明忻然從之，一同登舟，駕起風帆，迤邐上水望夏口而進。離三江口五六十里，船依次第，擺佈已定。周瑜在於中央下寨，岸上依西山結營，周回下寨五十里。孔明只就小舟內安歇。<br />
　　周瑜分派已定，使人請孔明於中軍帳議事。時文武都聚帳下。孔明至，請坐定，瑜曰：「昔曹兵少，紹兵多，兩軍相拒於白馬、官渡之時，操以何計破袁紹之兵？先生深通兵法，必知其詳，願賜教之。」孔明暗思：「此事見說我不動，必用計害我。吾看他如何！」遂答曰：「蓋聞許攸之謀，先斷烏巢之糧，因此一戰以成功。」瑜大喜曰：「先生之言極是。今操兵八十三萬，予有三萬，安能拒之？必須先斷操之糧，然後可破。令人探知操軍糧草，皆屯聚鐵山。素知先生久居漢上，地理熟知。彼皆各為主人之事，有勞先生率領關、張、子龍之輩；吾亦助兵千餘，星夜往聚鐵山斷操糧道。此行勿誤！」孔明忻然領命，便辭周瑜而去。眾官皆散，獨魯肅問瑜曰：「公使孔明何意？」瑜曰：「欲殺之，恐惹人笑，故借操之手，先除後患。」肅乃來見孔明，看他知也不知。孔明略無難色，整點軍船要行。肅不忍，以言釣之曰：「此去可成功否？」孔明笑曰：「吾水戰步戰、馬戰車戰，各盡其妙，何愁功績不成？非比江東諸公、周郎，盡一能耳。」肅曰：「吾與周郎誰能？」孔明笑曰：「吾聞江南小兒有言：『伏路把關饒子敬，臨江水戰說周郎。』公等於平陸，但能伏路把關；周公瑾只堪水戰，不能陸戰耳。」肅以言回報周瑜，瑜大怒：「何欺我只能水戰也！不用他去，吾自引一萬馬步軍，直往聚鐵山斷糧道，如何？」肅以言回報孔明，孔明笑曰：「公瑾令吾斷糧者，實欲令曹公殺吾耳。吾故片言戲之，公瑾便容納不下。目今用人之際，只願吳侯與劉使君同心，則大事成矣；如各相害，則事休矣！操多謀者也，他平生快斷人糧道，今如何不以重兵提備？公瑾若去，則必就擒。可先決水戰，挫動北軍銳氣，別尋妙計破之。望子敬善言以告公瑾為幸。」魯肅以言回報周瑜，瑜搖首頓足曰：「此人見識果勝吾矣。今日不除之，日後吾必被他算矣！」肅曰：「目今大軍相拒之時，望以國家為重！」瑜然之。<br />
　　卻說劉玄德吩咐公子劉琦守江夏，遂引兵往夏口登程。遙望江南岸旗旛隱隱，戈戟重重，料是東吳已動兵矣。玄德盡把江夏之兵屯於樊口住紮，令人登高望之。回報曰：「南岸盡是東吳家戰船；北岸隱隱煙火不絕，乃青州、徐州之兵。」玄德聚眾言曰：「孔明一去，杳無音信，不知就裡如何。誰人可去探聽虛實回報？」糜竺曰：「某願往。」玄德乃備羊酒禮物，囑付糜竺曰：「當應機處變。」竺駕小舟順流而下，徑至周瑜寨。軍士報瑜曰：「劉豫州使糜竺至，慰勞將軍。」瑜召入，竺再拜，致玄德再三相敬之意，獻上酒禮。瑜受之，就待糜竺。竺告瑜曰：「孔明來結好東吳，共破曹操，竺欲見孔明一面。」瑜曰：「今軍已臨敵，吾欲親往見玄德而會；爭奈任重，不可片時離也。若豫州肯枉駕來臨，深慰所望。別有他事，自當面告。且孔明與我定計破曹，豈可便去也？」竺應諾。遂辭下船而回。肅曰：「公欲見玄德，何意？」瑜曰：「玄德世之梟雄，今若不除之，乃東吳之大患。吾非為一己之私，實為國家也。」魯肅勸之不從，遂傳密令：「如玄德至，先埋伏刀斧手五十人於壁衣中，吾擲盞為號，便出下手。」<br />
　　卻說糜竺回到樊口寨中，來見玄德，將周瑜欲待會面之事說了。玄德便教收拾快舡一隻，只今便行。雲長諫曰：「吾疑周瑜多謀之士，又兼無孔明之書，其中必詐，不可去。」玄德曰：「我今結托於東吳，共破曹操，他欲見我，我若不往，非同盟之意也。兩相疑惑，事不諧矣。」雲長曰：「兄長堅意要去，弟亦同去。」張飛曰：「我也跟去。」玄德曰：「只著雲長跟隨我去，弟與子龍守寨，簡雍固守鄂縣。我去便回。」乃乘小舟，雲長並從者二十餘人，飛奔棹舟而來。至寨口，玄德觀艨艟鬥艦，旌旗甲兵，左右分佈整齊，看了心中甚喜。軍士飛報周瑜，瑜曰：「多少船到？」報曰：「只有一隻船，從者二十人。」瑜笑曰：「此人命休矣！」囑付埋伏刀斧手，遠遠相接。玄德引雲長二十人直入，步行到中軍帳。周瑜出轅門相接而入帳中。敘禮已畢，請玄德上坐。玄德曰：「將軍名傳天下，世之俊傑。劉備區區之才，安煩將軍之重禮耶？」乃分賓主而坐。周瑜取酒相待。<br />
　　卻說孔明偶來江邊，見說玄德與都督相會，吃了一驚，急入中軍帳，正遇魯肅。肅與孔明乃攜手而入，偷目先視周瑜，面有殺氣，兩邊密排壁衣。孔明思之：「吾主休矣！」回視玄德，談笑自若；看玄德背後，一人按劍而立，乃云長也。孔明喜曰：「吾主無危矣！料周瑜懼怕雲長，必不敢下手。」孔明不入，復回舡上，江邊伺候。<br />
　　周瑜起身把盞，猛見雲長在背後，忙問曰：「此何人也？」玄德曰：「乃吾弟關雲長也。」瑜曰：「莫非向日斬顏良、文丑者乎？」玄德曰：「是也。」周瑜汗流滿臂，就與把盞。又飲數杯，玄德問曰：「將軍今拒曹操，得戰卒幾何？」瑜曰：「三萬耳。」玄德曰：「安可敵曹操八十三萬大軍也？」瑜笑曰：「兵多將廣，何足懼哉！瑜三萬人，足可以用。豫州試看吾破之，如摧朽木耳。」玄德羞慚而謝之。忽見魯肅入，玄德曰：「子敬可請孔明說話。」瑜曰：「只待破了曹操，此時與孔明相見也。」玄德惶恐而謝。雲長目之，玄德會其意，乃辭瑜曰：「備暫告別，破敵收功之後，專當拜賀。」瑜亦不留，送出轅門。<br />
　　玄德至船邊，忽見孔明。孔明曰：「主公知今日之危乎？」玄德曰：「不知。」孔明曰：「若無雲長，已遭瑜之難矣。」玄德方省悟，問孔明：「若何？」孔明曰：「若某雖居虎口，安然如泰山。今主公但收拾船隻軍馬，十一月二十甲子日後為期，可教子龍駕小舟於南岸邊等候，切勿有誤。」玄德問其意，孔明曰：「但看東南風起，亮必還矣。主公可速開舡。」孔明自回。玄德開船，行不數里，上流處放下五六十隻船來。玄德慌忙看時，船頭上一人，乃張飛也。「恐怕哥哥有失，特來遠接。」遂乃同回。<br />
　　卻說魯肅問瑜曰：「公瑾今日何不下手？」瑜曰：「關雲長世之虎將也，行坐相隨，吾若下手，他必來害我也。」肅愕然。有人報曹操遣使至。瑜喚入。使人呈上書，看時封皮雲：「漢大丞相書付周都督開拆。」瑜大怒，更不開看，扯碎擲地，喝斬使者。肅曰：「兩國爭戰，不斬來使。」瑜曰：「斬使以示威也！」將首級付從人回去。瑜曰：「操賊必興兵矣！」當日發放，令甘寧為先鋒，韓當為左翼，蔣欽為右翼，瑜自部領諸將接應。來日四更造飯，五更開船，戰具炮石，一應完備。<br />
　　卻說曹操聽得周瑜斬了他使人，毀了他書，心中大怒，便喚蔡瑁、張允一班兒荊州降將為前部，操自為後軍，四更造飯，五更開船。時建安十三年十一月初一日，平風靜浪，北軍大進。正使船到三江口，南船已擺開，旗旛中一員大將，坐在船頭上，大呼曰：「吾乃甘寧是也！敢有決戰者，即上船來！」蔡瑁大怒，便喚弟蔡熏錄者注：少個王旁，我打不出來。前進，鼓噪吶喊。熏大呼曰：「吾乃大將蔡熏也！」甘寧執箭扣滿弓，望蔡熏射之，應弦而倒。寧驅船大進，萬弩齊發，北軍不能抵當。船左邊蔣欽、右邊韓當，直撞入北軍隊中，來捉曹操。未知曹操性命如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>