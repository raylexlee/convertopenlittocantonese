<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　孫琳廢吳主孫休</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孫琳廢吳主孫休</font></h4>
			　　卻說姜維恐大勢兵到，先將軍器車仗，一應軍需，步兵先退，然後將馬軍斷後。細作報知鄧艾。艾笑曰：「姜維知大將軍兵到，故先退去。不必追之，追則中彼之計也。」乃令人暗哨，回報：「果然駱谷道狹之處，堆積柴草，準備要燒我追兵。」眾皆駭然，乃稱艾曰：「將軍明如神也！」遂譴使齎表奏聞。於是司馬昭大喜，加賞鄧艾。<br />
　　卻說東吳大將軍孫琳，聽知全端、唐咨、王祚等降魏，勃然大怒，將各人家眷，盡皆斬之。吳主孫亮見孫琳殺罰太甚，心中怯然。一日出西苑，因食生梅，令黃門官名也於中藏取蜜煎梅食之。中藏，乃內府之庫也須臾取至，開見蜜內鼠糞數塊，召藏吏責之曰：「爾欠嚴敬矣。」藏吏，庫官也。藏吏叩頭奏曰：「臣封閉甚嚴，安有鼠糞？」亮曰：「黃門曾問爾求蜜食否？」藏吏奏曰：「數日前累求蜜食，臣實不敢與之。」亮指黃門曰：「此是卿所為也。」黃門不服。侍中刁玄、張邠二人奏曰：「黃門與藏吏言語不同，請付獄吏推問。」亮曰：「此事易知耳，何必勘問。若糞原在蜜中，則內外皆濕；若新在蜜中，則內燥外濕。」剖之，果然內燥。黃門服罪。亮之聰明，大抵如此。雖然如日月之明，但被孫琳把持，不能主張。琳令弟威遠將軍孫據，入蒼龍宿衛；武衛將軍孫恩、偏將軍孫乾、長水校尉孫闓，分屯諸營。孫琳築太府於朱雀橋南，托病不出。<br />
　　卻說吳主孫亮悶坐，有黃門侍郎全紀在側紀乃皇丈全尚之子也。紀為國舅，忠心事亮。此時孫亮泣而告曰：「孫琳妄殺大臣，掌握朝綱，視朕如無物。今不圖之，必為後患。朕密告卿，卿可只今點起禁兵，與將軍劉丞各把城門，朕自出以殺孫琳。此事切不可令卿母知之。卿母乃琳之姊也，倘若洩露，誤膚非輕。」紀奏曰：「陛下先草詔與臣。臨行事之時，臣持討詔，使琳手下之人皆不敢妄動。」亮從之，即時寫詔付紀。紀受密沼，歸家告父全尚知之。尚為太常，聽知此事，乃告妻曰：「三日內殺孫琳矣。」妻曰：「殺之是也。」口雖應之，卻密令人持書報知孫琳。<br />
　　琳大怒，當夜便喚兄第四人，點起大兵，先圍大內；遂將全尚、劉丞等家，亦皆圍住。比及平明，吳主孫亮聽的宮門外金鼓大震，內侍入奏曰；「孫琳引兵圍了內苑。」亮大怒，指全後罵曰：「汝父兄誤我大事矣！」乃拔劍欲出，曰：「朕乃皇帝之嫡子，誰敢不從也？朕在位五年，無害於人，有何愧哉！」全後與侍中近臣及乳母，皆牽其衣而哭，不放亮出。孫琳先將全尚、劉丞等殺之，然後召文武於朝內，下令曰：「少帝荒淫久病，昏亂無道，不可以奉宗廟，必當廢之。汝諸文武敢有不從者，必有反意！」眾皆畏懼而應曰：「願從將軍之令。」忽一人出曰：「汝無伊尹、霍光之才，安敢廢聰明之主耶！」眾視之，乃尚書桓彝也。彝指孫琳大罵曰：「吾寧死，不從賊臣之命！」琳大怒，自拔劍斬之，即入內指吳主孫亮罵曰：「無道昏君！本當誅戮以謝天下！看先帝之面，廢汝為會稽王，吾自選有德行者立之！」叱中郎李祟奪其印綬，令鄧程收之。亮大哭而去。文武官僚無不墮淚，軍民人等悲切不已。後史官有詩歎曰：<br />
　　魏朝新見廢曹芳，吳國孫琳效霍光。<br />
　　無父無君真可歎，五常絕滅壞三綱！<br />
　　時孫亮年十七歲。<br />
　　孫琳遣宗正孫楷、中書郎董朝，往虎林迎請瑯琊王孫休為君。休字子烈，乃孫權第六子也，在虎林今杭州是也夜夢乘龍上天，回顧不見龍尾，失驚而覺。次日，孫楷、董朝至，拜請回都，初疑二人，見所言有理，乃行。至曲阿，有一老人自稱姓乾，名休，叩頭言曰：「事久必變，天下喁喁，音顒。延頸，踵喁喁然，望想之意。願陛下速行。」休謝之。行至布塞亭，孫恩將車駕來迎。休不敢乘輦，乃坐小車而入。百官拜迎道傍，休慌忙下車答禮。孫琳出令扶起，請入大殿，升御座即天子位。休再三謙讓，方受傳國玉璽。文武官僚朝賀已畢，大赦天下，改元永安元年；封孫琳為丞相、荊州牧；多官各有封賞；又封兄之子孫皓為烏程侯。琳一門五侯，皆典禁兵，權傾人主，凡有所請，並不敢違。此時吳主孫休恐其內變，將琳數加封賜，以安其心。<br />
　　冬十二月，休命左將軍張布散牛酒於大臣之家．布先送入琳府。琳大醉，見牛酒列於前，乃斜臥與布曰：「吾初廢少主時，人皆勸吾為君。吾為被彼賢而立之，無我時，你只是瑯琊王耳。今將吾如等閒待之，吾早晚教你看！」言訖，恨聲不已。布回宮密奏孫休。休大俱，日夜不安。數日後，孫琳遣中書郎孟宗，撥與中營所管精兵一萬五千，出屯武昌；又將武庫內軍器加倍與之。當有將軍魏邈、武衛士施朔二人密奏吳主孫休，曰：「琳調兵在外，武庫內軍器搬得罄盡，奸心已變，早晚必舉事矣。」休大驚，急召張布計議。布奏曰：「可請老將軍丁奉議之。」休召奉入內，賜坐，乃訴其事。奉奏曰：「陛下勿憂。臣有一計，與國除害。」休曰：「有何妙計？」奉曰：「來朝臘日，只推大會群臣，賺琳赴宴，臣自有調遣。陛下可降手詔付臣，以便行事。」休遂寫詔與奉。奉同魏邈、施朔掌外事，張布掌內事。<br />
　　是夜，狂風大作，飛沙走石，將老樹連根拔起。天明風定，使者來請孫琳赴會。孫琳方起床，平地如人推倒，心中不悅。使者十餘人簇擁入內，家人止之曰：「一夜狂風不息，今早又無故驚倒，此會不可赴之。」再三阻當。琳曰：「吾弟兄共典禁兵，誰敢近身！倘有變動，於府中放火為號。」囑訖，升車入內。吳主孫休忙下御座迎之，請琳高座。酒巡一次，眾驚曰：「營外望有火起！」琳便欲行。休止之曰：「丞相穩便，外兵自多，何足懼哉？」言未畢，左將軍張布拔劍在手，引武士三十餘人搶上殿來，口中厲聲而言曰：「有詔擒反賊孫琳！餘皆盡散！」琳急欲走時，早被武士擒下。琳叩頭奏口：「願徙交州，乞歸田裡。」休叱之曰：「爾何不徙滕胤、呂據耶？」琳又泣曰：「臣願徙為宮奴。」休叱之曰：「爾何不罰膝滕胤、呂據為官奴乎？可推下斬之！」於是張布牽孫琳下殿東斬訖。從者皆不敢動。布宣詔曰：「罪在孫琳一人，餘皆復還舊職。」眾皆拜謝。布乃請休升武鳳樓。丁奉、魏邈、施朔等，皆擒孫琳兄弟至，休命盡斬於市。宗黨死者數百人，夷其三族，餘黨協從者皆赦之。命軍士掘開孫峻墳墓，戮其屍首。將被害諸葛烙、滕胤、呂據等家，重建墳墓，以表其忠。其帶累流遠者，皆詔還。史官有詩歎曰：<br />
　　孫峻孫琳作大臣，挾權倚勢害平人。<br />
　　世間報應難逃免，不在兒孫在己身。<br />
　　於是吳主孫休將出力功臣，各皆封賞，馳書報入成都。後主劉禪造使回賀，相待吳使薛珝回訖。吳主孫休乃問薛珝曰：「卿往西蜀觀其得失若何？」珝奏曰：「近日中常侍黃皓等用事，公卿多阿附之。主暗而不知其過，臣下容身以求免死。入其朝，不聞直言；經其野，民皆菜色。臣聞『燕鵲處堂，子母相樂』，自以為安也，突決棟焚，而燕鵲怡然不知禍之將及，其是之謂乎！今蜀中景色，視之如此也！」休仰天歎曰；「若諸葛武侯在時，安容如此乎！」又寫國書，教人齎入成都，說司馬昭視魏主曹髦如小兒，旦夕必有變也。姜維聽得此信，忻然設席，再議出師伐魏。未知如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>