<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　趙子龍智取桂陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>趙子龍智取桂陽</font></h4>
			　　卻說玄德取了零陵郡，諸縣皆屬調遣，安撫居民，賞勞三軍。乃問眾將曰：「零陵已取了，桂陽郡何人敢取？」趙雲應曰：「某願往。」張飛奮然出曰：「飛亦願往。」二人爭取桂陽。孔明曰：「終是子龍先應，只教子龍去。」張飛不服，定要去取，孔明教拈鬮，拈著的便去。又是子龍拈著。張飛怒而言曰：「我並不要相幫，只要三千軍，獨自領去，便要得城池！」趙雲曰：「某也只領三千軍去，如不得城，願受軍令！」孔明大喜，責了軍狀，選三千精兵隨趙雲去。張飛又爭，玄德喝退。趙雲歡天喜地領了三千人馬，徑望桂陽進發。<br />
　　卻說桂陽太守趙范升廳，人報趙子龍引軍來取城池。趙范急喚軍官商議。兩個管軍校尉來見趙范：一個姓陳，名應；一個姓鮑，名隆，都是桂陽嶺山鄉獵戶出身。陳應會使飛叉，鮑隆曾射殺雙虎，都在桂陽管軍。二人對趙范曰：「劉備乃反漢之臣，更兼惡了曹丞相。若來時，合與他相持，某二人願為前部將。」范曰：「我聞劉玄德乃大漢皇叔。更兼孔明多謀，關、張極勇。如今領兵來的趙子龍，在當陽長阪百萬軍中，如入無人之境。我桂陽能有多少人馬？不可迎敵，只可投降。」應曰：「若某不擒趙雲回，那時任太守投降不遲。」趙范拗不過，只得教陳應領三千人馬，出城迎敵。子龍將近桂陽，前面哨探軍回報：「敵軍來到。」趙雲把三千人馬擺開，以待軍來。陳應兵至，也列成陣勢。陳應上馬，棹飛叉而出。趙雲挺槍而出，責罵陳應曰：「吾主劉玄德，乃荊王之弟。今輔公子劉琦，同領荊州，特來撫民。汝敢迎敵，即反國之賊也！」陳應回罵曰：「我等只服曹丞相，豈知有劉備乎！」趙雲大怒，挺槍驟馬，直取陳應。應拈飛叉，縱馬來迎。兩馬相交，戰到四五合，陳應料敵不過，撥馬敗走。趙雲追趕。陳應回顧趙雲馬來相近，用飛叉擲來。雲一手綽住，回擲陳應。應急躲過。雲馬到，探手活挾陳應而回，擲於馬下。餘軍皆走。雲縛陳應入寨，叱之曰：「量汝安敢敵吾！吾不殺汝，汝可說與趙范早來投降。」陳應謝罪，抱頭鼠竄，回到城中，對趙范盡言其事，范曰：「吾本心要降，汝強要戰，以致如此。」叱退陳應，趙范將帶印綬，引十數騎徑投大寨納降。<br />
　　雲出寨迎接，待以上賓，置酒相飲，納了印綬。酒至數巡，范曰：「今說起將軍姓趙，某亦姓趙，五百年前是一家。將軍乃真定人，某亦真定人，又是同鄉。倘若不棄，結為兄弟。」子龍與趙范同年，子龍長四個月日，范因此拜子龍為兄。二人同鄉同年又同姓，十分大喜。至晚，子龍送范出寨。次日，趙范請子龍安民。子龍教軍馬休動，只帶五十騎隨入城中。居民香花迎門而接。子龍教四門掛榜，安民已畢，趙范邀請入衙筵席。酒至半酣，請入後堂相待。子龍見范慇懃，強飲微醉。范入後堂，請出一婦人與子龍把酒。子龍見其婦人，身穿縞素之衣，有傾國傾城之色。子龍問曰：「此何人也？」范曰：「家嫂樊氏也。」子龍改容敬之。樊氏把盞畢，范令就坐。子龍不肯，樊氏辭歸後堂。子龍曰：「賢弟何必煩令嫂舉杯耶？」范笑曰：「中間有個緣故，賢兄勿阻。故兄棄世，已及三載；家嫂守寡，終不為了。弟常勸改嫁之，嫂曰：『若三件事兼全，我方嫁之：第一要名譽動盪，人才出眾；第二要與家兄同姓；第三要文武雙全。』舊曾有識，普天之下，那得這般巧的？今將軍堂堂儀表，名震四海，與家兄同姓，先在鄉中未必與家兄不相識。況兄文武兼全，智勇足備。若不嫌家嫂貌陋，願陪數十萬嫁資，與將軍為妻，結累世之親戚，可乎？」子龍大怒而起，厲聲而言曰：「汝嫂即吾之嫂也，豈可作亂人倫之事乎！」趙范羞慚滿面，答曰：「我好意相待，何無禮也！」遂乃目視左右，有捉子龍之意。子龍已覺，一拳打倒趙范，忿怒上馬，出城去了。<br />
　　范急喚陳應、鮑隆商議。陳應曰：「這人發怒去了，只索與他廝殺。」范曰：「但恐贏他不得。」鮑隆曰：「我兩個詐降在他軍中，太守卻來引兵搦戰，我二人就陣上擒之。」陳應曰：「必須帶些人馬。」隆曰：「五百騎軍足矣。」當夜二人引五百軍徑奔子龍寨來投降。子龍聽得這話，心中已知其詐，遂教喚入。二人到帳下，說：「趙范待用美人計賺將軍歡喜，醉中扶入後堂謀殺，將頭去曹丞相處獻功，如此不仁。某二人見將軍怒出，必連累於某，因此投降。」趙雲大喜，用酒灌醉，縛於帳下，卻擒手下人問之，果是詐降。子龍喚五百軍入，各賜酒食，傳令曰：「要害吾者，陳應、鮑隆也，不乾眾軍之事。汝等聽吾行計，皆有重賞。」眾軍拜謝。將詐降陳、鮑二人當時斬了；卻教五百軍引路，子龍領一千軍在後，連夜到桂陽城下叫門。城上聽時，說陳、鮑二將軍殺了趙雲，回軍請太守商議事務。城上明火照之，果是自家軍馬，趙范急忙出城。子龍喝左右捉下。遂入城，安撫百姓已定，飛報玄德。<br />
　　玄德與孔明前赴桂陽。子龍迎接入城；推趙范於階下。孔明問之，范言：「以嫂嫁子龍，本是好意，不想惱亂，以致如此。」孔明與子龍曰：「美色，天下人愛之，公何獨如此？」子龍曰：「趙范之兄，曾在鄉中有一面之交，今娶其妻，惹人唾罵，一也。其婦再嫁，使失其大節，二也。趙范初降，其心不可測，三也。主公新定江、漢，枕席未安，雲安敢以一婦人而廢主公之政，四也。」玄德曰：「今日大事已定，與汝娶之若何？」子龍曰：「天下女子不少，但恐名譽不立，何思無妻子乎？」玄德曰：「子龍乃真丈夫也！」遂放趙范，仍令為桂陽太守。范拜謝而去。重賞子龍。<br />
　　張飛大叫曰：「偏子龍幹得功！偏我是無用之人！只撥三千軍與我去取武陵郡，直捉太守金旋，獻來帳下，是我之願！」孔明大喜而言曰：「益德要去不妨，但要依一件事。」飛問曰：「何事？」未知孔明有何計策，怎取武陵，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>