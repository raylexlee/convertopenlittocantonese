<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　諸葛瞻大戰鄧艾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>諸葛瞻大戰鄧艾</font></h4>
			　　蜀炎興元年冬十一月，鄧艾深入陰平山谷七百餘里，徑取江油。<br />
　　卻說江油守將馬邈，聽知東川已失，雖然準備，只是提防大路；又仗著姜維全師守住劍閣，遂將軍情不以為重。當日操練人馬回家，與妻李氏擁爐飲酒。其妻問曰：「累聞邊情甚急，將軍全無憂色，何也？」邈曰：「大事自有姜伯約掌握，干我何事？」其妻義曰：「雖然如此，將軍所守城池，不為不重？」邈曰：「天子聽信黃皓之言，溺於酒色，吾料禍不遠矣。魏兵若到，降之為上，何必慮耶？」其妻大怒，唾邈面曰：「汝為男子，先懷不忠之心，國家虛養汝多時，吾今亦無面目共汝為夫婦！」馬邈羞慚無語。忽人報曰：「「魏將鄧艾不如從何而來，引二千餘人，－擁而入城矣！」邈大驚，慌出降艾，拜伏於公堂之下，乃泣告曰：「有心歸降日久。今幸得見，乞將軍恕罪，願招城中居民、本部人馬，並皆降之。」艾遂收江油軍民於部下調遣，乃加馬邈為鄉導官。忽報邈夫人自縊身死。艾問其故，邀以實告之。艾感其賢，令厚禮葬畢，親往祭之。魏人聞知，無不嗟歎。後人有詩歎曰：<br />
　　後主昏迷漢祚顛，天差鄧艾取西川。<br />
　　可憐巴蜀多名將，不及江油李氏賢。<br />
　　鄧艾取了江油，遂接陰平小路諸軍，皆到江油取齊，徑來涪城。此時城內官吏軍民，疑是天降，盡皆降之。<br />
　　蜀人飛報入成都。後主聞知，召黃皓問之。皓奏曰；「此詐傳耳。神人必不肯誤陛下。」後主又宣師婆問時，不知何處去了。遠近告急表文，一似雪片；往來使者，連絡不絕。後主設朝計議，多官面面相覷，並無一言。郤正出班奏曰：「事已急矣，陛下可宣武侯之子計議。」原來武侯之子諸葛瞻，字思遠，自幼聰明，配後主女，為駙馬都尉。後襲父武鄉侯之爵。景耀四年，遷行軍護衛將軍。時為黃皓用事，故托病不出。於是後主聞郤正之言，乃與多官曰：「非令光之薦，則寡人忘矣。」即時連發三詔，召瞻至殿下。後主泣訴曰：「鄧艾兵己屯涪城，成都危矣。卿看先帝之面，救寡人之命！」瞻亦泣奏曰：「臣父子蒙先帝厚恩、陛下殊遇，肝膽塗地，不能補報。願陛下盡發成都之兵，與臣領去，決一死戰。」後主稍安，即撥成都見在兵七萬與瞻。瞻留一萬兵守成都，辭了後主，整頓軍馬。尚書令黃崇黃權之子言曰：「將軍休待兵足，可宜速去；若稍遲慢，倘魏兵一度綿竹，平坦之地，難以迎敵。若不先去涪城，據住險要，極難退矣。」贍叱之曰：「吾受先人遺書，豈不知用兵之道？汝勿多言！」崇出而歎曰：「國家顛危，此人亦難保矣！」瞻齊備了人馬，乃喚諸將曰：「誰敢為先鋒耶？」言未訖，一少年將出曰：「父親既掌大權，兒願為先鋒。」眾視之，乃瞻長子諸葛尚也。尚時年一十九歲，博覽兵書，多習武藝。瞻大喜，遂命尚為先鋒。是日，大軍離了城，來迎魏兵。<br />
　　卻說鄧艾求馬邈地裡圖，邈呈上。艾視之，涪城至成都，三百六十里山川道路，闊狹險峻，一一寫畫分明。艾看畢，大驚曰：「若只守涪城，倘被蜀人據住前山，何能成功耶？如遷延日久，姜維兵到，吾與鍾會墊背矣。」速喚師纂並子鄧忠曰：「汝等可引一軍，星夜徑去綿竹，以拒蜀兵。吾隨後便至。切不可怠慢。若縱他先據了險要，決斬汝首！」<br />
　　師、鄧二人引兵將至綿竹，早遇蜀兵。兩軍各布成陣。師、鄧二人勒馬於門旗下，只見蜀兵列成八陣。三鼕鼓罷，門旗兩分，數十員將簇擁一輛四輪車，車上端坐一人，綸巾羽扇，鶴氅方裾。前一小將，挺槍縱馬而出。車傍展開一面黃旗，上書「漢丞相諸葛武侯」，唬的師、鄧二人汗流遍身，回顧手將曰：「原來孔明尚在，我等休矣！」急勒兵回時，蜀兵掩殺將來，魏兵大敗而走。蜀兵掩殺到二十餘里，遇見鄧艾援兵接應。兩家各收兵退。<br />
　　艾升帳而坐，喚師纂、鄧忠，責之曰：「汝二人不戰而退，何也？」忠曰：「但見蜀陣中諸葛孔明領兵，因此怯然而還，以致大敗。」艾怒曰：「縱使孔明更生，安可退也？汝等見假偽者就退，以致敗亡，當速斬之！」眾皆苦勸，艾方息怒。令人哨探，回說乃孔明之子諸葛瞻為大將，瞻之子諸葛尚為先鋒。艾大喜曰：「無名下將，便可破之！」師纂曰：「未知虛實，不可速行。」艾怒曰：「存亡之分，只此一舉，有何疑慮耶？汝二人再不取勝，決然斬之！」師、鄧二人又引一萬兵來戰。諸葛尚匹馬單槍，抖擻精神，戰退二人。諸葛瞻指揮兩掖兵衝出，直撞入魏陣中，左衝右突，，往來殺有數十番。魏兵大敗，死者不計其數。師纂、鄧忠中傷面逃。瞻驅士馬隨後掩殺二十餘里，紮營相據。師纂、鄧忠回見鄧艾，艾見二人傷重，未曾怪責。艾與眾將商議曰：「蜀有諸葛瞻，善繼父業，兩番殺吾萬餘人馬，今若不速破，後必為禍也。」監軍丘本曰：「何不作一書以誘之？」艾從其言，遂作書一封，遣使送入蜀寨。守門將引至帳下，呈上其書。瞻拆封視之。書曰：<br />
　　徵西將軍鄧艾，致書行軍護衛將軍諸葛思遠麾下：竊觀近代賢才，未得如公之尊父也。昔自出茅廬，一言已分三國，掃平荊、益，遂成王霸，古今鮮有及者。後六出祁山，非其智力不足，乃天數耳。今後主昏弱，王道已終，艾奉天子之命，重兵伐蜀，已皆得其地矣。止有成都危在旦夕，公何不應天順人，仗義來歸？表公為瑯琊王，以光耀祖宗，決不虛言。幸垂照鑒。<br />
　　諸葛瞻看畢，疑之未決。其子諸葛尚在側，問曰：「父親有意降魏乎？」瞻叱之曰：「吾為何而降耶？」尚曰：「兒見父親有三顧之意，容魏使入寨，與之相見，一也；得其書而審來意，二也；見封瑯琊王而不怒，三也。」瞻扯碎其書，曰：「吾不及吾子也！」叱武土立斬其使，令從者持首回營，見了鄧艾。<br />
　　艾大怒，即欲出戰。丘本諫曰：「將軍不可輕出，可用奇兵，方能勝也。」艾從之，遂令天水太守王頎、隴西太守牽弘，伏兩軍於後，艾自引兵而來。此時諸葛瞻正欲出戰，忽報鄧艾自引兵到。瞻大怒，即引兵出，徑殺入魏陣中。鄧艾敗走，瞻陣後掩殺將來。忽兩下伏兵殺出，蜀兵大敗，退入綿竹今雒城。艾令圍之。於是魏兵一聲喊罷，將綿竹圍的鐵桶相似。<br />
　　諸葛瞻在城中，無計可施。尚書張遵張飛之孫言曰：「將軍何不發使於東吳求救耶？」瞻遂令彭和齎書殺出，往東吳求救去了。瞻與眾將曰：『久守非良圖。」遂留子諸葛尚與張遵守城，瞻自披掛上馬，引三軍大開三門殺出。鄧艾見兵出，便撤軍退。瞻奮力追殺，忽然一聲炮響，四面兵合，把瞻因在垓心。瞻引兵左衝右突，殺死數百人。艾令眾軍放箭射之，蜀兵四散，瞻中箭落馬而死。其子諸葛尚在城上，見父死於軍中，勃然大怒，急披掛上馬。張遵諫曰：「小將軍勿得輕出。」尚歎曰：「吾父子荷國重恩，只因不早斬黃皓，使敗國殄民，用生何為耶！」遂策馬殺出，死於陣上。後人有詩贊瞻父子。詩曰：<br />
　　蒼天有意絕炎劉，漢室江山至此休。<br />
　　諸葛子孫皆效死，成都卿相盡添愁。<br />
　　智謀雖不扶危主，忠義真堪繼武候。<br />
　　古往今來多少淚，行人哀怨哭墳丘。瞻亡年三十七歲，尚亡年一十九歲。<br />
　　鄧艾憐其忠，父子合葬，乘虛攻打綿竹。張遵、黃祟、李球球乃李恢弟之子三人，各引一軍殺出。蜀兵寡，魏兵重，三人死戰不脫，力窮勢孤而亡。艾因此得了綿竹。勞軍已畢，遂來取成都。未知如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>