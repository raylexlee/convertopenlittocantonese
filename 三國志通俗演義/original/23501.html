<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　孔明遺計救劉琦</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孔明遺計救劉琦</font></h4>
			　　時建安十三年春正月，東吳諸將見甘寧成功，各自抖擻威風，來捉黃祖。<br />
　　卻說黃祖在江中，船隻盡陷，諸將皆休，情知守把不住，遂棄江夏，望荊州而走；正走之間，一聲喊起，甘寧攔住。祖馬上泣告曰：「我不曾輕視汝，汝何反吾？」寧叱之曰：「吾從汝數年，多負勤勞，累立功跡，汝以常人相待，吾豈容汝哉！」黃祖自知難免其禍，撥馬而走。甘寧衝開士卒，直趕將來，指望活捉獻功。只聽得傍邊喊聲起處，數騎馬趕來，寧視之，乃程普也。寧恐普奪了功勞，慌忙拈弓搭箭，背射黃祖。黃祖中箭，翻身落馬。寧趕至，梟其首級，與程普合兵一處，回江口來見孫權，獻黃祖首級。權親彩其發而恨之，擲之數次。眾將言曰：「留回江東祭祖。」權命以木匣盛貯了，當重賞三軍，升甘寧為都尉，令人守江夏。張昭曰：「孤城亦不可守也，且回江東。劉表必與祖報仇。坐而待之，必敗劉表；表一敗，則乘勢而攻之，荊、襄可屬東吳矣。」權從其言，遂棄江夏，眾軍下船而回。<br />
　　蘇飛在檻車內，密使人告甘寧曰：「蘇飛望將軍垂救，事不宜遲。」寧曰：「飛若不言，吾豈忘之？」軍已至呈會，權將蘇飛、黃祖一同祭祀。寧徑入府，頓首再拜。權問其故，寧大哭而告之曰：「某向日若不得蘇飛，則骨填於溝壑矣，安得致命於將軍麾下哉？今飛之罪理固當戮，望將軍垂憐救命之恩，願納功名以贖飛命。」權曰：「今為君免，若走去奈何？」寧曰：「飛得免分裂之禍，受更生之賜，逐之尚且不去，何況自走乎？若飛但去，寧將首級納於階下，代飛之死。」權赦之，遂置酒大會文武。權將玉爵勸蒙曰：「今克黃祖，乃卿先斬陳就之功也。」蒙頓首謝之。加呂蒙為橫野中郎將。遍封諸將己畢，見一人拔劍在手，於筵前大哭，直取甘寧。寧見來取，便將面前果桌以迎之。權自起身抱住。其人年二十一歲，身長八尺，力雄膽大，曾在江中遇祖巡江將張碩，其人不避刀箭，跳過船殺碩於江中，其餘皆砍於水內，奪其巡船而還。權大惜之。吳郡餘杭人也，姓凌，名統，字公績。因甘寧一箭射死他父親，今日相見，如何不報冤雪恨？權勸開曰：「興霸射死你父親，彼時各為其主，不容不盡力。今既在一處，便是弟兄，何必記仇？萬事皆看吾之面皮。」統叩頭流血，曰：「統自幼隨父事主，恨不得肝膽塗地以報之。今遇殺父之仇，安得不赴命乎！」權與眾官勸之。統欲與寧共決勝負，權加凌統承烈都尉。只就當日，撥五千兵，戰船一百隻，使甘寧領去鎮守夏口，以避凌統。寧拜謝而去。東吳自此廣造軍需艨艟戰船，分兵連絡守把江岸；孫權令叔孫靜引五千軍守把吳會，將宗族分投鎮守各處隘口；權自領大兵守柴桑郡即今之江州是也；周瑜向鄱陽湖教習水軍，以防江北之勢。<br />
　　話分兩頭。卻說細作人回新野，報知劉玄德：「東吳破了黃祖，將黃祖頭祭墳。見屯兵柴桑，其餘宗親分屯江岸各處隘口，未有渡江之意。」玄德正與孔明談話間，忽劉表使人來請玄德議事。玄德曰：「此行若何？」孔明曰：「此是因江東破了黃祖，故請主公議定報仇之策也。正欲主公去走一遭，荊州九郡，沃野萬里，用武之地，已在掌中矣。某與主公同往。」玄德留雲長守新野，帶張飛引五百軍馬，往荊州來。玄德在馬上與孔明曰：「今見景升，何以當對？」孔明曰：「先當謝襄陽之罪。若令主公去徵討江東，切不可應允，但說容去新野收拾軍馬。」玄德遂聽孔明之言。來到荊州，館驛安下，已留張飛屯兵於城外，玄德與孔明來見劉表。禮畢，玄德請罪於階下。表曰：「吾已盡知賢弟被害之事，欲斬蔡瑁首級以獻賢弟，眾人告免。」玄德曰：「非乾蔡將軍之事，皆下人所為也，再不必舉矣。」表曰：「今失守江夏，黃祖全師危矣！故請汝議事。」玄德曰：「黃祖性暴，不能用人，以致有失。今若用兵南征，曹操北來，當復奈何？」表曰：「吾今年老多病，不能理事，賢弟可來替吾。吾死之後，弟便為荊州之主也。」玄德曰：「小弟安敢當此大任也。兄無復多言！」孔明以目視玄德。玄德曰：「容思良策，以保荊州。」遂辭回至驛中。孔明曰：「劉景升付荊州與主公，何以卻之？」玄德曰：「備感景升之恩，未嘗忘報，安忍乘其危而奪之？」孔明歎曰：「真仁慈之主也！」<br />
　　正商議間，忽報公子劉琦來見。玄德接入，琦泣拜曰：「繼母不肯相容，性命只在旦夕矣！望叔父可憐而救之。」玄德曰：「此是賢姪家務事，吾將如之奈何？」孔明微笑。玄德求計於孔明，孔明曰：「此家務事，難以區畫。」少時，玄德送劉琦出，附耳說之曰：「來日使孔明回禮，汝可告以如此如此。」琦謝而去。玄德夜臥，至五更推辭腹疼不己，使孔明去回答劉琦之禮。孔明遂行，至公子宅前下馬，入見公子。公子拜迎，邀入後堂。茶罷，琦曰：「繼母不容，請先生活命。」孔明曰：「客寄於此，不可言也。恐有洩漏不便，容當再敘。」孔明辭退。琦曰：「既承先生尊降，如何便回？必然見怪。請入密室，共飲數杯。」飲酒之後，琦又曰：「繼母不容，請先生一言以活命。」孔明曰：「此非亮所敢謀者也。」便欲辭去。琦曰：「先生不言則己，何故相棄便行？」再舉杯勸曰：「琦有一古書，願先生教之。」孔明曰：「見在何處？」琦即引孔明登後閣。孔明求書觀之，琦拜而泣曰：「繼母不容，請先生一言活命！」孔明怒而便起身，見閣門口胡梯已去。琦告曰：「累求自安之策，先生末肯見教，恐他人之洩漏也。今日上不至天，下不至地，出君之口，入琦之耳，可以教之矣。」孔明辭曰：「『疏不可間親，新不可隔舊。』欲得全身遠害，別當思之。」琦曰：「琦遇難，先生不教，是絕路也。請死於君前！」掣劍自刎。孔明急止之曰：「已有良計了。」琦拜曰：「請教。」孔明曰：「豈不知春秋時，晉國獻公正妻生二子，長曰申生，次曰重耳。妻喪之後，寵愛驪姬，姬亦生一子。姬常讒譖於公，欲斬二子。獻公思二子賢孝，不忍誅之。忽一日春濃，姬喚申生同游後園，乃令獻公於樓上簾內窺之。姬以蜜涂於衣發之上，群蜂聞香，競相飛來，落於身上，令太子撲趕。獻公樓上望之，疑戲弄耳，心恨之。姬又詐言先後〔礻覃〕日除服祭名也，令二子往祭之。祭罷，欲分食祭物。左右曰：『祭母之物，宜先奉上。』申生令人送之。姬暗將毒藥埋於中，以供獻公，姬卻奏曰：『食自外來，不可便食。』令喂犬試之，犬乃死。獻公大怒，賜朝典，令太子死。重耳驚懼。逃竄於外邦一十九年，方免其難，後為晉文公。申生在內而亡，重耳在外而安。今公子何不效重耳乎？且江夏黃祖新亡，乏人守禦，何不上言，乞屯兵此郡，以避其禍也。」劉琦再拜，謝指教之。後史官有詩曰：<br />
　　荊州兄弟兩相猜，諸葛三含口不開。<br />
　　以使片言能救脫，至今猶在玉梯台。至今荊州有古蹟見在也。<br />
　　劉琦教人取梯，送孔明於館驛。孔明回，告玄德。玄德大喜。<br />
　　次日，劉琦上言，欲守江夏。表意未決，教請玄德共議。玄德曰：「江夏一郡，非親人不可守，使劉琦去守極善。東南之事，兄父子當之；西北之事，備願當之。」表曰：「近聞曹操於新鄴郡作玄武池，以教水軍，必有徵南之意，弟宜防之。」玄德曰：「弟己知之，兄勿憂慮。」遂拜辭，回至新野。劉表令劉琦引兵三千，往江夏鎮守。<br />
　　卻說曹橾罷三公之職，自為丞相，以毛玠為東曹掾，崔琰為西曹掾，司馬朗為主簿。朗字伯達，河內溫人也，穎川太守司馬雋之孫，京兆尹司馬防之子。弟兄八人。次子司馬懿，字仲達，操命為文學掾，並掌典選舉之職。文官大備，乃聚武將，商議南征。夏侯惇進曰：「近聞劉備在新野，拜孔明為軍師，每日教演士卒，必為心腹之患，可早圖之。」操差夏侯惇為都督，於禁、李典為副將，領兵十萬，直抵博望城，以窺新野之虛實，來擒劉備。未知還是如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>