<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　劉玄德敗走夏口</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>劉玄德敗走夏口</font></h4>
			　　玄德將至漢江，背後曹兵趕來。玄德引百餘騎相隨而行。操自拍馬令諸將曰：「急趕上來！」張飛、趙雲須得回來抵敵。操曰：「劉備乃缸中之魚，籠中之虎，不就這裡擒捉，更持何時！若還走了，如放魚入海，縱虎歸山。不可挑戰，一齊向前！」眾齊呼：「領丞相命！」喊聲起處，卻待近前去。忽山坡上鼓聲響處，一隊軍馬飛奔出來，大叫曰：「吾在此等候多時！」當頭一員大將，手執青龍刀，坐下赤兔馬，原來是關雲長去江夏借來的兵馬一萬，探知當陽、長阪大戰，特地從此路截出。曹操一見，知是雲長，齊勒住馬便回，叫道：「又中諸葛亮之計也！」曹軍大退。雲長追趕十數里，復回來保護玄德，只到漢津，已有船隻伺候，軍士盡皆下船。雲長請玄德並甘夫人、阿鬥至於船中，雲長問玄德曰：「二嫂嫂安在？」玄德遂訴當陽之事，離亂困苦。雲長歎曰：「曩日獵於許田時，若從吾意，可無今日之患。」玄德曰：「比時亦為國家惜耳。若天道輔正，安知此不為福也。」後來史官裴鬆之，曾貶剝劉玄德此言非真也。論曰：<br />
　　當時玄德在許昌，曾與董承等同謀，但事洩漏不克諧耳；若為國家惜操，安肯若是同謀誅之乎？雲長果此時勸殺曹操，玄德不肯從者，因恐懼曹操心腹爪牙之多也，有徒事不宿構，非造次所行。操雖可殺，自身亦不能免禍，故以計而止，何惜之有乎！既往之事，故托為雅言。故知以為國家惜而答雲長者，非本心也，乃飾詞耳。<br />
　　當日，玄德正訴之間，忽見江南上舟船如蟻，順風揚帆而來，大鳴戰鼓。玄德失色，與雲長在倉中視之，見一人白袍銀甲，立在船頭上，相近叫曰：「叔父別來無恙？小姪得罪！」玄德視之，乃劉琦也。走過船來，相抱而哭。琦曰：「聽得叔父因被曹操所困，小姪特來接應。」合兵一處，放舟而行。在船中正訴情由之間，江西南上，船一字兒擺開。劉琦大驚曰：「江夏之兵，小姪盡起於此矣。今有戰船攔路，不是江東之兵，即是曹操軍也，如之奈何？」玄德視之，見一人綸巾道服，坐在船頭上，乃是孔明也，後立孫乾。玄德慌請過船，問其所來。孔明曰：「自離主公，先著雲長於漢津登陸地而接。某料曹操必來追趕，趕則主公必敗，敗則不從江陵來，斜取漢津矣。特請公子來接應，某往夏口，盡起兵前來接應。」玄德大喜，合為一處，商議破曹操之策。孔明曰：「夏口城險，頗有錢糧，雖然城廓狹小，可以久守。請主公於夏口屯住。公子回江夏，整頓船隻，收拾軍器，為首尾之勢，可以抵當。曹軍百萬之眾，共歸江夏，則勢孤矣。」劉琦曰：「軍師之言雖善，琦欲請叔父暫到江夏，整頓軍馬停當，再回夏口不遲。」玄德曰：「賢姪之言是也。」遂留下雲長，帶五千軍守住夏口。玄德、孔明、劉琦共投江夏而來。<br />
　　卻說曹操見雲長在旱路引一萬兵截出路口，疑有伏兵，不敢來追；又恐水路去奪了江陵，星夜提兵前赴江陵。<br />
　　卻說荊州治中鄧義、別駕劉先，已備知襄陽事務，料道：「我等安能敵得操也！」只得引荊州之軍民出廓投降訖。曹操先使曹仁入城，安民了當，秋毫無犯。操入城，釋韓嵩之囚，加為大鴻臚；鄧義加為郎中；劉先加為尚書。餘皆封為列侯。安慰了當，當日操與眾將商議：「今劉備己投江夏而去，但恐結連東吳孫權，是滋蔓也。如此，當用何計？」荀攸進言曰：「可差使持檄文，請孫權會獵於江夏，共擒劉備，分取荊州之地，永結盟好。此意雄壯，孫權必驚憂而投降來，其大事濟矣。」操曰：「此計甚好。」一面寫檄文遣使；一面計點軍馬：馬步水軍八十三萬，詐呼一百萬，水陸並進。船騎雙行，沿江而來，西連荊、陝、東接蘄、黃，連絡寨柵三百餘里，煙火不絕。<br />
　　話分兩頭。卻說江東孫權，屯兵於柴桑郡，聽知曹操引一百萬之眾，己取襄陽，劉琮引文武皆降，星夜兼道又取江陵。權集眾將謀士商議大事。魯肅進言曰：「荊州與國鄰接，水流順北，外帶江、漢，內阻江陵，有金湯之固；沃野萬里，士民殷富，若據而有之，此帝王之資也。今劉表新亡，二子素不輯睦，軍中諸將各有彼此。加劉備天下梟雄，與曹有隙，寄寓劉表，表惡其能而不能用也。若與彼協心，上下同力，則宜安撫，與結和好；如有離違，宜別圖之，以濟大事。肅得奉命弔喪，並慰勞其軍中用事者，及說劉備使撫表眾將，同心一意，共破曹操，備心喜而從命。如此克諧，天下可定矣。今若不住，恐曹操先著人去，悔之晚矣！」孫權聞之大喜，即遣魯子敬行。<br />
　　卻說玄德到江夏，與孔明、劉琦共商議久安之計。孔明曰：「今劉琮降曹，一應錢糧軍馬，皆歸於曹操。操今勢大，急難動搖。不如去投江東孫權，以為應援，使南北相持，吾等於中取事，有何不可？」玄德曰：「江東人物極多，皆有遠謀，安肯容耶？」孔明笑曰：「今操引百萬之眾，虎踞江、漢，安得不來探聽虛實耶？若有人到，亮借一風帆，直到江東，憑三寸不爛之舌，說南北兩軍互相吞併，吾則無事矣。若南軍勝，照舊而殺操以取荊州之地；北軍勝，乘勢而取江南。此遠大之計也。」玄德曰：「此論甚高，如何得江東人到？」<br />
　　正說之間，人報孫權差魯子敬特來弔喪，船已傍岸。孔明笑曰：「大事濟矣！」遂問劉琦曰：「往日孫策亡時，你等曾去弔喪否？」琦曰：「江東與吾家積世之仇，安得通報喪之禮。」孔明曰：「此非弔喪，實乃探聽虛實也。如魯肅至，但問曹操動靜，主公只推不知；再三問時，主公雲只問諸葛亮。」計會已定，使人迎接魯肅。琦自邀肅入城弔喪。收過禮物，劉琦請肅與玄德相見。禮畢，邀入後堂飲酒。肅曰：「久聞皇叔，無緣拜識；今幸得遇，願聞教誨。近知皇叔與曹操會戰數次，必知其情，敢問操軍約有幾何？將有誰能？有意圖天下否？」玄德皆推不知。肅曰：「皇叔在新野，曾與曹操交鋒，何言不知？」玄德曰：「備兵微將寡，但聞操至，則走夏口，委不知其實。」肅曰：「每有人渡江，說皇叔用諸葛亮之謀，兩場火燒得曹操魂亡膽碎，何言累敗耶？」玄德曰：「除非問孔明，始知其詳。」肅曰：「願求一見。」玄德教請孔明出，與肅相見。<br />
　　肅曰：「我子瑜友也。子瑜，孔明兄也。久聞先生才德，無緣拜會；今幸相遇，願聞目今安危之事也。」孔明曰：「操奸計，亮盡知矣，恨力未及，而且避之。」肅曰：「皇叔止於此乎？」孔明曰：「使君與蒼梧太守吳臣有舊，欲往投之。」肅曰：「吳臣糧少兵微，自亦難保，焉能容納人耶？」孔明曰：「雖吳臣不是久居，另有去向，且暫居之，別圖後計。」肅曰：「孫討虜聰明仁惠，敬賢禮士，江表英雄，歸附之者雲屯霧集，已據六郡，兵精糧足，文武俱備。今為君計，莫若譴心腹自結於東吳，以共濟世業。此行若何？」孔明曰：「亮知使君又少心腹，孫將軍自來無舊，恐虛費唇舌也。」肅曰：「賢公之兄為江東參謀官，望公既久。魯肅不才，願請公同見孫討虜共議大事，若何？」玄德曰：「孔明是吾之師，頃刻不可相離，豈可去也？」肅堅請孔明同去，玄德詐言不肯。孔明曰：「事急矣，請奉命而行。」玄德曰：「即便回夏口相會。」孔明、魯肅別玄德、劉琦上船，望柴桑郡來。此去畢竟如何，下回便見。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>