<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　劉玄德遇司馬徽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>劉玄德遇司馬徽</font></h4>
			　　蔡瑁不敢過溪，欲回城中。趙雲正飲酒，忽見人馬動，急入觀之，席上不見玄德。子龍大驚，出投館舍，聽得人說：「蔡瑁引軍望西趕去。」因此火急掉槍上馬，引三百軍出城，迎見蔡瑁，喝問曰：「吾主何在？」瑁曰：「使君逃席，不知何往。」子龍是謹細之人，不肯造次，遍觀軍中，並不見動靜；前望大溪，別無去路。子龍曰：「汝請吾主，何故領著軍馬圍捕？」瑁曰：「九郡四十二州縣官僚在此，吾為上將，豈可不防護也？」雲曰：「汝逼吾主何處去了？」瑁曰：「吾聽得匹馬出西門，到此又不見。」子龍疑惑不定，直來溪邊看時，只見隔岸一帶水跡。原來對岸頗高，三百軍皆四散觀望，不見玄德。子龍再回時，蔡瑁已入城去了。子龍拿把門軍追問，皆說飛馬出西門去了。子龍欲入城中，恐有埋伏，遂引軍投新野而歸。<br />
　　卻說玄德渡溪之後，似醉如癡，想：「此闊澗，不覺一躍而過，豈非天意也！」望南漳策馬而行，日將沉西。正行之間，見一牧童跨於牛背之上，口吹短笛而來。玄德歎口：「吾不如也！」遂立馬觀之。小童亦停牛罷笛，熟視玄德曰：「將軍莫非破黃巾的劉玄德否？」玄德大驚，問曰：「汝乃村僻小童，安得知吾姓字耶？」小童曰：「俺本不知。因常侍師傅，有客到日，多曾說有一劉玄德，身長七尺五寸，垂手過膝，目能自顧其耳，乃當世之英雄。今觀將軍如此模樣，想必是也。」玄德曰：「汝師何人也？」小童曰：「我師傅複姓司馬，名徽，字德操，道號『水鏡先生』，穎川人也。」水者，先天一氣，能養萬物，可方可圓。鏡者，知人妍蚩之意也。玄德曰：「與誰為友？見居何處？」小童曰：「與襄陽龐德公、龐統為友。兀的那林中便是莊也。」玄德曰：「虛德公是龐統何人？」小童曰：「叔姪之親也。龐德公、字山民，長俺師傅十歲。龐姓，德名，字山民。公者，因其齒德皆尊，故稱曰龐德公也。龐統，字士元，小俺師傅五歲。一日，我師傅在樹上彩桑葉，統來相探，坐於樹下，同講論興亡，從朝至暮不倦。吾師甚愛，呼龐統為弟。」玄德曰：「吾乃劉玄德也，汝可引見師傅。」<br />
　　小童遂引玄德行二里餘，到莊前下馬。聞得琴聲正美，教小童且休通報。忽然琴聲住而不彈，一人笑而出曰：「琴韻清幽，音中忽有殺伐之調，必有英雄窺聽。」玄德大驚，見其人鬆形鶴骨，器宇不凡，年幾半百，顏色如童。玄德進前施禮，衣衿尚濕。水鏡曰：「此公今日倖免大難。」玄德驚訝不巳。小童曰：「此是劉玄德也。」水鏡慌忙敘禮，請入草堂，分賓主坐定。玄德見架堆萬卷經書，窗外盛栽松竹，橫琴於石床之上，清氣飄然。玄德起曰：「偶爾經由此地，因一小童相指，得拜尊顏，不勝萬幸！」水鏡笑曰：「公休隱諱。今公必然逃難至此。」玄德遂以襄陽一事告之，水鏡曰：「予觀公之氣色，已知之矣。公居何職？」玄德曰：「左將軍、宜城亭候、豫州牧。」水鏡曰：「愚聞將軍大名久矣，何故區區奔走於形勢之途耶？」玄德曰：「時運不濟，命途多蹇之故也。」水鏡曰：「不然。蓋將軍左右不得其人耳。」玄德曰：「備雖不才，文有孫乾、糜竺、簡雍之輩，武有關某、張飛、趙雲之流，竭忠輔相，何為不得其人耶？」水鏡曰：「關、張、趙雲之流，雖有萬人之敵，而非權變之才；孫乾、糜竺、簡雍之輩，乃白面書生，尋章摘句小儒，非經綸濟世之士，豈成霸業之人也？」玄德曰：「備屈身恭己，求山谷之遺賢，奈何未得其人也！」水鏡曰：「儒生俗士，不識時務；識時務者，在乎俊傑也。」玄德曰：「請問誰為俊傑？」水鏡曰：「且如漢高祖得張良、蕭何、韓信之輩，漢光武得鄧禹、吳漢、馮異之徒，能成王霸之根基，如此則為俊傑也。」玄德曰：「恐此時無這等人物。」水鏡曰：「公豈不聞孔子有雲：『十室之邑，必有忠信。』何謂今時無也？」玄德曰：「備愚昧不識，願賜指教。」水鏡曰：「公聞諸郡小兒謠言乎？謠言曰：<br />
　　八九年間始欲衰，至十三年無孑音結遺。<br />
　　到頭天命有所歸，泥中蟠龍向天飛。<br />
　　此謠建安初至於今日。『八九年始欲衰』者，建安八年，劉景升喪卻前妻，便生家亂，此『始欲衰』也。『十三年無孑遺』者，不久則景升逝矣；景升逝，則文武零落無孑遺矣。『天命有所歸』者，在將軍也。」玄德驚而下拜曰：「劉備安敢當此！」水鏡曰：「今天下之全才盡會於此，將軍可求之。」玄德曰：「何人也？」水鏡曰：「伏龍、鳳雛，兩人得一，可安天下。」玄德便問曰：「伏龍、鳳雛，何如人也？」水鏡拍手大笑曰：「好！好！」玄德再問水鏡，水鏡曰：「天色已晚，暫宿一宵，來日當言之。」即喚小童具飲饌相待，留於客房內宿，馬喂於後院。<br />
　　玄德因想水鏡之言，睡不著。約已更深，忽聽一人而入，水鏡問曰：「元直何來？」玄德起而密聽之。其人答曰：「久聞劉景升善善惡惡，特往謁之。及至相見，徒有虛名，故回此處。」水鏡曰：「善善惡惡，乃人之善也，何故棄之？」其人答曰：「善善而不能用，惡惡而不能去，故遺書以別之。」水鏡叱之曰：「方今漢室衰微，賢愚一混，干戈競起，禍亂始生。汝懷王佐之才，當待時而出。攜美玉作磚石貨於人間，以取其辱，乃汝之過。而卻雲他人善善而不能用，不亦謬乎？子貢雲：『有美玉於斯，韞櫝而藏諸，求善價而沽之。』子之謂也。英雄豪傑，只在眼前，何故曷劉景升耶？」其人言曰：「先生之言是也。」玄德聽之大喜，暗忖此人必是伏龍、鳳雛也。<br />
　　候天曉，玄德出房求見，問水鏡曰：「昨夜過是誰？」水鏡曰：「爾來投明主，已往他處。」玄德求問姓名，水鏡曰：「好！好！」玄德再問伏龍、風雛是誰，水鏡只言：「好！好！」自此名「好好先生」。玄德拜請水鏡，同扶漢室。水鏡曰：「山野閒散之人，不堪世用。自有勝吾十倍者來助公也，公宜訪之。」玄德再問，水鏡只言：「好！好！」正談論間，小童來報：「莊外人語馬嘶，有一大將，引數百人圍了莊也。」玄德大驚，還是如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>