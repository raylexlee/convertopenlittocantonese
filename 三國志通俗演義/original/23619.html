<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　孔明遺計斬王雙</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孔明遺計斬王雙</font></h4>
			　　卻說司馬懿奏曰：「臣常奏陛下，言孔明必出陳倉，故以霍昭守之，今果然應矣。若從陳倉入寇，運糧甚便，幸有霍昭、王雙守把，必不敢從此路運糧。其餘小路，搬運艱難，不易到也。臣算蜀兵所費行糧止有一月，若糧盡必走矣。蜀兵利在急戰，魏兵只宜久守。陛下可使人持詔，令子丹堅守諸路關隘，不要出戰。不須－月，蜀兵自走，卻乘虛而擊之，諸葛亮可擒也。」叡忻然曰：「卿既有先見之明，何不自引一軍以襲之？」懿曰：『臣非惜身重命，實欲存下此兵，以防東吳陸遜耳。吳王不久必僭越稱尊號；如稱尊號，恐陛下伐之，定然先入寇矣，臣故待之。陛下免憂。」正言間，忽近臣奏曰：『曹都督奏報軍情。」懿奏曰：「陛下可速令人叮嚀告戒子丹，凡追趕蜀兵，觀其虛實，不可輕入重地，以中諸葛亮之奸計。」叡即時下詔，遣太常卿韓暨持節告戒曹真：『切不可戰，務在謹守；只待蜀兵退去，方許擊之。」司馬懿送韓暨於城外，囑之曰：「吾以此功讓與子丹；汝見子丹，休言是吾所陳之意，只道天子降沼，教保守為上。追趕之人，大要仔細，勿遣性急氣躁者追之。」暨辭去。<br />
　　卻說曹真正升帳議事，忽報天子遣太常卿韓暨持節詔至，真忙出寨接入。受沼已畢，真退與郭淮、孫禮計議韓暨之言。淮笑曰：「此乃司馬仲達之見也。」真曰：「此見若何？」淮曰：「此言深識諸葛亮用兵之法也。久後破蜀兵者，必仲達矣。」真又問曰：「倘蜀兵不退，又何論耶？」淮曰：「可密令人去，教王雙引兵於小路巡哨，自然糧不敢運。待一月終，糧可盡絕，蜀兵自走矣，乘勢追之，有何不勝也？」孫禮曰；「某去祁山虛妝做運糧兵，車上盡裝乾柴茅草，以硫黃燄硝灌之，卻教人虛報隴西運糧到。若蜀人無糧，必然來搶。待入其中，卻放火燒車，外以伏兵應之，可取勝矣。」真喜曰：「此計大妙！」即令孫禮引兵望祁山西行計，又遣人教王雙引兵於小路上行計。郭淮引兵提調箕谷、街亭，令諸路軍馬守把險要。真又令張遼之子、偏將軍張虎為先鋒，樂進之子樂綝為副先鋒。此二人同守大寨，如得將令，方許出戰追擊。<br />
　　卻說孔明在祁山寨中，每日令人搦戰，數兵堅守不出。孔朗喚姜維等商議曰：「魏兵堅守不出，是料吾軍中無糧也。今陳倉轉運不通，其餘小路盤涉艱難，吾算隨軍糧草，不敷一月用度，如此奈何？」正躊躇之間，忽報隴西魏兵遠糧數千車於祁山之西，運糧官乃琢郡容城人也，姓孫名禮，字德達。孔明曰：「其人若何？」有魏人告曰：『此人曾隨魏王出獵於大石山，忽驚起一猛虎，直奔御前，孫禮下馬拔劍斬之，從此封為上將軍。乃曹真心腹之人也。」孔明笑曰：「此是魏將料吾乏糧，故用此計。車上裝載者，必是茅草引火之物也。吾平生專用火攻，彼焉能用火哉？彼若知吾軍去劫糧車，必來劫吾寨矣。可將計就計而行，大事豈不成哉！」遂喚馬岱，吩咐曰：『汝引三千兵，徑到魏軍屯糧之所，不可入其營，但於上風頭放火。若燒著車仗，魏兵必來圍之。」再令馬忠、張嶷各引五千兵在外圍住，內外夾攻：「破魏兵必矣。」三人受計去了。又喚關興、張苞，吩咐曰：魏兵頭營接連四通之路。今晚若西山火起，魏兵必來劫吾營也。汝二入卻伏於魏寨左右，只等他兵出寨，汝二人便可劫之。」又喚吳班、吳懿，吩咐曰：「汝二人各引一軍伏於營外，如魏兵到，可截斷歸路。」孔明分撥已畢，自在祁山上憑西而坐。<br />
　　卻說魏軍探知蜀兵要來截糧，慌忙報與孫禮。禮令人飛報曹真。真遣人去頭營吩咐張虎、樂綝：「看今夜山西火起，蜀兵必來救應。可以出軍，如此如此。」二將受計，令人登摟專看號火。<br />
　　卻說孫禮把軍伏於山西，只待蜀兵。是夜二更，馬岱引三千兵而來，人皆銜枚，馬盡勒口，徑到山西，見許多車仗，重重疊疊，攢繞成營，車上遍插旌旗。忽然西南風起，岱令頭軍徑去營南放火，車仗盡著，火光沖天。孫禮只道蜀兵到寨內，必是魏軍放起號火，急引兵一齊掩至。背後鼓角喧天，兩路軍殺來，乃是馬忠、張嶷，把魏軍圍在垓心。孫禮大驚，又聽的魏軍中喊聲起，一彪軍從火光裡殺來，乃是馬岱也。內外夾攻，魏兵大敗。火緊風急，人馬亂竄，死者無數。孫禮引中傷軍，突煙冒火而走。<br />
　　卻說張虎在營中，望見火光，又不知魏兵勝負，只顧大開寨門，與樂綝盡引人馬，殺奔蜀寨來，不見一人，急收軍回。吳班、吳懿兩路軍殺出，斷其歸路。張、樂二將急衝出重圍，奔回寨時，土城之上，箭如飛蝗，卻被關興、張苞取了營寨。魏兵大敗，皆投曹真寨來。方欲入寨，忽見一彪敗軍飛奔而來，乃是孫禮，遂入寨見真，各言中計之事。真聽知，謹守大寨。<br />
　　卻說蜀將皆勝，回見孔明。孔明令人密授計與魏延，教拔寨齊起，楊儀曰：「今已大勝，挫盡魏兵銳氣，何故收軍也？」孔明曰：「吾退師者，乃料魏人不知吾病也。吾病乃無糧耳，利在速戰。今彼堅守，吾病興矣，可以退兵。魏人暫時而敗．中原必有添益。若以輕騎襲吾糧道，那時要歸不能矣。今乘魏兵新收，不敢正視，吾兵使可退去，曹真料吾必不走也。吾所憂者，但魏延一軍，在陳倉道路拒住王雙，急不能脫身。吾已令人授以密計，教斬王雙，使魏人不敢追也。只今後隊先行。」當夜，孔明只留金鼓手在寨中打更，分明提鈴喝號。凡事皆備，一夜兵已退盡，只落空營。<br />
　　卻說曹真正在帳中憂悶，忽報有－彪軍到。真令人哨探，乃是左將軍張郃也。郃下馬入帳，與真曰：「某奉聖旨，特來聽調。」真曰：「曾別仲達否？」郃曰：「仲達特令某來也。方才路聞孫將軍計不成，都督哨探否？」真曰：「新敗以來，未曾敢進。」郃曰：「仲達吩咐雲：『魏軍勝，蜀兵必不肯去；若魏兵敗，蜀兵必去矣。』此乃兵家之玄機，不可不察也。」真未信，令人探之，果是虛營，只插著數十面旗，兵已去了二日也。真急令郃追之。<br />
　　且說魏延受了密計，當夜二更，拔寨急回漢中。早有細作報與王雙。雙大驅士馬，並力追趕。追到二十餘里，看看趕上，見魏延旗號在前，雙大叫曰：「魏延休走！」蜀兵更不回頭，雙拍馬趕來。背後魏軍叫曰：「將軍休趕！」背後魏延仍在城外下寨，城中放起火了。雙使勒回馬時，只見一片火起，忙令退軍。行到山坡左側，忽一騎馬從林中驟出，大喝曰：『魏延在此！」王雙大驚，措手不及，被延一刀砍於馬下。魏兵疑有埋伏，四散逃走。延手下止有三十騎人馬，望漢中緩緩而回。後史官有詩贊曰：<br />
　　孔明妙算勝孫、龐，破魏吞吳定蜀邦。進退行兵神莫測，陳倉道口斬王雙。<br />
　　原來魏延受了孔明密計，先教存下三十騎伏於王雙營邊，只待王雙起兵趕時，卻去他營中放火；雙若回寨，可作提防，延因此斬之。<br />
　　卻說魏延引兵回到漢中，見了孔明，交割了人馬，孔明設宴大會，不在話下。<br />
　　且說張郃追蜀兵不上，回到寨中，忽有陳倉城霍昭差人申報，言斬了王雙。曹真聞之，傷感不已，因此憂成病疾，遂回洛陽，命郭淮、孫禮、張郃守長安諸道。<br />
　　卻說吳王孫權設朝，忽有細作人報說：「請葛丞相出師兩次，魏都督曹真兵損將亡。」群臣大喜，皆勸吳王興師伐魏，以圖中原。未知還是如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>