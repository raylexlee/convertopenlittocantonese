<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　姜維祁山戰鄧艾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>姜維祁山戰鄧艾</font></h4>
			　　蜀漢景耀元年冬，大將軍姜維複選廖化、張翼為先鋒，王含、蔣斌為左軍，蔣舒、傅僉為右軍，胡濟為合後，維自總中軍，共起蜀兵二十萬，拜辭後主，徑到漢中。<br />
　　此時後主幸中貴黃皓用事，日夜在宮中飲酒作樂。皓選美女以悅之，後主因此不理政事。時有劉琰妻胡氏極有顏色，因入宮見皇后，皇后留在官中，一月乃出。琰疑妻與後主私通，喚帳下軍五百列於前，將妻綁縛，令每軍以履底撻其面數十下，幾死復甦。後以此事告發，後主大怒，令有司官定罪，議擬：卒非撻妻之人，面非受刑之地，合宜棄市。於是斬劉琰於市。白此命婦不許入朝。<br />
　　卻說姜維同夏侯霸共掌中軍，維曰：「前者累次未得成功，深為慚愧。今魏國臣強君弱，可乘時圖之。當取何地？」霸曰：「祁山雖有些淮備之卒，乃用武之地，堪可進兵，故丞相六出祁山，因他處不可出也。」維曰：「今番往祁山決一大戰，以分雌雄！「遂令三軍並望祁山進發，至谷口下寨。<br />
　　此時鄧艾在祁山寨中整點隴右之兵，忽流星馬到，報說蜀兵見下三寨於谷口。艾聽知，遂登高看了，回來升帳，大喜曰：「不出吾之所料也！」原來鄧艾先度了地脈，故留蜀兵下寨之地。地中自祁山寨直至蜀寨，早挖了地道，待蜀兵至時，於中取事。此時姜維至谷口，分作三寨，地道正在左寨之中，此乃王含、蔣斌之寨。右寨是蔣舒、傅僉屯紮。初到之日，方才安排鹿角寨柵，四門未立。魏寨中鄧艾喚子鄧忠，同師纂各引一軍為左右衝擊；卻喚副將鄭倫引五百掘子軍，於當夜二更，徑從地道直至左營，於帳後地下擁出。王含、蔣斌立營未了，恐魏兵劫寨，不敢解甲而寢。但聞中軍大亂，急掉兵器上的馬時，寨外鄧忠引兵殺到。內外夾攻，王、蔣二將奮死抵不住，棄寨而走。<br />
　　卻說姜維在帳中聽的左寨大喊，忽報有內應外合之兵，蜀軍潰散，維忙上馬，立於中軍帳前，只見眾軍四面布合。維乃傳令曰：「如有妄動者斬之！便有兵到營邊，你要問他，即以弓弩射之！」又傳示右營亦如此。果然魏兵十餘次衝擊，皆被射回。只衝殺到天明，魏兵不敢殺入。鄧艾收兵回寨，乃歎曰：「姜維深得武侯傳授也。兵不致亂，難以退之。」次日，王含、蔣斌收聚敗兵，伏於大寨前請罪。維曰：「非汝等之罪，乃吾不明地脈之故也。」又撥軍馬令二將安營訖，卻將傷死身屍填於地道之中，以土掩之。令人下戰書，單搦鄧艾來日交鋒。艾欣然應之。次日，兩軍列於祁山之前，維按武侯「八陣」之法，依天地、風雲、鳥蛇、龍虎形，分佈己定，待鄧艾出馬。艾見維布八陣，艾亦布之，左右前後門戶一般。維持槍縱馬大叫曰：「請鄧將軍答話！」只見門旗開處，鄧艾立馬於陣前。維曰：「汝效吾排八陣，汝能變陣否？」艾笑曰：「「汝只道此陣汝師傅能布，天下人豈不會布也？吾既能布，豈不知變法？」艾便入陣，今執法官把旗左右招颭，變成八八六十四個門戶。艾復出陣前曰：「吾之變法若何？」維曰：「雖然不差，汝敢與吾八陣相圍嗎？」艾曰：「有何不敢。」於是，兩軍各依隊伍而進。艾在中軍調遣。初時兩軍衝突，變法不曾錯動，只見兩軍左右躲閃。忽然姜維到中間把旗一招，遂變成「長蛇卷地陣」，將鄧艾困在垓心，四面八方喊聲大震。艾不知其陣，心下大驚，但見周圍皆是蜀兵，浙漸逼近。艾引眾將衝突不出，只聽的外面眾叫曰：鄧艾早降！勿得延遲！」艾仰天長歎曰：「我一時自逞其能，不想中姜維之計矣！」<br />
　　忽然西北角上一彪兵殺入，艾見是魏兵，逐乘勢殺出。救鄧艾者，乃司馬望也。比及救出鄧艾之時，祁山九寨皆被蜀兵所奪。艾引敗兵，退於渭水南下寨。艾與望曰：「公何以知此陣法而救出我也？」望曰：「吾幼年遊學於荊南，曾與崔州平、石廣元為友，講論此陣。今日姜維所變者，乃『長蛇捲他』之陣勢也。若他處擊之，不能破。吾見其頭在西北，故從西北擊之，自破矣。」艾拜謝曰：「我雖學得陣法，實不知此變也。公既知此法，復奪祁山寨柵，如何？」望曰：「我之所學，瞞不過姜維，此人武藝精熟，深得武侯兵法。來日我於陣上與他鬥陣法，你卻引一軍暗襲祁山之後。兩下混戰，可奪舊寨也。」於是使人下戰書，搦姜維來日鬥陣法。<br />
　　維批回去訖，乃與眾將曰：「吾受武候所傳密書，此陣變通共三百六十五樣，按週天度數，再無其外矣。今搦吾鬥陣法，乃『班門弄斧』耳！中間必有詐謀也，汝等可知之乎？」廖化曰：「來日陣前再看。」維曰：「然。」即令張翼、廖化引一萬兵去山後埋伏。次日，姜維盡拔九寨之兵，分佈於祁山之前。此時鄧艾令鄭倫為先鋒，暗領一軍去襲山後。<br />
　　卻說司馬望引兵離了渭南，徑到祁山之前，布成陣勢。望出馬與維答話。維曰：「汝搦吾鬥陣法，汝布之。」望布成了「八陣」。維笑曰：「此乃吾師所布『八陣』之法也。汝今竊學而布之！」望曰：「汝師亦竊他人者！吾所受者真本也。」維問曰：「此陣凡有幾變？」望大笑曰：「吾既能布之，豈不會變？此陣有九九八十一變。」維暗笑曰：「汝試變之。」望入陣，連變了數番，復出陣曰：「汝識吾變法乎？」維曰：「汝乃井底之蛙，安知玄妙哉？吾陣法按週天三百六十五度，有三百六十五變。」望自知有此變法，實不曾學全，乃勉強折辯曰：「吾不信，汝試變之。」維曰：「汝教鄧艾出來，吾布之。」望曰：「鄧將軍自有良謀，不好陣法。」維大笑曰：「汝賺吾在此佈陣，卻教鄧艾襲吾山後，是否？」望大驚，卻欲進兵混戰，被維以鞭稍一指，兩翼兵先出，殺的那魏兵棄盔拋甲，撇戟丟戈，大敗而散，各逃性命。<br />
　　此時鄧艾催督先鋒鄭倫來襲山後。倫方轉過山角，忽然一聲炮響，鼓角喧天，伏兵殺出，為首大將乃廖化也。二人未及答話，兩馬初交，廖化手起刀落，斬鄭倫於馬下。鄧艾大驚，急勒兵退時，張翼引一軍殺到。兩下夾攻，魏兵大潰。<br />
　　艾捨命突出，身被四箭，奔到渭南寨時，司馬望亦引敗兵到來。二人商議退兵之策。望曰：「近日蜀主劉禪寵幸中貴黃皓，日夜以酒色為樂。可用間諜之計，使劉禪詔回姜維，此圍可解。」艾問眾謀士曰：「誰可入蜀中交通黃皓？」言未畢，一人應曰：「某願往之。」艾視之，乃襄陽黨均也。艾大喜，即令黨均齎金寶玩好，徑入成都，結連黃皓，布散流言，說姜維怨望天於，不久要棄兵投魏。於是成都人人所說皆同。黃皓奏知後主，即遣人星夜詔姜維回朝。<br />
　　卻說姜維連日搦戰，鄧艾堅守不出。維心中甚疑。忽使命至，宣維入朝，然後退兵。維不知何事，只得還朝，隨後退兵於漢中。鄧艾、司馬望料知姜維中計，遂拔渭南之兵，隨後掩殺。未知如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>