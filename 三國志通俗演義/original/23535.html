<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 第十二卷　曹操大宴銅雀台</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二卷</br>　　曹操大宴銅雀台</font></h4>
			　　卻說周瑜被諸葛亮預先埋伏關公、黃忠、魏延三人三枝軍馬，一擊大敗。黃蓋、韓當急救下船，喪折水軍數多。遙觀玄德、孫夫人車馬僕從，都停住於山頂之上，瑜如何不氣？箭瘡膿水未乾，因此怒髮，金瘡迸裂。眾將救活，開船逃去。孔明教休追趕，自和玄德歸荊州慶喜，賞賜眾將。<br />
　　周瑜自回柴桑。蔣欽等一行人馬，自歸南徐，去報吳侯。吳侯不勝大怒，要拜程普為都督，傾國起兵去取荊州。周瑜又發書到，教主君興兵雪恨。張昭諫曰：「不可。今曹操欲報赤壁鏖兵之恨，但恐孫、劉同心，因此未敢興兵。今主公為一時之氣，若自相吞併，操必乘虛來攻，家國危矣。」權曰：如之奈何？」顧雍曰：「許都豈無細作在此？若知孫、劉不睦，操必使人勾結劉備矣。備懼東吳，必投曹操。若是投操，江南何日得安也？可使人赴許都，表劉備為荊州牧。使曹操知之則怯懼，不敢加兵於東南，亦能使劉備不恨於主公矣。卻暗使一心腹人以間諜之計，使曹、劉如常不睦，方可圖之。」權曰：「元歎之言甚善。准可為使？」雍曰：「有一人，乃曹操平生信愛者，見在此處，可當遣之。」權曰：「何人也？」雍日：「前任豫章太守，平原高唐人也，姓華，名歆，字子魚。」權大喜，即時寫表，令華歆赴許都，密囑以間諜之計。歆領命起程，徑到許都。聞知曹操會群臣於鄴郡，慶賀銅雀台，歆親往見。<br />
　　卻說曹操自離荊州，心中嘗欲雪赤壁之恨，為軍兵未曾嚴整，又疑孫、劉並力，因此不敢輕進。時建安十五年春造銅雀台成，操大會文武於鄴郡，設宴慶賀。其台正臨漳河，中央乃鋼雀之台，左名玉龍之台，右名金鳳之台。三台森聳，可高十丈，上橫二橋相通，千門萬戶，金碧交輝。是日，操頭戴嵌寶金冠，身穿綠錦羅袍，玉帶朱履，憑高而坐。文武侍立於台下。<br />
　　操先觀武官比試弓箭，便命近侍將西川紅錦戰袍一領，掛在垂楊枝上，下設一箭垛，離百步為界。武官分為兩隊：曹氏宗族俱穿紅，外枝將士皆穿綠；各帶雕弓長箭，跨鞍勒馬，聽候指揮。操傳令曰：「如有射中紅心者，鳴金擊鼓以應之，遂將紅錦戰袍以賞之；如射不中者，罰水一杯。能射者射之，不能射者聽令押陣。」連問三聲。聲猶未絕，紅袍隊中一人拈弓驟馬而出。眾皆視之，此少年將軍乃曹操外房之姪，姓曹，名休，字文烈，見充虎豹騎衛。眾見曹休弓馬精熟，無不稱賀。曹休飛馬，往來奔馳三遭，扣上箭，拽滿弓，弦響箭落，正個中紅心。金鼓齊鳴。操在台上大喜曰：「此吾家千里駒也！」左右欲取錦袍與曹休，綠袍隊中一騎而出，曰：「丞相，錦袍也合讓俺外人先爭，汝宗族中不宜攙越。」眾視之，乃漢上將文聘也。眾官曰：「且看文仲業射法。」聘拈弓縱馬，一箭正中紅心。金鼓齊鳴。聘大呼曰：「快取袍來！」只見紅袍隊中又一將飛馬而出，曰；「小將軍先射，汝何奪之？看我與汝兩個解箭！」拽滿雕弓，一箭也中紅心。眾皆喝采。視之，乃曹丞相從弟曹洪也。卻欲取袍，只見綠袍中又一將而出，曰：「你三人射中紅心，豈足為奇？看我射來！」眾視之，乃大將張郃也。郃飛馬翻身，背射一箭，也中紅心。四枚箭齊齊的攢在紅心之裡。郃曰：「吾翻身背射，合取錦袍！」言未畢，紅袍隊中又一將飛馬而出，曰：「汝翻身背射，何足為道！看吾奪射紅心耶！」眾視之，乃夏侯淵也。淵驟馬到界口，扭頭回身，一箭射去，正在四箭當中。淵兜住馬，按弓大叫曰：「此箭可奪錦袍麼？」眾皆喝采。又只見綠袍隊中一將飛馬而出，大叫曰：「留下錦袍還我！」視之，乃大將徐晃也。晃曰：「汝奪紅心，何足道哉！看吾單取錦袍！」拈弓搭箭，一箭迢望柳條射之，射斷柳條，錦袍墜下。徐晃飛取錦袍，披於身上，往來馳驟一遭，望台上聲喏曰：「謝丞相之袍！」眾皆大驚。卻才勒馬要回，猛然台邊一將躍馬而出，大叫曰：「你將錦袍那去？早早留下與我！」眾皆視之，乃譙國譙人也，姓許，名褚，字仲康，飛馬便來奪袍。兩馬相近，晃便把弓打許褚。褚一手接住弓，把徐晃一扯，扯離鞍轎。晃急棄了弓時，翻身下馬，褚亦下馬。兩個揪住，一處廝打。操急使人解開時，那領錦袍已扯粉碎。操口：「二人都上台來。」晃睜眉怒目，褚切齒咬牙，皆有相持之意。操笑曰：「孤特視汝等之勇耳，豈惜一錦袍乎？」便教諸多將士盡都上台，各賜蜀錦一匹。盡皆依位而坐。樂音競奏，水陸畢陳。文官武將，輪次把盞，獻酬交錯。<br />
　　操大喜，曰：「武將既以騎射為樂，足顯威勇矣。汝文官乃飽學之士，登此高台，何不進佳章以紀一時之勝事乎？」文官皆躬身而言曰：「願從鈞命。」互相獎讓。有一人進曰：「小臣不才，願獻通雀台詩章，可乎？」操大喜。乃諫議大夫、參司空軍事，東海郯人也，姓王，名朗，字景興。朗拂箋援筆，立書七言詩以進之。詩曰：<br />
　　銅雀台高壯帝畿，水明山秀競光輝。三千劍佩趨黃道，百萬貔貅現紫微。<br />
　　風動繡簾金鳳舞，雲生碧瓦玉龍飛。君臣慶會休辭醉，攜得天香滿袖歸。<br />
　　操觀畢大喜，取玉爵賜酒，就以玉爵賞之。朗拜謝訖，座上一人進曰：「老臣亦有俚語，敢進於上乎？」操曰；「願聞佳章。」其人官封東武亭侯、侍中尚書、左僕射，穎川長社人也，姓锺，名繇，字元常，善寫隸書，萬古為法。繇援筆立寫七言八局詩以進之。詩曰：<br />
　　銅雀台高按上天，凝眸覽遍舊山川。欄杆屈曲留明月，窗戶玲瓏壓紫煙。<br />
　　漢祖歌風空係築，楚王戲馬謾加鞭。主人盛德齊堯舜，願樂昇平萬萬年。<br />
　　操覽畢，笑曰：「二公佳作，過於太甚矣。意思知道二人以帝王尊之，言太過矣。操遂賞锺繇，而對眾文武曰：「孤本庸愚，始舉孝廉，聊立微名於世耳。後值天下大亂，故以病回鄉里，築精舍於譙東五十里，欲夏秋讀書，春冬射獵，為二十年之計，以待天下清平，方出仕耳。然不能如意，朝廷徵孤為典軍校尉，遂更其意，專欲為國家討賊立功，圖死後得題墓道曰『漢故徵西將軍曹侯之墓』，使不辱於祖宗。此平生願足矣。遭董卓之難，興舉義兵；因黃巾之亂，剿降萬餘。又討擊袁術，擒其四將；摧破袁紹，梟其二子；復定劉表，遂平天下。身為宰相，人臣之貴已極，意望已過。如國家無孤一人，正不知幾人稱帝，幾人稱王。或有一等人見孤強盛，任重權高，妄相忖度，言孤有篡位之心，此言大亂之道也。齊桓公、晉文公所以垂稱至今日者，以其兵勢廣大，猶能奉事周室也。孔子雲：『周文王三分天下有其二以服事殷，周之德，其可為至德也已矣！』夫能以大事小，此言耿耿在心。又讀《樂毅傳》：毅昔日歸趙，趙王欲與之圖燕，毅伏而垂泣，對曰：『臣事燕王，猶事大王，寧死不為非義之事。』孤又觀《蒙恬傳》：昔日胡亥之殺蒙恬也，恬曰；『吾先人及至子孫，積德於秦三世矣；今臣手下精兵三十萬，卒能背叛，自知必死而守義者，不敢辱先人之教以忘先君之恩也。』孤讀此二人之書，來嘗不愴然流涕也。孤安有篡逆之心哉？此言皆肝膈之要也。所以勤勤懇懇敘心腹者，見周公有《金縢》之書以自明，恐人不信之故。然欲孤使爾委捐所典兵眾，以還執事，歸就孤所封武平候之國，實不可也。何者？誠恐已離兵為人所害也。既為子孫計，又己敗則國家傾危，是以不得慕虛名而處實禍也。汝諸文武必不知孤心也。」眾皆起拜曰：「雖周公、伊尹，不及丞相耳。」尹氏有詩一首，單道王莽奸邪處，後人讀此詩有感，因而可以擬曹操也。詩曰：<br />
　　周公恐懼流言日，王莽謙恭下士時。假使當年身便死，一生真偽有誰知！<br />
　　曹操連飲數杯，不覺沉醉，喚左右捧過筆硯，「孤欲作《銅雀台賦》耳」。拂箋寫雲：「吾獨步高台，俯觀萬里之山河。」此兩句有旁若無人之意。後史官貶曹操建銅雀台，有古風一篇雲：<br />
　　鄴中山青水如練，老瞞雄據作宮殿。窮奢極多興群怨，詐力欺天天肯眷？<br />
　　東風只與周郎便，雲散煙飛事都變。銅雀台高春日轉，二橋空鎖芙蓉面。<br />
　　不似朝陽貯飛燕，英雄一去不復見，古瓦與人磨作硯。<br />
　　曹操剛才落筆，止寫了兩句，忽有人報：「東吳又使華歆表奏劉備為荊州牧，今孫權以妹嫁之，漢上九郡太半已屬劉備矣。」操聞之，手腳慌張，投筆於地。程昱曰：「丞相知華歆來意否？」操曰：「未也。」昱曰：「孫權本忌劉備，欲以兵攻之，但恐丞相乘虛而擊也。今權故令華歆入國為使，乃安劉備之心，以塞丞相之望耳。」操曰：「如之奈何？」昱曰：「某有一計，使孫、劉自相吞併，丞相於中一擊而可得也。」操問其計若何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>