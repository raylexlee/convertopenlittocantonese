<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　關雲長威震華夏</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>關雲長威震華夏</font></h4>
			　　孫權與眾文武議取荊州，參謀步騭曰：「未可。曹操欲篡漢室，所懼者劉備也。今遣使來，令吳興兵吞蜀，此假禍於吳也。」孫曰：「孤亦欲取荊州久矣。」騭曰：「今操弟曹仁，見屯兵於襄陽、樊城，又無長江之險，旱路正可取荊州，如何不敢，卻令主公動兵？只此便見其心也。主公可遣使去許都見操，令曹仁旱路先起兵取荊州，雲長必掣荊州之兵而取樊城矣。若雲長一動，主公可遣一將暗取荊州，一舉可得矣。」吳侯大喜，即時遣使過江，直至許都見操，上書陳說此事。操看畢大喜，即遣滿寵往樊城助曹仁為參謀官，一同商議動後；便教東吳使命先回，令領兵水路接應以取荊州。<br />
　　卻說漢中王令魏延總督軍馬，守禦東川，遂引百官回成都。差官起蓋宮庭，又置館舍，自成都至白水，共建四百餘里館舍亭郵。廣積糧草，多造軍器，以圖進取中原。細作人打聽曹操結連東吳，欲取荊州，即飛報入蜀。漢中王忙請孔明商議。孔明曰：「某已料曹操必有此謀，比及借請東吳起兵。吳地謀士極多，必然教操令樊城曹仁先興兵矣。」漢中王曰：「似此，如之奈何？」孔明曰：「可差使命就送官誥與雲長，令先起兵取樊城，使軍士膽寒，自然瓦解矣。」漢中王大喜，隨即差前部司馬，乃犍為安定人也，姓費，名詩，字公舉為使，齎捧誥命，投荊州而來。<br />
　　有人報知雲長。雲長出郭，迎接入城。公廨上禮畢，雲長問曰：「封某何爵？」詩答曰：「王上加『五虎大將』之職，將軍居其一也。」雲長又曰：「封那五虎將？」詩答曰：「關、張、馬、趙、黃是也。」雲長大怒曰：「益德吾弟也，孟起世代名家，子龍即吾弟也：位與吾等，可也。黃忠何等之人，與吾同列？大丈夫終不與老兵同列！」遂不肯受印。詩佯笑而言曰：「將軍差矣。聽愚一言：夫立王業者，所用非一人。昔蕭何、曹參自幼與高祖是親舊，陳平、韓信後亡秦命而至，論其班次，韓信為王，最居其上，未聞蕭何、曹參以此為怨。今漢中王以一時之功，隆崇於漢升，故加『五虎將』。而漢中王待將軍之意，豈與黃漢升同也？況漢中王與將軍有結義之恩，如同一體：將軍即漢中王，漢中王即將軍也，可與同休戚，共禍福，不宜計較官號之高下，爵祿之多寡也。僕一介之使，御音銜命之人，不告於將軍而便回，是辱君命也。願將軍熟思之。」雲長大悟，乃垂淚而拜曰：「愚之不明，非足下見教，幾誤大事。」即時受印。<br />
　　費詩方出王旨，令雲長領兵取樊城。雲長曰：「吾亦有此心久矣，但未得主命耳。」當時便差川將傅士仁與糜芳二人為先鋒，引一軍於荊州城門外屯紮。次日，大軍同出，二人領命，先去城外點兵。雲長設宴管待費詩。飲至二更，忽一軍來報城外寨中火起。雲長急披掛上馬，出城看時，乃傅士仁、糜芳飲酒，帳後遺火，燒著火炮，滿營撼動，把軍器糧草，盡皆燒燬。雲長引軍救撲，四更方才火滅。雲長入城，召傅士仁、糜芳至帳下，責之曰：「吾令汝二人作先鋒，不曾出軍，先將許多軍器糧草燒燬，火炮打死本部軍人。如此誤事，要你二人何用！」叱令斬之。司馬費詩慌來告曰：「未曾出師，先斬大將，於軍不利。可暫免其罪。」雲長怒氣不息，喚武士各決四十，摘去了先鋒印綬，罰糜芳守江陵，傅士仁守公安。雲長痛責之曰：「吾不看費司馬面上，立斬於市，以正軍法！汝這兩顆頭且暫寄項上，吾得勝回來之時，汝等稍有差遲，二罪俱罰，決不恕饒！」二人滿面羞慚，喏喏而退。雲長便令廖化作先鋒，關平為副將，自總中軍，馬良、伊籍為參謀，一同徵進。其餘留在荊州。<br />
　　比及大軍將行之際，當日祭「帥」字旗，關公假寢於帳中。忽見一豬其大如牛，渾身黑色，奔入帳中，徑咬雲長足。雲長大怒，急起拔劍斬之，聲如裂帛。霎然驚覺，乃是南柯一夢。帳下走卒來報午時。雲長左足陰陰疼痛，心中大疑，喚子關平至，言曰：「吾才夢一黑豬，咬吾左足，覺來陰陰疼痛。吾今哀矣。」平對曰：「豬亦有龍象。龍附足，乃升騰之意，父親不必疑忌。」隨聚多官於帳中商議。或言吉祥者，或言不祥者，眾論不一。雲長曰：「吾大丈夫，年近六旬，死何憾焉！」正言間，蜀使至，拜雲長為前將軍，假節鉞，都督荊、襄九郡事。雲長受命訖，眾官拜慶曰：「此事足見豬龍之瑞也。」因此坦然不疑，遂起兵奔襄陽大路而來。<br />
　　曹仁正在城中，忽一人報雲長自領兵來。仁大驚，欲堅守不出。副將翟元曰：「今魏王令將軍約會東吳取荊州，今彼自來，是送死也，何故避之？」仁曰：「然。」便欲出兵。參謀滿寵諫曰：「吾素知雲長勇而有謀，未可輕敵。不如堅守，深為上策。」驍將夏侯存曰：「汝是秀才之言，不曉破敵。豈不聞『水來土掩，將至兵迎』？我軍以逸待勞，何足懼之。」曹仁不聽滿寵之言，令寵守樊城，自領兵離襄陽，來迎雲長。雲長知曹兵來，喚關平、廖化二將受計，領兵來迎曹兵。兩陣對圓，廖化出馬搦戰。翟元出迎。二將戰不多時，化詐敗，撥馬便走。元追殺，荊州兵退二十里。翟元乘勢追襲，關平、廖化分兵兩路夾攻。仁傳令夏侯存拒住關平，翟元拒住廖化。次日，又來搦戰。夏侯存、翟元出戰得勝，追殺二十餘里。忽聽得背後喊聲大震，鼓角齊鳴，曹仁急命前速回。兩兵急回，背後關平、廖化殺來，曹兵大亂。曹仁中計，先掣一軍，飛奔襄陽。離城數里，前面繡旗颰處，一員大將，勒馬橫刀，攔住雲路，乃荊州關雲長也。曹仁素知雲長謀勇，膽戰心驚，不敢交鋒，望襄陽斜路而走。雲長不趕。夏侯存軍至，雲長截住去路。存大怒，與雲長交鋒，只一合，被雲長一刀斬於馬下。翟元便走，關平趕上斬之。乘勢追殺，曹軍大半死於襄江之中。曹仁退守樊城。<br />
　　雲長得了襄陽，賞軍撫民。有隨行司馬王甫進曰：「今君侯將軍一鼓而下襄陽，曹兵雖然喪膽，愚意論之：今東吳呂蒙屯兵陸口，常有吞併荊州之意；倘若率兵徑取荊州，如之奈何？」雲長曰：「吾已在心。汝可提調此事，沿江上下，或二十里，或三十里，選擇高阜處置烽火台，每台用五十軍守之。倘吳兵渡江，夜則明火，晝則舉煙，此為一時之號。吾當親征擊之。」王甫又曰：「糜芳、傅士仁守二隘口，恐不盡心竭力；荊州必須再得一人，以總督之。」雲長曰：「吾差荊州治中，武陵人氏，姓潘，名濬，此人總之，有何慮焉？」甫曰：「此人平生多忌而好利，豈有臨政而不愛利者乎？可用軍前都督糧料官趙累代之。趙累為人，忠城廉直。若用此人，萬無一失。」雲長曰：「吾素知潘濬之為人。既已差定，何必改之？趙累見掌糧料，亦是事之重者。汝勿多疑，只與吾築烽火台去。」王甫拜辭，怏怏而行。雲長令關平拘收船隻，渡襄江，攻打樊城。<br />
　　卻說曹仁折了二將，退守樊城，來見滿寵，惶恐至甚。仁曰：「不聽公言，兵敗將亡，失卻襄陽，何計可復？」寵曰：「雲長熊虎之將，足智多謀，不可輕敵，只宜堅守。」正言間，人報雲長渡江而來，攻打樊城。仁大驚，寵諫曰：「只宜堅守。」階下手將呂常曰：「某乞兵數千，願當來軍於襄江之內。」寵諫曰：「不可。」呂常大怒而言曰：「據汝等文官之言，只宜堅守，似此何能立功名於後世乎？豈不聞兵法雲：『軍半渡可擊』。今云長軍半渡襄江，何不擊之？若軍臨城下，將至壕邊，急難搖動矣。常願領兵死戰！」仁乃與兵五千，隨呂常出樊城迎戰。前面繡旗開處，雲長橫刀出馬。呂常卻欲來迎，後面眾軍見雲長神威凜凜，不戰而走，呂常喝止不住。雲長混殺一陣，曹兵大敗，馬步軍折其大半，敗殘軍奔入樊城。曹仁急差人求救。使命星夜至長安，將書呈上曹操，言：「雲長破了襄陽，見圍樊城，其危至急。望撥大將前來救援。」曹操指班部內一人而言曰：「汝可去解樊城之危。」其將應聲而出，眾視之，乃泰山巨平人也，姓於，名禁，字文則。禁曰：「某求一將作先鋒，領兵同去。」操又問曰：「誰敢作先鋒？」一人奮然出曰：「某願施犬馬之勞，生擒關將，獻於麾下，上報我王寵遇之恩，下救黎民倒懸之急。」操觀之大喜。未知此人是誰，下回便見。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>