<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　孫策大戰太史慈</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孫策大戰太史慈</font></h4>
			　　張飛要自刎，玄德向前抱住，奪其劍而言曰：「古人有雲：『兄弟如手足，妻子如衣服。衣服破，而尚有更換，使手足若廢，安能再續乎？’吾三人桃園結義，不求同日生，誓願同日死。今日雖無了城池老小，安忍教兄弟中道而亡？呂布擄吾妻小，必不害之，容作方略救援。」遂皆大哭一場，理會戰紀靈之事。<br />
　　袁術知呂布襲了徐州，星夜差人許糧五萬斛、馬五百匹、金銀一萬兩，彩緞一千疋，令夾攻劉備。布喜，令高順領兵五萬餘，襲玄德後。玄德知呂布兵襲後，乘陰雨，撤兵棄盱眙而走，思東取廣陵。高順與紀靈相見，順日：「溫侯令順來助戰，就索所許之物。」靈曰：「公且回下邳，容某見主人，那時相送。」高順別紀靈，回見呂布，言紀靈如此回答。忽有袁術書至，雲：「劉備未除；捉了劉備，那時相送。」布大怒袁術失信，欲起兵伐之。陳宮曰：「不可。術據壽春，兵多糧廣，不可便圖。不如請玄德還屯小沛，養成羽冀。令玄德作先鋒，那時先取袁術，後取袁紹，可縱橫天下矣。」布聽其言，暗令人去取玄德回。<br />
　　玄德兵至廣陵，又被袁術劫寨，折兵太半。回來正遇呂布使命，玄德見書大喜，便投徐州來。關、張曰：「呂布乃義薄之人，不可准信。」玄德曰：「人既如此好心待我，我不疑也。」遂行之。來到徐州，布恐疑惑，先令人送老小還玄德。甘、糜二夫人對玄德曰：「呂布令兵一百把定宅門，諸人不敢即入。常使侍妾送物，未嘗有缺。」玄德與關、張曰：「我知呂布非無義之人也。」入城去謝呂布。飛恨布未往，先與嫂嫂小沛去了。<br />
　　玄德入見呂布，拜謝。布曰：「吾非奪你徐州，汝弟張飛在此恃酒殺人，吾故來守之。」玄德曰：「備欲讓兄久矣。」布再虛讓玄德，玄德力辭。宴訖，拜別還屯小沛住紮。關、張心中不忿。玄德曰：「屈身守分，以待天時，不可與命爭也。」呂布令人送糧米緞疋，兼令玄德為豫州刺史。自此兩家和好。<br />
　　卻說袁術大宴將士於壽春，人報孫策徵廬江太守陸康得勝回。術喚策至，拜於堂下。問勞已畢，便令侍坐飲宴。原來孫策自父喪之後，居江南，禮賢下士；後因陶謙與策母舅丹陽守吳景不和，策乃移母並家屬居於曲河，自投袁術。術甚愛之，常歎曰：「使術有子如孫郎，死復何恨！」因此，令孫策為懷義校尉，引兵去攻涇縣太師祖郎，得勝回見術。術見策勇，復使攻陸康，一陣大戰，得勝而回。<br />
　　當日筵散，策歸營寨，見術不升廳。策心中有些鬱悶。是夜月明，策思父如此英雄，獨霸江東，今日到我，十不及一，忽放聲而哭。忽見一人自外而入，大笑曰：「伯符何故如此？汝父在日，多曾用我。汝今有不決之事，何不問我？我與汝商議，何自哭耶？」策觀之，乃丹陽故鄣人也，姓朱，名治，字君理，嘗從孫堅討長沙、零、桂三郡賊有功。又從破董卓於陽城，助陶謙討黃巾。乃孫堅手下從事官。策請坐而問之，曰：「策所哭者，恨不能繼父之志也。」治曰：「君何不告袁公略，借兵往江東，假名救吳景，實取大業。久困於人之下，此非大丈夫之志也。」正商議間，一人忽然而入，曰：「公等所謀，吾已知之。吾手下有精壯者百十餘人，暫助伯符一馬之力。」策大喜，請坐而問之，乃袁術謀士，汝南細陽人也，姓呂，名范，字子衡，生得面如傅粉，體似凝酥。策大喜，三人共議。呂范曰：「只恐袁術不肯借兵。」策曰：「有吾亡父留下傳國玉璽以為質當。」范曰：「術有心久矣。」<br />
　　次日，策入見袁術，哭拜階下。術問其故，策曰：「父仇不能報，母舅吳景被揚州刺史劉繇音由追之甚急。策老母家小皆在曲河，必被繇所害。策問伯父處暫借雄兵數千，渡江去探老母，助拔舅氏。恐伯父不信，有亡父遺下玉璽，權為質當。」術聞有玉璽，取而視之，大喜曰：「吾非要你玉璽，權留下在此。我借兵三千、馬五百匹與你。平定之後，速令軍回來。你名微，難掌大軍。我表你為折衝校尉、殄寇將軍，剋日領兵便行。」<br />
　　策拜謝，遂得軍馬，帶領朱治、呂范，舊將程普、黃蓋、韓當，擇日起兵。行至歷陽，正行之次，見一彪軍到，當先一人，見策下馬。策視之，其人面如美玉，唇若點朱，姿質風流，儀容秀麗，胸藏緯地經天之術，腹隱安邦定國之謀，乃廬江舒城人也，姓周，名瑜，字公瑾，漢太尉周景之孫，洛陽令周異之子。初，孫堅討董卓之時，移家舒城，瑜與孫策同年，結為昆仲。瑜小策兩月，以兄事之。策住瑜道南大宅，策與瑜升堂拜母，有通家之好。如此至交甚厚。瑜叔周尚為丹陽太守，因往省親，到此與策相見，以訴衷情。瑜曰：「某願施犬馬之勞，共圖大業。」策曰：「吾得公瑾，大事諧矣！」策令與朱治、呂范相見，共畫籌略。治、范大喜。瑜與策曰：「將軍欲濟大事，可知江東有『二張乎？」策曰：「未知。」瑜曰：「一人能博覽群書，善書隸字，兼明天文地理之學，彭城人也，姓張，名昭，字子布。陶謙曾聘，不肯屑就，故來江東避亂。一人貫通九經，深明諸子百家，廣陵人也，姓張，名紘，字子綱。因避世亂，隱於江東。此處有二人，何不請之？」策即便令人請，不至。策親自到其家，與議論終日，口若懸河。策拜張昭為長史，兼撫軍中郎將；拜張紘為參謀正議校尉。商議進兵，攻擊劉繇。<br />
　　卻說劉繇，字正禮，東萊牟平人也。亦是漢室宗親，漢太尉劉寵之姪，兗州刺史劉岱之弟。繇舊為揚州刺史，陶丘洪薦繇，欲令舉茂才。兄曰：「前年舉公山，奈何復舉正禮？」洪曰：「明使君用公山於前，擢正禮於後，所謂御二龍於長涂，騁騏驥於千里，不亦可乎？」避亂淮浦。詔為揚州刺史。屯於壽春，被袁術趕過江東，故來守曲河。有彭城相薛禮、下邳相笮音昨融，兩個領兵幫助。繇知孫策渡江，屯兵歷陽，急聚眾將商議。有樊能、乾糜、陳橫、張英，說策是驍騎大將。張英曰：「某領一軍，屯於牛渚音諸，縱有百萬之兵，亦不能近也。」言未畢，帳下一人高叫曰：「某願為前部先鋒。」眾人視之，乃東萊黃縣人也，覆姓太史，名慈，字子義。因解了北海之圍，特來見劉繇，繇就留之。聽得孫策來到，願為前部先鋒。繇曰：「你未可為大將，只在吾左右聽命。」太史慈不喜而退。<br />
　　張英領兵拒牛渚，積糧十萬於邸音羝閣。策引兵到，張英領兵出，兩軍會於牛渚灘上。孫策出馬，張英大罵，黃蓋便出與張英戰。不數合，忽然張英軍大亂，報說寨中有人放火，燒著窩鋪。張英急回軍不迭。孫策引軍前來，乘勢掩殺。張英棄了牛渚，望深山而逃。寨後放火的是誰？兩員將領三百餘人來見孫策。二人聲喏，策問之。一人面黑鬚黃，身體雄偉，九江壽春人也，姓蔣，名欽，字公奕。一人彪形虎體，目朗眉濃，九江下蔡人也，姓周，名泰，字幼平。二人皆為遭世亂，故聚人在洋子江中，劫掠為生。「久聞兄乃江東豪傑，又聞君招賢納士，特來相助。」策大喜，用為軍前校尉。盡收牛渚、邸閣糧食軍器，收得兵卒四千餘人，遂進兵神亭地名。張英敗回見劉繇，繇責罵張英等，欲斬之。笮融、薛禮勸免，屯兵零陵城拒策。繇自近神亭嶺南下營，孫策嶺北下營。策問土人曰：「近山有漢光武廟否？」土人曰：「有廟，已傾頹，無人祭祀。」策曰：「吾夜夢光武邀我相見，當以祈之。」長史張昭曰：「不可。今嶺南是劉繇寨，倘有伏兵奈何？」策曰：「神人祐我，吾何懼之！」遂全妝慣帶，綽槍上馬，回顧眾將，引程普、黃蓋、韓當、蔣欽、周泰共十三騎，出寨跟策上嶺，到廟燒香。下馬參拜已畢，策向前跪告，祝曰：「果若孫策能於江東立業，復興故父之基，即當重修廟宇，四時祭祀。」祝畢，出廟上馬，回顧眾將曰：「吾欲過嶺去看劉繇寨柵。」眾將皆當不住，遂同上嶺，南望村林。伏路小軍飛報劉繇，雲：「孫策自領十數騎，徑過嶺來看寨柵。」繇曰：「此必是孫策誘敵之計，不可追之。」太史慈踴於前曰：「此時不捉，更待何時！」劉繇阻當不住，披掛上馬，綽槍出營，大叫曰：「有膽氣者跟我來！」諸將不動，惟有一小將曰：「太史慈真猛將也，吾可助之！」拍馬趕去。眾皆大笑。<br />
　　卻說孫策看了半晌，程普向前曰：「可以早回。」正行過嶺來，只聽得嶺上叫：「孫策休走！」策回頭視之，見兩匹馬飛下嶺來。策將十三騎一齊擺開，策橫槍立馬於嶺下待之。太史慈高叫曰：「那個是孫策？」策曰：「你是何人？」答曰：「我便是東萊太史慈也，特來捉孫策。」策笑曰：「我便是，你兩個一齊來拚我，吾不俱你。我若怕你，非英雄也！」慈曰：「你便使眾人都來，我亦不怕你也！」縱馬橫槍，直取孫策。策挺槍來迎。兩馬相交，戰五十合，不分勝敗。程普等暗暗稱奇：「好個太史慈！」慈見孫策槍法無半點兒滲漏，佯輸敗走，引入深山，急回馬走。孫策趕來，太史慈暗喜，不入舊路上嶺，卻轉過山背後。策趕到，慈喝策曰：「你若是大丈夫，和你拚個你死我活！」策叱之，曰：「走的不算男子漢！」兩個又鬥三十合。慈心中自忖：「這廝有十三從人，我只一個，便活捉了他，也吃眾人奪去。再引一程，教這廝每沒尋處。」又詐敗走，而大叫曰：「休來趕我！」策喝曰：「你卻休走！」一直趕到平川之地。慈兜回馬再戰，又到五十合。策一槍搠來，慈閃過，挾住槍；慈也一槍搠去，策亦閃過，挾住槍。兩個用力只一拖，都滾下馬來，馬不知走的那裡去了。兩個棄了槍，揪住廝打。慈年三十歲，策年二十一歲，兩個揪住戰袍，扯得粉碎。策卻手快，掣了慈背的短戟，慈掣了策頭上兜鍪音謀。策把戟來刺慈，慈把兜鍪遮架。忽然喊聲後起，乃劉繇接應軍到來，約有千餘。慈戰策不放，兩邊軍馬合將上來。策正慌，程普領十二騎到，衝殺兩邊軍。慈放了策。慈軍中討一匹馬，取了槍，上馬復來。孫策馬被程普牽來，策取槍上馬衝殺。一千餘軍和十三騎混戰，迤邐殺到神亭嶺下。喊聲起處，周瑜領軍來到。太史慈怎得脫身？畢竟如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>