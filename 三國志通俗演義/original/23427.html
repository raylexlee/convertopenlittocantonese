<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　夫史，非獨紀歷代之事，蓋欲昭往昔之盛衰，鑒君臣之善惡，載政事之得失，觀人才之吉凶，知邦家之休戚，以至寒暑災祥，褒貶予奪，無一而不筆之者，有義存焉。<br />
　　吾夫子因獲麟而作《春秋》。《春秋》，魯史也。孔子修之，至一字予者，褒之；否者，貶之。然一字之中，以見當時君臣父子之道，垂鑒後世，俾識某之善，某之惡，欲其勸懲警惕，不致有前車之覆。此孔子立萬萬世，至公至正之大法，合天理，正彝倫，而亂臣賊子懼。故曰：「知我者其惟《春秋》乎，罪我者其惟《春秋》乎！」亦不得已也。孟子見梁惠王，言仁義而不言利；告時君必稱堯、舜、禹、湯；答時臣必及伊、傅、周、召。至朱子《綱目》，亦由是也，豈徒紀歷代之事而已乎?然史之文，理微義奧，不如此，烏可以昭後世？語云：「質勝文則野，文勝質則史。」此則史家秉筆之法，其子眾人觀之，亦嘗病焉。故往往捨而不之顧者，由其不通乎眾人，而歷代之事愈久愈失其傳。前代嘗以野史作為評花，令瞽者演說，其間言辭鄙謬，又失之於野，士君子多厭之。若東原羅貫中以平陽陳壽傳，考諸國史，自漢靈帝中平元年，終于晉太康元年之事，留心損益，目之曰《三國志通俗演義》。文不甚深，言不甚俗，事紀其實，亦庶幾乎史。蓋欲讀誦者，人人得而知之，若詩所謂里巷歌謠之義也。書成，士君子之好事者，爭相謄錄，以便觀覽，則三國之盛衰治亂，人物之出處臧否，一開卷，千百載之事，豁然於心胸矣。其間辦未免一二過與不及，俯而就之，欲觀者有所進益焉。<br />
　　予謂誦其詩，讀其書，不識其人，可乎？讀書例曰：苦讀到古人忠處，便思自己忠與不忠？孝處，便思自己孝與不孝。至於善惡可否，皆當如此，方是有益。若只讀過，而不身體力行，又未為讀書也。<br />
　　予嘗讀《三國志》求其所以，殆由陳蕃、竇武立朝末久，而不得行其志，卒為姦宄謀之，權柄日竊，漸浸熾盛，君子去之，小人附之，奸人乘之。當時國家紀綱法度壞亂極矣。噫，可不痛惜乎！矧何進識見不遠，致董卓乘釁而入，權移人主，流毒中外，自取滅亡，理所當然。曹瞞雖有遠圖，而志不在社稷，假忠欺世，卒為身謀，雖得之，必失之，萬古奸賊，僅能逃其不殺而已，固不足論。孫權父子虎視江東，固有取天下之志，而所用得人，又非老瞞可議。惟昭烈，漢容之胄，結義桃園，三顧草廬，君臣契合，輔成大業，亦理所當然。其最尚者，孔明之忠，昭如日星，古今仰之；而關、張之義，尤宜尚也。其他得失，彰彰可考，遺芳遺臭，在人賢與不賢。君子小人，義與利之間而已。觀演義之君子，宜致思焉。<br />
　　弘治甲寅仲春幾望庸愚子拜書<br />
<br />
引<br />
　　客問於余：「劉先主、曹操、孫權各據漢地為三國，史已志其顛末，傳世久矣。復有所謂《三國志通俗演義》者，不幾近於贅乎？」余曰：「否。史氏所志，事詳而文古，義微而旨深，非通儒夙學，展卷間鮮不便思困睡。故好事者以俗近語隱括成編，欲天下之人入耳而通其事，因事而悟其義，因義而興乎感。不待研精覃思，知正統必當扶，竊位必當誅；忠孝節義必當師，奸貪諛佞必當去。是是非非，了然於心目之下，裨益風教，廣且大焉，何病其贅耶？」客仰而大㖸曰：「有是哉，子之不我誣也，是可謂羽翼信史而不違者矣！簡帙浩瀚，善本甚艱，請壽諸櫬，公之四方可乎？」余不揣譾劣，原作者之意，綴俚語四十韻於卷端，庶幾歌詠而有所得歟。於戲！牛溲馬勃，良醫所診，孰謂稗官小說，不足為世道重輕哉！<br />
　　今古興亡數本天，就中人事亦堪憐。欲知三國蒼生苦，請聽《通俗演義》篇。忠烈赤心扶正統，奸回自首弄威權。須知善惡當師戒，遺臭流芳億萬年。獻帝仁柔漢祚衰，十常侍啟釁端開。董卓妄意窺神器，何進無謀種禍胎。渤海會兵昭日月，桃園歃血動風雷。可憐多少英雄計，不及貂蟬口舌才。曹操奸雄世無比，號令諸侯挾天子。天子心知誅不得，泣召董承受密旨。口血未乾機先泄，國母元臣束手死。幸爾玄德奔彭城，豪傑雲從期雪恥。袁紹當年亦漢臣，井蛙豈識海中鱗。不有關張龍虎將，皇孫顛沛更難論。明良遭際真奇特，三顧草廬不厭頻。臥龍突起甘霖溥，恢復規模次第陳。孫權父子據江東，觀望中原事戰功。謀士似雲翻白黑，長江如練列艨艟。火炎赤壁阿瞞遁，檝入荊門大耳窮。假使真心匡漢室，何勞數計滅劉公。天相劉公詎可滅，萬死一生堪哽咽。九犯中原偉丈夫，七擒酋首真英特。梟獍誰能繼漢高?猶豫未喋奸賊血。軍師大志不曾伸，僅創三川兩世業。沛公百戰定乾坤，司馬何人敢併吞！試看北面事仇者，漢國臣僚舊子孫。天理民彝蕩掃地，鼎味爭如蕨味馨。志士仁人空抱恨，幾番血淚漬衣痕。人言三國多才俊，我獨沉吟末深信。鷹犬騫騰麟鳳孤，四海徒令蹈白刃。天假數年壽孔明，山河未必輕歸晉。此編非直口耳資，萬古綱常期復振。<br />
　　嘉靖壬午孟夏吉望關中修髯子書於居易草亭<br />
<br />
三國志宗僚<br />
　　蜀<br />
　　帝<br />
　　先主劉備字玄德，涿郡涿縣人，漢景帝玄孫在位三年，壽六十三。<br />
　　後主劉禪字公嗣，先主之子。在位四十二年。壽六十五歲。<br />
　　后<br />
　　昭烈皇后甘氏沛縣人，先主妾。<br />
　　穆皇后吳氏陳留人，先主繼室。<br />
　　敬哀皇后張氏後主妻，張飛長女。<br />
　　皇后張氏後主繼室，飛次女。<br />
　　先生三男<br />
　　後主<br />
　　劉永字公壽。封魯王。<br />
　　劉理字奉孝。封梁王。<br />
　　後主七男<br />
　　劉增字文衡，太子。<br />
　　劉瑤封安定王。<br />
　　劉琮<br />
　　劉瓚<br />
　　劉湛封北地王。<br />
　　劉恂<br />
　　劉琚<br />
　　列傳<br />
　　請葛亮字孔明，瑯琊陽都人。官至丞相、武鄉侯。諡忠武。<br />
　　關羽字雲長，河東解良人。官至前將軍、壽亭侯。<br />
　　張飛字益德，涿郡人。官至車騎將軍。<br />
　　馬超字孟起，扶風茂陵人。官至驃騎將軍。<br />
　　黃忠字漢升，南陽人。官至關內侯。<br />
　　趙雲字子龍，常山真定人。官至鎮東將軍。<br />
　　龐統字士元，襄陽人。官至軍師中郎將。<br />
　　法正字孝直，扶風楣人。官至尚書令、護軍將軍。<br />
　　許靖字文休，汝南平輿人。官至太傅。<br />
　　糜竺字子仲，東海朐人。官至安漢將軍。<br />
　　孫乾字功祐，北海人。官至秉中將軍。<br />
　　簡雍字憲和，涿郡人。官至昭德將軍。<br />
　　伊籍字機伯，山陽人。官至昭文將軍。<br />
　　秦宓字子敕，廣漢綿竹人。官至大司農。<br />
　　董和字幼宰，南郡枝江人。官至中郎將。<br />
　　劉巴字子初，零陵烝陽人。官至尚書令。<br />
　　馬良字季常，襄陽宜城人。官至侍中。<br />
　　陳震字孝起，南陽人。官至尚書令。<br />
　　董允字休昭，南郡枝江人。官至侍郎。<br />
　　劉封無字，羅侯寇氏子，官至副將軍。<br />
　　呂父字季陽，南陽人。官至尚書令。<br />
　　彭羕字永年，廣漢人。官至江陽太守。<br />
　　廖立字公淵，武陵臨沅人，官長水校尉。<br />
　　李嚴字正方，南陽人。官至前將軍。<br />
　　劉琰字威碩，魯國人。官至車騎將軍。<br />
　　魏延字文長，義陽人。官至前軍師、徵西大將軍。<br />
　　楊儀字公威，襄陽人。官至中軍師。<br />
　　霍峻字仲邈，枝江人。官至梓潼太守。<br />
　　王連字文儀，南陽人。官至江陽太守。<br />
　　向朗字巨達，襄陽宜城人。官至左將軍。<br />
　　張裔字君嗣，蜀郡成都人。官至長史。<br />
　　楊洪字季休，武陽人。官至蜀那太守。<br />
　　費詩字公舉，南安人。官至諫議大夫。<br />
　　杜微字國輔，梓潼涪人。官至諫議大夫。<br />
　　周群字仲直，巴西閬中人。官儒林校尉。<br />
　　杜瓊字伯瑜，成都人。官至大長。<br />
　　許慈字仁篤，南陽人。官至大長。<br />
　　孟光字孝裕，洛陽人。官至大司農。<br />
　　來敏字敬達，義陽新野人。官光祿大夫。<br />
　　尹默字思潛，梓潼涪人。官至太中大夫。<br />
　　李撰字欽仲，涪人。官至三郡太守。<br />
　　譙周字允南，巴西充國人。官中散大夫。<br />
　　郤正字令光，河南偃師人。官巴西太守。<br />
　　董權字公衡，閬中人。官至車騎將軍。<br />
　　李恢字德昂，建寧俞元人。官安漢將軍。<br />
　　呂凱字季平，永昌不韋人。官雲南太守。<br />
　　馬忠字德信，閬中人。官至鎮南大將軍。<br />
　　王平字子均，巴西岩渠人，官鎮北將軍。<br />
　　張嶷字伯岐，南充國人。官蕩寇將軍。<br />
　　蔣碗字公琰，零陵湘鄉人。官至大將軍、錄尚書事。<br />
　　費禕字文偉，江夏郡人。官至大將軍、尚書令。<br />
　　姜維字伯約，天水冀人。官至大將軍。<br />
　　鄧芝字伯苗，新野人。官至車騎將軍。<br />
　　張翼字伯恭，武陽人。官至左車騎將軍。<br />
　　宗預字德豔，南陽安眾人。官至徵西大將軍。<br />
　　廖化字元儉，襄陽人。官至右車騎將軍。<br />
　　楊戲字文然，武陽人。官至射聲校尉。<br />
　　別傳<br />
　　劉焉字君郎，江夏競陵人。官至大將軍。<br />
　　劉璋字季玉，武陽人。官至振威校尉。<br />
　　附傳<br />
　　諸葛喬　諸葛瞻　董厥　張鬆　馬謖　陳祗　周倉　馬岱　向寵　蔣斌　傅僉　劉敏　蔣顯　衛繼　關平　常播　孟達　張任　趙戲　吳懿　射受　賴恭　劉豹　向舉　殷純　趙祚　何宗　張爽　吳班　王諶　陳習　陳幾　張南　傅肜　趙景　馮習　黃皓<br />
　　魏<br />
　　帝<br />
　　武帝姓曹，諱操，字孟德，沛國譙人。壽六十六歲。<br />
　　文帝諱丕，字子桓，操之子。在位七年。壽四十歲。<br />
　　明帝諱叡，字元仲，丕之子。在位十三年。壽三十六歲。<br />
　　齊王諱芳，字蘭卿，叡之養子。在位十四年。壽四十三歲。廢為王。<br />
　　高貴鄉公諱髦，字彥士，丕之孫，東海定王霖之子。在位七年。壽二十歲。司馬氏殺之。<br />
　　陳留王諱奐，字景明，操之孫，燕王宇之子。在位五年。壽五十八歲。禪位於晉。<br />
　　后<br />
　　武宣卞皇后丕母，瑯琊陽都人。<br />
　　文昭甄皇后叡母，山中無極人。<br />
　　文德郭皇后叡繼母，安平廣宗人。<br />
　　明悼毛皇后叡妻，河內人。<br />
　　明元郭皇后叡次妻，西平人。<br />
　　本傳<br />
　　夏侯惇字元讓，沛國譙人。官至大將軍。諡忠侯。七子二孫皆封關內侯。<br />
　　夏侯淵字妙才，惇族弟。官至徵西將軍。諡愍侯。<br />
　　曹仁字子孝，操拜大司馬。諡忠侯。<br />
　　曹洪字子廉，操從弟。<br />
　　曹休字文烈，操族弟。<br />
　　曹真字子丹，操族子。<br />
　　夏侯尚字伯仁，淵從子。<br />
　　曹彰字子文，操次子。封任城威主。<br />
　　曹植字子健，操次子。封陳思王。<br />
　　曹熊字子威，操次子。諡蕭懷王。<br />
　　荀彧字文若，穎川穎陰人。官至侍中光祿大夫。<br />
　　荀攸字公達，彧之姪。官至尚書令。<br />
　　賈詡字文和，武威姑臧人。官至太尉、壽鄉候。<br />
　　袁渙字曜卿，陳郡扶樂人。官至郎中令。<br />
　　張范字公儀，河內修武人。官諫議大夫。<br />
　　涼茂字伯方，山陽昌邑人。官太子太傅。<br />
　　國淵字子尼，樂安蓋人。官至太僕卿。<br />
　　田疇字子泰，右北平無終人。官至議郎。<br />
　　王修字叔治，北海營陵人。官至大司農、郎中令。<br />
　　邴原字根矩，北海朱虛人。官至五官將、長史。<br />
　　管寧字幼安，朱虛人。官至光祿勳。<br />
　　崔琰字季珪，清河東武城人。官至中尉。<br />
　　毛玠字孝先，陳留平丘人。官尚書僕射。<br />
　　徐奕字季才，東莞人。官至中尉。<br />
　　何夔字叔龍，陳郡陽夏人。官至太僕、成陽亭侯。<br />
　　邢顒字子昂，河間鄭人。官至司隸校尉、關內候。<br />
　　鮑勛字叔業，泰山平陽人。官御史中丞。<br />
　　司馬芝字子華，河內溫人。官河南尹。<br />
　　锺繇字元常，穎州長社人。官至太傅、定陵侯。<br />
　　華歆字子魚，平原高堂人。官至太尉、博平侯。<br />
　　王朗字景興，東海郯人。官司徒蘭陵侯。<br />
　　程昱字仲德，東阿人。官衛尉、安鄉侯。<br />
　　郭嘉字奉孝，穎州陽翟人。官至司空軍祭酒。<br />
　　董昭字公仁，齊陰定陶人。官至衛尉、樂平侯。<br />
　　劉曄字子陽，淮南成德人。官太中大夫。<br />
　　蔣濟字子通，楚國平阿人。官至領軍將軍、都鄉侯。<br />
　　劉放字子棄，涿郡人。官至侍中光祿大夫、方城侯。<br />
　　劉馥字元穎，沛國相人。官至揚州刺史。<br />
　　司馬朗字伯達，河內溫人。官兗州制史。<br />
　　梁習字子虞，陳郡拓人。官至大司農。<br />
　　張既字德容，馮翔高陵人。官至西鄉侯。<br />
　　溫恢字曼基，太原祁人。官至涼州制史。<br />
　　賈逵字梁道，東阿襄陵人。官至建威將軍、陽裡亭侯。<br />
　　任峻字伯達，河南中牟人。官長水校尉。<br />
　　蘇則字文師，扶風武功人。官至都亭侯。<br />
　　杜畿字伯侯，京兆杜陵人。官至尚書僕射、豐樂亭侯。<br />
　　鄭渾字文公，開封人。官至將作太匠。<br />
　　倉慈字孝仁，淮南人。官至墩煌太守。<br />
　　張遼字文遠，雁門馬邑人。官至前將軍、晉陽侯。<br />
　　樂進字文謙，陽平衛國人。官至右將軍。<br />
　　於禁字文則，泰山巨平人。官安遠將軍。<br />
　　張郃字雋乂，河間鄚人。官至徵西車騎將軍。<br />
　　徐晃字公明，河東楊人。官至右將軍、陽平候。<br />
　　李典字曼成，山陽巨野人。官破虜將軍。<br />
　　李通字文遠，江夏平春人。官汝南太守。<br />
　　臧罷字宣高，泰山華人。官至執金吾、扈成侯。<br />
　　文聘字仲業，南陽宛人。官至後將軍、新野侯。<br />
　　呂虔字子恪，伍城人。官至萬年亭侯。<br />
　　許褚字仲康，譙國譙人。官至武衛中郎將、牟鄉侯。<br />
　　典韋無字，陳留巳吾人。官至都尉。<br />
　　龐德字令明，南安狟道人。官至立義將軍、關門亭侯。<br />
　　龐涓字子冀，酒泉表氏人。宮中散大夫。<br />
　　閻溫字伯儉，夭水西城人。宮至上邽令。<br />
　　王粲字仲宣，山陽高平人。官至侍中。<br />
　　衛覬字伯儒，河東安邑人。官至尚書、閺鄉侯。<br />
　　劉廙字恭嗣，南陽安眾人。官至侍中、關內侯。<br />
　　劉邵字孔才，廣平邯鄲人。官散騎常侍。<br />
　　傅暇字蘭石，北地泥陽人。官至尚書僕射、陽鄉侯。<br />
　　桓階字伯緒，長沙臨湘人。官至侍中、尚書、安樂鄉侯。<br />
　　陳群字長文，穎川許昌人。官至司空。<br />
　　陳矯字季弼，廣陵東陽人。官至司徒。<br />
　　徐宣字寶堅，廣陵海西人。官至侍中光祿大夫。<br />
　　衛臻字公振，陳留襄邑人。官至司徒、長垣侯。<br />
　　盧毓字子家，涿郡涿人。官司空、容城侯。<br />
　　和洽字陽士，汝南西平人。官至太常卿。<br />
　　常林字伯槐，河南溫人。官至光祿大夫、高陽鄉候。<br />
　　楊俊字季才，河內獲嘉人。官南陽太守。<br />
　　杜襲字子緒，穎川定陵人。官太中大夫。<br />
　　趙儼字伯然，穎川陽翟人。官至司空。<br />
　　裴潛字文行，河東聞喜人。官光祿大夫。<br />
　　韓暨字公至，南陽堵陽人。官至司徒。<br />
　　崔林字德儒，清河東武城人。官至司空、安陽侯。<br />
　　高柔字文惠，陳留圉人。官至太尉。<br />
　　孫禮字德達，涿郡容城人。官至司空、大利亭侯。<br />
　　王觀字偉台，東郡廩丘人。官至司空、陽鄉侯。<br />
　　辛毗字佐治，陽翟人。官至衛尉。<br />
　　楊阜字義山，天水冀人。官至少府卿。<br />
　　高堂隆字昇平，泰山平陽人。官至散騎常侍。<br />
　　滿寵字伯寧，山陽昌邑人。官至太尉。<br />
　　田預字國讓，漁陽雍奴人。官太中大夫。<br />
　　牽招字子經，安平關津人。官雁門太守。<br />
　　郭淮字伯濟，太原陽曲人。官至車騎將軍、陽曲侯。<br />
　　徐邈字景山，燕國薊人。官至司空。<br />
　　胡質字文德，楚國壽春人。官徵東將軍。<br />
　　王昶字文舒，太原晉陽人。官至徵南將軍、儀同三司、京陵侯。<br />
　　王基字伯輿，東萊曲城人。官徵南將軍。<br />
　　王凌字彥雲，太原祁人。官至太尉。<br />
　　毋丘儉字仲恭，河東聞喜人。官至鎮東都督。<br />
　　諸葛誕字公休，瑯琊陽都人。官至司空。<br />
　　鄧艾字士載，義陽棘陽人。官至太尉。<br />
　　锺會字士季，穎川長社人。官至司徒。<br />
　　華陀字元化，沛國譙人。善醫。<br />
　　杜夔字公良，河南人。官至軍謀祭、參太樂事。<br />
　　朱建平無字，沛國人。善相。官至五官將。<br />
　　周宣字孔和，樂安人。善圓夢。官至中郎，屬太史。<br />
　　管輅字公明，平原人。善卜。官至少府丞。<br />
　　武帝二十五男<br />
　　卞后生丕、彰、植、熊。<br />
　　尹氏生矩。<br />
　　劉氏生昂、鑠。<br />
　　王氏生乾。<br />
　　環氏生沖、據、宇。<br />
　　孫氏生上、彪、勤。<br />
　　杜氏生林、袞。<br />
　　李氏生乘、整、京。<br />
　　秦氏生玹、峻。<br />
　　劉氏生棘。<br />
　　周氏生均。<br />
　　趙氏生茂。<br />
　　宋氏生徽。<br />
　　文帝九男<br />
　　甄后生叡。<br />
　　李氏生協。<br />
　　潘氏生蕤。<br />
　　朱氏生鑒。<br />
　　仇氏生霖。<br />
　　徐氏生禮。<br />
　　蘇氏生邕。<br />
　　張氏生貢。<br />
　　宋氏生儼。<br />
　　列傳<br />
　　董卓字仲穎，隴西臨洮人。官至大降軍。<br />
　　袁紹字本初，汝南汝陽人。官至大將軍。<br />
　　袁術字公路，紹弟。官至左將軍。<br />
　　劉表字景升，山陽高平人。官至鎮南將軍、荊州牧、成武侯。<br />
　　呂布字奉先，五原郡九原人。官至奮威將軍、溫侯。<br />
　　張邈字孟卓，東平壽張人。官陳留太守。<br />
　　臧洪字子源，廣陵射陽人。官東郡太守。<br />
　　公孫瓚字伯珪，遼西令支人。官至前將軍、易侯。<br />
　　陶謙字恭祖，丹陽人。官至安東將軍、徐州牧、溧陽侯。<br />
　　張楊字稚叔，雲中人。官大司馬、晉陽侯。<br />
　　公孫度字升濟，遼東襄平人。官至武威將軍、永寧鄉侯。<br />
　　張燕無字，常山真定人。官至平北將軍、安國亭侯。<br />
　　張繡無字，武威祖厲人。官至破羌將軍、宣威侯。<br />
　　張魯字公祺，沛國豐人。官至鎮南將軍、閬中侯。<br />
　　附傳<br />
　　韓浩　史渙　曹純　曹肇　曹爽　曹羲　曹彥　曹訓　何晏　鄧颺　丁謐　畢軌　李勝　桓范　胡昭　王烈　張臻　婁圭　孔融　許攸　锺毓　王肅　董遇　隗禧　周生烈　孫曉　劉資　李浮　楊沛　杜恕　杜預　臧觀　張恭　張敬　徐乾　陳琳　阮瑀　應瑒　劉禎　繁欽　路粹　丁儀　丁廙　楊修　荀緯　應琚　阮籍　嵇康　桓威　吳質　潘朂　王象　繆襲　仲長統　蘇林　韋誕　夏侯惠　孫該　杜摯　裴秀　李催　郭汜　令狐愚　唐咨　鄧泰　王弼　徐庶　棧潛　胡威　袁譚　袁尚　伍孚　篷紀　沮授　田豐　審配　辛評　陳溫　蒯良　蒯越　蔡瑁　邯鄲淳　鄧忠　傅選　丁原　陳宮　陳珪　公孫淵　陳登<br />
　　吳<br />
　　帝<br />
　　武烈皇帝姓孫，諱堅，字文台，吳郡富春人。前破虜將軍。後諡帝。<br />
　　長沙桓王諱策，字伯符，堅之長子。前討逆將軍。後諡帝。<br />
　　大皇帝諱權，字仲謀，策之弟，在位三十一年。壽七十歲。<br />
　　會稽王諱亮，字子明，權之少子。在位六年。壽十七歲。<br />
　　景帝諱休，字子烈，權之第六子。在位七年。壽二十歲。<br />
　　烏程侯諱皓字元宗，權之孫。在位十七年。壽四十二歲。<br />
　　后<br />
　　吳后吳郡人，權之母。<br />
　　徐后吳郡富春人，權妻。<br />
　　步后臨淮淮陰人，權妻，亮之母。<br />
　　王后瑯琊人。權妻，和之母。<br />
　　潘后會稽句章人，權妻。<br />
　　全氏全尚之女，亮妻。<br />
　　朱后朱據之女，休之妻。<br />
　　滕后太常胤之族，皓妻。<br />
　　何姬丹陽句容人，和妻。<br />
　　宗室<br />
　　孫靜字幼台，堅之弟。官至昭義中郎將。<br />
　　孫瑜字仲異，靜之子。官至奮威將軍。<br />
　　孫皎字叔朗，瑜之弟。官至徵虜將軍。<br />
　　孫奐字季明，皎之子。官至揚威將軍。<br />
　　孫翊字叔弼，權之弟。官至丹陽太守。<br />
　　孫匡字季佐，翊之弟。官至定威中郎將。<br />
　　孫賁字伯陽，堅之姪。官至徵虜將軍。<br />
　　孫輔字國儀，賁之弟。官至平南將軍。<br />
　　孫登字子高，權之長子。黃龍元年立為太子。年三十歲卒。<br />
　　孫慮字子智，登之弟。封建昌侯。<br />
　　孫和字子孝，慮之弟。赤烏五年立為太子。大元元年封為陽侯。<br />
　　孫霸字子威，和之弟。封魯王。<br />
　　孫奮字子揚，霸之弟。封齊王。<br />
　　孫桓字叔武。和之子。官至建武將軍、丹徒侯。<br />
　　孫峻字子遠，靜曾孫。官至丞相、大將軍。<br />
　　孫琳字子通，峻之外弟。官至大將軍、永寧侯。<br />
　　孫韶字公禮，策賜姓。官至鎮北將軍、幽州牧。<br />
　　列傳<br />
　　劉繇字正禮東萊牟平人。官振武將軍。<br />
　　太史慈字子義，東萊黃人。官建昌都尉。<br />
　　士燮字威彥，蒼梧廣信人。官至衛將軍、龍編侯。<br />
　　張昭字子布，彭城人。官至輔吳將軍。<br />
　　顧雍字元歎，吳那吳人。宮至尚書令、陽遂鄉侯。<br />
　　諸葛謹字子瑜，陽都人。官至左將軍、宛陵侯。<br />
　　步隲字子山，淮陰人。官右將軍、臨湘侯。<br />
　　張紘字子綱，廣陵人。官至長史。<br />
　　嚴畯字曼才，彭城人。官至尚書。<br />
　　程秉字德樞，汝南南頓人。官太子太傅。<br />
　　闞澤字德潤，會稽山陰人。官太子少傅。<br />
　　薛綜字敬文，沛郡竹邑人。官太子少傅。<br />
　　周瑜字公瑾，廬江舒人。官至偏將軍，領南郡太守。<br />
　　魯肅字子敬，臨淮東城人。官至橫江將軍、益州牧。<br />
　　呂蒙字子明，汝南富陂人。官至南郡太守、孱陵侯。<br />
　　程普字德謀，右北平土垠人。官至蕩寇將軍。<br />
　　黃蓋字公覆，零陵泉陵人。官偏將軍。<br />
　　韓當字義公，遼西令支人。官昭武將軍。<br />
　　蔣欽字公奕，九江壽春人。官蕩寇將軍。<br />
　　周泰字幼平，九江下蔡人。官至奮威將軍、陵陽侯。<br />
　　陳武字子烈。蘆江鬆滋人。官至偏將軍。<br />
　　董襲字元代，餘姚人。官至偏將軍。<br />
　　甘寧字興霸，巴郡臨江人。官折衝將軍。<br />
　　凌統字公續，餘姚人。官至偏將軍。<br />
　　徐盛字公向，瑯琊莒人。官至安東將軍。<br />
　　潘璋字文珪，東郡發乾人。官振威將軍。<br />
　　丁奉字承淵，廬江安豐人。官至右司馬、左軍師。<br />
　　朱治字君理，丹陽故彰人。官至安國將軍、毗陵侯。<br />
　　朱然字義封，朱治姊之子。官至左司馬、右軍師。<br />
　　呂范字子衡，汝南細陽人。官至大司馬。<br />
　　朱桓字休穆，吳人。官至前將軍、青州牧。<br />
　　虞翻字仲翔，餘姚人。官至騎都尉。<br />
　　陸績字公紀，吳郡吳人。官至偏將軍。<br />
　　張溫字惠恕，吳郡吳人。官太子太傅。<br />
　　駱統字公緒，會稽烏傷人。官建中郎將。<br />
　　吾粲字孔休，烏程人。官至太子太傅。<br />
　　朱據字子范，吳郡吳人。官至驃騎將軍。<br />
　　陸遜字伯言，吳人。官至丞相。<br />
　　陸瑁字子璋，遜之弟。官至議郎。<br />
　　陸抗字幼節，孫策之外孫。官至偏將軍、毗陵侯。<br />
　　賀齊字公苗，山陰人。官後將軍。<br />
　　全琮字子璜，錢塘人。官右司馬、左軍師。<br />
　　吳岱字定公，廣陵海陵人。官至大司馬。<br />
　　周魴字子魚，陽羨人。官偏將軍、關內侯。<br />
　　锺離牧字子乾，山陰人。官至前將軍。<br />
　　潘璿字承明，武陵漢壽人。官至太常卿<br />
　　陸凱字敬風，吳郡吳人。官徵西大將軍。<br />
　　是儀字子羽，北海營陵人。官尚書僕射。<br />
　　胡綜字偉則，汰南固始人。官至偏將軍，兼左執法。<br />
　　吳范字文則，上虞人。官騎都尉、太史令。<br />
　　劉惇字子仁，平原人。官至太史令。<br />
　　趙達無字，河南人。官至太史丞。<br />
　　諸葛恪字元遜，瑾長子。官至太子太傅。<br />
　　滕胤字子嗣，北海劇人。官至衛將軍。<br />
　　濮陽興字子元，陳留人。官至丞相。<br />
　　王蕃字永元，廬江人。官至散騎中常侍。<br />
　　樓玄字承先，沛國蘄人。官至大司農。<br />
　　賀邵字興伯，山陰人。官至中書令、太子太傅。<br />
　　韋躍字弘嗣，吳郡雲陽人。官中書僕射、高陵亭侯。<br />
　　華核字永先，吳郡武進人。官至中書丞。<br />
　　附傳<br />
　　劉基　士徽　士懿　吳景　徐真　徐現　徐鄰　張承　張林　張奮　顧邵　顧譚　顧承　諸葛融　步闡　張玄　張尚　裴玄　唐國　薛羽　薛營　陳表　朱續　朱變　呂據　虞紀　虞中　虞聳　虞芮　陸宏　陸睿　徐詳　劉贊
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>