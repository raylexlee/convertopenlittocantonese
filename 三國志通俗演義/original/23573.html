<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　關雲長刮骨療毒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>關雲長刮骨療毒</font></h4>
			　　卻說曹仁見關公落馬，即引兵衝出城來，被關平一陣殺回，救父歸寨。拔箭，血流不息，右臂青腫，不能動止。關平慌與眾將商議曰：「父親若損此臂，安能出敵？不如暫回荊州調理。」司馬王甫曰：「君言正合吾意。」甫與平入帳，見關公坐於帳上，全無疼痛之意。公問曰：「汝等來有何事？」甫告曰：「某等因見君候右臂損傷，恐臨敵致怒，衝突不便。眾議之，可贊班師回荊州調理。」公大怒曰：「吾取樊城只在目下；取了樊城，拔去後患，卻長驅大進，徑到許都，剿滅操賊，以安漢室，吾之願也。豈可因小瘡而誤大事耶？汝等特來慢吾軍心耳！」王甫等羞慚而退。<br />
　　公叱退眾將，終是臂痛。眾將見公不肯退兵，瘡又不痊，只得四方問訪名醫。忽一日，有一人從江東駕小舟而來，直至寨中。小校引見關平。平視其人，怪巾異服，臂挽青囊，自言姓名：「乃沛國譙郡人也，姓華，名陀，字元化。聞知君侯乃天下大義之士，今中毒箭，特來醫治。」平曰：「莫非昔日醫東吳周泰者乎？」陀曰：「然。」平大喜，請眾謀士相見，引入中軍。此時，關公本是臂痛，恐慢軍心，無可消遣，正與馬良奕棋。平引陀如帳，拜見父親。禮畢，賜坐。茶罷，陀請臂視之。公袒下衣袍，伸臂令陀看視。陀曰：「此乃弩箭所傷，其中有烏頭藥毒，直透入骨；若不早治，此臂則無用矣。」公曰：「用何物治之？」陀曰：「只恐君侯懼耳。」公笑曰：「吾視死如歸，有何懼怕！」陀曰：「當於靜處立一標柱，上釘大環，請君侯將臂穿與環中，以繩繫之，然後以被蒙其首。吾用尖利之器割開皮肉，直至於骨，刮去藥毒，用藥敷之，以線縫其口，自然無事。但恐君侯懼耳。」公笑曰：「如此容易，何用柱環？」令設酒席相待。<br />
　　公飲數杯酒畢，一面與馬良弈棋，伸臂令陀割之。陀取尖刀在手，令一小校捧一大盆於臂下接血。陀曰：「某便下手，君侯勿驚」公曰：「汝割，吾豈比世間之俗子耶？任汝醫治！」陀下刀割開皮肉，直至於骨，骨上已青。陀用刀刮之有聲，帳上帳下見者皆掩面失色。公飲酒食肉，談笑奕棋。須臾，血流盈盆。陀刮盡其毒，敷上藥，以線縫之。公大笑而與多官曰：「此臂屈伸如故，並無痛矣。」陀曰：「某為醫一生，未曾見此君侯，真乃天神也！」後史官有詩曰：<br />
　　治病然分內外科，世間妙藝苦無多。神威罕及惟關將，聖手能醫說華陀。<br />
　　骨上肉開應刮毒，盆中血滿若流波。樽前對答猶談笑，青史英名永不磨。<br />
　　又贊華陀詩曰：<br />
　　刮骨便能除箭毒，金針玉刃若通神。華陀妙手高天下，疑是當年秦越人。秦越人者，春秋時之扁鵲也。<br />
　　關公箭瘡治畢，忻然面笑，設席飲酒。華陀曰：「君侯貴恙，必須愛護，切勿怒氣觸之。不過百日，平復如舊。」公以金百兩酬之。陀曰：「某為君侯乃天下之義士，特來醫治，何須賜金？」陀固辭不受，留藥一帖，以敷瘡口，作辭而去。<br />
　　卻說關公擒了於禁，斬了龐德，威名大震，華夏皆驚，聯絡不絕，報到許都。曹操大驚，聚文武商議曰：「孤素知關公智勇蓋世，今據荊、襄。如虎生翼。況新擒了於禁，斬了龐德，魏兵銳氣墮矣。倘關公率兵一至許都，如之奈何？孤欲遷都以避之。」班中一人厲聲而諫曰：「不可。」眾視之，乃河內溫城人也，司馬雋之孫，司馬防之子，司馬朗之弟，複姓司馬，名懿，字仲達。操曰：「何為不可？」懿曰：「於禁等被水所淹，非戰故也，於國家大計未必有損。今劉備，孫權，外親內疏，關將得志，孫權必不喜。可譴使去東吳，陳說利害，令權暗暗起兵，躡關將之後，許割江南之地以封孫權，則樊城之圍自解。」言未盡，一人出曰：「仲達之言，正是金玉之論。望王上可譴使命往東吳約會便了，何必遷都以動眾耶？」操視其人，乃楚國平阿人也，姓蔣，名濟，字子通，與司馬懿皆為丞相王府主薄。操依允，遂不遷都。操忽想起龐德之忠，淚流滿面而言曰：「孤知於禁三十年，何期臨危反不如龐德也！」司馬懿、蔣濟勸曰：「王上少慮，可遣使行。」操曰：「雖遣使去會東吳，目今必得一員大將以當關公之銳。」言未畢階下一人應聲而出曰：「某願一往。」操視之，乃河東楊人也，姓徐，名晃，字公明。操大喜，遂撥精兵五萬，令徐晃為將，呂建副之，剋日起兵，前至陽陵坡駐紮，看東南有應，然後大舉。<br />
　　且說曹操譴使來到東吳，見了孫權，說：「割江東、荊、襄以為封爵，望早進兵以襲關將之後，而取荊州。」孫權依允，即修書令使回，乃聚文武商議。張昭曰：「近聞關公擒於禁，斬龐德，威震華夏，操欲遷都以避其銳。今樊城危急，故譴使求救，事定之後，又反覆矣。」權未及發言，人報呂蒙乘小舟離陸口私自回來，有面稟之事。權召入問之，蒙告曰：「今關公提兵在襄、樊，妄自尊大，以為天下無敵。某因彼遠出，欲取荊州；若得荊州，則關公可擒矣。況關公君臣矜其詐力，所在反覆不定，不可以心腹待也。某今取之，必得也。今若不取，後必為江東之大患也。願主公可察之。」權曰：「孤欲北取徐州，若何？」蒙曰：「今操遠在河北，新破諸袁，撫集幽、冀，未暇東顧。徐土守兵，聞不足言，往自可克。然地勢陸通，驍騎所騁，不利水戰，縱然一鼓而得，亦用軍七八萬守之，猶未可保。不如先取荊州，全據長江，別作良圖。此為上策。」權曰：「孤欲取荊州，特以試卿耳。子明速與孤圖之。孤當隨後便起兵也。」蒙曰：「今令來使回報曹操。」<br />
　　卻說呂蒙辭了孫權，回於陸口，哨到江邊一帶上下，見或二十里，或三十里，沿江高阜處有烽火台。又聞荊州兵整肅，預有準備。蒙大驚，遂回陸口，詐病不出，使人回報吳侯。權見事不偕，呂蒙患病，心中憂怏不定。忽一人進言曰：「呂蒙非真病，必然詐也。」權視之，乃吳郡吳縣人也，姓陸，名遜，字伯言。吳侯曰：「汝既知其詐，可往視之。」陸遜領命，星夜至陸口寨中，見呂蒙果無病色。遜曰：「某奉吳侯命令，敬探子明貴恙。」蒙曰：「某病軀有失迎待。」遜曰：「昔日吳侯以重任付公，公乘時而不動，空懷鬱結，何也？」蒙視陸遜，良久不語。遜又曰：「餘有小方，能治將軍之疾，未審聽納否？」蒙慌起身，屏退左右而問曰；「伯言良方，乞早教之。」遜曰：「子明之志則大矣，子明之疑甚盛乎？某雖年幼，見識淺短，昨知將軍之來，深有意於荊州矣。今推病不出，必疑荊州兵整肅，沿江有烽火台之警耳。餘有一計，成就將軍之謀，令沿江守吏不能舉火，荊州之兵束手歸降，可乎？」蒙大驚而謝曰：「伯言之語，誠某心腹之論也，安敢隱匿！誠如是耳。願請伯言教之。」陸遜曰：「關公倚恃英雄，自料無敵，必敗於人。兵法雲：『欺敵者必亡』其所慮者惟將軍也。將軍乘此機會，托疾辭職，以陸口與他人。他人卑辭贊美關公，以驕其心，則盡撤荊州之也以向樊城。若荊州無備，可用一旅之師，沿江用詐計而行，則荊州在於掌握之中矣。」蒙聽畢，大喜而言曰：「真乃吳主之福也！幸得伯言為輔佐，江東無憂矣！」由是呂蒙托病不起，同遜還建業來見吳侯。孫權問蒙曰：「公體若何？」蒙曰：「某實無病，乃慢兵之計。關公所慮者，某也。某今辭職，另差人去守陸口，則關公無復提備矣。乘其不備，於中取事，無有不克。」權曰「卿離陸口，誰可代此職？」蒙曰：「遍觀諸將中，非此人不可代此任。」未知呂蒙所薦何人，下回便見也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>