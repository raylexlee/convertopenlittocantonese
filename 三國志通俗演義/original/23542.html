<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　馬孟起步戰五將</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>馬孟起步戰五將</font></h4>
			　　賈詡獻計曰：「馬超乃一勇之夫，不識機密者。丞相親筆作一書，單與韓遂，中間朦朧字樣，於緊要處自相塗抹改易，然後實封與韓遂，還須大驚小怪，故意要馬超知。超必索書看。若看見上面緊要去處盡皆改抹，只猜是韓遂恐超知，自改抹也，正應單馬會語之疑；疑則必生亂矣。卻暗撈籠韓遂部下諸將，互相間諜，必擒超矣。」操曰：「此計甚妙。」隨寫書一紙，將緊要處盡皆改抹，然後實封，差一奸細人送過寨去，多遣從人，欲使超知也，下了書自回。果然有人報知馬超。超心越猜，徑來韓遂處索書看。遂將書與超。超見上面有改抹字樣，問遂曰：「書上如何都改了字樣？」遂曰：「曹公原來如此。」超曰：「豈有以草稿送與人耶？必是你怕我知詳細，先改了。」遂曰：「莫非曹公錯將草稿誤封了來？」超曰：「吾又不信。曹賊是個奸雄之人，豈有差錯？吾與叔父並力殺賊，汝何背我而向賊乎？」遂曰：「汝若不信吾心，來日吾在陣前，賺操再說話；汝從陣內突出，一槍刺殺便了，以顯我真心。」超曰：「若如此時，吾方信也。」兩人約定。<br />
　　次日，韓遂引侯選、李堪、梁興、馬玩、楊秋五將出陣。馬超藏在門影裡。韓遂使人到操寨前高叫：「韓遂將軍請曹丞相攀話。」人報曹操。操喚曹洪，吩咐如此如此。洪得令，引數騎徑出陣前，與韓遂相見。馬離數步，洪馬上欠身而言曰：「夜來丞相拜意將軍之言，切莫有誤。」言訖便回。馬超聽得大怒，挺槍驟馬，便刺韓遂。五將攔住，勸解回寨。遂曰：「賢姪休狐疑，我無歹心。」馬超全然不信，恨怒而去。韓遂與五將商議曰：「這事如何解釋？」楊秋曰：「馬超倚仗武勇，嘗有欺凌主公之心，便勝得曹操，他怎肯相讓？以某愚心，不如暗投曹公，名正言順，他日不失封侯之位。」遂曰：「吾與馬騰乃弟兄，安忍為之？」楊秋曰：「馬騰造反，已遭誅戮。今主公甘為反臣之黨耶？」遂曰：「誰可以通消息？」楊秋曰：「某願往。」遂即時寫密書，遣楊秋徑來操寨說投降之事。操大喜，許封韓遂為西涼侯、楊秋為西涼太守，其餘皆有官爵。約定放火為號，共謀馬超。楊秋拜辭，回見韓遂，備說重加官爵厚敬之事，約定「今夜放火，裡應外合」。遂大喜，就於中軍帳後堆積乾柴，拘集各寨軍士，五將常懸刀劍侍立於側。遂欲設宴賺請馬超，就席謀之，猶恐不能，眾皆持疑未決。操卻差各將引輕騎於寨外巡探。<br />
　　早有人報與馬超曰：「韓遂已同五將接連曹操，欲謀將軍。」超大怒，即與龐德、馬岱商議，各準備壯馬，常帶鞍轡，提防廝殺。忽一人又報：「五將與韓遂不時便謀將軍。」超愈加忿怒，帶親隨五七人先行，龐德、馬岱為後應。超步行入帳，果見各人與韓遂燈下說話。超竊聽之。楊秋曰：「事不宜遲，可速行之！」超大怒，拔劍直入，大喝曰：「群賊焉敢謀害我耶！」眾皆大驚。超一劍望韓遂面門剁去，遂慌以手迎之，砍落左手。五將亦揮刀齊出，奔殺馬超。超縱步出帳外，五將圍繞混殺。超獨揮寶劍，力敵五將。劍光明處，鮮血濺飛，早砍翻馬玩，四將猶敵不住。超奮威背砍，又剁倒梁興。三將各自逃生。超復入帳中來殺韓遂，時已被左右救出。帳後兩把火起，超即上馬。時各寨兵皆起，龐德、馬岱皆至，互相混戰。寨四週火起。超領一軍殺出時，操兵四至，前有許褚，後有徐晃，左有夏侯淵，右有曹洪。西涼之兵，自相拼殺。超不見龐德、馬岱，引百餘騎截於渭橋之上。天色微明，西涼部將李堪領一軍橋下過，超挺槍縱馬殺之。李堪拖槍而走。背後於禁趕來，禁開弓要射馬超。超聽得背後弦響，急閃過，卻射中前面李堪，落馬而死。超回馬來殺於禁，禁拍馬走了。超回橋上住紮。操兵前後大至，虎衛軍當先，亂箭夾射馬超。超以槍撥之，矢如飛蝗之急。超背後從騎一半下河，往來突殺五七番，兵厚不能出。虎衛軍看看趲上，漸漸危急。超於橋上大呼一聲，殺入河北，從騎皆被截斷。超獨在陣中尋路而出，暗弩極多，射倒坐下馬，馬超墮於地上。操軍逼合，槍刀近身，忽西北角上一彪軍殺來，為首兩員大將乃龐德、馬岱也，救了馬超，翻身殺條血路，望西北而走。曹操聽知馬超走脫，問有多少人馬。一人答曰：「止有千餘軍士。」操曰：「諸多將士，無分曉夜，務要趕到馬兒。如得首級者，千金賞，萬戶侯；生獲者，封大將軍之次。」眾將得令，各要爭功，迤邐追襲。馬超人困馬乏，不能停住。從騎漸漸皆散。步軍走不上者，多被擒之。行不到十數程，被操兵趕殺數陣。超回顧時，只剩得三十餘騎，並龐德、馬岱望隴西臨洮而去。<br />
　　曹操親自追至安定，知馬超去遠，方始收兵不追。回到長安時，荀彧請班師回許都。操得書，下令眾將畢集。時韓遂已無左手，作殘疾之人。操教就於長安歇馬，授西涼侯之職。楊秋、侯選皆封列侯，令守渭口。後建安二十年五月，韓遂被後槽所殺，非是年身死。是時，涼州參軍楊阜，字義山，天水人也，徑來長安見操。操問之，楊阜曰：「馬超有韓信、英布之勇，深得羌胡之心。今丞相若不剿捕杜絕，他日養成氣力，隴上諸郡非復國家之有也。望丞相且休回兵。」操曰：「吾本久住於此，奈中原多事，南方未定，不可久留。君當與孤保之。」阜領諾，保韋康為涼州刺史，與阜領兵共屯冀城，以防馬超。阜拜命，臨辭曰：「長安必留重兵，以為後援。」操曰：「吾已定下，汝但放心。」阜辭而去。<br />
　　眾將皆問曰：「初賊守據潼關，渭北道缺，丞相不從河東擊馮翊，而反守潼關，遷延日久，而後北渡，立營固守，何也？請丞相教之。」操曰：「初賊守潼關，若吾初到便取河東，賊必以各寨分守諸渡口，則河西不可渡也。吾故盛兵皆聚於潼關前，使賊盡皆守南，而河西不準備，故徐晃、朱靈得渡也。吾然後引兵北渡，連車樹柵為一甬道，築冰城，欲賊知吾弱，以驕其心，使不準備。先使間諜，然後畜士卒之力，一旦擊破之，正所謂『疾雷不及掩耳』。兵之變化，固非一道也。」眾將又請問曰：「丞相每聞賊加添兵眾，則有喜色，何也？」操曰：「關中邊遠，若群賊各依險阻，徵之非一二年不可平復也。今皆來聚作一處，其眾雖多，人心不一，易離間也。兵多將累，一舉可滅之矣。吾故喜也。」眾將拜謝曰：「丞相神謀，眾不及也！」操曰：「亦賴汝文武之力也！」遂重賞諸軍，留夏侯淵屯軍長安。所得降兵，分撥各部。夏侯淵保一人可為京兆尹，招諭流移民戶復業。操問何人，淵曰：「乃馮翊高陵人也，姓張，名既，字德容。」操大喜，即命為京兆尹，與淵同守長安。<br />
　　操班師回都，獻帝排鑾駕出廓迎接，令操贊拜不名，入朝不趨，劍履上殿，如漢相蕭何故事。自此威震中外，播揚漢中。<br />
　　聳動一人，乃沛國豐人也，姓張，名魯，字公祺。其祖張陵在西川鵠鳴山中，造作道書以惑人，人皆敬之。陵死之後，其父張衡行之一名修。百姓但有學道者，助米五斗，世號「米賊」。與黃巾張角一班般。張衡死，張魯行之。到此三輩。魯在漢中，自號為「師君」，其來學道者皆號為「鬼卒」，為首者號為「祭酒」，領眾多者號為「治頭大祭酒」即萬戶侯之職。務以誠信為主，不許欺詐。如有病者，即去投壇，使病人居於靜室之中，自思已過，當面首說。與病者請禱之，人號為「奸令祭灑」。請禱之法，書病人姓名，說服罪之意，作文三通，一通放於山頂，以奏於天；一通埋於地，以奏於地；一通沉於水底，以申水官：名為「三官手書」。如此之後，但病痊可，將米五斗為賂。蓋義舍，舍內飯米柴火肉食，許容過往人量食多少自取而食，多取者以受天誅。有境內犯法者必恕三次；不改者然後施刑。所在並無官長，盡屬祭酒所管。如此雄據巴、蜀之地，近三十年。國家以為地遠不能征伐，就命魯為鎮民中郎將，領漢寧太守，通進貢而已。當年聞操劍履上殿。漢中百姓於地下掘得一玉璽，進與張魯。百姓曰：「西涼馬騰遭戮，馬超新敗，曹操必然來取漢中。百姓欲尊師君為漢寧王，以拒曹操。」巴西閻圃諫曰：「漢川之民，戶出十萬餘眾，財富糧足，四面險固。今上匡天子，則為桓、文；次及竇融，不失富貴。今馬超新敗，西涼之民，從子午谷奔入漢中者數萬家。益州劉璋昏弱，不如先取西川四十一州為本，然後稱王未遲。」張魯大喜，遂與叔張衛商議起兵。<br />
　　早有細作人報入川中。益州劉璋，字季玉，即劉焉之子，焉字君郎，漢魯恭王之後。章帝元和中，徙封竟陵，支庶因居於此。後官至益州牧，興平元年患病疽而死。州大吏趙韙韙，音偉。等共保璋，因此為益州牧。曾殺張魯母及弟，因此有仇。吏龐羲為巴西太守，以拒張魯。時魯欲動兵，龐羲報知劉璋。璋平生懦弱，聽得張魯興兵，心中大憂，急聚眾官商議。忽一人昂然而出曰：「主公放心。某雖不才，憑三寸不爛之舌，使張魯不敢正眼來覷西川。」此人是誰，下回便見。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>