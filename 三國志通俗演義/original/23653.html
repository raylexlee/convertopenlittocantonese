<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　姜伯約洮陽大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>姜伯約洮陽大戰</font></h4>
			　　卻說蜀漢景耀五年，冬十月，大將軍姜維差人連夜修了棧道，大小車輛裝載軍糧，又於漢中水路調撥舡只，所用得物俱已完備，上表奏聞後主曰：「臣累出戰，未成大功，頗已挫動魏人心膽。今養兵日久，不戰則懶，懶則致病。況今軍思效死，將思用命，臣如不勝，當受死罪。」此時後主酒色昏迷，不能決論。譙周出班奏曰：「臣夜觀天文，見西蜀分野，將星暗而不明。今大將軍又欲出師，此行甚是不利。陛下可降詔止之。」後主曰：「且看此行若何。果然有失，卻當阻之。」譙周再三諫勸，後主不從。周乃歸家，歎息不已。周子問曰：「父親有何事也？」周曰：「君王溺於酒色，不理朝政；臣下強欲立名，妄損軍馬，西蜀禍將至矣！」其子告曰：「父親既有先見之明，何不投魏乎？」周叱之曰：「吾受先帝托孤之命，知遇之恩，不能補報萬一。縱然國亡家破，當以盡命報本，安忍行不忠不義之事耶！」遂托病不出。<br />
　　卻說姜維臨行，乃問廖化曰：「吾今出師，誓欲恢復中原，當先取何處？」化曰：「大將軍連年征伐，軍民不寧。兼魏有鄧艾，足智多謀，非等閒之輩。將軍強欲行難為之事，此化所以未敢專也。」維勃然大怒曰：「昔丞相六出祁山，亦為國也，吾今八次伐魏，非為一己之私耳。今議先取洮陽地名，如逆吾意者斬！」遂留廖化守漢中，自同諸將提兵二十萬，徑取洮陽而來。<br />
　　早有川口人報入祁山寨中。此時鄧艾正與司馬望談兵，聞知此信，遂令人哨探，回報曰：「蜀兵盡從洮陽而出。」司馬望曰：「姜維多計，莫非虛取洮陽而實取祁山乎？」鄧艾曰：「今姜維實出洮陽也。」望日：「公何以知之？」艾曰：「向者姜維累出吾有糧之地；今洮陽無糧，維必料吾只守祁山、不守洮陽，故徑取洮陽。如得此城，屯糧積草，結連羌胡，以圖久計耳。」望曰：「若此，如之奈何？」艾曰：「可盡撤此處之兵，分為兩路，去救洮陽。離洮陽二十五里有侯河小城，侯河，地名。乃洮陽咽喉之路。公引一軍伏於洮陽，偃旗息鼓，大開四門，如此如此行之。我卻引一軍伏侯河，必捉姜維、夏侯霸也。」二入各提兵埋伏去了。<br />
　　卻說姜維與夏侯霸望洮陽進兵之間，霸問維曰：「今將軍取無糧空城，有何用也？」維曰：「五七番出師，皆取有糧之地、利戰之所，魏人探揣知吾意矣。吾料洮陽空城，魏人不作準備，今卻一鼓而取，乃攻其無備也。若得洮陽，深溝高壘，先運漢中糧草盡屯於內，然後外結羌胡，水陸轉運，以為久計。此番不勝，真可羞耳！」霸曰：「此妙論也，我當為前部，公為後應。」於是夏侯霸先提一軍徑到洮陽，見城上並無一桿旌旗，四門大開。霸心下疑惑，未敢入城，乃回顧諸將曰：「此莫非計乎？」副將應曰：「眼見的是空城，只有些小百姓，聽知大將軍兵到，盡棄城而走。」霸未信，自縱馬於城南視之，只見城後老小無數，皆望西北而逃。霸大喜曰：「此空城耳！」遂當先殺入。方到甕城邊，忽然一聲炮響，城上鼓角齊鳴，旌旗遍豎，拽起吊橋。霸大驚曰：「誤中計矣！」慌欲退時，城上矢石如雨。可憐夏侯霸同五百軍，皆死於城下，身上亂箭如柴。其餘蜀兵盡皆潰散。<br />
　　司馬望於城內大驅士馬，從東、兩、北二三殺出，蜀兵大敗而逃。隨後姜維引接應兵到，殺退司馬望，就傍城下寨。是夜二更，鄧艾自侯河城內暗引一軍潛地殺入蜀寨。蜀兵大亂，維禁止不住。城上鑼鼓喧天，司馬望引軍殺出。兩下夾攻，蜀兵大敗而走。維左衝右突，死戰得脫，退二十餘里，收聚敗兵，下寨已畢。蜀軍聽知夏侯霸陣亡，心中搖動。維欲退不能，遂與眾將曰：「勝負乃兵家之常事，今雖損兵折將，不足為憂。目下魏兵俱在此處，成敗之事，只在一戰，汝等始終勿改。如有言退者立斬！」張翼進言曰：「魏兵皆在此處，祁山必然空虛。將軍整兵與鄧艾交鋒，攻打洮陽、侯河。某引一軍取祁山，取了祁山九寨，便驅兵向長安，使鄧艾不能走。」維從之，即令張翼引後軍取祁山去了。<br />
　　維次日引兵到侯河搦鄧艾交戰，艾引一軍出迎。兩陣對圓，二人交鋒數十東回合，不分肚負，各回本陣降，收兵退去。次日，姜維又引兵搦戰，鄧艾按兵不出。連搦三日，姜維令軍辱罵。鄧艾在侯河城內尋思曰；「蜀人被吾大殺了一陣，全然不退，連日反來搦戰，必分兵去襲祁山寨也。守寨將帥纂兵少智寡，必然敗矣。吾當親往救之。」乃喚子鄧忠吩咐曰：「汝用心守把此處，任他搦戰，切勿輕出。吾今夜引兵去祁山救應。」是夜二更，姜維正在寨中設計，忽聽的寨外減聲震地，鼓角喧天，人報鄧艾引三千精兵夜戰。諸將欲出，維止之日：「勿得妄動。」<br />
　　且說鄧艾引兵至蜀寨前哨探了一遍，乘勢去救祁山，鄧忠入城。此時姜維喚諸將曰：「鄧艾作夜戰之勢，必然去救祁山寨矣。」乃喚傅僉吩咐曰：「汝守此寨，勿輕與敵。」於是姜維亦引三乾兵來助張翼。<br />
　　翼正到祁山攻打，守寨將師纂兵少，支持不住。看看待破，忽然鄧艾兵至，衝殺了一陣，蜀兵大敗，把張翼隔在山那邊，絕了歸路。正慌忙之間，忽聽的喊聲大震，鼓角齊鳴，只見魏兵紛紛倒退。左右報曰：「大將軍姜伯約殺到！」翼大喜，驅兵相應，兩下夾攻。鄧艾折了一陣，急退上祁山寨不出。姜維令蜀兵四下攻圍。<br />
　　卻說後主在成都，聽信黃皓之言，又溺於酒色，日夜宴飲，不理朝政，內外官員皆投於黃皓門下。時右將軍閻宇，身無寸功，只圍倚傍黃皓，遂得重職；聽知姜維被困，乃說皓來奏後主曰：「今姜維累戰無功，可命閻宇代之。」後主允其言，急遣使齎詔，宣姜維班師還朝。維在祁山正攻打寨柵，忽一日三道詔至，宣維班師還朝。維只得遵命，先令洮陽兵退，次後維與張翼徐徐而退。艾一夜只聽的鼓角喧天，不知何意。平明只落空寨，人報蜀兵盡退。艾疑有計，不敢追襲。<br />
　　姜維徑到漢中，歇住了人馬，自與使命入成都回見後主。後主一連十日不朝。維心中疑惑。是日至東華門，遇見秘書郎郤正，維問曰：「天子詔維班師，公可知乎？」正笑曰：大將軍何自不知耶？黃皓欲與閻宇立功，奏聞朝廷，發詔取回。今聞鄧艾善能用兵，因此寢其事矣。」維大怒，直入宮來殺黃皓。未知性命如何且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>