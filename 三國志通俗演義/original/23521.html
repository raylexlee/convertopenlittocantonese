<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　七星壇諸葛祭風</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>七星壇諸葛祭風</font></h4>
			　　周瑜立於山頂，觀望良久，忽然望後而倒，口吐鮮血，不省人事。左右親近人救回帳中。諸將皆來動問，不知其意，盡皆愕然相顧而言曰：「江北岸百萬之眾，虎踞鯨吞。不爭都督如此，倘若曹兵一至，如之奈何？」慌差人申報吳侯知會。<br />
　　卻說魯肅心中疑惑不定，來見孔明，言周瑜卒病之事。孔明問曰：「公以為何如？」肅曰：「此乃曹操之福，江東之禍也。」孔明笑曰：「公瑾之病，亮極能醫，手到安全也。」肅曰：「誠如此，則國家萬幸！」即請孔明同去探。肅先入見周瑜，瑜以被蒙頭而臥，肅曰：「都督病勢若何？」周瑜曰：「心腹攪痛，時復昏迷。」肅曰：「曾服何藥餌？」瑜曰：「心中嘔逆，藥不能下。」肅曰：「適來請到孔明，言說都督染患，孔明言手到便除。見在帳前，煩來醫治。」瑜命請入，乃扶起坐於床榻之上。孔明曰：「連日不面君顏，何期貴體欠安？」瑜曰：「『人有旦夕禍福』，豈能自保耶？」孔明曰：「『天有不測風雲』，人豈能料乎？」瑜聞失色，乃作呻吟之聲。孔明曰：「都督心中似覺煩積乎？」瑜曰：「然。」孔明曰：「必須用涼藥以解之。」瑜曰：「已服涼藥，全然無效。」孔明曰：「須先理其氣；氣若順，一呼一吸之間，自然全可。」瑜料孔明必知其意，乃以言挑之曰：「欲得順氣，當服何藥？」孔明笑曰：「亮有一方，便教都督氣順。」瑜乃正容問之曰：「願先生教之。」孔明索紙筆，屏退左右，密書十六字雲：<br />
　　欲破曹公，宜用火攻；萬事俱備，只欠東風。<br />
　　孔明寫畢，授與周瑜。孔明曰：「此病源之妙用也。」瑜見了大驚，暗思：「孔明真神人也！早已知吾心間之事！」只得盡情告之。瑜笑曰：「先生已知病源，將何治之？事在危急，望賜教示。」孔明曰：「亮雖不才，曾遇異人，傳授《八門遁甲天書》，上可以呼風喚雨，役鬼驅神；中可以佈陣排兵，安民定國；下可以趨吉避凶，全身遠害。都督若要東南風時，可於南屏山築一台，名曰『七星壇』：高九尺，作三層，用一百二十人，手執旗旛圍繞。亮於上作用，借三日三夜東南大風，助都督用兵，如何？」瑜大喜曰：「休道三日三夜，只得一夜大風，大事可成矣。只是事在目前，不可遲緩。」孔明曰：「十一月二十日甲子祭風，至二十二日丙寅乃風息，如何？」瑜大喜曰：「便差五百精壯軍士築壇，拔一百二十人執旗守壇，聽候使令。」如此，則周瑜便起調兵。<br />
　　孔明即領諾，與魯肅上馬，來南屏山相度地勢，令軍士取東南方赤土築壇。方圓二十四丈，每一層高三尺，共計九尺。下一層插二十八宿旗：東方七面青旗，按角、亢、氐、房、心、尾、箕，布蒼龍之形；北方七面皂旗，按鬥、牛、女、虛、危、室、壁，作玄武之勢；西方七面白旗，按奎、婁、胃、昴、畢、觜、參，踞白虎之威；南方七面紅旗，按井、鬼、柳、星、張、翼、軫，成朱雀之狀。第二層，周圍黃旗六十四面，按六十四卦，分位而立。上一層用四人，各人戴束髮冠，皂羅袍，鳳衣博帶，朱履方裙。前左立一人，手執長竿，竿尖上用雞羽為葆，以招風信；前右一人，亦執長竿，竿上係七星號帶，以表風色；後左一人，捧寶劍；後右一人，捧香爐。壇下二十四人，各執旌旗寶蓋、大戟長戈、黃鉞白旄、朱旛皂纛，環繞四面。壇台已成，旗旛已布，專等孔明登壇作法。十一月二十日，是甲子吉辰，孔明沐浴清齋，身披道衣，散發跣足，來到壇前，囑魯肅曰：「子敬自往軍中相助公瑾調兵，不可有誤。亮倘祝無風，不可有怪。但看東南風起，任便行事。」魯肅去了，孔明囑付守壇將士：「不許擅離方位，不許交頭接耳，不許失口亂言，不許失驚打怪。如違吾令者斬之！」眾皆領命。孔明緩步登壇，觀瞻方位已定，焚香於爐，注水於盂，仰天暗祝。下壇入帳中少息，令軍士更替吃飯。孔明上壇三次，下壇三次，並不見風。<br />
　　卻說周瑜請程普、魯肅一般軍官，在帳中伺候，只等東南風起，便調兵出；一面關報吳侯孫權接應。此時黃蓋已自準備下火船二十隻，船頭密布大釘；船內裝載蘆葦乾柴，灌以魚油，上鋪硫黃燄硝引燥之物，各用青布油單遮蓋。船頭上插青龍牙旗，船尾各係走舸乃小腳舡也。選二百精銳水手，在帳下聽候，只等周瑜帳中號令下來。此時甘寧、闞澤，窩盤蔡和、蔡中在水寨中，每日飲酒，不放一卒登岸；周圍盡是東吳軍馬，把得水洩不通，只等帳上號令下來。一個個磨拳擦掌，準備廝殺。周瑜正在帳中坐，探子來報：「吳侯船隻離寨八十五里停泊，只等都督好音。」瑜即差魯肅遍告各部下官兵將士：「俱各收拾船隻軍器帆槳等物。號令一出，時刻休違；倘有誤失，即按軍法。」各部回報，一切俱辦，只等指揮。是日，看看近夜，天色晴明，微風不動。瑜對魯肅說：「孔明之言謬也。隆冬之時，怎得東南風乎？」肅曰：「吾料孔明必不敢謬。」<br />
　　漸漸近三更時分，忽聽得風聲響，旗幡動轉。瑜出帳，觀旗腳竟飄西北。瑜駭然曰：「此人有奪天地造化之功，有鬼神不測之術！若欲留之，乃東吳之禍根，周瑜之大患也！必殺之，免生他日之憂。」急喚帳前守護中軍左右校尉丁奉、徐盛二將：「稍帶二百人，一百駕船隨徐盛從江內來，一百人跟丁奉從旱路去。如到南屏山七星壇前，休問長短，拿住諸葛亮，碎屍萬段，將那顆頭來請功。」二將欣然領命去了。<br />
　　徐盛下船，一百刀斧手蕩開棹槳；丁奉上馬，一百弓箭手各跨徵駒，往南屏山。離大寨只十餘里，兩路來殺孔明。於路正迎著東南風起。有詩曰：<br />
　　七星壇上正嚴凝，劍擊東風頃刻興。<br />
　　萬里雲煙皆動盪，三江波浪盡掀騰。<br />
　　還鄉解使高皇詠，得道須教列子登。<br />
　　當日孔明施妙用，致令公瑾顯才能。<br />
　　又詩曰：<br />
　　東風一夜起江乾，百萬曹兵盡膽寒。<br />
　　諸葛身亡千載後，再無人上七星壇。<br />
　　又詩曰：<br />
　　奸雄曹操起戈矛，志欲平將天下收。<br />
　　一夜東風壇上起，曹兵百萬等時休。<br />
　　當日，徐盛、丁奉飛奔壇前。丁奉馬軍先到，見壇上執旗將士，當風而立。丁奉下馬，提劍上壇，不見孔明，慌問守壇將土。將士答曰：「軍師卻才下壇去了。」丁奉來尋徐盛，盛船已到。二人來趕孔明。忽見江邊小卒曰：「昨夜一隻快船停在前面灘口。傍晚卻見先生披髮下船，那舡望上水去了。」丁奉、徐盛水陸兩路追襲。徐盛教拽起蒲帆，搶風而使。遙望前船不遠，徐盛立於船頭，高聲大叫：「軍師休去，都督有請！」只見孔明立於船尾，大笑而言曰：「上復都督，好好用兵。諸葛亮暫回夏口，異日再容相見。」徐盛曰：「暫請少住，有緊話說。」孔明曰：「吾已料定都督不能用吾，必來相害，預先教趙子龍等候多時。將軍休來追趕！」徐盛見前船無篷，只顧趕去。看看至近，趙雲拈弓搭箭，立於船尾，大叫曰：「吾乃常山趙子龍也！奉將軍令，特來接軍師。本待一箭射殺你來，顯的兩家失了和氣。教你知我手段！」言訖，箭到處，射斷拽篷索。那篷墜落下水，其船便橫。趙雲卻教拽起蒲帆，乘順風而去。其船如飛，追之不及。岸上丁奉慌喚徐盛船近岸，言曰：「諸葛亮神機妙算，人不可及。更兼趙雲有萬夫不當之勇，汝知他當陽長阪時否？吾等只消回話便了。」因此二人回見周瑜，說孔明預先約趙雲在岸口迎接去了。周瑜大驚曰：「此人如此，使吾曉夜不安矣！為今之計，不若且與曹操連和，先擒劉備、諸葛亮，以絕後患也。」試看周瑜道出此言，事將反覆，畢竟如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>