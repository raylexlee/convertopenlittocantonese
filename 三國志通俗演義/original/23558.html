<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　張遼大戰逍遙津</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>張遼大戰逍遙津</font></h4>
			　　孔明曰：「曹操軍屯合淝，獨拒孫權也。今遣舌辯之士，分三郡還吳，陳說利害，令吳起兵襲合淝，牽動其勢，操必勒兵南向矣。」玄德問誰可為使，一人進曰：「某願往。」乃伊籍也。玄德喜，遂作書具禮，令伊籍入吳，先到荊州，說與雲長，可撥江夏、長沙、桂陽以東屬孫權。然後入吳，到秣陵來見吳侯，先通了姓名，乃召伊籍入。籍見孫權，升堂拜畢，權問曰：「汝到此為何？」籍曰：「昨承諸葛子瑜取長沙、江夏、桂陽三郡，為軍師不在，有失交割，今傳書送還。所有荊州、南郡、零陵本欲送還，爭奈被曹操襲取東川，使關將軍無容身之地。今合淝空虛，望君侯起兵攻之，曹操必掣兵。吾主公若取了東川，即還荊州全土也。君侯疑而不行，曹操必南征，此時恐措手不及。」權曰：「汝且歸館舍，容吾商議。」伊籍退回，權問於眾。張昭曰：「此是劉備恐操取西川，故行此謀。雖然如此，可因曹操在漢中，乘勢取合淝，亦是上計。」顧雍所見皆同。因此令伊籍回報，兩下起兵攻操。籍辭遂行。孫權令魯肅收納長沙、江夏、桂陽三郡，屯兵於陸口；取呂蒙、甘寧回，又去取餘杭凌統回。<br />
　　且說三軍皆起，呂蒙、甘寧先到。蒙獻策曰：「見今曹操令廬江太守朱光，屯兵於皖城，大開稻田，納谷於合淝以充軍資。今可先取皖城，然後兵出合淝。」權曰：「此計甚合吾意。」遂教呂蒙、甘寧為先鋒，蔣欽、潘璋為合後，權自引周泰、陳武、董襲、徐盛為中軍。那時程普、黃蓋、韓當在各處鎮守。<br />
　　卻說軍馬渡江取和州，徑到皖城。皖城太守朱光，使人往合淝求救；自守城池，堅壁不出。權自到城下看時，城上亂箭射下，直射孫權麾蓋，幾乎中弩箭。權回寨，問眾將曰：「如何取得皖城？」董襲曰：「可差軍築起土堆而攻之。」徐盛曰：「可豎雲梯，造虹橋，下觀城中而攻之。」呂蒙曰：「此法皆費日月而成，合淝救軍一至，不可圖也。只來日，某須要得城。」權問其謀，蒙曰：「今南軍初到，可乘此時以三軍銳氣，四面夾攻。平明進兵，午未可下。」權從之，五更飯畢，三軍大進。城上矢石齊下，戰士多傷。甘寧手執鐵鏈，冒矢石而上。朱光令弓弩以射之，甘寧撥開箭林，一鏈打倒朱光。呂蒙親自擂鼓，士卒皆一擁而上，亂刀砍死朱光。降者數萬人，得了皖城，方才辰時。張遼引軍至半路，哨軍回報皖城已失。遼即回兵歸合淝。<br />
　　孫權入城，賞軍已罷，人報凌統也到。權慰勞了，呂蒙得賞，作宴管待諸將。時甘寧身穿吳侯所賜錦袍，坐於筵上，呂蒙稱其功勞。酒至半酣，凌統想起殺父之仇，又見甘寧誇耀，心中大怒，瞪目直視良久，拔左右所佩之劍，立於筵上曰：「筵前無樂，看吾舞劍。」甘寧便會其意，推開果桌，起身於左右手內搶兩枝戟，雙臂挾定，縱步而出曰：「看吾筵前使戟。」呂蒙會意，一手挽牌，一手提刀，立於其中曰：「二公雖能，皆不如我巧也。」破步便舞刀牌，將二人分於兩下。早有人報知孫權。權慌跨馬直到筵前，自與甘寧、凌統二人和解，二人方才放下軍器。權曰：「吾常言二人休念舊仇，今日又何如此？」凌統哭拜於地。孫權勸之，方息。至次日，起兵進取合淝，三軍盡發。<br />
　　卻說張遼為失了皖城，回到合淝，心中愁悶。忽曹操差薛悌送木匣一個，上有操封，傍書云：「賊來乃發。」是日，報說孫權自引十萬大軍，來犯合淝。薛悌教張遼開匣，上雲：「若孫權至，張、李二將軍出戰；樂將軍守護，勿得與戰。」張遼將貼與李典、樂進觀之。樂進曰：「將軍雅意若何？」張遼曰：「主公遠征在外，吳兵以為破我必矣。今可以發兵折其鋒銳，以安眾心，然後可守也。」李典素與張遼不睦，典默然不答。樂進曰：「賊眾我寡，難以迎敵，不如堅守。」張遼曰：「汝等皆是私意，以廢王事。吾今自出戰，決一死敵。」便教左右人備馬。李典慨然而起：「此國家大事，豈敢以私憾而忘公事乎？願從將軍指使。」張遼大喜曰：「既曼成公曼成，典字。肯相輔助，來日可引一軍於逍遙津北埋伏，待吳兵殺過來，可先斷小師橋，吾與樂文謙文謙，進字。擊之。」李典自去點軍埋伏。<br />
　　卻說孫權兵至合淝相近，遂傳令曰：「兵貴神速，不宜久遲。呂蒙、甘寧當先便進，凌統隨吾為次，諸將陸續進發。」卻說呂蒙、甘寧前隊兵進，正與樂進相迎。甘寧出，與樂進交鋒。戰不數合，樂進詐敗而走，甘寧召呂蒙引軍趕去。<br />
　　卻說孫權第二隊聽得前軍得勝，催兵行至逍遙津北，忽聞連珠炮響，左邊張遼一軍殺來，右邊李典一軍殺來。驚得孫權手足無措，急令人喚呂蒙、甘寧回救之時，張遼兵已到。凌統手下只有三百餘騎，勢如山倒。凌統大呼曰：「主公何不速渡小師橋！」言未畢，張遼當先，二千餘騎箭發如雨。統翻身死戰。孫權縱馬上橋，橋南已拆丈餘，並無一片板。孫權大驚，親近牙將谷利大呼曰：「主公可約馬退後些，再放馬向前跳！」孫權收回馬來，有三丈餘遠，孫權縱馬加鞭，那馬一跳飛過橋南。史官有詩曰：<br />
　　的盧當日跳檀溪，又見吳侯敗合淝。退後著鞭馳駿騎，逍遙津上玉龍飛。<br />
　　又詩曰：<br />
　　吳侯縱轡躍徵驂，凌統、甘寧惡戰酣。身透重圍衝鐵騎，從茲聲價滿江南。<br />
　　孫權跳過橋南，徐盛、董襲駕舟相迎。凌統、谷利再殺入重圍，與張遼鏖戰。甘寧隨後截住李典廝殺，呂蒙截住樂進廝殺。是日，吳兵折了太半。凌統所領三百餘人盡被殺死，獨統得脫身，殺到橋邊，橋已拆斷。凌統身中數槍，繞河而逃。孫權在舟中望見，急令董襲掉舟接之，乃得渡回。呂蒙、甘寧皆逃過河南。這一陣殺得江南小兒皆怕，聞張遼大名不敢夜啼。有詩曰：<br />
　　諕殺江南眾小兒，張遼名字透深閨。才聞乳母低聲說，夜靜更闌不敢啼。《蒙求》有張遼「止啼」。<br />
　　眾將保護孫權還營。吳軍死者不知其數，孫權心驚不定。眾將曰：「至尊乃萬民之主也，當以持重。今日之事，群下震驚，若無天地護佑，幾喪性命。願主人以此為終身之戒。「孫權亦垂淚曰：「孤今大慚，謹以刻心，非但書紳也！」權乃重賞凌統，收軍回濡須，整頓船隻，商議水陸並進；一面差人江南，再起人馬。<br />
　　張遼與眾將議曰：「逍遙津雖贏了孫權一陣，今在濡須計議，水陸並進報仇。此間軍少，報知丞相，早添兵來救護。」令薛悌星夜往漢中報與魏王。操同眾官議曰：「此時可收西川否？」劉曄曰：「今蜀中稍定，已有提備，不可擊也。不如撤兵去敵吳兵，救合淝之急，就下江南。」操留夏侯淵守漢中定軍山隘口，留張郃守蒙頭岩當渠山隘口，連夜拔寨起兵，號四十萬，殺奔濡須塢來。未知勝負如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>