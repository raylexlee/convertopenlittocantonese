<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　決勝負賈詡談兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>決勝負賈詡談兵</font></h4>
			　　張繡問曰：「何以知操之意？」詡曰：「某在城上見曹操繞城觀看三日。他見城東南角上有二色新舊不等之故鹿角，多半朽爛，意在此處容易進城；卻虛去西北上積草，詐為聲勢，盡掣我城中之兵去守西北。今夜黑必扒東南角而進也。」繡問：「如之奈何？」詡曰：「此極容易。日間盡撥百姓穿軍衣號，虛守西北；令精壯之兵食飽輕衣，盡歸東南屋內。夜間只教百姓去西北角上吶喊，任他扒城。一聲炮響，伏兵齊起，吾一人可當一百也。此可破操矣。」繡用其計，盡教百姓穿軍衣，城上吶喊。<br />
　　雲梯上只望見西北上有人馬，軍報入中軍。操曰：「中吾計也！」精銳之兵都存留帳後，預備鍬钁扒城器具。日間只用軍攻西北角，城外城中吶喊不絕。至二更，乘鬧裡引精壯之兵來東南角上，扒過壕去，砍倒鹿角，軍人一齊扒到城上，城裡亦無動靜。只聽得西北角上喊聲大起，東南缺內火把齊明。操軍殺入，兩下伏兵齊起，軍士急退。背後張繡親驅刀手殺來，則見東南二門齊開，精兵突出。操軍大敗，一擁而退，城外壕皆填滿。殺到五更，操軍走十數里。繡收軍馬入城，所奪車馬輜重極多。操收敗軍，查得折軍五萬餘人，呂虔，於禁俱各被傷。<br />
　　詡見操敗走，急發書去教劉表絕後路。表欲起兵，忽有人報孫策兵已屯湖口，因此未敢動兵。蒯良曰：「策兵已屯湖口，乃操計，故借疑兵也。近日曹操新敗，若不乘勢剿滅，後必有患。明公乘兵勢之勝一擊，操亦可破也。」表令黃祖堅守隘口，進兵安眾地名絕操後路；一面會張繡。繡知表兵已起，同賈詡引兵去襲操。<br />
　　操軍緩緩而行，至襄城，到淯水，操馬上大哭。眾將問其故，操曰：「吾思去年將吾典韋在此折了，不由不哭耳！」眾皆下淚。操令此處就屯軍馬，弔祭亡魂。宰牛殺馬於淯河之上，祭享典韋。操再拜，痛哭，昏絕於地。眾皆扶起。大小軍校無不下淚。次祭姪曹安民，末祭長男曹昂。又祭「絕影」馬，次祭沒於此處軍士。祭畢，在營軍士皆哭聲不絕，留連不忍便行。<br />
　　忽荀彧差人報曰：「劉表助張繡，兵屯安眾，以絕歸路。」操答彧書曰：「吾雖日行數里，已知賊來追吾。吾今策度已定，若到安眾，破繡必矣。君等勿憂。」遂至安眾地界。<br />
　　劉表軍已守險要。張繡隨後引兵趕來。操令眾軍黑夜鑿險開道，暗伏奇兵。天色微明，表、繡軍會合，視之見操兵少，疑操遁去，兩軍俱入險路擊之。操縱奇兵出，破表、繡之兵，曹公得脫安眾隘口，於隘外下寨。劉表與張繡各整敗兵相見。表曰：「何期被操之奸計？」繡曰：「容再圖之。」表、繡集於安眾。<br />
　　荀彧探知袁紹欲起兵犯許都，荀彧急發書報操。書曰：<br />
　　近人自冀州來報，說田豐謂袁紹曰：「今將軍糧足兵強，曹操南征未回，宜早乘虛以襲許都，奉迎天子，號令海內。此為上策。若不乘機破之，終被他擒，雖悔無益也。」紹聽之，持疑未決。彧請丞相還都，別作區處。劉表、張繡癬疥之疾，不足憂也。望早早班師，勿失大事！<br />
　　操得書心慌，即日整兵起程。<br />
　　探細人來安眾報張繡。繡點兵追襲，賈詡曰：「不可追也，去追必敗。」表曰：「若不追之，失此機會。」表、繡引軍萬餘人追之。約行二十里趕上，曹兵接戰，表、繡軍大敗而還。賈詡引十數騎接至半途，見敗軍回。繡曰：「不用公言，果有此敗。」詡曰：「可從整兵，再往追之。」繡曰：「今已喪敗，奈何復追？」詡曰：「兵勢有變，急往必利；如其不然，請乃斬吾首。」繡信之，表不從。繡自引敗卒再回追擊。操兵大敗，盡棄衣甲槍刀而去。繡迤邐追趕，忽山後一彪軍出。繡收軍不趕。那彪軍當住去路。繡慌忙回來，到安眾賞軍，宴謝賈詡。表問詡曰：「繡以精兵追退兵，而公曰必敗；以敗卒擊勝兵，而公曰必克。悉如公言，何其事不同而皆驗也？」詡曰：「此易知耳。將軍雖善用兵，非操敵手。操軍雖新敗，必自為將斷其後路，以防追兵。追兵雖精銳，彼士亦銳，故知必敗，操必勝之。後未盡力而退，必國內有事。已破我軍之後，必輕車速回，縱留眾將斷後，眾將雖勇，亦非將軍之敵手，故雖用敗兵而戰必勝也。」繡服其高論。詡勸表回荊州，繡守襄城，以為唇齒。兩將各自分散。<br />
　　卻說曹操知後軍敗，再引眾將回來，正逢那彪敗軍。敗軍告操：「若非這一路軍截住中路，我等盡擄矣。」操慌問：「救軍者何人也？」那人搠槍下馬，來見曹操。畢竟是何人，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>