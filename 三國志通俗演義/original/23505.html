<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 第九卷　劉玄德敗走江陵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九卷</br>　　劉玄德敗走江陵</font></h4>
			　　卻說張飛因關公放了上流水，遂引軍從下流殺將來，截住曹仁混殺。忽遇許褚，就與交鋒。不十餘合，許褚不敢戀戰，奪路走脫。張飛趕來，接著玄德、孔明，一同沿河到上流。糜芳、劉封安排船隻等候，一齊渡河。孔明教將船筏放火燒燬，軍馬盡赴樊城去了。<br />
　　卻說曹仁引著敗殘軍馬，就新野屯住，使曹洪去見曹操，具言失利之事。操大怒曰：「諸葛村夫安敢如此！」揮動三軍，盡至新野，漫山塞野，下住寨柵。操教軍士一面搜山，一面填塞白河。令大軍分作八路，一齊去取樊城。劉曄曰：「丞相初到襄陽，必用先買民心；民心若定，縱兵微亦可守矣。目今劉備盡遷新野百姓入樊城，一概盡起兵，二縣生靈為齏粉矣。不如先使人招安劉備，縱然不降，亦可以見愛民之心也。若使事急來降，則荊州之地，不須征戰矣。然後舉荊、襄之兵，可圖江南也。」曹操曰：「善。可使誰去？」劉曄曰：「徐庶舊與劉備至厚，見在軍中，何不命他往說之？」操曰：「他去不復來，怎生奈何？」曄曰：「庶若不來，貽笑後世。使之勿疑。」喚徐庶至，操曰：「吾本欲踏平樊城，奈憐眾百姓之命。汝可往召安劉備，如肯來歸降，免罪賜爵；如若執迷不順，軍民共戮，玉石俱焚。吾今知汝忠誠，不疑使之，汝無負吾。」徐庶受命而行。行至樊城，玄德、孔明接見，共訴舊日之情。已畢，庶曰：「操使某來，乃假買民心，操之奸計也。某若不還，必惹萬人之笑恥。」庶遂又告曰：「本欲與將軍共圖王霸之業，盡此方寸之地也。今老母已喪，方寸亂矣，無益於事。某至操所，終身不與一謀。公有臥龍之輔佐，何愁大業不成乎？今操欲分八路之兵，填平白河，來攻樊城。公可速行，勿請自誤。」辭別而去。<br />
　　玄德與孔明曰：「似此，如之奈何？」孔明曰：「可速棄樊城，取襄陽暫歇，此為上計。」玄德曰：「爭奈百姓相隨許久，安忍棄之？」孔明曰：「可令人遍告百姓，有願相隨者同去，不願者留下。」先使雲長去江岸準備船隻。孫乾、簡雍二人在城中聲揚曰：「今曹兵將至，孤城不可久守，百姓願隨者，便同過江。」兩縣之民，若老若幼，齊聲大呼曰：「我等雖死，亦隨使君！」即日號哭而行。<br />
　　卻說徐庶回見曹操，乃說劉備等並無降意。操大怒，差五萬軍去填白河，分八路軍剋日進兵。<br />
　　卻說新野、樊城百姓聽得大軍只在後面，扶老攜幼，將男帶女，滾滾渡江，兩岸哭聲不絕。玄德於船上大慟曰：「為吾一人而使百姓遭此大難，吾何生哉！」欲投江面死。左右扯住，聞者莫不慟哭。船到南岸，回顧那百姓未渡者，指南而哭。玄德急差雲長催船渡之，方才上馬。<br />
　　轉至東門，城上遍插旌旗，壕邊密布鹿角，拽起吊橋。玄德勒馬於門邊大呼曰：「賢姪劉琮，吾但欲救百姓，與你並無疑心，可快開門！」人報劉琮，劉琮懼怕而不能起。蔡瑁、張允得知劉備喚門，徑來敵樓上叱之曰：「左右與我亂箭射之！」城外百姓皆望敵樓而哭。忽後城中一將默然跳起，引數百人徑上城樓，來殺蔡瑁、張允。此人是誰？身長九尺，面如重棗，目似朗星，如關雲長模樣，武藝獨魁。江表義陽人也，姓魏，名延，字文長。延大呼曰：「劉使君乃仁德之人也！汝等何投曹賊？以圖爵祿，非義士之所為！吾今願請使君，入城誅賊！」輪刀砍死守門將，遂開城門，放下吊橋，大叫：「劉皇叔領兵殺入城，以討國賊！」張飛躍馬，欲引軍入城，玄德急扯住曰：「休驚百姓！」飛因城上人放箭，恨不得踏平襄陽，爭奈玄德不肯。魏延正言中間，一將飛馬引軍而至，叱之曰：「汝是無名下將，安敢亂言以犯上耶？」其人身長八尺，面貌雄偉，南陽宛城人也，姓文，名聘，字仲業，乃荊州之大將也，挺搶躍馬，直取魏延。兩下軍在城混戰，喊聲大震。玄德曰：「本欲保民，反害民也！吾不願入襄陽矣！」孔明曰：「江陵乃荊州緊要錢糧之地，不如先取江陵為家，勝襄陽多矣！」玄德曰：「正合吾心。」於是百姓盡離襄陽大路，望江陵而走。襄陽城中百姓，多有乘亂逃出城來，跟玄德而去。魏延戰文聘，從巳至未，手下人皆折盡，匹馬出城。後面蔡瑁、張允又趕。魏延不見玄德，自投長沙太守韓玄去了。<br />
　　卻說同行軍馬有數十萬，大車小車數千輛，挑擔背包者不計其數。道路之傍，偶見劉表墳墓，玄德引眾將拜於道傍，痛哭而告曰：「不才辱弟劉備，無德無仁，失兄寄托之重，此實不得已。望兄英魂，垂救荊、襄之民，助備而退曹操！」言甚悲切，三軍無不下淚。後軍報曰：「曹操已屯樊城，使人收拾船筏，次後渡江趕來也，可不速行？」孔明曰：「江陵要緊，可以拒守。今擁大眾十餘萬皆是百姓，披甲者少，日行十餘里，似此幾時得到江陵？倘曹操至，如何迎敵？不如暫棄百姓，先行為上。」玄德泣曰：「若濟大事，必以人為本。今人歸吾，何以棄之？」百姓聞得，莫不傷感。後來史官習鑿齒論劉玄德，此是第一件好處。論曰：<br />
　　劉玄德雖顛沛險難，而信義愈明；勢迫事危，而言不失道。追景升之墳，則情感三軍；戀赴義之士，則甘與同敗。其所以結物情者，豈徒投醪撫寒，含蓼問疾而已哉？其終濟大業，不亦宜乎？<br />
　　後宋賢詩曰：<br />
　　同難甘心隨百姓，顧恩揮淚動三軍。<br />
　　襄陽官道興兵日，行客猶然憶使君。<br />
　　玄德將傍百姓而行。孔明曰：「追兵不久必至，可遣雲長速往江夏求救於公子，可起兵乘船會於江陵。」玄德從之，修書使雲長、孫乾引五百軍，速往江夏求救。雲長去了，令益德斷後，趙雲保護老小，其餘管顧百姓而行。走十餘里後歇。<br />
　　卻說襄陽城中，因文聘、魏延廝殺，殺死千萬餘人。事定之後，曹操在樊城使人渡江，喚劉琮相見。琮懼怕，不敢往見，蔡瑁、張允請行。琮教與文聘同去。王威密告琮曰：「曹操得將軍既降，劉備已走，心必懈弛無備矣。願君奮整奇兵數千騎，設於險處擊之，操可獲矣。獲曹，則威震天下，坐而虎視；中原雖廣，可傳檄而定；非徒收一勝之功，保守今日而已。此難遇之機會，不可失也。」琮聞之，告蔡瑁。瑁叱之曰：「王威不知天命逆順之理，安敢說吾主也！」威怒曰：「賣國之徒，吾恨力不足以啖汝也！」瑁欲殺之，蒯越勸住。遂與張允同至樊城，拜見曹操。瑁等辭色甚是諂佞。操問：「荊州軍馬錢糧，今有多少，原是何人管領？」瑁曰：「馬軍五萬，步軍十五萬，水軍八萬，共二十八萬。錢糧太半在江陵，其餘各處亦足供給一載。」操曰：「戰船多少？原是何人管領？」瑁曰：「鬥艦艨艟、大小戰船七千餘只，原是瑁等二人管領。」操加蔡瑁為平南侯、水軍大都督，張允為助順侯、水軍副都督。二人拜謝。操又曰：「劉表在日，希望為荊王，不遂其志已死。今子劉琮既降於吾，吾當表奏天子，必封王位。」二人大喜而退。荀攸曰：「主公不識人耳。蔡瑁，張允乃諂佞之徒，何故加封如此顯官，更教都督水軍乎？」操笑曰：「吾豈不知人乎？吾所領北地之眾，不習水戰，今權且用之；成事之後，便當殺戮。」荀攸見說愕然。<br />
　　卻說蔡瑁、張允歸見劉琮，所說曹操封王之事。琮大喜。次日，與母蔡夫人齎印綬，執兵符，親自渡江，伏道拜迎曹操。操撫慰了當，一同入城。蔡瑁、張允令襄陽百姓香花燈燭迎接，文武官員遂拜階下。操喚蒯越近前，撫慰曰：「吾不喜得荊州，喜得異度也。」異度，乃蒯越字也。遂加蒯越為江陵太守、樊城侯、光祿勳，傅巽為關內侯，王粲為關內侯、丞相掾。以十五人皆為列侯。劉琮為青州刺史，便教起程。琮大驚，辭曰：「琮不願為官，願守父母鄉土。」操曰：「青州近帝都，教你隨朝為官，免在江陵被人圖害。」琮再三推辭，曹操不准，只得拜辭而去，與蔡夫人同往青州去。只有故將王威，其餘官員送至江口而回。操喚於禁，囑付曰：「你可引五百騎趕上劉琮，全家殺之，以絕後患。」於禁得令，行不數程趕上，曰：「奉丞相令，教殺汝！」蔡夫人抱子劉琮痛哭。於禁喝令軍士下手，止有故將王威奮力相殺，被亂軍殺之。可惜劉琮全家被於禁殺了便回。<br />
　　卻說曹操痛恨孔明，使人隆中尋孔明妻小，搜尋不知去向。原來孔明先令人搬送去三江內隱避也。操深恨之。<br />
　　言襄陽既定，劉玄德已去二十餘日，荀攸進曰：「江陵乃荊、襄重地，錢糧極廣，劉備奪之，急難動搖。」操奮然怒曰：「公不早言，孤已忘矣！」隨即拘集諸將，新舊中皆無文聘，使人尋之，方才來到。操曰：「你來何遲？」聘對曰：「先日不能輔弼劉荊州以奉國家，荊州雖沒，常願據守漢川，保全境土，生不負於孤弱，死無愧於地下，而計不遂，不得已，以至如此。實懷悲慚，無顏早見耳。」遂欷歔流涕。操愴然曰：「仲業真忠臣也！」除江夏太守，賜關內侯。操教文聘引軍指路。操問左右：「此時劉備約行有多少路？」知者答曰：「聞劉備同百姓日行十數里，計程只有三百餘里。」操教各部選精壯五千軍馬，速即前去，限一日一夜趕上劉備。後大軍陸續便進，違令者斬。諸將得令，都來選揀好馬鎧甲。拴束已了，曹操自騎戰馬，帶領軍中能爭慣戰五千人，一齊上馬，自監督眾將，星夜趕來。未知玄德性命如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>