<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　仲達興兵寇漢中</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>仲達興兵寇漢中</font></h4>
			　　卻說姜維、廖化二將，觀錦囊之計雲：「若司馬懿兵來，圍的王平、張翼至急，汝二人可分兵兩枝，徑襲司馬懿之營；懿若知之，恐長安有失，必然急退，汝可乘亂攻之。營雖不得，可全勝矣。」二人即分兵兩路，徑往司馬懿營中去了。<br />
　　原來司馬懿亦恐中孔明之計，沿途不絕令人傳報。懿正催戰之間，忽流星馬飛報，言蜀兵兩路竟取大寨去了。懿大驚失色，乃與眾將曰：「吾料孔明有計，汝等不信，勉強來追，卻誤了大事也！」遂提大兵而回。軍心惶惶亂走。張翼隨後掩殺，魏兵大敗。張郃、戴陵見勢孤窮，亦望山僻小路而走，蜀兵大勝。背後關興引兵接應諸路。司馬懿大敗一陣，奔入寨時，蜀兵已自去了。懿收聚敗軍，責罵諸將曰：「汝等不知兵法，只憑血氣之勇，強欲出戰，致有此敗。今後切不許妄動！再有不遵，決正軍法！」眾皆羞慚而退。這一陣，魏國無名將死者極多，史上不復錄記。<br />
　　卻說孔明收得勝軍馬入寨，所得軍器馬匹及降兵無數，又欲起兵進取。忽報有人自成都來，說張苞破傷風身故敕葬於錦屏山。」後主後封苞弟張紹為侍中。孔明聽知，放聲大哭，口中吐血，昏絕於地。眾皆救醒。孔明自此得病，臥床不起。諸將無不感激。旬日之後，孔明喚樊建等入帳吩咐曰：「吾自覺昏沉，不能理事；汝等切勿走泄：司馬懿若知，必來攻也，不如且回漢中養病，再做良圖。」遂傳號令與各營，教當夜暗暗拔寨皆回漢中。孔明去了五日，懿方得知，乃長歎曰：「孔明真有神出鬼沒之計，吾不能及也！」於是司馬懿留諸將在寨中，分兵守把各處隘口。懿自回洛陽。<br />
　　卻說孔明將大軍屯於漢中，自回成都養病；文武官僚出城迎接，送入丞相府中，後主御駕自來問病，命御醫調治，日漸痊可。<br />
　　建興八年秋七月，魏都督曹真病可，乃上表說：「蜀兵數次侵界，屢犯中原，若不剿除，必為後害。今時值秋涼，人馬安閒，正當征伐。臣願與仲達同領大軍，徑入漢中，殄滅奸黨，以清邊境。」此時司馬懿安置荊、襄未回。魏主大喜，即遣使持聖旨星夜召懿回朝。次日，叡升偏殿，有侍中劉曄在側。叡問之：「子丹勸朕伐蜀，若何？」曄奏曰：「大將軍之言是也。今若不剿除，後必為大患。陛下不勞多疑，便可行之。叡點頭。曄出內回家，有數十個大臣相探，皆曰：「近聞天子與公計議興兵伐蜀，此事如何？」曄應曰：「無此事也。蜀有山川之險，非易圖之地；空費軍馬之勞也。今天子心已憚矣，若強動兵馬，與國無益。」眾官皆默然而出。楊暨笑曰：「昨聞劉曄勸天子伐蜀；今日如何又說不伐也？即入內奏曰：「陛下何不興兵早早伐吳？」叡曰：「卿書生焉知兵法。」暨曰：「劉曄乃先帝時謀臣也，陳昨日聞奏可伐，臣故知之。」叡恐曄有計，乃變言而笑曰：「劉曄未曾教朕伐蜀也。」暨又曰：「劉曄與眾官言不可伐蜀，臣故疑之，特來奏聞。」叡即召劉曄入內，問曰：「卿勸朕伐蜀，今又言不可，何也？」曄奏曰：「誰人言之？」叡曰：「楊暨來奏，如此如此。」曄曰：「臣細詳之，蜀不可伐。」叡大笑。少時，楊暨出內。曄奏曰：「臣只道陛下飽看兵書，原來陛下實不知也。昨日臣勸陛下伐蜀，乃大謀密事，常恐夢寐之中洩漏此機以益臣罪，豈敢向外人談論？兵者，詭道也，事未發，切宜密之。臣見眾官所問，故反言耳。陛下如何與楊暨言是非也？」叡大悟，乃曰：「卿之言，誠金玉也。」因此愈加敬重。<br />
　　旬日內，司馬懿回朝，參見魏主。魏主將曹真表奏之事，逐一言之。懿奏曰：「臣去荊、襄探視一遍，亦有此意，東吳果不動兵，今日可乘此去伐蜀也。」叡即拜曹真為大司馬、徵西大都督，司馬懿為大將軍、徵西副都督，劉曄為軍師。三人拜辭魏主，引四十萬大兵，前行至長安，徑奔劍閣來取漢中。其餘郭淮、孫禮等，各取路而行。<br />
　　漢中人報入成都。此時孔明病好多時，每日操練人馬，習學八陣之法，盡皆精熟，欲來徵北；聽的這個消息，遂喚張嶷、王平，吩咐曰：「汝二人先引一千兵去守陳倉古道，以當魏兵；吾卻提大軍便來接應。」二人告曰：「丞相誤了大事也！人報魏軍四十萬，詐稱八十萬，真、懿二人同領而來，勢如泰山，如何只與一千兵去守隘口？倘魏兵大至，將何策以拒之？」孔明曰：「吾欲多與，恐士卒辛苦也。」嶷、平面目相看，皆不敢去。孔明曰：「若有疏失，非汝等之罪也。不必多言，可以疾去。」二人又哀告曰：「丞相欲殺某二人，就此殺之，只不敢去也。」孔明笑曰：「何其愚也！吾令汝等去，自有主見。吾昨夜仰觀天文，見畢宿躔於太陰之分，此月內必有大雨淋漓。魏兵雖有四十萬，安敢深入山險之地？因此不用多軍，只恐受害。吾將大軍屯於漢中，安居一月，待魏兵退，天必晴朗，那時以大兵掩之：吾以安逸之兵，掩殺苦勞之卒；吾有十萬之兵，何懼魏兵四十萬也？」嶷平聽畢大喜，拜辭而去。孔明隨統大軍出漢中，傳令教各處隘口預備乾柴草料細糧，俱夠一月人馬支用，以防秋雨。將大軍寬限一月，先給衣食，伺候出征。<br />
　　卻說王平、張嶷引一千兵徑到陳倉古道，揀選高阜處搭起窩鋪，以防連陰。<br />
　　卻說曹真、司馬懿同領大軍，徑到陳倉城內，不見一間房屋；尋土人問之，皆言孔明回時放火燒燬。真便要從陳倉道進發。懿曰：「不可輕進。我夜看天文，見畢宿躔於太陰之分，此月內必有大雨；若深入重地，常勝則可，倘有疏虞，人馬受苦，要退難矣。且宜在城中搭起窩鋪住紮可也。」真令人伐木搭之。未及半月，天雨大降，急若盆傾，淋漓不止。陳倉城外，平地水深三尺，軍器盡濕，人不得睡，晝夜不安。大雨連降三十日，馬無草料，死者無數。人乏飯食，病亡急多。生者怨聲不絕。傳入洛陽，魏主設壇，祈晴不應。文武大臣皆入內，上疏啟奏。太尉華歆上疏曰：<br />
　　兵亂以來，過逾二紀。大魏承天受命，陛下以聖德當成、康之隆，宜弘一代之治，紹三王之跡。雖有二賊負險延命，苟聖化日躋，遠人懷德，將襁負而至。夫兵不得已而用之，故戢而時動。臣誠願陛下先留心於治道，以征伐為後事。且千里運糧，非用兵之利；越險深入，無獨克之功。如聞今年徵役，頗失農桑之業。為國者以民為基，以衣食為本。使中國無饑寒之患，白姓無離土之心，則大下幸甚，二賊之釁，可坐而待也。臣備位宰相，老病日篤，犬馬之命將盡，恐不復奉望鑾蓋，不敢不竭臣子之懷，唯陛下裁察！謹疏。<br />
　　魏主覽畢，以手報曰：<br />
　　君深慮國計，朕甚嘉之。賊憑恃山川，二祖勞於前世，猶不克平，朕豈敢自多，謂必滅之哉！諸將以為不一探取，無由自弊是以觀兵以窺其釁。若天時未至，周武還師，乃前事之鑒，朕敬不忘所戒。<br />
　　城門校尉、監少府、臣楊阜上疏曰：<br />
　　昔文王有赤烏之符，而猶日昃不暇食；武王白魚入舟，君臣變色。而動得吉瑞，猶尚憂懼，況有災異而不戰悚者哉？今吳、蜀未平，而天屢降變，陛下宜深有以專精應答，側席而坐，思示遠以德，綏邇以儉。間者諸軍始進，便有天雨之患，稽閡山險，以積日矣。轉運之勞，擔負之苦，所費以多，若有不繼，必違本圖。《傳》云：「見可而進，知難而退，軍之善政也。」徒使六軍困於山谷之間，進無所略，退又不得，非主兵之道也。武王還師，殷卒以亡，知天期也。今年凶民饑，宜發明詔，損膳減服，技巧珍玩之物皆可罷之。昔邵信臣為少府於無事之日，而奏罷浮食；今者用軍不足，益宜節度。謹疏。<br />
　　散騎黃門侍郎臣王肅上疏曰：<br />
　　前志有之：「千里饋糧，士有饑色；樵蘇後爨，師不宿飽。」此謂平途之行軍者也。又況於深入險阻，鑿路而前，則其為勞，必相百也。今又加之以霖雨，山坂峻滑，眾逼而不展，糧懸而不繼：實行軍之大忌也。聞曹真髮已逾月，而行裁半谷，治道功夫，戰士悉作。是賊偏得以逸待勞，此乃兵家之所憚也。言之前代，則武王伐紂，出關而復還；論之近事，則武、文徵權，臨江而不濟：豈非順天知時，通於權變者哉？願陛下念水雨艱劇之故，休而息之；後日有釁，乘而用之。則所謂「悅以犯難，民忘其死」者也。謹疏。<br />
　　魏主覽畢，遂納群臣之諫，即下詔遣使召曹真、司馬懿還朝。<br />
　　卻說曹真與司馬懿商議曰：「今連陰三十日，軍無戰心，各有思歸之意，倘偶然行動，如何禁止？」懿曰：「不如且回。」真曰：「倘孔明追來，怎生退之？」懿曰：「先伏兩軍斷後，方可回矣。」二人正言間，忽使命來召真、懿。二人遂將後隊作前隊，前隊作後隊，徐徐而退。<br />
　　卻說孔明計算一月秋雨將盡，天尚未晴，乃自提一軍屯於城固，又傳令教大軍會於赤坡地名駐紮。孔明升帳，聚眾將而言曰：「吾料魏兵必走也，曹叡必下詔來取曹真、司馬懿兵回。吾若追之，彼必有準備矣；不如任他遠去，再作良圖。」忽王平令人報來，說魏兵已回。孔明喚來人吩咐曰：「汝傳與王平，不可追襲。吾自有破魏兵之策。」其人拜辭而去。未知孔明怎生破魏，端的勝負如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>