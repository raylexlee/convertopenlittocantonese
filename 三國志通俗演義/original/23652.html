<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　姜伯約棄車大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>姜伯約棄車大戰</font></h4>
			　　卻說司馬昭因賈充勸就魏國正統之事，昭與充曰：「昔文王三分天下有其二以服事殷，故聖人稱為至德。魏武帝不行受禪於漢，猶吾之不肯受禪於魏也。」於是賈充等聽畢，已知昭留意於司馬炎之身矣。當年六月甲寅日，司馬昭立常道鄉公璜為君，改元景元元年。璜改名曹奐，字景召，乃武帝曹操之孫，燕王曹宇之子也。奐封昭為丞相、晉公，賜餞十萬，絹萬匹。其文武多官，各有封贈。<br />
　　早有細作報入蜀中。姜維聽知司馬昭殺了曹髦，立起曹奐為君，乃大喜曰：「吾今日伐魏方有名矣！」遂發國書入吳，令問司馬昭弒君之罪；卻上表於後主，起兵十五萬，車乘數千輛，皆置板箱於上。令廖化、張翼為先鋒。化取子午谷，翼取駱谷，維自取斜谷，皆要出祁山之前取齊。於是三路兵並起，殺奔祁山而來。<br />
　　此時鄧艾在祁山寨中訓練人馬，忽報蜀兵三路風擁殺到。艾遂聚諸將計議。忽一人出曰：「吾有一計，不可言之，見寫在此，敢退蜀兵。」艾視之，乃參軍王瓘也。艾展開計策觀訖，大喜曰：「此計雖妙，只恐瞞不過姜維。」瓘曰：「願舍－命以報司馬公之恩。」艾曰：「汝心志若堅，必然成功。」遂撥五千兵與王瓘。<br />
　　瓘連夜從斜谷迎來，正撞蜀兵前隊哨馬。瓘叫曰：「我是魏國降兵，可報與主帥知會。」哨軍報知姜維，維令攔住餘兵，只教為首將來見。瓘拜伏於地曰：「某乃王經之姪王瓘也。近者司馬昭弒君，又將叔父一門皆戮，某在邊邦得免此禍。幸大將軍興師問罪，特引本部兵五千來降。願從調遣以為末將，剿除奸黨，上報國王之恩，下報叔父之恨。」維大喜，遂加重賜。維與瓘曰：「汝既誠心來降，吾何不誠心相待？吾軍中所患者不過糧耳。今有糧車數十，見在川口，汝可運赴祁山。吾只今去取祁山寨也。」瓘心大喜，以為中計，忻然領諾要行。姜維曰：「汝去運糧，不必用五千人，吾先有推車人了，只要押送而已。但引三千人去足可，留下二乾人引路，以打祁山。」罐恐維疑惑，乃引三千兵去了。維令傅僉引二乾魏兵隨徵聽用。<br />
　　忽報夏侯霸到。霸諫曰：「都督何故准信王瓘之言也？我在魏雖不深知備細，未聞王瓘是王經之姪。其中多詐，特請察焉。」維大笑曰：「王瓘我非不識也。我已知其詐，故分其兵勢，將計就計而行。」霸曰：「公試言之。」維曰：「司馬昭奸雄過於曹操，既殺王經，夷其三族，安肯存親姪於關外領兵也？故知其詐矣。今仲權同舅之見，與我暗合。仲權，霸之表字也。昔日張益德於亂軍中獲一女，乃霸之親妹也。後長成，益德寵之，生二女，皆配後主劉禪為後，霸因此降蜀。後主呼為國舅，滿朝文武甚是敬之。霸乃傾心事蜀，只欲恢復中原也。。此時姜維不出斜谷，卻令人於路暗伏，以防王瓘奸細。不旬日，果然伏軍捉得王瓘回報鄧艾下書人來見。維問了情節，搜出私書。書云：<br />
　　姜維已交割與我糧車押送，望鄧將軍連夜進兵，與姜維戀戰，瓘從小路運糧車送歸大寨，蜀兵自敗矣。約於某處，何日可令人來迎接。<br />
　　維將下書人殺之，卻將書中之意改作「八月十五日，望鄧將軍自率大兵，於斜谷外墵山谷中接應糧草車輛；可先與姜維戀住交鋒，免生外意」。一面令人扮作魏軍下密書；一面令人將見在糧車數百輛，卸了糧米裝載乾柴茅草，硫黃燄硝，用青布罩之，令傅僉引三千原降魏兵執打運糧旗號。維與霸各引一軍，去山谷中埋伏。卻令蔣舒出斜谷，廖化、張翼俱各進兵，來取祁山。<br />
　　卻說鄧艾得了王瓘書信，忻悅不盡，急寫回書，令來人再回，乃與司馬望引－軍，輪換來谷口搦戰。蜀兵每日迎敵，未敢取勝。至八月十五日，鄧艾引五萬精兵徑望墵山谷中來，遠遠使人憑高眺探，只見無數糧車接連不斷，從山凹中而出。艾勒馬望之，果然皆是魏軍。艾手下副將言曰：「天己昏暮，可速接出谷口。」艾曰：「前面山勢掩映，倘有伏兵，急難退步，只可在此等候。」正言間，忽兩騎馬驟至，報曰：「王將軍因將糧草過界，背後人馬趕來，望早救應。」艾不知是計，急催兵前進。時值初更，只聽的山後喊動。東方月上，皎如白日，艾不顧車仗，只道王瓘在山後廝殺，徑奔過山後時，忽報樹林後有一彪軍擺開。艾大驚，只見傅僉縱馬大叫曰；「鄧艾匹夫！已中吾主將之計，何不早早下馬受死！」艾聞知，勒回馬便走。車上火盡著，那火便是號火。兩勢下蜀兵盡出，殺的魏兵七斷八續，但聞四面山上只叫：「拿住鄧艾的，千金賞，萬戶侯！」唬的鄧艾棄甲丟盔，撇了坐下馬，雜在步軍之中，爬山越嶺而逃。於是姜維、夏侯霸只望馬上為首的徑來擒捉，不想鄧艾步行走脫。維令得勝兵去接王瓘糧車。<br />
　　時有不能回祁山寨的魏軍來報王瓘曰：「事已洩漏，兵勢已敗，不知鄧將軍性命如何。」瓘大驚，令人哨探，回報三路兵圍殺將來，背後又有塵土大起，四下無路。瓘叱左右放火燒車，於是盡燒糧草車輛，風火突起，烈燄燒空。瓘大叫曰：「事已急矣！汝等三軍可宜死戰！」乃提兵望西殺出，一應車輛盡皆燒著。背後姜維三路追趕。維只道王瓘捨命撞回魏國，不想殺回漢中舊路而去。瓘因兵少，只恐迫追趕上，遂將棧道並各關隘盡皆燒燬。姜維不追魏兵者，恐漢中有失，遂提兵連夜投小路來追王瓘。瓘被四面蜀兵攻急，乃投黑龍江而死。餘兵盡被姜維坑之。<br />
　　維雖然勝了鄧艾，卻折了許多糧車，又毀了棧道。維遂還漢中。鄧艾引敗兵逃回祁山寨內，上表請罪，自貶其職。此時司馬昭見艾素有大功，不忍貶之，復加厚賜。艾將所賜財物，盡分給被害將士之家。昭恐蜀兵又出，逐添兵五萬與艾守禦。姜維連夜修了棧道，又議出師。未知勝負如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>