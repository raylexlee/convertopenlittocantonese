<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　戰徐塘吳魏交兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>戰徐塘吳魏交兵</font></h4>
			　　原來姜維取雍州之時，郭淮飛報入朝，魏主與司馬懿商議停當，懿遣長子司馬師引兵五萬，前來雍州助戰。師聽知郭淮敵退蜀兵，師料蜀兵勢弱，就來半路擊之。只趕到陽平關，卻被姜維用武候所傳連弩法，於兩邊暗伏連弩百餘張，一弩發十箭，皆是藥箭。師正引兵追之，兩邊弩箭齊發，前軍連人帶馬射死不知其數。司馬師於亂軍之中逃命而回。<br />
　　於是麴山城中，蜀將句安見援兵不至，乃開門降魏。姜維折兵數萬，回漢中訖，收聚軍馬，托疾不出。司馬師折兵極多，自還洛陽，管理朝政。至嘉平三年秋八月，司馬懿染病至重，遂喚二子至榻前，囑曰：「吾事魏歷年，官授太傅，人臣之位極矣。人皆以吾有異志，吾何敢焉。吾死之後，汝二人善事主人，勿生他意，負我清名。但有違者，乃大不孝之人也！」言訖而逝。後人有詩曰：<br />
　　開言崇聖典，用武若通神。三國英雄士，四朝經濟臣。<br />
　　屯兵驅虎豹，養子得麒麟。諸葛常談羨，能回天地春！<br />
　　於是司馬懿身亡，長子司馬師、次子司馬昭，二人申奏魏主曹芳。芳封師為大將軍，總領尚書機密大事；封昭為驃騎上將軍。<br />
　　卻說吳主孫權，先有太子孫登，乃徐夫人所生，於吳赤烏四年身亡即蜀漢延熙四年也，遂立次子孫和為太子，乃瑯琊王夫人所生。因與全公主不睦，被公主譖之，權廢了和，憂氣而死。又立三子孫亮為太子，乃潘夫人所生。此時丞相陸遜已亡，一應大小事務皆歸於諸葛恪。太和元年秋八月初一日，忽起大風，江海湧濤，平地水深八尺。吳主先陵所種松柏，盡皆拔起，直飛來建業城南門外，倒卓於道上。吳主權因此受驚成疾。次年四月內，權愈加沉重，乃封諸葛恪為太傅、呂岱為大司馬，一同召入榻前，囑以後事。囑訖而薨。在位二十四年，壽七十一歲，乃蜀漢延熙十五年也。後晉史官平陽候陳壽評曰：<br />
　　孫權屈身忍辱，任才尚計，有句踐之奇英，人之杰矣。故自能專擅江表，以成鼎峙之業。然性多嫌忌，果於殺戮，暨臻末年，彌以滋甚。至於讒說殄行，胤嗣廢斃，豈所謂貽厥孫謀以燕翼子者哉？其後枝葉凌遲，遂致覆國，未必不由此也。<br />
　　後人又詩曰：<br />
　　紫髯碧眼號英雄，能使臣僚旨盡心。二十四年興大業，龍盤鳳踞在江東。<br />
　　卻說諸葛恪秉政，立孫亮為帝，大赦天下，改元大興元年；諡權曰大皇帝，葬於蔣陵。早有細作探知其事，報入洛陽。司馬師聞知孫權已死，遂議起兵伐吳。尚書傅嘏諫曰：「吳為寇六十餘年矣，君臣相保，吉凶同濟。兼有長江之險，先帝累次征伐，皆不遂意。不如各守邊疆，惜軍愛民，此為上策。」師曰：「天道三十年一變，豈得常為鼎峙乎？否欲伐吳，立心久矣。今乘孫權新亡，孫亮幼弱，正欲伐之。」令徵南大將軍王昶引兵十萬攻南郡，徵東將軍胡遵引兵十萬攻東興，鎮南都督毌丘儉引兵十萬攻武昌：三路進發。又遣弟司馬昭為大都督，總領三路軍馬。<br />
　　是年冬十月，司馬昭兵至東吳邊界，屯住人馬，乃喚王昶、胡遵、毌丘儉到帳中計議曰：「東吳最緊要之處，惟東興郡也。今他築起大堤，左右又築兩城以防巢湖後面攻擊，諸公多要仔細。」遂與王昶、毌丘儉曰：「你二人各領十萬兵，列左右，且未可進發。待吾取了東興郡，那時一齊進兵未遲。昶、儉二人，受令而去。昭遂令胡遵、諸葛誕二人為先鋒同領三路兵前去：「先搭浮橋，取東興大堤。若奪得左右二城，便是大功。」遵、誕二人，領兵來搭浮橋。<br />
　　卻說太傅諸葛恪聽知魏兵三路而來，遂喚諸將曰：「今邊關三路飛報，說司馬昭為大都督，先令胡遵自取東興，搭起浮橋，見屯兵於堤上，攻打二城。又令王昶攻南郡，見勒兵於界首下寨。又令毌丘儉攻武昌，亦在界首下寨。如此之危，諸公有何策？先救何處？」平北將軍丁奉曰：「東吳緊要處所盡在東興，若東興有失，南郡、武昌危矣。彼必並力取東興。此二路皆看消息何如，便乘勢進兵也。」恪曰：」此妙論也！正合吾意。汝就引三千水軍從江中去，吾後令呂據、唐咨、劉纂各引一萬馬步兵，分三路而來接應。但聽的連珠炮響，一齊進兵。吾自引大軍後至。」丁奉得令，即引三千水兵，分作三十隻船，正遇北風，連夜順風，望東興而來。<br />
　　卻說胡遵、諸葛誕渡過浮橋，屯軍於堤上，差桓嘉、韓綜攻打二城。左城中乃吳將全懌守之，右城中乃吳將劉略守之。此二城高峻堅固，急切攻打不下。全、劉二人見魏兵勢大，不敢出戰，死守城池。<br />
　　卻說胡遵、諸葛誕在徐塘地名下寨，天降大雪，甚是嚴寒。二人設席高會，諸將環立。忽報水上有三十隻戰船來到。遵出寨視之，見船將次傍岸，每船上只有百人。遂還帳中，與諸葛誕曰：「不過三千人耳，何足道哉！」只令部將哨探，二人仍前飲酒。<br />
　　卻說丁奉將船一字拋在水上，乃與部將曰：「大丈夫立功名，取富貴，正在今日！」遂令眾軍脫去衣甲，卸了頭盔，不用長槍大戟，止帶短刀。魏兵見之大笑，更不準備。忽然連珠炮響，丁奉撥船近岸，奉扯刀當先，一躍上岸。眾軍皆拔短刀，隨奉砍入寨來，魏兵措手不及。韓綜急拔帳前大戟迎之，奉搶入懷內，一刀斬之。桓嘉從左邊轉出，綽槍刺丁奉，被奉夾住槍桿。嘉棄槍而走，奉一刀飛去，正中左肩，砍倒在地。奉趕上，就以槍刺之。三千吳兵在魏寨中左衝右突，砍到中軍。胡遵、諸葛誕早上馬奪路而走。魏兵齊奔上浮橋欲過，浮橋摧裂，落水死者無數。車仗馬匹，軍器數萬，皆被吳兵所獲。司馬昭、王昶、毌丘儉聽知東興兵敗，亦勒兵而退。<br />
　　卻說諸葛恪引兵至東興，收兵賞勞了畢，乃聚諸將曰：「司馬昭兵敗北歸，正好乘勝恢復中原，以成一統大業！」逆傳令進兵，一面遣使持書入蜀，求姜維進兵，攻其北面，許以平分天下。恪隨起大兵二十萬，來伐中原。臨行時，忽然見一道白氣從地而起，遮斷三軍，並皆不見。諸葛恪驚墮下馬，眾將急救。未知吉凶，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>