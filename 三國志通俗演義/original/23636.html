<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　司馬懿謀殺曹爽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>司馬懿謀殺曹爽</font></h4>
			　　卻說司馬懿來取襄平，未及到城下時，此時先鋒胡遵早已引兵入城。人民焚香拜投，魏兵盡皆入城。懿坐於衙上，將公孫淵宗族並同謀官僚人等，俱殺之，計首級七十餘顆。出榜安民。人告懿曰：「賈范、倫直苦諫公孫淵不可反叛，被淵皆殺之。」懿遂封其墓而顯榮其子孫，就將庫內財物賞勞大軍，班師回洛陽住紮。<br />
　　卻說魏主曹叡在許昌殿中，夜至三更，忽然一陣陰風而入，吹滅燈光，只見毛皇后引十數個宮人哭至榻前索命。叡因此得病。甚是沉重，宣侍中光祿大夫劉放、孫資，掌樞密院一切事務。叡囑之曰：「凡有一切事務，二卿休誤。」二人出內，叡召武帝子燕王曹宇為大將軍，佐太子曹芳攝政。宇為人恭儉溫和，未肯領此大任，堅辭曰：「臣才薄，不能當此重職也。」叡召劉放、孫資曰：「朕皇叔不肯任之，當復如何？」二人曰：「燕王自知無才，不敢承命。」叡：「宗族之內，何人可以？」二人久得曹真之惠，乃保奏曰：「惟曹子丹之子曹爽可也。」叡從之。一人又奏曰：「若用曹爽，當遣燕王歸還本處，然後才可行之。」叡曰：「傳朕旨意，教他去罷。」劉放曰：「須得陛下手詔。」叡曰：「朕不能寫矣。」放近御榻前，強執叡手寫畢，遂齎出大言曰：「有天子手詔，免燕王等之爵，歸還本土，限即日出國就行；若無詔，不許入朝。」燕王涕泣而去。遂立曹爽為大將軍，總攝朝政。魏主曹叡病漸危急，令使持節召司馬懿還朝。懿戎裝受命，徑到許昌，入見魏主。叡曰：「朕忍死待卿，今日得見，死無恨矣！」懿頓首奏曰：「臣在途中，聞陛下聖體不安，恨不能肋生兩翼，飛行至闕，省視陛下。今日幸睹龍顏，臣願殞身補報！」叡宣郭皇后，太子齊王曹芳，大將軍曹爽，侍中劉放、孫資等，皆至御榻之前。叡執司馬懿之手曰：「昔日劉玄德在白帝城病危，以幼主劉禪托孤與諸葛孔明，孔明因此竭盡忠誠，至死方休。朕幼子曹芳，年方八歲，不堪理掌社稷。幸太尉及宗兄元勳舊臣，效伊尹、周公，協力相輔，則宗廟生靈之幸甚也！」且說曹芳在於御榻之前，曹叡喚芳曰：「仲達與朕一般，爾日後重宜敬之。」遂命懿攜芳近前。芳乃抱懿頸不放。叡曰：「太尉記之，不可誤也！」言訖，潸然淚下。懿頓首涕泣。眾皆傷感。魏主昏沉，口不能言，只以手指太子，須臾而卒。在位十三年，壽三十六歲，時景初三年春正月下旬也。晉史官陳壽評曰：<br />
　　明帝沉毅，任心而行，蓋有君人之至概焉。於時百姓凋弊，四海分崩，不先聿修顯祖，闡拓洪基，而遽追秦皇、漢武，宮館是營，格之遠猷，其殆疾乎！<br />
　　後孫盛論曰：<br />
　　聞之長老，魏明帝沉毅好斷，優禮大臣，開容善直，雖犯顏極諫，無所催戮，而其人君之量，如此偉也。然不思建德垂風，不固維城之基，至使大權偏據，社稷無衛，悲夫！<br />
　　卻說魏主卒於嘉福殿，司馬懿、曹爽扶太子齊王曹芳即皇帝位，時年八歲。芳字蘭卿，乃叡乞養之子，秘在宮中，無人知之。於是曹芳諡父為明帝，葬於高平陵；尊郭皇后為皇太后；改元正始元年。此時司馬懿與曹爽輔政。<br />
　　爽尊懿如父，一應大事必先啟知。爽字昭伯，自幼出入宮中。明帝見爽謹慎，甚是愛敬，故托以大事，乃骨肉之親也。爽門下有客五百人，內五人皆是浮華之人，明帝在日，爽皆不用。爽初秉政，此人復來輔助。那五人：一人姓何，名晏，字平叔，南陽人也；一人姓鄧，名颺，字玄茂，亦南陽人也，乃鄧禹之後；一人姓李，名勝，字公昭，亦南陽人；一人是姓丁，名謐，字彥靖，乃沛國人也；一人姓畢，名軌，字昭先，乃東平人也。又有大司農桓范，字元則等數人。此輩皆以諂諛事爽，因此個人並得榮貴。於是何晏來告爽曰：「主公大權，不可委托他人，若仍前委托，必成禍矣。」爽曰：「司馬公與吾同受先帝托孤之命，安忍廢乎？」晏曰：「昔日先公與仲達同破蜀兵之時，累受此人之氣，因而致死。主公如何不察也？」爽忽然省悟，遂與多官計議停當，入奏魏主曹芳曰：「司馬懿功高德重，可加為太傅。」芳年幼無主張，皆出曹爽之心，遂加司馬懿為太傅，兵權皆歸於爽。爽命弟曹羲為中領軍，曹訓為武衛將軍，曹彥為散騎常侍侍講；三弟各引三千御林軍，任其出入禁宮。又用何晏、鄧颺、丁謐為尚書，畢軌為司隸校尉，李勝為河南尹：此五人日夜與爽幹事。天下奇士投於曹爽門下者，不計其數。司馬懿知其黨逆，乃推病不出，二子亦皆退職閒住。<br />
　　卻說曹爽每日與何晏等飲酒作樂，凡用衣服器皿，與朝廷無異。各處進貢玩好奇珍之物，先取上等者入己，然後方許進宮。佳人美女，充滿府院。有黃門張當，諂佞事爽，私選先帝侍妾七八人，送入爽府中答應；又送善歌舞良家子女三四十人，為家樂。又詐傳聖旨，刷選美女，任意送入府中；又建重樓畫閣；又造金玉器皿，用巧匠千萬人晝夜工作。<br />
　　卻說何晏與鄧颺曰：「先帝時有一人，深明《易》理，乃神卜管輅也。」颺曰：「吾夜間得一夢，正欲求卜。」遂召管輅至。晏令坐。颺曰：「我連日夜間，常夢青蠅數十個，落在鼻上，請公卜之。」何晏亦曰：「據我人物，可做三公否？」輅曰：「元、愷輔舜，宣慈惠和；周公佐周，坐而待旦，故能流光六合，萬國咸寧。此乃履道休祥，非卜簽之所明也。今二公身居侯位，職重山嶽，懷德者鮮，畏威者眾，殆非小心翼翼多福之仁。又鼻者艮，此天中之山，高而不危，所以長守貴也。今青蠅臭惡而集之焉。位峻者顛，輕豪者亡，不可不思害盈之數，盛衰之期。是故山在地中曰謙，雷在空中曰壯；謙則哀多益寡，壯者非禮不履。未有損已而不光大，行非而不傷敗。願二公上追文王六爻之旨，下思尼父彖象之義，然後三公可至，青蠅可驅也。」鄧颺勃然大怒曰：「此老生常談也！」輅曰：「老生者見不生，常談者見不談也。」遂拂袖而去。二人大笑曰：「真狂客也！」輅到家與舅言之。舅大驚責怪曰：「何、鄧二人威權甚重，天下之人誰不懼之？汝安敢出此言也！」輅曰：「吾與死人說話，何足懼之！」舅曰：「汝何以知之？」輅曰：「鄧颺行步，筋不束骨，脈不制肉，起立傾倚，若無手足，此為『鬼躁』之相。何晏視候，魂不守宅，血不華色，精爽煙浮，容若槁木：此為『鬼幽』之相。二人皆非遐福之相也，早晚粉骨碎身，累及三族，何足畏也！」其舅大罵輅為狂子而去。<br />
　　卻說曹爽與何晏、鄧颺每日飲酒，心中煩緒，常出畋獵。其弟曹羲諫曰：「今兄每日作樂，以威勢加於天下，非長久之計也。又出外畋獵，倘被人謀害，悔之何及？」爽叱之曰：「兵權在吾手中，誰敢造意耶？」羲泣淚而退。司農桓范亦諫，不聽。何晏曰：「今司馬仲達推病不出，主公何不思之？」爽笑曰：「量此老夫，何足道哉！」此時魏幼主曹芳，改正始十年為嘉平元年，除李勝為荊州刺史。<br />
　　卻說曹爽一向專權，久不會仲達，未知其病虛實，遂令李勝來拜辭仲達，就探消息。勝徑到太傅府下，早有門吏報入。司馬懿與二子曰：「此乃曹爽使來打聽吾病之也。」懿就去冠散發，上床擁被而坐；又令二婢扶策，方請李勝入府。勝至床前拜曰：「一向不見太傅，誰想如此？今天子命為荊州刺吏，特來拜辭。」懿佯答曰：「並州近胡，好為之備。」勝曰：「除荊州刺史，非『並州』也。」懿笑曰：「你方從並州來？」勝曰：「乃漢上荊州耳。」懿大笑曰：「你從荊州來也？」勝曰：「太傅如何病得這等了？」左右曰：「主公耳聾。」勝曰：「乞紙筆一用。」左右取紙筆付勝。勝寫畢，呈上，懿看之，笑曰：「吾病的耳聾了。此去荊州建功，可以保重，保重！」言訖，以手指口。侍婢進湯，懿將口就之，湯流滿襟。勝佯哭曰：「眾言太傅舊風舉發，果然如此。」懿作哽噎之聲曰：「吾今衰老病篤，死在旦夕矣！二子不肖，請君教之。君若見大將軍，千萬看覷二子！」言訖，倒在床上，聲嘶氣澀。李勝拜辭仲達，回見曹爽，細言其事。爽大喜曰：「此老即今只有餘氣也，形色已離，乃泉下之人，不足慮哉！」<br />
　　卻說司馬懿見李勝去了，遂起身與二子曰：「李勝此去，回報消息，曹爽等輩再不疑忌我矣。只待他出城畋獵之時，方可圖之。」於是曹爽請魏主曹芳去謁高平陵，祭祀明帝墳墓。大小官僚皆隨駕出城。爽引三弟並心腹人何晏等，及御林軍護駕正行，司農桓范叩馬諫曰：「主公總萬機典禁之兵，不宜兄弟皆出。倘有奸細之人閉其城門，當如之何？」爽以鞭指而叱之曰：「誰敢如此？再勿亂言！」當日，司馬懿見爽出城，心中大喜，即起舊日手下破敵之人，並家將千餘人，引二子上馬，徑來謀殺曹爽。未知性命勝敗畢竟如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>