<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　漢中王成都稱帝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>漢中王成都稱帝</font></h4>
			　　卻說眾文武救得曹丕下台，半晌方醒。侍臣扶入宮中，數日不能設朝。後病稍可，將華歆封為司徒，王朗封為司空，大小官僚，一一升賞。其驚疾未痊，卻排車駕，自許昌幸於洛陽，大建宮室。<br />
　　早有人到了成都，說曹丕廢了漢帝，自立為大魏皇帝，於洛陽蓋造宮殿，調練人馬。漢中王聞知大驚，水食少進，每日痛哭，令百官掛孝，遙望許昌哭而祭之，諡曰「孝愍皇帝」。玄德因此憂慮，致染成疾，不能理事，政務皆托與孔明。<br />
　　次年辛丑春三月，有襄陽人，姓張，名嘉，乃襄江漁翁也。嘉夜間捕魚，忽見水底起一道紅光，上衝碧漢。嘉舉網捕之，乃得一玉璽。只見金光燦爛，瑞氣盤旋，上篆八字雲：「受命於天，既壽永昌。」嘉大喜，素知漢中王仁德布於天下，遂密入成都，到孔明府獻之。孔明忻然而喜，重賞張嘉，即請太傅許靖、光祿大夫譙周等大小公卿商議。譙周曰：「近有祥風慶雲，從空中旋下，成都西北角有黃氣數十丈，沖霄而起；帝星現於畢、胃、昴之分，煌煌如月：此所應漢中王當即帝位，以繼漢統。今得玉璽，乃天賜也，更復何疑焉？」<br />
　　於是孔明與許靖引大小官僚來諫漢中王即位，上表曰：<br />
　　臣亮等言：近者曹丕篡弒，湮滅漢室，竊據神器，劫迫忠良，酷烈無道。人鬼忿毒，咸思劉氏。今上無天子，海內惶惶，靡所式仰。群下前後上書者八百餘人，咸稱述符瑞，圖、讖明徵。聞黃龍現於武陽赤水，九日乃去。《孝經援神契》曰「德至淵泉則黃龍現者」，君之象也。《易．乾》九五「飛龍在天」，大王當龍登帝位也。近有襄陽張嘉特獻玉璽：璽潛漢水，伏於淵泉，暉景燭耀，靈光徹天。夫漢者，高祖本所起定天下之國號也，大王襲先帝軌跡，亦興於漢中也。今天子玉璽神光先現，璽出襄陽漢水之末，明大王承其下流，授與大王以天子之位，瑞命符應，非人力所致。昔日有赤烏白魚之瑞，咸曰：休哉。二祖受命，《圖》、《書》先著，以為徵應。今上天告祥，群儒英俊，並進《河》、《洛》，孔子讖、記，咸悉具至。伏為大王出自孝景皇帝中山靖王之胄，本枝百世，乾祗降祚，聖姿碩茂，神武在躬，仁覆積德，愛人好士，是以四海歸心焉。考省《靈圖》，啟發緯、讖，神明之表，名諱昭著。宜即帝位，以纘二祖，紹嗣昭穆，則天下幸甚。<br />
　　漢中王覽畢，大驚曰：「卿等欲陷孤為不忠不孝之人耶？」孔明奏曰：「非也。曹丕豎子尚且自立，何況王上乃漢室之苗裔乎？」漢中王勃然變色曰：「孤豈效逆賊之所為也！」拂袖而起，入於後宮。眾官皆散。<br />
　　三日後，孔明又引多官入朝。漢中王出，眾皆拜伏於前。許靖奏曰：「今漢天子已被曹丕所弒，王上不即帝位而興師討逆，是不忠不孝也。今兩川之民皆欲王上為君，與漢帝雪恨。今若不行，是失民望矣。願王上察之。」漢中王曰：「孤雖是景帝之孫，實乃涿郡一村夫，於普天之下，率土之濱，並不曾有半分德澤以布萬民。今立為帝，是篡弒也！孤願其死，不為不忠不孝之人。卿等勿令孤作萬載之罵名！」孔明苦諫數次，漢中王堅執不從。孔明設計與多官曰：「如此如此。」孔明托疾不出。<br />
　　漢中王聞知孔明病篤，乃親到府中，直入臥榻邊，問曰：「軍師所感何疾？」孔明答曰：「憂心如焚，命不久矣！」漢中王曰：「軍師所憂，何也？」連問數次，孔明托病重，瞑目不答。漢中王再三請問，孔明喟然歎曰：「臣自出茅廬之中，得遇主公，相隨至今，言聽計從。幸主公有兩川之地，不負臣夙昔之言也。今主上所有文武官僚數百餘員，皆欲主上為君，共圖爵祿，光顯祖宗；不想主公堅執不肯，多官皆有怨心，不久必盡散矣。若文武皆散，吳、魏來攻，兩川休也！臣安得不憂乎？」漢中王曰：「吾非推阻，恐天下人議論也。」孔明曰：「古人云：『名不正，則言不順；言不順，則事不成。』今主公名正言順，有何不可？豈不聞『天與弗取，反受其禍』？」漢中王曰：「待軍師病可，行之未遲。」孔明將屏風一擊，外面文武皆入，拜伏於地曰：「王上既允，便請擇日，以受大禮。」漢中王視之，乃是太傅許靖、安漢將軍糜竺、青衣侯向舉、陽泉侯劉豹、別駕從事趙祚、治中從事楊洪、議曹從事杜瓊、勸學從事張爽、太常卿賴恭、光祿卿黃權、祭酒何宗、學士尹默、司業譙周、大司馬殷純、偏將軍張裔、少府王諶、昭文博士伊籍、從事郎中秦宓。漢中王曰：「陷孤受萬代罵名，皆卿等也！」孔明奮然而起曰：「大事就已，便可築台。」即時送漢中王還宮。<br />
　　孔明便差博士許慈、諫議郎孟光掌禮，築台於成都武擔之南。在成都西北乾位也。大禮既畢，多官整仗鑾駕，迎請漢中王登壇，致祭天地。譙周在壇上高聲朗讀祭文曰：<br />
　　維建安二十六年四月丙午朔，越二十日丁巳，皇帝備敢用玄牡，昭告皇天上帝、后土神祇：漢有天下，曆數無疆。曩者王莽篡盜，光武皇帝震怒致誅，社稷復存。今曹操阻兵殘忍，戮殺主後，滔天滅夏，罔顧天顯。操子丕載其凶逆，竊據神器；群下將士以為社稷墮廢，備宜修之，嗣武二祖，躬行天罰。備雖無德，懼忝帝位，詢於庶民，外及蠻夷君長，僉曰「天命不可以不答，祖業不可以久替，四海不可以無主」。率土式望，在備一人。備畏天明命，又懼漢室將湮於地，謹擇元日，與百僚登壇，以受皇帝璽綬。修燔瘞音異，告類於天神，惟神饗祚於漢家，永綏四海！<br />
　　漢中王受了玉璽，捧於壇上，四面讓之，曰：「備無才德，請於有才德者受之。」孔明奏曰：「主上平定四海，功德昭於天下，況是大漢宗派，宜即正位。更已告祭天神，何復讓焉？」於是文武多官，皆呼萬歲。拜舞禮畢，改元章武元年，國號大蜀。立吳氏為皇后，長子劉禪為太子；次子劉永為魯王，三子劉理為梁王。封諸葛亮為丞相，許靖為司徒。大小官僚，一一升賞。大赦天下，兩川軍民，無不忻躍。<br />
　　次日設朝，文武官僚拜畢，列為兩班。先主降詔曰：「朕自桃園與關、張結義，誓同生死。今不幸二弟關公被東吳孫權所害，此仇誓不共天地同日月也！今聯已即帝位，皆賴卿等扶持，若不與關公報仇，是負當時之盟也。朕今起傾國之兵，剪伐東吳，生擒逆賊，以祭關公，方雪此恨，是聯之願也！」言未畢，班內閃一人奮然而出，伏於階下，諫曰：「不可！不可！」先主視之，乃虎威將軍趙子龍也。未知所諫若何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>