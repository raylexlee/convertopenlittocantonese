<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　諸葛亮智激孫權</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>諸葛亮智激孫權</font></h4>
			　　來請諸葛亮者何人？乃零陵泉陵人也，姓黃，名蓋，字公覆。昔隨孫堅破山賊，多獲奇功；後隨孫策，累有功勳；見為孫權下糧料官。當時與孔明曰：「愚聞多言獲利，不如默而無言。何不將金石之論對討虜將軍言之？」孔明曰：「群儒不知世務，互相難問，不容不答也。」黃蓋與魯肅引孔明入，至中門，正遇著諸葛瑾，孔明施禮。瑾曰：「兄弟既到江東，何故不來見我耶？」孔明曰：「亮今事劉豫州，理合先公而後私。公事未畢，不敢謁私，望兄察之。」瑾曰：「待兄弟見了吳侯，卻來敘話。」<br />
　　魯肅曰：「適來此言，不可相誤。」孔明點頭而應。引至堂上，吳侯孫權欠身而迎。孔明下拜，權答半禮。蓋為聞孔明之才，故相敬也，請孔明坐。孔明謙讓數次，遂坐於側，乃致玄德之意，偷目觀看孫權：碧眼紫髯，堂堂一表人才，暗思：「此人只可激，不可說。且等他問時，便動激言，此事濟矣。」孫權教獻茶湯，文武分兩行而立。魯肅立於孔明之側，只看他回答。孫權問孔明曰：「多聞子敬談足下之德，今幸得相見，欲求教益。」孔明答曰：「不才無學，有辱明問。」權曰：「足下近在新野，輔佐劉玄德與曹操共決勝負，若何？」孔明曰：「劉豫州兵不滿千，將惟有三四人，更兼新野城小無糧，安能抗拒曹操乎？」權曰：「曹兵共有多少？」孔明曰：「曹操破了呂布，滅了袁紹，平了袁術，收了北番，定了遼東，新又降了劉琮，馬步水軍一百餘萬。」魯肅聽了，暗地叫苦，卻將吩咐的話不依。權曰：「莫非詐乎？」孔明曰：「明公差矣。曹操就兗州，已有青州軍四五十萬；平了袁紹，又得兵四五十萬；中原新召之兵，何止二三十萬；今得荊州之兵，亦有二三十萬。以此論之，不下一百五十萬。亮以一百萬言之，恐驚江東之士也。」權曰：「手下戰將還有多少？」孔明曰：「足智多謀之士，揚威耀武之人，何止有一二千。」權曰：「比公如何？」孔明曰：「如亮之輩，車載斗量，不可勝數。」肅又暗暗的叫苦。孫權曰：「今曹操平了荊、楚，復有遠圖乎？」孔明曰：「即今沿江下寨，準備戰船，旌旗蔽空，連絡數百里，不欲圖江南，待取何地？」權曰：「若有吞併之意，戰與不戰，請足下一決。」孔明曰：「但恐明公不肯聽從。」權曰：「願聞金玉之言。」孔明曰：「方今海宇大亂，將軍起兵據江東，劉豫州亦投江南與曹操並爭天下。今曹操欲除四夷，略以平矣，遂破荊州，威震四方。縱有英雄，無所用矣，故豫州逃遁至此。將軍承父兄基業，量力而處之：若能以吳、越之眾與中國抗衡，不如早與之絕；若不能當，惟有一計可以保障。」權問曰：「何計為保障？」孔明曰：「何不從眾謀士議論，按兵束甲，北面而事之！」權垂首而不語。孔明曰：「將軍外托服從之名，而內懷併吞之計，事急而不斷，禍至不日矣！」孫權默然不答。孔明又言：「古云『寡固不可以敵眾，弱固不可以敵強』，此必然之理。明公不早降曹，則江東之地，士民俱受塗炭矣！」權曰：「誠如君之言，劉豫州何不降之耶？」孔明曰：「田橫，齊之壯士，尚守義不辱。昔漢高祖皇帝之時，使酈食其說齊王廣。酈生曰：「王知天下所歸乎？」王曰：「不知也，請問之。」生曰：「歸漢。」齊王曰：「何也？」生曰：「漢王先入咸陽，收天下兵以立義帝；存秦之後與天下同其利，天下賢才皆樂為之用。項王皆有背約之名，有殺義帝之意；記人之罪，忘人之功，賢才怨之，莫為之用。故天下之事歸於漢，可坐而策也。今漢據<img src=http://open-lit.com/mpf/m/MGSK.BMP align=absmiddle border=0>倉，塞成皋，守白馬，拒飛狐，天下後服者先誅之矣。」齊王納之，遂遣使與漢平，乃罷歷下守戰備，日與生縱酒為樂。此時韓信欲要加兵，聞酈生已下齊城，遂欲罷兵。辯士蒯徹說曰：「將軍受詔擊齊，而漢獨發一使而下之，寧有詔止將軍乎？且酈生一士，伏軾掉三寸之舌，下齊七十餘城。將軍以數萬之眾，歲餘乃下趙五十餘城。為將數歲，反不如一豎儒之功乎！」韓信然之。遂引兵渡河，襲破齊城。齊王以酈生為賣己，乃烹之。信斬其將，擄齊王田廣。田橫自立為王。灌嬰擊走之，齊地悉平。田橫走海島，漢帝累詔不降。漢帝恐其亂，乃使人赦橫罪，而召之曰:「橫來，大者王，小者侯；不來，且舉兵加誅。」橫乃與其客二人乘傳走洛陽，未至三十里，自刎而死。帝拜其二客為都尉，以王禮葬之。橫既葬，二客穿其塚傍，皆自下從之。漢高聞之大驚。又聞其餘五百戰士在海中，使人召之。至則聞橫死，皆扯旗蔽體為孝，作《薤露》歌於墓側，遂皆自刎而死。胡曾先生有詩曰：「古墓崔嵬約路歧，歌傳《薤露》到今時。也知不去朝皇屋，只為曾烹酈食其。況劉豫州王室之胄，英才蓋世，眾士仰慕，若水之歸海。事之不濟，此乃天也，安肯服於人之下乎！」孫權勃然變色而起身入後堂。眾皆哂笑而散。<br />
　　權既怒入後堂，魯肅責孔明曰：「先生何故出此言？幸是吾主寬洪大度，不面責而入。先生之言，極甚相藐多矣。」孔明仰面而笑曰：「何如此不能容物耶！吾自有破曹之計，汝不下問於我，吾何言之？」肅曰：「果有良策，肅當令主公請教。」孔明曰：「吾視曹操百萬之眾，如群蟻耳！但亮舉手，則皆為齏粉矣！」肅聞此言，便入後堂見權。權怒氣不退，顧與肅曰：「今汝渡江，只道帶一個好人來助吾，豈知是虛謬之人也！」肅曰：「吾亦以此責孔明，孔明大笑不止，言主公不能容物而便發怒。擒操之策，孔明不肯輕言，主公何不求之？」權回嗔作喜曰：「原來孔明有良謀，故以言詞激我。我一時淺見，幾誤大事。」慌忙整衣而出，請孔明曰：「適來權小見怒髮，冒瀆嚴威，幸乞恕罪。」孔明亦謝罪曰：「適間亮言語冒犯，乞賜寬恕。」遂邀入後堂對坐，置酒相待。<br />
　　數巡之後，權曰：「曹操平生所惡者，呂布、劉表、袁術、豫州與孤耳。今數雄已滅，獨孤與豫州尚存耳。孤不能保全吳地，以十萬之眾而受制於人。吾計決矣！非豫州莫可以當曹操者。然則豫州新敗之後，安能抗拒此難乎？」孔明曰：「豫州新敗於長阪，今戰士還者極多矣。關雲長率精甲萬人，劉琦領江夏戰士亦不下萬人。曹操之眾，遠來疲憊；聞追豫州，輕騎一日一夜行三百餘里，此正是『強弩之末，勢不能穿魯縞』也。魯縞，是輕絹。故兵法忌之，曰『必厥上將軍』。且北方之人，不習水戰。又荊州之民附操者，因兵勢逼耳，非本心也。今將軍誠能用武將統兵數萬，與劉豫州同力，破曹軍必矣。曹軍破，必北還，如此則荊州可得，吳地無患，鼎足之形成矣。成敗之機，在於今日。」權大喜曰：「先生之言，頓開茅塞。吾意已決，再不復議。即日起兵，共滅曹操！」令魯肅傳令遍告文武官員，就送孔明於館舍安歇。<br />
　　張昭得知孫權興兵，遂與眾議曰：「中了孔明之計！」急入見權，昭曰：「某等聞主公興兵與曹公爭鋒，主公自思比袁紹如何？」權不答。昭又曰：「曹公向日兵微將寡，尚能一鼓克袁紹。何況今日擁百萬之眾南征，足食足兵，威名大震，焉可敵之？休聽孔明之說詞，妄動兵甲。此謂『負薪救火』也。」顧雍曰：「劉備數敗，與曹公有仇，故相伐之。江東自來無冤，安有吞併之意乎？休信孔明之言，免生國家之患。主公自察焉。」孫權亦不答，起身入後堂。魯肅見張昭等一班兒出，料是諫休動兵，慌入見權曰：「卻才張子布等，又諫主公休要興兵，是要投降於曹操。文官皆欲降者，有嬌妻嫩子，大廈高堂，戀以富貴，安肯就白刃而為主公死也？」孫權曰：「你且暫退，容吾思之。」肅曰：「主公若持疑，必被眾人誤矣。」肅退出外面，武將有要戰的，文官有要降的，紛紛議論不一。<br />
　　且說孫權在後堂，寢食不安，猶豫不決。吳夫人見權如此，請入問曰：「何事在心，寢食俱廢？」權曰：「今曹操屯兵於江、漢，有下江南之意，問諸謀士，或有言降者，或有要戰者。欲待戰來，又恐寡不及眾；欲待降來，恐操不容，故猶豫不決。」吳夫人歎曰：「仲謀何不記吾姐之言？吾夙夜不能忘，仲謀何不記之？」孫權如醉方醒，似夢初覺。只此言，斷送曹操八十三萬大軍。畢竟何如，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>