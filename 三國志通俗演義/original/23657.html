<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　鑿山嶺鄧艾襲川</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>鑿山嶺鄧艾襲川</font></h4>
			　　卻說輔國大將董厥聽知魏兵十餘路入境，慌引二萬兵守住劍閣。只見塵頭向關前而來，無疑是魏兵，將次到時，一棒號鼓響罷，暗伏兵盡出，把住關口。董厥自臨軍前視之，乃姜維、廖化、張翼也。厥大喜，接入關上，禮畢，哭訴後主黃皓之事。維曰：「公勿憂慮。若有維在，必不容魏來吞蜀也。且守劍閣，養成銳氣，並力一戰，敵人可退矣。」厥曰：「此關雖然可守，爭奈成都無人；倘彼一襲，成都瓦解矣。」維曰：「成都山危峻險，非易取之地，不必憂耳。」正言間，忽報諸葛緒領兵殺至關下。維大怒，急引五千精兵殺下關來，直撞入魏陣中，左衝右突，殺的諸葛緒大敗而走，退數十里下寨。魏軍死者無數。蜀兵槍了許多馬匹器械，維收兵回關。<br />
　　卻說鍾會離劍閣二十里下寨，諸葛緒自來伏罪。會怒曰：「吾令汝守把陰平橋頭，以斷姜維歸路，如何失也？今又不待吾令，擅自進兵，以致此敗，有何理說乎？」緒曰：「姜維詭計多端，詐取雍州，緒恐雍州有失，引兵去救，走脫此人，因此趕至關下，又中其計矣。」會大怒，叱令斬之。監軍衛瓘曰：「緒雖有罪，乃鄧徵西所督之人，不爭將軍殺之，恐傷和氣。」會曰：「吾奉天子明詔、晉公鈞命，特來伐蜀，便是鄧艾有罪，亦當斬之！」眾皆力告。乃將諸葛緒用檻車載赴洛陽，任晉公斷之；隨將緒所領之兵，收在部下調遣。<br />
　　人報與鄧艾，艾大怒曰：「吾與汝官品一般，吾尚久徵邊疆，於國多勞，汝安敢妄自尊大耶？」子鄧忠諫曰：「聖人云：『小不忍則亂大謀。』父親建功至此，一旦不自和睦，必誤國家大事矣。」艾曰：「吾兒之言是也。」鍾、鄧二人，自此結怨。<br />
　　於是鄧艾雖然忍之，心中尚怒，乃引數十騎來見鍾會。會聽知，乃問左右：「艾引多少軍來？」左右答曰：「只有十餘騎。」會自此疑艾。會令帳上帳下，列武士數百人。艾下馬，會遠接。入帳禮畢，艾見帳下兵士，各不敢妄動，甚有威儀。艾心中不安，乃以言挑之曰：「將軍得了漢中，乃朝廷之大幸也，蜀人膽碎矣，可定策早取劍閣。」會曰：「請將軍明見若何？」艾再三惟稱無能。會堅執求問，艾答曰：「以愚意，可引一軍從陽平取小路，出漢中德陽亭，卻襲劍閣。閣西一百里用奇兵衝之，徑取成都，姜維必撤兵往救，將軍乘虛就取劍閣，長驅大進，全功必獲矣。」會大喜曰：「既將軍如此高明，可引兵去。吾在此專候捷音。」二人設席相別。<br />
　　會入帳與諸將曰：「多人只道鄧艾有能，今日觀之，乃庸才耳！」眾皆聞言，遂問其故。會曰：「陰平小路，皆高山峻嶺，安能進兵也？若蜀將但以百餘人守其險要，斷其歸路，此輩皆餓死矣。吾只以正道而行，何愁蜀地不能破乎？」遂置雲梯炮架，只打劍閣。<br />
　　卻說鄧艾出轅門上馬，回顧從者曰：「鍾會待吾若何？」從者曰：「將軍與鍾會一般官爵，將軍又是先輩，何相輕耳？」艾笑曰：「彼倚功恃強也。」回到本寨，師纂、鄧忠一般將士接問曰：「今日與鍾鎮西有何高論？」艾曰：「吾以實心告之，被以庸才視也。彼今得漢中，以為莫大之功。若非吾在沓中，絆住姜維，彼安能成功耶？吾今取了成都，勝取漢中矣！」當夜下令，盡拔寨望陰平小路進發，離劍閣數百里下寨。有人報與鍾會，說：「鄧艾要去取成都。」會笑艾不智。<br />
　　卻說鄧艾修書，遣使馳報司馬昭，定要取成都，以立大功。其書曰：<br />
　　竊見蜀寇失其漢中，還守劍閣，宜遂乘之。今遣精兵，從陰平由邪徑經漢德陽亭趨涪，出劍閣西百里，去成都三百餘里，奇兵衝其心腹。劍閣之守必還赴涪，則會方軌而進；若劍閣之兵不還，則應涪城之兵寡矣。軍志有之曰：「攻其無備，出其不意。」今掩其空虛，破之必矣。謹此上聞，伏希照察。<br />
　　鄧艾發了密書，乃聚諸將曰：「吾今乘虛去取成都，與汝等立功名於萬世，汝等肯從乎？」諸將應曰：「願遵鈞令，萬死不辭！」<br />
　　艾先令子鄧忠，引五千精久不穿衣甲，各執斧鑿器具，凡遇峻危之處，鑿山開路，搭造橋閣，以便軍行。艾選軍三萬，各帶乾糧繩索進發。約行百餘里，選下三千兵，就彼紮寨。又選三千兵下寨。是年十月，自陰平進兵，至於顛崖峻谷之中，凡二十餘日，行七百餘里，皆是無人之地。雖有些小人家，已逃竄而去。魏兵沿途下了數十寨，只剩下二千人馬。前至一嶺，名摩天嶺，馬不堪行，艾步行上嶺，正見鄧忠與開路壯士皆盡哭泣。艾問其故，忠告曰：「此嶺西皆是峻壁顛崖，不能開也，虛費前勞，因此哭泣。」艾曰：「吾軍行了七百餘里，選退二萬八千，只有二千到此。今幸過此便是江油矣，江油，地名。雖死何慮哉？」乃喚諸軍曰：「汝等非是吾軍也，乃吾弟兄耳，若得成功，富貴共之。」眾皆應曰：「願從將軍之命。」艾今先將軍器攛將下去。艾取氈衫自裹其身，先滾下式。手將有氈衫者，裹身滾下；無氈衫者，各用繩索束腰，攀木掛樹，魚貫而下。鄧艾、鄧忠並二千軍，及開山壯士，皆度了摩天嶺。方才整頓衣甲器械而行，忽見道傍有一石碣，上刻「丞相諸葛武侯親題」。其文雲：「二火初興，有人越此。二士爭衡，不久自死。」「二火初興，乃蜀炎興元年也；「有人越此」者，已知鄧艾自此過也。「二士爭衡」者，艾字士載，會字士季；「不久自死」者，艾、會果死於蜀矣。艾觀訖大驚，慌忙再拜其碣曰：「武候真神人也！艾不能以師事之，痛哉！惜哉！」遂遣入立武侯廟於山下。後人有詩曰：<br />
　　當年鄧艾襲西川，曾把陰平石徑穿。<br />
　　越嶺雄兵齊貫索，臨岩大將自披氈。<br />
　　五丁破路應難及，三國論功合讓先。<br />
　　漢祚將終須換主，直燒山向上摩天！<br />
　　又詩曰：<br />
　　陰平峻嶺與天齊，猿鶴飛騰尚怯危。<br />
　　鄧艾裹氈從此下，分明諸葛己先知。<br />
　　卻說鄧艾暗度陰平，引兵行時，又見一個大空寨。左右告曰：「近聞武侯在日，曾拔一千兵守此險隘，後主廢之。」艾深感不已，乃與眾人日：「我等有來路而無歸路矣！前江油城中，糧食足備，汝等的進則活，後退即死，須當並力攻。」」眾皆應曰：「願死戰而已！」於是鄧艾步行，引二乾餘人，星夜倍道來搶江油城。未知畢竟如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>