<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　司馬昭弒殺曹髦</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>司馬昭弒殺曹髦</font></h4>
			　　卻說姜維臨行，吩咐廖化、張翼曰：「汝二人堅守祁山大寨，待使命至，便班師回漢中。」廖化曰：「此必中間諜之計矣。孫子雲：『將在外，君命有所不受。』今雖有詔，未可動也。」張翼曰：「蜀人為大將軍連年動兵，皆有怨望，民心一變，安能長久？不如乘此得勝之時，收回人馬，暫息銳氣，以安民心，再作良圖。」化曰：「倘魏兵隨後追殺，則將如之何？」翼曰：「先令各軍依法而退，我與公二人斷後，以拒魏兵。」化從之，遂今大兵先退，化與翼斷後。<br />
　　卻說鄧艾引兵追趕，只見前面蜀兵旗幟整齊，人馬徐徐而進。艾歎曰：「姜維深得武侯之法也！」因此不敢追趕，遂勒兵回祁山寨去了。<br />
　　且說姜維至成都，入見後主。後主曰：「朕為卿在邊庭，久不還師，恐勞軍士，故詔卿回朝，別無他意。」維曰：「臣已得祁山之寨，正欲收功，不期半途而廢。此必中鄧艾之計矣。臣再出師伐魏，恢復中原，上報聖主之恩，下繼武候之志。」後主默然。黃皓自此恨妒姜維。姜維整兵未足。<br />
　　卻說黨均回到祁山寨中，報知此事。鄧艾與司馬望曰：「君臣不足，必然內變。」就令黨均入洛陽報知司馬昭。昭大喜，已有圖蜀之心，乃喚中護軍賈充曰：「吾今伐蜀，如何？」充曰：「末可。」昭曰：「何謂？」充曰：「今天子疑主公久矣，若一旦輕出，蜀未能伐也。舊年黃龍兩見於寧陵井中，群臣表賀，以為祥瑞。天子曰：『非祥瑞也。』多官伏問之，天子曰：『其龍上不在天，下不在田，屋於井中，乃幽困之兆也。』遂自作《潛龍詩》一首。詩中之意，深疑主公也。其詩曰：<br />
　　傷哉龍受困，不能躍深淵。<br />
　　上不飛天漢，下不見於田。<br />
　　蟠居於井底，鰍鱔舞其前。<br />
　　藏牙伏爪甲，嗟我亦如然！<br />
　　司馬昭聞之大怒，與左右曰：「此人欲效曹芳也！」時有成倅、成濟兄弟二人立於階下。昭指賈充曰：「倘有事變，只在汝身上。」充應曰：「主公放心，自有調遣。」昭喚倅、濟二人吩咐曰：「曹髦之首，只在汝兄弟手內。」各人應諾而退。<br />
　　時魏甘露五年夏四月，司馬昭帶劍上殿，髦以目視之。昭叱之曰：「視吾何為？」髦默然無語。群臣皆大呼曰：「大將軍功德超巍巍，合為晉公，加九錫。」髦低頭不答。昭厲聲而言曰：「吾父兄三人於魏有大功德，今為晉公，莫非不容乎？」髦戰慄而言曰：「誰敢不從耶？」昭曰：「《潛龍》之詩，視吾等如鰍鱔，是何禮也？」髦不能答，揮汗如雨。昭冷笑下殿，多官凜然。髦歸後宮，痛哭終夜。次日，召侍中王沈音沉、尚書王經、散騎常侍王業三人，入後宮計議。髦哭曰：「司馬昭篡逆之心，天下人盡知也。朕不能坐受廢辱，故請卿等同心討之。」王經奏曰：「不可。昔春秋時，魯昭公不忍季氏，敗走失國，為天下之恥笑。今重權已歸司馬氏之門，為日久矣，內外公卿及四方之士，不顧逆順之理，皆為之致死，非一人也，且陛下禁兵寡弱，非用命之人。今若不能隱忍，是欲除疾而疾愈深；疾若深，則為禍不小矣。陛下不可造次！」髦懷中取黃素詔，擲之於地曰：「『是可忍也，孰不可忍也！』朕意己決，便死何懼？況不死乎！」於是曹髦入告太后。王沈與王業曰：「事己急矣。空自求誅三族，當往晉公府下出首，以免一死。」二人乃與王經曰：「雖有智慧，不如乘勢，出首免死可也。」經大怒曰：「主憂臣辱，天下至理，安敢以求生而有於仁乎？吾願殺身以成仁耳！」王沈、王業見經不從，急報司馬昭去了。<br />
　　少頃，魏主曹髦出內．令護尉焦伯，聚集殿中宿衛蒼頭官僮三百餘人，噪鼓而出。髦仗劍升輦，叱左右徑出南闕。王經伏於輦前大哭而諫曰：「今陛下領數百人伐昭，是驅羊入虎口耳，空死無益。臣非惜命，實見事不可行也！」髦曰：「吾軍已行，卿勿阻當。」遂望龍門而來，遇見賈充披戴盔甲，左有成倅，右有成濟，引數千鐵甲禁兵，鼓噪而入。髦仗劍大喝曰：「吾乃天子也。汝等突入官庭，欲弒君耶？」此時禁兵面面相覷，皆不敢動。充喚濟曰：「司馬晉公養你何用？正為今日之事也。若事一敗，汝等全家皆滅矣！」成濟綽戟在手，回顧賈充曰：「當殺耶？當縛耶？」充曰：「司馬公有令，只要死的！」成濟拈戟直奔輦前。髦大喝曰：「匹夫無禮乎？」言末訖，被一戟刺中前胸，撞出輦來。濟大呼曰：「奉晉公之命，弒無道昏君！」再一戟，刃從兩背上透出，死於輦傍，焦伯挺槍來迎，被成濟一戟刺死於輦傍。眾皆逃走。王經隨後趕來，大罵賈充曰：「逆賊！安敢弒君耶！」充大怒，叱左右縛定，報知司馬昭。昭入內，見髦已死，乃佯作大驚之狀，以頭撞輦而哭，令人報知大臣。<br />
　　時有太傅司馬孚入內，見髦屍首，抱股痛哭曰：「弒陛下者，臣之罪也！」昭曰：「國不可一日無君。」遂將髦屍用棺槨盛貯，停於偏殿之內。亡年二十歲。昭議立新君，王業曰：「武帝之孫，燕王曹宇之子，見居安次縣，封為常道鄉公，可立為君。」昭從之，即發車駕往迎。昭會大臣議弒君之事，獨有尚書僕射陳泰不至。昭令舅尚書荀顗召之，泰聞大哭不己。世人論者以泰比舅，今舅實不如泰也。使命催逼，泰遂披重孝而入，哭拜於靈前。昭亦佯哭而問曰：「公以此事何法處之？」泰曰：「獨斬賈充，略可以謝天地耳。」昭沉吟良久，又問曰：「再思其次。」泰曰：「惟止於此，不知其次。」昭曰：「成濟大逆不道，弒其人主，可推出剮之，夷其三族。」濟大罵昭曰：「非吾之罪，乃賈充傳汝之命，令吾弒主！」昭令先割其舌。濟至死叫屈不絕。弟成倅亦斬於市，盡夷三族。後來史官有詩歎之曰：<br />
　　假意投身強哭屍，公然弒主待推誰？<br />
　　欲誅成濟瞞天下，天下人人已盡知！<br />
　　又詩曰：<br />
　　司馬當年命賈充，弒君南闕赭袍紅。<br />
　　卻將成濟夷三族，欲使軍民耳盡聾！<br />
　　司馬昭入奏太后曰：「逆主曹髦欲興兵弒娘娘，殺大臣，已被成濟弒之。臣亦滅成濟。請娘娘降詔以安眾心。」太后懼昭威勢，任意寫了矯詔，及斬王經全家，以慰其心。王經正在廷尉廳下，忽見縛母至，經叩頭大哭曰：「不孝辱子累及慈母矣！」母大笑曰：「人誰不死？正恐不得其死耳！以此棄命，何恨之有！」次日，王經全家皆押赴東市，其母神色不變，回顧經曰：「吾兒今日得死矣，勿怯之！」此時王經子母大笑受刑。故吏向雄痛哭不已，滿市老小無不垂淚。後史官有詩贊王經子母曰：<br />
　　漢初誇伏劍，漢末見王經。<br />
　　真烈心無異，堅剛志更清。<br />
　　節如泰華重，命似鴻毛輕。<br />
　　母子聲名在，應同天地傾。<br />
　　卻說司馬昭斬了王經子母，安撫人心已畢，時有太傅司馬孚，將曹髦以王禮葬之。旬日間，常道鄉公至，賈充乃勸司馬昭就魏國正統。未知如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>