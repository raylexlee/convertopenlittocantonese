<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　諸葛亮二擒孟獲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>諸葛亮二擒孟獲</font></h4>
			　　卻說孔明放了孟獲望本寨而去，眾將猶豫，卻上帳問曰：「孟獲乃南蠻渠魁，今幸得擒了，南方便定；丞相何故放之，以長其惡也？」孔明大笑曰：「吾擒此人，汝囊中取物耳。直須降伏其心，自然平矣。汝等試看，孟獲不久自被蠻兵捉至矣。」諸將聽知，皆哂笑未信。<br />
　　卻說蠻王孟獲行至瀘水地名，正遇著手下敗殘蠻兵，皆來找尋。眾兵見獲，且驚且喜，拜伏問曰：「大王如何能夠回來？」獲曰：「蜀人監我在帳中，被我殺死十餘人，乘夜黑而走。正行間，逢著一哨馬軍，亦被我殺之，奪了此馬，因此得脫。」眾皆大喜，擁孟獲渡了瀘水，下住寨柵，會集各洞酋長，招聚原放回的蠻兵，相繼而到約有十萬餘騎。此時董荼奴、阿會喃已在洞中。孟獲使人去請。二人懼怕，只得也領溪洞兵來。獲傳令曰：「吾已知諸葛亮之計矣，不可與戰，戰則中他詭計也。彼川兵來此，受遙遠之勞，況即目天炎，彼兵豈能久住乎？吾等有此瀘水之險，將船筏盡拘在南岸一帶，皆築土城，深溝高壘，不可與他相敵，看諸葛亮如何施謀。」眾酋長皆從其計，於是盡拘船筏與南岸一帶，築起土城；有依山伴崖之地，高豎敵樓，樓上多設弓弩炮石，準備久處之計。糧草柴薪，皆是各洞供運。因此孟獲以為萬全之策，坦然不疑。<br />
　　卻說孔明提兵大進，前軍已至瀘水，一騎軍飛來報，說瀘水之內，並無船筏；又兼水勢甚急，南岸一帶築起土城，皆是蠻兵。此時天熱，正值五月之間，南方之地，分外炎酷；軍馬衣甲，皆穿不得。孔明自至瀘水邊觀畢，回到本寨，聚諸將至帳中，傳令曰：「今孟獲兵屯瀘水之南，深溝高壘，以拒我兵。吾既提兵至此，如何空回？汝等各各引軍，依山傍林，揀陰涼之地，與吾將息人馬。」乃遣呂凱提調。就離瀘水百里，揀得林木茂盛之處，分做四個寨子，內外皆搭草柵，遮蓋馬匹，將士乘涼，以避暑氣。已畢，參軍蔣琬看了，回問孔明曰：「某今番點看呂凱所造之寨甚不好，正犯昔日先帝敗於東吳之地勢矣。倘蠻兵偷渡瀘水前來劫寨，若用火攻之，如何解也？」孔明笑曰：「非汝所知也，吾自有妙算矣。」蔣琬等皆不曉其意。<br />
　　忽報蜀中差馬岱解暑藥並糧草來到。孔明令入。參拜已畢，一面將米藥分派三寨。孔明問曰：「汝將帶多少軍來？」馬岱曰：「有三千軍。」孔明曰：「吾軍累戰疲困，欲用汝軍，未知肯向前否？」岱曰：「皆是朝廷軍馬，何分彼我？丞相要用，雖死不辭。某正欲報先帝之恩，恨無門路耳。」孔明曰：「今孟獲拒住瀘水，無路可渡。吾欲先斷其糧道，令彼軍自亂。」岱曰：「如何斷得？」孔明笑曰：「離此一百五十里，瀘水下流沙口地名，此處水慢，堪可紮筏渡之，汝提本部三千兵徑渡過，直入蠻洞，先斷其糧道，然後會合董荼奴、阿會喃兩個洞主，令使內變。此為頭功。」<br />
　　馬岱忻然去了，領兵前到沙口，驅兵渡水；因見水淺，大半個不下筏，只裸衣而過，半渡皆倒，急救傍岸，口鼻出血而死。馬岱見之大驚，連夜回告孔明，言說如此如此，折軍五六百人。孔明隨喚鄉導土人問之，土人對曰：「目今炎天，毒聚滬水，日間盛熱，毒氣正發，有人渡水，必中其毒；或飲此水，其人必死。若要渡時，須待夜靜水冷，毒氣不起，飽食渡之，自然無事矣。」孔明歎曰：土人之言極妙！必知徑路也。」遂令引路，又選精壯軍五六百與了馬岱，來到瀘水沙口，紮起木筏，半夜渡水，果然無事。岱將孔明圖本，領著一千壯兵，令土人引路，徑取蠻洞運糧總路口夾山峪而來地名。兩下是山，中間一條路，止容一人一馬而過。馬岱占了夾山峪，分撥軍士，立起寨柵。此時蠻洞不知，正解糧到，被岱前後截住，奪糧百餘車。蠻人報入孟獲大寨中來。<br />
　　此時孟獲只專飲酒，每日番歌蠻樂，不理軍務，乃與眾酋長曰：「吾若與諸葛亮對敵，必中奸計。今靠此瀘水之險，深溝高壘以待之，蜀人受不過酷熱，必然走矣。但退走時，吾當與汝隨後擊之，此可以擒陸葛亮也。」言訖，呵呵大笑。忽然班內一酋長曰：「沙口水淺，倘是蜀兵透漏過來，深為利害，可分軍守把。」獲笑曰：「汝是本處土人，如何不知？吾正要蜀兵來渡此水，渡則必死於水中，又何疑焉？」酋長又曰：「倘有土人說與夜渡之法，當復如何？」獲曰；「吾境內之人，安肯向境外之人耶？蜀兵因渡此水而死，誰敢再渡？汝等不必多疑。」正言之間。忽報蜀兵不知多少，暗渡瀘水．絕斷了夾山糧道，打著「平北將軍馬岱』旗號。獲笑曰：「量此小輩，何足道哉！」即遣副將忙牙長引三千兵，投夾山峪來。<br />
　　馬岱望見蠻兵已到，遂將三千軍擺在山前。兩軍對圓，忙牙長出馬與馬岱交鋒，只一合，被岱一刀斬於馬下。蠻兵大敗走回，來見孟獲，細言其事。獲喚諸將問曰：「誰敢去敵馬岱？」言未畢，董荼奴出曰：「某願往。」孟獲大喜，遂與三千兵而去。獲又恐有人再渡滬水，即遣阿會喃引二千兵去守把沙口。<br />
　　卻說董荼奴引蠻兵到了夾山峪下寨。馬岱引軍來迎。部內軍有認的是董荼奴，說與馬岱，如此如此。岱縱馬向前大罵曰：「無義背恩之徒！吾丞相饒汝性命，今又背反，豈不自羞！」董荼奴滿面慚愧，無言可答，不戰而退。馬岱掩殺一陣而回。董荼奴來見孟獲曰：「馬岱英雄，抵敵不住。」獲大怒曰：「吾自知汝原受諸葛亮之恩，今故不戰而退，正是賣陣之計！推出斬了！」諸多酋長再三哀告，方才免死，叱武士打訖一百大棍，放歸本寨。諸多酋長皆來告董荼奴曰：「我等雖居蠻方，未嘗敢犯中國，中國亦不曾侵我。今因孟獲勢力相逼，不得已而造反。我等皆想孔明神機莫測，曹操、孫權猶自懼之，何況我等蠻夷乎？孔明更有活我等性命之恩，無可為報。今欲舍一死命，以殺孟獲去投孔明，以免洞中百姓塗炭之苦，亦可以保全妻子。」董荼奴曰：「未知汝等心下若何？」內有原蒙孔明放回的人，一齊同聲應曰：「願往！」於是董荼奴手執鋼刀，引百餘人直奔大寨而來。此時孟獲大醉於帳中，各人提刀而入。未知性命如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>