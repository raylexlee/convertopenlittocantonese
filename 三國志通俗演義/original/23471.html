<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　曹操勒死董貴妃</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>曹操勒死董貴妃</font></h4>
			　　吉平於階下大罵曰：「欺君逆賊！」操指曰：「此人曾攀下王子服等四人矣，吾已拿獲了下廷尉。尚有一人，未曾捉獲。」承不敢問。操問吉平曰：「誰使汝藥吾來？」平曰：「有。」操曰：「吾今便於此處放了你。」平曰：「天使我來殺逆賊！」操怒，教打。身上無容刑處。承在座觀之，心如刀切。操又問平曰：「你原有十指，今如何只有九指？」平曰：「嚼以為誓，誓殺國賊！」操教取截刀來，就階下截去九指。操曰：「一發截了，教你為誓！」平曰：「尚有口，可以吞賊！有舌，可以斬賊！」操令割其舌。平曰：「勿割吾舌。今熬不過了，只得從實告之。」操曰：「如此，亦留你殘疾之軀。」平曰：「汝釋吾縛，吾自捉同謀之人獻出。」操曰：「釋之何礙。」平欠身望闕拜曰：「臣不能與國家除此賊，乃天數也！」拜畢，撞階而死。操令分其肢體號令。時建安五年正月也。史官有詩曰：<br />
　　奮然興義膽，應不為功名。嚼指圖曹賊，捐身救董承。<br />
　　有謀親進藥，豈懼獨遭刑。至死心如鐵，誰人似吉平！<br />
　　操見吉平已死，教左右牽過秦慶童至面前。操曰：「國舅認得此人否？」承怒，欲殺。操曰：「不可。他首告謀反，今來對證，何敢如此？」承曰：「丞相何故聽逃奴一面之言，以誣董承耶？」操曰：「王子服等吾已擒下，皆招證明白，汝尚抗拒乎？」承曰：「丞相何以言相逼也？」操喚左右拿下，既差二十人去董承臥房內搜尋。不多時，搜出衣帶詔並義狀。操看了，笑曰：「鼠賊安敢如此！全家良賤盡皆監下，休教走透一個。」<br />
　　操回府，聚眾謀士。操出詔，令荀彧看。彧曰：「明公今欲何如？」操曰：「據此情理，正合誅其君而弔其民，擇有德者而立之。」彧曰：「主公威鎮四海，號令天下者，蓋有漢家苗裔故也。徵討有名，賞罰有制；古往今來，以絕議論。」操曰：「欲將董承等四家誅之，必欲得正惡以示眾。」彧曰：「丞相之意若何？」操曰：「不誣之人，豈得誅族乎？」彧與操曰：「事已至此，釋之恐難。」操意遂決，連夜收王子服等老小入官，明正反逆之罪。次日，押送各門處斬。良賤死者七百餘人。城中官民無不下淚。<br />
　　曹隨即帶劍入宮，來殺董貴妃。妃乃董承親女，帝幸之，有五月身孕。當日帝在後宮，正與伏皇后論董承之事，並無音耗，不知如何。忽見曹操帶劍而入，帝驚得魂魄離體。操曰：「董賊如此謀反，陛下知否？」帝曰：「董卓已誅了。」操曰：「不是董卓，是董承。」帝乃戰慄曰：「朕不知。」操曰：「忘了破指修詔！」帝不能答。操令武士去擒董貴妃。操曰：「一人造反，九族皆誅！」怒喝牽去斬之。帝告之曰：「董妃五個月孕，望丞相見憐。」操叱之曰：「若非天敗，吾已滅門矣。尚留此女為吾後患！」帝又曰：「貶於冷宮，待分娩了，殺之未遲。」操曰：「汝欲留此逆種與母報仇？」帝泣告曰：「乞全屍而死，勿令彰露。」操教取白練於面前。帝曰：「卿於九泉之下，勿怨朕躬！」言訖，淚下如雨。操怒曰：「猶作兒女之嬌態！」速令武士推出，勒死於宮門外。操隨喚監官囑曰：「但有外戚內族，不曾稟奉於吾，輒入宮門者，腰斬之。守禦不嚴者，罪同。」曾與董承來往者黜退，重者類入逆黨論。似此不可勝數，皆被其害。自此，許都內外大小官員人等莫敢交頭接耳。曹公撥心腹人三千充御林軍，令曹洪總領之。<br />
　　操與荀彧曰：「今戮董承等千餘人，去吾心腹大患。尚有馬騰、劉備，亦在此數內，不可不誅。」彧曰：「馬騰見屯兵於西涼，未可輕取；但以書慰勞，勿使生疑焉，徐徐誘入京師，圖之可也。劉備見在徐州，分佈犄角之勢，亦不可輕敵。」操曰：「何為未可也？」彧曰：「與明公爭天下者，袁紹也。今紹屯兵官渡，常有圖許都之心。一旦若東征劉備，備必求救於袁紹。若紹乘虛而襲，何以當之？」操曰：「非也，彼劉備乃人傑人也。若不擊之，待其羽翼養成，急難動搖，必為後患。袁紹雖有大志，事多懷疑不決，必不動也，何必憂乎！」彧曰：「紹雖不才，田豐、沮授、審配、郭圖、許攸、逢紀之輩，皆有奇謀遠見，倘紹信之，為禍不輕矣。」操猶豫未決，忽見郭嘉自外而入。操問曰：「吾欲東征劉備，爭奈有袁紹之憂，未敢動也。」嘉曰：「紹性寬多疑，遲慢未決，手下謀士，各相妒忌，何必憂乎。劉備目今新整軍兵，眾心未服，丞相引精兵一戰而可定也。」操大喜曰：「此機正合吾意。」遂起大軍二十萬，東征劉備。勝負畢競如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>