<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 第八卷　徐庶定計取樊城</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八卷</br>　　徐庶定計取樊城</font></h4>
			　　曹仁忿怒，意欲踏平新野，大起本部之兵，投新野來。先差人於河岸收拾船隻，準備渡河。<br />
　　卻說單福與玄德曰：「曹仁近有樊城，知二將被誅，必起本部人馬來取新野。」玄德曰：「當何以迎之？」福曰：「吾料曹仁若盡提兵而來，樊城空虛，雖隔白河，可唾手而得。」玄德問計，福附耳低言，如此如此。玄德大喜，預先調撥已定。白河邊人報曹仁準備渡河。單福對玄德曰：「若按兵不動，未可便得；今全師而來，此出下策，吾必擒曹仁矣。」軍勢擺開，趙雲出馬，喚彼將答話。李典出陣，與趙雲交鋒。約戰十數合，李典料敵不住，拔馬走回本陣。雲縱馬追襲，兩翼軍射住，雲遂回。各罷兵歸寨。<br />
　　且說李典見曹仁，言趙雲英雄不可抵當，不如回樊城。曹仁大怒，叱李典曰：「汝未出軍時，己慢吾軍心；今又賣陣，可以斬之！」喝刀斧手推轉李典。正欲斬時，眾將苦告方免。曹仁教李典為後軍，自引兵為前部。次日離寨前進，布成陣勢。單福上山觀看畢，與玄德曰：「公識此陣否？」玄德曰：「不識。」福曰：「此『八門金鎖陣』也。雖布得是，可惜不全。八門者休、生、傷、杜、景、死、驚、開也。如從生門、景門、開門而入，則吉；從休門、傷門、驚門而入，則帶傷；如從杜門、死門而入，則亡。今八門雖布得整齊嚴肅，只是中間通欠主持。如從東南角上生門而入，往正西景門而出，擊之必亂也。」玄德傳令，教軍把住陣角，命趙雲引五百軍，從東南而入，徑往西出。趙雲得令，挺槍驟馬，引軍徑投東南角上，吶喊而入，軍中鼓噪助威。趙雲殺入中軍，曹仁徑投北走。雲不趕，卻突出西門，又從西殺東南角來。曹仁大亂。玄德領軍亦擊，曹兵大敗而退。單福命休趕，自收軍回。<br />
　　卻說曹仁輸了一陣方悔，始信李典，請典商議，言：「劉備軍中必有能者。吾布『八門金鎖陣』，趙雲自東南殺入，投正西而出，安得無能者耶？」李典曰：「吾雖在此，甚憂樊城。」曹仁曰：」今晚出劫劉備寨，如勝，可住；如不勝，可退軍回。」李典又諫曰：「惟恐劉備有準備」仁曰：「若如此疑，卻難用兵。」不聽李典言語，傳令已畢。<br />
　　卻說單福與玄德在寨中議事，忽信風驟起。福曰：「今夜曹仁必來劫寨。」玄德曰：「何以敵之？」福曰：「吾預算定了。」<br />
　　卻說曹仁盡起軍士為前隊，李典為後應，當夜二更來劫寨。將至寨內，四圍火起，燒著寨柵。曹仁知有準備，急退軍。趙雲掩殺將來。仁急棄本寨，望北河而走。將到河邊，才欲尋船，河岸上一彪軍殺到，為首大將張益德也，引眾掩殺。原來益德預先埋伏在此。曹軍死戰。李典保護曹仁下船渡河。曹軍太半水中淹死。曹仁上岸，奔至樊城，令人叫門。城上一聲鼓響，一將引五百軍而出，乃關雲長也。原來單福預使雲長早已襲了樊城。兩軍混戰。曹仁、李典又被雲長大殺了一陣，因此失了樊城，投許昌而走。於路打聽，方知有單福為軍師，設謀定計。<br />
　　不說曹仁投許昌。卻說玄德大獲全勝，引軍入樊城，縣令劉泌出迎。玄德安民己定。劉泌乃長沙人也，亦是漢室宗親，遂請玄德到家，設宴。時有外甥寇封侍立於側。玄德見封人品壯觀，聲音清亮，玄德問泌曰：「此何人？」泌答曰：「此吾甥寇封也，精熟武藝。父母雙亡，泌忝母舅，在此倚傍學業。本羅睺寇氏之子也。」玄德欲過房為嗣。劉泌忻然從之，遂使其甥拜玄德為父，改名劉封。玄德帶回，令拜雲長、翼德為叔。雲長曰：「兄長既有子，何必用螟蛉？後必有亂也。」玄德曰：「吾待為子，彼必待我為父，有何亂也？」雲長不悅。此是結冤之處。玄德、單福計議，恐樊城不可守，乃帶趙雲引一千軍守樊城。玄德領眾自回新野。<br />
　　卻說曹仁、李典回許昌見曹操，泣拜於地請罪，言損軍折將之事。操曰：「勝負乃兵家之常事，豈能常勝乎？劉備如此，誰與謀事？」曹仁言單福設策。操曰：「不知單福果何人也？」程昱笑而言曰：「非單福也。此人少好擊劍。中平末年，曾與人報仇，用白粉塗面，披髮而走，為吏問其姓名，緘口不言。吏乃縛於車上，擊鼓令市人識之，雖有識者，莫敢言，而同伴竊解救之。乃更名易姓，隱於他處。於是感激，乃疏巾單衣，折節向學。後遍訪名師，常與司馬徽談論。此人乃穎川徐庶，字元直，單福乃更名也。」操曰：「徐庶之才，比君何如？」昱曰：「昱十分，得徐庶一二也。」操曰：「惜乎！賢士歸於劉備，必助羽翼矣！奈何？」昱曰：「徐庶雖在彼，丞相要用，召來不難。」操曰：「豈得來歸？」昱曰：「徐庶為人至孝，幼喪其父，止有母在堂。見今兄弟徐康已亡，遺母年老，無人侍養，可使人賺至許都。令作書喚之，其子必星夜而至矣。」操大喜，使人前去取徐庶母。不一日而來，操嘗親自款待，而對徐母曰：「近聞令嗣徐元直，乃奇才也。今在新野，助逆臣劉備，負卻朝廷，正如美玉落在淤泥之中，誠為可惜。今煩老母付筆札，喚回許都，吾於天子之前保奏，必加賞爵祿。」操命左右捧過文房，令徐母作書。母曰：「劉備何如人也？」操曰：「沛郡小輩，妄稱皇族，奈無恩義，外君子而內小人，真匹夫也。」徐母兩目圓睜，厲聲而言曰：「汝何虛誑之甚也！吾久聞劉玄德乃中山靖王之後，漢景帝閣下玄孫，有堯、舜之風，懷禹、湯之德。況又屈身下士，恭己待人，世之黃童白叟，牧豎樵子，皆知其名，真當世之英雄也。吾兒輔之，得其主矣。汝雖托名漢相，實乃漢賊；卻言玄德為逆臣，豈不自恥！如何使吾兒背明投暗，惹萬代之罵名？」言訖，投筆於地，取石硯便打曹操。操大怒，叱武士執徐母斬之。性命如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>