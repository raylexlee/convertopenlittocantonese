<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　諸葛亮二氣周瑜</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>諸葛亮二氣周瑜</font></h4>
			　　原來周瑜恐玄德走脫，先發人教吳侯江邊關防：「如無兵符，不許擅開船隻。」先斷了這條長江水路。又差徐盛、丁奉引三千軍馬，於衝要之處等候紮營在此，時常令人登高遙望，料得玄德若投旱路，必經此道而過。當日徐盛、丁奉將軍馬擺成陣勢，忽然了高軍報說：「前面塵起，必是玄德。」二將馬上撫掌大笑曰：「周都督神機妙算，果然應口！」各掉兵器，立於陣前。玄德慌問子龍求計，子龍將錦囊拆開，獻計與玄德。玄德看了，急來車前，泣告孫夫人曰：「備有心腹之言，至此盡當實訴。」夫人曰：「丈夫有何言語？勿得隱諱。」玄德曰：「昔日吳侯與周瑜同謀，將夫人招嫁劉備，實非為夫人前程；乃欲幽困劉備而奪荊州也。奪了荊州，必至殺害。備若身死，夫人安能歸乎？是以夫人為香餌而下釣也。備不懼萬死而來，蓋知夫人有男子之胸襟，必能憐憫於備也。今汝兄又欲殺害，故托荊州有難，此是求歸之計。實難捨夫人，故同至此。汝兄又令人在後追趕，周瑜又使人於前截住，非夫人莫解此禍。如夫人不允，備請死於車前，以報夫人半載相與之德也！」夫人怒曰：「吾兄既不以我為親骨肉，我有何面目重相見乎！今日之危，我當自解。」於是叱從人推車直出，捲起車簾，親喝徐盛、丁奉曰：「你二人欲造反耶？」徐、丁二將慌忙下馬，棄了兵器，聲喏於車前曰：「安敢造反？為奉周都督將令，屯兵在此，專候劉備。」孫夫人大怒曰：「周瑜賊匹夫欲造反耶？我東吳不曾虧負你！玄德乃大漢皇叔，是我丈夫，是汝主人之妺丈，千百年之至親，非是反國之臣。我已對母親、哥哥說知回荊州去，並不是私奔至此。今你兩個於山僻去處，引著軍馬攔截道路，意欲掠擄俺夫妻財物耶？」徐盛、丁奉喏喏連聲，口稱：「不敢。主姑息怒。這的不干我小將之事，乃是周都督的號令。」孫夫人叱曰：「你只怕周瑜，何不不怕我？周瑜殺得你，我豈殺不得周瑜？你快回去，說與周瑜匹夫，我夫妻自回荊州去，干你甚事？我兄吳侯尚自讓我幾分，何況周瑜村匹夫哉！」把周瑜千匹夫、萬匹夫，大罵一場，喝令推車前進。徐盛、丁奉自思：「我等是臣下之臣。安敢十分難為她？」又見趙子龍十分怒氣，只得把軍喝住，放條大路教過去。卻才行不到五六里，陳武、潘璋趕到。徐、丁二將備言其事。陳武、潘璋曰：「你放他過去，差了也。我二人奉吳侯尊旨，特來追捉他回轉。」四將合兵一處，趲程趕來。<br />
　　卻說玄德脫了此難，傍車而走，正行之間，背後喊聲又起，大軍趕來。玄德告孫夫人曰：「後面追兵又至，卻如之何？」夫人曰：「丈夫先行，我與子龍當後。」玄德引五百軍望江岸去了。子龍勒馬於車傍，將士卒擺開，專候來將。四員將見了孫夫人，只得下馬，叉手而立。夫人曰：「陳武、潘璋，來此何干？」二將答曰：「奉主公之命，請夫人同玄德回。」夫人正色叱曰：「都是你這伙匹夫，同謀我兄妹不睦！我已嫁事他人，今日歸去，須不是與人私奔，玷辱上祖。我母親慈旨，全我夫婦去回荊州，誰敢阻當？便是我哥哥來，也須將大禮而行。你四人倚仗兵威，欲待殺害我耶？」罵得四人面面相覷，各各尋思：「他一萬年也只是兄妹。更兼親娘作主；況吳侯是個大孝之人，怎敢違了母言？明日翻過臉來，只是我等不是，不如做個人情。」軍中況又不見玄德；又見子龍怒目睜眉，只待廝殺，因此四將喏喏連聲而退。孫夫人令推車便行。徐盛曰：「我四人同去見周都督，告稟此事。」四人猶猶豫豫，主張不定。但見一軍如旋風而來，視之，乃蔣欽、周泰。二將問曰：「列位趕的劉備，曾趕上乎？」四將答曰：「早晨過去，多半日矣。」蔣欽曰：「如何不拿下？」四人因說孫夫人發話一節。蔣欽曰：「便是吳侯怕道如此，封一口劍在此，教先殺他妹，後斬劉備。違者立斬！」四將曰：「去之已遠，怎生奈何？」蔣欽曰：「他終是有步軍，急行不上。徐、丁位可飛報都督，教水路棹快船追之。我四人在岸上趕之。無問水旱之路，趕上殺了，休聽他言語！」徐盛、丁奉飛報周瑜；蔣欽、周泰、陳武、潘璋四個，領兵沿江趕來。<br />
　　卻說玄德一行人馬離柴桑較遠，心才稍寬。沿著江岸正行之間，後軍遙指塵土沖天而起。登高一望，但見軍馬蓋地而來，玄德歎曰：「連日奔走，人困馬乏，追兵又到，死無地矣！」看看喊聲漸近。眾人皆欲四散，忽見江內傍岸，一字兒拋著拖篷船二十餘只。此舡極快，兩浙人呼「刳子舡」，淮南呼「艇船」。《易》曰：刳木為舟。子龍曰：「天幸有船在此！何不速下，棹過對岸，急切追趕不得！」玄德與孫夫人便奔上船。子龍引五百軍一齊上船而去。只見船艙中一人綸巾道服，大笑而出，曰：「主公且喜！諸葛亮等候多時。」船中扮作客人的，皆是荊州水軍。不移時，四將趕到。孔明笑指岸上人而言曰：「吾已算定多時矣。汝等回去，傳示周瑜，教休再使美人局手段。」岸上亂箭射，船已開的遠了。正值順風，拽起風帆，望上水盡力使去，岸上軍馬迤邐不捨。<br />
　　正行之間，忽然江聲大震。回頭視之，只見戰船無數。「帥」字旗下，周瑜自領慣戰水軍，左有黃蓋，右有韓當，勢如飛馬，疾似流星。看看趕上。孔明教棹船投北岸，棄了船，盡皆上岸而走，車馬登程。周瑜趕到江邊，盡教上岸追襲。大小水軍，盡是步行，止有為首官軍騎馬。周瑜上馬，並黃蓋、韓當、徐盛、丁奉緊隨。瑜曰：「此處是那裡？軍士答曰：「前面是黃州界口。」望見玄德車馬不遠，瑜令並力追襲。正趕之間，一聲鼓響，山崦內一彪刀手擁出，為首一員大將，蒲州解良人也，姓關，名某，字雲長。周瑜舉止失錯，急撥馬便走；雲長驟馬趕來，周瑜縱馬逃命。正奔走之間，左邊黃忠，右邊魏延，兩軍殺出。吳兵大敗。周瑜身中數箭，急急下得船時，岸上軍士齊聲大叫曰：「周郎妙計高策，陪了夫人，又折許多人馬！」周瑜回顧岸上，乃是敗走吳軍，盡都趕來。瑜怒曰：「可再登岸，決一死戰！」黃蓋、韓當力阻。瑜自思曰：「有何面目去見吳侯！」大叫一聲，金瘡迸裂，倒於船上。眾將救之，卻早不省人事。未知性命如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>