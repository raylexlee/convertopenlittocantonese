<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　獻荊州粲說劉琮</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>獻荊州粲說劉琮</font></h4>
			　　卻說玄德問孔明求保全之計。孔明曰：「新野小縣，不可久居。近聞荊州劉景升病在危篤，借此郡以圖安身，兵精糧足，可以抗拒曹操也。」玄德曰：「公之言甚善，奈何備感景升之恩，安忍圖之！」孔明日：「今若不取，後悔何及！」玄德曰：「吾寧死不忍作無義之人。」眾皆嗟歎不己。孔明曰：「且理會軍伍事。」<br />
　　卻說夏侯惇回至許昌，面縛見操，跪於階前請死。操乃就教解縛，請上廳問其故。惇曰：「某至博望坡下遇敵軍，欲盡力取劉備，被諸葛亮用火攻；火起處，自相殘害，十傷四五。」操曰：「汝自幼用兵，豈不知狹處用火攻也？」惇曰：「於禁曾言，悔之不及！」操問於禁，禁將前言以答之。操曰：「文則固如此高才，堪任大將軍矣。」後來水淹七軍，折去許多人馬，只因此起也。遂厚賞之。操曰：「吾心上所憂乃劉備與孫權矣，餘皆不足介意。吾今有精銳之眾百萬，不乘此時掃平江南，失其機會也。」便傳令：「起軍五十萬，曹仁、曹洪為先鋒；張遼、張郃為第二隊；夏侯惇．夏侯淵為第三隊；於禁、李典為第四隊；吾為主將，統文武大將為第五隊：各引軍十萬。」又令許褚乃為折衝將軍，引三千軍在先鋒之前，所到之處，逢山開路，遇水疊橋。選日出師，必然得勝。荀彧等守許昌。選定在建安十三年秋七月末旬丙午日出師。時大中大夫孔融上言諫曰：「荊州劉表、新野劉備，皆漢室宗親，又不曾侵犯境界，反背朝廷。江東孫權虎距六郡，更有大江之險，不易取也。今若興無義之師，損軍折民，大失天下之望。」操叱之曰：「劉備數侮於吾，是吾心腹之大患。劉表養之，必為反背。孫權逆命，安得不討之耶？再諫，必斬！」孔融出府長歎曰：「以不仁征伐至仁，安有不敗乎！」時有御史大夫郗慮之從者聞之，告與慮。慮常被孔融侮慢，心甚恨之，入見操曰：「丞相知孔融欲反乎？」操曰：「公試言之。」慮曰：「融尋常戲侮丞相，知否？略舉其一二，以正其罪。丞相下令禁酒，融上言：『天有酒旗之星，地列酒泉之郡，人有旨酒之德。故唐、堯不飲千锺，無以成其聖。且桀、紂皆好色而亡國，今世何不禁其婚姻耶？』此融之深譏丞相耳。又常記，一日丞相問妲己之事，融對曰：『武王伐紂，以妲己賜周公。』丞相以融學博，謂書中所紀，深信之。後又問之，有雲：『妲己卻被武王斬之。』丞相又問，融曰：『以今時度之，想必當初如此矣。』時融看丞相何如人耶？曾與禰衡互相稱贊。衡贊融曰『仲尼不死』，融贊衡曰『顏回復生』。向者衡之辱丞相，乃融之使也。此皆不足論。且融與劉備、劉表甚厚，常常音信往來。融又對孫權使訕謗朝廷，潛通消息。此可見大逆不道之情也。」曹操聞之，大怒曰：「御史之言是也。可喚此賊，斬之於市！」遂命廷尉來捉孔融。融二子正在家對坐弈棋，左右急報曰：「尊君被廷尉執去赴殺場，二公子何故不起？」二子曰：「豈有巢毀而卵不破者乎？」言未畢，廷尉又至，盡捉融家老小斬之，滅夷其族，號令融父子屍首於市。京兆脂習伏屍而哭曰：「文舉舍我而死，吾何獨生乎？」有人報知曹操，操欲殺之。荀彧曰：「某聞脂習常諫孔融曰：『公剛直太過，必羅世患。』乃義人也，不可殺。」操赦之。習乃收融父子屍首，並皆葬之。後魏文帝以習有欒右之節，加中散大夫。又深好融文辭，每歎曰：「揚、班儔也。」募天下有上融文章者，輒賞以金帛。所著詩、頌、碑文、議論、六言、策文、表檄、教令、書記等，凡二十五篇。後史官憐孔融之才，而作贊曰：<br />
　　孔融居北海，豪氣貫長虹。坐上客長滿，樽中酒不空。<br />
　　文華絕世大，詞語侮曹公。脂習憐剛直，收屍解送終。<br />
　　論曰：<br />
　　昔諫議大夫鄭昌有言：「山有猛獸者，藜藿為之不彩。」是以孔父正色，不容殺虐之謀；《公羊傳》曰：孔父正色立朝，則人不敢過。而致難於君者，可謂義形於色也。平仲立朝，有紓盜齊之望。紓，音舒，解也。盜齊，謂田常也。一旦殺齊君，而盜其國。若夫文舉之高志直情，其足以動義慨而忤雄心。故使移鼎之跡，事隔於人存；「移鼎」，謂遷漢之鼎。「人存」，謂曹操在，不待篡位也。代終之規，啟機於身後也。「代終」，謂代漢祚之終也。「身後」，謂曹丕受禪也。夫嚴氣正性，覆折而已。豈其負園委屈，可以每其生哉！園，即勛鄭■逋璺矗■絼團無稜角也。每，貪也。懍懍焉，皓皓焉，其與崑玉秋霜比質可也。<br />
　　曹橾令五隊軍馬先發三隊，次第而行。<br />
　　卻說荊州劉表病重，使人請玄德來托孤，時尚未知曹兵來。玄德引關、張星夜到荊州見劉表。表曰：「吾今病在膏育，托孤於賢弟。我子無才，諸將零落；吾死之後，賢弟可攝荊州。」玄德拜於床下曰：「備當盡竭忠誠，扶助賢姪，安敢以攝荊州之重任乎？」玄德力辭不受。次日，人報曹操兵來。玄德急辭劉表，星夜再回新野。孔明問其故，玄德乃言托孤之事。孔明日：「主公不受，禍不遠矣。」玄德曰：「景升待我甚厚，今若舉此事，人言我忘其大恩，故不忍也。」<br />
　　卻說劉表病重，又聞曹操領百萬之眾來平江、漢，此驚不小，商議寫遺囑，令弟劉玄德輔助長子劉琦作荊州之主。蔡夫人聞之大怒，閉上內門，使蔡瑁、張允二人把住外門。其時長子劉琦知父病重，急離江夏，徑到荊州父親處探病，至外門，蔡瑁急當住曰：「荊州命君撫臨江夏，為國東藩籬，其任至重；今棄其眾而遠來，倘東吳兵至，如之奈何？若入見，父必生嗔怒，其病轉增，非孝敬也。君宜速回。」劉琦立於門外，大哭一場，上馬再回江夏。八月戊申日，劉表在內大叫數聲而死。史官有詩曰：<br />
　　昔聞袁氏居河朔，今見劉君霸漢陽。<br />
　　無決有謀空戰討，外寬內狹遠賢良。<br />
　　紹因譚、尚須傾國，表為琦、琮立喪邦。<br />
　　觀此可為千古戒，怨魂應是繞荊、襄！<br />
　　評曰：<br />
　　董卓狠戾殘忍，暴虐不仁，自書契以來，殆末之有者也。《英雄記》：大人見臨洮銅人，鑄臨洮生桌，而銅人毀。世有卓而大亂作，而卓身滅，抑有以也。袁術奢淫放肆，榮不終已，自取之也。臣鬆之以桀、紂無道，秦、莽縱虐，多歷年所。董卓自竊威權，至於隕斃，未盈三週，殘惡之性實豺狼之不若。袁術無毫芒之功，纖芥之善，而得狂妄自尊立，固義夫之振腕，人鬼之共疾，但云色淫不終，未見大惡。袁紹、劉表咸有威容器觀，知名當世。表跨蹈漢南，紹鷹揚河朔，然皆外寬內忌，好謀無決；有才而不能用，聞善而不能納；廢嫡立庶，舍禮崇愛。至於後嗣顛蹙，社禝傾覆，非不幸也。昔項羽背范增之謀，以喪其王業。紹之殺田豐，乃甚於羽遠矣！<br />
　　蔡夫人與蔡瑁、張允商議，假寫遺詔，令次子劉琮為荊州之主，方舉哀報文武知會。此時劉琮方年一十四歲，頗聰明，乃聚眾言曰：「吾乃漢室宗親，有荊州之地。今父辭世，吾兄見在江夏，更有叔父劉玄德在新野。汝等立我為主，倘兄與叔興兵問罪，如何解釋？」眾官未有言對，只見階下幕官李珪出班答曰：「公子之言，理當至善。可急發哀書，報知江夏，就請大公子為荊州之主，就教劉玄德一同理事，北可以敵曹操，南可以拒孫權。此萬全之計也。」蔡瑁向前言曰：「汝等何人耳，敢亂道以逆故主之遺言也！」李珪出，大罵蔡瑁曰：「皆是蔡氏宗黨逆子，送了荊、襄之九郡也，吾寧死，不願為亂法度之人也！」蔡瑁令推出斬之，將首級獻於階下。遂立劉琮為主，不報劉琦並玄德知，將靈柩上車。蔡氏宗族並分領荊州之兵，護送蔡夫人、劉琮前赴襄陽屯紮，以防劉琦、劉備之亂。就葬表於襄陽城東四十里漢陽之原。卻令治中鄧義、別駕劉先守荊州。<br />
　　琮到襄陽，卻才下馬，有飛報到。報雲：「曹操引大軍徑望襄陽而來。」琮遂請蒯越、蔡瑁等商議。東曹掾傅巽，字公悌，進言曰：「今故主新亡，大公子在江夏猶不知；倘若知時，必興兵奪之，則荊州危矣，此一利害也。如今主公自在襄陽，又不報玄德知之；而新野止有一江之隔，他若得知，必興兵問罪，此二利害也。即目曹操引百萬之眾，欲吞江、漢，此三利害也。雖有三處之患，巽有一策，可使荊、襄九郡之民安如泰山，亦足以保主公之名爵也。」琮問：「何策可保？」巽曰：「可將荊、襄九郡人馬獻與曹公，則曹公必重待於主公也。」琮叱之曰：「是何言耶！孤受先君之基業，坐尚未穩，何一旦受制於他人？吾必不為也！」蒯越曰：「傅公悌之言是也。主公若不聽納，其危有三。」琮曰：「何為三危？」越曰：「逆順有大體，強弱有定勢。今曹丞相南征北討，以朝廷為名，主公拒之，以人臣而拒人主，逆道也，此名國危，一也。主公以新造之楚而拒抗中原百萬之師，此為勢危，二也。主公勢弱，必求救於玄德以援之，量玄德何足以御曹公？若使足御曹公，則玄德安肯居於主公之下哉？此號身危，三也。有此三危，而欲與曹公爭衡，正如一塊土而填大海，豈不難乎？況荊、襄之眾，聞曹公之兵勢若飄風，威如雷電，未戰而膽先寒，安能與之敵哉？」琮曰：「諸公善言，非吾不從，安忍以先君之業一旦廢之？此誠取笑於天下也。」言未必，一人昂然而進曰：「吾有片言為荊、襄悠久之計，還可聽納否？」眾視之，乃荊州上賓，山陽高平人也，姓王，名粲，字仲宣。曾祖王龔，漢順帝時為太尉。祖王暢，漢靈帝時為司空。父王謙，為大將軍何進長史。粲年幼時，往見左中郎將蔡邕。時邕高賓滿座，聞粲至，倒屣迎之。粲容貌瘦弱，身材短小，一座之客皆驚曰：「蔡中郎何為獨敬此小子耶？」邕曰：「此王公孫也，有異才，吾不如也。吾家書籍文章，盡皆與之。」年十七，司徒辟，召除為黃門侍郎，因西京擾亂，皆不就。避地來荊州，劉表以為上賓。粲博聞強記，人皆不及。與人共行，觀道碑碣，人問曰：「卿能暗誦乎？」粲曰：「能。」因使背誦之，不差一字。觀人著棋，棋局壞之，粲為復擺。著棋者不信，遂以帕蓋局；粲另取一局以擺之，令相比較，不差一道一子。又善算，其算術略盡，舉筆成章，無所改抹。著詩、賦、論、議、垂六十篇。當時對劉琮曰：「僕有愚計，原進之於將軍，可乎？」琮曰：「吾願聞之。」粲曰：「天下大亂，豪傑並起，今倉卒之際，強弱未分，故人各各有心耳。當此之時，家家欲為帝王，人人欲為公侯。觀今古之成敗，能先見機者，則怕受其福。今將軍自料，比曹公何如？」琮曰：「吾不如也。」粲曰：「如某所聞，曹公乃人傑也。雄略冠時，智謀出眾，摧袁紹於官渡，驅孫權於江外，逐劉備於隴右，破烏丸於白登，已上三句，皆張隙虛偽妄作，非王粲本文，此裴鬆之所貶也。梟夷蕩定者，往往如神，不可勝計。今日之事，去就可知也。將軍若聽粲之言，卷甲倒戈，應天順命，以歸曹公，彼必重待將軍。庶得保己全家，長享福祚，垂之後嗣，此萬全之計也。粲遭亂世流落，托命此州，蒙將軍父子重用，敢不盡言！將軍明聽，勿使後悔。」琮曰：「先生之教，雖然如此，亦須告稟母親知道。」蔡夫人在屏風後轉出而言曰：「仲宣之言，公悌之謀，異度之見；興廢之事所見相同，何必告我。」便差人寫降書，令宋忠潛地徑投曹公納降書。宋忠直到宛城，見著曹操，獻上降書。操大喜，加忠為列侯，賜衣服鞍馬，吩咐教劉琮出廓迎接，便著他永為荊州之主。<br />
　　宋忠拜別曹操而回襄陽，將次渡江，路上撞見一枝人馬。宋忠無路得避，只得相迎，乃是關雲長也。雲長盤問宋忠，忠懼怕，不敢抵諱，只得以實告之曰：「劉荊州已死，立劉琮為主。聞知曹操軍到，使忠納送降書到宛城，投曹操了。」雲長聞之大驚，遂捉宋忠來見玄德。雲長備言其事。玄德聞知，哭倒於地。未知性命如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>