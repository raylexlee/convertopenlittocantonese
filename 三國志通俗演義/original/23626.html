<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　木門道弩射張郃</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>木門道弩射張郃</font></h4>
			　　卻說孔明以信義激勵三軍，眾皆感德，奮死報之。蜀兵正切齒而待，西涼人馬倍道而來，走的人馬困乏，方欲下營歇息，被蜀兵一擁而來，人強馬壯，將勇兵驍，以一當十，殺得那雍、涼兵屍橫遍野，血流成河，餘皆逃走。孔明出城，收聚得勝之兵，入城賞勞。忽報永安李嚴有書告急。孔明大驚，拆封視之。書云：<br />
　　近聞東吳令人入洛陽，與魏連和；魏令吳取蜀，幸吳尚未起兵。今嚴哨知消息，伏望丞相深謀遠慮，早施良圖。切勿怠忽！」<br />
　　孔明甚是驚疑，乃聚諸將曰：「若東吳陸遜興兵寇蜀，誰敢敵之？吾須索速回也。」即傳令，教「祁山大寨人馬，且退回西川，司馬懿知吾軍在此，必不追也。」<br />
　　卻說王平、張嶷、吳班、吳懿，分兵兩路，徐徐退入西川去了。<br />
　　卻說張郃見蜀兵退去，恐有計策，不敢追之，乃引兵來齒城見司馬懿曰：「今蜀兵退去，不知何意？」懿曰：「孔明詭計極多，豈可相拒？不如堅守，待他糧盡，自然退矣。」郃曰：「都督何故懼蜀兵如猛虎耶？惹天下之人恥笑也！」懿曰：「兵法云『善戰不如善守。』今孔明糧少，利在速戰。吾堅守不出，彼若糧盡，自然變矣。」大將魏平出曰：「蜀兵拔祁山之營，必歸去矣，可以攻之。」懿堅執不從。<br />
　　卻說孔明知祁山兵回，遂喚楊儀、馬忠入帳，授以密計曰：「汝二人先引一萬弓弩手，去劍閣木門道兩下埋伏；若魏兵追到，聽吾炮響，急滾下木石，截其去路，兩頭一齊射之。」二人引兵去了。又喚魏延、關興引兵斷後，城上四面遍插旌旗，城內亂堆柴草，虛放煙火。於是蜀兵盡望木門道而去。魏營巡哨軍來報司馬懿曰：「蜀兵大隊已退去了，但不知城中還有多少兵。」懿自來視之，見城上插旗，城中煙起，懿笑曰：「此乃空城也。」令人探之，果是空城，懿大喜曰：「孔明此去，必有東吳消息也，誰敢追之？」大先鋒張郃曰：「吾願往之。」懿阻曰：「公性急躁，不可去耳。」郃曰：「都督出關之時，命吾為大先鋒之職。今日正是立大功之際，卻不用吾，何也？」懿曰：「今合兵法雲：『歸師莫掩，窮寇勿追』。今蜀兵急退，險阻處必有埋伏，須十分仔細，方可追之。」郃曰：「吾已知之，不必掛慮。」懿曰：「公只要去，休要後悔。」郃曰：「大丈夫捨身報國，雖萬死無恨！」懿曰：「不若另委別將追之？」郃曰：「何謂也？」懿曰：「公性如烈火，不能忍耐，恐中孔明之計。公今若去，悔之不及矣！郃大聲曰：「孝當竭力，忠則盡命，有何悔乎！」懿曰：「公既堅執要去，可引五千兵先行，教賈嗣、魏平同引二萬馬步兵後行，以防埋伏。吾卻引三千兵續來策應。」<br />
　　卻說張郃引兵火速趕來。行到三十餘里，忽然背後一聲喊起，樹林內閃一彪軍出，為首大將橫刀勒馬大叫曰：「賊將引兵那去？」郃回馬視之，乃魏延也。郃大怒，拍馬交鋒。不十合，延詐敗而走。郃又追趕三十餘里，勒住馬，四下視之，全無伏兵，又策馬追之。方轉過山坡，忽喊聲大起，一彪軍閃出，為首大將乃關興也，興橫刀勒馬大叫曰：「張郃休趕！有吾在此！」郃就拍馬交鋒。不十合，興撥馬便走。郃隨後追之。趕到一密林，郃心中疑有伏兵，令人哨探，並無埋伏，放心又趕。不想魏延抄在前面，與郃又與戰十餘合，延又敗走。郃奮怒追來，又被關興抄在前面，截住去路。郃大怒，拍馬交鋒，戰有十合，蜀兵盡棄什物緞匹等件，塞滿道路，魏軍皆下馬爭取。延、興二將輪流交戰，張郃捨死追趕。看看天晚，趕到木門道口，魏兵各取財物，皆無戰心。魏延撥回馬，大罵曰：「汝乃逆賊！吾乃漢之名將，吾不與汝相拒，汝只顧趕，吾今與汝決一死戰！」郃十分大怒，挺槍驟馬，直取魏延。延揮刀來迎。戰不十合，延盡棄衣甲頭盔兵器，披髮引敗兵望木門道中而走。張郃殺的性起，又見魏延不顧盔甲兵器，大敗而逃，郃奮恨趕來。正趕之間，忽然一聲炮響，背後魏軍叫曰：「張將軍休要追趕！他已去的遠了！」郃生性急暴，只管追之。此時天色昏黑，又一聲炮響，山上火光沖天，大石亂柴滾將下來，阻其去路。郃大驚曰：「誤中計矣！」急回馬時，背後早被木石塞滿了歸路，中間只有一段空地，兩邊皆是峭壁，郃進退無路。忽一通梆子響，兩下萬弩齊發，將張郃並百餘個部將，皆射死於木門道中。後史官有詩曰：<br />
　　葛施謀暗學孫，山藏萬弩似雲屯。馬陵當日龐涓死，張郃今朝喪木門。<br />
　　又詩曰：<br />
　　伏弩齊飛萬點星，木門道上射英雄。至今魏卒殘魂魄，猶怯軍師舊姓名。<br />
　　卻說張郃已死，隨後魏兵追到，見塞其道路，已知張郃中計。眾軍勒回馬急退時，只聽得山頭上大叫曰：「諸葛丞相在此！」眾軍仰視，只見孔明立於火光之中，以羽扇指眾軍而言曰：「吾今日圍獵，欲射其『馬』，誤中一『獐』。「獐」與「張」同。「馬」者，司馬懿。「獐」者即張郃也。汝各人安心而去，上復仲達，早晚必為吾所擒矣。」魏兵回見司馬懿，細告前事。懿悲傷不已，仰天歎曰：「張雋乂身死，吾之過也！」乃收兵回洛陽。魏主聞知，大哭不絕，多官再三勸解，方才休息。叡曰：「西蜀未平，良將先沒，如之奈何？」群臣泣奏曰：「張郃乃棟樑之材，今日已亡，國家棟樑折矣！」忽諫議大夫辛毗叱之曰：「是何言也！昔建安年間，皆言：『天下不可無武祖也。』及至升遐，傳位文皇帝，時又曰：『不可一日無文皇帝也。』及至文皇帝晏駕，今日陛下龍興，國中文武如雨，其少一張郃乎？」多官默然無語。叡曰：「辛諫議之言是也。」因此令人去木門道取張郃屍，厚葬之。<br />
　　卻說孔明入漢中，欲歸成都見後主。早有李嚴妄奏後主曰：「軍士糧草已辦不乏，丞相回師，必順魏也。」後主即命尚書費禕入漢中見孔明，細言軍旅之事。孔明大驚曰：「李嚴發書告急，說東吳陸遜興兵寇川，因此回師矣。」費禕曰：「李嚴奏稱軍糧已辦，丞相無故回師，必有順曹之意，天子因此命某來問耳。」孔明大怒，令人訪察，乃是李嚴因軍糧不足，怕丞相見罪，故發書取回，卻又奏天子以糧草豐足遮飾。孔明大怒曰：「匹夫為己之過，廢國家大事也！」令人召至，欲斬之。費禕勸曰：「丞相念昔日同受托孤之恩，且恕此罪！若殺之，天下人言丞相不容也。今留之亦難，只可貶為庶民。」孔明從之。費禕即寫表章赴成都，入朝來奏後主。近臣接表，展於龍案之上。後主覽其表曰：<br />
　　吏部尚書臣費禕等誠惶誠恐，稽首頓首，謹表！李平既為大臣，李平即李嚴，先名「嚴」，後改為『平」。受恩過量，不思忠報，橫造無端，危恥不辦，迷罔上下，論獄棄科，導人為奸，狹情志狂，若無天地。自度奸露，嫌心遂生，聞軍臨至，西晌托疾還沮、漳；軍臨至沮，復還江陽，平參軍孤忠勤諫乃止。今篡逆未滅，社稷多難，國事惟和，可以克捷，不可包含，以危大業。可將本人削去官職，徙為庶人，以杜內外奸黨之路！宜急施行。謹表以聞。<br />
　　後主覽畢，勃然大怒，叱武士將嚴推去市曹，斬首號令。參軍蔣琬出班奏曰：「李嚴乃先帝托孤之臣，未可斬之，當依表施行可也。」後主從之，遂即謫為庶人，徙於梓潼郡閒住。李嚴辭朝而去。後李嚴聞孔明身亡，掛孝出城迎接靈柩，大哭而死。<br />
　　孔明回到成都，用李嚴子李豐並劉琰等為長史，積草屯糧，講文論武，整治軍器，存恤將士，三年然後出征。兩川人民軍士，皆敬仰孔明恩德。事之如天地父母。不覺三年，吳、魏並無侵犯。是年，乃建興十三年春二月。孔明入朝奏曰；「臣今存恤軍士，已經三年。糧草豐足，軍器完備，人馬強壯，可以伐魏，以報先帝知遇之恩。今番若不掃清奸黨，恢復中原，誓不見陛下也！」後主曰：「方今已成鼎足之勢，吳、魏不曾入寇，相父何不安享太平？」孔明曰：「臣今恤兵三載，夢寐之間，未嘗不設伐魏之策。實欲竭力盡忠，與陛下克復中原，重興漢室，為一統之基。」言未畢，一人出曰：「不可伐魏也。」眾視之，乃巴西充國人也，姓譙，名周，字允南。未知有甚高見？畢竟如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>