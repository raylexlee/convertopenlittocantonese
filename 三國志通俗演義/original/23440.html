<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　趙子龍磐河大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>趙子龍磐河大戰</font></h4>
			　　孫堅當晚被劉表圍住，得程普、黃蓋、韓當三將左衝右突，死戰得脫。折兵太多，孫堅連夜引軍回江東。劉表回荊州，以書報紹。自此，孫堅與劉表結冤。<br />
　　卻說袁紹屯兵河內，缺少糧草，冀州牧韓馥遣人送糧，以資軍用。有客逄紀說紹曰：「大丈夫縱橫天下，何待人送糧為食！冀州乃錢糧廣盛之地，將軍何不取之？」紹曰：「未有良策。」逄紀曰：「可暗使人持書與公孫瓚，令瓚進兵取冀州，虛言夾攻。瓚必興兵，韓馥無謀之輩，必請將軍領州事，就中取事，垂手而得。」紹大喜，即發書到瓚處。瓚開讀，意雲共取冀州平分。瓚喜，即日興兵。紹卻使人密報韓馥。<br />
　　馥慌，聚荀諶音臣、郭圖二謀士商議。諶曰：「公孫瓚將燕、代之眾，長驅而來，其鋒不可當。兼有劉備、關、張助之，冀州指日休矣。今本初智勇過人，手下名士健將極廣。更兼布恩於四海，天下敬之，當世之豪傑也。將軍可請本初同治州事，彼必厚待將軍，視公孫瓚如兒戲耳。」韓馥即差別駕關純去請袁紹。長史耿武諫曰：「袁紹孤客窮軍，仰我鼻息，謂鼻中之氣息，言其易也。譬如嬰孩在股掌之上，絕其乳哺，立可餓殺。奈何欲以州事委之？此是引虎入羊群耳。」馥曰：「吾乃袁氏之故吏，才能又不如本初。古人尚擇賢者而讓之，諸君何嫉妒焉？」耿武等皆歎曰：「冀州休矣！」於是棄職而去者三十餘人。獨耿武、關純伏於城外以待袁紹。<br />
　　數日，請紹至，耿武、關純拔刀而出，欲刺殺紹。紹車前顏良立斬耿武，文丑斲死關純。紹入冀州，以馥為奮威將軍，安民用賢，以田豐、沮授、許攸、逄紀分掌事務，盡奪韓馥之權。馥欲悔時，手下無一人矣。馥怨袁紹，棄下老小，單馬去投陳留太守張邈。<br />
　　卻說公孫瓚知紹已霸冀州，遣弟公孫越來見袁紹，欲分冀州。紹曰：「可請汝兄自來，吾乃有商議。」越辭紹歸，行不到五十里，道傍擁出一彪軍馬，口稱：「我乃董丞相家將也！」亂箭射死公孫越。從人逃命回，見公孫瓚，報越已死。公孫瓚大怒曰：「汝教我起兵奪韓馥，就裡取事如此。今又詐董卓兵，射死吾弟，此冤如何不報！」盡起本部軍兵，殺奔冀州來。<br />
　　紹知瓚兵來，領一軍出。二軍會於磐河之上。紹軍於磐河橋東佈陣，瓚軍於橋西佈陣。瓚乃立馬於橋上，大呼曰：「背義之徒，何為不見？」紹亦策馬至橋邊，指瓚曰：「韓馥無才可守冀州，願讓於吾，爾何不平耶？」瓚曰：「昔日洛陽以汝為忠義之人，推為盟主。今之所為，真狼心狗行之徒，尚有面目立於天地之間！」袁紹大怒曰：「誰可以擒之？」文丑策馬挺槍，直殺上橋。公孫瓚就橋邊與文丑交鋒。戰不到十餘合，瓚抵擋不住，拔回馬便走。文丑乘勢追趕過橋。瓚走入陣中，文丑飛馬徑入中軍，如入無人之境，往來在陣中追趕。瓚手下健將四員齊戰，被文丑一槍刺一將下馬，三將奔走。文丑直將公孫瓚趕出陣後山谷而逃。文丑驟馬，厲聲大叫：「快下馬受降！」瓚弓箭盡落，頭盔墜地，披髮縱馬，卻轉草坡，其馬前失，瓚翻身墜於坡下。文丑急捻槍來刺。看看來近，草坡左側轉出一將，馬上須無鎧甲，拈槍直取文丑。兩馬相交，如花似錦。公孫瓚扒上坡去，看那個少年大戰文丑五六十合，勝敗未分。瓚部下救軍到，文丑撥回馬去了。那少年也不趕去。<br />
　　公孫瓚忙下土坡，問及姓名。其人身長八尺，濃眉大眼，闊面重顏，相貌堂堂，威風凜凜。常山真定人也，姓趙，名雲，字子龍。瓚曰：「將軍自何來，救我一命？」雲曰：「某本袁紹轄下之人。今見袁紹無匡國救民之心，特來相投麾下，不期此處相見。」瓚執雲手曰：「聞貴郡之人皆願傾心以投袁紹，公何獨回心見某也？」雲曰：「方今天下滔滔，民有倒懸之危。雲願從仁義之主，以安天下，非特背袁氏以投明主。」瓚大喜，遂同歸寨，整頓甲兵。次日，一色白馬二千匹，哨到界橋，布成陣勢。瓚將軍馬分作兩隊，列於步兵之側，勢如羽翼。左右馬五千餘匹，其中太半皆是白馬。因公孫瓚多與羌胡戰，盡選白馬為先鋒，號為「白馬將軍」。羌胡但見白馬便走，因此白馬多。<br />
　　紹令顏良、文丑為先鋒，各引弓弩手一千，分作左右，令在左者射公孫瓚左，在右者射公孫瓚右。中間麴義，引八百弓弩手，步兵一萬五千，列圓陣勢於中。袁紹自引馬步軍數萬，於後接應。<br />
　　瓚初得趙雲，不知心腹，另領一軍在後。瓚遣大將嚴綱為先鋒。瓚自領中軍，立馬橋上，傍豎大紅圈金線「帥」字旗於馬前。從辰時擂鼓，直到巳時，紹軍不進。麴義令弓手皆伏於遮箭牌下，號令勿動。嚴綱鼓噪吶喊，直取麴義。義見嚴綱軍到，皆伏而不動。彷彿有數十步遠，一聲炮響，八百弓弩手一齊俱發。綱急待回，麴義拍馬起刀，斬嚴綱於馬下。瓚軍大敗。左右軍欲來，被顏良、文丑一齊射住。中軍並起，直殺到界橋邊。麴義馬到，先斬執旗將。公孫瓚見砍倒繡旗，戰麴義不退，回馬下橋而走。麴義引軍直衝到後軍。一將引五百軍不動，於中挺槍躍馬，直取麴義者，乃常山趙子龍也。截住麴義，戰到十餘合，一槍刺麴義於馬下。趙雲一騎馬，飛入紹軍，左衝右突，如入無人之境。公孫瓚引軍殺回，紹大敗，迤邐趕過橋去。紹軍東西亂竄，雲在前，瓚在後，迤邐殺入陣後。<br />
　　袁紹先使探馬看時，回報麴義斬將奪旗，追趕敗兵。因此紹不準備，只引帳下持戟軍士數百人，弓箭手數十騎，與田豐在馬上呵呵大笑曰：「公孫瓚無能之輩！」正說之間，忽有趙雲衝到面前，弓箭手急射。瓚軍團團圍定。田豐慌對紹曰：「矢如雨下，主公且於空牆中躲避！」紹以兜鍪撲地，大呼曰：「大丈夫願臨陣鬥死，豈可入牆而望活乎！」眾軍士齊心死戰，趙雲衝突不入，後面袁紹大隊掩至。瓚同趙雲回，左顏良軍到，右文丑軍到，三路拚殺。趙雲保著公孫瓚殺透重圍，復到界橋。紹驅兵大進，又趕過橋，落水死者不計其數。兩邊軍盡投河中，屍首填平。<br />
　　袁紹當先趕過橋去，不到五里，山背後閃出一彪人馬來，為首三員大將飛馬而來：中間掣雙股劍的是劉玄德，上首使青龍刀的是關雲長，下首挺丈八蛇矛的是張翼德。三人在平原探知公孫瓚與袁紹相爭，特來助戰。是日正逢袁紹，三匹馬、三般兵器，飛奔前來。袁紹驚得魂飛天外，手中寶刀墜於馬下，絲韁忙挽，急要逃回。不知性命如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>