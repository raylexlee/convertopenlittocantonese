<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三國志通俗演義 - 　孫策大戰嚴白虎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孫策大戰嚴白虎</font></h4>
			　　周瑜救軍到，劉繇等自引大軍殺下嶺來。時近黃昏，風雨暴至，兩下各自收軍回寨。次日，孫策引大軍到劉繇營前，劉繇引軍迎。兩陣圓處，孫策把槍挑太史慈背的戟於陣前，令軍大叫曰：「太史慈若不是走的快，可刺死你也！」劉繇卻將孫策兜鍪挑於陣前，也令軍大叫曰：「孫策頭已在此！」兩軍吶喊，這邊誇勝，那壁道強。後史官議論，失盔者當輸也。慈遂出馬，約孫策戰，決勝負。策欲當先出馬，程普曰：「不須主公勞力，某自擒之。」程普出到陣前，太史慈曰：「你非是我之敵手，只教孫策出馬來。」程普大怒，挺槍直取太史慈，兩馬相交，戰到三十合，劉繇急鳴金收軍。太史慈曰：「我正要捉拿賊將，何故收軍？」劉繇曰：「吾聞周瑜已到，領軍襲取曲河，有一人乃廬江鬆滋人也，姓陳，名武，字子烈，接應周瑜入去。吾家基業已失，不可久留。速往秣陵會薛禮、笮融軍馬，急來接應。」太史慈跟著劉繇退軍。孫策不趕，收住人馬。長史張昭曰：「彼軍被周瑜襲取曲河，無戀戰之心，今夜正好劫營。」孫策然之，當夜分軍五路，長驅大進。劉繇軍兵大敗，眾皆四紛五落。太史慈獨力難加，引十數騎連夜投涇縣去了。劉繇與謀士許子將來投秣陵。<br />
　　孫策又得大將陳武，其人身長七尺，面黃睛赤，形容古怪。策甚喜敬之，拜為校尉，為先鋒，攻薛禮。陳武領十數騎先入陣去，斬首級五十餘顆。薛禮閉門不敢出。策正攻城，忽有人報劉繇會合笮融去取牛渚。孫策大怒，自提大軍徑奔牛渚。兩邊迎敵。繇、融二人出馬。孫策曰：「吾今到此，你如何不降？」劉繇背後一將挺槍出馬，乃乾糜也。與策戰不三合，乾糜被策活捉於馬上。策撥馬回陣。樊能見捉了乾糜去，挺槍來趕。那槍搠到策後心，陣中叫：「背後有人暗算！」孫策回頭，忽見樊能到，策大喝一聲，如巨雷。樊能倒翻身，撞下馬而死。策到門旗下，將乾糜丟下，已被挾死。因挾死一將，喝死一將，人皆呼策為「小霸王」也。劉繇、笮融大敗，人馬太半降策。策斬首級萬餘。劉繇、笮融走豫章，投劉表。後在於山林之中為落草寇，一般劫掠財物，被居民所殺。孫策還兵，復攻秣陵，親到戰壕邊，招諭薛禮投降。城上張英暗放一冷箭，正中孫策左腿，翻身落馬。眾將急救起，還營拔箭，以金瘡藥傅之。策曰：「可詐作吾中箭身死，軍中舉哀，拔寨齊起，必然來追，暗伏奇兵，必捉薛禮。」眾然其計，只說孫策已死，連夜拔寨齊起。薛禮聽知孫策死，連夜便起城內之軍，張英、陳橫殺出城來追之。策營背後伏兵起，軍馬擁出。策高叫一聲：「孫郎在此！」眾軍皆驚，盡棄槍刀，拜於地上。策令休殺一人。張英要走，被陳武一槍刺死。陳橫被蔣欽一箭射死。薛禮死於亂軍之中。一路皆招呼黎民復業。追兵至涇縣，來捉太史慈。<br />
　　慈於城中再招得精壯二千餘人，來與劉繇報仇。策與周瑜商議活捉太史慈之計。瑜令三面攻縣，只留東門放走；離縣三條路，各伏其軍，離城二十五里，太史慈到那裡，人困馬乏，必然捉也。原來太史慈所招太半是山越之民，不在縣內，聞孫策忽至，措手不及。兵已三面困縣，太史慈引兵忽衝，亂箭射回。當夜陳武首先短衣上城放火。太史慈見城上火起，急上馬投東門走。背後孫策自引軍馬來趕。太史慈正往東門路上走，後軍趕至三十里不趕。太史慈走五十里，人困馬乏，蘆葦之中，喊聲忽起。慈急待走，兩下裡絆馬索齊來，將馬絆翻了，生擒慈解上大寨。策知解到太史慈，親自出營，喝散士卒，自釋其縛，將自己錦袍以衣之，請入寨中。太史慈曰：「敗將請誅。」策曰：「我知子義真丈夫也。劉繇蠢輩，不能用為大將，以致此敗。」慈見策待之如兄，遂請降之。<br />
　　策執慈手曰：「寧識神亭乎？若公是時獲我，還相害否？」慈答曰：「未可量也。」策大笑曰：「今日之事，當公共之。」請入賬，邀之上坐，待以酒食。策曰：「今既與相處，勿憂不如意也。願教我進取之術。」慈曰：「敗軍之將，不足論也。」策曰：「韓信昔日求於廣武君，策今願決於仁者，公何辭焉？」慈曰：「劉君新破，士卒離心，倘若分散，難複合聚。欲自往收拾，少助明公，恐不合尊意。」策長跪曰：「誠本心所望也。明日日中，望公來還。」慈應諾，不辭而去。諸將曰：「太史慈此去，必不來了。」策曰：「子義乃青州名士，信義為重，必不肯背我。」眾皆未信。<br />
　　次日，立竿看日影，卻將日中，慈引一千餘眾到寨。孫策大喜。眾皆服之。孫策聚數萬之眾，游於江東，安民恤眾，投者無數。江東之民，但呼策為「孫郎」。初聞孫郎兵至，老幼盡皆失魂喪魄，官吏俱棄城廓遠避山野。及策軍到，並無一人敢出擄掠，雞犬菜果分毫不動，人民皆悅，齎牛酒到寨勞軍。策以金帛答之，歡聲遍野。其劉繇等舊軍，願從軍者聽從，並除門戶；不願為軍者，賞賜糧米，盡自歸家生理。江南之民，聞仁政誰不仰之、羨之。由是形勢大盛。策迎母叔諸弟俱歸曲河，令弟孫權與周泰守宣城。策領兵向南，進取吳郡。<br />
　　時有嚴白虎自稱「東吳德王」，遣周泰守烏城，王晟守嘉興。策兵至，白虎令弟嚴輿出城，交兵於楓橋。輿橫刀立馬於橋上。有人報入中軍，策便欲出。張紘下馬而諫曰：「夫主將乃籌謨之所自出，三軍之所繫命也，不宜輕脫，自敵小寇。脫，輕易也。願麾下重天授之姿，副四海之望，無令國內上下危懼。」策謝曰：「先生之言如金玉，但恐將士不用命，當先耳。」隨遣韓當出馬。比及驟馬到橋上時，蔣欽、陳武各駕小舟，從河岸邊早殺過橋裡去了，亂箭射倒岸上軍，二人飛身上岸砍殺。嚴輿退走。韓當引軍直殺過昌門下，賊退入城裡去了。<br />
　　策分兵水陸並進，圍吳城，一困三日。策引眾軍到昌門外招諭。城上一個裨將，左手托定護梁，右手指著城下罵。太史慈馬上拈弓取箭，搭箭雲：「看我射中這廝左手！」一箭去，射透左手，反牢釘在護樑上。城下城上人所見者，無不喝采。群賊救了這人入城。白虎大驚城外有人如此神射，遂商量求和。<br />
　　次日，使嚴輿出城，來見孫策。策請輿入帳飲酒。酒酣，策拔劍砍輿所坐之席。輿驚倒在地。策笑曰：「聊作戲耳，勿得驚焉。」策問輿曰：「汝兄意如何？」輿曰：「欲與將軍平分江東。」策大怒曰：「鼠輩敢與吾相等也！」輿急起身。策飛劍砍之，應手而倒，割頭。令從者送入城中。白虎料敵不過，棄城而走。<br />
　　策進兵追襲。黃蓋生擒王晟，勢如劈竹。太史慈急攻打烏城，先登城射死那太守。數州皆平。白虎奔走餘杭，於路劫掠，被土人凌操領鄉人殺敗，望會稽而走。凌操父子二人來接孫策。策見操威儀出眾，遂領父子從徵。時子凌統年十五歲。後長，孫權即拜為別部司馬，行破賊校尉。策引兵渡江，嚴白虎聚寇分佈於西津渡口。白虎自與程普交鋒，大敗而走，連夜趕到會稽。<br />
　　會稽太守王朗引兵救白虎。一人諫曰：「孫策用仁義之兵，白虎乃暴虐之眾，可捉白虎以獻孫策，順天命也。」朗不聽。此人乃會稽餘姚人也，姓虞，名翻，字仲翔，見為郡吏。見朗不聽，長歎一聲而歸。朗與白虎同陳兵於山陰之地。孫策、周瑜各引兵迎之。程普、黃蓋各出奇兵應之，大破白虎於山陰。朗走海隅，白虎走餘杭。一人引兵於路接白虎，虎喜。是夜於帳中飲酒，那人拔劍砍殺白虎，立誅數十餘人，來報孫策。策見此人身長八尺，面方口闊，會稽餘姚人也，姓董，名襲，字元代。命為別部司馬。<br />
　　卻說東路皆平，令叔孫靜守之。策乃回軍，令朱治為吳郡太守，收軍回江東。有人來報孫權與周泰守宣城，忽山賊竊發，四面殺至。時更深，泰抱權上馬，數十賊眾，用刀來砍。事急，泰棄馬，身無片甲，提刀殺賊，砍殺十餘人。隨後一賊躍馬挺槍，直取周泰，被泰扯住槍，拖下馬來，奪了槍馬，殺條血路，救了孫權。餘賊遠遁。周泰身被十二槍，皆是陣上所傷，回見孫策，金瘡發脹，命在須臾。策大驚。帳下董襲曰：「某雖不才，曾與海寇相持，身遭數箭，得會稽郡吏虞翻薦一醫者，半月而愈。」策曰：「虞翻莫非虞仲翔乎？」襲曰：「然。」策先令張昭去請虞仲翔來為功曹，令求醫者。隨引兵來看周泰。不一日，董襲引虞仲翔來宣城見孫策。策曰：「吾不敢以郡吏相待先生。今日之事，願與先生共之。」翻拜謝，遂引醫者見策。策見其人，童顏白髮，飄飄然有出塵之姿，問之，乃沛國譙郡人也，遊藝江東，姓華，名陀，字元化。策禮待為上賓，請視周泰瘡。陀曰：「此易事耳。一月而愈。」策大喜，遂進兵殺除山賊，江南皆以平靖。孫策分撥將士把守各處隘口。雄兵十餘萬，文官武將各效忠誠。策思當時父孫堅在時，部下將吏皆升賞二等，一面寫表申朝，一面結交曹操，一面使人致書與袁術取玉璽。<br />
　　術暗有稱帝之心，回書推托不還。術聚長史楊大將，都督張劭、紀靈、橋蕤音蕊，上將雷薄、陳蘭等三十餘人商議。術曰：「策借我軍馬起事，今日盡得江南地面，兵甲有十餘萬，吾欲併吞之，若何？」長史楊大將曰：「孫策拒長江之險，兵精糧廣，未可圖也。」術又曰：「吾恨劉備無故以兵伐我，我欲報之。」楊大將曰：「欲擒劉備，某獻一計，未知尊意若何？」且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>