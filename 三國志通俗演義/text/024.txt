
			　　卻說司馬昭與西曹掾邵悌曰：「諸葛武候六出祁山，折我許多將士。姜維九犯中原，使我百姓不安，將士怯然。我見鍾會之策，正合我肺腑，今日伐蜀，如反掌爾。汝眾人之意，皆言蜀未可伐，人心乃怯。人心怯則智勇竭，若使強戰，必敗之道也。今眾人心怯，惟有鍾會獨建伐蜀之策，是心不怯，故遣伐蜀，蜀必滅矣。蜀滅之後，降者無非蜀人也。凡『敗軍之將，不可以言勇；亡國之大夫，不可以圖存』，蓋心膽已破之故也。若蜀一破，民心恐懼，不敢再反；將士各有思歸，誰肯順彼也？若有異心，自取滅族。此言，則吾與汝知之，切不可洩漏耳。」邵悌拜曰：「真高明遠大之見也！」

　　卻說鍾會下寨已畢，升帳大集諸將聽令。時有監軍衛瓘，護軍胡烈，大將田續、龐會、田章、爰青彡音省、丘健、夏侯咸、王買、皇甫闓、句安等手下將八十餘員。會曰：「必須一大將為先鋒，逢山開路，遇水疊橋，誰敢當之？」一人應言曰：「某願往。」會視之，乃虎將許褚之子許儀也。眾皆曰：「非此人不可為先鋒。」會喚許儀曰：「汝乃虎體猿班之將，父子有名，今眾將亦皆保汝。汝可掛先鋒印，領五千馬軍、一千步軍，徑取漢中。兵分三路：汝可一路出斜谷，左軍出駱谷，右軍出子午谷。此皆崎嶇山險之地，當今令軍填平道路，修理橋樑，鑿山破石，勿使阻礙。軍有違者，必依軍法。」許儀受命，領兵而進，鍾會隨後提十萬餘眾，星夜起程。

　　卻說鄧艾在隴西，既受伐蜀之詔，一面令司馬望往遏羌胡；又遣雍州刺史諸葛緒、天水太守王頎、隴西太守牽弘、金城太守楊欣，各調本部兵前來聽令。比及軍馬雲集，鄧艾夜作一夢，夢見登一高山，望漢中，忽於腳下進出一泉，水勢上湧。須臾驚覺，渾身汗流；遂坐而待旦，乃召殄虜護衛緩邵問之。邵素明《周易》。邵入帳拜畢，艾備言其事。邵答曰：「按《周易》云：『山上有水曰《蹇》』。《蹇卦》者：『利西南，不利東北。』孔子雲：『《蹇》利西南，往有功也；不利東北，其道窮也。』將軍此行，必然克蜀，成其大功也，但可惜蹇滯不能還。」艾聞知，憮然不樂。後艾果中姜維之計，殺死於綿竹矣。是日天暮，鍾會檄文至，合艾起兵，絆住姜維，同約於漢中取齊。艾遂遣雍州刺史諸葛緒，引兵一萬五千，乃先斷姜維歸路；次遣天水太守王頎，引兵一萬五千，從左攻沓中；隴西太守牽弘，引兵一萬五千，從右攻沓中；又遣金城太守楊欣，引兵一萬五千，前於甘鬆地名，邀姜維於後。艾自引兵三萬，往來接應。

　　卻說鍾出師之時，有百官送出城外，旌旗蔽日，鎧甲凝霜，人強馬壯，威風凜然。鄉民無不稱羨，惟有相國參軍劉實，微笑不已。太尉王祥見實冷笑，就馬上握其手而問曰：「鍾、鄧二人，此去可平蜀乎？」實曰：「破蜀必矣，但恐皆不得還都耳。」王祥問其故，劉實但笑而不答。祥以為狂言，遂不復問，只舉杯送鍾會去訖。

　　早有細作入沓中，報知姜維。維即寫表申奏後主：

　　請降詔，乃遣左車騎將軍張翼，領兵守護陽安關；右車騎將軍廖化，領兵守把陰平橋。這二處極為緊要，若失二處，漢中不保。又入吳求救，臣自提沓中之兵一面拒敵。

　　表到成都，時後主景耀五年，又改為炎興元年。後主覽表已畢，驚倒在地，半晌方蘇，召黃皓問曰：「今魏國遣鍾會、鄧艾、大起人馬，分道而來，如之奈何？」皓奏曰：「此乃姜維欲立功名，故申其表也。陛下寬心，勿生疑慮。臣聞城中有一師婆，供養一神，能知吉凶，可召來問之。」

　　後主從其言，於後殿陳設香花紙燭，享祭禮物，令黃皓用小車請入宮中，坐於龍床之上。後主焚香再拜以告此事。帥婆忽然披髮跣足，就殿上跳躍千百遍，盤旋於案上。皓曰：「此神人降矣。陛下可退左右，親禱之。」後主盡退左右侍臣，乃再拜祝之。師婆大叫曰：「吾乃西川土神也。陛下忻樂太平，何為求間他事？魏國數年之後，亦歸陛下矣，安敢正視蜀中乎？陛下切勿慮之。」

　　言訖，昏倒於地，半響方醒。後主因此大喜，不信姜維之表，賜師婆金百兩，錦百匹，及珍珠等寶。師婆受訖出內。後主每日只在宮中飲宴歡樂。此時姜維累申告急表文，皆被黃皓隱匿，因此誤了大事。

　　先說鍾會大軍，迤邐望漢中進發。前軍先鋒許儀，要立頭功，先望西而入。前至南鄭道口，有一山，名口南鄭關，過即漢中矣。儀回顧眾將曰：「關上不問多少人馬，只飛驟搶過可也。」於是守關將盧遜，只有一軍守之。關前有一木橋，橋下是大澗。當日聽知魏兵齊來搶關，遜急令軍士裝起武侯所遺連弩：其弩一張發十矢。比及預備方了，許儀兵齊來搶關。忽然梆子響處，矢石如雨。儀急退時，早射倒數十騎。魏兵大敗。

　　儀回報鍾會。會不信，自提帳下甲士百餘騎，徑來視之，果然弩箭一齊射下。會撥馬便回，關上盧遜引五百軍殺將下來。會拍馬過橋，橋上土塌，陷住馬蹄，爭些兒掀下馬來。馬掙不起，會步行跑下橋時，盧遜趕上一槍刺來，被魏兵中荀愷回身一箭，射盧遜落馬。鍾會大呼曰：「乘勢搶關！」此時蜀兵五百人在關前，因此關上不敢放箭，被鍾會殺散，奪了山關。便保荀愷護軍，以全副鞍馬鎧甲賜之。