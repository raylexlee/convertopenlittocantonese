<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第九十三回　呂后未央斬韓信</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十三回</br>　　呂后未央斬韓信</font></h4>
			　　卻說心腹人出城，有信家僕謝公著，設酒送行，兩人飲酒，不覺沉醉。公著相辭，至晚回，信怒曰：「一日不見汝，不知乾甚事？」公著帶酒觸言曰：「我又不會與外國通情，緣何干甚事？」信聞言大驚，便著左右扶公著人房內安歇。自思：「此人既知此事，不可留也，當殺之！」信入寢室，有夫人蘇氏問信曰：「謝公著緣何來晚，致使尊公動怒？』信曰：「公著言太無狀，吾欲殺之。」蘇氏曰：「公著帶酒口出妄言，豈可計較？待酒醒時間明，處置亦未遲，何必夜晚殺之，反致左右驚疑？」信曰：「夫人之言是也。」於是信就寢。卻說謝公著五更酒醒，其妻曰：「汝晚歸來，元帥甚怪你，你口出狂言，甚是無狀。」公著口：「我說甚言語？」妻曰：「你說『我又不會交通外國，緣何甚事』，元帥驚訝入內，晚間計議要殺你，你可急早逃走出去，庶免一死。」公著聞妻言，驚惶不已，便起來穿了衣服，預備行李，躲避在夾道傍，等候剛開宅門，側身而出。此時信尚未起。公著走城邊，欲出門，自思：「元帥家僕甚多，若知我逃走，決差人四下跟尋，如何得脫此性命？不若將此機密事往蕭何丞相告變，雖是害了他，我卻得保往性命。」公著遂轉過身徑到相府告變。蕭何連日正接得高帝手敕，吩咐用心防備韓信，如遇便當計較殺之，以除後患，蕭何領手敕奏知呂后，正無計可施。聞謝公著告變，急著進府，喚至前問之曰：「汝告變須要的實，不可輕易，若不實，汝亦難免其罪。」公著曰：「此事豈是小事？某亦不敢輕言。前日陳豨徵番之時，實無反意，皆是韓侯勸陳豨反，以此陳豨一到趙代遂反，亦曾有書相通：昨日韓信又密寫一書，著家僕傳與陳豨，教遣將調兵，從小路來取長安，韓侯卻從中起，以為內叵。此事一毫不敢虛假，我因醉後露出話來，韓侯要殺我，被我逃走，徑作告變，如不實，甘當重罪！」蕭何聞公著之言，即引來見後，備說前事。後大驚曰：「韓信已實反矣！丞相作何計議？」何曰：「此事且按下不必題，就將公著暗藏於臣家，明日可密差人，往牢中揀一重犯，與陳豨模樣相似者斬首，假著人捷報，只說主上已得勝，殺了陳豨，將首級傳入長安，號令關中。群臣聞此，決來賀喜，韓信必然出朝，因而擒之，隨娘娘處置。」後曰：「此計甚妙。」即暗差人，牢中取一重犯來斬首，用匣盛了，一面著人來報捷，就傳諭中外。<br />
　　眾群臣聞帝有捷音，皆入蕭相國府會議，明日入朝稱賀，丞相曰：「諸君須會齊，就約韓信一同人賀。韓信官原與諸君同，然不過暫時廢置，聞帝回朝，仍有加封之意，況韓信開國之功，帝常思念，豈終碌碌與眾人伍耶？」眾人聞何之言，亦來與信相約，就將蕭何之言告知韓信，信聞眾人言，亦自思蕭何必知端的，想帝回朝，必有加封之意，遂與眾人約齊，明日入賀。眾人辭出。<br />
　　韓信入內庭見蘇夫人，備說帝有思念之意，明日須同眾人人朝稱賀，夫人曰：「前日帝遠行討陳豨，公托病不同行，一向又未得見呂后，今聞捷音至，卻去稱賀，呂后疑怪，恐至陷害。公當斟酌！」信曰：「若今不去朝見，帝早晚回朝如何相見？況蕭丞相在左右，定然維持，料亦無事。」夫人曰：「連日見公氣色不甚好，恐入朝或不利，公宜仔細！」信曰：「呂后一婦人耳！蕭何大識見，我已約定人，豈可失信？」<br />
　　次日，韓信同群臣入朝稱賀畢，後曰：「群臣且出，著蕭丞相留淮陰侯入便殿後，有密事計議。」蕭何急下殿，留韓信入內。信方放步入宮，只見兩邊走出四五十武士，將信捉住，就綁縛於長樂殿下。韓信曰：「臣得何罪，娘娘縛臣？」後曰：「帝拜你為大將，後因有功封汝為齊王，改封楚王，聞汝謀反，出遊雲夢，雖擒來，亦念汝有功，不曾加誅，又封汝為淮陰侯，帝未嘗負汝。汝何結連陳豨謀反？又差人往彼交通，著陳豨寇長安，汝卻為內應，如此設謀，天地鬼神所不容也！」信曰：「有何指實？」後曰：「汝家僕謝公著告變在此。」信曰：「此公著詐言，娘娘亦當詳察。」後曰：「帝破豨，營中已搜出汝親筆密書，陳豨已招認，汝尚敢口強！」信聞後言，低頭再不復辯，後將信綁縛未央宮鍾室，武士斬之。信臨死乃曰：「吾悔不用蒯徹之計，乃為兒女子所詐，豈非天哉？」按史：大漢十一年九月十一日，斬韓信於未央宮長樂殿鍾室之下，盡夷其三族。是日大地昏暗，日月晦明，愁雲黑霧，一晝夜不散，長安滿城人盡皆嗟歎：雖往來客商，無不悲滄，人言蕭何前日三薦登壇，何等重愛，今謝公著告變，亦當在呂后前陳說開國之功，可留他子孫，方是忠厚；反立謀擒信，及夷族之時，卒無一言勸止，何其不仁甚耶！<br />
　　呂后斬韓信畢，命蕭何寫表並韓情首級，申奏帝知。後差陸賈齎表並信首級，飛馬馳報。一日，陸賈到邯鄲見帝，帝拆其表觀看，表曰：<br />
　　大漢十一車九月，皇后呂雉上言：伏以刑以繩下，用彰邦國之典；法以敕眾，懋昭王者之威。仰惟皇帝陛下，神武布於萬方，威德加於四海，乃有淮陰侯韓信，既食漢祿，不守臣憲，輒生異志，頓改初心，交結陳豨，大肆謀反，家奴告變，實有顯跡。密從蕭何之請，明揭國法之公，斬首未央，夷其三族。傳報邯鄲，曉諭北伐，使陳豨以之喪膽，好宄為之消魂，天兵下臨，指日奏凱，臣妾不勝欣忭之至！<br />
　　帝覽表甚喜，既而追思韓信十大功勞，心甚傷感，因謂左右諸將曰：「韓信始歸朕之時，蕭何屢次薦舉，朕拜為大將，其後累建大功，諸將不能及，乃天下奇才，雖古之名將，亦未為過也。朕解衣賜食，待之甚厚，豈可與陳豨交通，謀為不軌？亦心術太不良耳！後既殺之，朕甚悼惜，自此再無如信之能。」帝不覺淚下數行，左右亦皆泣涕，遂將信首級，傳佈遠近，人人莫不嗟歎。卻說陳豨正遣兵從小路會韓信攻取長安，兵未發行，忽聞人言：「韓信事已敗露，被呂后斬於未央宮，命陸賈齎表奏帝，就將首級傳至邯鄲，見今懸於轅門之外，曉示三軍。」陳豨聽罷，大叫一聲，氣倒在地，左右急近前扶救，未知性命如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>