<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第三十八回　蕭何月下追韓信</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　蕭何月下追韓信</font></h4>
			　　卻說蕭何聞知韓信去了，急到公館問時，左右眾人曰：「昨晚吩咐備馬，說是欲遠行，我等不敢不從。不意一夜裝束行李停當，壁上留詩一首，今早五更時啟行，從東門而出，不知何往。我等曾蒙丞相吩咐，但韓大人或出外，或有甚言語，教我等一一報知。今夜遠行，不敢不報。」蕭何看壁上詩，乃是短歌一篇，歌曰：<br />
　　日未明兮，小星競光；運未逆兮，才能隱藏。驢蹄蹇滯兮，身寄殊鄉；龍泉埋沒兮，若鈍無鋼！芝生函谷兮，誰為與探？蘭長深林兮，孰識其香？安得美人兮，願從與游；同心斷金兮，為鸞為凰！<br />
　　何見歌，跌腳曰：「屢次薦舉，漢王不用，直被他走了！若不追回，使我終日不安寢食矣？」隨呼從者五六人，各備驛馬，不脫朝服，不奏知漢王，帶領從人，急急趕到東門上，問守門官兵：「爾曾見一將軍騎銀鬃馬背劍走出門去否？」門官忙答曰：「今早五更方開門，見此人徑過東門去了，今將五十里遠矣。」何聽罷，急策馬追趕。來到一村，詢問鄉民曰：「爾曾見一將軍過去否？」鄉民曰：「今早有一人騎銀鬃馬背劍，自西而來，今去五六十里矣。」何出朝，尚未用飯就追趕來，近時腹中饑餒，下馬到一村落用飯畢，即上馬追趕。漸漸天晚，一輪明月初出，蕭何乘著月色，來到寒溪河邊。此時正當七月初間，夜靜江寒，深山路險，秋水新漲，馬不能渡，遠遠的見一人匹馬沿溪尋渡，何大喜曰：「此必信也！」遂合從人趕上，蕭何高聲叫曰：「韓將軍何絕人之甚耶？相處數月，一旦不辭而去，於心獨能忍乎？」遂著從人扯住馬轡。各相違拗之際，從後邊又一匹馬急趕而來，乃滕公夏侯嬰也。蕭何甚喜，問曰：「公何亦追耶？」嬰曰：「某方朝回，有倉大使來報韓將軍匹馬出東門，吾料賢士因漢王未曾大用，欲投他國去，某遂急趕而來。適遇丞相亦來追趕，足見丞相薦賢為國之忠，不辭山險，不恤勞苦，夜深至此，真宰相也！」韓信見蕭何、夏侯嬰如此殷殷懇切，極盡忠愛，遂歎曰：「二公可謂真純臣也。世之為相者，或嫉賢妒能，獨擅威權，大開私門，舉在錯直，好諛喜佞，偏執己見，誰肯犯顏苦諫，極力舉賢，忠心為國，屆己下士也。如二公世亦罕有，足知漢業當興，生此賢相。如信匪才，敢不傾心從命，願為門下賢士也。」蕭何、夏侯嬰當月明之下，握信手告曰：「古人云：『士遇知己者死。』吾二人深知賢士為伊呂之儔，管樂之匹，足可以伐秦破楚，必矣！但漢王以賢士平日門戶寒微，而未深知其賢也。賢士且少耐一時，吾二人願以身家竭力保舉，如漢王仍前不重用，吾必棄官回鄉，不欲久困於褒中矣。」韓信聞此言，遂拜謝，挽轡而回，暫且在蕭何府住居不題。<br />
　　卻說漢王早朝，周勃等徑奏曰：「關東諸將，因謳歌思歸，亡去者有十數人。丞相蕭何亦不辭而去，今兩日矣！」漢王大驚且怒曰：「蕭何從吾豐沛起義，一時未嘗相離。諸將去者，或糾聚而來，或中途相從，今日之去，亦不深怪。蕭何與我分雖君臣，實同父子，何乃亦舍我而去耶？」漢王起坐不安，飲食俱廢，方到宮中，又出便殿，心內急躁，如失左右手。正思議間，只見禁門大使來報曰：「蕭丞相、滕公回矣！」漢王一見，且喜且怒，大罵曰：「豎子從我數年，未嘗一日相舍，近日諸將多有亡去，爾如何亦去耶？」何曰：「臣等受王知遇之恩，為一國丞相之職，王何負於臣，臣乃亡去耶？臣今去兩日者，連夜追趕亡去之人，欲為我王東歸之計，以圖恢復關中，坐取天下也。」王曰：「追亡去者何人也？」何曰：「追亡去者，韓信也。」漢王又笑罵曰：「諸將亡者皆不追，卻言追韓信者何也？」蕭何曰：「諸將易得，至如韓信，國士無雙。王如常王漢中，不欲東歸，隨韓信去與不去，不足以為輕重，王不必用也。如欲與項王爭衡，東向而圖天下，非韓信不足與議也！今王若不用韓信，臣免冠服，納與我王，願歸田裡，免使他日為項羽所虜也。」夏侯嬰亦奏曰：「蕭何所言，實為國家，非為信，忠心報主，王當知重也。」王曰：「卿等只聞他議論，見他有一節之能，便以為可用。朕思為將之道，所繫甚重，國家之安危，三軍之存亡，仰賴於一人。若一時輕信，用他為將，卻將三十萬兵馬付他統理，七十員將官聽他約束，倘依丞相言，三秦可下，項羽可破，深得今日薦舉之功，如或能言而不能行，資談有餘，臨事不足，非獨我等受虜，三十萬生命死於無辜，丞相一時悔之何及。朕之所以不敢輕用韓信者，此也。朕聞韓信親死不能治葬，無謀也；寄居亭長，乞食漂母，無能也；受辱胯下，鄉人賤之，無勇也；事楚三年，官止執戟，無用也。古人云：『有諸中必形諸外』。若有徵驗，方可取信，如聞空言，恐難憑據。相國當熟思之！」何曰：「據王之言，似力確論，以臣所見，恐或未然。孔子遭困陳蔡，非無能也；匡人圍之，非無勇也；卒老於行，非無用也。今日韓信之受辱乞食，乃君子不得時也；官止執戟，乃未遇其主也。臣與信言，洞見肺腑，真有用之良材，天下之奇士，決非徒資口談也！臣待罪輔佐，職在求賢，今見賢不能舉，舉賢不重用，臣所以晝夜不安，冒死為王言也。」王曰：「今日色將哺矣，卿且回，明日早朝，與卿等會議。」<br />
　　蕭何、滕公退朝，復來與信相見：「漢王明日會議，拜公為將。」信曰：「漢王恐尚猶豫，恐二公空費心耳！」何曰：「漢王若不用公，我等決棄官而去，不敢欺也，」須臾，睦公館辭回宅。韓信因思蕭何如此為國求賢，漢王屢次不聽用，因為我家貧賤，以至不肯重用。方欲就寢，只見人報說：「丞相出見賢士。」信整衣出迎，入坐，信曰：「公此時尚未寢乎？」何曰：「國事繫心，豈能安枕，因思賢士在楚，范增極能知人，當時必能薦舉，賢士必有良策，一向未聞論及。」信曰：「在楚范增極為知已，屢次薦舉，霸王不聽。後聞燒絕棧道，某曾有表上諫。」信遂將表文，念訖一遍。蕭何聽罷，驚訝曰：「若使項王依公此奏，我等終身不得出褒中矣！西楚天下，如磐石固矣。」信曰：「項王不用其言，此時某尚無背楚之意，後范增被陳平左使赴彭城，臨行之時，奏三事：第一件，不可放漢王入褒中；第二件不可離咸陽；第三件，當重用韓信，如不用當殺之。某知項王決不能用，恐終被范增謀害，是以背楚歸漢，無他意也！公夜深，復興此問，必是靜中想起，恐某為范增心腹，又見昨日匹馬逃回，恐打聽褒中虛實，傳報范增，所以乃有此問。公晝夜為國，竭盡心力，既有疑心，某今有一物與公拆看，管教漢王剖析群疑，免勞相國極言苦諫。」蕭何便問：「有何妙物？乞賜一觀，以決衷曲。」那韓信取出此物來，未知蕭何看了如何，且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>