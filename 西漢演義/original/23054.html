<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四回　智異人竊通朱氏</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四回</br>　　智異人竊通朱氏</font></h4>
			　　卻說不韋離秦返趙，一路正值暮秋天氣。怎見得？<br />
　　南陌遊人依舊，東籬黃菊飄金。馬前西風正急，梧桐葉底鳴禽。正是旗亭喚酒對誰斟？野花雖豔色，無意繞溪尋。<br />
　　不數日，行抵邯鄲。入了城，先到家，見父呂翁，備將前見秦安國君並立嫡一節，告知父親，呂翁大喜。<br />
　　不韋歸寢，見愛妾朱姬，神思倦怠，態度困懶，便問曰：「我離家才兩月餘，汝在家或有私情耶？」姬曰：「妾自家君從小撫養成人，幽居閨閣，無事卡敢轉出中堂，何有私情耶？妾在月前蒙惠，已有娠矣，連日殊覺倦怠，非有他也。」不韋聞言甚喜，低頭自思曰：「吾家當大昌矣。」遂與姬就寢，因以言挑之曰：「汝欲為富家婦耶？欲為王家婦也？」姬曰：「君何為出此言耶？」不韋曰：「見今秦王孫異人在趙為質，我看他儀容有龍鳳之姿，天日之表，後必大貴，我為他破千金，至秦國說他母親華陽夫人及他父親安國君，已刻玉符定盟，立為嫡子矣。異日救還秦國，久後定立為王。我欲明日置酒請來相會，令汝筵前拜見。汝侍酒後，倘異人有留戀之情，汝亦半推半就，與彼私通，我卻佯怒，汝即同波哀告，就許為佳偶。倘他日生子，汝當為太皇后，我亦共富貴，世為秦族矣。汝從小舉動不凡，亦當大貴，但成事之後，決不可忘今日也。」姬曰：「妾與君數年恩愛，情如膠漆，豈忍速舍耶？」不韋曰：「我欲與汝共圖富貴，非汝背其德也。古人云：『成大事者，不矜細行。』雖汝暫屈一時，實為萬世之計，胡樂而不為也？」姬曰：「出君之口，本君之心，妾雖依命，實君之願也。」不韋大喜，遂計議已定。<br />
　　次日，不韋準備金樽玉斝二副，犀帶一條，來見公孫乾。令門人報知。乾急出，遂與不韋相見，敘久闊之懷，情甚歡洽。不韋曰：「某一向在外生理，偶得金樽玉斝二副，犀帶一條，奉公少引芹敬。」乾曰：「君遠歷風霜，經營勞心，得此奇物，歸即見惠，辭之下恭，欲受增愧，深感深感。」不韋曰：「微物表敬，何足掛齒。」乾遂收納。吩咐整酒席，留不韋敘飲，仍著異人相見，就令陪席。韋偶見干進內更衣。乘便將投托皇姨，及見國君與華陽夫人，刻玉符，立為嫡子一節，低言告知。皇孫聽罷，大喜曰：「如公之恩，當銘刻肺腑，不敢忘也。」話未畢，乾至。又飲數杯，不韋曰：「不勝酒力矣！乞告辭歸。某久欲奉屈車駕，增光蓬蓽，但俗事羈絆，未得舉行。要在明日奉請，就煩皇孫同往，未識台意以為何如？」乾曰：「賢契遠來，正欲一拜，明日當同皇孫趨往。」不韋即回家，吩咐家僮打掃前後潔淨，置酒席不題。<br />
　　次日，公孫乾與皇孫並馬同來不韋家赴席，不韋出迎，各敘禮畢。水陸具陳，笙簧齊奏，正是：賓主交歡情更暢，風光曉弄樂偏多。<br />
　　比飲酒將闌，不韋復邀請至小園後翠雲軒中消飲。其餘從人，留阻在外，命家僮管待。不韋卻令女婢，喚愛妾朱姬出來侑酒。公孫乾與皇孫見朱姬恍如月殿嫦娥，瑤池仙子，懶臨席上，羞對樽前，真西子不能過也。酒酣近晚，高掌銀燈，公孫乾大醉，家僮扶去小軒就寢，不韋亦佯醉假寐。異人獨與朱姬對飲，左顧右盼，情各眷戀，況異人客居日久，遂與朱姬就席歡洽。不韋忽醒，佯怒曰：「吾愛妾如花，雖千金不易也，汝受我厚恩，反調戲耶？」朱姬跪而言曰：「大人破家為皇孫以圖富貴，今若為賤妾，而反致大人之怒，既背大人，又失皇孫，兩難之地，不苦死耳！」就拔壁上劍欲自刎。不韋急抱住低言曰：「汝且注，容吾一言。汝今既為皇孫所染，況又皇孫深愛而不捨，兩情相入，似難再阻，不若將汝與皇孫為室，他日得地之時，不可忘也。」異人、朱姬含羞向前，頓首謝曰：「若得大人垂念至此，雖粉骨身碎，不敢忘盛德也。」<br />
　　少頃公孫乾酒醒起來，不韋遂將前事隱下，只說：「皇孫久留客邸，情況無聊，願將愛妾朱姬與皇孫為配，庶可以遣歲月矣。不知公意以為如何？」乾曰：「子誠可謂大丈夫矣！仗義疏財，世所罕有。」乾即請為媒，就將異人所束碧玉帶，留為定禮，容擇日過門。是日酒闌，已三鼓矣，二人拜辭回宅。不韋謂朱姬曰：「大事定矣！早晚完親。汝不可負今日之盟也。」<br />
　　卻說異人自別朱姬後，春心蕩漾，客館無聊，再三向乾哀告，早與不韋講親，惟恐日久有變。乾即差人催促不韋，擇是年九月念五日，送朱姬赴公孫乾宅，與異人成親。光陰瞬息，不覺已十個月，是時乃秦昭王五十五年，歲次甲辰六月旦日，朱氏懷娠大期，誕生一子，生得隆準巨目，方額長眉，背上有麟，出世有齒，容貌奇異。皇孫甚喜，取名為政，隨差人報知不韋。不韋暗喜曰：「大事成矣！」即同從人至乾處，與皇孫各道恭喜罷，乾與不韋握手至後廳，分賓主坐定，留飲至晚方散，自此常常往來會飲不題。<br />
　　卻又值夏盡秋初天氣，不韋與父商議曰：「異人久未還國，大事如何得成？今日父親可差老嫗往公孫乾處，請朱姬與政來家，暫住幾日，兒自有計。」呂翁從其言，即差老嫗往公孫乾家，去請朱氏並子政到家看望。異人告過公孫乾，就令朱氏與子政，同車到不韋家。不韋即令父呂翁收拾家財細軟之物，同幾個心腹從人，帶領家小並朱氏干政，星夜先往咸陽，報知秦王去訖。但不知不韋在此如何脫身？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>