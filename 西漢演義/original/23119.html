<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第六十九回　烹酈生韓信背約</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十九回</br>　　烹酈生韓信背約</font></h4>
			　　卻說韓信人馬離趙，北行過黃河，由大路進發，所過郡縣，望風逃避，將近齊境，早有人報入臨淄。齊王此日正與酈生飲酒高會，見人來報，大驚，急忙召田橫等商議，橫曰：「韓信大兵三十萬，長驅而來，其勢甚盛。若出戰，必力彼所破，不若深溝高壘，相拒勿戰，急差人求救於楚，待楚兵到，卻出齊兵夾攻，信可破也。」齊王曰：「酈生何以處之？」田橫曰：「且未可傷酈生，待漢兵到城下，著酈生再與韓信講解，倘可回兵，亦不失初意；若信不退，那時斬酈生不遲。」齊王曰：「我思酈生既說我降漢，韓信今又起兵前來，顯是使我不作預備，卻令韓信乘無備而來，甚為可惡。」橫曰：「韓信雖來，未見虛實，待到城下，看哪生有何話說。」<br />
　　齊君臣正議事間，左右來報韓信大兵已到，離城三十里下寨，旗幟嚴整，金鼓大作，其鋒不可當。齊王急召酈生曰：「先生前日有書說韓信回成皋，今如何又來取齊？反覆不定，顯是通同相謀，智賺寡人，使我無備而取之耶？」酈生曰：「臣來非私行，乃奉漢王明詔而來。今韓信背約，復起攻齊，非惟賣臣，實欺漢也。」齊王曰：「先生既著我降漢，今韓信大兵又臨城下，先生雖非欺詐，其跡可疑。煩先生即寫書與韓信，如果退兵，先生實力不欺；如兵不遲，即是合同欺我，似難容情。」酈生曰：「寫書恐或不的，待臣同齊使往說之，料韓信必還矣。」齊王笑曰：「先生此去，若信依其言，尚可望其復來，若信不依，是縱虎入山矣！豈有復來之理耶？正欲留先生為質耳！」酈生曰：「既王疑臣，即修書往達之，死生存亡之幾，實決於此。」於是酈生修書，差從人叮嚀吩咐，再三拜復元帥，雖不以我為重，而王命差我說齊，豈不足為重耶？」<br />
　　差人出城，徑投漢營來。巡哨小校傳報入中軍，韓信正升帳，差人呈上書，信拆書觀看，書曰：<br />
　　酈食其頓首再拜韓元帥麾下：前蒙手書即旋師成皋，齊王得書甚喜，隨寫書差人申報漢王。今將軍復統兵取齊，似與前書不合，致使齊國君臣以我為欺詐，將欲斬首以雪其恨。某死不足惜，而王命差遣，齊表已行，今又反覆變更，使漢使遭誅，而王命不能取信於天下，將軍獨能安於心乎？某命懸於旦夕，惟將軍其垂救焉！食其頓首位血拜。<br />
　　韓信看罷書，沉吟不語。蒯徹曰：「將軍猶豫不決者，將欲從酈生之言乎？」信曰：「酈生奉王命而說齊，我今破齊，齊必殺酈生矣，恐於王命有礙。」徹曰：「王命先遣將軍伐齊，而無止將軍之詔，將軍伐齊，奉王初命也。若既遣將軍，而又復差酈生，其失在漢王，不在將軍也，將軍何惑焉？」信曰：「若齊殺酈生，是吾殺之也，吾心實不忍焉！」徹曰：「一人之命可舍，平定一國之功，難再遇也！輕重大小之分，昭然可見，又何區區為兒女子之態乎？」信曰：「如之子言，酈生之請，不可聽也。」遂發回書與來人，而語之曰：「酈大夫前日下齊之時，須先討漢王手詔，命我暫屯兵趙境，然後由趙適齊，待齊王已降漢，仍過趙，令我之師回成皋，方為從長之議。爾大夫不使我知，私竊說齊，貪為己功。齊實懼我大兵在趙，不得已而歸降，非其本心，今日雖降，不久決然復叛，那時又勞人馬遠征，往返之費，甚是不便。不若今日一鼓而滅齊，以除後患，雖傷大夫一人之命，而成我平定一國之功，他日論功行賞之日，大夫子孫亦得埒土而封，勿以今日數數怨我也。」差人進城，將韓信之言，細說一遍。酈生大罵曰：「我被胯夫賣了也！」齊王聞知，怒曰：「豎儒既不能取信於人，乃敢私竊過齊，欺侮寡人！」急喚左右設油鑊，拿住酈生，以囊裹其首，撞入油鑊烹之。<br />
　　齊王烹了酈生，傳入漢營，韓信大怒，親催三軍攻打齊城，十分緊急。齊王驚惶，召田橫計議：「即今彭城救兵一時難到，齊指日可破，為之奈何？」田橫曰：「與其坐而待虜，孰若今夜開城，決一死戰，勝負未可知也。」齊王從其言，隨即點就人馬。近晚先差數小校到城上，探看漢營燈火，照同白日，刁鬥不亂，隊伍整齊。小校下城回報，田橫曰：「若復畏懼，何以破敵？」即率大兵開了東門，殺出城來。此處正是曹參巡哨，一邊飛報入中軍，一邊整點本部人馬，與田橫對敵。田橫手捻長槍，一馬當先，大罵曰：「胯夫偶爾得志，便敢欺人，快出與吾決一死戰！」曹參大怒，舉刀直取田橫，田橫舉槍交還，兩人戰在一處，戰到二十回合，未分勝敗。韓信揮動大隊人馬衝殺來，田橫抵當不住，保護著齊王殺開條路，一擁而出。夜黑之際，韓信吩咐不必盡力追趕，恐防伏兵，且又旗鼓難辨，以此田橫保齊王同大小三軍徑投高密縣來。<br />
　　卻說韓信次日殺入城來，安撫百姓，休養士卒，再商議要追趕齊兵。那齊王到高密，接連馬上差三起人，不分晝夜，急往彭城催討救兵。一日差人到彭城見霸王，備道齊王被韓信圍困，十分危急，呈上表文曰：<br />
　　齊王田廣稽首上言：國不可以獨治，勢不可以孤立；獨治則不足以宏化，孤立則不足以禦侮。仰惟陛下威德所加，海內順附，一統之基，可立而侍。豈意劉邦作孽，疆宇振動，韓信弄兵，封埴侵擾，三秦既失，二魏敗亡，燕趙新破，五侯瓦解。惟齊乃陛下之孤注，楚國之噤喉，苟復為漢所得，貝陛下孤立而獨治，欲圖大統宏濟，恢復皇猷，非歲月可計也。伏乞早遣大將，統率精兵，拯溺救焚，以解倒懸。若齊封一破，沿路郡縣，迎刃而下，彭城亦恐搖動也。萬惟陛下速賜乾剛，急為明斷，齊國幸甚！百姓幸甚！<br />
　　項王覽表畢，急召龍且、周蘭曰：「爾可領精兵三萬，前到臨淄、高密等處，破漢救齊，星夜兼行，早奏凱歌，勿得遲延！倘有緩急，早差人前來奏知，朕親領大兵救援。」龍且曰：「陛下放心，臣此去決斬韓信首級，獻於御帳下。」霸王大喜，即將所有狐裘賜與龍且，又斟御酒，人各三杯。龍且、周蘭謝恩，辭霸王離彭城，前來臨淄救齊。畢竟龍且如何與韓信對敵？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>