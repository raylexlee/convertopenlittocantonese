<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十七回　張良智韓信伐楚</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十七回</br>　　張良智韓信伐楚</font></h4>
			　　且說隨何這一篇話，說英布歸漢，布即召費赫點押人馬，帶領家眷，一同赴滎陽大路來，英布同隨何來見漢王時，漢王方踞床洗足，召英布入見。布深自懊悔，乃與隨何曰：「我被汝騙來歸漢，我乃一國王爵，相見之際，略無一毫禮節之意，使我進退兩難，不如自殺，以見我之不智也！」隨何急止之曰：「漢王宿酒未醒，少間當請見，自有殊禮，大王不可性急。」布乃與張良、陳平等相見，備有居止屋舍，帷幄器用，極其齊備，飲食供給，與漢王無異，布又大喜。少間，諸文武將士同英布入見漢王。漢王禮意謙恭，談笑豁達，君臣相與，略無嫌疑，布思漢王長者，適間幾自誤也，自英布歸漢後，漢王領兵三萬，屯紮成皋。又遣使入大梁會彭越，使絕楚糧道。<br />
　　卻說楚使被英布殺了，有隨從人逃回奏霸王，說英布扯碎詔書，殺了使者，領兵已歸漢矣，霸王怒曰：「黥面賊，乃如此！」即吩咐諸將整理點人馬，擇日啟行，誓誅此賊，就擒韓信以為叛逆之戒，范增諫曰：「此一時之小忿耳！請陛下息怒，且暫訓練兵馬，約會天下諸侯，迎敵韓信，剿除彭越，通楚糧道，此為上策，若退韓信之後，還入三秦，建都咸陽，諸侯拱手，英布等諸將不足慮也。」霸王遂止。<br />
　　卻說漢王召張良曰：「前日先生曾言往說韓信，著自來投見，今英布已降。彭越歸附，止韓信未即來見，煩先生一行。」良曰：「臣明日就往，聞蕭何在咸陽運糧，臣就同來見大王。」漢王大喜。<br />
　　次日，張良辭漢王赴咸陽來，一日到咸陽，先來丞相府見蕭何，蕭何聞張良至，即整衣出迎，相見甚歡，各敘久闊之情，置酒相款，因問韓信在咸陽消息，何曰：「信自洛陽歸來，鬱鬱終日不樂，前日備說漢王不納忠諫，奪印用豹，不念破三秦，取成陽之功，後聞睢水之敗，遂杜門謝客，某屢次上門，亦不相見，必欲漢王親來，以重其望，似非人臣之禮。先生此來，恐亦難見也，當以何法使信起用？」良附耳與蕭何道數句，何曰：「此計甚妙。」於是蕭何即出告示，咸陽四門張掛，曉諭軍民人等，各挨門順序，寫一家男子幾名，婦人幾口，開載明白，星夜攢造戶口文冊，立等投獻霸王，一面揀選善書者數百人，立等寫冊。鬧動一城軍民盡說漢王因睢水兵敗，父母遭擒，要將關內所得郡縣，盡數交還，因此差張良同楚使來咸陽相府，攢造各處戶口文冊。韓信聞此消息，尚猶豫不定，差人城內打聽，家家回說張良已來數日，見今揀選寫字人，通在丞相府伺候，委的挨門抄寫戶口，實是降楚，信曰：「且再待一二日看如何，此或是張良見識，賺我起兵伐楚，故來此作聲勢。」左右曰：「此事恐是實事，見有告示張掛四門，豈有虛說？」言未畢，忽有人求報：「人有在門，言要抄寫元帥戶口。」信曰：「我是元帥，難同百姓。」差人便說：「造冊不分官戶，軍民皆要抄寫上冊，只要開載何為官戶，何為民戶，內自明白。今須通要入冊，請元帥作速開寫，立等造冊，楚使在府急躁，蕭丞相甚是懊惱，」信曰：「且著來人去別戶抄寫，待明日再來，亦不誤。」其人哀告。不肯離門，便說苦留下元帥這一條空行，又不知戶口多少，似難攢造，只是今日費元帥一時舉筆，省我等明日復來，韓信聞這話，便思：「漢王用我一場，費了許多力，方取了關中，今一旦復降於楚，我今不起兵者，只恐漢王不知重，要他著急，必是持節或是親來取我，那時起身，諸將方心服；不想今要降楚，我須親見蕭何、張良，看他有何說。」隨即喚左右備馬伺候，往丞相府議事，擺列儀隊，前呼後擁，旂旄甲士，左鐵右鉞，光耀耳目，兩邊軍民人等，看見韓信威儀，盡道元帥正是不肯降楚，與丞相計謀，不要造冊，我等復有生路矣。若是降楚，倘霸王到來，我等皆被坑死矣，韓信一路闖人言，方知漢王實是降楚，便先差人報知蕭相國。<br />
　　卻說蕭何聞韓信自來，遂與張良笑曰：「此人果中吾計矣！」急吩咐左右，催攢寫字人兩邊俟候造冊。只見韓信下馬，蕭何出迎，敘禮畢，何曰：「前拜元帥數次不遇。」信曰：「主上廢置不用，退位閒居，羞見丞相。」何曰：「元帥屢諫不可東征，主上不聽，因而不用元帥，而用己見，以致敗績，其過在主上，而不在元帥，元帥何羞之有？」信曰：「適聞漢王遣子房來，欲將信所得關中之地歸降霸王，此意思何謂？」何曰：「睢水敗績，主上尚不著緊，但太公、呂后俱被虜去，以此願將所得關中之地歸降，以贖太公、呂后耳。諸將又要與楚對敵、不欲歸降，謀士又要主張歸降，以為便利，兩處備議不定。子房之意，只要將原得郡縣，仍還於楚，卻歸韓國，不失世家之貴，因此帶領楚使，催造戶口文冊，報數歸降。某亦主張不定，只得依王命攢造。」信曰：「丞相何見之偏耶，我自離褒中，仗主上盛德，已得關中七八矣：睢水之敗，一時之誤耳，太公、娘娘料楚留以為質，終有歸漢之日，決不敢加害，縱項王暴橫，范增必不肯攘太公，恐被天下非議，三秦留陳豨等把守。某願統本部兵馬，務要復睢水之仇，取太公還國。丞相決不可造冊，恐驚疑人心，非細故也！」張良從屏風轉出，見信施禮畢，便說：「適聞元帥之言，本為確論，但恐項王勢重，范增有謀，復有睢水之困。那時反被人恥笑，太公、娘娘俱不得還，我等性命亦不能保，不若今日降楚之為愈也！」信曰：「先生何昔日以某為可用，今乃相輕如此！韓某視楚如拉朽之易耳。」良曰：「元帥亦不可以為輕敵，我看范增用謀如神，龍且勇冠諸將，楚王信而用之，恐元帥不能御也。」信起身言曰：「我若不斬龍且，擒范增，誓必刎此首，以為先生溺器也。」良曰：「今不造冊，恐主上怪責，將何以為言？」蕭何曰：「某亦何以覆命？」信曰：「二公不必執一，某即同二公赴滎陽見漢王，言明二公無事。」茶罷，信起身相屬曰：「明日願同二公星夜偕往，楚使亦當殺之，以彰其罪。」何曰：「不可！兩國相爭，不斬敵使，雖殺之無益也。」信曰：「然。」蕭何即將攢造之人，盡數打發出丞相府，韓信告辭回宅，街市居民，盡道今日我等得生，多虧元帥回阻，丞相不降楚矣，信聞之甚喜。次日整點本部人馬，同蕭何、張良墾夜赴滎陽來。<br />
　　卻說韓信人馬到滎陽，張良先入城見漢王，備說智賺韓信一節：「今已起兵前來伐楚，大王只依臣言，如此如此。」王大喜，隨有左右來報：「蕭何、韓信在外伺候來見。」二人入內，王曰：「不聽將軍之諫，致有睢水之敗，今喜遠來，甚慰我心。」又安撫蕭何曰：「自褒中相別，多得丞相撫治百姓，籌運糧儲，軍不乏用，皆公之績也！」何曰：「仰托大王洪福，地方鎮靜，又喜得關中之地，雖有睢水之敗，終可復也。」韓信至前俯伏曰：「臣蒙大王命，鎮守三秦，且喜盜賊屏息，各郡縣安撫無事，一向臣多病，退居咸陽，未得發兵救援睢水之敗。昨因子房到咸陽，欲將關中之地，仍還於楚，臣聞此不勝驚惶，臣仰賴大王威德，得復關中，未及數月，豈可因一敗，而遽降於楚，使天下諸侯聞之，共相恥笑。」王曰：「大兵既失，太公被虜，又聞燕齊數大國，皆降於楚，楚勢益勝；況將軍一人之力，恐難為敵，以此致書項王，項王亦曾對漢使曰：『韓信遇老革章邯，尚敢出頭，若遇我兵，則逃避南山之下，眉目不敢舒也！』隨使遣來，要所得關中戶口。子房因往咸陽會蕭何，星夜攢造冊籍，以我之見，似決意降楚，料將軍前日下三秦之時，未遇勁敵，若遇前日項王睢水大戰，力敵漢將六十餘員，將軍膽落地矣！」韓信聞王言，面赤大叫曰：「大王長楚之威風，滅信之銳氣，信今統本部人馬，只一陣要破楚王，片甲不歸，生擒獻俘於陛下！」王起身曰：「將軍既要破楚，有何妙策，願聞金玉？」韓信近前道數句言語，便要破楚，未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>