<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十三回　韓信暗計智章平</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十三回</br>　　韓信暗計智章平</font></h4>
			　　不說二將聽令而去。且說大散關守關者，乃副將章平，知漢王差樊噲修棧道，興兵東證，又兼日前范亞父累次有檄，著章平用心守把散關，但有消息，不可輕動，顧先傳報三秦，早作預備。今聞樊噲修棧道，又聞拜韓信為將，急差人申報雍王，備說漢王拜韓信為將，差樊噲修棧道，指日必興兵出褒中。章邯聞報大喜，語左右曰：「韓信在楚，一籌不展，棄楚歸漢，不過備數使令可也，漢王無知，卻拜為大將。況韓信素無重望，一旦為將，人心決然不服，三軍何以調遣？將士何以用命？就如棧道數百里燒絕，一時如何修完？此等行兵，不過延歲月，徒為口悅耳！」左右曰：「一向范亞父屢次有檄文來，著大王嚴加防備，正恐漢兵入寇。今章平來報，想是緊急，大王須當預備人馬，再遣一大將，協同章平守把，庶不失事。」邯曰：「棧道工程甚大，人馬急難登涉，待果入寇，再有傳報，那時動兵不遲。此信不過遙度，恐非事實。」遂收下來文，打發差人，且曰：「待有的實，再來報知。」章邯坦然如舊，不作準備。差人回報章平，備說雍王不肯聽信，待有的實，再去通報。章平以此亦不作預備。<br />
　　只見關下守關軍士，忽然報說：「見今有漢家修棧道人夫一百名，因受苦不過，逃來投降。」章平大喜曰：「我正要問他來歷，快著他上關來！」不多時，守關軍卒帶領一起人夫上門來投降。章平曰：「爾等是何處人？為何逃來，恐是詐來投降。空自討死耳！」眾人便哭道：「我等是普安郡民丁，漢王借來修棧道。終日又無供給，樊噲又是個急躁的人，被他日逐催逼做工。況棧道又險峻，限一個月要完，就是一二年卻也不能完！漢王卻拜韓信為將，眾軍士又不服，近日逃了許多，空自說興兵，又不見動靜，料不能成事！我眾人雖是民夫，中間這兩個為頭的總甲，都是有好武藝，願投將軍麾下，乾些功勞，帶挈我眾人吃頓飽飯，豈敢有別心？」章平便叫為頭那兩個人來，問曰：「汝二人叫甚名字？」兩個向前稟復道：「我二人原是普安郡獵戶出身，一名姚龍，一名靳武。本郡因漢王借民夫，無人押解，卻著我二人作總甲，管領眾人。不想到棧道，見工程浩大，又無口糧，終日痛打不過，又不敢回普安郡去，因此帶眾人逃來將軍麾下，情願守更看鋪，討些口糧，以延生命，待太平時回家。」說罷淚如雨下。章平又問：「漢王如何拜韓信為大將？」姚龍曰：「只因韓信談論兵機，見他說得有理，後來蕭何舉薦，遂拜他為將，一營軍士不服，樊噲十分怨恨，近日將佐走了許多，漢王亦自懊悔。」章平見他說的著實，與自己打聽言語一般，遂留二人帳下聽用。二人凡事謹慎小心，章平委托一兩件事，便於得停當，又與上下人和睦，一關上人無一個不愛敬他，以此章平寸步不離左右，旬日之間，拜他為大旗牌官，凡關上大小事，通與他二人計議，二人一一應答不差，章平甚喜，卻將這來歷差人備細飛報與章邯，邯聽說，通不作準備。<br />
　　不意范增一日在彭城因觀乾象，見西南旺氣沖天而起，各處將星散亂，因思：「此必是劉邦漢中兵起。」又思：「韓信棄楚歸漢，定然大用。近年霸王在彭城，不修仁政，專尚殺伐，諸侯背叛，六國縱橫，齊國尤甚，若使漢王舉兵而東，易如破竹。」次日將此事奏知霸王，王遂喚季良、季恒：「汝二人可領兵三千，前赴廢丘，與章邯說知，用心守關，以防漢兵，仍巡查各關津要害之處，俱要嚴加防守。」二人領命，徑來廢丘。一日到廢丘，且進城見雍王，備道前事。章邯歎曰：「主上過勞聖心，范亞父何消多慮？」遂將章平所具申文，與季良、季恒曰：「觀此申文，便知漢王起兵來歷。」二人看罷，亦歎曰：「觀此用兵，漢王決不能勝也！亞父終日只是憂心，惟恐漢王重用韓信；我等想來，韓信乞食漂母，受辱胯下，資身無策，在楚無能，今拜為將，人心決不欽服，況棧道甚險，幾時方能修完？可見漢王用人不當，調兵無法！亞父何須遠慮？但我二人奉王命而來，大王亦當遵守。」章邯置酒管待二將，仍將調來人馬，另立一寨屯住。即將原來檄文，飛報各處隘口把守。仍另行一角文書，與章平知會。<br />
　　不說章邯等防守，且說韓信整點人馬完備，請漢王擇日啟行。眾將士各面面相覷道：「棧道尚不曾修完，元帥如何便要東征？卻從那條路出師？」各人不知來歷，又不敢動問，密來奏漢王，王差人召蕭何入內，王曰：「韓元帥今早請朕車駕東征。樊先鋒修補棧道未完，卻從那條路進兵？卿可往信處一問，以解朕疑。」蕭何領王命，當夜就到信宅。此時韓信正在燈下查點各路起兵文書，尚未寢歇，只見有人擊門，當有門吏問明，即傳入內：「有蕭丞相過訪。」韓信急整衣冠出，分賓主而坐。蕭何近前附耳曰：「今早元帥請王車駕東征，王疑大軍不知從何路進發，差蕭何前來請明，乞示方略。」信曰：「丞相昔日與子房相別，燒絕棧道，定知此路，丞相又何下問？」何曰：「當時雖知有路，未聞其詳。又見將軍差樊噲修整棧道，以此致疑。」信曰：「此乃明修棧道，使章邯不為準備，我卻從陳倉小路進發，不五日就到散關，使平以我兵如從天而降也，此乃暗度陳倉耳。到關之日，便要破關，管教車駕不動弓矢，自能過關。丞相幸將此言，回奏知漢王，不必聖慮。」蕭何聞信此言甚喜，急來奏知漢王。王此時亦未寢歇，聽蕭何所奏，十分喜悅。次日，傳命大小文武將士，俱隨駕東征。<br />
　　卻說韓信到教軍場點閱人馬。漢王原帶來二十萬，續後添十五萬，韓信選本處並臨近郡縣人馬，又得十萬，共四十五萬，通作四大隊進發。卻著牙將孫興替樊噲帶管棧道工程，止留人夫三千名修理，以便川人來往，其餘盡數掣回。第一隊人馬，樊噲統領，帶牙將八員，逢山開路，遇水搭橋，凡有聲息，未可輕動，飛報後軍，待有軍令，然後出敵。第二隊人馬，夏侯嬰統領，帶牙將二十名，驍將十名，如先鋒勝，則催人馬攻擊剿殺，如先鋒不勝，急出人馬救接，如十分緊急，報入中軍，自有方略，不可退後。第三隊，韓信自統領，帶將佐四十員，分為四十小隊，左右前後，聽候調遣。第四隊，卻是漢王同大小文武百官總領，仍著傅寬、周昌監押，如有緩急，以便遣用。這四大隊之中，仍有各項分派，隨材使用，俱各不同。寫成圖本進漢王看畢，稱羨不已。韓信調度人馬已畢，請漢王車駕並文武百官到東門外高阜處，看韓元帥出師。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>