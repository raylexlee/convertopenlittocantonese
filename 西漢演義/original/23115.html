<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第六十五回　漢周苛樅公死節</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十五回</br>　　漢周苛樅公死節</font></h4>
			　　卻說季布、龍且領人馬追趕漢王，連趕三日，追趕不上，軍士疲乏，暫屯兵於鄭村。有前哨人來報：「漢王人成皋，有英布、彭越兩路救兵將到，楚兵不敢前進。」季布曰：「漢王既有救兵，不可追趕，不若回滎陽，與霸王會兵，或保彭城，或攻成皋，隨霸王定奪。」龍且曰：「將軍所見，正合吾意。」即撥轉人馬回滎陽，來見霸王。具說漢王入成皋，有英布、彭越二處人馬救應，因此不敢追趕。霸王曰：「彭城空虛，無人看守，如攻成皋，一時便難取勝，不若且取了滎陽回彭城，再整精兵破成皋，擒劉邦不遲。」遂吩咐三軍，加力攻打滎陽四門，限五日內要攻破。項王催打東門，季布催打南門，龍且催打西門，鍾離昧攻打北門，四門金鼓振大，火炮火箭雲梯各項，一齊攻打。城內有周苛、樅公晝夜巡視，嚴督軍士防守，灰瓶石子蠻牌周圍遮架，攻打五日亦不能下。<br />
　　卻說魏豹因漢王饒死，罷閒在滎陽住居。見霸王攻打城不下，遂乘馬帶領從人，到城上與周苛、樅公曰：「漢王棄城而走，以滎陽為廢地矣！二公堅守而不降，徒自受苦，似無益於國家。倘城一破，二公能與項王為敵乎？」樅公、周苛大怒曰「汝乃反覆小人，狗彘不如，乃敢妄為議論，以惑軍心！且漢王臨行，以滎陽付吾二人，我二人足能堅守。今未經數日，即開門投降，苟圖富貴，不恤大義，上負君恩，下負民望，有忠心以報國顧如是乎？我頸可斷，此志不可移也！留汝終為後患。」即揪住豹發，一刀斬於城上，梟首以示三軍曰：「魏豹欲內應，因而斬之。汝等當用心守城，勿懷二心！」眾軍士曰：「願同二位將軍死力守拒，決不敢退避。」項王聞知，愈加忿怒，命諸將殿督攻打。只見城內，築起土城來，以示重壘嚴固，楚軍見之，各有退志。<br />
　　又過十日，城益不能下。霸王召項伯、鍾離昧等計議曰：「滎陽久不能下，爾等有何法？」項伯曰：「攻城之法，惟患軍士不肯用力耳。若一人捨死，舉火燒燬城樓，眾軍士一擁而上，城必破矣！若遷延日久，漢王會請侯而來，滎陽終非楚有也。」霸王曰：「今日務要攻破！」遂督率諸將，急催三軍上雲梯攻城，城上石子灰瓶打下來。眾楚軍方欲退後，霸王大怒，命諸將各持槍亦攀躋而上，初被打傷數十人，隨後楚軍一擁齊上城來，這些漢兵攔阻不住，周苛、樅公欲急刀舉往下齊砍，早被龍且左執蠻牌，右手舉槍，架住寶刀，一躍而前。眾軍士陸續隨後，盡數上城，將樅公捉住。周苛下城，整點人馬，與楚交戰。季布、鍾離昧將東門角樓放火起來，早塌下一角，城即時破矣。楚兵趁勢一齊殺進城來，周苛如何抵當得住？奔西門而走，龍且一馬隨後追趕不題。<br />
　　且說樅公被眾軍士捉住，來見霸王，霸王曰：「量汝一匹夫，有何武勇，力敢抗拒天兵？今被擒來，若肯委心歸降，即封汝為滎陽太守，仍令管領滎陽郡事。汝心下如伺？」樅公曰：「城破被擒，勢窮力竭，有死而已，豈有歸順之理？請王早賜誅戮，以全臣節！」霸王見樅公忠義慷慨，甚憐之。又令季布從容說曰：「大丈夫建功立業，以成美名，乃為豪傑。豈可甘受其死，而寂寂無聞於世，寧不甚可惜耶？」樅公曰：「生順死安，惟求此心無愧耳！吾今竭力守城，已盡此心。楚兵勢盛，蹴爾城破，非我志衰氣餒，乃力不能支也。汝今委曲下說辭，欲我歸降，今日雖降，明日又叛矣！惟知有漢，不知有楚，忠心不二，萬金不易也。」季布見說樅公不動，回見霸王曰：「樅公心如鐵石，延頸不避其死，且云今日雖降，明日又叛，觀此言則不欲歸降可知矣，陛下何必重留意耶？」霸王曰：「彼既不降，命左右牽出斬之。」樅公臨死之時，神色不變，眾軍士莫不歎惜。<br />
　　龍且追趕周苛前到大林，只見周苛勒馬橫刀，單等楚兵到來。龍且迫至，大呼曰：「周苛！爾漢王已逃難不知所往，孤城已破，妻子被擒，爾何抗拒天兵，不早歸降，何癡愚之甚耶？」苛曰：「為臣死忠，為子死孝，城破失守，此心已負愧多矣，若復俯首歸降，何面目立身大地間哉？」揮刀直取龍且，龍且大怒，舉槍拍馬交還，戰在一處。約鬥二十回合，周苛撥馬望大林中逃走，不防樹枝鉤住戰袍，急難脫身，龍且馬已近前，舉槍高叫曰「汝若歸降，免汝一死！」周苛猶將手中刀，欲斷樹枝，急要奔走。楚兵大隊人馬俱到，圍住大林，將周苛捉住。龍且帶領回楚營見霸王，王曰：「樅公已降楚矣，汝若歸降，仍封汝為萬戶侯。」苛曰：「樅公、紀信與臣，皆漢廷人物，豈肯依從暴楚而苟延性命耶？」霸王大怒，令左右急設油鑊，將周苛烹之。<br />
　　霸王大怒進城，欲盡將滎陽百姓屠之，項伯止之曰：「不可！陛下所與爭鋒者，漢也；百姓皆陛下赤子，初無罪焉，若盡屠之，不亦傷天下之心乎？陛下可撫恤以安其心。暫住數日，仍取成皋，以絕劉邦歸路，使無所往，邦必降矣。劉邦降，再遣兵救齊，使為羽翼，則楚不孤立而大事定矣。」霸王從其言，暫屯兵於滎陽，整點人馬後取成皋不題。<br />
　　卻說漢王屯兵於成皋，召張良、陳平計議曰：「韓信、張耳久住趙地，聞吾前日在滎陽受圍，亦不來救應，見今差人取英布、彭越二處人馬，又不日到來。昨聞滎陽已被楚兵打破，樅公、周苛死節，早晚霸王決來攻取成皋，如之奈何？」良曰：「取英布、彭越已一月矣，日下將到。大王可差人往彭城，遙為之勢。項王聞攻取彭城，在此決不敢久住，此謂擊彭城所以解成皋也。」王即日差王陵往沛縣葬母，以慰久懷，就與精兵五千攻彭城，從僻路星夜進發。<br />
　　且說霸王傳旨，大兵自滎陽起行，前來成皋，離城二十里安營。次日，霸王親來城下，調度人馬攻城。漢王因見楚兵在滎陽，離此不遠，知楚王定來攻取成皋，預先準備韓信所置戰車，周圍排設嚴密，專等楚兵到來，霸王到城下，調遣人馬，只見成皋西門密排戰車，嚴整隊伍，知漢兵有準備，不敢徑來攻打，離城十里遠，金鼓大作，搖旗吶喊，若有攻擊之勢，而不敢近城。漢兵亦扎住不動，兩邊相拒數日，俱未交戰。<br />
　　忽彭城有人來報：「王陵領兵攻打彭城甚急。」又有人報：「彭越斷截楚糧道，見今取外黃十七縣。」又有探馬來報：「英布大兵已過南溪口，離成皋不遠。」一時三處報來。霸王召項伯、鍾離昧議曰：「成皋既不可遽下，彭城又恐有失，英布救兵又到，楚兵首尾不能相應，諸將有何良策？」項伯等曰：「不若今晚徐徐退去，誅彭越於外黃，抵英布於南溪，拒王陵以守彭城，此救急一時之計也。惟陛下熟思之！」霸王從其言，即吩咐：「今晚三軍漸次退回，朕親自斷後。」不知楚兵如何退去？且待下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>