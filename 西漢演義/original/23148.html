<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第九十八回　漢帝封趙王如意</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十八回</br>　　漢帝封趙王如意</font></h4>
			　　帝因戚姬涕泣，遂撫諭之曰：「我前日徵陳豨，駐兵邯鄲，我見此地風俗淳厚，人民庶富，前有燕台之阻，後有漳河之險，地方千里，人多豪傑，若此地建都，亦不在長安之下：我明日出朝，就封如意為趙王，建都邯鄲，使彼終身快樂，且又離關中甚遠，乃重耳遠害之道也。」姬曰：「封如意力趙王，深感陛下洪恩，但如意幼小，須得一人輔之，庶可以保守疆土。」帝曰：「待明日於群臣之中，揀選一奇謀之士以輔之，料萬安無事。」姬拜謝，置酒與帝歡飲。<br />
　　次日，帝升殿，與文武群臣會議：「太子既不可易，但如意年漸長成，不可久留宮中，朕欲封如意為趙王，建都邯鄲，卿等以為何如？」群臣曰：「若封如意為趙王，甚合公論。」帝曰：「封如意為趙王，須得一老成大臣輔之，庶得朝夕教導，卿等以為何人足當此任？」蕭何曰：「唯御史大夫周昌，其人公正明爽，足可輔之。」帝曰：」正合吾意。」於是召周昌，欲同如意赴趙建都，昌曰：「陛下既命臣輔佐，敢不從命？但須依臣三事，仍望陛下寫手敕以戒之，庶保無事。」帝曰：「那三事？」昌曰：「第一不可復入朝，恐地方無人保守，又防人謀害，第二退守本國，謙以自御，聽臣諫勸。第三不可時常與戚娘娘通問音信，恐被人識破，則母子不能自保，若依此三事，臣方可輔之。」帝曰：「此三事亦甚易。」隨寫手敕付趙王收照。遂命車駕送如意出城。如意臨行來別戚姬，姬曰：「吾與爾今日別離，又不知『何日相見？」母子抱頭放聲大哭，左右無不墜淚，是日如意出城，帝送至郊外，灑淚而別，周昌亦同趙王赴邯鄲不題。<br />
　　卻說帝正欲進城，只見一人手執詞狀，向帝駕前聲言：「蕭丞相將上林中空地召民耕種，以公家之物而要買人心，實懷不忠，乞陛下察之。」帝聞奏大怒曰：「蕭何受賈人財物，卻將吾上林空地，與民佃種，甚非臣道。」急令廷尉械繫之。蕭何被係亦不分辯，遂下獄。數日，有王衛尉叩闕上言曰：」蕭丞相有何罪，陛下乃械係下獄耶？」帝曰：「受賈人財物，以吾苑地求租於民。吾故繫之。」王衛尉曰：「有便於民而請之，真宰相事也，且陛下此數載來，陳豨、英布反，以關中托丞相鎮守，當是之時，若關中以西少為推動，則國家非陛下有也。丞相不於此時為利，今卻乃利賈人之金乎？陛下忌小過而忘大德，臣故不避死而叩闕上言之，幸陛下察焉！」帝沉思半晌回答曰：「此寡人之過也。」是日，使內侍持節赦丞相蕭何出獄。何入內向帝謝恩，帝曰：「丞相為民請苑。真宰相之事也。吾不知而加罪，吾不過為桀紂主；丞相下獄，亦不分辯，則為賢宰相也：寡人之係公，正欲百姓聞吾之過也！」何曰：「陛下聖明，臣罪當係獄，又何分辯之有？」帝歎曰：「賢哉，何之為相也。」遂將妄告者殺之。<br />
　　張良聞何下獄，遂歎曰：「韓、彭、英布被誅，蕭何下獄，吾雖導引辟穀，尚處關中，況易太子之計，乃我所為，倘帝知之，吾罪亦難免矣！」遂尋訪四皓，計議欲往終南求仙，以避其難，各人約會相同。次日，張良同四皓見帝曰：「方今天下一統，四海宴然，太子仁孝素聞，禮賢下士，足可以繼萬年之統，臣四皓年各八十，不能起居；臣良衰病日侵，亦不堪任用。欲辭陛下，臣等前往終南山訪道，一切功名富貴，漠漠然無關於心，遠觀雲水，了身達命，得延數年，皆陛下之所賜也。」帝曰：「朕得先生以來，屢建奇功，未有酬報，前封為留侯，先生又未領受，今乃辭寡人而去，不識繼此可復得見乎？」良曰：「不敢請耳，固所願也。」帝又謂四皓曰：」卿等輔教太子，正望久相調護。今相從未久，又欲遠遁山林，復埋名韜跡，是何心哉？」四皓曰：「君子滿朝，善人當道，臣等衰朽之人，亦何益於國家？惟望陛下，放歸田裡，得休息餘年，臣等沒齒感恩當何如耶！」帝見眾人辭意懇切，去念已決，遂贈金帛之物，親步行出殿門之外，以目遙送，只見四皓、張良飄然而去，帝歎息不已。卻說漢帝因見張良歸山，一日追思開國功臣：「其間有與朕起首布衣者；有背楚歸朕，建立大功者；有續後隨朕徵進，屢有奇謀妙算，足成偉績者；雖曾犯罪，或遭誅戮，然興劉滅楚之功，實不可混，朕欲建立一閣，將功臣名姓容貌，圖畫於上，以示後世子孫，使不忘其初，亦見我大漢人才之盛也。」即命工匠建立功臣閣，圖畫容貌，閣成，遂引太子觀看，一一指說功臣出處來歷。看到紀信，太子便說：「陛下若無此人，安得有今日？」又看夏侯嬰，太子便說：「臣若無此人，亦豈得今日為陛下子耶？」帝曰：「吾兒可謂不忘其本矣！」是日，即召紀信子紀通，夏侯嬰，重加賞齎。二人領受，謝恩出內。人人贊歎，盡說太子仁德。帝聞之甚喜。<br />
　　忽有一人大叫曰：「陛下與殿下念紀信、夏侯嬰之功，獨不念臣父有莫大之功，而不復念，是陛下獨忘之矣。」漢帝看其人，未知是誰？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>