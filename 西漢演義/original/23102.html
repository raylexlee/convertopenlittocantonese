<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十二回　樊噲擒伏司馬卬</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　樊噲擒伏司馬卬</font></h4>
			　　且說韓信人馬，到了河內郡，離城五十里，安下營寨，有殷王預知韓信兵到來，離城三十里下營，各門設人馬防守，殷王司馬卬有大將孫寅，副將魏亨，謀士都萬達，眾人聞韓信人馬到來，與卬會議，卬曰：「韓信兵勢眾大，又兼詭計甚多，卿等有何良策？」都萬達曰：「以臣愚見，且著三軍，嚴加防守，一邊差人報知霸王，遣兵來救援，河內可保無事。若與對敵，恐難取勝。」孫寅曰：「韓信遠來，利在速戰，豈容坐待救軍至而後攻賊耶，一面差人求救於楚，一面出城對敵，倘勝則韓信必走，如不勝則固守，未為晚也。」卬曰：「寅之言是也。」遂遣使修書，求救於楚。<br />
　　孫寅等領一枝人馬，出河內與韓信對敵，信曰：「汝殷王不知天時，不曉人事，各國諸侯望風歸降，況汝偏邦小國，乃敢抗拒天兵耶？」寅曰：「汝漢王已得咸陽，苟延性命足矣，尚不知止，復差汝來送死也！」韓信背後樊噲大怒，一馬衝出，與孫寅交戰，二將兵器齊舉，戰五十合，不分勝敗，魏亨見孫寅戰樊噲不下，急舉刀出馬助戰，韓信陣上走出兩員大將薛歐、陳沛，各舉兵器，截戰魏亨，五員大將，戰在一處，起一縷征塵，滿天殺氣，正在戰鬥中間，司馬卬城上望見，急領一枝精兵，開了城門，放下吊橋，突出軍前，一聲炮響，衝殺漢兵。這邊二將勒回馬，退下陣來，韓信見司馬卬衝來，急著周勃、柴武、盧縮、靳歙領大隊人馬抵住，信高處大呼曰：「如有一人退後者，即斬首示眾！」以此眾人扎住營盤不動。司馬卬連衝三陣，見信兵不動，急撥轉人馬進城。韓信卻催漢兵追殺，司馬卬人馬俱進城矣，此日彼此俱未折兵。韓信傳令且回營休息人馬，預備攻城。<br />
　　有司馬卬遣使臣一儒赴彭城求救，儒到彭城，霸王已起兵徵齊梁未回，便到齊梁來見霸王，將表文呈上。表曰：<br />
　　殷王臣司馬卬頓首上言：劉邦失職，入寇關中，三秦敗亡，咸陽被虜，郡縣承風，二魏離叛，兵圍河內，事在急危，蓋河內乃關中之要害，西楚之襟喉也；此地失守，河東振動，陛下疆土，漢得其半。言至於此，臣實寒心！伏乞早發救兵，急為經畫，齊梁可緩，漢兵為要，廟堂之議，當為預定；燎眉之勢，懸望救援，若或少行延緩，陛下貽宵旰之憂，臣等為亡國之虜矣！臨表涕泣，不勝惶懇之至。<br />
　　霸王覽表大驚曰：「不意劉邦兵到河內，一旦如此猖獗！」急召范增議曰：「朕今齊梁未下，不便遽離此地；欲差人往救，又恐不得其人。亞父以為如何？」增曰：「必得陛下親征，方可以御漢兵。但齊梁未下，又不可速往，今且差大將項莊、季布二將，領兵三萬，前赴河內防護。待齊梁既定，陛下就統大兵徵進，調各路諸侯協防，此為上策。」霸王曰：「然。」遂遣項莊、季布救護不題。<br />
　　卻說韓信圍河內日久，司馬卬只是堅壁不出。信密與請將計議曰：「司馬卬城高池深，一時難破，又不見人馬出來對敵，倘救兵或至，裡應外合，反中其計。爾等必須如此如此，方可取勝。」諸將聽令，各調人馬，分頭行事，次日，韓信將四門人馬，徐徐盡散，令各營預備行李，偃旗息鼓，若有退兵之狀。<br />
　　城上見如此模樣，便報知司馬卬，說韓信人馬，今日金鼓不響，漸次退後，不知何意。卬急到城上觀望，果見韓信兵退盡，便召謀士都萬達等計議曰：「韓信兵退，必是打聽救兵到來，或是霸王親征，因此人馬盡退，不然如何忽然一夜將人馬密密便退後而去？」都萬達曰：「韓信詭計甚多，雖是人馬一時退去，恐是詐退，或誘我兵出城追趕。卻埋伏兵馬攻劫，不可不嚴加防護，又須差的當人出城探聽，果是真實，方可追趕。」司馬卬即差精細數軍卒，出城打聽，行至十里外，村莊店中，遇見有幾個擔行灶的軍人，因買飯吃，便問道：「爾等如何不攻城，卻一時便起身？」那幾個軍人便道：「昨日有探事的來說，霸王從河北親統大兵，徑自攻打咸陽，漢王惶懼不敢出敵，一連有十數起飛馬來取韓元帥，以此一夜將人馬退盡，此時行了有六七十里之外。我們因是擔著行灶重物，又連日有疾，不得快走，又恐怕韓元帥點名。」其中又有說道：「元帥忙著救咸陽，那裡有暇點名。」<br />
　　那打聽的軍卒，聽了這話，又去各營問人，都是如此說，便回來一一將打聽的話，傳報與司馬卬曰：「此話是實，」便差孫寅、魏亨各領兵一萬，接連追趕，又自己統一萬五千，續後截殺，留五千人馬守城，開了城門，將三起大兵進發。追了五十里，不見動靜，又見兩邊樹木叢雜，孫寅傳令，且著後軍暫住，天色已晚，不可盡力追趕，恐防埋伏。一言未了，只見大林中，一聲炮響，閃出兩員大將，乃周勃、柴武也，二將躍馬前來戰孫寅。寅挺槍直取二將，戰未十數合，寅力怯，虛掩一槍，望後逃走：二將催動人馬，盡力追趕，後軍移動，自相踐踏，魏亨見前軍敗動，駐紮不定，往後便退。兵勢眾大，如山崩江沸一般，收煞不住。司馬卬大兵在後，反衝亂陣腳，卬大驚，撥回馬便走，不防山坡邊轉出一員大將來，與卬交戰，只一合，生擒於馬下。擒卬者，乃舞陽侯樊噲也，四邊火把沖天而起，孫寅、魂亨見楚兵大敗，夜晚各不相顧，又不知司馬卬在何處，漢兵漸次加添，重重疊疊，圍繞上來，孫寅、魏亨左衝有突，不能得出，韓信在高阜處傳令，著三軍大呼曰：「歸降者免死！」孫寅、魏亨見勢危急，遂各下馬降歸。數起飛馬報來，司馬卬被樊噲擒了，都萬達已開城投降，請元帥進城，安撫百姓，韓信催三軍前進，一面傳令，不可剿殺，遂長驅迸城。樊噲綁縛司馬卬來見韓信，信下階親解其縛，延之上坐，卬拜伏於地而言曰：「亡國之臣，蒙元帥不即加誅，足矣！何勞款曲如此耶？」信曰：「不然，漢王忠厚長者，專以仁義興師，不行殺伐，如公傾心吐膽，肯降漢王，不失封王也。」司馬卬大喜，傳檄於諸郡縣，未歸降者，悉招降之，於是韓信遂平定河內，使人飛報漢王去訖。<br />
　　且說項莊、季布人馬將近河內，知司馬卬被虜，韓信見今屯大兵於河內，二將大驚曰：「河內已失，吾二人前去，亦無益矣，不若回兵，奏過霸王，必須親領大兵與劉邦會戰，乃為良策。」季布曰：「公之言是也。」隨調轉人馬，來見霸王。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>