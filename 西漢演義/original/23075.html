<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十五回　項羽違約僭王號</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十五回</br>　　項羽違約僭王號</font></h4>
			　　魯公見秦父老宗室，齊聲發怨，欲盡殺之，只見范增急下馬至魯公前大呼曰：「不可！不可！昔劉邦入關，秋毫無犯，約法三章，深得民心。今大王恩信未施，先殺子嬰，卻又殺咸陽百姓，恐人心一失，天下不可圖也！」魯公曰：「我今率天下諸侯，共伐暴秦，子嬰乃秦王也，如何不殺？只百姓齊聲毀辱我，即是叛逆，若少存留，定為後患。」增曰：「昔魯公殺一無罪宮女，遂致九年旱澇；景公怒殺宮妃，台傾三里。只因無罪殺人，化為飛蝗，殘食五穀。故古人云，『一夫銜慨，六月飛霜；匹婦含冤，三年不雨。』今愁雲黑霧，因是無罪殺了子嬰，以致上天垂象。可憐百姓無辜，若行屠戮，有傷和氣。」范增正苦諫之間，只聞咸陽百姓喊聲不止，魯公愈加忿怒！不聽增諫，隨令英布催趲人馬，大肆屠戮。一時殺秦公子宗族八百餘人，文武百姓四千六百餘人，積屍滿市，流血滿渠。咸陽百姓，閉門關戶，路上通無人行。魯公尚怒氣不息，又要將咸陽一城百姓，盡數殺滅。范增見了，放聲大哭，復又向前攔住，以頭抵馬首而諫曰：「昔湯王時，天下大旱，湯以己為犧牲，禱於桑林之野，以六事自責，三日，遂大雨。湯捨身尚為百姓，況秦民無罪，今日屠戮，上干天和，大王獨不懼之乎？」魯公見增苦諫，然後傳下將令，著三軍收兵，遂徑入秦宮，周迴看了一遍，只見樓台掩映，殿宇巍峨，乃歎曰：「秦有如此富貴，不能守，可惜可惜！」增曰：「只因殘虐百姓，不聽苦諫，乃至此耳！」羽默然不答，遂出宮至本營。<br />
　　天色已晚，羽命掌燈，請范增議事，增至帳下，羽曰：「今既入關，已得玉璽，又殺了子嬰，秦已滅矣。天下不可一日無主，吾欲繼此而王於關中，先生之意，以為何如？」增曰：「諸將佐從明公游者，不過望封侯蔭子，攀龍附鳳，以享富貴耳，今聽公此舉，正合眾人之意。但須請命懷王，討一道詔旨，然後即王位，方名正言順，免天下議論。」羽曰：「善。」遂令項伯赴懷王處請命。<br />
　　一日，伯到彭城，致命懷王，懷王曰：「吾前已有命，但先入咸陽者為王，又何必請命？」伯又再拜致命曰：「魯公功高望重，沛公力弱勢孤，不若大王命魯公為王，足以鎮撫百姓。」懷王曰：「不然。信者，人君大寶也，前約已定，若復更張，是失信於天下。爾速回，但如約耳！」伯辭懷王，回見項羽，項羽曰：「懷王詔命如何？」伯曰：「懷王惟以先約為王，不肯發詔。我又再三懇告，但曰如約耳。」羽大怒曰：「懷王用乃吾家所立，又無徵討之功，何以得專主約也？況平定天下之績，皆諸將為我用力耳。今乃仰求於人，非大丈夫之所為也！」遂令擇日上號。范增曰：「尊號須要合古，又要稱上意，若要停當，必問張良。他多讀書，最知歷代尊號，如若合上意，便是忠於大王，若是欠當，就是欺昧不肯實說，大王當殺之，以正國法。」魯公隨即召張良。<br />
　　張良從灞上來，方欲見魯公，聞召即至。魯公曰：「我欲王關中，但未有尊號，聞汝多讀書，五世相韓，必知帝號，務要斟酌停當，要服天下諸侯。」良自思：「此必是范增見識，將這個擔子放著在我身上，若我正名上尊號，定致魯公猜疑，卻用讒言害我，我只從頭說起，隨他自揀。」張良便曰：「尊號各有不同，容臣細說，在大王揀用。自古聖帝明王，有天下必有國號，如三皇之後有五帝，是那五帝？少吳、顓頊、帝嚳、帝堯、帝舜也。少昊名摯，字青陽，姬姓也，以金德王天下，建都於曲阜，鳳凰來儀，遂以鳥名官，在位百年而後崩。顓頊，黃帝之孫，昌惠之子，亦姬姓也，以水承金，在北方，主冬。顓頊治天下，十二歲而冠，二十登帝位，以水紀官，在位七十八年，年九十八歲。帝嚳，亦姬姓也，其母不覺生而神異，以木承水，建都於毫州，在位七十八年，一百五歲而崩，帝堯姓伊祁氏，其母慶都，懷孕十四月而生堯於丹陵，命名曰放勛，眉有八彩，豐下銳上，十五歲佑帝摯，受封於唐，年二十登帝位，以火承木，建都於平陽，景星耀天，甘露下降，鳳凰止於庭，芝草生於郊，廚中有生肉脯，其薄如翣，鼓動則風生，使食物寒而不臭，在位五十年，舜攝位二十八年，壽一百一十八歲而崩，帝舜姓姚氏，其先出自顓頊，母見長虹，意感而生舜於姚墟，因姓姚氏，字都君，家於翼州，以土承火，年六十一歲即帝位，九十五歲使大禹攝政，壽一百歲而崩。此五帝也，蓋帝者，天號也，德配天地，不事幹戈，不行殺伐，揖遜有天下，大王可稱之乎？」羽尋思：「我殺了子嬰，以征誅天下，有愧五帝，似此不可以稱號。」乃曰：「帝號恐未穩，汝可說王號如何？」良曰：「五帝之後，有三王，夏、商、周是也。夏禹王姓姒，名文命，字高密，長於西羌，堯命為司空，繼父鯀治水，以金承土，都安邑，壽百歲；相繼十九王，共四百三十二年。殷乃帝嚳之後，姓姬，名履，字天乙，是謂成湯，身長九尺，肩四肘，有聖德，放桀於南巢，即天子之位，以水承金，年百歲而崩；相繼三十一王，享國六百二十九年。文王因商紂無道，修德政，三分天下有其二；武王繼立，觀兵於孟津之上，四年始伐紂，為天子，以木承水，年九十二歲而崩；相繼三十六王，享國八百六十六年。此三王也，克勤克儉，敦仁尚義，厚德好生，不私一身，而專為百姓，如治水之勞，禱雨之勤，諫紂致囚，皆是三王盛德，大王可稱之乎？」羽曰：「王號可稱，但不知王之下，又是何號？汝可再與我一說。」良曰：「王之下有五霸，齊桓公，宋襄公，秦穆公，晉文公，楚莊公，此五霸為天下除殘去暴，各霸一國，假仁尚義，威武強大，人皆恐懼，大王可稱之乎？」羽曰：「王號雖宜於古而下合於今，霸業雖合於今而未盡乎古。若合古今而兼有之，不若稱楚霸王。我生於楚，自淮以北為西夢，爾群臣草詔，當以我西楚霸王，頒行天下。」范增急出止之曰：「王號可稱，霸號不可稱。古人云：『大霸不過五，小霸不過三。』大王不可聽張良之言，誤稱霸王。」羽曰：「五霸享年最久，我之所行，正合五霸。今稱霸王，乃吾自立，張良不過分列三等，豈敢誤我？先生不可見錯！」范增低首不語，遂退帳後。羽重賞張良，擇日拜郊，佈告中外，遂稱為西楚霸王，王楚地九郡，以彭城為都，陽尊懷王為義帝，遷於江南彬州，實不用其命。<br />
　　又說秦府庫被沛公兵初入，各爭取財貨，已空虛矣，至是霸王費用不敷，欲要賞勞功臣將士，無處支給，因問范增曰：「眾將士隨我徵進，一向勞苦，今欲發府庫錢糧，以酬其功，但庫藏空虛，何以支給？」增曰：「此最容易：沛公先入咸陽，財貨所在，他盡知其詳，召沛公、張良來問他，必知下落。」霸王差人灞上，召沛公。只見張良聞知，急使人說與沛公可早來，如霸王問錢糧事，但云張良盡知。沛公依言遂來，見霸王畢，霸王曰：「爾先到咸陽，秦府庫錢糧，如何不見下落？」沛公曰：「秦府庫糧，臣初到未得細查，聞張良曾說他知下落。」霸王即召問張良：「爾知其詳，如何不說？」良曰：「大王不問及，臣不敢說，秦之寶貨錢糧，自孝昭累積到始皇，他家財富，天下無有其比，今日如何空虛，只因修驪山時將寶物財貨，費了一半，其餘蓋收入始皇墓中，後來胡亥又將府庫錢糧浪費，以此空虛。」霸王沉思一會，便問范增曰：「既寶貨在始皇墓中，何不差人掘開取出，以勞軍士？」增曰：「始皇墓中，不過陳設平日玩好之物，如何有財物？」良笑曰：「軍師不知也！聞始皇墓方圓八九里，高五十尺，以珠玉為星斗，以水銀作江何，以金銀圍繞其槨，以百寶設於柩前為珍玩，以宮女數百人為殉葬，六國奇寶，如珊瑚瑪瑙，翡翠琉璃，盡在始皇墳墓中，每夜半，常有光彩發現，如何無財物？」霸王聽說歆動，便要差人掘墓，增曰：「始皇雖無道，乃帝王墳墓，無故不可輕動，若掘開取物，其跡似劫墓矣！大王初即位，決不可為也。」霸王曰：「始皇無道，併吞六國，費天下之財，竭天下之力，殘虐百姓，甚於桀紂，焚書坑儒，惡貫天地。我今既殺子嬰，誅滅其族，此恨未解，正欲掘墓鞭屍，然後快於心也，豈獨愛秦之寶貨哉？」次日，遂領人馬十萬，來掘始皇墳墓。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>