<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第九十九回　長樂宮高帝拒醫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十九回</br>　　長樂宮高帝拒醫</font></h4>
			　　其人為誰？乃項伯之子項東也。東曰：「陛下昔日屯兵霸上，與楚相拒，楚王欲起兵劫寨，臣父以子房故舊，遂忘同姓，親冒矢石，直抵漢營，報知陛下，相與結好。續後回楚，復又與陛下解釋，以此霸王息兵，次日鴻門設宴，臣父又與項莊舞劍，極力與陛下維持，陛下得以無事。其後成皋，霸王置太公於俎上，又得臣父以言力阻，太公得以保全。臣父之功，不在紀信、夏侯嬰之下。陛下今日與殿下論功，一言不及臣父，因此臣隨侍從，遂冒死敢為陛下言之。」漢帝聞東之言，愕然自失曰：「寡人久欲結昔日之盟，復二姓之好，但連因各處徵討，未有暇時，今聞汝言，使我自愧。」是日，使傳命以少華公主與項東結親，令叔孫通議禮，擇日成婚，永結盟好。項東自此與公主合親，住居隆慶府，封東為昭信侯不題。<br />
　　卻說帝因徵英布為流矢所傷，舊病復作：又屢幸戚姬，遂成重疾，呂后與宮嬪議曰：「帝今有重疾，又終日尚在西宮，倘有不虞，何以定後事？」宮嬪曰：「此事當召絳、灌諸臣同殿下往西宮，勸帝回長樂宮養病，此是正理。若娘娘諫勸，恐帝終不聽。」後曰：「汝等所見甚有理。」即召審食其、呂澤，傳命召縧、灌諸大臣同殿下赴西官，請漢帝回宮。諸大臣曰：「娘娘聽見甚有理。」眾人即同殿下前到西宮，候於福順門之久，傳與官嬪。宮嬪報知漢帝，帝曰：「此必呂后見我有病，以此著太子同群臣，欲請我回宮。」威姬曰：「陛下若回宮，舍我在此．終被呂后所害，臣妾再不得見天顏矣！」言畢淚如雨下，拜伏於御榻之前。帝曰：「待諸臣進內，我自有話說。」遂傳旨著太子諸臣進內。<br />
　　太子與群臣入內，見帝面容黃瘦，四體沉重，叩首於御榻前哀告曰：「陛下春秋已高，又兼有疾，久在於此，雖朝夕歡樂，似非養聖之所，臣等愚見，欲奉迎陛下回正宮靜養，以保萬年，則太子之大孝，臣等之至願，兼盡之矣。」帝曰：「我之得疾，蓋因久於兵馬，此懷終日鬱鬱，所以困而成疾。今居於此，自覺心志舒暢，或可以保安，豈可復遷改他處？倘愈加潰亂，非汝等所以慰我也。」有樊噲續到，拜伏於地曰：「陛下起自布衣，遍歷天下，誅秦滅項，何其壯也！今乃顧戀戚姬，遂忘初志，想娘娘與陛下同其患難，共成大業，不得與陛下相處正室，失天地配合之宜，臣等甚為陛下不取也。今殿下與群臣冒罪哀請，陛下若復執一不回正宮，又失父子之情，君臣之義，陛下何以示法萬世乎？」帝見群臣哀請之至，不得已，遂起，扶病過長樂宮養病。戚姬送帝回正宮，拜見呂后畢，仍回西宮不題。<br />
　　且說呂后與群臣計議，欲請名醫看疾，陳平曰：「此去長安二百餘里，櫟陽北山下，有一醫人，極知脈理，善療諸病。娘娘可差人以禮請來看視，或能治之也。」後即具禮差人，前赴櫟陽請醫，一日醫人至長安，入內先見呂后，呂后備將帝所得病症一一告知，醫人曰：「此病雖沉重，然帝元氣素壯健，若以良藥，漸漸調理，敢保萬安。」後喜曰：「汝若能以治之，必重加封賞，富貴不輕也。」後遂引醫入內見帝，醫奏曰：「陛下之疾，亦不難治，料加以良藥，旬日即愈也。」於是帝嫚罵曰：「何乃引此山野匹夫，妄為可否耶？我起自布衣，提三尺劍，遂取天下，豈非天乎？我命在天，雖扁鵲神醫，亦何益哉！」帝堅意不使醫治病。帝賜金五十斤，仍發回櫟陽。<br />
　　漢帝自此飲食少進，病益沉重。呂后朝夕侍於左右，因問：「陛下萬一萬歲後，蕭相國死後，誰可以代之？」帝曰：「曹參可。」又問其次，帝曰：「王陵可，陵少戇，陳平可以佐之，陳平智有餘，然難以獨任。周勃重厚少文，然安劉氏者必勃也，可令為太尉。」呂后復問其次，帝曰：「此後亦非我所知也。」太子亦入內問疾，帝曰：「吾老矣，此疾不可起，汝仁厚有餘，足可以保天下，但趙王如意，母於之命，皆賴汝保全，父之所愛者，子亦愛之，然後為孝，汝當識之！」太子曰：「君父之恩，手足之情，二者皆不可失。陛下善保龍體，他念不足慮也。」帝囑之後，病勢愈重，遂不復言。乃於大漢十二年，夏四月甲辰，帝崩於長樂宮，原高帝生於秦昭王五十一年，崩於是年，壽六十三歲。帝崩四日後，呂后秘不發喪，召呂澤、審食其計議，立意要謀害功臣，未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>