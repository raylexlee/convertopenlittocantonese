<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十八回　韓信用計取咸陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十八回</br>　　韓信用計取咸陽</font></h4>
			　　卻說漢王離櫟陽至高奴，與韓信約會，王謝曰：「前日蕭何推薦將軍，寡人用之，果建大功。非將軍妙謀神算，何以至此？」信曰：「此非信之能，乃王威武所及，三秦束手而降也。」王曰：「將軍已破三秦矣，咸陽指日可得，但不知何日起兵？」信曰：「咸陽不難取，所患章邯雖逃於桃林，離廢丘不遠，倘乘漢兵過關中，復舉兵而西，仍取廢丘，據險以阻漢之糧，不亦深為後患乎？」王曰：「如之奈何？」信曰：「王同眾將暫住於高奴，臣親領一旅之師，前赴桃林，誅卻章邯，則除後患矣。」王大喜。信次日領兵一萬，帶樊噲、周勃、柴武、辛奇四將，征伐桃林。<br />
　　且說章邯箭瘡方平復，正欲差人催楚救兵，復取廢丘，聞人來報，韓信人馬離桃林不遠。邯曰：「前日誤中胯夫奸計，今不知止，又來追逼，爾眾將齊心用力，務要與胯夫決個雌雄！」孫安曰：「以臣愚見，只可深溝高壘，待楚救兵來，此時不可與彼出戰，恐復中奸計。」邯曰：「楚王已報去許久，不見救兵到來，倘圍困日久，兵窮糧盡，愈難支矣！我兵利在速戰，不可怠緩。」遂不聽孫安之言，隨即吩咐呂馬通、季良、季恒、孫安，點兵五千，隨章邯殺出桃林城來。只見韓信兵至桃林，門旗開處，韓信出馬，高呼曰：「章邯早降，免汝一死！」邯怒曰：「胯夫敢與我決一死戰耶？」韓信方欲迎敵，只見陣後早有樊噲、周勃二將各挺兵器來戰章邯，章邯陣後呂馬通四將齊出截戰，兩邊鼓角齊嗚，喊聲振天，戰未數十回台，韓信見邯後軍漸漸轉動，呂馬通等各抵敵不住，即揮動漢兵，急令辛奇、柴武二將徑往陣後衝殺過去。邯兵勢弱，正欲逃走，怎當這支生力軍衝殺過去，章邯兵大敗，欲奔桃林，已被辛奇、柴武據住後路，韓信又著樊噲、周勃追殺，邯兵兩處不能救應，章邯見四邊無路，都是漢兵圍困，止呂馬通等十數人相隨，又兼箭瘡迸裂，疼痛不止，恐被韓信捉住，有辱威名，遂拔劍自刎：季良、季恒亦死於亂軍之中。<br />
　　呂馬通、孫安見章邯已死，急趨降旗下，情願納降，韓信鳴金收兵，著呂馬通、孫安近前，以言撫之曰：「汝二人可謂知天命矣！使章邯早來歸順，豈有今日？」安曰：」章將軍恃勇取敗，若聽某二人之諫，亦豈有今日耶？」信曰：「桃林城見有多少人馬？將佐還有幾人？」呂馬通曰：「城中人馬不上五百，再無將佐，其餘皆是百姓。」韓信遂傳令進城，信入城安撫百姓畢，次日三軍就起身回到高奴，領降將呂馬通、孫安朝見漢王。王乃封前職，隨軍聽用，待有功之日，再加封賞，二將拜謝，其餘降卒，各分入伍隊。大小將佐點視停當，起兵直進咸陽大路來。<br />
　　卻說咸陽守將司馬移、呂臣，一向在咸陽駐紮，累次申文飛報與項王，說漢王用韓信為將，下散關，破三秦，指日到咸陽，乞發救兵接應，不見救兵到來。正在惶懼之際，卻聞探馬來報，漢兵已過扶風，離咸陽不遠，司馬移與呂臣計議：「救兵未到，我等人馬不多，況三秦尚不能為敵，量此咸陽豈能堅守？近日城中百姓，聽見漢王到來，個個都有歸附之心，如之奈何？」呂臣曰：「再星夜差人討救兵，料范亞父定有區處。」司馬移，呂臣一邊照管人馬，上城防護不題。<br />
　　卻說韓信兵近咸陽，先差人打聽城中消息，數日差人來報：「咸陽司馬移、呂臣計議，只等救兵到來，方才出城迎敵，見今將咸陽城緊閉，城上人馬防護甚嚴。」信聽說，尋思咸陽城甚堅固，一時攻打，如何得破？須用智取，庶不延緩時日，遂喚呂馬通近帳下，信曰：「汝來歸漢，未建大功，今差汝帶領原降楚兵，就打原用旗號，並所得項王發下各路防守批文，汝帶在身邊，假作救兵，賺開城門，我卻遣兵一擁而入，咸陽垂手而得也，此便是將軍降漢一功績也！」呂馬通曰：」元帥將令，敢不從命，但批文印信雖真，月日不同，為之奈何？」信曰：「我隨軍亦有洗磨寫改之人。」就於文箱內檢出三秦原行批文，命酈生帶水文士李禹，此人極機巧，看了批文一遍，就到一僻靜去處，去不多時，將批文呈上與韓信看，日月俱改寫停當，各條字眼洗補不差分毫，儼然一新來批文也，信看罷大喜，遞與呂馬通收執，就點押原降楚兵，並原來旗號，又同孫安等共降兵五千，從涇渭迤北僻路，繞向東南而來，直抵灞陵，徑奔咸陽大路。韓信卻差樊噲、周勃、靳歙、柴武，領漢兵一萬，隨呂馬通後哨，徐徐而進，待賺開咸陽，乘機一擁而入，城上豎起漢家旗幟。眾將得令去訖。韓信請漢王且暫屯軍馬，打探咸陽消息，如漢兵已進城，待飛馬報來，車駕方可前進。<br />
　　且說呂馬通一干眾將，帶領原降楚兵，密從涇渭僻路繞到咸陽迤東大路而來。到了城下，報入城裡，司馬移、呂臣聞楚有救兵至，急上城見楚兵旗號，便問楚兵有甚明文？可打上來驗看，呂馬通策馬至城下，將原文書打上城，與司馬移、呂臣看了，見是印信文書，隨令軍士開城，放進楚兵來。呂馬通曰：「人馬二起，陸續進發，還有後哨快到，」那時楚兵緩緩進城，將近日落，後哨人馬已到城下，塵土沖天，軍勢甚大，司馬移看見，便傳令且著後哨人馬，屯在城外，明日進城。只見頭起人馬進動，勢不容已，後哨人馬，乘勢一擁便入。那傳令軍士便道：「後哨人馬且住！」那後哨為首數將，將傳令軍士手起搠翻五七人，眾軍士吶一聲喊，便殺起來，眾將徑奔城上，將司馬移、呂臣拿住，一刀一個殺了，提頭曉示眾人：「吾乃漢將樊噲、周勃、靳歙、柴武也。奉韓元帥將令，賺開城門，已將司馬移、呂臣殺了。汝等若是歸附，免致誅戮。」眾人齊聲曰：「漢王先到咸陽，該作關中之主，不想霸王背約，遷漢王於褒中去，我等終日思想。漢王今日到來，情願歸降。」樊噲大喜，便令豎起漢家赤幟，差人飛馬報知漢王，一邊安下營寨。<br />
　　一二日，漢王人馬到來，咸陽百姓扶老攜幼，出城三十里，簞食壺漿迎接漢王，跪伏在地曰：「自從陛下入褒中去，終日思想，不意今日復來咸陽，我等萬民之福也！」漢王安撫畢，進城，兩邊百姓各家門首設香案迎接。漢王至咸陽舊殿，打掃潔淨，升殿坐定，韓信領大小將佐朝見行禮畢，一邊傳旨張掛榜文，安撫百姓；一邊擺設酒筵，賞勞文武將士。宴畢，計議東征，信曰：「咸陽雖破，而關東有魏豹、申陽二王未歸附，倘項王率兵而來，會合二王，與漢兵為敵，恐三面受敵。則難與爭鋒矣。」漢王曰：「如之奈何？」信曰：「必得一奇謀之士，說楚且移兵伐齊，臣卻南破平陽魏豹，東破洛陽申陽，關東既定，項王不難敵也。」王便問那個謀士去說二王？只見中大夫陸賈奏曰：「昔日陛下西伐秦，臣於洛陽投見，遂入褒中。今三年未歸，臣父母妻子俱在洛陽，存亡未保，臣欲歸省父母，就用言說申陽歸漢，然後至平陽說魏豹；料二王必有遇焉。」王甚喜，遂取金十斤，賞賈為路費。<br />
　　當日賈辭漢王，先赴洛陽來。進城即到家中，父母妻子俱在，拜罷父母，與妻子相見，問候起居。父母曰：「多虧申王自從爾隨漢王西征，終日差人供給米糧衣服，一家得受溫飽，皆王之恩也。爾可朝見，謝王供給之恩。」賈聞說甚喜，遂整衣冠赴朝，前來見申陽，陽聞人報說陸賈回家，陽曰：「陸大夫隨漢王西伐，今經三年，凡有謀議大事，無人相語。今幸回家，可著人請來。」言未畢，門官來報，陸賈在府前伺候，陽曰：「快請進：」賈入朝見申陽，申陽笑容滿面，以手扶賈曰：「自從大夫從漢王西行，久未歸，家中每差人看管，載日望大夫回來，以慰所思。」賈曰：「臣奉命從漢王西伐，不意漢王苦留臣隨行，臣見漢王乃長者，既有苦留之意，臣不得已在褒中往居許久。昨破三秦至咸陽，臣告辭來見大王，家下父母妻子，蒙大王供給厚恩，父母妻子得以存活，不然則饑餓凍餒死矣！感大王之恩，雖粉骨碎身，不能報也」申陽又問：」漢王為人何如？」賈曰：「漢王寬仁大度，撫愛將士，今拜韓信為將，未及兩月以來，下散關，破三秦，智取咸陽，所到郡縣，望風歸附，真乃有道之君也！將來漢王決成大事。」申陽曰：「我亦聞漢王有德，久欲歸附，但楚之強大，不敢輕犯，倘我歸漢，霸王知道，決不乾罷，此位恐難保也。」賈曰：「漢王近日兵勢亦盛。又兼韓信用兵如神，若兵過洛陽，亦當遠迓，免彼攻擊也。」陽曰：「然。」陸賈初欲說陽歸漢，因見陽相待甚厚，不忍下說詞，又見父母妻子得所，遂安心留戀於洛陽，無復歸漢矣。<br />
　　漢王在咸陽等陸賈去二處說申陽，魏豹來降，久未見回音，正憂悶間，有人來報，司徒張子房出藍田，將至新豐，預先差人報人咸陽來。漢王聞張良將至，甚喜。隨差灌嬰、曹參出郭迎迓。韓信聞知，亦差薛歐、陳沛二將遠迎。漢王傳旨置辦酒席，與張良接風。王正在殿上等候，有人飛報入內：「張司徒已到朝門之外矣。」漢王下殿門，步行至承德門，遠見張良疾趨而來，王笑而言曰：「先生久不相見，使我終日懸想！」以手攜張良至殿上。張良拜伏在地曰：「自別陛下以來，雖未日侍左右，而此心無日不在王前也，臣別陛下時，曾告入關中於三件大事：說項王遷都彭城；使六國叛楚；尋一個興劉滅楚元帥，至咸陽與陛下相會。臣今三事皆已於畢，敬來咸陽相見陛下。」王大喜，扶良曰：「三事皆蒙先生勞神！邦今得出褒中，相會於此者，先生之功也！他日當勒名金石，萬代不磨矣！」良朝王畢，又與諸文武將佐相見，有韓信趨前謝曰：「蒙先生舉薦之力，漢王不次擢用，大遂所願，終身不敢忘盛德也。」良曰：「將軍累建有功，威名大振，可謂不負所舉矣。」只見殿上筵宴已設下，漢王召眾臣陪宴，親與張良把盞，君臣濟濟一堂，笙簧齊奏，其日甚樂，各散。<br />
　　次日，漢王與韓信、張良計議：「魏豹、申陽二處未歸附，陸賈去久未見回，倘楚兵西來，何以應之？」良曰：「陸賈歸洛陽，乃父母之邦。留戀故土，豈肯說申陽歸漢，魏豹素有虛名，妄自尊大，陸賈必難下說辭也，二處須臣一行，必隨機應變，鼓動其心，務使二王歸漢，那時韓將軍方好東怔。」信曰：「連日正想得先生妙算，方得二王歸附，若陸賈之行，不過托此以為回鄉之計也。」王曰：「但先生方來相會，不忍又勞遠行也。」良曰：「天下未定，豈容安居自得，飽食終日耶？臣今辭陛下就行，仍寫書表與楚，著專意伐齊，使無西來之意。臣到平陽、洛陽二處，料二王不勞陛下張弓矢而下也。」良辭漢王來說申陽、魏豹。不知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>