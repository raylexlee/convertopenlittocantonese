<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十六回　霸王封天下諸侯</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十六回</br>　　霸王封天下諸侯</font></h4>
			　　卻說霸王領兵至驪山，只見：蒼松籠殿宇，古柏映樓台。明堂容萬馬，山勢擁千蛟。石欄盤白玉，神路貫天衢。左右列獅駝虎豹象，東西列文武鐵衣郎。戟門壯麗，為千百年之規模；陵寢巍峨，有億萬載之形勢。<br />
　　霸王下馬到墓前，親監軍卒掘塚。那三軍吶一聲喊，人人奮力，個個爭先，斧聲振地，塵土遮天，鳥獸潛跡，狐狸喪膽。一連三日，大塚已開，不見正穴，百般搜尋，莫知墓所。霸王焦躁，急傳令有知穴者重加賞賜，只見一人高叫：「大王欲知穴道，惟小臣可以開得。」霸王看其人，乃英布也。霸王便問曰：「爾如何知始皇陵寢穴道？」布曰：「臣昔時曾修驪山大工，督管夫役修墓，所以盡知穴道。」霸王大喜，使命英布率領眾軍卒，自正北向正南，平掘有十丈長，入地有五丈深，遂有空隙處，又掘五六尺深，只見有石牌樓豎著，裡邊都是石城石門，再無土地，兩扇石門緊閉，英布便令軍士扒上城頭，有兩條石龍，一升一降，中間有石管心，用鐵錘打碎，裡面一聲響，管心落地，石門遂開。入到石城，中有大路，皆白石砌就，兩邊俱有欄杆，行有二里遠，方是墓門，惟開裡邊，有大殿、享殿、寢殿，三宮六院，蓋造十分齊整，寢殿中便是始皇靈柩，面前陳設寶貨，周圍堆積金銀六十萬，各樣寶物一百二十件，盡數起出。欲要擊碎始皇石柩，英布諫曰：「不可，此石槨也，內藏石柩，中有鐵箭鐵炮石子，若走動消息，裡邊箭炮石子打出，決傷軍士，不若仍用土填滿，庶幾無事。」霸王從其言，將金銀主貨載回賞軍。又見阿房宮樓閣華麗，光耀雲霄，聯絡不絕，霸王歎曰：「此秦之所以亡也，費盡天下財力，方成驪山、阿房二宮。我為王，留此故跡無用。」遂命軍士將阿房宮燒燬，相連宮院，盡皆延燒，三個月煙燄不絕。霸王燒盡阿房宮，遍咸陽城中，無一家不驚惶，無一人下怨恨。<br />
　　眾諸侯屯軍日久，各有思歸之念，因與范增計議曰：「我等長在此屯注，霸王又無封爵之賞，各地方倘有變亂，何以處之？」增曰：「我正欲奏知王上，不意諸公乃有此議。」隨同諸人來見霸王，進言曰：「天下諸侯各將士，隨陛下伐秦，俱有勤勞，今屯住日」，費用甚多，乞奏陛下，照功封賞，使各歸故土，深為便益。」霸王曰：「諸侯久住於此，正欲加封，卿等所奏，實合朕意。」因又與增密議：「昔懷王約先入關者王之，今沛公先入關，當王關中，就如照功加封，沛公亦當首先封王，必建都咸陽，但恐據關阻險，深為後患，以此待疑未決，先生有高見，早力區畫，然後好以次加封。」增曰：「巴蜀乃秦之罪地，山川險阻，地方艱苦，封沛公力漢王，亦不失為關中之地；卻將章邯、司馬欣、董翳封為三秦王，阻住漢中之路，使他南無所進，東無所歸，老死漢中，雖為加封，實是左遷也。」羽曰：「此計甚妙。」於是傳令著軍政司，核查諸侯並各將土功績，依次封賞。乃封沛公漢王，都南鄭，管四十一縣。其餘各有封賞，章邯為雍王，都廢丘，管上秦三十八具；司馬欣為塞王，都櫟陽，管下秦一十八具；董翳為翟王，都高奴，管中秦三十具；申陽為何南王，都洛陽，管河南二十縣；司馬中為殷王，都朝歌，管河南三十二縣；英布為九江王，都六台，管四十五縣；共敖為臨江王；吳芮為衡山王；田安力濟北王；魏豹為西魏王；張耳為常山王；臧茶為燕王；趙歇為代王；田橫為上齊王；田鬱為中齊王；鄭昌為韓王；陳勝為梁王；田榮為前齊王；田慶為前趙王；陳餘為北趙王；田市為交東王；項正為春勝君；項元為安勝君；范增為丞相，稱亞父；項伯為尚書令；鍾離昧為左司馬；丁公為左將軍；龍且為大司馬；季布為左司馬；雍齒為左將軍；劉存為後將軍；陳平為都尉；韓生為左諫議；武涉為右諫議；桓楚為大將軍；子英為引戰大將軍；子琪為大將軍；韓信為執戟郎。各封爵已畢，排設筵宴管待，遂頒詔傳佈中外不題。<br />
　　卻說沛公眾將，見封沛公為漢王，皆失色，莫不曰：「巴蜀秦之罪地，我主公先入咸陽，卻反左遷於漢中，此必范增之計也。不若會聚眾將，糾集人馬，與霸王對敵，務如懷王之約，庶免老死褒中。不然，決不能生還鄉里也！」樊噲高叫曰：「眾將說得是，我便為先鋒，同我殺霸王去。」漢王亦大怒曰：「王我於關中，建都咸陽，此乃懷王之約！今卻遷我於罪地，重山峻嶺，豈可以一朝居乎？」丞相蕭何等諫曰：「雖王漢中之惡，不猶愈於死乎？能詘於一人之下而伸於萬人之上者，湯武是也。臣願陛下王漢中，養其民以致賢人，收用已蜀，還定三秦，天下可圖也。」張良亦諫曰：「蜀雖秦之罪地，內有重山之固，外有峻岩之險，進可連並天下，退可距險而守。楚雖有百萬之眾，豈能寇我那？此正興漢之地，養武之國也。大王正當歡欣領命，指日即行可也。若少有不滿之意，彼必尋事致害，反中其計。范增終日只要害大王，大王尚不知機，反欲與楚作對。況楚兵強勢重，豈能與之抗乎？」漢王起謝曰：「若非先生之言，幾自誤矣！」酈食其曰：「居漢中有三利，若居關中有三害。何謂三利？蓋蜀地道路險，且人不知虛實，其利一也；操練軍卒，慣於登跌，其利二也；人心思歸，各相努力，其利三也。何謂三害，蓋豐沛雖為故鄉，韓魏臨境，易知邦內之事，其害一也；苟欲起兵卒以攻楚，范增必知深淺，易得防備攻擊，反生不測之患，其害二也；人心或動，莫不喜大而欺小，好強而怯弱，見楚家興旺，因而奔歸，大王誰與為守？此三害也。大王當忍勵，臥薪嚐膽，王業可圖，天下可得也。」漢王大喜，遂議啟行不題。<br />
　　范增忽思劉邦乃火命人，凡旗幟尚赤，今居漢中，乃西方，為金地，金得火，必成大器，急來見霸王曰：「劉邦封他為漢王，甚有不滿之意，諸將皆出山東人，又各爭忿不平，以為陛下背約。若不就此除之，決有後患。」霸王曰：「封詔已出，業已定矣，又何更張？」增曰：「明日眾諸將來見陛下，只問他：『我封汝為漢王，爾去褒中，去也不去？』他若言去，是自專矣；若言不去，是欲王關中矣，陛下即令斬之，以除此患。」王曰：「善。」次日，漢王等來見霸王，行禮畢，只見霸王問曰：「漢王，我封爾褒中，汝去也不去？即便說來！」漢王曰：「食君之祿，命懸於君手，怎敢說去也不去？臣譬如陛下馬也，鞭之則行，攬轡則止耳。」霸王笑曰：「卿可說善喻矣！」遂無殺漢王之意，及退回漢營，子房急求見口：「大王知今日之危乎？」漢王曰：「不知。」子房曰：「陛下洪福甚大！方才霸王問大王夫也不去，若不是大王善於答應，決有殺身之禍。」漢王聞說愕然，便問良曰：「似此久住，恐生不測，為之奈何？」良曰：「待臣會項伯、陳平，再作商量。大王可吩咐預修行裝，待霸王命下，即便起身，庶免謀害。」於是張良會項伯、陳平備說范增謀害之意，漢王今急欲起身，未有脫身之計，想二公必有妙算搭救，若他日漢王得地，決不敢忘今日也，陳平沉思半晌，向張良附耳雲如此如此，良曰：「此計甚妙。」不知陳平用何計，且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>