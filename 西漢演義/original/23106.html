<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十六回　漢王收兵入滎陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十六回</br>　　漢王收兵入滎陽</font></h4>
			　　話說來的人馬乃滕公夏侯嬰也，王見夏侯嬰，便問：「卿如何得離彭城？」嬰曰：「臣因司馬欣、董翳降楚，太公、娘娘困住，臣捨死入內，與楚兵對敵，連戰數次，力孤不能救，匹馬出西門，又見楚兵將二位殿下馱在馬上，正欲奔楚，被臣殺退楚兵，收敗殘人馬，救二位殿下從南小路趕來，今行兩日矣，不想幸遇大土。且喜二位殿下無恙。」漢王大哭曰：「太公，呂后不知性命如何？要此二子何用！」嬰曰：「太子，天下本也。大王雖有天下。使無太子，無以屬天下之心。」王然後召二子近前相見，語之曰：「將軍萬軍中捨死救汝兄弟，汝當牢記在心。倘他日得地，不可忘大恩也。」二子轉身拜謝。夏侯嬰俯伏在地曰：「臣托大王洪福，上天庇佑，非臣之能也。」是日屯兵於汴河之東，君臣方才會食，忽小卒報來，沿河一帶，塵土沖天而起，有一支人馬到來。王曰：「此必救兵，非楚兵也。」言未畢，只見紅旗閃的，劍戟輝映，旗上大書「興劉滅楚大元帥韓信」，一面旗書「司徒張良」，乃是張良、陳平招集敗殘漢兵三萬，打著韓信旗號一路跟尋而來，到此正遇漢王，二人甚喜：王曰：「二位先生，再三諫勸，今年不可興兵．寡人不聽。今果喪師失家，自負惶愧，又得先生領兵救應。深恨魏豹無謀匹夫，智疏才短，用兵無法，五十六萬兵被楚殺死三十餘萬，悔無及矣！」良曰：「大王不必深悔。但此處不可以安營，倘楚兵追來，何以禦敵？不若且急趨滎陽，暫屯人馬，仍以韓信為帥，以雪睢水之恨。」王曰：「然！」遂催兵赴滎陽大路來，守滎陽者，韓日休也，聞漢兵至，即出城迎接，漢王同張良等進城，屯住人馬，數日內，樊噲、周勃、王陵等一干眾將，陸續統到。魏豹惶恐，徑赴平陽去訖。<br />
　　丁公、雍齒領兵回見霸王，奏說劉邦遠遁，不能追及。范增曰：「邦雖敗，韓信尚未遇敵，昨用兵者，魏豹也，其人言過其實，劉邦不知而誤用之，所以致敗也。若韓信用兵，陛下不可輕敵。」霸王笑曰：「韓信在楚，已見其才矣，亞父何言之過耶？若有大才，昨同劉邦到彭城，無睢水之敗。觀此又何遠慮？」增退後。左右來報：「司馬欣、董翳拘太公、呂后來見。」霸王曰：「封爾兩人於中秦要地，汝見章邯失守，不協力往助，卻坐觀勝負，才漢兵一到，遂乃歸降。今見劉邦兵敗。復又降楚，反覆小人，要汝何用。」命左右斬訖報來。不一時，斬欣、翳二人於轅門外，懸頭號令。乃喚太公，呂后到帳下，王怒曰：「汝子劉邦封為漢中王，不安分奉職，乃敢入寇關中，侵我封土，一人叛逆，九族當誅，汝等捉來，難免一死。」范增急出止之曰：「不可！劉邦新敗，韓信尚在關中，倘夏興兵，當以太公、呂后為質，使劉邦繫念於此，終難以決勝負也。如若殺之，益結仇恨矣。」霸王以太公、呂后付虞子期收管，復領兵遠定齊地。<br />
　　齊王田橫久為楚兵所困，今見霸王新破漢王，軍威益振，遂開城歸降，於是齊地復屬於楚矣。霸王仍都彭城。彭越見漢兵敗退，徑投大梁，領本部人馬與漢王合兵，共據梁地。楚遣龍且領兵伐梁未下。英布因前追太公、呂后喪師，回見霸王，遭其叱辱，回守九江，因此便與楚有隙，且不題。<br />
　　卻說漢王屯兵滎陽，招集人馬，軍勢復大振，一日，與張良等計議曰：「今漢兵雖少振，但三軍無大將約束，恐難調用。韓信因前奪彼帥印，一向杳無消息，知寡人新敗，亦不遣一兵救援。此時復用，寡人負愧，亦不足以服其心也。先生有何妙策？使韓信見自投來，因就而用之，足以制服其心？」張良曰：「此亦不難，臣往說之，管教韓信，自來投見。但韓信可當一面，信之外，有九江英布，大梁彭越，若得此三人，楚必敗矣！」王曰「英布乃楚臣，何以使歸我？」良曰：「布雖楚臣，近與楚有隙，每有二心。苟使一能言之士往說之，必歸漢矣。」王曰：「誰可為九江使，往說英布？」隨何曰：「臣請一往說之。」於是漢王大喜，即令隨何領從人往九江而來。<br />
　　何到九江，隨投館於府對門，整衣冠投見英布。布召謀士費赫計議，赫曰：「此必漢敗睢水，無以與楚為敵，今差隨何下說同，欲大王歸降漢，大王且辭以疾，不可輕見，庶漢知重也。」布遂吩咐門吏傳命出，隨何自恩：「此必謀士費赫阻英布不相見也。」未說英布，且說費赫，即轉身到費赫門首，候費赫到家，通報請見，赫曰：「此是隨何因不得見英王，卻欲來此於我下說詞！」遂下階迎隨何升堂，相見禮畢，赫曰：「大夫此來為何？」隨何曰：「漢王因新敗，兵屯滎陽，諸將各歸鄉里，某乃六安人氏，久思父母之邦，欲歸來拜掃墳墓。今過九江，慕英王威名，特請一見，王疑我為漢使，辭疾不見，我欲徑往六安，恐王之惑終不釋也，今見大夫，幸與轉達之，且英王坐鎮九江，自當折節下士，敬老尊賢，為當代明王，使天下瞻仰，大夫亦不失輔弼之美名；若伏策而來，拒而不見，使四方之士，聞其倨傲如此，孰肯來與共事？故善佐主者，不可坐視而不言也。」說得費赫坐立不定，遂置酒相待，從容言曰：「賢公且暫住一宿，明日與英王相見。」何曰：「某不勝酒力，即辭謝回下處。明日一見英王，即欲回家探父母也。」<br />
　　次日費赫見英布，備說隨何非漢說客，乃回鄉探親，經過九江，慕王威名，欲求進見。布曰：「人慕名而來見，拒之非禮也。」即差人請隨何相見。隨何暗思：「英布、費赫中吾計也！」同差人來見英布。布下階以手扶隨何升堂，相見畢，讓隨何則坐，費赫退後。英布曰：「先生事漢日久，必知漢王前日睢水之敗，緣何不用韓信，見今滎陽屯兵，欲何為哉？」何曰：「前日漢王發手書佈告於天下諸侯，為義帝發喪，兵皆縞素。天下諸侯聞書到，深惡霸王放弒義帝，皆願助漢伐楚，漢王以此留韓情鎮守三秦，以為根本。不想霸王密差人持書，遍告天下諸侯，放弒義帝者，九江王也，其罪盡歸大王，以此諸侯深怪大王，而不助漢王；齊梁燕趙其欲起兵與大王爭衡。嘗謂叔逆之罪，古今大惡，楚且加惡名於大王，王尚恬然而不知，倘或諸侯會兵而來，天下皆以大王為極惡，雖家喻戶曉而人不信也，大王何以立身於天地間哉？」布起身向北指而罵曰：「江中放弒義帝，實羽主之也，我不過隨其使令耳！今將此惡名反加於我，我一人而何以當萬世之譏誚那？」何急止之曰：」大王息怒，恐左右聞之，傳入彭城，霸王必加罪譴。」布曰：「某常自思殺降王子嬰，掘始皇塚，放弒義帝，此三事皆霸王所使，心每負愧，惟恐天下諸侯他日藉為口實。不意今項王歸之於我，我即瀉長江之水，罄南山之竹，而人不能知我心跡也，為之奈何！」何曰：「大王欲白心事，此亦無難，但同力助漢合兵代楚，明正其罪，清濁自分矣，若今坐守九江，倘漢王同諸侯合兵而來，共討前罪，大王見今受楚之封，為楚之臣，雖百口不能辯也，以臣愚見，不若卷甲休兵，屬意於漢，使天下諸侯，知楚負弒逆之罪，而不歸咎於大王，則大王洗惡名而為討賊之舉矣，豈不為長策哉？況今漢王收諸侯，守滎陽，下蜀漢之粟，堅守而不動；楚人深入敵國，老弱轉糧，進不得攻，退不得解，楚不如漢，其勢亦已見矣，大王不與萬全之漢，而自往救危亡之楚；臣竊為大王不取也。」布前席附耳曰：「我近日與楚有隙，亦欲洗此素恨，深知漢王為長者，實欲有心以從之也，先生少待數日，當計議同先生一往。」言未畢，左右報曰：「楚使賚項王詔書至矣！」布急接詔，詔曰：<br />
　　君國舉兵，臣惟協助，心膂之托也。九江王英布，坐守江淮，貪安自逸，楚兵攻齊，假病不起；睢水會戰，坐觀勝負；朕勞軍旅，久未一言奉慰，失君臣之義，非同游之好。恃爾武勇，敢罹狂逆！往問三罪，爾當知驚！目令起兵伐漢，星夜前來，勿誤！故茲詔諭。<br />
　　英布看罷詔書，沉吟不語。隨何直入曰：「九江王已歸漢矣，何得發兵助楚耶？」楚使便問：」汝何人？」問曰：「某漢使隨何，已約會與大王同力伐楚，共誅暴逆。為義帝發喪，汝尚不自悟耶？」楚使見英布不語，又聞隨何之言，知不諧矣，急欲下階而走。隨何曰：「大王觀楚詔己有殺大王之意，以絕天下諸侯之口，使殺義帝之罪，盡歸大王可知矣，大王何不殺楚之使，以示助漢攻楚之意耶？」布亦大怒，遂拔劍將楚使一劍斬之，遂扯碎詔書，即點兵同隨何歸漢，未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>