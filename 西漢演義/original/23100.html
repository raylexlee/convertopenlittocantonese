<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十回　調陸賈智賺申陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十回</br>　　調陸賈智賺申陽</font></h4>
			　　且說申陽拿了張良，命部將郭縻押解去見霸王，陸賈復進言曰：「郭縻去見霸王，恐不能應答，臣須同行，就打聽霸王伐齊梁二國消息，亦與范增通好，以安其心。」申陽預備禮物，並陸賈路費之資，打點停當，吩咐陸賈早去早回，賈拜辭申陽，從洛陽大路進發。<br />
　　卻說郭縻押張良行未五十里遠，忽聽一聲鑼響，大林中閃出一員大將，當頭高呼曰：「來者是何處軍卒，押解甚人過此，快留下金馬，方放爾過去！郭縻曰：「吾乃洛陽大將郭縻也，領洛陽王之命，押囚犯赴彭城見楚王去。汝有耳目，必知楚國之強，我申陽之勇，急早放過去，免爾一死！」其人馬上大怒曰：「汝以楚王為強，申陽為勇，自我視之，如嬰童耳！」舉手中方天戟直取郭縻，郭縻戰不數合，被其人一戟刺郭縻於馬下。眾軍卒撇了張良，落荒便走，其人領人馬追趕，行不過一二里，正遇陸賈帶領數從人自洛陽大路而來，其人見了，認得是陸賈，便叫眾軍士快綁縛了，眾軍一齊上將陸賈拿了。此人不是別人，乃漢將樊噲是也。遂同到大林中，眾人已將張良釋放。<br />
　　張良在樹下坐定，令陸賈近前責之曰：「汝從漢王褒中三年，相待甚厚，今卻勸申陽害我，是何背德如此那？」陸賈曰：「我之從漢王，其事與先生同也。先生不忘於韓，猶賈之不忘於魏也。賈無二心，先生豈有二志？先生始終為韓報仇，賈亦始終為魏以盡此心耳。先生何責於賈，而視為背德薄行者耶？」良曰：「汝雖巧說，豈不知漢王為長者，當勸申陽歸漢可也，何乃專意事楚，反與漢為敵耶？」賈曰：「某亦兩請以為事漢乎？」事楚乎？申王曰：吾受楚封，當專意事楚。某遂計擒先生，以獻於楚王，是申王之為楚臣也。」樊噲大叫曰：「陸賈擒先生以獻楚，見申陽之忠也。吾今擒陸賈以獻漢，亦見我之忠也，又何辯說之有？」遂將陸賈綁縛前驅，徑奔西行。<br />
　　只見原押張良軍健一百名，殺死者只十數名，其餘俱逃回，報與申陽曰：「郭縻押解離洛陽未及五六十里遠，被一伙強人攔拄，索金馬之類，郭縻不與，遂與他交戰，不上數合，被強人將郭縻刺死，張良搶去。我等逃回，又被強人追趕，未及二三里遠，正遇陸大夫，亦被強人捉去，不知存亡。我等徑自逃回。」申陽聽了這話，大怒：「那裡有此等強人？敢如此無禮？」就整點一千人馬，出洛陽城往前追趕。到大林中探看，不見一人，問近村居民，盡說早間有些人馬，各四散不知所往。申陽猶豫不決，左右曰：「大王只照大路趕，料去不遠。」申陽急催人馬，方欲大路上趕去，只見有三五個客人各背行李，正從大路來，申陽著人詢問，眾客人道：「我等從前路來，並不見有軍馬。」申陽等想：「此正是強人搶奪了陸賈盤費，從小路去了。」乃調轉入馬往小路追趕，路徑盤旋，谿澗曲折，行不上三五里，天色已晚。申陽又惟恐強人害了陸賈性命，又見路徑難行，心內正焦躁間，忽聽坡邊一聲炮響，火把齊舉，樊噲一馬當先，手起一戟刺來，便按住手大喝曰：」我看陸賈之面，饒汝一死。」那申陽倉惶之際，急難措手，苦非張良吩咐樊噲，申陽已死戟下。申陽勒馬便走，夜晚不防土坡邊轉出數人，將絆馬索齊舉，把申陽馬絆倒，眾軍卒將申陽捉了，樊噲見夜深，急鳴金收軍，扎住營寨，綁縛申陽來見張良。<br />
　　張良秉燭坐帳上，見眾軍卒押申陽來，急下帳親解其縛，扶於坐上，拜伏在地曰：「良奉漢王之命，請大王合兵伐楚，為天下除此強暴：不意大王不從，欲捉張良解楚，此皆張良預先算定這條計策，先調陸賈，後賺大王，方才樊噲無狀，欲害大王，多得陸大夫再三替大王哀告，因此不敢下手。良觀漢王有德長者，與項王大不同，王當歸附，富貴可保，國祚綿遠。請大王熟思之！」陸賈從帳後急出勸曰：「大王當從張司徒之言，可屬意於漢，以保富貴久遠也，況今洛陽城已被灌嬰賺入矣。今日樊將軍欲襲害大王，臣再三哀告，得以保全，乃有今日。觀漢王有如此豪傑，大王不可違也。」申陽曰：「事既到此，勢不容已，即請張先生同到洛陽城，安置眷屬停當，就同陸賈往見漢王。未知張良先生之意以為何如？」良曰：「就同大王進城亦何害。」隨調轉人馬回洛陽城。<br />
　　到得城下，只見城上皆漢赤幟，軍士嚴整，四門緊閉，灌嬰立於城頭上，大呼曰：「某奉張軍師將令，昨晚已進城安撫百姓，著軍士把守府門，不許有人出入。」申陽看罷，目瞪口呆，罔知所措。暗想：「張良真神人也！」張良近前，著開門，只見放開西門，張良、樊噲同申陽、陸賈眾軍士徐徐進城，兩旁百姓，安堵如故，雞犬不驚，申陽歎曰：「漢王善能用人，觀此便知軍法矣。」隨張良、樊噲入內，灌嬰曰：「二公未可入內，恐人心或有變，某紮營在此，請大王、軍師、樊將軍在營相會。」申陽復歎曰：「漢家有如此人物，豈不足以王天下乎？」遂折箭而誓曰：「大丈夫一言既出，豈容再變？況張司徒、樊將軍亦非尋常人，漢兵俱把守四門，灌將軍紮營在此，洛陽已為漢有矣，又何多疑焉？」言未畢，有人來報，又有枝漢兵到來，以為接應之兵，為首二員大將周勃、柴武，統領精兵三千，見在城下紮營，欲來與軍師相見。良曰：「請進來！」二將進城，見張良行禮畢，與申陽、陸賈眾將俱相見。良便問：「二位將軍緣問勞兵馬遠來？」二將曰：「軍師離咸陽二日，韓元帥放心不下，復差某二人來接應，陸續有十數起探馬，接應馳驟，終日有消息傳報，某到潼關，已知軍師計取洛陽。」一晝夜傳報五六百里，此正謂飛報軍情也，申陽聞說，驚訝不已，遂請眾將入內，設筵宴款待眾人。<br />
　　次日，張良眾將同申陽、陸賈赴咸陽來，一路探馬飛報，往來下絕。來到咸陽，進了城，只見門禁嚴肅，軍伍齊整。傳報入內，漢王升殿，張良、樊噲、灌嬰、周勃、柴武見畢，便將調陸賈，賺申陽，詳細說了一遍。漢王大喜曰：「若非先生妙計，如何一舉兩得也？」隨召申陽、陸賈進見。左右傳出，申陽不多時，朝見漢王，以言撫之曰：「賢王雄鎮一國，威名日著，久欲共成王業，不得已使子房計，請過咸陽一會，幸賢王不棄，不遠數百里而來，甚慰鄙懷。」申陽曰：「大王盛德日隆，天下仰望，今見諸將威武，謀臣神算，知天命有歸；臣等敢不委心效力，以圖補報萬一也！」陸賈慚色拜伏在地。漢王歎曰：「人各為其主，既到本國，安有復事他人理？今日來見，乃從洛陽王之命耳，吾必不過責也！汝何負愧焉？」賈謝曰：「蒙陛下三年知遇之恩，終日不能忘於懷。但臣歸家，父母有命，遂戀戀不能捨，以此失信，臣該萬死也！今乃不即加誅，過蒙撫恤，愈彰陛下天地之量，覆育之恩也。」王遂設筵款待申陽，命韓信等諸將相陪，盡醉方散。申陽歸公館甚喜。次日，朝見漢王，王命回洛陽，照舊為洛陽王，陸賈仍留在韓信麾下聽用。<br />
　　卻說韓信與眾謀士計議：「今二魏已平，連日主公欲思東征，又念太公久在豐沛，不得迎養，但無人密計搬取，諸君有何良策？相與圖之！」有大將王陵曰：「陵昔年聚黨於南陽，結識二壯士，其人乃嫡親兄弟，一名周吉，一名周利，極驍勇，人不可及，嘯聚二千精兵，與陵為刎頸交，此二壯士最豪氣，不願出仕，惟圖山林快樂。曾令軍士開荒闢地，無事耕種以為常產，有事則集聚操練，以御強敵。但到處無不取勝，不擾鄉村，不害百姓，以此數年之間，人強馬壯，鄰近郡縣，多有來歸附者。近聞人馬增添有一二萬，陵今情願約二壯士，帶領精兵至沛縣搬取太公並家眷，就著二壯士防護，送至中途，元帥卻差人馬接應，管教一路無事，直抵咸陽。若今動軍馬去搬取時，霸王知覺，決差人邀截，難保無事，以陵之愚見如此，不知元帥以為何如？」信曰：「此論極妙，若將軍能幹此事，就是出關第一功也。」韓信隨奏，王陵備細說搬取太公如此如此。漢王大喜曰：「將軍如乾此一事，庶免我日夜憂念也！」王陵遂拜辭漢王，帶領一二從人，當日啟行。未知如何取太公？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>