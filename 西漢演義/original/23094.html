<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十四回　諭父老漢王佈德</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十四回</br>　　諭父老漢王佈德</font></h4>
			　　卻說漢王同大小文武百官，到東門高阜處，看韓元帥出師。但見：<br />
　　按九宮四象八卦，列五行十乾十二支。隊有陰陽，陣有前後；將有紀律，兵有行伍。旗雖尚赤，而引軍開道者則按五方；制雖為王，而威儀號令則專九伐。人各有能，量才而用；人馬廢棄，隨長而取；身材長大者拽弓拽弩，身材短小者持戟持矛，身力強壯者執旌執旗，身力少弱者鳴金擊鼓，不能視遠者專聽號令，不能聰聽者專望風火，身肥者為馬軍，身瘦者為步軍，日能食斗粟者專為前驅，日行二百里者專探機密。灌嬰領四牙將，逐隊前行；張倉領二文士，隨軍後進；陸賈同二謀士，識地利之夷險；叔通領八裨將，參行兵之可否；盧綰靳歡為主將之態度；解甌陳沛乃中軍之驍騎。三軍如虎，多士如雲，鼓動神威昭萬象，蕩開徵旅給千兵。<br />
　　漢王同百官看罷出師，眾皆歡悅。韓信乃近前奏王曰：「臣兵先行二日，王卻徐徐而來。臣過關，那時與陛下約會也。」信拜辭，揮動三軍前進，王乃回車駕進城來看的人扶老攜幼，不計其數，盡道自生長褒中，不曾見今日出師。王聞之益喜。<br />
　　次日，王召蕭何問曰：「朕前日曾傳旨，著卿等行文書去各郡縣，召父老來宣諭他，不知曾來否？」蕭何曰：「連日無數百姓，見王將起兵東征，盡道大王今離褒中，伐楚破六國，建都咸陽，我等再不得回睹天顏，願來進朝見王，現今正在外邊伺候數日矣。臣見陛下未得暇，不敢奏聞。」王曰：「既百姓父老在外，俱著進來。」蕭何傳命出，著百姓進朝。有門禁官傳旨出，著百姓進來。那百姓父老在外，紛紛攘攘，要進內朝見，聽得宣召，一個個爭先快睹，引領而見。有傳班甲士呼曰：「百姓肅靜，毋得喧嘩！」王曰：「父老鄉民也，甲士毋得驚恐。」漢王遂起身出殿簷下，看那百姓，不知其數。有幾個為首年老的，近前奏王曰：「自從陛下到褒中，風調雨順，萬民樂業，道不拾遺，夜戶不■，正是堯舜之世！不想陛下今日興兵東征，又不知何時得睹天顏！」言罷，個個拜伏在地，淚如雨下。漢王見百姓如此愛戴，亦垂涕不忍相舍。父老又奏曰：「陛下今日車駕啟行，不知何人在此鎮守？」王曰：「朕看蕭何相國在此安撫百姓。」眾人以手加額曰：「若是蕭相國在此鎮守，臣等褒中萬民之福也！」王曰：「汝百姓中有三鄉老，可著近前，聽朕訓諭！」鄉老者，乃古制也。古制：十里為一亭，一亭之中，擇一亭長管之；十亭為一鄉，一鄉之中，擇一鄉老管之。共有三個鄉老：一個掌管鄉約，一個掌管耕種，一個掌管爭訟，三老總統於縣。今日三老上前聽宣諭，漢王命一人高聲宣讀諭文，其文曰：<br />
　　朕惟古先明王之治天下也，以安民為務，而安民之道，以教治為先，是以上下承相，風俗淳厚，一國和平，臻於至治。朕自治國以來，夙夜倦倦，志圖治理，建都南鄭，思與百姓共臻於道，及天下而為一統。以此特加曉諭，使知為善去處，趨吉避凶，為永保身家之道。如居家者，有一家之長，居鄉者，有一鄉之長。為一家之長者，教訓子弟，講讀詩書，明達道理，父慈於子，子孝於父，兄愛於弟，弟敬於兄，尊卑長幼，各循其序，毋相凌奪也！使一家之內仁讓浹洽，親睦相勸，便為一家之福。為一鄉之長者，勸其一鄉之內，士農工商，各居一業。士則修明義理，勤習課業；農則力於田畋，無欠賦稅；工則專於藝術，毋作淫巧；商則用心生理，毋為遊蕩。大小相安，長幼和睦，毋爭告訐，而陷於刑戮；毋賭博淫秩，以墮於凶德；毋遊手好閒，以廢其生意；毋竊取人財，以陷於死亡。出入相友，守望相助，婚姻死喪，鄰保相資。如此則一鄉之內，禮樂雍容，風俗淳美，富壽安秩，共享太平，而為一鄉之福。故曰：作善降之百祥，作惡降之百殃，善惡之報，不差毫釐。朕今約法三章，見有定律。使宣汝等來，倦倦開諭者，正欲爾等守法奉公，咸歸良善。其有不遵朕誨，仍陷於惡者，明有國法，暗有鬼神，罪亦難逭。爾等欽之守之，毋或勿忘！故諭。大漢元年乙未秋八月一日。<br />
　　漢王宣諭父老，賜與酒飯，各著令回鄉，因謂蕭何曰：「留卿在褒中，撫恤百姓，勸課農桑，省刑薄稅，舉善罰惡，催趲糧儲，以給軍餉，卿之職也。」蕭何曰：「謹遵王命。」漢王於是傳令三軍啟行，陸續徐徐進發。如有過期後至者斬，逃匿者斬，父母妻子族人等隱容者悉斬，鄰里鄉黨知而不舉首者，罪亦如之。即日車駕啟行，蕭何率領所屬百官送出褒中，各鄉父老百姓，望塵遮道，攀轅臥轍，哭泣滿道。漢王以袍袖掩面而泣，君臣百姓，戀戀不捨。蕭何等送漢王過褒中辭回，帶領百官父老，安撫地方，催趲糧餉。漢王車駕向東從容而行不題。<br />
　　卻說韓信領三大隊人馬出褒中，不往棧道去，卻從陳倉小路而行。來到孤雲、雨腳山下，從山後僻路進兵，前面已有樊噲開路，雖有夾江之水，從寒溪河流出，壘石可過；山傍雖有險路，魚貫而進，行三五里，便有闊路；雖被樹木長合，樊噲卻命三軍砍去，有路可通。韓信乃與眾將曰：「某前日匹馬夜間行到此寒溪河邊，正值秋水泛漲不得過，卻有蕭丞相趕入到此，明月之下，復得相見。若使渡河長往，今已到淮陰矣！」眾將曰：「此實天意有在，留元帥興劉滅楚，使我等得出褒中。不然，棧道燒絕，我等亦不知此路，又無元帥如此大才，我等徒死褒中耳！」眾將請立石以傳示後世，韓信遂令立石山頂之上，上刻曰：「漢相國追韓信至此」八字。<br />
　　韓信揮動三軍前進，山路危險，回徑盤折，眾將下馬步行，牽藤扳葛，登高步險。雖是辛苦，而思歸之心踴躍而進，亦忘其勞也。正行之次，忽見前軍來報曰：「軍不能前進，亂山之內，谿澗之間，有條毒蛇長數丈，兩眼射出光芒來，據山隨處，戳住去路，乞元帥除之。」信曰：「毒蛇當路，須令箭手百人，各掩身山凹之內，箭頭以藥塗之，密密射去；仍令炮手，各執火炮，以防毒蛇性發，恐跳躍傷人，各放炮擊之，則無事矣。」眾人得令，方欲動手，只見中軍帳下一人，到元帥面前高聲叫曰：「一蛇當道，何須用許多人治之？便是滄海蛟龍，某亦敢去！」左右聽說大駭。不知此人是誰？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>