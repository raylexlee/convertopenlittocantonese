<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第九十六回　淮南王英布反漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十六回</br>　　淮南王英布反漢</font></h4>
			　　卻說英布殺了使命，就點起精兵二十萬，屯於城外，仍招集四方軍士。一日孿布麻衣扶杖來見英布，備說：「彭越屈死，想當日與大王同力建功，今成畫餅。使漢王無韓侯、彭王與大王，安得滅楚有天下？今無故將韓侯、彭王誅夷，止有大王一人，王不極力起兵與梁王報仇，則大王亦有梁王之禍矣！」英布曰：「吾已殺使命，現今屯兵城外，早晚發行。幸得大夫來贊助，吾成功必矣。」費赫曰：「舉兵當先得地利，不可輕動。大王若傳檄燕趙，據守山東，先立根本，次決勝負，以為勝策，若恃一時之忿，徑與交戰，漢有良、平之智，絳、灌之勇，帶甲百萬，控連四海，決致取敗。」英布怒曰：「汝何妄為議論，阻我軍情，方今漢王春秋已高，韓、彭已死，我何畏哉？」遂叱退費赫，於是舉兵東取吳，西取上蔡，與楚王劉交並劉賈戰於吳楚之間，布兵強盛，一戰遂虜劉交，斬劉賈，聲勢大振。<br />
　　報入關中，帝大驚，召諸將問計，諸將曰：「英布豎子，何能為乎？天威下臨，必克全勝。」汝陰侯滕公曰：「臣有一門客，乃楚令尹薛公也，足智多謀，聞英布反，深笑其不能為也，想彼必有籌畫。」帝乃急召薛公問之，薛公對曰：「使英布出於上計，山東非漢之有也；出於中計，勝敗之數，未可知也；出於下計，陛下安枕而臥矣！」帝曰：「何謂上計？」對曰：「東取吳，西取楚，並齊取魯，傳檄燕趙，固守其所，山東非漢有也。何謂中計？東取吳，西取楚，並韓取魂，據敖倉之粟，塞成皋之口，勝敗之數，未可知也。何謂下計？東取吳，西取上蔡，歸重於越，身歸長沙，陛下安枕而臥，漢無事矣！」帝曰：「汝料英布出何計？」對曰：「布決出下計。」帝曰：「何以知之？」曰：「英布乃驪山之徒，無深謀遠慮，一日高居王位，皆為身計，不顧其後，故知決出下計也。」帝大喜，即封薛公為千戶，遂傳命大小三軍，整率人馬，隨帝東征。留蕭何守關中。<br />
　　大漢十二年冬十月，帝大兵駐蘄西，正遇英布人馬渡淮，兩軍相遇，各立營寨，帝升中軍坐定，有探聽小校回奏：「英布東取吳地，有吳郡大守呂璋，畏布威勢，即開城納降，布從江夏渡淮取蔡，今兵抵蘄西，正與陛下大兵相遇，見今紮營於五十里甕山之下。」帝聞奏，笑曰：「不出薛公之所料也！」遂命王陵先領一枝人馬哨探，續差灌嬰、周勃接應。<br />
　　卻說英布聞漢兵到來，親領一枝兵，轉過甕山迤西，正遇王陵，領兵相對。陵曰：「汝乃驪山徒夫，一旦位至王爵，不思安享富貴，乃欲謀叛，自來尋死？」英布怒罵曰：」汝等乃沛縣酒徒，得我等贊助之力，今成大事，前年殺韓信，今年殺彭越，我三人同功一體之人，他二人既被害，早晚必尋到我，我如何不反？乘此時，汝快與我一同起義，免致後日之悔。」王陵更不回話，舉刀直取英布。英布舉斧劈面交還，二將戰有二十回合。王陵刀法慚怯，灌嬰、周勃二將人馬已到，就勢出馬衝殺來，英佈陣上，欒布領過諸將，也都殺來。兩邊混戰。漢兵大勢人馬。拔寨都到來接連交戰，布兵抵當不住，望山後四散奔走。帝乘白龍駒，隨大勢人馬，一概追趕，不防欒布側身在山凹邊。見帝過，挽弓搭箭，想誅彭越之恨，盡力一箭，正中帝右肩，翻身落馬。諸將知漢帝被流矢所傷，傳知遠近，諸將無心戀戰，各紮往人馬安營，扶帝入中軍，用醫敷藥調治，幸未大傷。<br />
　　帝次日扶病升帳，召諸將曰：」英布知我中箭，決不作預備，汝等可乖機一戰決取勝矣。」陳平曰：「今日人馬，且未可出戰，待數日後且不出，英布決疑帝中傷，定親來搦戰，那時卻乘機衝殺，著他不作提備，方可取勝。」帝令曹參領兵三萬，去長沙絕布糧道；令灌嬰領兵二萬，前往陸安捉拿英布老小；令紀通領精兵二萬，劫於大寨；令周勃等把住淮江渡口，各處調派停當。<br />
　　英布果見帝數日不出，大喜曰：「此必漢王被箭射傷大重，不能出戰，吾正好乘饑攻取，必獲大勝。」欒布曰：「恐有別計，須當仔細。」英布分二枝人馬殺上漢營來搦戰，漢陣上不見人馬，一連二日，英布曰：「果帝傷重，無人主張．今晚可劫營，決無準備。」孿布曰：「陳平等多詭計，恐中間有詐。」言未畢，後哨人來報，大營被漢將紀通劫了，現今周勃等把住江口，灌嬰往陸安暗取大王老小，曹參斷了糧道，現今軍中已缺糧。英布聽說大驚，急收回人馬望山後安營，人馬方動，只見漢營中二枝人馬衝出，為首大將樊噲大叫曰：「英布急早投降，奏過主上，免汝一死。」英布大怒，急勒回馬，與噲大戰。交馬五十合，見漢兵陸續增添越多，布不敢久戰，望東南逃走，帝傳令大勢人馬追趕至大江，布引百十騎渡江，漢兵遂屯兵於江北，暗使人探聽英布投何處去。<br />
　　卻說英布過江，徑至吳國，投吳芮處安身：吳芮正出城外彩獵未回。吳芮姪吳臣，曾受英布之辱，每懷忿恨，見布止領百十騎人馬來投，自思：「布平日恃勇獨霸淮南，恣意妄為。今謀反，被漢王一陣殺敗，卻來投奔安身：我若容了他，即是通同叛臣，不若乘叔彩獵未回，暗地殺之，投見漢帝，此莫大之功也。」於是迎接英布入府，行禮畢，吩咐左右置酒款待。布問：「令叔何往？」臣曰：「阿叔無事，即往南山敗獵，或三五日方歸。今日不知降臨，早晚必回城矣。」布曰：「前日兵出吳地，幸賴令叔，率眾歸降，一路過江，並無阻滯，遂取上蔡，直抵蘄西。不料被漢兵劫營，遂爾失利，今日復過江到此，且暫住數日，待令叔回，再糾聚人馬，與漢決戰，如得成功，富貴與令叔共之。」吳臣只是佯為答應，飲酒至晚，英布大醉，即投公館宿歇，將二鼓之後，吳臣同四十十武士，各執利刃，從公館後門暗地越牆而過，徑到英布寢歇處。只聞英布鼾睡如雷，吳臣看得較近，用力一劍，將布斬首落地，耳房中有十數從人知覺，便叫道：「大王房中如何有人？」急起身搶出，破四十個武士攔住，遂盡行殺死。<br />
　　次日天明，吳臣將英布首級過江來見漢帝，帝聞英布被吳臣殺死，甚喜，急召入，令吳臣將英布頭捧上驗看。陳平諫曰：「不可：英布乃世之驍將，今被暴殺，魂魄未散，恐有惡氣，衝犯龍體。」帝曰：「朕自起兵豐沛，十數年來，經百十餘戰，大小首級，不知見幾千萬個，豈懼英布首級耶？」遂捧上觀看，帝乃大罵曰：「黑面賊：不安守臣節，卻要謀反，今被斬首，汝再敢縱橫吳楚之間耶？」言未畢，只見布頭睜圓怪眼，鬚髮直豎，一陣惡氣，將帝衝倒，未知性命如問？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>