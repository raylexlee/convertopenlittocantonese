<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第三十一回　說韓信張良賣劍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十一回</br>　　說韓信張良賣劍</font></h4>
			　　張良假作淮陰人打扮，來到韓信門首，見一老吏鞠躬施禮，求見韓將軍，那老吏便問：「先生自何而來？」良曰：「某乃淮陰人，與韓將軍同鄉，特來相見。」老吏遂內報知韓信，韓信自思：「我在淮陰貧賤時，並無朋友，我到此已久，亦未見一故舊，今日如何有同鄉相訪？」正沉吟間，張良已立於階下。韓信月明之下，見其人清標俊雅，有些面熟，不敢遽問，就迎接上廳，各施禮畢，序賓主而坐。便問：「賢公從何而來？有何貴幹？高名貴姓？」良答曰：「某雖將軍同鄉，久出在外。先世曾遺下主劍三口，真希世之珍，不敢言價，但追求天下英雄豪傑，先觀其人，次賣此劍。已將兩口賣與兩個人，止這口劍，未遇其主。聞將軍與某同鄉，為天下英傑，特來賣此寶劍，不是虛譽，實出本心。早間伺候半日，知將軍公出未回，今薄暮特來相謁。此劍：暗臨黑水蛟龍泣，潛倚空山鬼魅驚。埋藏千萬年，價值數千金。若遇奇男子，錚然自有聲。何須出囊錢？物各歸主人。君若得此劍，威令滿乾坤！」韓信見張良誇美這口劍，又識己為豪傑，心下甚喜，便起身近前曰：「韓信自歸楚以來，無人識某為何如人，今見先生持寶劍而見諭，深蒙過獎，信何敢當？願求寶劍一觀。」良遂遞與韓信，信接到手，拔劍觀看，燈光之下，寶氣沖霄，霜鋒射鬥：韓信平日最愛劍，今日見此寶劍，十分愛慕，因恨囊橐空虛，不敢問價，但云：「公有寶劍三口，那兩口得價幾何？」良曰：「適問曾說，先觀其人，次後賣劍，不論價值多寡，如得其人，即將寶劍相贈，何須言價？久聞將軍天下豪傑，以此特來相見，寶劍有主矣！」韓信起謝曰：「寶劍雖蒙見惠，但信為人恐未相稱。」良曰：「若不相稱，雖與萬金，亦不敢以輕售也。」信大喜，吩咐家僮置酒相款，因問：「此寶劍可有名乎？」良曰：「俱各有名：一口是天子劍，一口是宰相劍，一口是元戎劍。天子劍乃是『白虹紫電』，宰相劍乃是『龍泉大阿』，元戎劍乃是『幹將莫邪』。夫『白虹紫電』，乃是吳王劍名，懸於壁上，邪魅遁形，諸怪斂跡，真寶劍也！『龍泉太阿，乃是宿煥見牛斗宿中常有雲氣，自下而上，光芒掩昧，煥隨於有光去處掘地，得二石匣，中藏寶劍二口，一名『龍泉』，一名『太阿』，而牛鬥之間，無複光芒矣。『幹將莫邪』乃闔廬所造，雌雄二劍，雖出人力所為，實按天時，應星宿，合陰陽，觀爐火，十數年方鑄成此劍，磨碣有法，修造有度，非止一日，遂名『幹將莫邪』。然吾之寶劍，非特此耳，觀人象德，各有所宜。如有天子八德，而後得佩此劍，給以翌聖化也。」信曰：「何謂天子八德？」良曰：「八德乃仁、孝、聰、明、敬、剛、儉、學也。」信曰：「宰相劍，亦有德也？」張良曰：「宰相如無八德，亦難佩帶此劍。」信曰：「何謂宰相八德？」良曰：「忠、正、明、辨、恕、容、寬、厚是也。」信曰：「天子宰相二劍，既聞命矣；然不知此劍為元戎劍，亦有德乎？」良曰：「元戎劍豈可無德？」信曰：「請言之。」良曰：「廉、果、智、信、仁、勇、嚴、明是也。」信曰：「先生寶劍真為天下奇絕。但不知那兩口劍，賣與何人，亦可得聞乎？」良曰：「天子劍前賣與豐澤劉沛公矣。」信曰：「先生見沛公有何徵驗，將此劍賣與他？」良曰：「大德當陽，龍顏特異，神母夜號，芒碣雲瑞，爰立赤幟，五星聚會，大度寬仁，出乎其類。此公有天子福德，前在芒碣山斬白蛇，已將此劍賣與他。」信曰：「宰相劍賣與誰？」良曰：「賣與沛縣蕭何。」信曰：「有何證驗？」良曰：「翌運元勳，經綸漢室，不事幹戈，全仗仁義，約法蘇民，漕河廣濟，布衣同心，起自豐沛。此公有宰相大才，前在關中除秦苛法，約法三章，已賣與他。」信聽罷笑曰：「先生已將寶劍賣與漢工、蕭相國，可謂得人矣！今將此元戎劍，欲賣與小子，但信素無重名，又無為將八德，不亦負此劍乎？」良曰：「據將軍所學所養，雖古孫吳穰苴，不能過也，但未遇識主耳。昔千里馬未遇伯樂，雜於槽櫪之間，遭入奴隸之手，與常馬等也。及一遇伯樂，知其為千里麒驥。長嘶大鳴，追電絕塵，為天下之良馬也。故古人有雲：『向北長鳴夭外遠，臨風斜控日邊還。』即今將軍碌碌人後，未遇識主，不知其為元戎也！苟得遇識主，言聽計用，樞動天地，變化風三，坐鎮中原，出警入蹕享九襲之榮，極人臣之貴，則非今日之碌碌也。」韓信見張良說到此處，不覺長呼慨歎，觸動念頭，便道：「聞先生之言，如照肝膽，信在此日久，一籌未展，百計難言。前屢次上表，霸王不聽，今欲遷都，大事去矣！信不久亦歸故里，苟延歲月耳！」良曰：「將軍差矣！良禽相木而棲，賢臣擇主而佐，以將軍之抱負，豈可按跡衡門，為淮陰一釣叟耶？」信又長歎曰：「先生今晚來見，語言動人，議論出眾，非獨賣劍，決有深意也，我於月明之下，燈燭之前，細觀舉動，先生非韓國之張子房乎？」子房離席起謝曰：「久慕重名，不敢遽見，今晚拜候，實有深意，將軍看破，豈容自隱？小子便是張良。」韓信大笑，握良手曰：「先生天下豪傑，人中之龍也！我欲棄此歸漢，但不知先生有何見諭？」良曰：「漢王實是長者，暫屈褒中，終成大事，將軍肯從愚見，我有一物與將軍為蟄。」<br />
　　貴似連城和氏璧，奇如照殿夜明珠，休言呂望千條計，不及區區一紙書！」未知書上是何說話？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>