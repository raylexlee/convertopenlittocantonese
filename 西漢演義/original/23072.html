<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十二回　項伯夜走救張良</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二回</br>　　項伯夜走救張良</font></h4>
			　　卻說魯公正欲點兵，范增止之曰：「此時且未可就行。兵法十則圍之，五則攻之，沛公兵有十餘萬，將有樊噲等五十餘員，況先到關中，深得民心，手下謀士甚多，俱有準備，我兵初到，未可遽動，某有一計，今晚三更時候，整率人馬，分兵兩路，殺奔灞上，擒劉季殺了，以絕後患。」羽曰：「善。」隨即吩咐諸將，照各營點紮兵馬伺候不題。<br />
　　卻說項伯知道這個消息，暗思：「友人張良，見在灞上，若今晚倘打破營寨，玉石俱焚，張良性命難保。若欲差人密報，恐兩家俱有伏路軍校，又恐去人不得，反惹起事來，等待近晚，我親走一遭，方得停當。」<br />
　　不說項伯在此思想，張良同沛公議事畢，回到帳後，偶看天上氣色，雖將近晚，忽見東南隅上生起一縷殺氣，十分利害，中間卻有一段慶雲藏在內；復又到中軍來。沛公曰：「先生如何尚未歇息？」良曰：「方才見天上氣色甚不好，今晚必有楚兵來劫寨，其勢不小，須急作準備。」沛公曰：「劉邦兵微將寡，楚兵勢重，如何敵得過？願先生妙策解救。」良曰：「雖殺氣太重，而內有慶雲守宮保護，似有救處，明公放心，自有方略。」<br />
　　再說項伯等到黃昏時分，牽一匹能行快馬，出到轅門外，方才要行，只見丁公攔住便問：「老大王要往那裡去？」伯曰：「急欲打聽軍情事去。」丁公見是自家人，又是魯公至親，更不細問，項伯離營，加上兩鞭，急走如飛。將近灞上，有二十里遠，隨有巡哨副將夏侯嬰攔住去路，就問：「汝匹馬夜行，又無從人，急往灞上來有何事幹？」伯曰：「我要見張子房，有急事相告。」夏侯嬰就同項伯到子房營寨，先差把守門旗寨校傳報與守門官，守門官傳報與中軍左哨，然後夜巡官擊拆三聲，中軍左哨小角門開半扇，有一健將出來，高聲問道：「氣有甚軍情？」只見周圍排列旗幟，各營嚴整，隊伍十分齊備。項伯看罷，尋思道：「沛公不同小可，前范增看他後日必大貴，今觀營寨，便見虛實。」當時夏侯嬰近前傳說：「某巡視左哨二十里遠，遇一男子不識姓名，自稱是子房故友，匹馬隻身，亦無軍器，未敢擅進，專候台旨。」那健將復又進內傳報。<br />
　　張良正與沛公議事，來人忽報有子房故友在外，急欲求見，良大喜：「此必慶雲之兆也！」張良急出，與其人相見，乃項伯也。良遂邀於帳後。項伯將魯公劫寨之事，告知子房，就要起身。良曰：「沛公借我隨軍，今聞急而不顧，不義也，不可不告知。請公少坐。」良轉入中軍，見沛公具說前事，公曰：「此事如何？」良向公耳邊低說如此如此，良出見伯曰：「請兄見沛公一面，以訴衷曲。」伯曰：「我之來此，專為子房也，何必復見沛公？」良曰：「沛公長者，不可不一見也。」再三固請，項伯遂同子房入見，沛公整衣出迎，延之上坐，備說魯公嗔怪之意。沛公隨置酒管待，告訴衷情，彼此各無嫌疑。沛公曰：「聞公有賢嗣未婚配，如不棄，願將吾女與公子結為婚姻，以報今日之德，仍望回營，將劉邦所告真情，乞賜轉達，決無抗拒之意；倘魯公回心，某得再造，皆公之賜也。」伯謝曰：「兩家據敵，智勇相角，與公結好，恐人疑議，某不敢奉命也。」良曰：「不然。劉項曾拜兄弟，受約同為伐秦，今得入咸陽，大事已定矣，結為婚姻，正是相當，又何辭焉？」張良遂將項伯衣襟與沛公衣襟結在一處，用劍各分一半，與二家收執，項伯只得依允，與沛公行禮。又飲酒數杯，伯辭謝曰：「明日不可不早來鴻門見魯公，以解此怒。所告之事，某與公轉達，料魯公必不見罪也。」張良遣夏侯嬰領二十騎軍卒送伯回營。<br />
　　卻說二更時分，范增請魯公：「此時好動人馬。」魯公即升帳查點諸將佐，內中少項伯。增曰：「項將軍如何不見？」丁公曰：「項老大王黃昏時候一騎馬出營向東走，被我攔住，問大王何往，大王說打探軍情事，走得甚緊。」增曰：「明公不必動兵，項將軍定是走漏消息，他那裡決有準備，若去反中其計矣。」羽曰：「我叔父為人忠誠，又是至親，豈有向外之理？先生不必多疑。」增曰：「項老將軍雖不向外，但機事須要嚴密，若稍有漏泄，便難舉動。古人云：『機不密，則害成。』今晚不必動兵，再作區處。」言未畢，人報項老大王到來，項伯入營來，羽問曰：「叔父何往？」伯曰：「吾有一故友，韓國人，姓張名良，與我極厚，恐今晚動兵，此人難保，我密與他一言，著他迴避。因問劉季入關事體，他說劉季並無毫釐別意，遣將拒關，不過防秦盜耳，非敢拒楚也，寶物子女，俱封鎖不敢動，子嬰亦不敢發落，專候魯公。某想來若不是劉季先入關，我等如何兵不血刃，容易便得入關，此亦他有功處。人有大功，而聽小人之言，反要加害，若今動兵，似於理不可。他明日要來謝罪，公可從容相待，庶不夫大義。」羽曰：「就叔父所言，劉季似無大罪，若今動兵，反使諸侯恥笑。」增曰：「某之勸公殺劉季者，以劉季自入關來，約法三章，要買人心，其志實要謀取天下；若今不早除之，恐生後患。老將軍被張良說詞瞞過，未可准信。幸明公思之！」伯曰：「先生殺劉季自有妙策，又何必夜半劫寨，為此襲取之道哉？」羽曰：「叔父之言是也，先生當再定計。」增曰：「某有三計，可殺沛公，請明公決之。」不知此計如何，且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>