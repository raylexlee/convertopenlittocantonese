<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第三十三回　韓信背楚走咸陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十三回</br>　　韓信背楚走咸陽</font></h4>
			　　英布殺了義帝，聞岸上百姓發喊，欲攏舟上岸，因風色不順，不得傍岸，那百姓一哄都走了。其中三個老人，為首一老人，年八十歲，人稱為董公，為人多讀書，知道理，一鄉最尊他，乃作倡曰：「待英布的人馬回去了，我等務要打撈義帝屍首，帶至郴州，以禮葬埋，卻糾聚幾個壯士，從河南洛陽迎接漢王，做個盟主，與義帝報仇。」眾人應聲曰：「我等願從尊命。」董公率領眾人急奔下流，僱覓十數個會水的船家，下江跟尋，至是晚，月明之下，忽見水面上，隱隱若有所見，眾船家伏水近前抱住，卻是個人，眾船家撈上岸來，掌起火把看時，顏色如生，並不改變。眾人原不識義帝，又見赤身無一絲衣服，止二足中趾上套二玉環，乃龍形也。董老曰：「此必義帝也；若常人，豈有此玉物耶？」眾人以淨帛遮體，扛至前村，各焚香行禮。至次日，權處棺木殯了，徑投郴州來，有本州官吏裡老人等。抬至原修宮殿中間停放，眾人計議，恐日久霸王知道，決尋事謀害，不若急急葬埋，庶為全美。州官等擇日將義帝葬於郴州。至今人帝墳塚尚在，四時享祭不絕。<br />
　　英布等弒了義帝，來到彭城會范增等眾人，將前事密說與范增，增懊侮不已，與眾將曰：「義帝乃吾與武信君所立，以服人望，豈想今日弒於江中，甚非人臣之禮，若再遷都彭城，決不足以圖天下矣！我等當急回勸止，不可遷都，庶劉邦不敢東向，若離咸陽，不百日內，劉邦決出褒中，吾輩不能安一日矣！」季布曰：「前韓生亦曾有此言，被霸王烹之。」增曰：「我等眾人各苦諫，決不可遷都。」<br />
　　范增留季布修理彭城，卻同眾人赴咸陽來勸止霸王，只見咸陽十分狼狽，各文武官員，通預備行裝，要三二日啟行。范增同英布等進見，備將義帝遇害一一奏知霸王，霸王大喜曰：「除我心腹之患。」范增曰：「心腹之患，不在義帝，實在劉邦也，陛下苦今遷都，不久劉邦決出褒中矣！」霸王曰：「棧道燒絕，吾料劉邦插翅亦不能飛出也。」增曰：「陛下遷都，三秦懈怠，其人決有大志，必蓄養豪傑，與陛下爭衡，出此棧道，反掌之易耳！望陛下不可遷都。」霸王曰：「朕號令已出，文武行裝已備，豈有中止之理，亞父不必過慮，料劉邦無能為也。」英布曰：「事貴先圖，機難遙度，臣恐陛下一離咸陽，人心怠緩，此地決難守也，近日各路諸候，漸有叛夫者，陛下不可不慮也。」霸王怒曰：」朕自會稽起義以來，所向無敵，凡叛去者，皆不才之人，何足為用？遷都之事，朕意已決，再不必多言！如有抗拒者，以韓生為鑒。」范增等長吁口氣，各下殿來，只得各備行裝起行。<br />
　　卻說韓信自見張良後，此心倦倦不能忘，先將家僮打發回淮陰去，是夜過都尉陳平家拜訪。素日信知陳平有意降漢，因來以言挑之曰：「霸王遷都，漢王決出褒中，咸陽非國家所有也。」陳平曰：「霸王近日殺義帝，遷彭城，烹韓生，自以為是，決不足以久安。漢王長者，他日終成大事。賢公在此碌碌，不若背而去之，得以展大才也。」信曰：「我亦有此心久矣，恐沿路關津難過。」平曰：「此亦不難，我衙門有印信文書，與賢公一紙隨身，所過關口，有此文書，徑自長行，只說入褒中探聽消息。」信拜謝曰：「若得此文書，誠千金之賜也：他日若得寸進，決不敢忘盛德。」平曰：「賢公保重，若他日成事之後，不久亦欲投漢，仍望賢公提拔。」信拜辭陳平，得了批文，預備行李，拴束停當，吩咐門吏：「我城外訪友，明日方得歸來，汝可用心看守。」匹馬徑出咸陽來。行至關口之時，自范增回關中，見漢王已入褒中，心中憂惶，即差人吩咐，各關津隘口把守得十分嚴密，韓信來到安平關口，只見把關軍士攔住，便問：「將軍往何處去？」韓信隨將批文與眾人驗看，仍到關上見守關總管，各施禮畢，問韓信：「足下何處去？」信曰：「霸王差往三秦，會同整飭兵馬，關防漢兵，著星夜傳報。」即辭眾人出關，急策馬西行不題。<br />
　　卻說把門二吏，連等了兩日，不見韓信回來，急報知亞父，備說：「韓信一月前有一人，夜晚來相會，說了一夜話，就在信家宿歇，其後將家僮行李打發回籍，今卻匹馬假說訪友，次日就回，下意今已又過了兩日，前後共四日，不見歸來。此必是逃走，不敢不報。」范增聞了這話，便跌腳道：「此人我終日懸念在心，前曾叮囑與項王說：若用此人，須當重用；若不甲此人，須殺了方除後患，不意今日卻走了，決投褒中去，吾心上又生一大病矣！若不迫來，使我曉夜不得安然。」隨入內奏知霸王：王怒曰：「此儒夫安敢背我歸漢！」增曰：「韓信極有識見，臣屢次薦舉，陛下只是不用，今被他走了，決歸褒中去，他日為陛下一大患也！」王曰：「彼無文憑，關上必然攔阻，如何得脫？」急差鍾離昧：「領二百輕騎，快與我捉來，碎屍萬段，以警其眾！」鍾離昧依命追趕，來到安平關，責怪關上官兵：「如何輕放韓信過去，有失關防？」把關總管享道：「韓信有隨身印信批文，為約會三秦緊急公事，某等安敢阻當？今已過關三日矣！將入漢境，明公恐不能追及，不若飛報三秦，遣兵追趕，況餞道燒絕，決難經過，庶可趕上。」鍾離昧曰：「爾眾人所見亦通。」當時作飛檄，即傳報三秦，著兵追趕。鍾離昧回咸陽，將前事奏知霸王。王曰：「即逃去已遠，料韓信懦夫，成何大事？亦不足掛念！」當傳令著文武大小官員，隨車駕赴彭城建都，卻留呂臣、機公守咸陽。<br />
　　且說韓信離安平關，一路直抵散關，照前驗批過關，來到三岔路口，自思此處正是緊要去處，將張良地理圖取出，觀看入褒中去路。看畢，方欲策馬，只見從東一騎馬飛走前來，手執大牌，吩咐路口兵：「爾等如遇匹馬過來，當追看批文中姓名，如不是韓信，方許放過去。」眾軍士便道：「方才過去一人，匹馬獨行，不曾追問來歷，何不趕上問他一聲？」那執牌軍官急趕上韓信，便問：「將軍甚姓名？有何公幹？」信曰：「我姓李，前往褒中探親。」那人曰：「有批文否？」信曰：「有批文在此。」那人務要取看，韓信取公文打開，正欲遞與觀看，卻於背上將主劍拔出，望其人一劍殺死。那關中走出五個人來，就向韓信奔來，韓信匹馬近前，舉主劍將五個軍士盡行殺死，策馬急向西行。未知何日得到褒中？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>