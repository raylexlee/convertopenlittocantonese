<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十九回　張良復為韓報仇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十九回</br>　　張良復為韓報仇</font></h4>
			　　卻說攔住張良者，乃項伯所使也。伯恐棧道難行，預先差心腹人，暗於關津隘口，迎接張良，不意果在此處接著。其人備道項伯奉迎之意，良曰：「項公如此遠慮，可謂極厚友道矣。」隨叫入城見了項伯，深謝差人遠接，遂更換衣服，近晚出城，打聽霸王消息。因訪問各路諸侯還國如何？又問韓王曾來見霸王否？有人傳說韓王姬成來見霸王，因是來遲，又見張子房隨漢王入褒中，聽信讒言，將韓王殺了，昨日靈柩發回本國去了。張良聽罷，只是暗暗叫苦，慌忙回到項伯家，一夜不睡，淚如雨下。等到天明來辭項伯，要回本國。項伯曰：「一向因國事不閒，未得請教，今專人接先生來家，正欲朝夕問候，如何方到，就欲相別？」良曰：「昨因更衣出外，訪問韓國本主，不意因為張良從漢王入褒中，被霸王殺了。良聞此信，恨不能死，急欲回國葬本主，就安置家小停當，一月內就來相見。」伯口：「雖是如此，某何忍遽別？」良曰：「明公若留良一日，是增良一日之罪矣！」項伯見良去意甚急，不敢苦留，遂資發盤費，當日辭別就行。伯曰：「我一月內差人遠迎先工，不可失信！」良曰：「當差心腹數人接我，不可使人知道，尤見明公始終交情也。」伯曰：「謹領尊命。」<br />
　　張良同原帶數人，星夜奔回韓國來，見了韓國諸公子，遂致祭於韓王，放聲大哭，以頭觸地曰：「良實不忠，致使項羽誤害我主，不世之仇，良當為我主報之，雖肝腦塗地，亦不惜也：」言罷又哭。諸公子勸解，遂回本家省問家小，停當數日後啟行。<br />
　　來到中途，果見項伯差人遠接，臨晚進城，徑投項伯家來，相見禮畢，遂在書房中安歇。伯見良來，甚喜，因問：「先生今往何處去？」良曰：「故主已死，殘軀多疾，欲效老子玄默之術，學莊周放蕩之游，羨箕山之巢許，愛首陽之夷齊，罷名利，喜觀雲水，避是非，樂處山林；倘遇蹈隱高人，得聞妙語，使性學復明，身心無病，是我之實心，乃良之至願也。至如佩王鳴鸞，乘軒衣冕，宰正百官，儀刑四海，折衝樽俎之上，卻敵談笑之間，今日賜官獬豸，他年圖畫麒麟，不足以動良之念也。」項伯聞張良之言，知他無仕進之心，遂留閒住數月，以盡故舊之情。<br />
　　子房往了十數日，一日，項伯入朝未回，子房信步閒行，來到後花園內，只見牆高數仞，門闊三尋。花等池邊，薔蔽叢裡，見一座小樓，槐蔭遮枕席，鬆影蔭階除，子房看樓匾，題曰：「萬卷書樓。」嘗聞古語雲：「欲窮千古事，朝暮伴書樓。」子房登樓閒玩，只見左壁一帶書架上，盡是石刻竹簡；右壁一帶書架上，盡是各處進來文策，揭開觀看，有六國諸侯諫議奏章，蓋因項伯是尚書令，以此進來各處文策，先與項伯看過，方敢封進，正本俱留在內，副本項伯留看。子房從頭揭過，其中或有一偏之見，或有不通之說，或有私相標榜，或有因而嫉害，或有迎合上意，子房看了，皆不喜，臨後揭開一策，語言超眾，立意深遠。子房看了一遍，嗟歎不已，又驚又喜！驚者恐項王任用此人，喜者喜其得見此奇特之士，若使歸劉作破楚大元帥，韓仇可報，漢業可興，項羽從此休矣。展開表曰：<br />
　　臣聞治天下之道，貴審天下之勢，貴識天下之機。勢者明強弱，察虛實，知利害，詳得矢，然後天下可得而理也；不然則雖強勝一時，不過恃其勇力，終必敗己，未足以與其勢也。機者辨興亡，定治亂，窮幾微，明隱伏，然後天下可得而圖也；不然，則草莽倥忽，苟簡得國，終難久安，未足以會其機也。今陛下雖霸關中，人心未服，根本未立，民畏其強而已，懼其威而已，格其面而已；然強可弱也，威可抑也，面非心也，三者乃陛下之所恃，使一旦餒而下振焉，天下不可一朝居也！慾望長治，豈可得乎？此臣之所以寒心，而為陛下憂也。且劉邦昔居山東時，貪財好色，今入關中，發政施仁，財物無妄取，婦女無所幸，約法三章，收束人心，奉民悅服，恨不得為關中主也。陛丁入關，不聞善政，而惟見殺戮，聽讓邪之言，蹈亡秦之弊，殺子嬰，掘驪山，燒阿房，大失民望，蓋不知勢之可立，機之可察，而弊端惡孽，隱伏於天下而未動耳！劉邦一倡，諸候從風，不期強而自強，不期勝而勝，陛下之所恃者，皆為劉邦得之矣，就如近日燒絕棧道，使陛下不疑其東歸，三秦不為嚴備，然後收用巴蜀之民，復取關中之地，此正審天下之勢，識天下之機，劉邦免得我心之所同然耳，而陛下茫然莫之知也。左右將士，惟知用武，而承順風旨，陛下惟在獨勝，而以為天下無敵，然不知敗亡之機，已萌於不測之中，此臣不顧眾人之俏已，而敢為陛下言之也。為今之計，莫若益兵嚴備，巡哨邊關，收回章邯等三人別用，另選智勇之士，阻塞關隘，更取劉邦家屬，拘於輦轂之下，昭布仁義，整飭兵馬，訓練行伍，內求賢相，外訪元戎，制服諸侯，通行周政，如此則劉邦不敢東向，而社稷有磐石之固矣。臣誠惶誠恐稽首頓首，謹言。<br />
　　子房又看一遍，大驚曰：「此人是磻溪子牙、莘野伊尹，真大將之才，天下之奇士也！我若得此人，著數句言語，管教他棄楚歸漢，但此人不知在否？」隨將文策仍放舊處，移步下樓，復到書房中閒坐。<br />
　　只見項伯朝罷歸來，謂曰：「賢弟客情不慣？」子房曰：「疏散之人，忘心世故，安得客情不慣。」項伯遂置酒相款。酒至半酣，於房曰：「聞兄有花園，可一遊乎？」項伯曰：「今日正欲與賢弟遊玩。」遂令家童導引，行至花園內，子房曰：「此園景物鮮好，足娛心目。」來到小樓邊，項伯遂邀上樓。子房來到樓上，詐看文字，佯問曰：「此許多文策，何人所作？」項伯曰：「六國奏策，未得舉行，因放在此。」子房又揭到一策，因問曰：「此是何人所作？」項伯曰：「魯麟周鳳，未遇其時！此人乃淮陰人，家貧乞食，人多賤之，范增屢次舉薦，霸王不用，止與執戟郎之職。前進此文策，霸王扯碎其文，欲要問罪，被我勸免。」子房再不揭看，尋思此正是鴻門會上之人，心中暗喜，遂下樓來。<br />
　　子房在項伯家，又住數日，因思韓仇何日得報？漢王何日東歸，霸王強暴，百姓受害，在此飽食終日，是何道理？忽心生一計，次日辭別項伯，要尋僻靜去處。修真養性。項伯苦留曰：「賢弟來此，未及一月，如何便要相別？」良曰：「此是繁華之地，非某養性之所，明公若是見愛，放我歸韓，尋個深山窮谷，埋名隱姓，求師訪友，練真悟道，得力長生之客，於心足矣，嘗聞雲林夫人云：『玉醴金漿，交梨火棗，當與山中許道士，不與人間許長史。』似這等言語，若不棄其塵世之榮華，焉能得物外之仙木乎？」項伯知良不可以富貴動心，乃與相別。子房便辭了項伯，出離咸陽。不知何處去？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>