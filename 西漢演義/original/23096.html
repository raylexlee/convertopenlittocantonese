<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十六回　韓信火攻破章邯</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十六回</br>　　韓信火攻破章邯</font></h4>
			　　卻說雍王章邯在廢丘，聞散關一連兩起飛報來，說漢兵勢眾，見今樊噲攻打甚急，早望遣兵協助。章邯聞報大驚曰：「我前日以棧道未完，漢兵恐難入寇，不意今已到散關，事在迫急，可傳報與櫟陽、高奴二處，早作預備。」隨傳令著呂馬通、孫安點押人馬，伺候迎敵。言未罷，有章平帶傷來見章邯，哭拜不起。邯曰：「汝如何失了散關？漢兵如何出棧道？韓信如何用計？」章平便將周勃等投降，並明修棧道，暗度陳倉，一一備細說了一遍。章邯搖頭道：「范亞父再三說韓信但未遇時，若有人重用，深為後患，霸王不聽，今果然矣！」又曰：「汝且退後，等我殺此胯夫，以雪其恨。」左右曰：「大王不可輕敵，韓信詭計甚多，須當斟酌。」邯歎曰：「吾用兵三十餘年，經百十餘戰，量胯夫何足為懼？」當即催動人馬起身。<br />
　　夏侯嬰先到廢丘，見有敵軍，未敢出戰，高廢丘五十里安營。韓信人馬隨即也到，約會夏侯嬰，附耳曰：「章邯乃秦之名將，不可力敵，當以智取。公明日對敵，當如此如此而行。」夏侯嬰等領令去了。<br />
　　次日，章邯出馬，與夏侯嬰對敵。邯曰：「漢王受封褒中，能自保疆土足矣，又何從胯夫之見，乃敢背叛入寇以取死耶？」嬰曰：「義帝初約，先入咸陽者為王。我漢王兵不血刃，義降子嬰，天下響應，正當為關中之主。即被項羽強暴違約，自立力王，左遷諸侯，放弒義帝，大逆不道。今我主親領大兵東征，汝當延頸受死，反乃妄言入寇耶？」邯大怒，挺槍直取夏侯嬰，嬰乃舉刀交還。戰十合，嬰佯敗，落荒而走，邯揮動人馬趕來。嬰卻轉過山腳，勒住馬，在高崗上大叫：「章邯再與你決個勝負。」邯曰：「汝乃敗將，尚敢言勝負耶？」嬰曰：「汝特老革耳！筋力已衰，何足為我敵？」邯益怒，挺槍躍馬，徑奔夏侯嬰，嬰舉刀復來交戰，不十合，卻望松林小路而走，至樹邊見隔林塵土起處，有韓信人馬到來，攔住章邯。信便道：「我在此等候多時了！」邯曰：「胯夫在此久等，欲尋死耶？」信怒，舉戟直取章邯，章邯舉槍交還，未及數合，韓信敗走，章邯揮動三軍人馬往前追趕。隨後季良、季恒領本部三千兵亦追趕來，即會見章邯曰：「大王不可深入重地，恐是誘軍之計，須當回軍。」邯曰：「我正欲漢兵相連而來，盡數剿殺。公可催督人馬，盡力攻擊。」忽聞一軍報說，韓信因大王追趕甚急，連人帶馬跌下澗去，夏候嬰眾將在彼救援，尚未救起，大王可催趲三軍，急早捉拿，可獲全勝。邯著人高處了望，眾人回報，遠望山前谷中，眾軍士在彼用繩索搭救，不知是否？邯歎曰：「胯夫合當死於吾手！」遂揮轉人馬，渡澗穿林，望前殺來。進到山谷中，兩旁都是樹木，卻不見一個軍士，楚兵大勢行動，又擁住谷中不得回轉。天色又漸昏黑，章邯心上猶豫，急傳令軍馬且暫住。那人馬前後舉動，急難收煞，早有一半入山谷來，才待住腳，只聽山頂上，一聲炮響，四下裡樹木都著，沖天火起。邯見火起，知是中計，急勒回馬要出谷中，又被人馬擁住，後邊又是火起，無路可出。季良、季恒急來，便叫道：「前面有條山徑小路，斜曲上去，可到鳳嶺。」邯即同二將，棄了馬步行，從小路爬到嶺上，氣喘不迭，三人權在嶺上休息，又聽得山下吶喊，四邊火勢愈大。邯曰：「此處不可久住，恐漢兵追來，三人又無兵器，如何抵敵？不若乘著月色，捱過嶺去，尋著楚營安定再作區處。」季良曰：「大王所見亦是，但不知從那條路下去？」季恒手指道：「那山凹邊有燈光露出，想是人家。」邯曰：「我等捱下去，尋問他路徑也好。」<br />
　　三人一步步走下嶺來，到那裡是有一個大鎮店，有三百人家，夜深盡都睡了，路口有個山神廟，三人入到廟裡歇定。方才合眼，只聽得遠遠有人馬過來，季良便從縫裡張看時，為頭有數十面大旗，後面一隊隊人馬過，聽聲音時，卻是楚人說話。有一個道：「谷口裡火起，又不敢進去，不知大王在何處？想是亂軍中，定被傷害了！」季良叫醒章邯，便開廟門叫住眾軍士，掌起火把來，為首有一員大將，乃楚將呂馬通也。眾人齊叫道：「好了！我大王在廟裡。」那呂馬通下馬，到廟前見了章邯，三人大喜。邯問曰：「汝等如何知我在此？」呂馬通曰：「大王追趕漢兵太遠，章平再三來說恐韓信多詐，或有詭計，說可引一枝人馬救應。臣領本部一千人馬，行至中途，忽見前面火起，又遇見回來的軍士說，大王中計，已殺入山谷口裡去，臣不敢前進，卻從西南雙岔口尋來，不見蹤跡，正在區畫處，不想大王卻在此廟中，十分大幸！」隨令軍士做飯。邯三人在廟中用過飯，已天明矣。同呂馬通各上馬轉回舊路，到廢丘大路上，早有章平、孫安引人馬接應。打聽前軍，被火燒死多半，止有一二千敗殘軍逃回，亦多帶傷。<br />
　　章邯懊悔不及，吩咐將士：「且將關緊閉，我兵新敗，未可出敵，少休息數日，然後出敵。一面會櫟陽、高奴二處，調遣兵急來救應。」言未罷，人來報韓信人馬圍了城，眾軍卒將大王用的兵器，舉在城下，百般毀罵，甚是無禮。章邯聞說，大怒曰：」我為秦將，威鎮六國，何人不懼？今位居王爵，鎮守三秦，遇一胯夫，反乃閉門受其辱耶？」遂令左右：「快整點人馬出城，我要與胯夫決一勝負！」季良眾將諫曰：「不可！此乃韓信激大王之怒，意欲智賺出城，中其奸計。且從容待軍士休息數日，出戰不遲。」章邯怒氣不息。又聽城下一連炮聲不絕，軍人又來報，說韓信人馬，或坐於地上，或臥於城下，裸身赤體，百般辱罵。章邯聽說，同眾將上城樓觀看，果見漢軍在城下辱罵，如入無人之境。邯即與眾將附耳曰：「韓信因見昨日得勝，遂自驕惰，此就如項梁之在定陶也。」季良曰：「人言韓信善能用兵，觀今日營伍欠整，士卒怠惰，此兵法所忌，若大王以破楚之法，施於今日，甚為允當！」孫安曰：「恐韓信有詐，或故令軍士怠惰，使大王無備也。」邯曰：「昨日我因貪戰，偶中奸計，非信之能也。觀今日營陣隊伍，已見韓信之才，夫又何疑焉？」遂向眾將吩咐：「今晚預備劫營，季良、季恒領兵三千，出南門衝漢右哨；我領一萬兵，出西門劫漢中寨；章平因帶傷，不能出敵，把守廢丘。」各分派已定。<br />
　　卻說韓信料章邯必乘驕劫營，遂傳下將令：著樊噲、柴武領兵三千，阻楚軍北路，夏侯嬰、周勃領兵三千，阻楚軍南路；將大營人馬，俱退後三十里下營；韓信守住後哨，卻令辛奇、靳歙領精兵五千，埋伏於大營之左；盧綰、灌嬰領兵五千，埋伏於大營之右。等章邯人馬回動，二路人馬殺出，必獲全勝。分調已畢，天色已晚。<br />
　　章邯人馬等到二更將盡，大開城門，放下吊橋，金鼓不鳴，各銜枚而出，殺奔漢營來。季良等出北門，呂馬通等出南門，章邯等出西門，三路人馬蜂擁而來，章邯殺到大營，見是空營，已知中計，急傳令著三軍快回，言未畢，只聽火炮振天，兩路漢兵殺出，箭如飛蝗，殺得楚兵七斷八截，各自逃生。章邯幸得左右眾將幫定逃走，正行之間，早有一箭射來，正中章邯右肩，幾乎落馬，左右扶住，死戰得出。季良出北門，被樊噲、柴武三千人馬，忽然突出，夜晚不及交戰，楚兵大敗，二將敗走，樊噲等大殺楚兵，得將令不敢追襲。呂馬通、孫安出南門，行至中途，那孫安馬上與呂馬通曰：「韓信今日令三軍辱罵，其中有詐，但今我等劫營，恐難取勝，不如且將人馬在此屯住，密差精細軍校，急急兩路打聽，果是漢兵無備，我等前進，必然取勝，若中奸計，如之奈何？我且與公在此等候，若楚兵不勝，卻繞出廢丘大路，為楚兵救應，彼此俱得保全，以為長策。公意以為何如？」呂馬通曰：「倘一時不如所料，雍王問我等抗違軍令之罪，那時如何分辯？」孫安曰：「不然，為將之道，運籌決策，須要知彼知此。我料韓信用兵，豈可比定陶之兵耶？我意已決，決不可前進。」於是呂馬通、孫安按兵不動，急差軍校探聽，去不多時，只見數軍飛馬而來曰：「漢兵有備，楚兵中計，已大敗矣！將軍快調轉人馬，大路上救援。」呂馬通、孫安聞說，即調轉人馬，往大路上殺來，正遇漢兵追趕章邯。正在危急之際，卻是呂馬通、孫安領三千精兵，殺來救應，火把照如白日，放過章邯兵，揮動人馬接住漢兵，且戰且走。<br />
　　韓信見有救應，傳令漢兵且住，未可追襲。張倉策馬近前曰：「章邯勢窮力竭，正好擒拿，元帥如何勒兵不追？」信曰：「窮敵莫追，兵家最忌；又況夜晚，地利不便，倘楚兵或有埋伏，反難回轉。不可不慮也！」韓信即鳴金收軍，令諸將各調本部人馬伺候攻城。未知廢丘如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>