<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第九十回　張良從赤松子游</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十回</br>　　張良從赤松子游</font></h4>
			　　卻說帝思韓信，欲召相見，信聞，即入朝見帝，帝曰：「卿久不相見，朕甚思之，召欲一見耳。」信曰：「昔臣破楚之時，每十餘日,未得飽食，因積久成病，今無事閒居，舊病又舉發，臣亦仰思天顏，恨不能常常相見。」帝曰：「卿有疾當迎醫調治，不可遲緩。」信曰：「臣平日居家無事，便生疾病；苟多事之時，則無疾矣。」帝曰：「卿乃有用之才，故能幹濟事變，不可棄置耳。」又與從容論諸將何人可以禦敵？何人可以將兵？何人可以將兵之多，問人可以將兵之少，信一一陳說，皆中肯綮，帝甚喜。又問曰：「如我能將兵幾何？」信曰：「陛下不過能將兵十萬耳！」帝曰：「我與將軍何如？」信曰：「臣多多益香耳。」帝大笑：「多多益善，何乃為我擒也？」信曰：「陛下不能將兵而能將帥，此臣所以為陛下擒也。且陛下乃天授，非人力所能及也。」帝聞信言，益喜，而心實疑忌，恐終為亂也，仍令私宅養病，而卒不大用。信辭帝回家，悶悶不語。<br />
　　不說韓信閒居，卻說張良自韓王姬信謀叛之後，每托病閒居，終日辟穀。有人相見者，便說：「人生天地問，如白駒過隙，百年一瞬息耳！吾欲退處深山，修仙學道，為長生之計，一切功名，如浮雲往來，漠然無動於中。但今蒙帝眷顧，未忍捨去，其實此心終不欲誇金紫，戀繁華，居高堂，列鼎食，而貪人間之富貴也！又況一身多病，血氣日衰，若不急早修養，恐他日精氣既耗，神下完體，雖欲藏修，亦無及矣！」左右亦將此言時常奏帝，帝以此每見良稱疾不朝，心不甚疑。一日，帝因探之曰：」朕自先生之教，累建大功，欲以大國封之，以報先生也。」良曰：「臣始從陛下入關，言聽計從，多偶中，殆亦大授，非臣之能也。今封臣為留侯，此布衣之極，於臣足矣。顧受封之後，已領陛下洪恩，即棄人間事，欲從赤松子游，導引不食，為長生計耳，如金紫輝映，玉食滿前，人所深願而不可得；但臣弱體多病，實不堪此滎貴，非敢負聖恩也。」帝見良辭意懇切，遂准養疾，仍令一月一入朝，就居咸陽僻靜之處。<br />
　　良自稱病之後，杜門謝客，修真養性，一月止隨群臣朝參一次；退朝之後，凡百不動於心。一日，良閒居，有子張辟疆進言曰：「阿翁今為帝師，累建大功，位至三公，正當玉食萬鍾，安享富貴，與國咸休，為萬代元勳，亦非過分。何乃杜門謝客，居此寂寥之地，甘受清若，其意何謂？」良曰：」是非爾所知也！世之貪富貴者，樂功名之既成，喜榮華之眩目，享崇坐高，一呼百諾，妻妥滿前，笙簧盈耳，遂謂平生之志，此為極矣。豈知位極人臣，天下所忌，處高未有不危，處滿未有不溢，君疑其權重，天惡其太盈，投間抵隙者，得以用其心，起謗生讒者，得以乘其弊；一旦天顏動怒，眾口交攻，無計可挽，無地可逃，身既就戮，妻子為奴，富貴榮華，轉眼皆空矣，豈如我今日，靜觀雲水，笑傲江湖，醉裹乾坤，壺中日月，獨居一室，萬慮沉消；雖處寂寥之濱，而胸中快樂，雖甘黎藿之食，而物外逍遙，寵辱不驚，無關利害，閒來養老氏之玄虛，靜時觀萬物之自得，足以保身惜命，以樂天年，使爾等安居常業，永為良臣，不亦愈於春花之富貴乎？」辟疆拜伏曰：「今日始悟阿翁辟穀之意，乃明哲保身之說也。」<br />
　　後張良每閒出遊，往谷城之東，忽見黃石一片，乃悟曰：「昔圮上老人曾說：『他日谷城遇黃石一片，即我也。』今日果見黃石，則前日之言應矣。」因俯伏向石而拜，遂建祠以祀之。<br />
　　不說張良導引辟穀，修真養性。卻說單于因帝以美人計哄誘出圍，遂糾合大勢人馬，侵擾邊庭，搶擄郡縣，屢有飛報奏帝，帝甚患之。劉敬進言曰：「陛下初定天下，士卒疲於兵，未可以武服也。冒頓殺父代立，妻群母，以力為威，未可以仁義說也，誠能以適長公主妻之，彼必慕以為閼氏，他日生子，必為太子，冒頓在，固為子婿，冒頓死，則外孫為單于，豈聞外孫與外祖抗禮者哉？」帝曰：「堂堂中國，奄有四海，況兵甲尚強，國勢不弱，再無他策以御外敵，乃以我公主而為腥臊犬羊之配，是何道理？使諸侯聞之，不亦恥笑寡人乎？」敬曰：「白登之圍，陛下所親見，況數年以來，與楚七十餘戰，百姓殺傷者，不知幾百萬，陛下今為天下之主，當以民命為重，何苦終日興師動眾，以疲天下，則百姓何所望乎？今日請和，雖屈一時，實為天下百姓，且陛下不欲以親公主妻之，急令人秘密取庶人之女，藏於宮中，假為公主，臣即為使，齎詔奉公主前與講和，使彼罷兵休爭，陛下無北顧之憂，豈不為長遠乎？」帝從其言，即令劉齎詔奉假公主前往太原與冒頓講和。<br />
　　一日，劉敬到太原，先差人與冒頓答話，備說漢帝以公主為妻，結為婚姻，盟約為親，誓不相侵，冒頓聞說甚喜，即出城迎接詔書，請劉敬入城，先將公主安歇於公館，冒頓與敬相見，開讀詔曰：<br />
　　五帝相禪而道隆，三王德盛而服遠；中外雖殊，咸歸正統。茲者冒頓兵入太原，侵擾土士，跋扈罔恭，似非革命。昔者白登之圍，誤中詭計，今已明章紀過，振赫王師，張皇北伐，欲雪前憤，群臣屢叩闕上言，勸朕講和，復前日美人之盟，結胡越一家之好，仍封爾為單于王，以長公主配爾為後，永結絲籮,百世不逾。詔書到日．勿違朕命。故茲詔示。<br />
　　冒頓讀詔書，望南叩首拜伏。即差人領胡樂番姬，導引公主入內，置酒款待。自此冒頓遂與漢和親，皆敬之力也。<br />
　　卻說劉敬和親畢，回朝見帝，帝大喜，重賞劉敬。敬因言：「秦中新殘破，地饒民少，況又北近胡虜，東有六國強族，一旦有變，陛下亦未得高枕而臥也。願遷徙齊、楚、燕，趙、韓、魏之後，及豪傑名家，開墾肥田，住居關中，無事以備羌胡，有事可以東證，此強本之術，長久之策。」帝曰：「善！」於是徙六國之後，並諸豪傑十萬餘口。<br />
　　是時關中無事，帝每輟朝，寵幸戚姬，又見所生趙王如意，年已漸長，資性聰敏；見太子盈柔弱，欲廢之，要立趙王如意為太子。遂與諸大臣商議，群臣皆諫諍，數日不決，時有上大夫周昌執笏上殿，大叫曰：「不可不可！陛下此舉，乃取亂之道也！」眾人大驚。不知周昌如何諫帝？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>