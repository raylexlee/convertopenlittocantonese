<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十一回　范增觀象識興衰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十一回</br>　　范增觀象識興衰</font></h4>
			　　是日晚，項羽大軍來至新城，屯住人馬。羽私出軍中巡聽，行到秦降卒營寨，只聽得眾軍卒自相謂曰：「我等被章邯逆賊哄誘錯降項羽，此人專為暴虐，賞罰不明。今聞沛公寬仁大量，不喜殺伐，又先入關，定為天下之主，恨我等不能見也！」言罷各自定鋪歇息，魯公聽罷，即回中軍，召英布等謂曰：「今秦降卒二十萬，皆欲謀反，我才自出軍中巡哨，聽得正在那裡私相謀議，不如先除，以免後患。你可引三十萬眾楚軍，盡將秦卒誅之。止可留章邯、司馬欣、董翳三人。」范增諫勸不聽。於是英布引兵三十萬，就夜至城南秦降卒營中，將二十萬人不留一個，盡皆殺之，所存者章邯、司馬欣、董翳三將而已。可憐二十萬生命，盡被羽坑之！是時章邯等三人大驚來見項羽求免。羽曰：「非為將軍也。昨私行，偶聞汝帳下眾軍卒欲謀反，吾故坑之，以除後患：」三將始安。次日，引兵又行。<br />
　　卻說樊啥聞項羽兵來，乃人軍中說沛公曰：「秦富十倍天下，地勢強勝。今聞項羽號秦降將章邯為雍王，今在關外，其意必欲違約而圖關中，若不早為定計，兵不日至矣！」沛公曰：「他若兵來。吾必不得此地矣，奈何？」噲曰：」可急使兵守函谷關，無納諸侯軍，復證關中兵自益以拒之，可也。」公曰：「善。」於是使薛歐、陳沛，領兵守關拒羽。<br />
　　是時羽兵至關下，使人探聽，回報沛公令人把住關口，前哨不得進，范增曰：「劉邦先令距關，定欲王關中，如懷王約也。公三年苦戰，百計勞心，一旦為他人所得，豈能忽然不動於中乎？」羽曰：「料劉邦兵不滿十萬，強不如章邯，豈敢距關以敵我耶？」增曰：「亦當急令人攻耳！仍遣人致書與彼達知，庶遵懷王之約，不失前日已弟之好，免諸侯議論。」羽即令英布須十萬人馬，鼓噪攻打，薛歐、陳沛只是緊守，不敢出戰，羽又遣人寫書與沛公，用箭射上關來。薛歐等得書，就差人報知沛公，說羽攻打甚急，沛公召張良、蕭何等眾將，拆書觀看，書曰：<br />
　　魯公項籍致書於劉沛公帳下：前日與公共受懷王之約，結為兄弟，興兵破秦，誅此無道。今公得先入關，雖謀獻方略之速，然非吾之立懷王以服天下，降章邯以制諸侯，公何能以至此耶？乘人之功，而奪為己有，大丈夫所不為也。乃今拒關不欲我入，然此關豈能久拒而不破乎？見今兵雄將勇，破關如拉朽耳。關破之後，公何面目以相見乎？幸早開關，仍存大義，不失兄弟之情，然破秦之功，先入之約，諒自有處也，公無惑焉！籍再拜。<br />
　　沛公看罷書，問曰：「此事如何？」良曰：「項羽兵勢強大，此關豈能久距？倘攻破之後，波眾我寡，彼強我弱，終為所虜也。不若做個情分，去開關著他進來，臣等自有善解之術。」公即差人執符節吩咐薛、陳二將開關，著楚兵進關，二將上城大呼曰：「著楚軍答話。」只見前面一馬到關下，二將曰：「沛公命某守關者，非距楚也，距他盜也，適見魯公書，即令某等開關，請魯公人馬進關。」英布聽說，即差人報入中軍，催趲前後大隊人馬，陸續進關，至鴻雁川下寨。<br />
　　魯公安定大營，先差細作十數起，各處打聽，沛公到關如何行事，好作預備。細作去半日，至晚歸寨，將沛公行事，從頭細說一遍。魯公暗思：「劉季到關中，觀其所為，決然是要遵懷王之約，我卻著他空指望一場，關中還是我得。」<br />
　　不題魯公私自忖度。且說范增也差人打聽沛公行事，心中甚是不樂。到晚，人靜時候，邀項伯徐行緩步，來到鴻雁川迤西高阜處所，只見萬籟無聲，一天星斗。范增與伯低言曰：「賢公亦知天文否？」伯曰：「某自幼有一友人，乃韓國人，他嘗說為將之道，須知天文，察地理，辨風雲，觀氣色，方可行兵，以此某常習讀此書，頗知大略，願先生指教。」增遂與伯定睛觀看，先定璿璣，次按經緯，有五星躔度，有十二週天，有二十八宿之方向，有九州分野，有三百六十五度，分至啟閉，晦朔互望，何為北辰，何為南極，何為左輔，何為右弼，何為魯公之景運，何為劉邦之瑞證，周環看了一遍。只見鴻雁川寨中殺氣彌空，將星甚壯，但隱伏之間，運氣不遠；及觀灞上，帝星明朗，五彩龍成，如水之始達，如日之初升，綿綿迭現，耿耿悠長，東井聚金壁之光，灞陵顯真命之象，雲籠旺氣，星照木宮，增看罷，與伯曰：「公以為劉項如何？」伯曰：「帝星結彩，以應灞陵，旺氣朦朧，擬在劉季；如我楚營，不過成武玄鎮，殺氣剛風，主能制伏群雄耳。」增歎曰：「昔者徐州天子氣，今朝灞上帝星明。公之所見，亦得其彷彿矣！」伯曰：「公以為何如？」增曰：「徵祥雖寓於天象，盛衰實決於人事。申包胥曰：『天定固能勝人，人定亦能勝天，』吾今委身事楚，竭盡忠謀，死而後己，豈有二心？縱使天機有在，安肯少變其心哉？」伯曰：「先生可謂忠矣。」增曰：「今日之事，惟公與我知耳，不可使播於外也。」<br />
　　次日魯公升帳，聚集大小將官，正議事間，轅門外小校報說：「有沛公左司馬曹無傷，差人持書報機密事。」羽曰：「召進來！」其人持書上見，羽拆書觀看，書曰：<br />
　　臣左司馬曹無傷頓首百拜，上啟魯公麾下：竊謂天下苦秦殘暴，百姓不能安於一日，幸賴明公神武，干戈西指，嬴氏束手，制伏諸侯，四海仰德，明公之功，金石不磨也，若如沛公碌碌，不過因人成事耳！假借威力，僥倖入關，正當掃廬候令，仰聽指揮，庶不沒人之善，而佐成王業可也。今乃遣兵據守，恐難支持，姑從眸命，智賺入關，意要整甲揮戈，與公為敵，佈告中外，必欲如約以王關中。臣雖沛公部下，而實楚臣也，於心不甘，特書上啟，非有素恨，實為天下之公論也。仰惟明公察焉！<br />
　　魯公看罷書，大怒，召范增等計議。增曰：「沛公居山東時，貪財好色。鄉人最賤惡之。今入關中，財物無所取，婦女無所幸，與民約法三章，安撫百姓，要買人心，其志不在小也，吾夜觀天象，見雲成五彩，天子氣也。明公急早差人攻擊，不可待養成根本，恐難動也。」魯公即點兵攻打。未知如何，且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>