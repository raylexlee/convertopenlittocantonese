<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十八回　用車戰韓信勝楚</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十八回</br>　　用車戰韓信勝楚</font></h4>
			　　卻說韓信向漢王曰：「臣在咸陽制戰車數百輛，預備伐楚，昨已差人轉運滎陽來。臣聞兵家嘗曰：『平坦之地，可用車戰；山險之地，可用步戰；攻擊追襲，可用馬戰，』隨地利而作用，各有不同。臣見滎陽城外三十里遠，有地一段甚平坦，可用車戰。臣所制戰車，正當用於今日，管教楚兵大敗，項王可立擒也。」王曰：「車何取用？請將軍言其略。」信曰：「制車之法，取用常車，接其衡扼，駕以一牛，布為方陣，四面皆然，車上置槍二枝，蔽以車面，後設水器，以防火攻。十卒前行，各置槍盾；十卒後行，各持弓弩，車陣之內，數十步相連，如賊至，令卒上車，每車載四人，皆持弓弩；六車或駕四牛，上以重屋，以施勁弩，賊至，擊鼓為號以射之。楚兵不能犯，乃出騎兵以擊之，方可大勝也，況一車能當十騎，十乘能敗千人，用車所以便軍勞，行則可以載糧，止則可以為營衛，或衝厥陣，彼兵必潰，或塞險隘，虜則難逃，平坦之地，故宜用車戰，可以制勝也。」漢王聞信言，大喜，即召匠人照依原樣，造車三千輛，準備伐楚。<br />
　　於是韓信出滎陽城外，安設營寨，召諸將密授奇計，各認地方，每日操練軍士，教習車戰，兩月之內，作用皆如法，各處逃散軍士，漸次歸附，蕭何辭漢王，告同咸陽，發老弱未傳傅，悉詣滎陽，補其缺伍，漢兵復集五十餘萬，信入城見漢王曰：「軍士已訓練齊備，倘有楚使至者，就以戰書付項王，以激其怒，使彼自來。」王曰：「昨有楚使，假傳陵母之言，欲王陵歸楚，王陵知母大賢，又無手字，因此不信。楚使尚未起身。何不以賂買屬，使彼將戰書捎去投下何如？」信就邀楚使至公館，置酒相款，因屏去左右，信曰：「我本楚臣，心常在楚，有一問安表文，煩公密切投上楚王，我不久亦於仍歸於楚也。」進贈黃金二十兩為路費，其人曰：「我雖奉王命，召王陵，其實打聽將軍消息；若今得將軍表文，霸王決喜，他日將軍亦不失封爵之貴也。」臨行信又吩咐：「切不可與他人見，但只可與楚王開拆，汝若負我，他日歸楚，恐難相見也。」其人歡喜領命，暗藏身邊拜謝。回見霸王，密將韓信之言奏知，用將所付表文獻上，項王拆書觀看，書曰：<br />
　　漢大將軍領東征大元帥事韓信，上書西楚霸王麾下：昔日韓信雖歸楚，官授執戟；後共立懷王，百司執事，皆北面尊為義帝，信非楚臣亦明矣。不意大王獨霸西秦，恣肆暴橫，放弒義帝，天下切齒；信欲仗劍以誅大逆，而報君父之仇也，但力微勢小，恐難為敵。乃投告漢王。明正其罪，昭告天下，共伐無道。信兵駐紮咸陽．漢王先入睢水，誤入陷阱，兵遭屠戮。今信統率三軍，衣皆縞素，試武滎陽，為義帝報仇。懸頭兩觀之門，逼死馬陵之道，信之願也。王其裁之！<br />
　　霸王看罷信書，勃然大怒曰：「胯夫乃敢戲毀朕躬如此！若不殺此胯夫，誓不回師！」即傳旨盡起傾國之師，赴滎陽與韓信對敵。范增聞知，急來諫曰：「此韓信激陛下動怒，彼必伏兵四圍，使楚兵入其籠中，而擒之也，陛下勿動聖怒，當徐徐圖之可也。」霸王曰：「堪恨胯夫，啜誘楚使，假作降書，意欲使朕知道，如此欺侮，十分可恨！朕意已決，汝等不可執一攔阻！」范增見霸王去意已決，不敢再諫，遂起兵赴滎陽來不題。<br />
　　卻說韓信書已發付楚使，復回城外，調撥本部人馬。忽見張良、陸賈帶領樊噲眾將，齎漢王手詔，並元帥印到營。韓信急接詔開讀，詔曰：<br />
　　嘗聞將者，國之司命，將得其人，則國有攸賴；苟非其人，卒至敗亡，而安危所繫，非尋常也。卿韓信才兼文武，學貫天人，屢建奇功，真國家之柱石，當代之豪傑也。前遣鎮守三奏，誤用魏豹為帥，乃至喪師睢水。今已奪豹印，罷斥閒居，大將之位，久虛閫外，茲特命卿復掌元帥印，統帥將士伐楚。益竭忠貞，勿負委托！故茲詔諭。<br />
　　韓信開讀詔書畢，與張良等相見，將元帥印收拾訖，張良隨辭信復漢王命，次日韓信入城謝恩，回營調遣諸侯，伺候楚兵到來。<br />
　　卻說霸王留范增守彭城，帶領雄兵三十萬，離滎陽五十里下寨。先使季布、鍾離昧先來探聽漢兵消息。早有人來報知韓信，信曰：「未可對敵！紮營按兵不動，先設車陣，四邊佈置停當，候霸王到來，方可出戰。汝諸將照我前日吩咐，不可暫高地方，各聽候節次應用，毋得錯亂！」眾將依令前去。<br />
　　卻說季布、鍾離昧探聽漢兵不見動靜，只得回軍來見霸王曰：「漢兵沿城俱列旗幟，各有營寨，不見一卒往來，不知問為？」霸王曰：「此韓信按兵不動，待我兵到，彼卻舉暗號，那時人馬方與我對敵。爾等且照各營紮往，待等對敵之時。隨機應變，各來救援。」諸將曰：「謹遵陛下之命。」霸王親領一枝人馬，帶領桓楚、於英、項莊、虞子期四將，左右護從，前來與韓信對敵。韓信陣勢已預先擺佈停當，單等敵軍到來。項王一馬當先，韓信門旗開處，與項王相見。信曰：「自與大王咸陽相別，今又在此相見，臣甲胄在身，不能行禮。」霸王怒曰：「汝前日以言戲侮朕躬，今日相見，決個勝負！」舉槍直取韓信，信不敢對敵，虛掩一槍，往東邊而走，霸王曰：「胯夫既來出戰，未經對敵，便須要逃走，務要追襲胯夫，立誅此叛賊，以雪前日之恨。」揮動後哨人馬，催趲追趕，季布、鍾離昧急策馬向前言曰：「韓信不戰而走，此必誘軍之計，陛下當勒兵且回，察其虛實，觀其動靜，然後追趕，庶不墮彼奸計。」霸王曰：「我自會稽起兵以來，累經數百餘戰，未嘗退後。今日遇胯夫，卻乃勒兵自退，使天下諸侯笑我之怯。」不聽二將之言，急引人馬追趕。霸王追得緊，韓信走得緊，霸王追得慢，韓信走得慢，趕到京索河，信過橋，舉槍立於橋頭，霸王忿怒，也過橋，諸楚將催人馬尾於後。行未二里，橋已折斷，水勢大作，前面不見韓信，後軍又見橋已折斷，水勢甚急，後軍一半未得過河，霸王知是中計，急著前軍暫住。一言未了，四面炮聲不絕，戰車圍繞，將楚將困住，箭如飛蝗，眾將軍士站立不住。霸王傳令，乘陣勢才立，諸將作急催動人馬，攻搶出陣，若立定則難動矣。諸將奮力向前攻打，霸王押後，催督人馬，一擁前進，早有人來報，四面戰車合攏，圍繞如鐵壁銀山一般，攻打不動，反被漢兵殺傷，死者不可勝數。諸將近前曰：「戰車不比人馬，尚可衝擊，今將四面圍繞如鐵桶相似，人馬不敢近前，如何攻打得出？」霸王聽說，無可奈何。正在危急之際，有季布、鍾離昧因見霸王追趕韓信，諫止不聽，卻領本部人馬，從京索迤南小溪口僻路，繞到霸王前面，以防奸計，方才到京索河，果見戰車圍住楚兵，不能得出。有漢將祖德，領一枝人馬阻南路，不容季布、鍾離昧近漢陣。二將忿怒，舉兵器直取祖德，祖德拍馬舞刀交戰，三匹馬戰在一處，鬥二十回合，被季布一槍，刺死祖德於馬下，追殺漢兵，直追至營陣邊。見四圍俱是戰車，密排不得人，季布曰：「若不乘勝追殺入陣，楚兵如何得出來？」揮動楚兵，捨死近前，殺入陣來。裡邊楚兵，見外邊有救兵至，助起軍威來吶喊，往外攻殺，只見軍門衝開一處，楚兵得空，便一擁往外殺出，接著季布、鍾離昧人馬，合兵一處，向南且戰且走，早被車陣戮傷於英，射中恒楚，霸王一騎馬衝出，方才得去。只見正南柴武、酈商，東南傅寬、傅弼，正東李畢、洛甲，西南靳歙、盧綰，正西周勃、周昌，西北薛歐、陳沛，正北紀信、王陵，東北辛奇、曹參，一十六將，圍繞上來，霸王同眾將協力抵敵，三軍混戰一處。漢將中一人落馬，乃東北陣上大將辛奇也。辛奇正戰之間，被霸王一槍刺中，遂死於馬下。曹參無心戀戰，退回本陣，霸王乘勢同眾將衝殺出來。韓信大兵自東北復又圍繞上來，季布曰：」此處無路回兵，不若遠從小溪口，奔回大營，少得寧息，再作區處。」霸王曰：「說得是！」急調轉敗殘人馬，跟著季布、鍾離昧，從原來舊路奮力殺出。到得小溪口，天色漸晚，四邊喊聲不絕，奔到大寨時，楚兵盡被漢兵殺散，止留空營。霸王曰：「空營如何把守？倘漢兵復又圍繞，恐難抵敵，不若墾夜回彭城，再起人馬與漢決戰。」言未畢，漢兵又到，霸王急同眾將曰：「這胯夫已困楚兵數日，尚不知止，今卻又來追趕，不若協力大殺一陣，以雪其恨。」眾人並力復要迎敵，未知如何？且青下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>