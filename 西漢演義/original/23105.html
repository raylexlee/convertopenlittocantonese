<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十五回　楚霸王彭城大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十五回</br>　　楚霸王彭城大戰</font></h4>
			　　卻說魏豹會集諸侯，並各將佐謀士商議，遂分兵五隊敵楚，第一起殷王司馬卬；第二起洛陽王申陽，第三起常山王張耳，第四起漢王同眾將，第五起魏豹自統大兵押後陣。分撥已定，命司馬欣、董翳、劉澤守彭城，以為應兵。<br />
　　次日，魏豹裝束停當，出城十里，布下陣勢，以為救授，卻調動五隊人馬前進。六軍鼓噪，兩陣鑼鳴，只見那霸王前邊，列兩面龍鳳日月旗，旗開處，霸王當先出馬，大呼曰：「劉邦與我決戰！」漢陣上司馬卬出馬，霸王曰：「朕不負爾，爾何背反？」卬曰：「大王放弒義帝，悖逆無道，以此歸漢，非反也。」霸王大叱一聲，卬馬倒退數步，霸王就勢一槍刺來，司馬卬急欲舉刀交還，烏騅走得急，霸王槍尖早到，卬措手不及，早已中槍，落於馬下，催動楚兵，掩殺漢兵，霸王正追殺之際，申陽二隊已到，就與霸王覷面相見，王曰：」汝亦為何背楚歸漢？」陽曰：「漢王有德，天下歸附，不獨陽一人而已，陛下亦同歸降，不失楚王之貴。」王怒，舉槍便刺，申陽初尚退避，後霸王攻擊愈緊，陽笑曰：「我勸爾歸降，爾反刺我，何不自量如此！」遂挺槍交還。戰二十回台，申陽力怯，正要退後，張耳人馬已到，二將協力來戰霸王。霸王槍法，神出鬼沒，二將不能抵敵，那申陽正掩一槍，方欲退走，項王隨手向後心正著一槍，早已落馬，張耳無心戀戰，急退下陣來，楚兵吶喊追殺，正遇漢王諸將，截住楚兵，霸王大呼：「漢王出陣答話！」漢王旌旗昧日，金鼓振天，乘逍遙白驄馬，隨從許多將佐。楚王一見，切齒大罵曰：「劉邦！想汝不過泗上一亭長，封汝為漢王，心尚不足，妄動兵馬，侵朕疆界，汝敢與我決戰三合，便束手歸漢，如不能戰，當受死馬下！」漢王曰：「汝乃一村夫，恃汝強暴，何足與吾敵哉！」霸王乃拍馬舉槍，直取漢王，漢王尚走未出，舞陽侯樊噲，絳侯周勃，並柴武、靳歙、盧綰一干眾將，各舉兵器具一擁殺來。霸王抵著方天戟，迎著兩刃刀，對著龍泉劍，戰著火尖槍，征塵蔽日，殺氣沖天，只見霸王精神倍加，力敵眾將，後有項莊、桓楚、虞子期、季布，各領大兵，從後衝殺過來，漢兵大亂，四潰奔走，駐紮不定。正當窮迫之時，只見大路一彪軍從後殺來，攔住楚兵，乃大元帥魏豹也。漢王見豹兵到來，心才少定。<br />
　　卻說魏豹出馬，正遇項王，王曰：「汝為何反楚？」豹曰：「大王左遷諸侯，放弒義帝，天下背叛，臣不敢逆天，亦順命歸流。請大王急早退兵，乃為上策，倘或敗亡，喪大王一世之威名矣！」霸王大怒，舉槍直取魏豹，魏豹鐵鎙交還，戰二十回合，項王按下火尖槍，忙舉鐵鞭在手，看著魏豹交近，分頭一鞭打來，魏豹眼明，側身一躲，左臂上早著了一鞭，魏豹伏在馬上，退回本陣，霸王同項莊等四將揮動大軍，盡力四邊追殺，殺得那漢兵屍橫遍野，血流成渠。是日損漢兵三十餘萬，睢水為之不流。<br />
　　不一時又有劉澤領敗殘人馬，自彭城退來，說司馬欣、董翳已開城降楚，楚兵進城，將太公、呂后虜去矣，漢王大哭曰：「大兵既失，太公被虜，恨不聽子房、韓信之言，乃有今日也！」言未畢，四望皆楚兵，金鼓大作，喊聲大舉，諸文武將士，亦不知所往。須臾楚兵圍繞三匝，如鐵桶一般，漢王回視隨身士卒，止數百騎，漸近黃昏，歎曰：「吾必死於此矣，雖騰空亦不能出此重圍也！」正在危急之際，忽見狂風大作，飛沙走石，自東南而來，黑霧彌空，黃塵四塞，周圍楚兵皆掩面站立不住，驚惶迷亂，四散奔走，漢王見馬頭前隱隱有白光引路，遂策馬前進，行二十里，風色漸息，霸王急整點三軍，不見漢王，眾軍士曰：「大風起後，楚兵散失，漢王不知所往。」范增跌足曰：「劉邦定走脫矣！陛下當連夜差人追趕，若不就此時擒住，恐後難遇此機會也。」霸王即差丁公、雍齒領三千人馬，務要星夜追來，二將得令，向東南大路追趕。<br />
　　卻說漢王匹馬獨行，自思若非這一陣大風，決被楚兵所虜矣。正思想間，忽從後面塵土起處，早有追兵到來，當先乃楚將丁公也。丁公追上漢王，王曰：「邦至此亦不能逃矣！但賢者不相厄而相愛也，公如憐我，則當使我遠遁，他日得地，決不相忘也；如不念邦之孤弱而就縛之，使遭強暴之楚，為鼎中之肉，邦即束手聽將軍擒也。」丁公曰：「今日之事，君事也，臣不敢廢命。王當策馬南行，臣發數矢以為追捕之狀，使三軍不相疑也。」漢王轉身即投東南而去。丁公即拔箭，咬去箭頭，發數矢而回。正遇雍齒，齒曰：「足下曾見漢王否？」公曰：「追漢王將近，連射矢不中，被漢王走脫矣！」齒曰：「公既追近，豈可容彼脫去？料今相去未遠，務要追及擒來！」齒兼程追趕。<br />
　　巨說漢王行了一晝夜，人困馬乏，力難支持，天又漸晚，後邊又見追兵到來，王自思今番必不能逃矣！見路傍一枯井，漢王下馬，即跳入井中躲避，雍齒追到，因天晚，徑過枯井。漢王已知追兵已過，看枯井時，亦不甚深，遂拔劍掘土登路而上，找尋馬在山下崗吃草，漢王急上馬又行數里，肚中饑甚，遠聞前村犬吠，樹林中早露出燈光來，自思此必是村鎮，策馬近前，見是一大莊院，遂扣門。有一老人拄鳩杖而出，開門迎王入莊。老人見漢王紅袍金甲，儀容不同，量必是王侯，即準備酒飯款待，向前動問：「將軍何處公子？那路王侯？為甚到此？願聞其詳。」王曰：「吾乃褒中漢王，因與楚兵在彭城交戰大敗，迷失道路，天晚無處投宿，有擾貴莊。」那老人聽罷，伏俯在地曰：「臣素聞大王仁德，天下莫不歸仰，今喜光臨敝莊，十分榮幸。」老人又吩咐重整酒席，款待甚是慇懃，王曰：「尊丈高姓？」老人曰：「敝村有六七十家，臣家姓戚，一戶有五六門，頗有莊地，人就稱此村為戚家莊，今居五世矣。」王問老人有子否，老人曰：」無子，止有一女，年方十八歲，昔許負曾相此女有大貴，今幸大王到臣家，願將小女奉待左右，未知大王尊意如何？」王曰：「避難至此，得款曲留宿，幸也，豈敢望令愛為配哉？」老人即命女出拜漢王，王看戚氏恣容閒雅，風度妖饒，心內甚喜，遂解玉帶為定禮。老人收去，復拜謝漢王，又飲數杯，夜深，就與戚氏同寢，次日早起，戚公苦留漢王再住幾日，王曰：「漢兵大敗，四散無主，文武將士，亦不知所在，我怎忍留戀在此？待我到一大郡駐紮定，差人搬取令愛。」戚公聞說不敢再留，王遂整頓衣冠，投大路往南而行。行未十里，又見塵土起處，有一簇人馬到來，漢王急藏入大林中，看那來的人馬，未知是誰？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>