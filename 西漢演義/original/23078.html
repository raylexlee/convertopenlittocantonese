<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十八回　張子房燒絕棧道</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十八回</br>　　張子房燒絕棧道</font></h4>
			　　卻說樊噲等見棧道十分險惡，人人有思歸之意，各吶一聲喊，便要殺回關中來；漢王亦怒曰：「我奉懷王約，先入關者為王，誰想背了前約，聽范增好計，左遷我來到這等險峻去處！又著章邯等三人，阻塞東歸之路，縱使騰雲也出不去。不如從眾人之意，此時三秦尚未據守，正好殺上咸陽，與他拼個死活，倒是良策。」蕭何、張良、酈生下馬跪伏在地曰：「不可信眾人一時暴性，決誤了大事。褒中雖險，乃大王興王之地。況西南靜僻，隨大王招軍養士，霸王決不得知。待人馬強壯，兵勢嚴整，那時還定三秦，天下不難圖也。若今聽眾人之言，倒轉東向，霸王率三秦而西來，勢如壓卵，欲求再用為漢中王，不亦難乎？」漢王從其言，即令樊噲催趲人馬，向褒中來，前到金牛嶺，漢王曰：「如何為金牛嶺？」酈生曰：「昔蜀道無路往來，秦惠王要兼併六國，聞蜀中有五個力士，俱有神力，秦乃用生鐵鑄五個鐵牛，置於秦地，詐言鐵牛每日糞金五斗，秦國以此富強。蜀主聞知，遂以為為實，乃令五丁力士開山鑿路，通入秦國，盜竊鐵牛。五丁既開了山路，來到秦地，不想鐵牛俱是假設。遂伐蜀。」<br />
　　漢王正行之際，只見子房下馬近前奏曰：「臣良送陛下到此，欲辭回韓國。」漢王大驚曰：「先生一向與邦相從，深得教益，一時不相舍，今欲辭歸，使劉邦何所依附？」良曰：「臣辭陛下往東行，雖看故主，實與陛下去乾三件大事。」王曰：「那三件事？」良曰：「一者說霸王遷都彭城，留關中與陛下為建都之地；二者說諸侯反楚歸漢，且令霸王無西征之意；三者與陛下尋一個興劉滅楚定天下之大元帥。乾了這三件事，臣在咸陽與陛下相會。願陛下百事忍耐，不要急躁。漢中不過暫居，多則三年，少則一二年，管教陛下東歸。」漢王曰：「果如先生之言，劉邦雖受苦萬千，亦不敢埋怨，但先生所舉元帥，有何憑信？」良曰：「臣有角書一紙，內有臣手字，並與陛下平日密言之事，陛下須留用，不可失也。」漢王執良之手涕泣曰：「先生不可失信！如見大公，為我懇懇拜上，善加調攝，撫養老小，一日得東歸，尚有迎養之日，非是敢拋棄父母，只因霸王背約強暴，不得已赴褒中以圖苟免耳。」良曰：「謹遵王命。」又與蕭何相別，拉在無入去處，暗與定計道：「這股這般，如尋得破楚元帥來，丞相可用意舉薦。」何曰：「先生放心，憑你角書，已知其為大將，焉敢蔽賢誤國耶？」張良辭了漢王及眾將，帶領五個從人，復回舊路，往關中來不題。<br />
　　且說漢王大軍正行之間，只聽得後軍一齊叫苦不迭。漢王回頭看時，只見烈燄連天，濃煙遍野，隨處火焚三百里，相緣燎徹萬家村。漢王亦大叫曰：「此必是張良孺子放的人，燒絕棧道，使我不得東歸矣：卻不知又是何主意？」諸將士齊聲怨罵張良，各各放聲大哭曰：「我等生為關內人，死作褒中鬼，何日修起棧道？」眾人正嚷鬧間，又只見蕭何向前附王耳曰：「大王不可怨罵張良。臣昨日與張良相別時，曾說燒絕棧道，有四件利益：一者使霸王聞知燒絕棧道，料我主再無東歸之意，他亦無西顧之憂矣；二者使三秦高枕，不為嚴備；三言使隨來人安心在漢中，奉事大工，再無思歸之意；四者使諸侯無相攻擊，而盜我之兵也。有此四益，大王何故怨罵張良？」漢王聞說，大喜曰：「若非丞相之言，幾幾誤怪子房矣！」遂令三軍前進。<br />
　　一日，漢王到褒中，擇日即王位，安撫百姓，施仁佈德，治民以寬，漢民莫不悅服，此年五穀豐熟，家家快樂，處處笙歌，漢王甚喜。於是封蕭何為相國，曹參、樊噲、周勃、灌嬰等以下，各有封賞。招賢納士，積聚糧草，漢中不數月，道不拾遺，夜戶不扃，行人讓路，家給人足，國中大治。<br />
　　且說張良燒了棧道，來到鳳嶺，暫歇半日，過鳳州，出益門，將到寶雞，只見一支人馬，攔往來路，高叫曰：「子房公休走，亞父著我在此專等，誰想果從這裡來！」張良大驚，正要下馬詢問來歷，那馬上將軍便道：「子房公不要忙，我有話說。」不知說出甚話來？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>