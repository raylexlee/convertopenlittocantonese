<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第六十回　知漢興陵母伏劍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十回</br>　　知漢興陵母伏劍</font></h4>
			　　卻說韓信臨行，見漢王曰：「臣伐魏，霸王聞之，決乘虛來攻滎陽，諸將之中，王陵可屬大事，大王當令抵楚兵，其人智勇足備，庶保無事。」王曰：「陵母久拘於楚，恐心志未定，不可用也。」信曰：「陵母最賢，素有遺教，王陵志如金石，堅不可動，大王當急用之，而以陳平為佐，如有緩急，大王當聽子房計議，料無憂也。」王甚喜。<br />
　　韓信領兵至蒲阪，早見魏兵到來，隔河與豹相拒，彼此不得相戰，韓信召諸將曰：「魏豹以兵守河，不設橋樑，舟缸一時難以打造，命灌嬰督工，起造木罌，最為方便。」嬰曰：「不知如何起造？請問其造法。」信曰：「木罌者，縛甕缶以為筏，甕缶容受二石，力可勝一人，其甕間容五寸，下以繩鉤聯，編槍於其上，形要長而方，前置筏或板頭稍，左右置棹，可以渡軍械也。」灌嬰遵依其法。命軍中巧手軍士，傳令起造，不一二日造完，信遂命灌嬰引軍一萬，陳舟舡百十餘只，沿河虛列旗幟，若渡河之狀，以為疑兵。卻密令曹專引精兵二萬從夏陽以木罌渡軍，襲安邑，以抄其後，使豹不能接應，兩下夾攻。豹可擒也。曹參得令，暗趨夏陽。灌嬰列兵於岸，陳舡於河，多張旗幟、魏豹見了，果然疑其有伏兵，晝夜巡視，不防曹參引大兵，用木罌從夏陽渡河襲安邑，將魏豹家屬虜去，抄後殺來。魏豹巡哨軍士飛報，豹聞知大驚，方欲回兵，曹參襲殺於後，韓信追殺於前，兩下夾攻，不能相應，柏直戰未數合，見信人馬攻殺甚急，不能抵敵，向西逃走。馮敬不能對敵，先自引兵退後。魏豹不能抵當。方欲歸臨晉逃走，早被曹參、灌嬰人馬兩邊圍上來，魏豹不能脫，被二將生擒住，綁縛來見韓信，信曰：「主上命汝為元帥，統領大兵四十五萬，睢水一陣，喪師三十餘萬，睢水為之不流；汝即逃回平陽，主上不即加誅，止奪帥印，罷汝閒居，不失王爵之貴，汝當感激，愈加策勵，以圖後功可也，卻乃輕聽術士之言，遵爾起民謀反，既被擒拿，本當誅戮，汝為一國王爵，恐主上寬恩，免汝一死，且著軍士，囚車監押聽候。」一面入平陽安撫百姓，權著周叔管理國事不題。<br />
　　卻說霸王打聽韓信徵魏豹，知滎陽空虛，急召范增曰：「魏豹已反，韓信果然須兵入西魏徵豹，不出亞父高見，膚今乘虛取滎陽，擒劉邦，亞父以為如何？」增曰：「此時正好出師，但陛下相時而動，不可輕敵，恐韓信有遺計，不可不防也。」龍且曰：「亞父何怯之甚也？」增曰：「好謀而成，豈可不深慮也？」於是霸王傳旨，整點大軍往滎陽，先差驍將李奉先領兵三千，探聽消息。<br />
　　漢王遂與張良、陳平計議提防楚兵，有小卒來報，霸王領著大隊人馬，殺奔滎陽來，先差驍將李奉先領兵探聽。漢王聞說大驚曰：「楚兵勢重，如何迎敵？」張良曰：「韓信前曾言楚兵若來，當以王陵為將，陳平輔之。楚可破也！何不召王陵計議？」王即召陵曰：「霸王親統大兵前來，爾敢領兵與楚迎敵否？」陵曰：「霸王勢重，難與力敵，以臣愚見，且偃旗息鼓，深溝高壘，未可出戰，待彼志既懈，臣用一計，楚決可走也。」王曰：「計將安在？」陵附耳道數句言語，王大喜曰：「將軍果有此膽略，吾無憂矣！」即命王陵為將，陳平為軍師，吩咐三軍，各偃旗息鼓，四門嚴閉，不擊刁鬥，不設一軍，有楚將李奉先前來探聽，見是如此，心中疑惑，不敢近城，差人回報霸王曰：「滎陽四門緊閉，不見一個軍士，不知何意？」左右曰：「此必漢王聞陛下來到，或搬移鄰近郡縣，屯住人馬，留此空城以待陛下，或是韓信徵魏未回，內無強兵，以此不敢出戰，虛作此聲勢以為疑兵，使陛下不敢遽然攻打也。」霸王曰：「人馬初到，且安下大營，待明日探看動靜，再作處置。」隨即安下營寨，人馬遠來疲乏，各人卸甲休息。<br />
　　卻說王陵選精銳軍五千，頭裹赤幘，各帶鮮明器械，準備鞍馬緊束，人各銜枚；又選五百炮手，各帶火炮隨後。臨時聽用施行；四門多設柴草，待人馬殺到楚營，聞炮響，急點起人來，以防楚兵攻城。又差夏侯嬰隨後領大兵三萬接應。<br />
　　卻說王陵將及黃昏時候，先差精細小卒十數人，裝作楚兵，潛在楚營邊，探聽楚兵消息，有無防備，好作區處，起更時，只見小卒來報：」楚軍安營，俱休息定，並無提備。」王陵須兵五千，打赤幟，開了城，蜂擁而來，楚兵正睡熟，王陵暗傳令放炮，只五百炮手，四邊放起來，五千人馬，殺入楚營，如十萬甲兵，從天而降，楚兵又無準備，急遽驚起，眼尚朦朧，如何對敵？反自相踐踏。王陵左衝右突，如入無人之境，殺得屍橫遍野，血流成河。霸王急起披掛上馬，四面觀望，見一大將挺槍往來，領兵衝殺。霸王大喝一聲，舉槍直取來將，來將舉槍交還，二十回合，其人敗走，領五千兵衝殺出營，已將五鼓矣。<br />
　　霸王問軍士：「此是何人？」有小卒曰：「此漢將王陵也。」霸王暗思：「此人槍法，與其他不同，今日不除，後必為患。」急拍馬正欲追趕，季布、鍾離昧、龍且俱列馬頭前止之曰：「不可，漢兵得勝，一路俱有準備，城上火起，城下人馬如鐵桶相似，此必韓信之遺計也。陛下且檢點傷殘人馬，緊急將陵母取來，以劍伏身，監在營中，使人與王陵說知，王陵為人最孝，聞此決來歸降，王陵若降，滎陽可破也。」霸王曰：「然。」即差人星夜赴彭城，取陵母赴軍前來不題。<br />
　　卻說王陵得勝，領得勝兵計點只傷折一百多人，大殺楚兵，並自相踐踏，死者共三萬餘人，回見漢王，王曰：「將軍一夜殺楚兵三萬，以霸王之勇尚退三十里，將軍之名，威振關中矣！」王陵曰：「知楚兵遠來困乏，因此乘其無備，殺此一陣，霸王尚屯於此，不久仍來攻城，不可不急為計處也。」張良、陳平曰：「韓元帥徵魏，聞有捷音，料將回兵，不若且嚴守滎陽，以待韓信兵到，再為區處。」王曰：「善，」遂令三軍預備炮石灰罐，四門嚴守。<br />
　　一連十數日，楚漢並不交戰。只見城下忽有巡哨小卒來報，有楚使至，請王將軍相見。王陵聞說，急上城，見楚使曰：「將軍之老母，今取在楚營，欲見將軍一面，若將軍遲去，霸王決壞老母，使將軍為不孝之子，萬代罵名不朽也。」王陵聽說，放聲大哭，淚如雨下，急來告漢王曰：「臣母今年七十有餘，臣生不能孝養一日，反遭此縲紲之苦，今楚使欲臣往見一面，臣雖赴劍萬死，亦當急趨往見也。臣身雖在楚，此心實在大王，決不為楚效力也。」張良曰：「將軍誤矣！前日將軍殺楚兵數萬，今只聽楚使一言，即趨入虎穴，自蹈死亡，此匹夫之見也，又未審老母果在楚營否，豈可遽然往見？須另差一人，親見老母，看有甚言語，討數手字，果然欲將軍往見，那時見之未晚也。豈可不察存亡而往見耶？」王陵聽說，即哀告漢王。王即差謀士叔孫通，前到楚營，朝見霸王。王曰：「王陵居住沛縣，不歸降於我，隨著劉邦為惡，今已將其母，拘係於此。若早歸降，使子母相見完聚，若仍復抗違，即斬其母，使王陵為萬代罪人也。」叔孫通曰：「願請陵母一見。」霸王左右將陵母押過來，與叔孫通相見。只見陵母以劍伏身，蓬首而跪，叔孫通心甚不忍。陵母曰：「公乃何人也？」叔孫通曰：「某乃漢使叔孫通也。」母曰：「公來何為？」通曰：「老母之子王陵，聞母受苦，即欲降楚來見，惟恐不的，漢王故差某來，求老母手筆數字，方著王陵降楚，以事奉老母。」母曰：「是何言歟！漢王寬仁大度長者，吾子事之，得其主矣！豈可因妾而懷二心？望公情與王陵。善事漢王，早建奇功，為漢代名臣，妾雖死之日，猶生之年也。」言罷，遂伏劍自殺。叔孫通急欲救時，陵母頭已落地。滿營中莫不贊歎。<br />
　　卻說陵母伏劍而死，霸王聞知，大怒曰：「老媼何其太愚如此？當碎其屍以號令三軍！」季布等拜伏奏曰：「不可！陵母雖亡，當存其屍，歸葬沛縣，使王陵身雖在漢，而此心終有思歸之念。蓋父母墳墓，乃木本水源也。他日或命一能言之士，陳說根本，王陵素有孝名，聞言動心，必降楚也。若今號令軍前，愈傷其心，無復有降楚之意。」霸王從其言，即差人收拾陵母屍首，歸葬沛具。隨召叔孫通曰：「汝可回榮陽說與漢王並王陵，快早歸降，倘打破城，死無葬地也。」叔孫通近霸王前道一言，就使楚兵倒戈滎陽解圍。不知說甚言？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>