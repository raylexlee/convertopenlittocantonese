<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第七回　始皇命徐福求仙</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　始皇命徐福求仙</font></h4>
			　　卻說始皇駕幸東御花園，入的園來，賞玩佳景，正是：<br />
　　花過宮袍雲錦重，柳披春仗露梢枝。<br />
　　風微殿閣飄芬鬱，萬紫千紅藹翠薇。<br />
　　侍臣導引，看畢園景，登顯慶殿暫憩，不覺困倦，伏幾而臥。忍聞一聲響亮，駭動天地！見紅日墜於面前，從東一小兒，身著青衣，面如鋼鐵，目有重瞳，向前欲抱太陽，未曾抱起，從南又一紅衣小兒，大叫：「青衣小兒，未可抱去！我奉上帝敕命，特來抱太陽。」兩個不服，各努力爭打。青衣小兒，連摔紅衣小兒七十二交，紅衣小兒不服，跳將起來，用力打訖一拳，青衣小兒仆地便倒，氣絕而死。紅衣小兒將太陽抱起向南去。始皇叫小兒：「且住！我問你是誰家小兒？通個名姓！」小兒曰：「我是堯舜之裔，生於豐沛，先入咸陽，蜀封興義。沙丘汝歸，長安我立，帝簡命在，四百之祀。」言罷，向南而去，只見雲霧迷天，紅光滿地，小兒不知所往。帝颯然覺來，細思此夢，凶多吉少，我嬴秦天下，恐怕終為他人所得。遂命駕回宮，終日常常不樂，因與近臣計議，要求長生不死之藥，萬世為君。<br />
　　有燕人宋無忌奏曰：「東海中有三神山，山中十洲三島，蓬萊方丈，八節如春，四時清明，不知寒暑，不識甲子。中有長生不死之藥，服之可以壽算無窮也。」始皇曰：「卿曾見此仙境否？」無忌曰：「臣有一方士徐福，曾到東海，見蓬萊方丈，遇神仙乘鸞駕鶴，亦與凡人不同，見在臣家暫居。」帝聞說，就召徐福入見，求長生不死之藥。徐福曰：「求藥不難，入海得真藥為難；若必欲得此藥，須入海，方可得也。」帝曰：「如求得此真藥，與卿共食，羽化登仙，不亦美乎？」福曰：「必欲臣去，須用大船十隻。諸色匠作，俱要預備。要童男童女，各用五百名，■金珠寶貝，飲食器用之類，俱不可缺。打點整齊，臣便起行。」帝即傳令，打造■只，各色完備，著徐福過海採藥。<br />
　　徐福撐駕船隻入海訪仙，一去杳無音信。帝見徐福去久不回，心急，又著儒盧生入海尋訪。盧生行至海邊，見驚濤萬傾，銀漢波翻，煙霧茫茫，不知聽往，嗟歎良久而回。自思勞民動眾，費了許多錢糧，恐難空回，始皇必加譴責，卻數從人，去秦嶽山中，遍訪真跡。行至東華絕頂，見一人蓬頭垢面，臥於石上起。盧生尋思此高處，人不可居，此人居之，定是異人，虛心向前施禮。其人起曰：「公是何人？來此何干？」生曰：「某奉始皇命，來此訪仙，求長生不死之藥。」其人笑曰：「天數已定，大限難逃，世上安有長生不死之藥？始皇可謂誤！」盧生見其人言語不凡，再三哀告懇切，務要指示迷途。其人用手推石成洞，久取書一冊，上有書名，乃《天籙秘訣》，遂付盧生，囑之曰：「此書當與始皇詳看，上有死生存亡之數。」盧生再要細問來歷，其人復臥於石上，合眼不語。<br />
　　盧生得書，回見始皇言說：「東海茫茫，不知邊岸；尋訪徐福，杳無蹤跡。臣至東華絕頂，見異人授書一冊，不敢隱諱，即將原本進上。」帝將書展開觀看，上有書名《天籙秘決》，其中有歷代轉運之圖，上書蝌蚪文字，言語多隱諱不可曉。帝命李斯詳譯字義，中有一言說：「亡秦者，胡也。」帝大驚曰：「此《天籙》之言，必謂亡秦之天下者，必北胡也。」遂令蒙恬起人夫八十萬，沿邊高築長城，以防北胡。<br />
　　始皇既命蒙恬北築長城，又傳令東填大海，西建阿房，南修五嶺，創立宮殿。興工動眾，連絡不絕，改變制度，大肆更張。又恐人非議其過，乃聽李斯之計，盡燒歷代詩書，並百家之書，如有偶語者棄市，坑侯生、盧生等四百六十餘人，諸生不得居中國。長子扶蘇諫曰：「諸生皆誦法孔子，今陛下以重法繩之，臣恐天下不安也！」始皇大怒，使北監蒙恬軍於郡。<br />
　　始皇惓惓，只思東南旺氣，恐人作亂，又命駕東方出巡，那山東地方，連年不收，百姓嗷嗷，不得安生。始皇車駕一出，日費數十萬金，百姓皆逃竄，天下大失所望不題。<br />
　　卻說韓國城西三十里，淺山腳下，有一酒店，有幾個鄉老在內飲酒。將至半酣，各人談無論地，說古道今，正是：「暢飲村醪行欲倒，務中閒樂四時春。」內有一老，姓趙名三公，言說五百年前，天下太平，人人快樂。眾老便問：「如何是太平？」公曰：「熙熙風景，皓皓年光，黎民鼓平，遍處笙簧。三日一風，風不鳴條，不摧折林木；五日一雨，雨不破塊，不打傷禾稼。盜賊不生，夜戶不扃；行人扃路，道不拾遺。邊庭無征戰之勞，朝野無奸邪之患，野外無蝗蟲旱澇之災，百姓無疲倦艱辛之苦，五穀豐登，天下安樂。此便叫做太平時節。」眾老又問：「此時如何？」公曰：「此時法度嚴謹，不敢說。」眾老便道：「我等僻處鄉村，又無外客你便說何妨？」趙三公只是搖頭不說。酒店傍邊閃出一個人來，那人高冠博帶布袍草履，面如美玉，目若朗星，便道：「你不說，聽我說。」眾人拱聽，那人便說「此時秦始皇無道，男不耕種，女罷機織，父子分散，夫婦離別，南修五嶺，北長城，東填大海，西建阿房，焚書坑儒，大肆狂悖，民不聊生，天下失望。」那人罷，又要高聲道幾句言語，只見那趙三公便起身就走，眾老拖住道：「你如何便走？」三公曰：「你眾人不怕死耶！今始皇法度，偶語者棄市，我等被人捉去，都是死數。」眾老聽罷，一齊都走了。那人呵呵大笑曰：「愚人不識我機，但此不世之恨，何處發付也？」未知其人是誰？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>