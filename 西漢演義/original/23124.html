<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第七十四回　置太公挾漢退兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十四回</br>　　置太公挾漢退兵</font></h4>
			　　卻說霸王同諸將回到楚營中軍坐定，查計損折人馬三萬有零，周殷、桓楚、季布、虞子期俱中傷，帳後調理，諸將暫休息數日出敵。傳令畢，不覺過了二日，有細作小校打探漢營消息，回報曰：「韓信整點人馬，一二日又來與楚交兵，各處諸侯軍馬陸續而來，現漢兵共有五十餘萬，蕭何轉運糧儲，積聚滎陽，自成皋相連五百里，俱是漢兵。」霸王聞說，召鍾離昧、項伯等商議曰：「漢兵勢重，又兼韓信善能用兵，我兵在此，不可久待，況又絕糧，似難與爭鋒，爾等有何長策？」鍾離昧曰：「太公見在楚營，明日陛下出師，置太公於俎上，使漢王見父子之情，自然傷感，著他退兵，免太公一死；如不退兵，決將太公入烹，漢王見時，必然哀求請免，或有別議，此為長策。若恃勇與戰，恐復蹈廣武之困。願陛下裁之！」霸王曰：「烹太公亦不難，但恐人恥笑，」昧曰：「欲為退兵之謀，何惜人恥笑？」相與議定。<br />
　　次日霸王整率人馬，將太公綁縛在馬上，殺奔漢營來。早有人來報：「霸王將太公綁縛在馬上，不知何謂。」漢王聞之，放聲大哭曰：「我生不能以奉養父母，因為爭天下，反致我父如此受苦，不若急早降楚，以救我太公還國。」張良、陳平急止之曰：」大天何執一如此耶？此是霸王因見漢兵圍困甚急，故將太公來，欲陛下退兵。況今大事已定，豈可遽然歸降乎？大王不可心急，須以智勝之。」漢王曰：「聞太公捆縛在馬上，不覺此心十分哀痛，縱天下得與不得，亦何要緊？救我太公，實第一件大事！」良、平曰：」霸王到陣前，定將太公置於油鑊之上，要逼大王退兵，大王如此如此，管教項王不敢烹太公也。」言未罷，人報項王到陣前，要請大王答話。<br />
　　韓信聞項王來，預備於平川之上，排下陣勢，周圍列下戰車，兩邊旗幟嚴整，靜靜肅肅，鴉雀不聞，刁鬥不鳴，甚是威武。楚兵見了，先自懼怯。霸王遂勒住兵不動。漢王到陣前大呼曰：「霸王兵窮勢困，急早歸降，庶得裂土，世為楚王，免今目下受戮。」霸王大怒，叱之曰：「劉邦匹夫，乃敢出大言，以辱我耶？」急舉槍直取漢王，漢王背後樊噲、灌嬰、周勃、王陵四將突出，攔住霸王。霸王力敵四將，正在酣戰之際，忽漢陣上一聲炮聲，中軍黃旗蕩動，只見四面八方合圍上來，把霸王圍裹在陣中，四將各向方位。霸王左衝右突，不能得出。眾軍士隨著霸王，亦無走路。霸王定睛看那陣時，四望如連城之狀，不分東西，難辨出入，愁雲漠漠，慘霧朦朦，尋思：「又中韓信之計！吾聞戰而誤入其陣者，以外應破之。不然，一時妄動，便遭擒矣！吾營中將士，必有知此陣勢者，待外邊打入，卻乘機殺出，庶脫此陣也。」正思慮間，只見季布、周蘭、周殷、鍾高昧從陣東門打入，霸王即乘勢接應，君臣五人，奮力踴躍，蕩開一條血路，衝倒漢兵，一擁而出。韓信亦不敢追趕。<br />
　　霸王回到楚營，召諸將問曰：「何人知此陣法？」周蘭近前奏曰：「韓信此陣，乃太乙陣也。有生門，有死門，有陰陣，有陽陣，雖有向背，而四面合一，若八卦陣，實為八卦也。如走生門而入陽陣，必得活路；若不知妄入，必遭擒獲。臣少從龍山李少仙學道，嘗聞太乙陣之說，臣以此領諸將，從生門而入，策應陛下，遂出此陣。」霸王聞說大喜。於是鍾離昧曰：「陛下且將太公回營，今日不必與漢交兵，容一日卻將太公置車前號令，待將兵退後，陛下回彭城招集兵馬，休養士卒，再作良圖。」霸王遂回營。<br />
　　卻說張良、陳平商議救太公之策，遂於楚降卒中，選一伶俐小校，入帳中以言撫之曰：「我看汝相貌，將來亦有功名，但汝雜於眾軍卒之中，何日得顯？我今差汝乾一要緊大事，若成此功，定在封賞之貴。」小校曰：「軍師有何吩咐？」良曰：「有書一封，差你做細作，往楚營捎與大司馬項伯，因你是楚軍；定有相識親故，你可乘空便將此書密密遞與項伯，就說是我捎與他的。他有甚話語，你可來回我的話，須要小心仔細。」小校曰：「此事甚易，軍師快寫書來，我就往楚營，見項老大王，管教下書得信回話。」良大喜，賞勞小校，將書禮就貼肉藏定。小校仍前楚軍打份，前來楚營。有巡哨軍士看見小校，原是楚軍，問：「你如何得回？」小校曰：「我前日陣前被漢兵活捉去，我暫時歸降，我父母妻子皆在彭城，如何降漢？因此逃回。明日煩你眾位，引我見項伯將軍，報姓名入隊伍。」<br />
　　此日項伯正點看三軍畢，巡哨軍引小校見項伯曰：「這個軍士，前日被漢兵虜去，今日逃回，我等不敢隱藏，引來見老大王，他仍要入隊伍，我等不敢擅專，請自尊裁。」項伯召小校近前問曰：「汝在漢營，曾見張良否？」小校曰：「我就一向伏侍張軍師，時常說老大王名姓，甚是看顧我。只因我父母妻子在彭城，終日思想，以此逃回。」項伯曰：「張良如何時常說我？」小校見項伯問的緊，回顧左右無人，近前卻向身邊取出書來，密密遞與項伯曰：「我臨來時，張軍師吩咐，將此書呈上老大王。」項伯接書，拆開觀看，書曰：<br />
　　舊交故友張良書奉大司馬項老將軍麾下：昔承館穀之心，後托雲水之游，自意富貴無心，功名絕念；豈料志有齟齬，不遂所願，羈縻於此，不過苟延歲月，非有他望也。但漢王仁厚長者，終成大業，不忍捨去，以此戀戀左右，如鳥依人，人自愛之，安得兀然高坐，不畫一籌耶？因昨有霸王欲烹太公，實為退漢兵計耳，漢王驅兵於此，實無所歸，漢兵不退，項王必烹太公，太公被害，不可復生，他日漢王與將軍有藍田之約，成秦晉之好，將軍何以相見乎？良因托鴻便馳書上瀆，倘太公欲烹之時，望一言力阻，得賜救援，太公蒙再造之德，漢王免不孝之名，恩義兼至，仁德無窮矣。如允所請，乞討回音，以慰漢王惕厲望救之懷。下情無任懇切惓惓之至。<br />
　　項伯看罷書，便吩咐小校曰：「汝既與張子房捎書，想是他帳下心腹。」小校曰：「不敢欺老大王，我是張軍師所使，專為下書而來，非逃回也。若大王有回書，我仍捎去回話。」項伯犒賞小校，亦寫數字，密付身邊，著左右心腹，押小校出營。<br />
　　小校徑來漢營，見張良，備說入楚營見項伯，即以軍師吩咐的事，俱乾停當，徑來回話，便將項伯回書呈上。張良拆書觀看，書曰：<br />
　　久睽素好，心切遐思，來示教言，敢不如今。俱罷兵言和，乃益國家耳。太公久稽於此，某實朝夕維持，料供給不至缺乏。然不剖意息兵，太公豈能還國？某雖救援，不過為一時之計。近左右每勸殺太公，若一怒不回，恐難永保，望足下籌之！<br />
　　良看罷書大喜，重賞小校，仍著軍政司紀姓名，令紀功祿報功，待封賞之時，查名重用。<br />
　　且說霸王親統大兵，復到漢營，列成陣勢，命軍士抬油鑊，設於軍前，將太公置於俎上，命軍士傳呼曰：「漢兵早退，免烹太公；如不退，烹太公！」漢王急出陣前，亦大聲呼曰：「吾與霸王俱北面事懷王，結為兄弟，吾翁即若翁，如若烹而翁，幸分我一杯羹！」言罷，語笑自若，似無哀戚之意。霸王大怒，即欲烹太公，項伯急向霸王前止之曰：「凡為天下者不顧家，昔大禹聖人也，有父名鯀，而治水無功，被堯帝殺之，大禹仍治水三年，三過家門而不顧。今漢王與陛下爭天下，前太公被拘禁三年，漢王略不相顧者，正是以天下為重耳。若今陛下殺太公，既無乾勝敗之數，反使天下說陛下殺人之父，是為盛德之累也。不若陛下且收兵回營，再為別圖，何必挾殺太公，然後為退兵之計？陛下威武震於天下，何乃聽此以示怯也。」霸王急令赦太公，遂收兵回營。是日兩家俱未經交兵。<br />
　　漢王到營大哭曰：「太公雖得暫救，一時不能還國，我誠天下罪人也！」漢王召良、平等議救太公還國，良曰：「若使太公還國，必須差人與楚講和，況楚方缺糧勢弱，必從其議。但無此能言之士，往楚為使命耳。」言未畢有一人上帳曰：「臣願往與楚講和。」王見其人大喜，就令往楚講和，救太公還國。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>