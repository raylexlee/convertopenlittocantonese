<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十一回　韓信執法斬殷蓋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十一回</br>　　韓信執法斬殷蓋</font></h4>
			　　卻說酈生領所集原本，命四十人星夜抄寫，數日內完備。信復入朝，將前事奏知漢王，漢王大喜曰：「寡人兵微將寡，全仗將軍調度。」於是信來到教場，將人馬命諸將照此一一訓練，其中有違令不率教者，先以軍法斬一二人，懸頭示眾。滿營軍士，肅然知警，無有不聽教者。操演二十餘日，各隊俱齊備，與前煥然不同矣。韓信然後教立中軍，排列隊伍，開載條件，明日請漢王車駕到教場省諭三軍，觀看營陣。<br />
　　一日，漢王車駕同百官來到教軍場，觀看營陣隊伍，與前通不同，甚喜。韓信具甲胃至王前持立不拜，乃曰：「臣甲胃在身，未敢行禮，只將手冊一本捧上，請陛下聖覽。」上面皆是曉諭將士之言，命統共行令者，高聲朗誦曰：<br />
　　西楚霸王項籍，上違天命，放弒義帝，暴虐下民，罪惡貫盈，神人共憤。朕先入關，約當為王，見此惡逆，理當徵討。現以韓信為破楚大將軍，爾等大小諸將，各隊軍士，聽其節制，隨其指揮，代命行誅，不俟奏請。爾等用命者榮，不用命者死，惟專閫外，惟擅征伐。爾其知省，毋違朕命！<br />
　　眾大小將士，聽罷戒諭，無不恐懼。然後韓信來到元帥大營，張掛軍政條約，明白開載各款，令將士謹守，毋犯禁令：<br />
　　其一：聞鼓不進，聞金不退，旗舉不起，旗按不伏；此謂悖軍，犯者斬之。<br />
　　其二：呼名不應，點視不到，違期不至，動乖帥律；此謂慢軍，犯者斬之。<br />
　　其三：夜傳刁鬥，怠而不報，更祿違度，聲號不明；此謂懈軍，犯者斬之。<br />
　　其四：多出怨言，怒具主將，不聽約束，梗教難治；此謂橫軍，犯者斬之。<br />
　　其五：揚聲笑語，蔑視禁約，馳突軍門；此謂輕軍，犯者斬之。<br />
　　其六：所用兵器，弓弩弦絕，箭無羽鏃，劍戟不利，旗纛凋弊；此謂欺軍，犯者斬之。<br />
　　其七：謠言詭語，造捏鬼神，假托夢寐，大肆邪說，蠱惑吏士；此謂妖軍，犯者斬之。<br />
　　其八：奸舌利齒，妄為是非，調掇吏士，令其不和；此謂謗軍，犯者斬之。<br />
　　其九：所到之地，凌虐其民，逼淫婦女；此謂奸軍，犯者斬之。<br />
　　其十：竊人財物，以為己利，奪人首級，以為己功；此謂盜軍，犯者斬之。<br />
　　其十一：軍中聚眾議事，私近帳下，探聽軍機；此謂探軍，犯者斬之。<br />
　　其十二：或聞所謀，及聞號令，漏泄於外，使敵人知之；此為背軍，犯者斬之。<br />
　　其十三：調用之際，結舌不應，低眉俯首，面有難色；此謂恨軍，犯者斬之。<br />
　　其十四：出越行伍，攙前越後，言語喧嘩，不遵禁訓；此謂亂軍，犯者斬之。<br />
　　其十五：托傷詐病，以避征伐，捏傷假死，因前逃避；此謂詐軍，犯者斬之。<br />
　　其十六：主掌錢糧，給賞之時，阿私所親，使士卒結怨；此謂弊軍，犯者斬之。<br />
　　其十七：觀寇不審，探賊不詳，到不言到，多則言少，少則言多；此謂誤軍，犯者斬之。<br />
　　以上禁令，訂為一冊，用帥印鈐封進上，與漢王留覽；再寫一冊，交與軍正官曹參收掌。<br />
　　漢王看罷營陣，又見韓信張掛禁約，乃歎曰：「前日操練人馬，真兒戲耳！今日如此調度，如此發落，三軍焉有不整？人心焉有不服？以此東征，寡人自無憂矣！」遂命駕回。<br />
　　次日韓信五更時，來到教軍場，中軍而坐，諸將升帳，司晨者報時畢，韓信唱名，點視諸將，內有監軍殷蓋不到，韓信亦不追問，隨吩咐各隊人馬操演。已過午矣，殷蓋方從營外而來，到得轅門下，便欲進營，只見守門者便道：「元帥已鼓操演兵半日矣。各營陣未有軍令，誰敢輕自放入？若要進營，須傳與小旗甲，旗甲傳與守轅門牙將，牙將傳至軍政司，方得到元帥前；若元帥著進，方敢放進，我等有許大干係。」殷蓋大呼曰：「何消如此瑣瑣。正是小人得志，便要施為！既是你眾人如此說，快與我說一聲，我要進營，看他號令行得行不得！」把門軍士只得說與旗甲，以次傳到麾蓋下。韓信著巡哨軍，持一火牌，上書一「進」字，傳令而出。來到轅門下。其人高呼曰：「著違令遲者進來！」只見殷蓋瞋目而入，徐徐而行，略無敬謹之意，來到帳下，長揖而立。信曰：「前有漢王聖諭，我亦有禁令，汝為監軍，此時方到，是何道理？」便問司晨官：「此時何時？」司晨官上帳稟告曰：「此時午過將未矣。」信曰：「曾與爾等約在今日卯時交會到營，汝卻過午方到，故違軍令，當斬！」殷蓋亦不以為事，乃曰：「下官雖聞將軍之言。今日親戚偶來相訪，留坐飲酒，以此來遲，將軍且免一次。」韓信喝令左右：「將監軍拿下去跪於帳前！」信曰：「汝既為將，豈不聞受命之日，則忘其家；臨軍約束，則忘其親；當抱鼓之急，則忘其身？汝既一身許國，豈有父子親戚之念乎？」召軍正司問曰：「殷蓋違令來遲，在那一條？」曹參執禁令薄近前曰：」與軍約約會，期而後至，得慢軍之罪，當斬首示眾。」信曰：「令左右將殷蓋斬訖報來！」即將殷蓋綁在轅門之下，那殷蓋魂不附體，急以目看著樊噲，噲又不得出營，只是跌腳發躁。<br />
　　轅門外早有人知道這個消息，放馬報與漢王，漢王知道，便召蕭何問曰：「韓信未曾出門，先殺我一員大將，恐軍不利。」何奏曰：「號令不行，自上犯之。若為殷蓋一人，而廢此法令，三軍何以約束？將士何以訓練？韓信斬殷蓋，正所以行法也。」漢王曰：「殷蓋乃寡人至親，且重責免此一次可也，如何便殺了？」何曰：「王法無親，古人已有明訓，陛下為天下國家，豈可以親情為念乎？」漢王見說不動蕭何，恐又遲了，急遣酈生曰：」汝可馳馬到信營，捧我手字，姑免殷蓋這一次。」酈生得旨，帶領一從人，騎兩匹馬，飛驟而來，正見殷蓋綁於轅門之下，立待要斬，酈生高叫：「且留人，有漢王旨在此。」便要撞人入門。卻有管門官軍攔住喝道：「元帥有軍令，凡軍中不可馳驟。」當把酈生揪住衣帶，送至帳下，稟曰：「酈大夫兩匹馬，馳驟入營，某等不敢放入，揪往在此，聽候發落。」信乃傳令而出曰：「軍中不許馳驟而入者，恐防奸人驟至。以劫我營陣。酈大夫素諳兵法，如何犯此軍令？想持王旨而來？」把門官軍曰：「現有王旨在外。」信召軍正問曰：「酈大夫得何罪？」參曰：「軍法突驟軍中，得輕軍之罪，亦當斬首，以示三軍。」信曰：「酈大夫既有王旨，免其本身之罪，先斬看馬從人，並斬殷蓋，將兩顆頭懸於轅門之外。」只見大小將佐，個個心驚肉顫，再無一人敢高聲者。<br />
　　且說酈生救不得殷蓋，只得回見漢王，酈生俯伏叩頭請罪曰：「臣捧王旨到信營寨，因馳驟進營，有犯軍令，亦欲斬臣，幸賴有王旨在身，免罪，將臣帶領從人，並殷蓋俱斬首，懸於轅門之外。臣若無王旨，亦不得回見陛下也！」漢王怒曰：「有我明旨，尚爾如此，韓信何太無狀耶？」蕭何曰：「將在軍，君命有所不受，此正閫外之權，為將之道也。」漢王曰：「斬殷蓋何意？」何曰：「此正所謂殺權貴以威眾心，使三軍只知主將，而不知有敵國也。兵法雲：『內懼主將者必勝，外懼強敵者必危』。得韓信，何愁強楚不滅，六國之不服也？」酈生亦拜伏曰：「韓信軍威甚嚴，真得將兵之法；雖殺臣之從人，臣心實敬服。後日破楚者，必信也。王當下手敕獎諭，使諸將愈加敬貴，三軍不敢犯法，韓信軍威益振矣。」漢王轉嗔作喜曰：「卿見亦是。」遂令草手敕，差人獎諭韓信。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>