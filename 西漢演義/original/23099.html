<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十九回　張良說魏豹歸漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　張良說魏豹歸漢</font></h4>
			　　張良一面修書表，遣人齎彭城，一面帶領應該使用之人，密密投平陽、洛陽二處不題。<br />
　　卻說霸王一日設朝，咸陽累次差人求救，繼後又聞咸陽已破，現今漢王建都關中，各郡縣望風歸附，地方五千餘里，皆屬漢王，不日東來，深為未便。霸王大怒曰：「量此胯夫，有何見識，取我三秦，襲我咸陽，使劉邦得以大肆猖獗也？就點三軍，刻日起行西征，若不滅劉邦，誅韓信，誓不旋師也！」范增曰：「臣昔日曾屢薦韓信，此人若留用，須留任以大將之職，若不用，當殺之，以除後患，陛下不聽臣言，使彼歸漢，今卻動陛下聖怒也。」霸王曰：「章邯老憒，原無才能，司馬欣、董翳皆鼠輩，咸陽亦無大將把守，以致中韓信奸計。雖失此數處，皆不足為憂，若我大兵一臨，管教劉邦、韓信為齏粉矣！」言未畢，朝門外有人來報：「韓國張良遣人齎齊國書並張良表文上見。」王曰：「召進來！」其人將張良密表並書呈上，王先拆表曰：<br />
　　韓國司徒臣張良頓首上言西楚霸王皇帝陛下：臣良蒙陛下不殺之恩，遣歸本國，得以營葬故主，優游歲月，入山彩芝，臨溪觀水；訪蓬萊之仙洞，求真丹於才外，仕途趑趄，無復前進，然雖遠處林泉，而此心未嘗一日忘陛下盛德也，近聞漢王欲召臣從事，臣力辭以疾，且無心於登涉久矣，豈獨一召不往，縱百召亦無往從之理。又有齊梁二國。亦來召臣，臣亦堅志力辭，齊梁已知臣無心於名矣，不復來召。其後有檄書傳至韓國，語言狂妄，意有圖天下之心。臣蒙陛下聖恩，既知鄰國作亂，安敢隱忍而不明言耶？臣料漢王見識，欲得關中，如約即止，無復有東來之意，若齊梁二國，傳檄各國，志在不小，深為陛下大患，請即發兵屬意齊梁，制服其心，使無復悠肆，則大事定矣。如或漢有他志，乃轉兵而西，一鼓可擒也。臣鄙見如此，惟陛下察焉。臣良不勝戰慄恐懼之至。<br />
　　霸王看罷表文，復又拆開齊梁檄書曰：<br />
　　齊王田榮、梁王陳餘書拜諸王麾下：當聞天位以有德而居，至德以大公而盡，無德不足以居天位也，非公不足盡至德也。項籍，劉邦受懷王之約，先入關者王之，天下所共聞也。及劉邦兵不血刃而取關中，必如懷王之約，則劉邦當為秦王矣。籍乃背約，而左遷諸侯，大肆不道，陰弒義帝，既為無德，又非大公，桀紂之流，亡秦之續，非獨有國者當本行天討，以誅此僭亂，凡庶民百姓當告諸天地，人人可得而誅也。今專人敬齎檄文，早賜發兵，會告諸侯，共誅項籍，明正其罪，以讓有德，天下萬民之幸也。檄書到日，早為施行。不宣。<br />
　　霸王看罷檄文，以手拍書案大罵曰：「齊梁二國匹夫，敢如此無禮！我先滅齊梁，後伐韓信。」即發付差人回張良去訖，范增曰：「陛下息怒，此是張良恐楚兵西征，故將此書以激聖怒，使陛下無意西行，漢王得以從容行事也，雖然是計，但齊兵勢大力強，不可不先伐，以除剝床之患，將計就計，當從張良之議，而漢之為患，實是心腹之疾，尤不可緩，當傳旨二魏，嚴加防守，以阻漢兵。待陛下伐齊梁之後，即旋師西行，伐漢勿誤也。」霸王曰：「然！」即發兵伐齊梁，遂不西征，果中張良之計矣。<br />
　　卻說張良離咸陽到平陽，入得城來，看平陽景致，山川秀麗，風土淳厚，古為晉陽，今屬西魏，人物繁盛，地理險阻。到魏王大門外，令左右報入內，說韓國張良來見。左右人內報與西魏王，魏豹曰：「張良為何來見？」傍有大夫周叔曰：「張良乃說客也，雖蘇秦、張儀皆所不及。此來必是為漢王作說客耳！大王當斟酌之。」豹曰：「如彼下說詞，吾有寶劍，正欲誅此狂士。」叔曰：「張良名在六國，天下所知也，雖霸王亦不加誅，大王但當以禮相處，不可輕聽其言可也。」魏豹吩咐左右，請張良入內相見。張良入內，與魏豹行禮畢，魏豹曰：「聞公在漢王麾下，今來有何見教？」良曰：「臣因漢王過韓國借臣伐秦，前已辭歸韓國。昨聞東征入咸陽，差人累次召臣，臣已無心功名久矣，但念漢王乃長者，昔當受知遇之恩，今特往一見，即回歸本國。適過西魏，聞大王乃有德之君，威名重於六國。於路無一人不稱頌其德，臣平日仰慕大王，尚欲請見，今既親到魏國，豈能不求一見以慰渴仰之懷耶？」豹聞良語甚喜，延之客席。飲酒間，豹問良曰：「方今六國縱橫，楚漢交兵，以先生識見，何國當興，何國當亡？必有廢興存亡之數，先生深曉世務，平日定有預見。」良曰：」若論天下之勢，漢業當興，楚終滅亡。觀漢王昔神母夜號，已有徵瑞，即今席捲三秦，智取咸陽，四方郡縣響應，不兩月得地方五千餘里，天下歸心，諸侯仰德，良雖韓國人，聞漢王到咸陽，不遠千里而來，以求一見。昨各路諸侯，俱上表歸附，如齊燕大國，亦皆納貢，良夜觀天象，知漢王將來為天下主也，據楚今日雖強大，諸候不得已歸之，若一旦挫動銳氣，六國必相離叛，楚豈能久耶，燕齊二王深知天命，善達時務，所以屬意於漢，以圖富貴久遠，真為有見，齊燕號稱大國，尚且如此，況其餘諸侯乎，良見人心如此順應，所以知漢業當興，不待推論而可知也。」豹聞張良之言，急起身執一杯酒奉良曰：「據先生之言，漢王決得天下。我亦嘗思今日雖封為王，但孤立於此，恐難久遠。適聞先生之言，感動我平日憂慮之懷，今亦欲屬心於漢，不識先生肯薦引之乎？」良曰：「某深慕大王之賢，入其國，即來請見，倘王有心歸漢，漢王極大度能客人，良如引進，漢王必患難相保，與大王共享富貴也，大王亦免平日憂慮之懷矣。」周叔在屏後聽張良說魏豹，又見魏豹已被張良說倒，急從屏風後轉身出來，近豹前曰：「大王不可聽張良之言，恐霸王得知，必興兵與王為敵，大王將何以應之乎？此遠有所慕，而近有所遣也：」良大笑不止，叔曰：「公何笑？」良曰：「我笑大夫不知強弱，不曉時務，不能真知霸王為人，所以大笑也！」叔曰：「何為強弱？」良曰：「秦將章邯受封為雍王，鎮守西秦，帶甲二十餘萬，較之西魏孰為強弱？韓信一出，水淹廢丘，章邯自殺，勢如破竹，不必如霸王九戰之勞也。以大夫之見，可謂不知強弱矣！」叔曰：「何謂不曉時勢？」良曰：「天下有一定之時，有一定之勢。方今時尚未定，勢亦未定，霸王恃己強暴，未曉天命，雖圖天下，而未得其時也；不都關中，而都彭城，雖霸諸侯，而失人心，未得其勢也。漢王隆準龍顏，行動時有瑞雲現於其上，芒碭斬蛇，神母夜號，天命有歸，百代真命，入關之初，兵不血刃，知人任使，人心歸附，得天下之時，審天下之勢，惟漢為能也，大夫不欲大王歸漢，所以不曉時勢也。」叔曰：「如何不能知霸王為人？」良曰：「霸王記人小過，忘人大恩，如燕齊無過，封王未久，一旦舉兵伐之，使二國再無寧日，觀此知二魏亦難自保，不早為之計，大王孤立於此，倘霸王破齊燕而轉兵於魏，大王能御之乎，大夫不知霸王為人，於此可見矣！」周叔被張良說得無言可答，魏豹叱之曰：「張先生之言，深合道理。急寫降表，預備進貢，同子房入關中降漢，倘霸王聞知來伐，吾即與漢合兵一處，同力破楚，此不易之長策也。」良曰：「如大王之言，誠萬世之計，他日富貴永遠，幸無忘今日之鄙見。」魏王吩咐降表並進貢，俱收拾停當。次日，周叔同張良赴咸陽來。一日到咸陽，見漢王，張良備道魏王屬意於漢，命大夫周叔齎表進貢，同臣來見王，王大喜。周叔呈上表文，表曰：<br />
　　西魏王豹稽首頓首上言：派流支遠，而終歸巨海；群燕飛鳴，而必棲梁棟，魏處西隅，未沾王化，仰聞漢德，漸至日升。制服三秦，而章邯授首；仁昭百粵，而齊楚畏威；天下歸心，諸侯順附。豹等願從王命，任為驅使，土地人民，皆屬統理，惟王鑒納。臣豹不勝佩服感戴之至。<br />
　　王覽表甚喜。周叔又將進貢名馬白壁，設於王前，王命收訖，仍管待周叔甚厚。叔見漢王君臣相待如賓客，飲食帷帳，皆如漢王，心中益喜，自思漢王真長者，張良之言不誣也。次日叔辭漢王返國，王以手書回答，付周叔，仍賞賜甚優。周叔回見魏王，備道漢王盛德，豹大喜，周叔將漢王手書呈上，豹拆書捧讀，書曰：<br />
　　漢王手書拜付西魏王足下：邦聞王之名久矣，乃周畢公之裔，世為賢王，德被魏上，誤為楚屬，人知其非，幸蒙不棄，與漢結好，協力贊襄，以成王業，凡有謀猷，相賴輔翼，疆宇宏開，咸歸一統。懋著元功，魏基布展，帶礪山河，共享富貴。如有艱險，誓相救援。王其鑒之。<br />
　　豹讀完手書，命左右收於書笥。自此魏豹背楚已歸漢矣。<br />
　　卻說張良說了魏豹歸漢，復辭魏王往說申陽，帶領樊噲、灌嬰並人馬三千。臨行時，附耳吩咐：「汝等照依如此如此，不可有誤！」二將領命，先往洛陽去訖。<br />
　　且說申陽自得陸賈回洛陽，終日與賈議論國事。一日，正相議間，忽有人報曰：「有漢張良在門外，「張良此來必為漢王作說客，說大王歸漢，若是大王果有心向漢，當從其說；若專意西楚，即將張良捉下，赴項王處獻功。范增深惡張良，而必喜大王實心向楚，早晚在項王前稱贊大王，此所謂害一人而成大謀也。」申陽曰：「我既受楚封，豈有降漢之理？」賈曰：「大王若專意在楚，臣且迴避，王可與張良相見，不待良開口，便著武士捉住，星夜差人押解彭城。」申陽曰：「此計甚妙！」便著門吏喚張良進見。張良尋思：「申陽商議許多時方召我入相見，定是陸賈定計害我。豈知我已有成算矣！」遂徐步入見申陽，只見申陽仗劍坐於殿上，大呼曰：「張良此來，必欲為漢作說客耳！昨楚王有詔旨各國，凡遇張良，即時擒捉，解赴彭城。今不意卻來我國，正合詔意！」便呼武士將張良捉了，左右不容張良開口，就綁縛於殿上。張良任他擒拿，更無一言回答，暗自冷笑，申陽就令部將郭縻帶領一百軍卒，押張良前赴彭城來見霸王。不知性命如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>