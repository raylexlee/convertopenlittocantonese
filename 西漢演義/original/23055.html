<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五回　不韋竊異人還國</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　不韋竊異人還國</font></h4>
			　　卻說呂翁一夜打點家財僕從，同朱氏子母一簇車馬，乘五更未曉，從邯鄲北門逃走，星夜奔秦不題。<br />
　　且說不韋次日打聽公孫干連日教場操演軍馬不閒。一日，正值乾公事稍暇，不韋正往乾家相望。乾曰：「正欲令人奉請，不意下降，甚慰鄙懷。」遂邀不韋至後園少坐。異人出，一同相見。閒話間，乾曰：「日長無以消遣，欲與賢契對一局棋何如？」韋曰：「棋有勝負，不可空著。如輸三局者，罰一席。正是『三百炭悎囓瓣憿A十千美酒賞芳晨。』不亦樂乎？」乾遂令左右設棋枰，與不韋對著，不韋連輸三局。不韋曰：「某輸一席。」異人偶坐觀棋，不韋曰：「陛下亦知棋乎？」異人曰：「秦人多善棄者，某自幼頗知其意。輓蛓悀妒k，貴多算勝，小算不勝，況無算乎？更要佈置安詳，取捨得宜，心隨手應，意在機先，此著棋之法，古人心訣之少也。」不韋聽罷，大喜曰：「殿下深通棋意，難以對著。」乾曰：「賢契亦與皇孫各睹一局，便見高下。」不韋依言，異人饒他四子，一連輸三局。不韋曰：「我正欲請二公子城外小園賞荷花，不意連輸二席，明早屈車駕枉顧，為竟日之樂。」乾依允。<br />
　　不韋辭歸，即吩咐心腹家童，準備前後走路。又令一心腹人，先將跟隨人安置一處。酒飯則教預先尋極好濃豔酒二十瓶，差人去麗春館，叫一起女樂，為王臣侑觴之具。先於後門小耳房藏下四匹能快走的好馬。都準備停當。次日，公孫乾、異人出城十里外，到花園下馬，與不韋接見。遠遠的望見一派清音，滿園佳景。前人有詩，單道園林景致，詩曰：<br />
　　盛時作宦暫閒遊，更喜郊園景物幽；<br />
　　山色連雲迷曉徑，鬆聲繞澗雜清流。<br />
　　層台漸近朱欄迴，高國懸空翠藹浮，<br />
　　噴鼻花香初破蕊，風微簾幕下重樓。<br />
　　乾甚喜，盡情痛飲，又兼女樂侑觴，雅歌投壺，近晚大醉，臥於對月樓下，不知天曉。跟隨從人，亦被家僮灌得大醉，各去清涼樹下歇息。異人已知其意，佯為醉容。不韋將女樂打發進城，吩咐一行從人飽飯畢，遂同異人到後門外上馬，星夜望咸陽小路逃走，一夜已行二百里外。<br />
　　卻說這裡公孫乾直睡到二更時分方醒，只見燭滅香消，酒闌人散，遍尋不韋、異人，不見蹤跡，十分驚惶。即欲起人馬追趕，城門已閉，雖有從人，俱沉醉未醒，且又天色甚黑，乾捶胸自悔，坐臥不得安息。等到天明，進城歸家，更換朝服，及到朝門外，趙王已升殿畢。乾引從人到不韋家捉拿家小，但見重門鎖閉，徑無一人。有傳說不韋家小在四五日前已遠行矣。乾無計奈何，只得到上大夫藺相如家求計。門人報入，相如出與乾相見，幹將不韋設智盜異人逃走一節，從頭細說一遍。相如曰：「秦之所以不敢加兵於趙者，以其有異人為質耳。今被盜去，搆怨興兵，在此時矣。為之奈何？」乾又俯伏涕泣求計。相如曰：「事不宜遲，當作速奏知主上，快調人馬追趕，盡夜兼程前進。況異人行尚不遠，狀可追襲。使少怠緩，大事去矣！」即同公孫干進朝，傳與使臣，轉啟趙王。趙王急出殿，便宣二人議事。乾見趙王，忙以頭叩地不起，喉咽不能出言。趙王曰：「汝有何事乃如此狼狽耶？」乾曰：「昔蒙王命，監押異人，一向小心防管，不敢少縱。不意陽翟大賈呂不韋，與異人私通，買通守門者，將異人竊逃回秦，今行一日矣。奏請大王，即調兵追趕。未敢擅便，自來請死。」趙王大驚曰：「汝走脫異人，秦必興兵結怨矣，汝為大將，有負委任，致我事敗，本當誅戮，且與我作速領兵追趕。如異人捉回，免汝重罪；不然罪難逃矣！」相如奏曰：「乾雖追趕，恐人馬眾多，不能兼程前進。不若遣人星夜先到漳河，傳與李繼叔牢把盤詰，先行捉住，庶為便益。」王曰：「正合吾意。」當日遣人報與李繼叔，用心防守。隨差公孫乾領兵五千追趕。<br />
　　卻說不韋自離邯鄲，盡夜趲行，況人強馬壯，歸心似箭，早到漳河隘口，將從人衣服，與異人更換，雜在家僮內，徑過漳河。況李繼叔素與不韋往來，常不人事饋送，更不盤問，逕過關口。未半日，有趙王差人隨到，傳說走了異人■節，李繼叔跌足歎曰：「不韋今早方離此地，未及半日，可疾追趕！」隨同醫和■精銳兵三百，金弓短箭，星夜往前追趕。<br />
　　且說不韋異人離了漳河將近兩日，來到黃河東岸，忽看後面塵頭起處，早有追兵到來，異人曰：「前有黃河之阻，後有追兵甚追，吾必受擒矣！」不韋曰：「殿下休憂。我看東岸邊．有一支軍馬來到，必是國君救兵。」言未已，只見一將拍馬向前，欠身言曰：「吾乃秦將章邯，奉國君命來接應殿下，介胃在身，不能行禮。」遂乃放過異人一行人從，攔住來兵。<br />
　　李繼叔、醫和齊出，徑奔章邯，邯舉槍來迎，交戰不十餘合，章邯手起處，刺醫和於馬下。李繼叔見折了醫和，無心戀戰，撥回馬便走。邯正欲追殺，忽見塵頭起處，早有兵到，乃是趙將公孫乾也。乾曰：「汝等快將異人放出，仍回赴趙請罪，以全大信，庶不負兩國之好。若聽不韋盜去，大兵到此，豈能干休？」章邯笑曰：「昔日牛西致書，不過權為講和，以存皇孫，買非真和也。汝趙人何癡之甚耶！」乾大怒，掄刀直取章邯，邯舉槍交還。戰不三回合，公孫乾人馬遠來，未經歇息，力終不加，更兼章邯的槍法甚熟，人馬精銳，不能抵當，只得拍馬落荒而走。章邯驅兵大殺一陣，回保皇孫，拔寨起行。<br />
　　不數日，來到咸陽。不韋曰：「華陽夫人乃楚人也，皇孫當著楚服，以見夫人。」異人依其言，換楚服入官，拜見國君並夫人，各各傷感。夫人復謂安國君曰：「妾乃楚人也，皇孫著楚眼而來見，真吾子也！更其名子楚。」國君曰：「善！」於是子楚復跪而進言曰：「兒被虜為質，幸賴不韋以千金積好左右，又將愛妾與兒為妻，破家竭力，救拔還國，此再生之恩古今絕少。伏望重加官爵，以酬其央C」國君喚不韋進內而謝曰：「吾兒在趙，足下不避斧鉞，救拔歸秦，希世之央A誠為再造。尊公並家眷到時，已賜田千畝，安置新宅居住矣。明日奏過父王，封官報德。」不韋曰：「微本X賜，已荷重恩，豈敢更期望外耶？」就拜辭歸宅。子楚同朱氏子政，就在華陽夫人宮中居住不題。<br />
　　次日，安國君早朝奏曰：「臣子異人，伐趙被虜，久拘於彼，以為質子，我王一向未忍加兵，誧赬咩瓴髡捸C今陽翟大賈呂不韋，破家廢千金，不辭萬苦，買賂趙侍臣，今得救拔還國，於秦有光，此不世之央A奏知我王當加封官。」昭王大喜！即宣不韋朝見，封為太子少傅，兼東宮承局之職。不韋叩頭謝恩。自此在秦發跡。又暗囑皇姨再懇夫人早立子楚為嫡，恐怕有變。皇姨於是入內，見夫人曰：「子楚歸秦，皆夫人拔救之力，同玉符合事，盟約已定，須當早立為嫡，以為萬世之基。」夫人曰：「此事正欲與國君計議，連日國事不暇，未敢啟口。」當乘國君在宮無事，夫人乃進言曰：「國君昔曾酗l楚與妾為子，今雖居住宮中，尚未明言於外，恐諸子後日爭立，初議有更。」國君曰：「此說正合吾意。」即擇日以子楚為華陽夫人之子，寵渥日隆，子楚之業大定矣。此是不韋：化家為國機如海，立種生苗意更深。畢竟將來如何，且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>