<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第四十回　蕭何議罪釋樊噲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　蕭何議罪釋樊噲</font></h4>
			　　卻說百官行賀畢，武士押樊噲於朝門外，聽旨發落。漢王曰：「樊噲雖朕親戚之臣，自恃功高，衝突儀仗，阻駕妄言，通無人臣之禮，昨已擒拿，即當處置，以警戒三軍。」蕭何近前附王耳曰：「樊噲法雖當誅，然噲有大功不可誅。況信初拜大將，即誅有功之人，於軍不利。但恐樊噲心實不服，韓信軍法，決難行矣。王當傳旨明正樊噲之罪，容臣等會議，奏請聖斷，庶國法不廢，韓信之威令可以管束眾將也。」王曰：「善。」於是下詔曰：<br />
　　朕拜韓信為大將，據蕭何之三薦，會張良之角書，稽其抱負，聽其議論，知其為有用之真才也；命其職專閫外，東向伐楚，允協輿情，實合公議。當登堂行禮之際，前導肅清，己傳嚴令，乃有樊噲獨恃功高，恣肆狂悖，抗為國法，略無忌憚，一人作倡，眾志罔定，矯惑軍心，有乖大體。下詔爾相國蕭何等，從公會議，定當功難掩罪，法宜當誅，懲此一人，以彰紀律。故茲詔命爾等知悉。<br />
　　蕭何等捧詔出。<br />
　　早有人報知樊噲，樊噲聞知大驚，自知差錯，便請一班武臣周勃等商議：「我一時見錯，觸犯禁令，致漢王下詔議罪，公等為我與相國一講，看鴻門之功。亦當饒免。」周勃曰：「主上拜將，實為天下國家，非一人之私也。昨聞韓信議論，真大將之才也，將軍故敢抗拒，似太無狀。今詔下問罪，丞相決有主意，我等央免丞相，想亦無事，公宜放心。況主上念將軍之功，豈有誅戮之理？」眾人隨到相國府，哀告蕭何，備說：「樊噲乃立國功臣，鴻門救駕，雖一時犯禁，亦無大惡，丞相若不解救，恐失人心。」何曰：「主上困處褒中，終日思求大將，今得韓信，買為國家之大幸，諸公亦得東歸矣。樊噲無知，乃出此狂言，以致主上動怒，現詔書下頒，恐難救授。但念樊將軍往日大功，又是我等同時豐沛起義之臣，我不出力，何人解救？著樊將軍放心，我自有公議。」眾人拜謝出府。<br />
　　蕭何與酈生草擬答辭上奏曰：<br />
　　大漢丞相蕭何等議得樊噲所犯罪過，君命下頒，已有明禁，戎車重務，合不可犯，樊噲肆行魯莽，唐突儀從，言多亂紀，矯惑軍心，國法攸歸；罪當刑戮。但念豐沛元勳，鴻門護從，姑擬寬宥，以昭褒績。如再違犯，鉞難免。請自聖裁定奪。<br />
　　漢王覽所議，隨傳旨：「樊噲恃功狂悖，似難寬宥，下議有辭，姑從所議，仍令帶罪徵進，聽軍門節制，轉行元帥府收錄。」近臣傳旨釋放樊噲，轉行元帥帳下伺候。<br />
　　噲聞命，即謝恩畢，引見韓信，信曰：「建功臣子之職分，守義臣子之大節，爾雖有功，豈可自恃？幸王寬恩，赦汝重罪。願自是之後，宜用心加勉，早建奇績，垂名金石，與國咸休，豈不美哉！汝後宜盡心報國，某決不忌嫉也。」噲聞言拜謝，即進內謝恩。漢王呼噲近前諭之曰：「汝自從寡人豐沛起義，累建大功，朕心終不能忘，正當謙恭謹慎，比眾尤當加勉，以永保君臣之好。況汝識見不如張良，知人不如蕭何，他既屢次舉薦韓信，想信必是奇才，那時汝無一言諫正，及寡人昨車駕已出，卿乃阻車狂言，甚失人臣之禮！若非蕭何公議，或我一時動怒，將汝誅戮，枉費數年之勤勞，遂一旦而死，豈不大為可惜？既壞親戚之情，又傷君臣之義，卿乃半途而廢，便使我終身不安。卿何不知之甚耶？」漢王言至於此，不覺淚下。樊噲亦泣曰：「臣一時見錯，悔之無及。臣此後盡心報國，以仰答陛下知遇之恩也。」漢王撫恤不已。噲辭王出外，來見蕭何曰：「若非丞相解救之功，樊噲如何得免誅戮之刑！」何曰：「將軍列土封王，指日可望，正宜盡心守職，何必區區較論彼此，甚非大臣之體也！」噲深謝蕭何之言。<br />
　　不說樊噲自此聽韓信節制。卻說信授破楚大元帥之職，未及操演三軍，先一日上表謝恩。漢王看罷表文，大喜，謂信曰：「覽卿所奏，足見為國忠心，但不知東征之舉，何時興師？」信曰：「項羽遷都彭城，久未西顧，諸侯散處各國，俱無預備；當此之時，正好出師。伏願陛下早賜命駕，臣演定人馬，即日隨駕啟行。」漢王曰：「都依卿所奏。」封樊噲為先鋒，曹參為軍正，殷蓋為監軍，預備大駕親征不題。<br />
　　卻說韓信出朝，來到教軍場，先將人馬大略看了一遍，見軍伍欠嚴整，士卒欠齊備。將佐雖有百員，不知陣法，不諳進退，營盤雖有數座，未得向背，未見生旺。隨即請酈食其到營所計議曰：「此等人馬，此等營陣，不過防守城池，用於無事之時可也。若臨陣施用，將不知兵，兵不知將，隊伍如何排列？陣勢如何調度？奇正如何相生？動靜如何起伏？恐遇敵時，決難支對。今與先生商議，可領能繕書者四十人，將某平日所集隊伍之數，調度之法，營陣方向，出入紀律，通在此書，連夜一條一段，寫成二十本，每本用一知書將官，照此書中所行隊伍陣法，一教演齊備，限半月內通要完整，我卻先將一隊人馬，教他如何是入隊，如何是出隊，如何是行營，如何是安營，如何是對敵，如何是催敵，如何是埋伏，如何是攻擊，隨其變化，各有條理。卻教各隊一一照此操演，不須一月之間，人馬大與今不同矣，那時東征，方可施用，庶足以取勝耳。」酈生拜服曰：「將軍神機妙算，人不可及也！」於是酈生領原本，選人抄寫。不知如何調用？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>