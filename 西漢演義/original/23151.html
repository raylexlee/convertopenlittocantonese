<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第一百零一回　漢惠帝坐享太平</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百零一回</br>　　漢惠帝坐享太平</font></h4>
			　　卻說叔孫通因匈奴朝見，奏知惠帝，要盛張朝儀，嚴整武士，又密傳旨，著文武群臣各具錦繡服色侍班，使外邦見我中國威儀。惠帝准奏，人日樊噲引領匈奴大小酋長百餘人朝見，匈奴並眾酋長見漢朝威儀，十分欽服，拜伏曰：」於今始仰中國之盛，我外夷遠處沙漠，生長邊方，從來未嘗見此朝儀也。」惠帝傳旨著光祿設宴款待匈奴，帝遂朝散歸宮。<br />
　　自此天下無事．萬國咸寧。以呂后為皇太后，呂澤等恃太后在上，專擅權柄，出入宮庭。諸呂皆封列侯，諸大臣莫敢諫。<br />
　　丞相蕭何老疾舉發，帝知何有疾，親往視疾。蕭何急令家人淨掃廳堂，排設香案，迎惠帝入寢室，何將朝服冠冕置於身邊，望帝叩首。帝曰：「丞相得何疾？」何曰：「臣老疾日侵，飲食少進，死期不遠，乃蒙陛下軍馬下臨，臣粉骨碎身，何以報德。」帝曰：「丞相善加調理，命醫看視，料亦安保無事。」何曰：「臣隨先帝晝夜經營方略，調度軍需，費盡心力，五臟皆傷，以此致疾，豈能遽安？」帝不覺淚下，何亦涕泣，帝曰：「丞相百歲後誰可代公，以輔佐朕躬？」何曰：」知臣者莫如君。」帝曰：「曹參何如？」何曰：「陛下言及曹參，真得其人矣！參乃先帝舊臣，素忠誠，可任大事，臣死之後，急當以參為相，前日先帝亦曾論及，陛下當任用也。」帝曰：「丞相再有何見諭？」何曰：「先帝立法甚善，王陵、周勃等諸舊臣。守而不失，則天下自然無事，此外非臣敢多言也。」帝遂回朝進宮，何過數日薨逝。帝聞之。甚傷悼，遣使致祭營葬，急差人取曹參代何為相。<br />
　　卻說曹叁聞得蕭何薨逝，告家人急備行裝：「吾將人相矣！」數日後，果有使命召參為相，初曹參與何交最善，後何相．勢位懸殊，遂與參有隙；及何推舉賢能，首以曹叁為言，曹參亦知蕭何不以私隙廢公舉，對家人三何必薦己為相也。曹參遂入朝見帝，帝撫之曰：「蕭丞相首薦卿可代己任，先帝臨崩。亦曾念及，卿當盡心王事，無負委用。」參曰：「臣敢不竭盡駕駘，以圖報稱？」及曹參為相，凡事無所變更，惟遵何約束，擇郡吏皆訥於文辭、老成持重者選用，凡深刻浮薄、專務聲名者，一切皆斥逐之。見人有細過，專掩匿覆，蓋終日惟安靜無事，府中惟一二吏伺候，再無迎送叁謁之煩。帝差人體訪，見參府中無事，因召問曰：「卿為丞相，當天下大任，何乃終日靜坐，不見所治何事？」曹參奏曰：「陛下自察聖明神武，孰與高帝？」帝曰：「朕安敢望先帝耶？」參曰：「陛下觀臣之才能，孰與蕭何？」帝曰：「君才似不如也。」參曰：「陛下之聖明既不如高帝，臣才又不及蕭何，高帝所定之法令，陛下當遵守，蕭何所為之善政，臣等當奉行。君臣同心，遵而不失，使海內清寧，四方無事，民安其業，天下太平，陛下高拱清穆，臣等各安其位，各盡其職，不亦可乎！又何紛更以多事哉？」帝曰：「善！」於是曹參居相位三年，一遵何約法，民俗漸淳，士多忠厚，百姓相安於閭巷之前。民相歌曰：「蕭何為法，斠若畫一。曹參代之，守而不失，載其清淨，民以寧一。」<br />
　　曹參持政既久，每告子弟曰：「吾從高帝起自豐沛，與秦楚交乓四十餘年。身經百十餘戰，萬死一生，不意今日位極人臣，坐享太平，子孫世世承蔭。於分足矣：此應不可久貪，當推讓賢能，庶保永終。」乃上言備陳年老多疾、不堪任使．乞放歸故山，以終天年，初帝不允所請，參再三辭意哀懇，躬候闕下，瞻望不退，帝知參意已決，遂允所請，仍以宣平侯加封宣平公，食邑十萬戶。子孫俱世蔭，馳驛回藉。<br />
　　帝乃遵高帝遺詔，以王陵為右丞相．陳平為左丞相．周勃為太尉，樊噲等訓練兵馬，朱虛候劉章制服諸呂，宰相以治內，大將以治外，蠻夷順附，自此天下無事，謳歌載道，無復昔日傷夷愁歎之聲矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>