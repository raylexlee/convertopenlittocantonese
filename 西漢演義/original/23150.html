<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第一百回　呂太后謀誅功臣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百回</br>　　呂太后謀誅功臣</font></h4>
			　　漢帝崩四日，後秘不發喪，召呂澤、審食其議曰：「方今在朝功臣，強梁跋扈，各懷異志，若知帝崩，決然作亂，豈肯委身以事少帝？我欲假傳帝病甚重，召大小諸臣人內吩咐遺囑，不拘在內在外，通要入內，卻埋伏下武士，因而殺之。以除後患。此計如何？」審食其曰：「娘娘須草詔傳佈中外，著令大小群臣入內，仍要委一心腹大將，率領武士、方好下手，若防備不嚴，倘群臣作變，反惹起禍來。非同小可。」後曰：「左右人將惟酈商可托心腹，汝可召來計議。」呂澤即往召酈商，商急來見後，後將前事密與酈商說知，商曰：「此事甚非長策，娘娘若草招傳佈中外，倘群臣各生疑忌，其起異志，則天下危矣！況陳平、灌嬰，前領精兵十萬把守滎陽；舞陽候樊噲，太尉周勃，領精兵二十萬前定燕代；其餘諸將，散處四外，各據精乓，勢已固立，若知帝崩，又聞娘娘賺入內謀害，彼各連兵還向，以攻關中，諸大小群臣在內者。知外有兵變，若復協力內叛，娘娘雖有百萬雄兵。亦難支持。只一變亂，豈是等閒，娘娘須當裁處，不可輕舉！」後曰：「如爾所言，真是有理，為今之計，將復如何？」商曰：「以臣愚見，急頒詔中外．傳說帝崩，大赦天下，召樊噲、周勃、王陵等防護關中，上不失先帝萬年之業，下可以保少帝安太平，娘娘開創之功，勒銘彝鼎，子子孫孫，傳頌不朽也。」後曰：「既是如說，即令叔孫通草遺詔，傳佈中外。」詔曰：<br />
　　朕起自布衣，還定關中，艱苦三十餘年，大業始定。方欲安享隆平，以臻至治，不意寢疾不起，遂爾遐逝，幸賴爾大小文武臣庶，共贊皇猷，克成鴻謨。仍冀輔佐太子，嗣登天位，保守海宇。統績萬年，天下元元，奠安漢土。如有弄兵潢池，不遵王化者，即命一二大將，統兵徵討，竭力剿除，毋負朕命。發喪之禮，勿大費侈，恐傷民財．非朕初意。故茲詔示，咸使聞知。<br />
　　詔布中外，大小群臣悉來舉哀。丁未發喪，丙寅葬帝於長安故城，已已立太子盈為皇帝，頒詔天下。詔曰：<br />
　　朕乃帝長子，冊立已久。帝崩，群臣遵帝遺詔，立朕嗣皇帝位。朕自諒德薄，恐不足以勝天下之重，但帝命簡在，不敢固遜，乃於大漢十二年，夏四月己巳，入登大寶，昭布中外，惟賴爾大小文武諸侯，匡朕不及，以保鴻業，期統續於萬年，衍子孫於不拔：故茲昭示，咸使聞知。<br />
　　惠帝頒詔畢，叔孫通率群臣上表朝賀，又議尊漢帝為高帝，以明漢祖，為創業之主也。惠帝曰：「爾等欲尊帝為高帝，此亦子孫尊祖之孝，但不知於禮亦有合乎？」群臣曰：「先帝起自微細．撥亂反正，平定天下，為漢太祖，功業最高，上尊號為高皇帝，深合三王之禮，允協天下之情。」惠帝曰：「爾臣既議停當，急上尊號，以示中外。」於是群臣議尊人帝為高皇帝，令郡同諸候。各立高廟，以歲時祭享：又思高帝嘗悲歌於沛縣，即於沛縣原發跡之地立高帝廟，就令原教習歌兒二百人，每祭祀之時，即歌舞，以為享神之禮。如有名缺，輒令有司補之。<br />
　　惠帝即位後，各處諸侯俱來朝賀，惟燕王盧綰聞高帝崩，即率眾結連匈奴謀叛，惠帝乃遵高帝遺詔，即召樊噲、周勃，統領精兵二十萬伐盧綰，樊噲、周勃領帝命，揀選精兵二十萬，前赴燕代，一日兵到漳河，先差小校探聽盧綰消息。差去小校數日回復曰：「盧綰大勢人馬，屯住燕北，兩路人馬，共五十刀，接連三百里不絕。」樊噲聞說，與周勃計議曰：「盧綰兵馬既多，不可力敵，須當智取：公可領精兵五萬，由漳河東北走太原，以撓其後；吾領兵前赴燕南與盧綰對敵，彼惟專意於前，不防其後，公乃急攻其後，使彼兩勢不能相應。綰可擒也。」勃曰：「匈奴現今屯兵燕北，倘聞吾兵攻擊，或來接應，不惟無益於我，亦恐無益幹將軍矣。」噲曰：「不然！我兵往攻燕南，與綰對敵。匈奴決向前救應，與綰合兵，與我相敵．豈有顧後之理，公乃舉兵撓亂其後，彼必驚潰而走，疑我從天而降矣。一陣決可取勝。」周勃從其計，即領精兵五萬，由漳河東北而去。樊噲亦催動三軍，徑趨燕南大路而來。離盧綰營五十里下寨。<br />
　　盧綰知樊噲領兵到來，急報知匈奴，著急領兵來燕南救應：樊噲紮營三日。不與交戰。盧綰與匈奴商議曰：」樊噲乃漢之名將，今漸年老，來此三日，不敢出戰，想見我兵勢重，有怯敵之意。我明日與彼交戰，汝可出兵以衝擊之，彼必敗走，可盡力追趕，決然取勝，若樊噲一敗，漢將再無出力者：倘關中撓動，我與汝舉兵而西，長安可得也。」盧綰計議停當。<br />
　　卻說樊噲吩咐騎將張榮、李鼎、馬和、黨奉四將，各領兵四萬左右埋伏，曰：「待我詐敗，汝可並力截殺，彼必潰亂。」四將得令，引兵左右埋伏，樊噲卻一馬突出陣前，與盧綰答話曰：「漢帝與汝起兵三十餘年，愛汝如子，封汝為燕王，可謂極貴，汝尚不知足，乃結連匈奴造反。今天兵到來，及早受死，免使三軍塗炭！」盧綰曰：「漢帝誅戮功臣，呂后尤甚，因此起兵，以圖天下，汝若見機與我合兵一處，免遭未央之苦。」樊噲大怒，舉戟直取綰，綰舉刀交還，兩家戰在一處，金鼓震天，塵籠四野。戰到三十回合，樊噲詐敗，勒回馬落荒而走。匈奴人馬亦衝殺過來，盧綰並力與匈奴追趕，才然前進，兩邊一聲炮響，左右突出兩枝人馬來，為首四員大將，截住燕代人馬，奮力衝殺，樊噲復調轉人馬並力夾攻，盧綰大敗，向後奔走。樊噲揮動三軍，連夜追殺。又有燕北人來報，漢兵不知多少，自太原衝殺前來，已將老營輜重盡數燒燬，相離止五十餘里，盧綰大驚，急趨燕城，又有樊噲緊追在後，不得脫身。追及天明，漢將周勃人馬已到，將盧綰、匈奴圍住，箭如飛蝗。匈奴急下馬投降，盧綰見勢不可支，遂引刀自殺。眾軍士將匈奴綁縛至軍前聽候。<br />
　　樊噲嗚金收軍，同周勃迸城安撫百姓，犒賞軍士，周勃稱賀曰：「果不出將軍之所料也！」樊噲曰：「匈奴雖擒，惟單于一支，未可誅滅，可監押赴長安見帝，與群臣計議，正好乘此與單于相和：況帝初即應，首擒此巨寇，亦足以壯國威也。」勃曰：「將軍所見甚當。」於是引本部兵二十萬，並降兵十五萬．奏凱而回。一日到長安，見惠帝，備說盧綰自殺，匈奴歸降，燕代悉平。帝甚喜，重賞二將，即令匈奴解去其縛，候次日朝見。比有叔孫通奏曰：「臣有一言面奏，欲使外國明日朝見之時，仰瞻上國君臣之禮，陛下當升大殿，令武士陳列儀仗，以彰威武。」帝曰：「此奏甚台朕意。」隨密傳旨，著文武大小群臣。各具錦繡服色，次日早朝。未知如問盛張朝儀？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>