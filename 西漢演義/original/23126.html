<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第七十六回　會固陵楚漢交兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十六回</br>　　會固陵楚漢交兵</font></h4>
			　　卻說陸賈修書畢，即欲往楚投下，漢王曰：「不可，項王性暴，見我背約，豈肯優容？汝若往，必遭害矣。」賈曰：「憑臣三寸舌，料見項王一言之間，定叫他起兵前來，臣亦無事。」良、平曰：「非陸大夫不可遣也。」漢王遂遣陸賈為使。<br />
　　賈辭漢王，一日到彭城，傳報漢使入見霸王。霸王曰：「陸大夫來有何講說？」賈曰：「前日漢王智賺太公還國，詐與陛下講和，今復更變，仍與陛下固陵會兵，群臣苦諫不聽，遣臣為使。臣思陛下威武重於天下，誰人不畏？今得東西為界，於漢足矣！漢王不自知足，又欲變更，與陛下會兵，遣臣為使，臣知陛下天顏咫尺，不敢冒乾，不得已而馳書上見。」霸王曰：「朕一向知劉邦背約，不待汝來，亦欲與彼會兵。」陸賈即將書呈上，霸王看書，書曰：<br />
　　漢王劉邦書上霸王麾下：前太公、呂后在楚，亦承優養，但久羈不令還國，臨陣又置於俎上，蓄恨懷怒，非止一日；欲舉兵極力徵討，又恐投鼠傷器，盼前顧後，甚為兩難，不得已以講和分界，實乃為太公、呂后歸漢計耳。蓋人子為親，無所不至，雖捐軀亦所不恤，況用智乎？所謂利以惑愚，詐以蹈貪，成吞鈞之勢，濟引獵之計，王乃不悟，遂以為然。今太公、呂后俱已還國，無所管轄，大張旗鼓與王會兵固陵，王如不懼，速起兵前來決戰，勿違！<br />
　　霸王看罷書大怒，遂將書扯破，又罵曰：「劉邦反覆小人，將太公誘哄還國，卻乃負盟背約，欲與我決戰。想我自會稽起兵，身經三百餘戰，所向無敵，天下諸侯，莫不帖首歸朕。今劉邦匹夫，暫時得志，便敢欺侮！爾可速回，吩咐劉邦，洗頸同吾決戰，不殺此匹夫，誓不班師！」<br />
　　陸賈拜辭霸王，回固陵見漢王，備說霸王甚怒，定欲起兵前來，想目下到固陵，王當速催預備韓信、英布、彭越前來，合兵會戰。王聞賈言甚憂，召良、平議曰：「戰書雖下，霸王決來，韓信又不見到，為之奈何？」良、平曰：「大王兵馬頗多，且分撥諸將，預備與楚交兵，再差人催趲韓信諸將作急前來接應，料亦無事。」數日後，有探哨小校飛報，霸王統兵三十萬，出徐州長驅而來，一路郡縣官吏逃避，人遭兵戈之苦，踐踏田禾，民不安生。霸王人馬，將次到固陵，在三十里外安下營寨。漢王曰：「霸王人馬初到，鋒芒正盛，未可交兵。少待數日，看聲勢如何，那時出戰不遲。」陳平曰：「大王所見甚當，且多栽鹿角，立烽人，差人四面巡哨。」一連十餘日，不與楚交兵。<br />
　　霸王曰：「漢王既差人下戰書，今到固陵，卻又堅壁不出者，何也？」季布、鍾離昧曰：「此必漢王鈍兵之計，意欲待陛下兵疲，那時方與交戰。」周蘭曰：「不然，陛下遠來，利在速戰，漢兵駐紮於此，利在觀望，又況韓信兵未到，故此延遲，以挫楚兵銳氣。陛下明日當鼓噪與漢交兵，不可任波遷延。」霸王曰：」周蘭之言是也。」次日，霸王嚴整隊伍，多張旗幟，金鼓大作，殺奔漢營。漢王急遣王陵、樊噲、灌嬰、盧綰四將出馬，與楚交戰。霸王親臨陣前，要漢王出馬答話，四將曰：「漢王遣我四將，立擒大王，置於俎上，以報前日欲烹太公之意。」霸王大怒，舉槍直取四將，四將各舉兵器交還。戰數十餘合，四將抵當不住，退下陣來。不等霸王追趕，漢陣上靳歙、周昌、高起、呂馬通十餘員齊出接霸王交戰，楚陣上有鍾離昧、季布、桓楚、虞子期，亦各持兵器來協力助攻。兩邊金鼓震天，直殺到日西，楚營內一聲炮響，周蘭率領一枝人馬擁出，衝殺過漢營來。漢陣上諸將被周蘭人馬衝殺來，四散奔走。霸王精神倍加，盡力追殺漢兵，漢王駐紮不定，急來同諸將向西逃避。楚兵追至固陵城下，漢兵進城，四門緊閉。霸王吩咐：「今番不可放過，務要攻破固陵，擒捉漢王，以雪此無窮之恨！」諸將曰：「陛下從早攻殺一日，況今天晚，且暫回營，屯住人馬安歇一夜，明日務要齊心協力攻打，料此孤城，比成皋、榮陽不同，三日決可打開。」霸王曰：「今晚安營，各要醒睡，須防劫寨。」諸將曰：「陛下聖見極明。」諸將安營已定不題。<br />
　　卻說漢王進城，與良、平諸將計議曰：「固陵城小，難以久持，楚兵勢重，一時打開，玉石不辨。爾等有何妙策？」張良、陳平曰：「此城孤小，量難堅守，乘今晚楚營未定，況一日苦戰，三軍困乏，可差人上城四望，看那門軍少，先著數健將去殺開大路，再著數大將斷後，大王當趨成皋，以避其鋒。料楚人夜晚必不敢遠追。」漢王曰：「事在危急，不可遲緩。」就傳令諸將，同大小三軍，預備出城，先令小校看那門的軍少。小校看畢，回說：「北門軍少，路徑又大，可以殺出。」漢王命柴武、周勃、靳歙三將，領精兵開放北門，先衝殺出去，隨後漢王同大小將士，接續攻殺。楚營中恒楚巡哨，當此夜之黑時，三軍一日困乏，又無準備，人馬又不多，如何抵當？及各門知覺，調轉救應，漢兵已衝殺出來。鍾離昧急奏霸王曰：「夜黑之際，恐防埋伏，不敢四散追趕，不若且安營寨，任他逃走，待天明之時，再作區處。」霸王傳令，不可四散追趕。以此漢兵得以盡力遠遁。行八十里，天色方明，良、平曰：「三軍雖是辛苦，不可停住，當極力前奔。」漢王曰：「楚兵隨後復到成皋，仍四面圍困，一時救兵不到，又何以御之？」張良曰：「大王到成皋，不消三日，楚兵決退。」漢王曰：「先生有何奇策，使楚兵不戰自退？」良曰：「楚兵每戰不能久持者，以糧餉不便，又得彭越常絕楚糧道，以此不得取勝。臣見楚兵圍困固陵，恐久而必破。前日與楚交兵之時，密令張倉、臧荼領精兵五千，乘亂從小路前繞到楚積糧之處，夜晚劫燒積聚，又絕楚糧食。臣料楚兵到成皋，或後邊軍糧不能接濟，決然回兵。大王可急走，以防追襲。」於是漢王傳令著三軍，一晝夜行三百里，數日可到成皋。<br />
　　卻說霸王吩咐諸將，乘漢王敗走，當極力追趕，縱使到成皋，亦可攻打破。諸將得令，統領三軍，追趕漢兵不題。<br />
　　卻說漢王到成皋，大兵進城。二日，楚兵隨後亦到，將成皋圍了，催趲三軍，攻打甚急。正在將破之時，只見季布、鍾離昧急來奏霸王曰：「見今軍中缺糧，今早有人飛報柳村所積軍糧，盡被漢兵劫燒盡絕，又聞韓信人馬將到，陛下若不乘此回兵，倘韓信攻其外，漢王攻其內，楚兵又缺軍糧，決難支持。」霸王曰：「朕常憂楚糧不足，今被燒絕，軍中乏食，豈能持久？不若傳令且回軍，仍著桓楚、虞子期斷後，以防追襲。」當日大小三軍，正憂無糧，聞傳令回軍，即時人馬如風捲雲退，不消半日，大軍盡數退回。桓楚、虞子期斷後，徐徐照次東行，隊伍亦不錯亂。漢兵在城上巡哨，見楚兵退回，急來報知漢王，漢王曰：「不出子房之見，楚果退矣。此必張倉等燒絕糧道，以此楚後退去。」此時欲命大將追趕，陳平曰：「不可！楚兵退去，必有強將斷後，倘我兵追襲，反中其計，受其截殺。況楚兵非戰敗而回，不過因缺食徐徐退去，三軍亦不驚懼，豈可追趕？」漢王曰：「平言是也。」於是楚兵退去，漢兵亦不追趕。霸王大兵回到彭城，追問看守軍糧之人，不行用心防守，以致為漢兵所燒，乃將為首者梟首示眾。自此重整兵馬，預備出敵。<br />
　　且說漢王駐兵成皋，召良、平計議曰：「韓信、英布、彭越三將，屢召不至，奈何？」張良曰：「韓信雖封為王，而未有分地；彭越屢建大功，亦無封爵之賞；英布背楚投漢以來，未加優禮。況三人見利忘義，貪而自矜，苟隆爵殊恩，裂土封賞，使各有郡邑所轄，彼皆爭相用力，自為之戰。王命一臨，即趨而來，孰有不奉命者哉！」漢王曰：「先生之言，洞見三人肺腑。就煩先生持符檄三道，加封韓信為三齊王，臨近一帶郡邑，皆屬統理，凡一應租稅錢糧等項，悉供齊王支用，正所謂分地定制，名植界限。英布加封淮南王，凡淮南所產之物，悉為英布供給之費。彭越封為大梁王，凡梁地所出，皆為彭越收管支用。」檄文已寫，就交付與張良佩而行之。張良辭漢王，徑往三處分封。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>