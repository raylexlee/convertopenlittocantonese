<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第九十五回　栗布洛陽哭彭越</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十五回</br>　　栗布洛陽哭彭越</font></h4>
			　　卻說來報機密者。乃梁太僕也。太僕因彭越醉後辱罵，歸家忿恨曰：「我本與越同為漢臣，彼因僥倖成功，帝封為梁王。今倚勢王爵，累次辱我，況我又無家小，不若長安告變，使他王爵不能自保。」當夜收拾行裝，徑赴長安告變：帝問曰：「汝是何處人，告甚機變？」太僕曰：「臣雖事梁，實為漢臣，昨因見梁王招集軍馬，指日欲以梁地謀反。其反狀一也；前日陛下徵陳豨，徵兵協助，彼又托病不來，其反狀二也；昨聞韓信死，哭之甚痛，就欲整率三軍，早晚發行，其反狀三也。臣為漢臣，見彼謀反，臣特來告變。」帝聞太僕之言，急召平等商議。平曰：「彭越見帝誅了韓信。所以謀反。今可差一的當人。奉命宣召。如來則無反志，但廢置可也：如不來則謀反必矣。然後遣兵徵討，則師出有名也。」帝覆命陸賈前赴大梁召越。<br />
　　賈領帝命至梁見越。越與賈相見。問曰：「大夫此來為何？」賈曰：「梁太僕告帝，王有異志，語言錯亂，前後不對，主上疑彼與王有隙，故托此告變，即監候，欲召王與彼面對，且就與一見，以敘君臣之好。」越曰：「此人一向政事俱廢，我因辱罵，彼遂逃走，赴長安告變，既主上召我，我即奉命到長安與彼面對，凡事須要指實，豈可憑一面之辭，便陷人於不義耶？」賈曰：「王之所見甚高。」當日彭越置筵宴款待陸賈。<br />
　　次日，預備人馬啟行，有大夫扈輒諫曰：「大王不可去，去則有禍：前日擒韓信便是這樣子，漢帝可以同患難，不可同富貴，大王若去，則必有韓信之難，王切不可去！」越曰：「韓信有罪，我無罪；我若不去，則太僕之言，似為著實，主上以我為真反矣！」扈輒曰：「功高者必忌，位極者必疑，王之功高矣，王之位極矣，主上正在疑忌之間，王雖無反狀，而此去必尋事陷害，性命難保也！」越聞輒言，沉吟不語。賈曰：「扈大夫之言，不過目前之計耳，今日王若不去，帝必統大兵親來徵討，王比陳豨如何？陳豨足智多謀，雄兵五十萬，又占在趙代二國，尚不能取勝，況梁地素畏帝威，帝若一臨其地，郡縣歸眼，王豈能獨立耶？」說得那彭越閉口不言，遂決意與賈啟行，梁國父老人等，送越出城。才然前行，只見扈輒懸門而諫，越見之，即令人解輒下城，越曰：「大夫何又如此苦諫？」輒曰：「臣今有倒懸之苦，王見而救之；王此去必有倒懸之危，誰與王救之，臣今不欲大王如韓侯悔蒯徹之言也：」越謝曰：「大夫之言，雖力確論，但我此心只欲見帝，故大夫之言雖善，其如我之不聽何？」遂與賈徑自長行。扈輒號泣而回。<br />
　　卻說越一日見帝，帝出巡洛陽，聞越至，召入內相見。帝怒曰：「昔破陳豨之時徵汝，汝何不至？」越曰：「臣實有病，非敢抗違。」帝曰：「今太僕告汝謀反，汝有何說？」越曰：此人不能理事，累被臣之辱，因是懷恨，故以詐言誣害：陛下明見萬里，當審其詐，勿為小人所欺也。」帝命御史臺勘問，尚未報，忽有一人於朝問外要見帝，左右不敢隱，奏知帝，帝傳命著其人進內。帝曰：「汝何人也？」其人曰：「臣乃梁大夫扈輒也。」帝曰：「汝來何說？」輒曰：「陛下受困滎陽，若非梁王絕楚糧道，主上豈有今日，梁王累有大功，今陛下聽一時無稽之言，遂殺有功之臣，恐天下人人自危也！」帝意少回：扈輒尚立於帝前不退：帝曰：「本欲殺越，但因爾之言有理，姑廢彭越為西川青衣縣庶人，就在彼安置。」乃封輒為大夫．輒曰：「梁王受貶，臣若受官，犬豕不如也！願放歸田裡，於臣之志足矣，官不敢望也。」帝遂置之下論。<br />
　　卻說梁王越當日出部，即備行裝赴西眉而來，一日潼關遇呂后，越見後，哭之曰：「臣本無罪，帝乃貶臣於蜀，願娘娘解之。」後曰：「且隨我引汝見帝，以解前罪。」越叩首謝曰：「此娘娘再造之恩也。」<br />
　　後至洛陽，見帝行禮畢，因奏曰：「彭越乃壯士。今既調來，即當除之，以絕後患。豈可使之入蜀，所謂放虎入山，後必傷人：臣妾於途中相遇，與之俱來，暗令人告越謀反，陛下當殺之，庶無後患。今優柔不決，他日作害，則悔今日也！」帝曰：「後之言是也。」<br />
　　於是呂后密令人告彭越反，帝令入拘彭越送張倉勘問：倉曰：「昔帝取汝起兵徵陳豨，汝聽韓信之言，稱病不來，帝已有殺汝之心矣。昨幸貶汝入蜀，此是帝莫大之恩。汝心不死，復隨娘娘來見帝，帝復生情疑，知汝終是作亂，不如殺之，以除後患。所謂禍福無門，唯人自招，此非帝與娘娘寡恩，實汝自取之也！汝今如虎人檻，決無逃生之理。不若招承，以決一死，兔致苦刑，終難解脫。」越長歎曰：「公之言極中我病，但恨不聽好人之言，致有今日！公既已開斷明白，我亦不敢費辭，只得屈招，任主上處我。」張倉即將越口辭成案，申奏漢帝，帝與後計議，越罪當誅，就照韓信例，斬首示眾，後曰：「天下諸侯，因見陛下仁慈，所以玩法者甚多，今將彭越醢為肉醬，以賜諸侯，使天下震恐，庶後人不敢謀反也。」帝曰：「然。」於是將越斬首示眾，仍釀為肉醬，以示諸侯。<br />
　　卻說斬了彭越，遂夷三族，仍梟首於洛陽東門，忽見一人，麻衣布帽，腰繫著麻繩，分開人叢，踏折長竿，抱定彭越頭，放聲大哭曰：「冤哉！屈哉！」左右有守衛者，即將其人捉往來見帝，帝問曰：「汝何人也？」其人曰：「臣乃欒布，大梁昌邑人，為梁大夫。不忍梁王屈死，故來哭之。」帝曰：「梁王謀反，何謂屈死？」欒曰：「昔陛下受困滎陽，楚兵四十萬，攻城甚急，韓信在河北不至，當時危若墜旒，使梁王助楚，則漢必亡矣，臣下書說梁王阻楚糧道，以撓其勢，後又助糧數十萬石，漢乃滅楚垓下。五年之間，梁王受盡辛苦，今天下已定，指望與陛下共享富貴，傳之子孫無窮，豈料陛下聽信讒言，既斬首而復醢其身，又夷其三族，其刑太慘，比暴秦尤甚！前日蕭何所定律令，於今安在？漢廷諸侯，再無一人敢諫者！臣懷不平之心，願來效死，臣恐此後功臣人人自危，誰與陛下守太平之業？」言罷，放聲大哭不止，左右文武聞之，無不下淚。帝半晌不語，遂命釋放，即日傳令封欒布為都尉，布叩首力辭曰：「臣不願為官，惟願收拾梁王頭骨，還葬大梁。陛下之洪恩，微臣之至願也。」帝許之，欒布遂將彭越頭包裹，出洛陽而去。<br />
　　且帝釀醬彭越為肉醬，傳佈天下諸候。一日使臣將肉醬到南淮，傳與英布。布正在望江樓臨江宴諸侯，方酒酣，見帝賜肉醬，起身拜領，謝恩畢，便問使臣：「此肉醬何肉也？」使臣詐言鹿肉，布遂開罌嘗之，不覺心動，胸中潰亂，探身於江邊；遂哇而出之；英布心大疑，即追問使臣：「何肉也：汝當實說？」使臣見英布有怒容，不敢隱諱，即以實告。布大怒，將使臣一劍斬之，便起兵作反。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>