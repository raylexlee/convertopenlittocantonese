<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第七十九回　周蘭諫霸王出師</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十九回</br>　　周蘭諫霸王出師</font></h4>
			　　大漢五年八月日，漢王大兵出成皋，韓信為大元帥，遂統領諸將進發。一路孔熙、陳賀二先鋒，秋毫不犯，所到郡縣，望風歸服，二將著令照舊管理，地方百里，簟食壺漿，以迎王師，大兵不覺早到九里山，相連數百里，各立營寨。孔熙、陳賀就朝見漢王，且說：「賴大王威德，一路不動聲色，郡縣望風歸降。」王賞勞二將，就令左右安兩營，守護大營。命蕭何催攢糧儲，以給軍需。又差兩起細作，探聽彭城消息，有信急早來報，好作準備。<br />
　　不說漢王屯兵於此。早有彭城細作，打聽漢王屯兵於沛郡，星夜報與霸玉。霸王望西指而大罵曰：「吾不殺此胯夫，誓不班師！」便要吩咐三軍，剋日就起兵。季布、周蘭諫曰：「不可！韓信偽計多端，陛下若動怒，才一起兵，必中奸計。」霸王曰：「朕縱橫天下，未嘗受一日之辱，若按兵不動，使諸侯聞之，豈不取笑？」急欲傳旨起兵。周蘭復又諫曰：「漢兵勢重，又兼韓信詭計甚多，陛下不可輕敵。以臣愚見，只可深溝高壘，勿與之戰，發檄文調各處諸侯前來救應，仍差人過江借會稽各郡縣糧米以為軍需，與彼相持日久，彼軍決定疲乏，供給不便，那時陛下以逸代勞，鼓兵而西，一戰可勝，使韓信無以用其謀，張良無以算其策，漢兵四散奔潰，楚兵相襲於後，榮陽、成皋，隨手可得也。若陛下不依臣言，空壁而作，寡不可以敵眾，倘戰有不勝，陛下將何以適從乎？」霸王沉吟不決，遂回宮見虞姬。姬曰：「連日聞漢兵將近，陛下何以御之？」霸王將周蘭之言，訴說一遍。姬曰：「周蘭之言，極為有理。如陛下從其謀，社稷可保無事，不然恐難取勝，彭城亦不可守。陛下當思之！」霸王曰：「明日當與群臣計議。」<br />
　　次日，霸王會群臣復議之曰：「周蘭勸朕勿與漢戰，此議何如？」李左車曰：「陛下如不親往，漢兵知楚怯也，決進攻彭城。彭城倘不能守，陛下將何往乎？為今之計，陛下統兵急與之戰，如勝，則漢必走矣，如不勝，歸守彭城以為根本，調「取各處人馬救授，亦可接次而來，又兼漢兵久住自疲，我兵乘其敝而攻之，漢兵決敗。陛下捨此必勝之策，而欲從群臣守株之計，不亦誤乎？」漢王曰：「左車之言，正合吾意！」遂傳令起兵，急往沛郡進發。方出城，忽大風驟起，將中軍寶纛旗折為兩斷，三軍盡吃一驚。霸王所乘烏騅馬，行至玉樓橋下，大嘶數聲。周蘭、項伯見霸王此行，各相議曰：「大旗被折，龍馬長嘶，此非吉兆，何不扣馬以止前進？」又著虞子期於後車急奏虞後，勸止進兵。<br />
　　且說霸王，到十里西關，只見周蘭、項伯大小文武眾臣，俱在駐節亭，請霸王暫且少憩。眾臣時膝近前啟奏曰：「陛下方出城，大旗折倒，龍馬長嘶，此行兵之所忌也。不若旋師，少待數日，再差人打聽漢兵消息，看緩急如何，然後進兵不遲。」霸王曰：「紂以甲子而亡，武王以甲子而興，何驗於彼，而不驗於此？大抵風折旌，馬長嘶，亦偶然耳！豈可大兵既出，內外皆知，復又回師，反致百姓猜疑。倘漢之細作知之，使傳聞於彼，決笑朕之怯也！」隨起身揮動人馬，方欲前進，左右來報：「虞娘娘差人上書。」項王笑曰：「御妻差人上甚書？有何話說？」拆書觀看，乃虞後親筆車中所就也。其書曰：<br />
　　文王聽后妃之諫而成聖，大禹讀塗山之箴而興夏，自古帝王未有不從諫而成治也。妾本婦人，無遠大見，比聞漢將韓信，詭計百出。須當預為防備。周蘭等之言，字字有意，實為效忠，陛下不可不聽。況今日之行，大風折旗，烏騅長嘶，此上天示警，陛下尤當退省，豈可謂尋常之兆而忽之耶？<br />
　　霸王觀書，方有趑趄之意，忽李左車急趨近前曰：「適有臣家人過沛郡，親見漢王領一枝兵回成皋，信亦有回兵之意。臣料漢兵太多，軍糧不敷，恐陛下大兵一臨，決難支持。兵法有雲：兵多將累，況無糧乎？陛下若乘彼三軍無糧而徵之，不戰自亂，必克勝矣。」霸王聞左車之言，遂決意西向，無復留戀。又見前部人馬已行五十里之外，難於挽回，長驅前進，再無有敢攔阻者。<br />
　　不日早到沛郡，離城五十里安營畢，差人打聽漢王在否？韓信消息如何？去人不多時，回奏漢王大營在城外六十里棲鳳坡，終日高歌飲酒，各處人馬相連結營，絡繹不絕。韓信大營在九里山之東，操練人馬，亦無回兵之意。城中四門不閉，隨人往來。霸王聞說，急召李左車，連呼數次，不知所往。左右來報，昨晚李左車領從人並帶來行裝，徑自逃走，不知去向。霸王大怒曰：「左車實韓信所使，詐來投降，以觀朕之虛實！」召項伯責之曰：「汝不審左車來歷，誤舉於朕前，以為可用，朕一時不察，信其巧言而聽用，誤吾大事者，皆汝之罪也！」伯曰：「臣聽左車素有聲名，因見投降，遂舉用於王前，誤中奸計，實臣之罪。」霸王怒氣不息。周蘭等勸諫曰：「項司馬這是忠心為國，一時未審奸計，輕於舉用。今既大兵到此，且理論出戰應敵之策，不心追悔前事。」霸王從其言，遂黜免項伯，乃重賞周蘭等。當日回帳見虞姬備說：「李左車投降，誘我到此，悔不聽御妻之言！」虞姬曰：「妾言不足借，惟望陛下奮力出戰，恢復鴻基，獎率諸將，同心協力，早奏凱歌，其他不必較也。」霸王曰：「御妻之言，正合我意。」<br />
　　次日，升帳召諸將曰：「爾等從吾數百戰，未嘗敗北，今日漢兵勢重，不應輕敵，須要倍加用心。鍾離昧領兵三萬在左哨駐紮，季布領兵三萬右哨駐紮，桓楚為前部，虞子期為後應，諸將隨朕出戰。若彼敗，可速追，若彼勝，四面救授，務要仔細提防，各相保守。料一月之間，漢兵糧盡，自然走矣。」諸將拜伏曰：「陛下神算，非臣等所及也。」<br />
　　不說楚兵安營於沛城之東。且說韓信調度諸軍，各有方向，隨處各有隱伏，兵多而有紀律，將分而有定守，變化不常，隨機運用，十分嚴厲，專等楚兵到來。只見小校報入中軍，左車回漢營，韓信急請相見，備說詐降入楚，盡知霸王虛實。信曰：「若非先生此行，項王不來，吾兵豈可久居？倘各處救兵再到，急難取勝。今幸項王到此，但不知何以使彼深入重地，以中吾計？先生有方略，願聽金玉，以剖群疑。」李左車曰：「元帥想有妙策，故此下問。臣有一言，不知合否？」韓信遂拱手聽左車之言。未知有何議論？且看下回分解：
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>