<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第八回　張良使力士擊車</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八回</br>　　張良使力士擊車</font></h4>
			　　卻說此人乃韓國人，姓張名良，字子房，五世相韓。因始皇滅了韓國，一向懷恨在心，只要與本主報仇，用千金結交天下壯士，欲殺始皇。因來到村中，遇見這幾個鄉老，不覺說出這幾句言語來，眾人都走了。從店後有一壯士出來，張良見那人，身高一丈，相貌堂堂，向良長揖便曰：「賢公適言始皇無道，想要為天下除此暴秦，如有用我之處，自當與公出力。」良曰：「此處不可說話，便請壯士到某家求教。」壯士同良到家，分賓主坐定。良便問壯士姓名，其人曰：「某姓黎，住居海邊，人稱某為滄海公。頗有膂力，使一百斤鐵槍，單管天下不平事。適見公器宇不凡，語言出眾，必是奇特之士，故敢剖露肝膽。願聞姓名，有何指教？」良曰：「某韓國人，姓張名良，五世相韓。今韓被始皇所滅，願破千金求士，未得其人。今遇壯士，大遂吾願，況今始皇無道，天下切齒，公若奮力，誅滅此無道，與六國報仇，天下仰德，青史標名，萬世不朽也。」壯士曰：「謹遵公教，決不食言。」良遂留壯士在家，打聽始皇東巡，何處經過。<br />
　　後數日，良出探問，得知始皇從陽武縣過來。良卻令壯士在高阜處懸望，見始皇車駕，將行之三里遠，正行到博浪沙地方。壯士只見黃羅傘蓋之下，想是始皇，即大步奔走向前，用力舉鎚，將車駕打得粉碎，原來始皇恐人暗算，常有副車在前，壯士不知，誤中副車，早有護駕御林軍將壯士捉住，始皇追問：「誰人主使？」壯士切齒瞑目，大罵曰：「吾為天下誅汝無道，豈有人使之耶？」子房見事不成，暗暗叫苦，即於人叢中走脫，始皇又令趙高勘問，壯士不肯招出何人主使，乃撞柱而死。始皇卻令天下大索主使之人，十日不獲。子房遂逃難於下邳友人項伯家隱藏。項伯乃楚將項燕之後也，與良交甚厚，遂留居住不疑。<br />
　　良因偶出城外圮橋邊閒立，忽見一老人，身著黃衣過橋下，偶將履溺於泥中，不能出，遂呼良曰：「孺子可將吾履取出！」良見老人仙風道骨，與尋常人不同，急向泥中取履，跪而進之，極其恭謹，老人行不數步，又將履溺於泥中，又令張良去取，良略無異色，又取跪進之。如此者三次。老人曰：「此子可教。」遂指橋邊大樹曰：「汝於後五日，早往此處等我，我與汝一物，不可違也！」至五日，子房早起到樹邊，見老人坐於樹下，老人曰：「孺子與長者約，何來太遲耶？汝且退，後五日當早來！」子房至後五日，五更時復來，又見老人先坐於樹下相等，怒言曰：「孺子何懶惰如此？且退，後五日當早來！」子房至第五日，先夜不寢，即來樹下等候，不時老人忽然就到，子房一見，俯伏拜迎。月明之下，見那老人時，比前更精采，道袍竹杖，皮冠草履，飄然而來，真神仙也。子房跪而言曰：「願領教。」老人曰：「汝年富力強，勤心就學，他日貴顯，當為帝王之師。幸今相遇，千載難逢，授汝秘書三卷，奇謀神算，雖孫、吳不能及也，功成身退，雖連、蠡不能過。汝留為韓報仇，扶立真主，名垂萬世，與日月爭光，不可負也！」子房向老人前跪而懇告曰：「願求大名。」老人曰：「你記著，後十三年，大谷城東葬一國君空地內得黃石一片，即我也。」言訖飄然而去。子房藏書，回到伯家，開卷看時，名曰《素書》。暗讀默記，自覺心胸開豁，識見精明，與前迥然不同也，<br />
　　不說張良在項伯家隱藏。卻說始皇東巡來到徐州，風景不同，民俗自別，桑麻繡野，禾黍鋪田。百姓來獻嘉禾，一莖三穗。始皇大喜，賞了百姓，復往東南到沛縣，又見旺氣，想此地必有異人，吩咐細加訪問，倘或有人，即當殺之，以絕後患。李斯曰：「雲氣出沒偶然耳，何勞陛下憂心！如若差人訪察，恐騷動百姓，反生他患。」始皇曰：「卿言是也。」遂命駕起行，來到會稽城中。見十字街人叢中，走出一少年壯士來，要刺殺始皇。不知性命如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>