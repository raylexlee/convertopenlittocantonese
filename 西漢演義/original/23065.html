<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第十五回　楚項羽九敗章邯</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　楚項羽九敗章邯</font></h4>
			　　二世二年十一月，項羽大兵進攻章邯。范增、鍾離昧相議曰：「項將軍急欲進攻，破釜沉舟，糧食俱在後，倘三日未下而軍無糧，將如之何？此時當差心腹牙將，星夜催載糧食近河。如三日勝邯，不必運過河；如三日不能勝，須過河預備軍需，庶不失機。」昧曰：「先生所慮甚遠。」隨即差人催載軍需不題。<br />
　　卻說司馬欣等被項羽、英布衝殺一陣，回見章邯，備說英布武勇不能敵，項羽人馬已北渡河矣，即當作急提備。言未畢，有人來報楚兵過河，破釜沉舟，要與秦兵決一死戰，聲勢甚大。邯聞說，急召秦將王離、涉間、蘇角、孟防、韓章、李邁、章平、周熊、王官等至帳下，吩咐曰：「項羽勇冠三軍，不可輕敵。汝各隊人馬分為九路，連寨結營，待我與彼對敵，每隊以次接應，待楚兵深入重地，九路人馬合兵截殺，必獲全勝。」眾將得令，各調人馬準備。只見楚兵已到，項羽一馬當先，章邯出馬對敵。羽見邯出，咬牙切齒大罵曰：「逆賊殺吾季父，此仇不共戴天！」遂躍馬挺槍，直取章邯，邯舉槍相迎，二馬交戰，殺五十合，邯敗走。未及五里遠，早有王離人馬接應，章邯退後，王離出馬與羽交戰，不二十回合，羽賣了個破綻，讓王離一槍刺來，羽卻躲過，就勢將王離活捉過馬來，眾軍將王離綁縛歸陣。邯見王離被擒，撥轉馬便走，羽大叫：「逆賊那裡去？」催動人馬追趕，羽騎的是烏騅馬，日行千里，眾軍跟之不上，俱落在後，羽一騎馬飛奔章邯。章邯見羽無兵，復回馬交戰，項羽一根槍，恨不得即時刺死章邯，章邯只是架隔遮攔，如何當敵？正在危急之時，早有秦將涉間兵到，接住廝殺。羽更不答語，直取涉間。戰不十合，項羽按住火尖槍，順手取出鞭來，望間一鞭打去，涉間急躲時，早中左肩，翻鞍落馬。秦陣上章邯見涉間落馬，即領牙將宋文等死戰來救，只見項羽大軍又到，英布、桓楚各領兵衝殺過來，章邯折軍大半，大敗而走。<br />
　　項羽見天色將晚，恐有伏兵，不去追襲，鳴金收軍，安下營寨，當有軍師范增進言曰：「將軍深入重地，天色陰晦，須防賊兵劫寨。」羽曰：「軍師之言是也。」范增即傳令於小山口，另安營寨，屯住大軍，卻於大寨堆積柴草，虛立旗號，以等待敵兵。卻喚桓楚、於英、丁公、雍齒四將上帳吩咐曰：「汝四人領兵埋伏，但看大寨火起，章邯必定中計，汝等領兵四面剿殺，阻住去路，不可走脫。」四人領命去訖。又喚英布吩咐曰：「汝可領兵三千，於正西大路埋伏，阻當秦軍接應，不可誤也。」各各分佈已定，請項羽於小寨內專等敵軍。<br />
　　卻說章邯領敗殘軍馬，投蘇角寨來，與司馬欣、董翳合兵一處，離楚營三十里下寨。角曰：「今楚兵得勝，人馬疲倦，不作準備，某引輕騎人馬，從東路殺奔楚寨之後，劫彼營壘，將軍卻從西路殺來，兩路夾攻，使彼首尾不能救應，此兵法所謂『攻其不守』，雖不能至大獲全勝，亦可以挫其銳氣也。」邯曰：「正合吾意。」蘇角遂領本部一萬生力人馬，暗暗往楚寨進發。不久，來到楚營，見旗幟不整，轅門緊閉，只說中計，大刀闊斧殺下營來，見是空管，即欲回時，楚寨中一聲炮震，四下火起，喊聲大振，角急殺出寨來，投西便走，只見左有桓楚、於英，右有丁公、雍齒，一齊攔住去路，不能得出，便望西山東小路而走。只聽鼓角齊鳴，喊聲大舉，一將大叫曰：「無謀匹夫，認得楚將項羽麼？」蘇角驚慌，莫知所措，被羽一槍刺於馬下。<br />
　　卻說章邯聽得東路鼓聲大振，喊殺連天，又不知蘇角勝負，只得領人馬緩緩哨探。未及兩個更次，只見楚兵大兵已衝殺來。此時天色將明，秦兵各隊拔寨前走，章邯斷後。早有英布人馬先到，與邯決戰，二馬相交，兵器並舉，戰五十合，不分勝敗。羽軍到，見布戰邯不下，領人馬衝過來，邯兵敗走。正欲追趕，刺斜裡一軍殺來，乃是秦將孟防接應，與楚兵交戰。桓楚挺槍直取孟防，孟防來迎，只一合刺防於馬下。章邯見折了孟防，拍馬投西便走。桓楚自思捉住章邯，勝他將百倍，就拍馬追趕。邯馬連日困乏，又兼未得草料，前走甚急，後趕又近，馬過山岡地，將馬絆倒，邯撞於馬下。桓楚急向前，用槍便戳，山腳邊早轉出一枝兵來救應，乃是秦將韓章，一馬抵住桓楚，眾軍士救起章邯。桓楚方欲與章交戰，早有於英人馬殺到，接住與韓章斯殺。未及十合，項羽大兵又到，韓章不能抵敵，撥回馬就走。羽揮動後軍，一併追趕。卻有秦將李遇原領本部精兵一萬。扎住在此未動，章邯同眾遂投李遇營暫歇，楚軍陸續也都到了，見秦兵當頭紮營，未敢前進，傳令且屯住人馬造飯。<br />
　　日已平西，范增與項羽曰：「今晚秦兵恐楚劫寨，定於高陽坡下有埋伏人馬，卻設空營待我去劫，伏兵一起，決中其計。」羽曰：「先生有何妙策？」曰：「將軍統一枝人馬徑奔秦營，鳴鑼擊鼓，遙為之勢，卻差兩枝精兵，去截住伏兵來路，秦兵決出交戰，候兩路兵得勝，卻三路合兵一處追殺，將計就計，使彼措手不及，邯可擒矣。」羽隨即差英布領一萬軍暗出南路，桓楚領一萬軍暗出北路，自領三萬出中路，各分派已定。<br />
　　卻說章邯與李遇商議：「楚兵連日得勝，今晚定來劫寨。爾可領兵五千南坡下埋伏，韓章領兵五千北坡下埋伏，我同司馬欣等眾將大營後埋伏。候楚兵到來，三路並攻，必擒項羽。」眾將依令調兵去訖。<br />
　　項羽到晚一更時候，南北兩路人馬銜枚暗出，項羽卻自領精兵三萬，密從中路，行至五里遠便不動，卻大舉金鼓火箭火炮，一齊發言。章邯正欲從寨後殺出，只見南北二路秦兵敗回本寨邊，楚兵殺來，章邯不敢出戰，急拔寨便走。項羽知楚兵二路得勝，急催動人馬追殺，十分混亂，行二十里，已到趙城。城裡聽得城外鼓噪震天，知是楚兵已殺到城下，陳餘、張耳等急上城探望，天色漸明，見秦兵大敗，遂開城門，領一枝人馬殺出來接應。章邯顧不得中軍，領數騎落荒逃走。英布望見，帶領本部人馬追趕，追到東門，正遇秦將章平急來救應，放過章邯。與布交馬，戰三十回合，章平無心戀戰，急回保著章邯，奔曲陽小路來，正遇周熊、王官二枝人馬接著。英布見有救應，遂同桓楚合兵一處，回見項羽。<br />
　　有趙王歙同張耳、陳餘城外置酒拜伏，迎接楚兵進城。羽曰：「且未可進城，乘章邯殘敗之後，直搗秦境，剿殺殘孽，滅殺秦之族，正在此舉。若人馬進城，遷延時日，養成賊勢，終是費力。」遂留季布、鍾離昧在趙城外，統兵三十萬駐紮，斬王離、涉間以示威武，卻領精兵三十萬，追趕章邯。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>