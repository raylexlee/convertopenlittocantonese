<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第八十八回　漢高帝偽游雲夢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十八回</br>　　漢高帝偽游雲夢</font></h4>
			　　卻說帝問計於平，平曰：「韓信變詐百出，人不可測。以臣愚見，惟陛下偽游雲夢，可以擒信耳。蓋古者天子四時巡狩，隨東西南北，各有所適，以觀民風，陛下命駕出遊雲夢，會諸侯於東楚西界，傳制有出巡而不至者，命將統兵代之。韓信聞陛下駕幸東楚，必出郊侯駕，待渴見之時，即便令武士擒之。此特一人之力耳，不尤勝於諸將勞師動眾，然後以決勝負耶？」帝聞平言甚喜，乃降詔告東路諸侯：「朕於庚於六年冬十二月，駕幸雲夢，會諸侯，以省方觀民，欲彩四方風俗著為令典，以示天下。如有不至者，命將統兵徵之。」帝同文武群臣，出離咸陽，至陳蔡，英布、彭越等自東路迎接漢帝不題。<br />
　　有韓信聞帝詔旨，與左右計議曰：「前日隨何傳說漢帝知我隱藏鍾離昧，有人讒言害我，欲殺鍾高昧以塞人口，我念鍾離昧乃故舊，不忍加害。不意帝出遊雲夢，倘知我隱藏鍾離昧，決疑我有他意。不若還依隨何之言，殺昧以見帝，庶解帝疑，而塞人言也。」於是到後花園見鍾離昧，備說：「漢帝出遊雲夢，恐知汝在我處，決疑我與汝交通，不惟無益於汝，亦無益於我。今欲殺子以獻於帝前，以釋我罪，此出於不得已也，汝亦不可怨恨。」昧曰：「將軍不可自誤！今日殺吾，不日即隨手殺將軍：前日之言，非給將軍也。」信曰：「寧帝負我，我決殺汝，以表我無叛心也。」昧乃大罵曰：「胯夫何乃無情如此！全不念我昔日之義！恨我不見汝死之日耳！」遂引刀自刎而死。<br />
　　卻說鍾離昧自殺，韓信遂將昧首，前來雲夢見帝，帝曰：「鍾高昧隱藏許久；見我出遊雲夢，事機已露，然後來見，非汝本心殺昧也。」喝令武士將韓信縛了。韓信大叫稱屈，帝口：「汝如何稱屈？」信曰：「臣乃陛下開國功臣，無罪而縛之，這不是冤屈？」帝曰：「汝葬父母而侵奪民田，使百姓敢怒而不敢言，怨聲載道，非所以藩屏王家，其罪一也；無事陳兵出入，以示威武，使四方見之者莫不寒心，其罪二也；鍾離昧為楚臣，爾無故隱藏在家，意圖為心腹爪牙，其罪三也。有此三罪，反狀已露，以此縛汝，汝復何說？」信曰：「葬父母，陳兵出入，隱藏鍾離昧，三事皆有分解。臣昔布衣時最貧窘，父母死無葬地，偷殯於他人地上。今受封王爵，正欲榮顯父母，遂起造墳墓。相鄰民地，修築牆垣，未免少為侵佔，臣初不知，非敢有意侵奪之也。陳兵出入，非敢無事擾民，蓋為陛下初得天下，楚之餘孽尚在，若不示其威武，則人心不知畏懼，恐復生亂。臣時常領兵出巡，正欲與陛下除殘賊，以安地方耳。鍾離昧與臣舊交甚厚，臣在楚時，項王屢欲殺臣，深得昧救兔，臣不敢背德，以此隱留在家，正欲面見陛下，開陳其賢，欲期留用。今聞陛下聽信讒謗，遂不得已殺之，投見陛下，臣無他意，何為有罪？」帝曰：「汝昔日伐齊，不顧酈生說降之功，必欲矯詔得齊，而求假王，汝意已有擅專之僭；後我被楚兵圍困成皋，屢次求救，汝坐觀勝負，略無救援之意；既改封於楚，終日怏怏不樂，汝心反覆不定，終必作亂，今我出巡雲夢，知汝必來相見，就擒之，汝有何說？」信聞帝言，長歎曰：「誠如人言，『飛鳥盡，良弓藏；狡兔死，走狗烹：敵國破，謀臣亡！』天下已定，我固當烹！」帝聞信言，尚猶豫不決，遂收楚王印。仍縛於車後。<br />
　　帝車駕行至雲夢，離三十里，天色已晚，帝下車，乘白龍馬，按轡行到一大林。方入林，忽龍馬咆哮，想林中必有刺客，即令樊噲帶百人入林探看。噲入林搜看，見一壯士，年近三十，挽弓帶箭，藏於林中，噲即捉住見帝。帝曰：「汝何人？在此隱藏？」其人曰：「臣乃准陰一少年，蒙楚王韓信厚恩，昨聞陛下不知因何罪縛信，以此藏於林中，等信過，欲劫奪之耳。」帝曰：汝非劫信，實欲射我。幸賴龍馬示警，未遭汝害，若我誤入林中，必遭毒手矣！」令左右擊死，左右軍舉金瓜將壯士打死。韓信在車後，聞少年藏林中被害，甚悼惜。<br />
　　於是帝車駕宿翟陽。次日啟行，過洛陽，抵關中。群臣朝見畢，大夫田肯上言曰：「陛下得韓信冶關中，以成不世之業，其功甚偉。乃聽人言，偽游三夢，械係信以歸，臣見之不敢諱。且關中乃秦形勝之國，帶山河之險，懸隔千里，持戟百萬，秦得百二焉，地勢便利，向下而臨請侯，猶居高屋之上建瓴水也，夫齊地東有瑯琊、即墨之饒，南有泰山之固，西有濁河之限，北有渤海之利，地方二千里，持戟百萬，懸隔千里之外，齊得十二焉。此二國皆信之功，今陛下坐享秦土，他日皆封親子弟以為齊王，卻乃聽人言而欲誅信，臣以為陛下甚寡恩也！」帝曰：「大夫之言，誠為有理，但信久懷異志，恐終為亂，朕心不能無疑。」田肯曰：「陛下如疑信，但使住居咸陽，不假兵權，則自然無他慮矣。」帝從其言，即差人押韓信入內，當時釋放，復面諭曰：「將軍自背楚歸漢，朕築壇拜將，付以重任，朕待將軍不薄，後封齊改楚，受封王爵，報功之典，可謂甚厚。不意將軍乃蓄養楚臣，意在他圖。今繫縛於此，本欲重處，念開國元勳，姑免其罪，仍封為淮陰侯，隨朝聽候，如果洗滌舊行，赤心報國，尚照王爵封賞，決不負將軍破楚之功！」韓信遂謝恩而出，悒鬱不樂，稱病不朝，責羞與蜂侯等同列也！<br />
　　自此帝在咸陽無事，命叔孫通典禮，蕭何定律，立宗廟社稷，冊劉盈為太子，帝五日一朝太公，如家人父子之禮。太公左右家人曰：「天無二日，民無二王。今帝雖為人子，乃天下之王，太公以一家論之，則為父子；以國家論之，則為君臣；豈可以人主而拜臣下耶？」太公始悟失禮，遂於一日帝朝見時，太公擁帚立於門側。帝見之大驚，急扶太公曰：「大人何乃行此禮耶？」太公曰：「帝，人主也，豈可以我一人，而亂天下之法？」於是帝命群臣，議尊大公為大上皇，頒詔曉告天下，詔曰：<br />
　　人之至親，莫親於父子，故父有天下，傳歸於子，子有天下，尊歸於父，此人道之極也。前日天下大亂，兵革並給，萬民苦殃，朕親披堅執銳，自率士卒，犯危難，平秦亂，立諸侯，偃兵息民，天下大安，此皆太公之教訓也。諸候將軍群臣大夫，已立朕為皇帝，而太公未有號，今上尊太公曰太上皇。<br />
　　群臣皆稱賀。帝設筵宴燕會群臣。<br />
　　忽有大使來報：馬邑縣宰差人飛報消息，言說韓王姬信因匈奴攻急，遂帶本部人馬同謀反，侵佔太原、白土、曼丘，臣王黃等議立故趙將趙利為王，聚兵三十萬，搶虜郡縣，民不安生，乞請陛下發兵剿除，帝聞奏，急召陳平等會議，有要調臨近兵馬會同截殺，又有要遣將徑往太原徵討，眾人紛紛相議未定。帝曰：「汝等所見，未足以制服群凶，朕須親統大兵到彼，調取各路人馬攻擊，庶得直搗北地，使賊虜無復猖獗矣。」未知御駕親征如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>