<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第五十一回　王陵迎太公入漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十一回</br>　　王陵迎太公入漢</font></h4>
			　　卻說王陵領以王家書，同從人打扮如商人模樣，離咸陽赴徐州沛縣來不題。<br />
　　卻說霸王正在彭城，遣兵伐齊梁，一連接三五道飛報，說西魏王魏豹，洛陽王申陽，俱領兵降漢，各路郡縣聚人馬歸附，關東一路十分緊急。霸王聞飛報。便與范增計議曰：「韓信自離褒中以來，侵奪朕疆七千餘里，深為後患；朕須親領大兵，務擒韓信，誅滅二魏，亞父以為何如？」增曰：「見今齊梁未下，各諸侯離叛，陛下如西征，則彭城恐難守也！不如差人過沛縣，將漢王家屬拘係彭城，使各路嚴加關防，待齊梁既定，然後御漢兵未遲也。」霸王當差部將劉信，帶領步卒一千，前往沛具，拘拿漢王一家老小，即從豐澤小路而還。<br />
　　劉信領旨，前到沛縣，傳旨吩咐縣令拘喚弓兵胥吏人等，即將漢王住宅圍了，盡將太公等一百二十口家眷，盡數擒拿，點檢明白，隨將一應家財，著縣令封鎖，差人看守，待奏過霸王，再著區處。信領一千步軍，押解太公等家眷赴彭城來，從豐澤小路進發。方行有三十里遠，只聽樹林中一聲炮響，走出三員大將，領三千人馬，攔住去路，高叫：「快留下太公等家眷，放爾過去：」劉信挺身出馬曰：「我奉霸王之命，捉拿太公；汝是何人？敢中途攔住！」三人大怒，各舉兵器殺來，劉信舉刀交還，戰不數十合，早被一將舉槍刺劉信於馬下，眾軍士撇了太公家眷，四散都走了。三人急到檻車前，取出太公眾家眷，拜伏在地曰：「早是臣等急趨而來，若少遲半日，過了豐澤，決被楚兵拘赴彭城矣！幸得微臣星夜而來，救了大王，望乞恕罪。」太公曰：「多虧三位將軍搭救老拙性命，請問三位將軍大名？」那為首大將近前曰：「臣姓王名陵，沛縣人也。這二位壯士，乃南陽人，一名周吉，一名周利，是嫡親兄弟，臣奉漢王之命，約二位壯士前來搬取大王，不想從小路來，徂投沛縣，天幸正遇大王，但此處不可暫住，就當起身。」眾將即催起三軍，防護太公，徑往咸陽進發。<br />
　　有劉信敗殘軍兵星夜逃命，走回彭城，來見霸王，備將豐澤見遇盜賊，搶奪劉邦家小一百二十名，並殺死劉信，折損軍兵一節事，細細奏告了一遍，霸王聞說大怒曰：「鄰封之地，豈有如此賊盜耶？必是漢王差來搬取家小，想此去不遠，急喚鍾離昧、英布領三千人馬，星夜與我趕上搶來！」二將得令，點就人馬，急來追趕太公。<br />
　　且說太公離了沛縣，往咸陽進發，人馬眾多，不能急行，將至河南商城，只見塵土起處，有追兵到來，王陵曰：「我且防護太公先行，二位兄弟擋往追軍。」周吉、周利曰：「請兄先行，待我與後軍對敵。」周吉等將人馬排開，專等後軍到來，不多時，鍾離昧、英布早到，高叫曰：「逆賊快留下漢王家小，饒汝性命！」同吉等出馬當先曰：「我等奉漢王之命，搬取太公，與爾何干？緣何追趕？急早回去，免汝等一死！」英布大怒，舉斧來戰二將，二將各舉槍刀交還，一往一來，戰五十餘合，不分勝敗。鍾離昧陣後便鳴金，英布撥馬跑回後陣，二將亦收兵退後。英布便問：「公為何鳴金？」昧曰：「遠望後面有軍馬到來，恐漢兵行埋伏，況二將亦皆驍勇，不若且回彭城，奏知霸王，再為區畫。倘彼軍再加添，反中奸計。」布曰：「既遠來追趕，不見下落，如何便回？就有加添人馬，又何懼哉！」復鼓噪二將出馬。二將曰：「汝乃敗將，如何又來出戰？」布大怒曰：「我今與你戰二百合方休。」二將就與布交戰，殺氣彌空，徵雲四起，正戰中間，鍾離昧卻催後軍蕩起征塵，向前一衝，二將人馬，早自紛紛退後。吉措手不及，被布一斧砍於馬下。周利見兄被害，無心戀戰，勒馬便走，鍾離昧命軍士，一齊放箭，周利急走，後心早中一箭，翻身落馬，英布手起一斧，遂將周利殺死。楚兵奮力向前，將周吉二千人馬，殺得不留一個。英布收軍，天色漸晚，就在山崖邊紮營造飯。鍾離昧曰：「多虧將軍武勇，立誅二將，」布曰：「若非賢公後陣衝殺，二將尚能不敗。」昧曰：「前面塵土隱伏，恐夜晚劫寨，須當防之。」布曰：「公之高見，正合我意。」二人一夜未敢安寢。次日天明，整點人馬，向前追趕。<br />
　　王陵行到山坡之下，假將塵土飛揚，使英布、鍾離昧相疑，不敢前追。以此太公得以逃走。隨後有人打聽，說二將被英布殺了，急與太公計議，連夜前進。又行了二日，將近洛陽，只見英布人馬兼程而進，復又追上。王陵正在緊急之間，忽見一彪人馬，從山後轉出，旗上大書漢將周勃、柴武。放過太公家小，二馬衝將來，更不答話，就與英布交戰，金鼓振天，兵刃大舉。王陵隨後也殺來，三將戰住英布。布因追趕漢兵，未得休息，又見三將驍勇，漸漸力乏。正在危急之際，又有洛陽王申陽領大軍從大路上殺來，兩路來攻，將英布圍在中心，左衝右突，不能得出。鍾離昧後軍已到，見楚兵受困，遂將後軍分為兩路，衝殺漢兵，救出英布，且戰且走。天色已晚，各鳴金收兵，安下營寨。昧曰：「漢兵漸次加添，申陽又來助戰，我兵新敗，恐難對敵，不若今晚乘月色，急將三軍調回，沿路虛放號火，料彼恐我有計，決不敢追襲，庶我兵得以保全。」英布急吩咐三軍，各銜枚回兵，一夜退盡。<br />
　　次日漢兵來報，說楚兵一夜已退盡了：王陵曰：「英布勢窮，不敢出戰，想退回楚矣。」周勃曰：」元帥曾吩咐，窮寇莫追，且號火不止，其中有詭詐，幸喜將軍已保全太公家眷到此，乃莫大之功也。主上晝夜思念，飲食俱廢，我等作急保太公家眷，見了主上，免終日掛念也。」眾將辭了申陽，徑從大路望咸陽進發，一日到潼關，漢兵接連幾起迎接，行至臨洮，有漢王領文武大小將佐，奉迎太公，見了太公，抱頭大哭。王曰：「兒男劉邦因項羽左遷褒中，離間三年，未得奉養，今幸完聚，不勝欣躍。」又與呂后、太子相見，亦各垂淚，眾文武進膳，漢王舉酒上獻畢，奏軍中之樂，隨路香花迎接。將到咸陽，只見旌旗耀日，金鼓振天，太公升逍遙車，兩邊執龍鳳日用扇，香風滿道，笙簧節奏。太公喜曰：「誰想劉阿三乃至此乎！」心中甚喜，進得城來，家家戶戶，焚香迎接。眾文武扶太公至殿上，太公曰：「此殿上不可坐，另有僻靜別宮，我宜居之。」漢王曰：「前日已打掃玄德宮乾淨，請太公居之。」撥宦豎數十人服侍。呂后、太子及家眷，請後宮居住，自此漢王威鎮關中不題。<br />
　　且說英布、鍾離昧回到彭城，備細將王陵盜取太公，結連山寇，奏知霸王。王忿怒曰：「王陵乃何如人？」增曰：「王陵沛人也，事母至孝。昔年聚兵南陽，極有勇力，後仗劍投漢，漢王用之。結連山寇，即南陽聚黨也，南陽二寇，郡縣莫能治，今被英布將軍誅之，亦除一大害矣。見今王陵母隨陵弟王澤居沛，務農奉養，若將陵母拘於彭城，得一言傳與王陵，陵即歸楚矣。」霸王即差人過沛縣，將陵母解至王營，霸王以言撫之曰：「汝子王陵與朕彭城相近，不來降朕，卻反投叛賊劉邦，聞汝大賢，當教汝子降朕，朕封為萬戶侯，子孫世祿，汝當修書，叫汝子急來歸楚。」陵母但低頭不語，范增奏曰：「且將陵母拘禁，吩咐看守者用好飲食恩養，待王陵入寇之時，卻再計較。」霸王即傳旨，將陵母拘禁不題。<br />
　　卻說漢王在咸陽，集大小文武將佐曰：「即今兵勢已振，各路諸侯賓服．正好東征伐楚。」韓信奏曰：「兵勢雖振，東有殷王之阻，歲墾未利，須待明年，招集豪傑，訓練甲士，然後可以伐楚。」王曰：」為今之計奈何？」信曰：「即今且領軍徵殷王司馬卬，以除楚之羽翼，則明年易為力也。」王曰：「然！」於是韓信辭漢王，領兵徑奔河內郡來。不知如何與司馬卬對敵？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>