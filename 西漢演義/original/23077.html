<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十七回　陳平定計救漢王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　陳平定計救漢王</font></h4>
			　　霸王封諸侯日久，未得差人致命義帝，又聞車駕尚在彭城，不肯幸彬州建都。霸王因召群臣計議此事，何以處之？陳平出班奏曰：「天無二日，民無二主。今陛下既頒詔為天子，改號封天下諸侯，卻又致命懷王，是有二天子矣。外邊百姓皆雲：『以臣封臣，古今罕有。』若果有此言，不足以服天下。臣有愚見，此時急差亞父領二驍將，立等義帝起身，遠處僻地，就如廢置一般，亦不必致命，庶可以塞百姓之言，免天下議論。」羽曰：「此言正合吾意。」隨命范增：「領桓楚、於英，赴彭城催逼義帝往彬州建都，仍將彭城修飾齊整，朕欲往一觀，不忘故土之意也。」范增不敢違命，只得啟行，因來辭見曰：「臣雖領命赴彭城，恐左右蒙蔽聖聰，臣有三事上諫，乞陛下留神：第一不可離成陽，蓋咸陽自古建都之地，沃野千里，天府之國也；二當重用韓信，蓋韓信有元戎之才，但時未遇耳，若陛下舉而用之，兵隨將行，將逐兵行，縱橫天下，所到無敵，如不欲用，即殺之，免使歸他人，為後患也；三不可使漢王歸漢中，且稽留在咸陽，待臣還再作區處。此三事至緊要，不可忽也。」霸王曰：「卿去早來，所言三事，朕記在心。」范增遂同桓楚、於英赴彭城去訖。<br />
　　且說次日陳平上表曰：<br />
　　國家以理財為先，聖人以儉用為本，財不理則出入無度，費用無經，財力盡而死必去矣；不儉則奢侈日靡，倉庫日虛，民不聊生，而國必亡矣。陛下初登大寶，以民為天，若不節用，何以為治？現今諸侯集聚咸陽，每一路諸侯帶領本部兵馬，不下三四萬，總約大數，何止百萬？所用不可勝數，倉庫空虛，錢糧將盡。如一路諸侯，支酒食二十五擔，羊一十五隻，豬二十口，大牛五頭，麥二百斤，柴四十擔，兵吏人等以十萬為率，每名日支米二升，雜豆一升，料豆二升，草二束；通算每日總支酒三面擔，羊二百隻，豬四百口，大牛百頭，面四千斤，柴八百擔，米二萬石，料豆二萬石，雜豆一萬石，草二萬束。以百萬算來，費用不資，臣實寒心。若不急令還國恐百姓力難支持矣！伏乞聖裁臣等下情，不勝懇切之至。霸王看罷表文，即時傳令，著新封諸王，限五日內俱還國，惟漢玉且留咸陽，另有別議，張良聞知大驚曰：「漢王休矣！若范增回關中，必有謀殺之意，如何得走漢中。」急來見漢王。王曰：「今日霸王分忖諸王皆令還國，惟劉邦另有別議，此必謀害之意，為之奈何？」良曰：「大王老小，皆在豐沛，明日可上表，只說給假搬取家小，臣有救大王之計。」<br />
　　漢王隨令酈生作表，次日投進，表曰：<br />
　　聖王以孝治天下，而天下莫不歸於孝，使父子和睦，仁愛浹治，不變時雍，遂成至治。臣邦豐沛小民，從風西向，仰托鴻猷，受封王爵，天下之至榮，千載之遭際也。臣身雖榮，父母妻子，遠在故土，未得闔門共居，以享天樂，意欲差人搬取，又不得親掃墳墓，榮歸鄉里，以彰陛下恩及歿存之德；伏乞留兵馬駐紮咸陽，隻身領數騎赴豐沛，給假限三月，搬取家小，共沐王化。下情未敢擅便，伏惟聖裁，不勝惶恐之至。<br />
　　霸王看罷表曰：「卿欲回豐沛，搬取父母，亦是人子孝親之意，但恐非其本心，或因朕昨日留卿且在咸陽，故有此奏也。」漢王曰：「臣父年老，無人奉侍，懷思日久，見陛下新即位，不敢冒乾，今見清侯還國，皆得歸省父母，獨臣留此，又不知何日得見臣父。」漢王說到痛切處，哭泣不止。張良出班奏曰：「漢王不可放他搬取家小，只可獨遣還國，陛下仍著人取大公並家小為質，庶漢王無別心。」霸王曰：「我意要留漢王且在咸陽，未可放回，正恐他有異志。」陳平出曰：「陛下既封劉邦為王，已佈告天下，今復留此，恐不足以取信於中外，不若從張良之諫，以太公為質，乃令漢王還赴褒中，既全大信，又得管束漢王之心。」霸王曰：「既議停當，准著漢王還國，不許給假回豐沛。」漢王拜伏在地不起。霸王曰：「卿且赴褒中去，待朕建都彭城，將卿老小供給養贍，從容著人來取，亦不失奉養之意。」漢王就拜謝曰：「感陛下大恩，生死不能忘也。今即辭陛下赴褒中去。」只見鍾離昧上諫曰：「前范亞父臨別時，曾說不可放漢王入褒中去，今陛下如何忘了？」霸王曰：「留他老小住彭城，已管束之矣，又何稽留漢王？況封詔已傳播內外，如何信亞父之言，使朕失信於天下也？」遂不聽鍾離昧之諫。有韓信歎口：「使漢王入褒中，不帶家小同行，正中其計矣！他日以思歸之心，奮鷹揚之勇，吾輩皆為所虜也！惜亞父之言成畫餅耳！」<br />
　　卻說漢王回營，即令吩咐大小將士，作急起行。於是眾將整率人馬，簇擁漢王離咸陽。只見關中百姓，聞知得漢王啟行，扶老攜幼，塞滿道路，何止有數萬人哭倒在地，為首有數十老人曰：「我等指望大王為關中之主，不想今大王往漢中去，又不知何日東歸，得再見天顏！」攀轅拊轍，戀戀不忍去。漢王撫之曰：「爾等各安生理，無生異心，他日入關，又得相見。」百姓又要遠送，蕭何急止之曰：『霸王法度甚嚴，汝等不可只顧遠送，恐知覺，汝等反其受害。作速回去！」百姓尚哭不止，張良令樊噲快揮人馬，奔峽山驛大路而行。九十里，至安平縣；四十互裡，至扶風縣；四十五里，至鳳翔郡；三十里，至迷魂寨；三十里，至寶雞縣；五十里，至大散關；六十里，至清風閣；六十里，至鳳州，入棧道。漢王人馬俱山東人，不識險路，看見連雲棧如此險峻，各人大叫曰：「我等過此險路，若有人在此把住，要害我等，再不想得生還矣！與其束手而死，不如與楚決一死戰，大丈夫之所為也！」那樊噲便道：「說得是！」大喊一聲，率領眾將，又要殺上咸陽。不知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>