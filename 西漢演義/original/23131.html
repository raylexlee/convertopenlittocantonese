<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第八十一回　楚霸王會垓大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十一回</br>　　楚霸王會垓大戰</font></h4>
			　　卻說項王出陣，只要與漢王決戰。漢王亦全裝甲胄，出到陣前，與項王答話，左右有孔熙、陳賀簇擁而來。項王大呼曰：「劉邦！前日固陵之敗，免汝一死，今整兵而來，定與吾決戰；況五年之間，經數十場，不曾一日交兵，亦不知汝武藝如問，今日務要決個勝負。」漢王曰：「用兵決勝，在謀不在勇，吾但與你鬥智不鬥力；爾到處不過恃血氣之勇，終取橫亡，豈足為強！」霸王大怒，舉槍望漢王刺來，孔熙、陳賀二將齊出，接著霸王對敵。霸王忿怒，與二將交戰，兩邊大兵各退五十步遠。霸王戰二將，比平日倍加奮力，二將戰霸王，各逞雄威，蕩起一縷征塵。殺到五十回合，勝負未決，霸王大叱一聲，如半空中起一個霹靂一般，驚得二將的馬倒退數步，陳賀急用手拉回馬時，不防霸王一槍，刺中左脅，翻身落馬。孔熙急欲救應，霸王又一槍刺來，急低頭閃過時，槍已搠著盔頂，盔已落地，孔熙散發逃走回陣，卻得靳歙、柴武二將抵住霸王，以此孔熙不曾被傷。霸王見二將來戰，正欲交鋒，只見漢王勒馬立於高坡上，尚自未退，霸王撇了二將，徑奔漢王，早有夏侯嬰急引兵保定，向東北逃走。霸王揮動三軍，鼓噪前進，盡力追趕。未五里路遠，兩邊漸漸漢兵圍繞上來，季布急止之曰：「漢兵雖前行，人馬不退，聲勢益振，恐是詐計。陛下可收兵暫住，以防攻擾。」項王從其言，正欲回首，只見李左車在前大叫曰：「臣在楚，多蒙陛下眷顧之恩，今陛下已入彀中，不若投降，臣即引見漢王，免遭誅戮。」霸王大怒曰：「前日誤中匹夫之計，正要碎屍萬段，以雪此恨，今又復向我前巧說！」仍又策馬追趕，初時李左車在前奔走，霸王在後緊趕；行了十餘里，李左車忽然不見，惟見漢兵四面殺來，楚兵不得動，急難收拾，被漢兵生力軍殺得四散奔潰。霸王已知深入重地，又聞炮聲不絕，須臾韓信大兵四面八方殺來，圍住了霸王，有季布、鍾離昧等，緊跟定左右，一面協助衝殺，不得脫身。又見靳歙、柴武、孔熙等，仍分兵而出，霸王當此潰亂之際，無心戀戰，只得同諸將殺出重圍。後邊韓信大隊人馬，蜂擁進發，如山崩海沸。霸王回看自己兵丁，不知截在何處，止有數千敗殘人馬，跟隨望前奔走。正在忙中，只見周蘭引本部大兵殺入重圍之中，接應霸王。霸王得周蘭這支人馬，遂衝殺而出，漢兵紛紛攘攘，兩邊退去。<br />
　　霸王殺至黃昏時候，方到楚營，虞子期接入中軍大寨，方喘息少定，與虞姬相見，備說：「漢兵勢重，恐難駐紮，不若今夜半之時，仍回彭城，再整兵馬，另作區畫。」虞子期曰：「適間傳聞有漢兵一枝，往彭城搶擄宮眷，未知的否？今陛下欲回彭城，恐為徒行。不若乘大營人馬，尚有二萬，並各處逃回者，尚有五萬，合兵一處，今夜起身，前往荊楚湖襄一帶駐紮，重整人馬，養威蓄銳，尚可恢復舊業。不知陛下聖意何如？」霸王曰：「許多官員俱在彭城，傳來之言，未必實的。我欲徑到彭城，取了宮眷，前往山東魯郡駐兵，相去不遠，庶好接濟軍需。」眾將曰：「陛下聽見甚當。」遂暗傳令，著大小三軍快造飯，束裝回彭城。三軍造飯，飯畢已過夜半矣。大兵望東一條大路回彭城。<br />
　　一日到蕭縣，離彭城五十里，早有漢兵陸續南路進發，遙望東山一帶隱隱旗幟布列，無數人馬，在彼往來。霸王大驚，問左右曰：「此處亦何漢兵之多？想天下諸侯俱會合在此，為之奈何？」鍾離昧曰：「前有漢兵之阻，後有韓信追襲甚急，各路諸侯又屯兵在此，想彭城已為漢得矣。不若陛下同臣等領八千子弟徑投江東，以圖再舉，不可戀戀於此，恐難脫身。古人云：『兵多將累，費用不敷，繫念勞心，決遭困憊。』陛下若不急從臣言，悔無及矣！」周蘭曰：「鍾離昧之言極為有理。陛下亦當俯就。」霸王性躁，大言曰：「朕自起兵以來，所到撲滅，今雖兵多，料漢諸將中，再無朕敵手，何乃棄兵逃遁，使諸侯聞之，不亦恥笑乎！汝等隨吾軍後，看我力戰漢將，若鋒芒少挫，即自殺以示其弱。」諸將見霸王性起，再無人敢諫，遂調動人馬前進。<br />
　　將近彭城，早有小校來報，彭城四門盡列漢赤幟，彭城已為漢得矣，四門俱是漢兵攔阻，霸王遂下馬，重整戎裝，大叱一聲，向雞鳴山殺到九里山。只見山頂上，一聲炮響，大旗麾動，四面八方圍合上來，西北王陵，正北盧綰，東北曹參，正東英布，東南彭越，正南周勃，西南張耳，正西臧荼，各舉兵器敵住霸王。霸王舉槍敵眾將，金鼓大作，殺氣沖天。霸王左衝右突，一上一下，一往一來，就如龍騰於大海，虎躍於前崖，抖擻精神，力敵眾將。眾將退後，復有薄昭、孫可懷、高起、張倉，戚思五將，截住嘶殺。霸王略無懼怯，戰二十回合，槍刺傷孫可懷，馬衝倒戚思。正趕殺諸將，復有陳豨、傅寬、柴武、吳芮，自聖女山來，谷口殺出，攔住霸王，各舉兵交戰。未及十台，諸將敗走，一日之間，霸王敵漢名將六十餘員，馬未倒退，槍未點地，回視楚將曰：「我今與漢交兵果力弱耶？」諸將曰：「陛下乃天神也！古今威武，再無可比。日將哺矣，陛下可暫安營於此，請娘娘少歇。」於是遂命虞子期請娘娘到帳中相見。霸王曰：「御妻今日被漢兵圍困，一路甚是驚恐？」虞姬曰：「妾仗陛下天威，又得諸將防護，心有倚賴，忘其恐懼。又聞陛下一日戰漢將六十餘員，恐聖體勞倦，亦當將息。」霸王曰：「昔救趙之時，九戰章邯，數日未得飽食，尚獲全勝，今一日之間，何足為勞！」左右聞之，莫不駭然。周蘭等復近前奏曰：「陛下今日雖勝諸將，但漢兵勢重，四面圍困甚緊，今晚須防攻劫，各營更要仔細守把。」霸王曰：「此言正合吾意。」即傳令著大小三軍，今夜省睡，仍令八千子弟俱在軍中左右護防。遂命行廚置酒與虞姬夜飲。<br />
　　卻說韓信見漢將敵項王不過，急召李左車計議曰：「明日不必與霸王對敵，只將九里山大兵四面圍困，隨處多設戰車，遍插旗幟，相持一日，楚軍糧盡，人馬駐紮不定，自然內亂四散逃走。項王欲出不能，欲守無糧，正所謂內無糧草，外無救援，安得不敗？若與對敵，項王英勇，萬夫難當，徒自摧折，豈為良策？」左車曰：「項王雖然英勇，所恃者諸將與八千子弟耳。縱使三軍雖逃，而諸將與八千子弟，相從日久，決不肯遽散。如有妙計，必得諸將解體，八千子弟離散，項王蓋世英雄，一人之力，亦難獨守。若今日諸將不去，八千子弟不散，雖然無糧，事急奮力，齊心衝殺，我軍不能抵當。項王得出重圍，急過江東再整兵馬，元帥又須一二年，方得平定。不若此時極力攻取，一戰勝楚，大事定矣。」信曰：「先生之言，語語有理，但無人解散楚軍，以施此妙計。必須差人請子房來，看他如何。況子房機變最多，與之商議，定有奇策。」遂著陸賈入左哨，請張軍師來，有話計議。<br />
　　陸賈去不多時，只見子房策馬而來，遂與韓信、李左車相見，信曰：「近日見項王英勇，諸將不能敵。又見楚將季布、鍾離昧等齊心協助，又有八千子弟相守不去，恐一時復出重圍，投向江東，急難取勝。夜深請先生求教，幸望不吝珠璣，願賜一言以開茅塞。」張良曰：「此亦何難！只是使楚將解體，八千子弟分散，一人孤立，豈能持久？十日之間，項王可擒，天下可定矣！」信曰：「韓某亦如此說，但無人施此妙計，敢請先生求教，想先生必有奇策，幸望明示。」張良遂起身向韓信、李左車前，密密道了數句言語，可使諸將心志懈怠，八千子弟自然離散。但不知其言如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>