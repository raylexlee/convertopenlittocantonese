<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第八十九回　漢高帝兵困白登</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十九回</br>　　漢高帝兵困白登</font></h4>
			　　卻說帝欲親征韓王，預先差十千戶前往太原白登等處，探聽虛實，帝隨後領精兵三十萬，大將樊哈、曹參、靳歙、盧綰等二十員，命蕭何守關中。卻說韓王姬信居晉陽，冒頓居代谷，兩處俱知帝差人探聽消息，卻將精壯人馬，井牛羊頭畜，俱存匿於山後，止將老弱士卒，贏瘦牛羊，顯露營外。十千戶見了，急回奏帝。時已住兵於趙城，即欲起兵前來。陳平等諫曰：「匈奴包藏詭譎，又兼姬信相與烏合，恐有變詐，仍須差的當人打聽的實，方可進兵。」帝曰：「冒頓、姬信之強，較之項羽六國為何如乎？」曰：「冒頓亦皆勁敵，不可輕易。」帝又差劉敬探看，敬去數日，回奏帝曰：「兩國相敵，正宜矜誇，乃見其所長。今冒頓屯兵之處，皆是贏瘦老弱之兵，惟見其所短，而未見其所長，此必是強而示之以弱也，故將奇兵勁卒隱藏於他處，而使老弱者顯露於外，欲陛下見而不以為強，倘不知而誤犯其境，必遭圍困。陛下當遣將哨探，果得的實，陛下然後進兵下遲。」帝叱之曰：「汝以舌口得官，今乃妄言強弱，阻吾軍情，使人心搖動，汝必受韓王私囑，故此惑吾耳！」遂命左右將劉敬械係於趙城，急傳旨著三軍拔寨起兵。<br />
　　一日到平城，先著樊哈探看，果見冒頓人馬欠整，兵勢甚弱，屯兵於城北小松山，大約不過數萬，回奏，帝笑曰：「劉敬與北番相通，恐朕大兵親臨，遂回說有奇乓埋伏山後，欲朕按兵不動，彼卻夜遁遠去。看此偎鄙，真拉朽之易，吾何畏彼哉！」即揮動三軍，急趨進城，到中軍坐定，點押三軍已畢，將黃昏時候，只聽城外四邊沖天炮響，不知多少人馬，蓋地而來，帝急差人上城探看，回報周城一帶，前無番兵，與昔日楚兵大不相似，有百萬之勢，遠望數十里，俱人把相連不絕，帝聞報大驚曰：「悔不聽劉敬之言，果中此奸計！」召陳平曰：「孤城被圍，番兵勢重，為之奈何？」平曰：「番兵喜爭而樂鬥，臨陣之時，勇敢向前，我兵決然不可以力衝出，只可以奇兵惑之，庶出此重圍，不然恐難敵也。」帝曰：「計安在？」平近前附耳曰：「臣聞冒頓平日最寵愛閼氏，凡事悉聽閼氏主張，寸步不相高，冒頓不敢納別室，臣今帶一人，姓李名周，其人汲善畫工，連夜著此人畫一美人圖．五色裝怖，極其豔美；密令一二人付千金，私行買求番營左右，餘外再備金珠，並此圖轉與闊氏，冒頓若攻城緊急，就將此美人投獻，乞夫人轉道，閼氏若見此美人圖，恐冒頓納用奪寵，定勸冒頓退兵，待冒頓人馬一退，陛下統大兵而出，則可以脫此圍矣。」帝曰：「此計甚妙。」<br />
　　於是陳平即使畫工，連夜畫成美人圖，遣的當一二人，身藏金珠，先密密出城，買求左右引入閼氏營，次後卻將金珠美人圖獻上。閼氏曰：「金珠我可收用，這美人圖要何用？」差人曰：「漢朝皇帝因見冒頓大王圍困甚急，願將此美人獻上，先將此圖與娘娘轉達，日後以為照應。」閼氏看罷圖，自思：「若漢家進此等美人來，冒頓定寵愛他，卻將我置於何處？不若著冒頓退乓，放漢天子回去，他定捨不得美人投獻，卻免此後患。」遂對差人曰：「你拜上漢天子，不必進美人來！吾明日就著大王退兵，不可教他勾惹大王。」差人曰：「若娘娘肯勸大王退兵，漢天子年年與娘娘進貢，亦不肯將美人進來，著娘娘生氣。」於是閼氏至夜，謂冒頓曰：「漢天子今圍七日矣，許多人馬在內，不見動靜，此是天佑神助，非同小可；又有天下諸侯拱手歸服，不可圍困他。倘各處兵馬來救應，豈不惹起事來？你與我不得長久快活？」冒頓曰：「你也說得是，我明日就放他。」<br />
　　次日韓王姬信聞冒頓有放帝之意，急過東營來會話，便說：「大王已將漢帝圍在城中，聞說今日要放他，卻是放虎歸山，終必有患。我又聞說漢帝差人獻美人圖引誘大王，卻密使夫人向大王方便，大王今日只可問他：要有美人，方許釋放；若無美人，仍舊圍城捉他，他決是無美人，不過假說以欺哄大王也。」冒頓從姬信之言，即差人城下答話，便說：「你漢家說有美人，如在城上獻出美人之面來，我大王便放漢天子出城；若是妄說，今日便著實用力攻打，決不放你。」城上人聞說，奏知漢帝，帝即召陳平曰：「冒頓要美人親看，方許放出城，此事如何？」平笑曰：「臣已算定冒頓決要美人看，臣前日已作木偶人，裝扮五色，穿好衣服，捱到近晚，恍惚於燈下獻出城上，使他見之，決放陛下出城矣。」帝王大喜，即著人回說：「美人今晚俱到城上，任大王看模樣揀取。」冒頓聞說甚喜，等到將晚，冒頓親到城下觀望城上，只見燈光之下列美女二十餘人，俱花容月貌，如天仙也，冒頓見之神魂蕩漾，即吩咐開放大路，放漢帝出城，即時帝同大小眾將，並人馬盡數衝圍而出，星夜前走；又令樊噲、曹參、周勃、王陵四將，領三萬人馬斷後，以防冒頓追兵。<br />
　　冒頓待漢兵退之後，急上城取美女，燈光之下，近前觀看，卻是二十個木隅人，掩於城垛之傍，冒頓看了大怒，即遣大將王壙等追趕，才然前進來到三十里遠，卻被樊噲等四將，分頭衝出，王壙防有兵，被哈舉戟大喝一聲，遂將壙刺於馬下，番兵大敗奔潰。眾將不敢戀戰，隨撥轉人馬，回太原大路，趕上漢帝，一同趨趙城。<br />
　　帝到城中，取出劉敬，即時釋放，慰諭之曰：「朕一時不聽汝之言，誤入白登，圍困七日，幾致敗事。幸賴陳平設計，逃歸出城。朕初被十人所誤，故有此行。」遂將十人拘來殺之，重賞劉敬，加封為建信侯。<br />
　　次日，起兵南行，帝過曲逆縣見城垣壯麗，六街三市，人煙湊集，鄉村鎮店，相連不絕，因語左右曰：「壯哉，此曲逆縣也！吾行天下，惟見洛陽與是耳。」乃告陳平曰：「朕得卿，屢出奇計，皆成大功。今白登又賴卿之謀，得出重圍，就以地封卿為侯。」平曰：「非臣之能，乃陛下洪福，隨到自有暗助。」是日敕封陳平為曲逆侯，平叩謝恩。<br />
　　帝大兵遠至長安，見蕭何治未央宮甚壯麗，乃怒曰：「天下方洶洶，勞苦數歲，成敗未可知，正當節用以示民儉可也；何乃制度過侈．以傷民財耶？」何曰：「天子以四海為家，非壯麗無以示威，且無令後世復有所加益也。」帝曰：「今宮室既成，朕豈敢以獨享？」即令左右迎請太上皇至未央前殿，大排筵宴。太上皇車駕幸臨，見其金碧輝映，殿閣崇高，洞府瑤他，亦不過是；又見水陸大備，笙笛節奏，錦衣花帽，列於階前；王公宰相，奔走堂下，心中歡悅，帝乃奉玉厄起，為太上皇壽曰：「始大人常以臣無賴，不能治產業，不如仲兒之力；今邦之業，孰與仲多?」太上皇大笑曰：「尚不如也！」帝亦大笑，群臣皆呼萬歲，亦皆大笑。筵宴畢，帝同群臣送大上皇回宮。<br />
　　次日，帝墓然想起韓信，因問左右曰：「近日韓信稱病不朝，朕思其平日之功，欲召一見。」隨令左右召韓信入朝相見。未知相見之時，有何話說？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>