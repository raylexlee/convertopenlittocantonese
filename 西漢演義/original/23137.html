<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第八十七回　婁敬議遷都咸陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十七回</br>　　婁敬議遷都咸陽</font></h4>
			　　卻說其人欲見帝，陳說大事，此人為誰，乃齊人姓婁名敬，自隴西過洛陽。因見漢帝購求鍾離昧甚急，遂大笑語左右曰：「量一鍾離昧不過亡國之臣，何足以起大事？吾今欲有一言，為漢家立萬世之業，衍子孫不拔之基，使天下如磐石之安，但無人引進。」左右因以告帝，帝命召見，左右語敬曰：「汝布袍草履，恐非見君之禮。」敬曰：「市井草莽，自有常服，吾衣布袍草履，正為常服，不可易也。」於是入內見帝，帝曰：「汝欲見朕，有事商議，不知何事可言？」敬曰：「昔霸王不從范增之言，舍關中而都彭城，後韓生極諫，遂遭烹，項王以此夫天下，今陛下建都洛陽，固非彭城可比；然陛下之意，必欲與周室比隆也！」帝曰：「然。」敬曰：「陛下取天下，與周不同。周自始於后稷，積德累仁數百年，至武王伐紂有天下。及成王即位，以洛邑為天地之中，四方諸侯納貢奉職，道里相均。有德則易以興，無德則易以亡，故周盛時諸侯四夷，莫不賓服；及其衰也，天下莫朝，周不能制，非謂德薄，乃形勢弱也。今陛下起自豐沛，卷蜀漢而定三秦，與項羽戰榮陽、成皋之間，大小七十餘陣，使天下之人，肝腦塗地，傷痍未起，而欲比隆周室，臣竊以為誤矣！夫秦地，披山帶河，四塞以為固，卒然有急，百萬之眾，可立具也。夫與人鬥，不扼其吭而柑其背，未能以全其勝也，陛下若捨此而必欲都洛陽，倘他日或勢弱，不能以制天下，使諸侯阻關中之險，則秦政、項籍之強，可立見矣。此天下大事，臣為陛下言之，所謂萬世之業，子孫不拔之基也。」<br />
　　帝乃間群臣，群臣皆山東人，爭言；「周世建都洛陽，數百年不衰；始皇都咸陽，不二世即亡，洛舊東有成皋，西有殷澠，背河面洛，其固亦足恃也。」帝又問張良，良曰：「洛陽雖有此固，四面受敵，非用武之國，關中左殽右函，隴蜀沃野千里，阻三面而固守，獨一面以制諸侯，此所謂金城千里，天府之國。婁敬之言是也。」於是帝從敬之言，擇日車駕遷都咸陽，號婁敬為奉春君，賜姓劉氏。頒詔天下，以正月建寅為歲首雲，自此遂建都咸陽，天下無事。群臣上表稱賀，表曰：<br />
　　陛下以神聖戮定四方，以威德制服萬國，華夷混一,禮樂同文，垂山河帶礪之盟，慶龍虎風雲之會，建昭昌運，衍大宗小宗之蕃；鞏立皇圖，成一世萬世之統，前臨沙苑，浮旺氣以帝從；後枕滸崗，鎖煙雲而出秀。藍山右繞，華嶽東環，依終南以為城，乃天造巍然之險；順涇渭而為守，實地設自然之雄。奠安天府，坐享金湯，臣薄得以共沐王猷，同瞻夏紀，允升蓬萊之境，隨登鳳翥之台。臣等不勝慶賀欣躍之至。<br />
　　漢王覽表甚喜，大設筵宴，搞賞群臣畢。各散。<br />
　　帝獨坐匣殿，因思鍾離昧久不來見，恐包藏禍機，終為後患。次日，召眾臣問曰：「鍾離昧久不來見，汝等獨無一個知之者。」季布出班奏曰：「臣當時與鍾離昧逃避之時，曾問彼；欲往何處避難，波亦下隱，就說韓信與彼；日交甚厚，欲投信處藏避，但不知此時還在否？」帝聞布言，愈加憂疑，召陳平問曰：「韓信隱藏鍾離昧，必有深意，欲差人尋訪的實，捉來以除後患。但不知必用何計可得獲？」平曰：「此事不可太急，亦不可緩。急則轉移於他處，恐難得獲；緩則養虎成患，終必生亂。陛下須差一心腹之人，假托別事，暗行體訪，如果在信處，用言調撥，令彼自殺，庶為善處。」帝即差隨何吩咐：「前往郴州修造義帝陵寢，順路過西楚見韓信，打聽鍾離昧消息。如果在彼，汝可如此如此調撥，使韓信殺鍾離昧，以除後患，乃汝之功也。」<br />
　　隨何領帝命，即往楚國來。一日，到楚見韓信，備說前赴郴州，修造義帝陵寢，因想大王舊日恩德，特來一見。信甚喜，設酒相待，信問朝中大小事務，隨何一一告知。因看左右無人，何近前附耳曰：「前有人告大王隱藏鍾離昧在府，漢帝乃叱之曰：『楚王受一國之封，豈有容叛臣之理？』帝雖不信，但左右俱有譖言，又聞季布說，鍾離昧曾約會大王處隱藏，今滿朝人知盡之，惟蕭丞相再三迴護，帝尚在猶豫之間耳，某受足下知遇之恩，不敢隱諱，特此為足下言之，足下當急為之處，庶塞人言也。不然，恐此事一漏泄，足下徒重友道，而難免負國之名，開國之功，遂成畫餅。足下其熟思之！」韓情被隨何一篇話，說得半晌無言。深自懊悔，徐言曰：「據大夫之言，必是如何，方可以決帝之疑，塞眾人之口？」隨何曰：「惟殺鍾高昧，獻上咸陽，則自然無事矣。」信曰：「鍾離昧乃我數十年故舊，何忍殺之？」何曰：「足下若重友道而輕國法，禍不旋踵矣！」信曰：「大夫之言是也，容吾思之！」<br />
　　於是韓信復與隨何飲數杯，相別而出。韓信急到後花園小閣中，見鍾離昧，具道前事，昧曰：「將軍將何以處我？」信曰：「惟遵國法，將子首級獻上咸陽，庶我無禍矣。」昧曰：「我若存，漢王尚不敢害將軍；我若亡，漢王必隨手殺將軍矣！」信沉吟不決，遂有不殺昧之意。隨何住數日，見無動靜，即密差人馳書回報帝，遂辭信赴邯州而去。<br />
　　且說帝早朝畢，正與眾臣議事，忽左右來報，有一人告譏密事見帝：帝召相見．其人近前即奏曰：「韓信自封楚之後，奪民田以葬父母，陳兵馬以擾郡縣，隱藏楚亡將鍾離昧，不行出首，久懷異志，實欲謀叛。臣體訪的實，星夜飛報陛下。請陛下急早圖之！」帝聞奏，召陳平等曰：「韓信侍功妄作，此時本欲據齊，以圖大事，後因改封於楚，心實怨謗，今觀隱鍾離昧，不行投首，愈見有謀叛之意。」眾臣聞帝言，各奮然要領兵往擊之，陳平因進言曰：「不可！韓信非他將可比，所居之地，正當淮蔡之衝，帶甲數十萬，倘一生變，其勢不可當，豈特項王之強而已哉？汝諸將一時不平之氣，欲與韓信爭衡，吾知不戰則已，戰必取敗。」帝曰：「如先生之言，當可以處之？」平曰：「以臣愚見，韓情當以智擒，不可以力取。」帝曰：「其智安在？」平曰：「臣有一計，不動干戈，使韓信束手就擒，陛下自然銷將來之患。」不知其計如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>