<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>西漢演義 - 第二十回　劉沛公還軍灞上</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　劉沛公還軍灞上</font></h4>
			　　是時沛公引兵抵關下，只見韓榮等守拒要害。沛公不得前進，要以兵擊之，張良進曰：「秦兵尚強，未可輕擊。臣聞秦將多屠賈之子，易以利動，願請白壁，使人先行通賄，即遣人益張旗幟於關下山上為疑兵，使陸賈、酈食其往說秦將，陷以重利，侍其不備而襲之，必然大獲勝也。」公從其說，使人日日遍山插旗幟為疑兵，又使食其、陸賈往說守關將士。<br />
　　酈生等上關，見了韓榮、朱蒯等，施禮訖，因以言說之曰：「今秦無道，苦虐百姓，天下合兵共伐之，非獨沛公一人也。若將軍肯惜天下百萬生靈之苦，開關納降沛公，沛公保奏楚義帝，必以千金賞、萬戶侯，酬將軍之功也。」榮曰：「吾食秦祿久矣，背之不義，先生且退下關，待吾等三思而後行。」食其去訖，眾將自相商議，或有欲降者，或有不欲降者，兩皆猶豫，坦然並無準備。次日，食其等又上關來見韓榮曰：「將軍等三思之後何如？」榮曰：「眾人不從，奈何？」食其曰：「將軍雖不歸降，沛公亦深感厚德，願以千金，與將軍為酬德之資。沛公暫退兵，待眾諸侯到時再作區畫。」榮曰：「我與沛公為敵國，豈有受金之理？」食其曰：「公今不受此札，是與沛公絕情。他日天下諸侯到關，兼力攻打，料此關終是難保，公等那時如何見面？不若今日且受此禮，以為後日之情，公等思之！」榮曰：「且權收此禮，仍望沛公與眾諸侯講和罷兵，免致生靈塗炭。此則先生之盛德也。」食其曰：「某即與諸侯轉道此意，吾料沛公長者，必能見從也。」<br />
　　食其辭榮，回見沛公，備道前情。張良曰：「可乘此機會，正好用計。陸續差薛歐與陳沛帶領十數人，卻從山後小路潛過關去，遍山放起火來；我卻令樊啥引兵在關前攻打，使他兩處不能救應，決棄關而走，吾兵可過矣！」沛公曰：「甚善。」於是令薛歐、陳沛帶領十數人，各挑柴擔，中間暗藏火炮，從小路潛過關去，已三日矣，卻令樊啥等將大張旗幟，鼓噪前進，兼力攻打。不想韓榮自受金之後，終日飲酒，毫無準備，一見兵到來，急欲出馬，早有人來報，關後火起，已有人入關；又見炮聲不絕，韓榮恐惶，未及對敵。樊噲等搶上關來，大殺秦兵，韓榮等星夜逃走，追至藍田，遂屯住人馬。<br />
　　卻說韓榮收集敗兵，整頓隊伍，來與沛公決戰，公令夏侯嬰與戰，復驅大隊人馬，一湧殺出，榮大敗，走入咸陽。是時乙未年冬十月，五星聚於東井。沛公領兵追至灞上。三世正坐著，韓榮敗走回，入奏前事，三世聞知大驚，謂群臣曰：「此事如何？」有上大夫畢革出班奏曰：「事已危極矣！陛下可急救一城生靈，暫屈迎候軹道，庶免自身夷族之禍。」於是秦王子嬰大哭，依言以素車馬係頸，以組封皇帝符璽，出宮至軹道傍，接著沛公。沛公大喜，與秦王施禮訖。王曰：「嬰在位無德，聞將軍車駕西征，情願拜降，以安萬民。」言訖，將玉璽符組與沛公，沛公受了，言曰：「爾等既降，吾奏義帝，不害汝之命。」言訖，乃以屬吏待義帝詔，遷於何地，秦三世王聽畢去訖。諸將曰：「秦王苦虐萬民，罪不容誅，沛公何故縱之？」公曰：「始懷王遣我，固以我能寬容，而使我西略至此也；且人已降服，殺之不祥也。」於是弗聽。入城安民，犒賞三軍。<br />
　　卻說沛公打破曉關，子嬰投降，公遂引兵西入咸陽，秋毫不傷，百姓市肆不移，諸將皆先爭取金帛財物，並庫藏聚積，各自分用，獨蕭何入內，一無所取，止收秦丞相府圖籍，閒暇與沛公檢看，以此沛公得知天下阨塞，戶口多少，強弱之處。<br />
　　是時沛公與諸將入宮，見宮殿壯麗，規模宏大，有三十六宮，二十四院，蘭臺椒房，重樓玉宇，十分大喜。遂緩步移入後宮正寢殿中設坐，諸將分班而立。沛公見秦宮室帷帳，狗馬重寶，嬪妃美姬有千數，意欲居之，謂眾將曰：「秦之富貴，亦至此乎！我就居此，以安人心，庶使諸侯無相爭奪。」樊噲諫曰：「沛公欲有天下耶？將為富家翁耶？凡此奢麗之物，皆秦之所以亡也！沛公何用焉？願急還軍灞上，無留宮中。」沛公不聽。張良復諫曰：「夫內作色荒，外作禽荒，酣酒嗜音，峻宇雕牆，有一於此，未或不亡。秦惟無道，主公乃得至此。夫為天下除殘去暴，宜縮素為資；今始入秦，天下未定，即欲居此以為樂，諸侯入咸陽，決不相容，是復以此取爭也，且忠言逆耳利於行，良藥苦口利於病，願公聽啥之言，無戀此也！」沛公乃封府庫，鎖宮門，傳令以兵帶屯灞上，以待諸侯。<br />
　　於是蕭何近言曰：「今發苦秦苛法久矣，主公可約而改之，以寬恤百性，則秦民皆悅服主公之德，天下可得而治安也。」公曰：「善。」次日，令人召諸縣父老豪傑至灞上，諭之曰：「今汝父老苦秦苛法久矣，誹謗者誅族，偶語者棄市，使汝久不安，非民父母為也。吾奉懷王約，『先入關者王之。』我今先入關，當王關中，與汝父老等約法三章：殺人者死；傷人及盜抵罪；餘罪量情輕重處之。悉除去秦苛法。爾諸吏民，皆安堵如故。凡吾所以來此者，為爾父老除害，非有所侵暴，爾等無相恐懼。且吾所以還軍灞上，待諸侯至而定約束耳。」言訖，遂命各回縣。又傳令大小三軍，不許騷擾居民，如違令者，即斬首示眾。父老等以手加額曰：「不圖今日復見天日矣！」皆歡聲滿路而去。公又使人與秦吏行縣鄉邑告諭之。秦民大喜，乃爭持羊酒食獻與沛公，享勞三軍。沛公又讓而不受，謂眾民曰：「倉粟頗多，未至乏用，不欲費民財也。」眾民益喜，惟恐沛公不為秦王也，不題。<br />
　　卻說項羽既定河北，率諸侯之兵，欲西入關，乃謂諸侯曰：「今河北大定，不如入咸陽，早定關中。」眾曰：「諾。」遂拔寨起行，來取咸陽。未知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>