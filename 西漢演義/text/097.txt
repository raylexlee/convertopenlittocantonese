
			　　漢帝被惡氣衝倒，左右急扶帝入寢室，諸將到帳下問安，帝臥病不起，命醫調治，數日方愈，帝重賞吳臣，遂封為忠毅候：仍行手敕，曉諭吳芮，用心把守江夏一帶。以劉仲之子劉濞就封為吳王，鎮守江東。

　　十一月，帝過魯，聞闕裡乃生孔子之處，有孔子之庭並孔林，帝即率文武群臣以太牢之禮祀之，並封其子孫，遍遊泰岳勝境，復詢問孔顏遺址，祀孔廟畢，還過豐沛，置酒沛營，悉召故人父老子弟縱酒笑樂，又招致沛中幼童得二百人，教之歌舞，竟日作歡飲酒，酒至半酣，帝起，擊筑自為歌曰：

　　大風起兮雲飛揚，威加海內兮歸故鄉，安得猛士兮守四方？

　　令歌兒皆和習之，帝乃自起歌舞，慷慨傷懷，泣數行下。謂父老曰：「游子悲故鄉，想吾幼時，終日與鄉人同處，眷戀不相舍，後起兵豐沛，遍遊海內，乃經百餘戰，遂有天下。至今不覺老矣！爾等亦皆皤白。追思往日，情甚傷感。吾今雖極貴，萬歲後，吾魂魄猶樂思豐沛。」遂以沛縣為帝湯沐邑，悉免租稅。父兄諸母敵人日與歡樂，帝恐太勞擾，欲啟行，父兄又固請留帝，帝曰：「吾人馬眾多，沛具乃小邑，恐供給不敷，無久為民苦也。」帝不得已，又往三日，大兵起身，一日過洛陽，直抵關中，呂后、太子、戚姬、如意，並文武群臣迎接車駕入內，大排筵宴，犒賞諸將，自此天下無事。

　　帝寵愛戚姬益甚：呂后每懷嫉怨，因尋事喧怪咸姬，姬不能自安，一日帝有疾，入姬宮，見帝一向多疾，因奏曰：「陛下春秋漸高，若聖意不早以定議，吾母子恐他日無葬地矣！」帝曰：「此事亦甚易，待朕徐徐圖之。」姬命左右置酒，與帝歡洽，帝大醉，枕姬膝上，遂熟寢。呂后密令探看，知帝在姬宮飲酒，後乘興即過西宮，有守宮門近侍報姬曰：「呂娘娘至矣！」姬因帝枕膝熟睡，不敢驚擾，坐床未起，後忽至，大罵曰：「賤婢每見我，恣肆無狀，今入爾宮，尚高坐不起，是何道理？」姬曰：「妾見後，豈敢不遠迎？因帝熟睡，不敢驚寢，以此失禮。」後曰：「賤婢每見我，便以帝為辭；他日萬歲後，定著汝為讖粉！」遂大怒罵詈而去，戚姬半晌無言，惟咂咽墮淚，不意淚點滴於帝面上，帝覺來。酒醒，見威姬墮淚，帝驚問曰：「愛卿緣何垂淚？」姬曰：「適間陛下枕妾膝睡熟，不料呂后自外來，臣妥恐驚陛下寢，不敢動身，後怪不起，嗔怪而去，欲侍陛下萬歲後，致臣妾力齏粉：妾因此啼泣，誤以淚珠污陛下龍顏，妾該萬死。」遂跪伏在地，嬌容愁貌。萬種風姿。帝急以手攬衣撫之曰：「汝放心！管教汝無事，明日出朝，與群臣會議，定易太子，汝必為皇后，如意為太子，呂后豈能害汝耶？」戚姬叩首拜謝。

　　帝商議已定，次日出朝文武群臣朝參畢，帝遂手敕，著令群臣再議更易太子，務台公論，勿執已見。帝遂命群臣，赴丞相府商議。

　　呂后知覺，因召呂澤人內議曰：「帝寵戚姬，不念舊德，累次詔群臣，要易太子，此事如何？」呂澤曰：「臣識見淺小，不足以謀大事，娘娘若要籌策，須差人密問張子房，看他有甚識見。」後曰：「張子房導引辟穀，一向不出，豈可為我籌畫？」呂澤曰：「臣與子房之子張辟疆交好，央他轉與子房通達，料子房一言之間，便可主意。」後即命呂澤同辟疆往問張良：初不欲言，呂澤曰：「澤奉後命，來問公畫計，今公不言，臣何以復後？今澤但有死而已，必不能出公之門也。」良曰：「此事非敢不言，但不可以口舌爭也。」澤曰：「出公之口，入澤之耳，何不可言之有？」良乃附耳謂澤曰：「帝平白所重者有四人，一向徵聘，其人堅志不欲來，隱於商山之南，此山離長安三百里，山勢最險，多出芝草，間來彩芝而食，鑿泉而飲，飄然與世相忘，帝深慕其人，而不能力致，每欲除之，又恐天下人非議，亦且阻塞賢路，遂任彼自樂。今娘娘差人卑禮厚幣，辭意懇切，務求此四人，以羽翼太子，帝一見之，則自然不敢言廢立矣。若得此四人來，勝百員強將，抵十萬精兵，不動聲色，而太子有磐石之固矣。」澤曰：「願求四公姓名。」良曰：「此四人一人姓唐，名宣明，居東園，遂號東園公；一人姓綺，名裡季，邯鄲人，初隱商南，後與東園為友；一人姓崔，名黃，字少通．齊人，隱居夏黃，遂號夏黃公；一人姓周，名術，字元道，河內人，號角裡先生，爾就將此四人奏知娘娘，急早懇求，若得他下山，太子之福也。」

　　呂澤聞張良之言，拜謝，急來奏知娘娘，呂后隨差內使李恭等四人預備西蜀錦四十疋，黃金四千兩，名馬四匹，前赴商山，求見四皓，四皓方由山中彩芝而歸，見使命各備厚禮，跪於山坡之下，俯伏而言曰：「方今皇太子仁孝誠敬，著聞於天下，素仰四公之名，特差某等卑禮厚幣，乞請四公下山，輔教太子，以成太平之治，他日嗣登寶位，富貴與公共之，願公勿辭焉。」四皓初有難色，見使命哀求懇切。拜伏在地不起。遂將禮物收下，留使命在山中暫歇一宿。次日，四皓收拾行囊，同使命下山，來見太子。呂后即傳命，排設筵席，款待四人。四皓自此朝夕與太子相伴不題。

　　卻說帝升殿召群臣曰：「朕前日命卿等會議，更易太子，連日未見回奏。」叔孫通、周昌等諫曰：「昔晉獻公以驪姬之故，廢太子，立奚齊，晉國亂者數十年。秦以不旱定扶蘇，令趙高得以詐立胡亥，自使滅祀，此陛下所親見，今太子仁孝，天下皆聞之，陛下必欲廢嫡而立少，臣願先伏誅，頸血污地也。」帝遂拂袖而入，群臣皆散。