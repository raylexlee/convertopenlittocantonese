
			　　卻說帝欲廢太子。群臣力諍不能決。周昌執笏上殿，面折廷諍曰：「臣口不能言，然臣已預知不可，陛下欲廢太子，臣實決不奉詔：「帝遂大笑，知昌為忠，乃從其言而罷。帝入宮，備將群臣之言，告知戚姬，姬曰：「陛下如肯憐愛如意，不在一時，後日徐徐圖之。」帝曰：「愛卿之方是也。」

　　卻說趙代郡守差人飛報，大勢番兵搶擄代州，人民逃竄，郡縣不能御，若不急為剿捕，恐趙之地亦下能保。一日之間有三五來報。帝急出朝召群臣計議，陳平曰：「當此之時，英、彭各建都梁楚，一時不可遽到。韓信致仕，又無兵權，亦不可用，惟相國豨足智多謀，武勇出眾，可堪為將，其餘不足以御番軍也。」帝即召陳豨撫之曰：「朕久於兵馬，倦於遠行。今番兵侵擾代州，聲頗大，特差汝統十萬精兵，就將韓信所制兵器，付汝管領徵進，代朕一行。汝當用心！徵討成功之後，就封汝為代王。」豨曰：「臣奉陛下詔命，敢不策勵前進？但兵馬尚少，恐不足以御番兵：」帝曰：「付汝符印，所到之處，如兵馬短少，可行文移調取，亦足為用也。」

　　豨領帝命，即辭帝領兵十萬，赴代州徵番。因過韓信私宅，豨想：「我平日受韓信恩德，又蒙指教兵法，至今不能忘，我就一見，以求良策。」隨將兵駐紮城外，遂領數十從人，來見韓信。各施禮畢。豨曰：「臣奉帝命，領兵前往代州徵番。仰公之盛德，敬來一見，欲求良策，以為破番之計。」信就留豨小飲數杯，以手相挈，避退左右。因長歎曰：」今君徵番成功之後，與我破楚孰為大小？」豨曰：「破番之功，一小國耳；破楚之功，乃萬世之功也。豈敢論大小哉？」信曰：「我以如此大功，一旦廢置不用；君若破番奏凱，朝為王公，暮則匹夫，就如我今日樣子也！」豨曰：「必如尊公，有何指示？」信曰：「君所居，天下兵精之處也，況君又為主上親信之倖臣也，人言君叛，主上決不信；若有傳報疊至，主上必怒，而就往徵之，我卻為君從中起兩勢夾攻，天下可圖也。乘此可為之時，不可自夫！」豨曰：「謹奉尊公之教。」二人相別議定而去。

　　陳豨至城外領兵啟行，一日大兵到趙代，陳豨吩咐安營，且未可輕動，待我探看番兵虛實，然後方好進兵。諸將各扎住營寨。陳豨差人扮作番人去緝訪，差人去數日，回復陳豨說道：「番兵有四個大營。每營有五萬人，番王在代州城外，另立一老營，約有三萬人馬；沿四營之外，又有騎兵百萬巡哨，遍山滿谷，通是番兵，聲勢甚大。如今番王手下，有一大將名叫哈廷赤，使一柄大斧，有萬夫不當之勇。無帥若先制服於此人，番兵自然遠遁矣。」陳豨聞差人之言，甚喜，重賞差人。隨令部將劉武、李德、陳產、楚招等眾將近前曰：「番兵勢重，不可力敵，當以智取，爾諸將當如此如此，方得取勝。」諸將得令，各領兵而去。

　　次日陳豨領乓出陣,搦番兵交戰。番王一馬當先，與陳豨答話。王曰：「爾漢主與冒頓講和，又將公主與他為妻，爾漢王怕他，我的人馬又多，偏不得漢主一些兒便宜！我今統兵來要與漢王對敵，你是無名小將，我不與你我戰。」陳豨大怒曰：「我漢主是天朝皇帝，如何與你番奴相見。」陳豨就舉刀直取番王，番王背後惱犯了一員大將，舉斧徑出陣前，與陳豨交戰。二馬相交，兵器並舉，一往一來，一衝一撞，呀至二十回合，陳豨虛掩一槍，往南落荒而走，番將不捨，拍馬隨後追趕。走了十里遠，只見前面一座高山，山下一道大溪，陳豨策馬過溪，番王人馬亦追趕過溪。初時溪水尚淺，番兵過後，不覺溪水洶湧，溪下浪勢泛漲，阻其歸路。番將急欲勒兵退時，前面高山，後邊深溪，遂將人馬夾在中間。陳豨在高阜處放起一炮響，山谷兩邊。閃出兩枝精兵來，鼓噪近前，箭如飛蝗，無處藏躲。番將策馬，欲上前來戰陳豨，被山上一擂木打來，正中番將馬腿，巴番將撞下馬來，因從上而下，番將遂死於亂石之下，此番將正是哈廷赤也。

　　番王隨後領番兵策應，來到溪邊，見水勢甚大，遠望番兵在山下，被漢兵追殺，不得過溪救應，只在溪邊叫苦，才然末了，番卒來報：「漢兵窺大王領兵來策應，隨有兩枝人馬，將老營打壞，把糧車盡數燒燬。四營人馬，見老營火起，正要來救。漢兵一衝，首尾不能相顧，殺得七斷八續，各自四散，不知去向。」番王聽說，不敢回營，徑領本部人馬，復投北番大路而去。

　　陳豨見番王退去，知番營已中計，遂■士，仍將溪口用石填住。不一時，水勢仍舊細流，漢兵遂過溪。諸將同到大營，各報功次，大獲全勝，此是陳豨用計破番兵四十萬。

　　次日進城，大設筵會，款待諸將，酒至半酣，陳豨執盞告諸將曰:「番兵大敗遠去，雖我之用智，實賴諸君贊助之力，所以成此大功。但漢帝可以同患難，不可以共太平，就如韓信五年血戰，十大奇功，如今廢置不用，尚每欲尋事謀害；我等些個功勳，豈敢望封候建節？以我愚見，不如駐兵於此，阻其要害，聚草屯糧，招集豪傑。各相戮力，以圖天下。況漢主春秋漸高，厭於兵馬，縱諸將統兵而來，料非韓元帥之匹。吾亦不懼。倘王業既成，諸君封王爵，共享富貴，未審諸君以為何如？」諸將皆曰：「願從將軍之謀！」是年七月．陳豨傳檄約會王黃等諸將，各起兵策應，豨遂自立代王，劫掠趙代，郡縣逃竄，所過皆被殘壞。

　　有西魏王，知陳豨謀叛，具表飛報入長安。帝覽表大驚，即召蕭何、陳平等問曰：「陳豨朕待之不薄，如何謀叛？」蕭何曰：「陳豨素有謀略，兼武藝精熟，目下諸將，皆不足以御之，惟英布、彭越，方是對手。當作急發詔，令二將領兵討豨，豨可擒也。」帝即草詔，差人催二處人馬討豨，一面差人往關東諸路，遣兵防守。

　　卻說韓信聞陳豨反，又聞帝草詔取英、彭二國人馬討豨，隨密寫書二封，差心腹左右星夜齎書，預先通報與淮南、大梁二國，著二國不可遣兵救應，英、彭二處見韓信書中備說：「我有大功，見今廢置不用，二公若應詔討豨，早擒豨，暮即殺二公矣，蓋漢主可以同憂患，不可以處太平，當憂患之時，則思重用；當太平之後，則思殺害。且豨之反，亦因見我廢置不用，今雖成功，還無濟也，故以趙代二處謀叛。二公若破豨之後，決生事謀害，豈能安居淮南、大梁而享富貴乎？信恐二公不悟。誤投陷井，所以星夜差人吐心露布，幸二公詳察，不可如我今日之悔！」英、彭二處得書，遂托病不至。