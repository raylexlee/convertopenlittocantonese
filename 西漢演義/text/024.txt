
			　　卻說張良見作歌之人，語言出眾，堪薦舉歸附沛公，正欲請問姓名，只見人報魯公酒醒，要尋沛公，張良急急轉到帳前曰：「沛公力不勝酒，已告過大王，蒙吩咐著回灞上去，留張良在此謝酒，」羽大怒曰：「劉邦不辭而去，汝尚巧說！」范增聽得羽發怒，急來見魯公曰：「劉邦言雖柔和，實含奸詐，前獻三計，明公統不見信，今觀不辭而去，實是欺侮！放沛公回灞上，皆是張良之計，公不可聽遮飾之詞。」羽聞增言，愈加暴怒，吩咐左右將張良斬訖報來，只見張良大叫曰：「冤哉冤哉！大王勿怒，臣乃沛公帳下一借士，臣本韓國人，沛公原非主也，臣何故與他遮飾？大王威鎮天下，誰人不懼？若殺沛公，反掌之易耳，何必以設筵為由？筵前殺人，甚非長策，使天下諸侯聞之，皆以大王不敢與沛公為敵，卻賺來鴻門殺之，縱得天下，不能名正言順，百世恥笑也。願大王赦臣回灞上，將傳國玉璽，並各樣珍寶，取來獻與大王，那時即位天下之主，名分自正，天下歸服；若今日殺臣，使沛公聞之，決逃走他國，將王璽或獻與他人，或棄毀不存，大王失此重寶，豈不所見之誤耶？」魯公聞張良之言，急著放了，便曰：「子房之言是也！不然，使天下之人笑我之怯，況我干戈已定，四海歸心，量劉邦草芥耳，豈足與我為敵？若聽范老之言，幾壞我事！」遂令張良回灞上：「快將玉璽珍寶獻來，若復抗違，決統百萬雄兵，將灞上踏碎，汝難以保命矣！」張良曰：「謹遵大王之命。」便拜辭回灞上，來見沛公。沛公再三稱謝：「若非先生，劉邦之命休矣！」即將曹無傷拿出，斬首示眾。

　　沛公因問張良：「魯公有何話說？」良曰：「彼因明公回灞上，竟欲殺我，被我一篇言語說過，要我明日獻玉璽珍寶，不可失信，須當與他。」沛公曰：「玉璽乃傳國之主，恐不可與人。」良曰：「不然，得天下者在德不在寶：若明公吝而不與，必惹刀兵，終為他所得矣。不若做個人情，明早我持去獻與他，他見了決喜，凡事皆不計較，我卻得以從容圖大事，此所謂舍小以取大也。」沛公曰：「善。」

　　次日，張良持玉璽並珍寶赴鴻門來見，魯公令人傳入，遂拜見，將玉璽並珍寶獻上曰：「沛公昨日蒙賜酒，今日尚病未起，恐失信，使小臣獻上，乞賜收錄。」魯公見王璽並各樣珍寶，陳列幾上，光潤無暇，真天下之奇寶也，心中甚喜。內有一寶，乃照星玉鬥，遂命范增曰：「此寶甚佳，與先生珍玩。」增接玉鬥在手，擲於地上，以劍擊碎，曰：「天下事去矣！我輩皆為沛公虜也，此物奚用焉？」魯公怒曰：「為臣之道，不敢齒君之輅焉，古人云：『君賜食，必先嘗；君賜生，必畜之。』況玉寶乎？我方賜爾，爾即擊碎，是何道理？」增曰：「齊威王恥魏惠王寶照車之珠，言：『不過照百乘；我有四賢臣，可以照千里。』是古人重賢不重寶也。臣今所重者，沛公之首，乃天下之寶，奈明公不聽老臣之言，遂失此機會，今卻受此無用之物。此有激於中，所以擊碎，非虛君之賜也。」魯公曰：「沛公怯弱，終不能成大事。」增曰；「昔者鄧侯不殺楚文王，而楚卒滅鄧；楚子不殺晉文公，而晉卒滅楚子。今明公不殺劉邦，此人必與公爭天下矣！今若放之生，如放龍歸海，縱虎入山，欲再拘攣，不亦難乎？」良曰：「不然！大王威武，天下莫敵，力能扛鼎，勢能拔山，九戰章邯，力降子弟，各國諸侯，肘膝而見，較之鄧侯楚子，天壤懸絕。況沛公入關，凡事不敢自專，等候大王，可見無遠大之志。今君比文公晉侯。抑又過矣！」魯公曰：「料沛公無能為也！張良，爾且隨我議事，沛公處用你不著。」增曰：「大王前日要殺張良，被他掩飭過；今又留在左右，恐非心腹。明公察之。」羽笑曰：「先生過慮！張良不過一儒士耳，在我側有何欺誑？」增曰：「明害者可防，暗損者難測，明公更思之。」羽曰：「匣有寶劍，誰當我哉？」遂不聽范增之諫。張良只是冷笑。

　　卻說魯公召眾將計議曰：「關內已破，玉璽已得，但降王子嬰尚未來見，諸侯如何賓服，可差人寫書與劉邦，討子嬰來誅之，則大事定矣。」遂修書一封，差人赴灞上討子嬰。

　　沛公見書曰：

　　我與爾共伐暴秦，掃黔黎，拯民塗炭。吾今入關已十餘日矣，三世子嬰，久不來見，此必爾占晞不發，意或他圖。我統大兵，與爾比武，以為何如？

　　沛公觀罷書，召諸將議曰：「項羽今已違約，竟王關中，書取子嬰，詐為降楚，塞諸侯之口，復懷王之命。意欲不與，又恐動兵；意欲與之，甚失初意。」諸將曰：「羽勢不可敵，當以子嬰與之。倘其誅戮，愈見明公寬德，天下自有公論。」沛公召子嬰出，諭之曰：「爾前日歸降，念一國王爵，順天投首，不忍加誅，即時釋放。不意魯公違約，欲王關中，今日持書來取。爾當備寶貨婦女投獻，彼貪而好殺。若得金寶，彼必喜悅而全汝之命。爾宜一往，不可自誤！」子嬰大哭曰：「既降沛公，已得生矣，今復投見魯公，性命決然難保。」諸耆老公子曰：「沛公長者，寬仁容眾，決不可失也！」俯伏在地，沛公曰：「魯公威武甲天下，不可抗違，若或遲延，定遭毒手。」眾公子耆老曰：「不可降！不可降！不如棄咸陽而走，尚可以延殘命耳！」子嬰曰：「我若逃去，百姓決遭殘虐。我為君不過數日，又無恩澤及民，使民被害，吾不忍也！」眾人聞子嬰之言，莫不下泣。

　　子嬰仍來軹道傍請見。只見層層甲士，燦燦於戈，萬縷征塵，一天殺氣。魯公一馬當先，看那子嬰時，素練係頸，縞衣拖身，二繩係背，口銜款表，魯公接過表來觀看，表曰：

　　始皇之孫扶蘇之子三世子嬰上言：伏以秦祚中絕，贏圖失所，七廟亡祀享之禮，四海蹈塗炭之災，大喪人心，遂至瓦解。玉符西指，六國從風，黃鉞下臨，群兒束手。威令行不速之命，神武昭不殺之恩。臣嬰等非敢望宗廟以承宗，惟求守墳墓而延日，百日荷再生之福，一門沾重見之光，早賜生全，願投肝膽，周封不斷，姬錫有根。湯王存夏後之宗，遂成六百之統；武王樹殷胄之後，乃開八百之基。大王繼殷周而王關中，存贏氏而宏楚胤，臣嬰等下情，無任戰慄恐迫之至。

　　魯公看罷表文曰：「爾祖虜六國之子孫，害天下之百姓，遺患於汝，汝有何說？」於嬰曰：「廢關東六國者，乃先祖始皇之所為，非臣之罪也。玉必欲殺臣，臣亦不敢怨。但咸陽遭二世殘暴，百姓未得安生一日，今日大王入關，百姓已再見天日矣，願殺臣以雪天下之恨，惟望存百姓以服天下之心。臣雖死猶生，大王德威兼虛矣。」嬰言未盡，魯公急喝英布下手，只見英布一劍，數敗楚兵。