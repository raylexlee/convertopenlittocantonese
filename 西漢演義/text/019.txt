
			　　卻說張良因韓國無糧，往見沛公，韓王曰：「爾去須善為說詞，庶不失兩家和氣。」酈生暗思：「此子中了計也！」即拜辭韓王，遂同子房來見沛公。良未入轅門，尋思酈生借糧，實是假意，只欲我從沛公伐秦。我今來，正看沛公是何如人。

　　卻說酈生已與沛公作成圈套，專等子房到轅門外，先使樊噲來迎，子房見了樊噲，便暗想此是一開國功臣也。及到寨門口，只見沛公引著蕭何、曹參、靳歙、盧綰、滕公、王陵等立在寨門側首。看那沛公隆準龍顏，正是治國安邦真命主；看那蕭何等，卻是開疆展土眾元勳。張良不覺自忖道：「有一代之君，便有一代之臣。我今欲來下說詞，不想看了這起人，非偶然也。正是吾師黃石公吩咐著我輔佐真命，垂名萬代；今遇沛公，不可舍也。」遂入帳來見沛公，納頭起拜畢，乃進言曰：「明公興兵伐秦，聞郡邑望風而降，所得糧米甚多，又何聽狂士之言，假以借糧為由，欲張良為從士耶？」沛公聞言甚駭愕不能答。蕭何在側即應之曰：「吾主借糧者，實借良也。先生來見者，實來說也，來說而不說者，先生見吾主足所以有為，較之力士擊車者百倍矣。韓仇可報，奇功可立，借吾主以成其志，所當從之伐秦，而不勞說詞也。」子房聞蕭何之言，即下帳拜伏曰：「良之心事，足下知之矣！願從麾下不敢辭。俱須告過韓王，庶好隨行。」沛公大喜。

　　次日傳令大軍啟行，經過均州，來到韓國。韓王君臣出城迎接，沛公吩咐三軍，不必進城，止同酈生、張良、蕭何、樊噲，領百十騎人馬，拜見韓王。因說借糧一事。韓王曰：「國小初立，未有積蓄，無以應命。昨差張良謝罪，未知足下以為何如？」沛公曰：「殿下無糧，不敢強借。今子房多謀，素有大志。欲借隨徵進，朝夕得以請教，候伐秦之後，仍還殿下，決不敢久羈也。」韓王曰：「張良實不可暫離，但將軍為天下誅此無道，願借張良，以助將軍。破秦事成之後，幸吩咐早來，勿失約也！」時沛公即拜謝。子房亦拜辭韓王，隨同沛公，一路伐秦，共棹而食，共床而寢。講說六韜三略，細與開陳，隨問隨答，沛公了然無一字不通，就如曾講究過一般。子房歎曰：「我自得受黃石公之教，無人講論，茫然無知；及今告沛公，無一字滯礙，雖我數年熟讀，亦不過如此明白，誠聰明天授，不假人力，真英明仁智之主也！」子房自暗喜不題。

　　卻說有人傳說項羽東路伐秦，所過地方，百里火飛，滿川流血，殺人惟恐不勝，殘暴與秦無異，大失民望，百姓竄亂。兵馬眾多，又無以應付，一日不過行一二十里。范增屢次諫勸，羽不聽，只任性專行殺伐，略無仁愛之意，增亦奈何他不得。以此越顯沛公寬仁厚德，民心屬望。行至武關，有一軍攔路，為首有一將出馬大叫：「快請沛公出來相見！」只見沛公陣上早有傅寬、傅弼，與來將對敵。戰二十合，被來將活挾傅寬，戰敗傅弼，又高叫：「我求見沛公，亦無他意。見今聚兵三千，要取關中，情願合兵一處，一同徵進。」子房聞說，就上馬來到陣上，問來將姓名，其人不言，只要求見沛公，只見樊噲大怒，搖戟出馬，呼來將曰：「汝是無名匹夫，我主公豈可與你相見，汝若敵得過我，得請主公相見。」其人更不答話，與噲戰到十合，不分勝敗。沛公在門旗內，見他求見之切，又且武藝出眾，遂匹馬挺身，來到陣上，便問：「壯士要見劉邦，有何指教？」只見那人見了沛公，有如此容儀，便滾鞍下馬，拜伏在地：「某在此等候日久，仰思真主，今始見面。適來與諸將對敵，不過面試武勇，欲我主留用耳，非敢抗阻大兵也。」公曰：「壯士高姓大名？」其人曰：「某姓灌名嬰，洛川人。年少在西川商賈，同伴有五六人，過紫關，忽遇著草寇百餘人，吾一人仗劍出敵，遂將草寇殺死，餘黨盡走，道路寧靜，居民至今傳說。因見秦二世無道，倡舉大義，聚精兵三千，知主公行仁義之兵，所過望風歸附，因此投降我主，願為前部先鋒。」沛公大喜，遂留帳下，與諸將相見。就著領本部人馬攻武關。

　　卻說把關守將朱蒯，知沛公兵到，不敢出戰，吩咐嚴加把守，多豎旗幟。卻具表星夜赴咸陽，見趙高說楚兩路攻秦，十分緊急。趙高驚惶，不敢奏二世，意要遣將調兵抵當，又無人可去。一日十數起奏報，高無法支持，又恐二世見誅，遂托病不朝見。諸公子大臣，俱無所建白，二世全不知，在宮中恣意行樂。一日，夜夢出郊外，忽然大林中，走出一隻白虎，齧其左驂馬殺之。醒來急召占夢者，卜曰：「徑水為祟，宜當遠避。」二世乃齋居望夷宮，祭涇，沉四白馬。以此終日憂悶，因問左右：「近日各處盜賊兵馬如何？」左右各垂淚不敢言，二世愈疑，便問：「有甚話說？」左右奏曰：「近日楚兵，已寇武關，各路諸候，分兵攻秦，指日破關，陛下無佇足之地矣！」二世大驚，急差人召高，高以病不能出，乃遣人深責之曰：「汝為丞相，兵臨城下，尚爾臥病不起！前日蒙蔽妄奏，屈殺李斯；今日危急之際，有何理說？」

　　高無言回奏，在私宅百樣無措手處，遂心生一計，急陰召女婿咸陽令閻樂，並弟趙成，邀至宅後，與心腹家將十數人，乃共謀曰：「上下聽諫，國事已壞盡矣！兵到武關，十分危篤，卻欲歸罪我一人；累及宗族，汝等皆是死屬。與其被他殘害，不若爾等假設言有賊在宮作亂，卻調兵卒圍繞，爾等就中將二世誅滅，更立公子子嬰，為人仁厚恭儉，百姓皆悅服，此計庶免家禍。」閻樂、趙成等應聲曰：「此計甚妙。」當日成為內應，詐言有大賊在宮內，可令閻樂引兵卒追撲。內外喧動，閻樂就起人馬千餘人，至望夷宮門口，遂將守衛人綁縛，責之曰：「大賊入內，汝等如何不能關防？」守衛皆曰：「周圍俱有兵卒守把，何得有賊入宮？」樂遂將守衛者斬首，揮動吏卒殺入。有近侍宦言見兵到驚惶，或走或格殺，死者百十人。成與樂徑奔二世幃幄前，二世急呼左右，左右皆惶懼不能抵鬥，惟有一宦者扶二世急欲向後走，乃曰：「汝何不早告我知，何使彼乃至此耶？」宦者曰：「臣急走不敢言，故得全臣命；若有一言，決死，安得扶陛下到此？」言未畢，趙成、閻樂各持兵刃，已到二世前，逼住不得動，因數其罪曰：「足下矯恣橫暴，誅斬太子，神人共怒，諸侯皆叛，乃自取乖戾，以致今日耳！非某等敢侵陵也。」二世曰：「丞相今在何處，可得見乎？」閻樂曰：「不可見。」二世曰「願以吾言，轉致丞相，或得一郡為王，可許之乎？」樂曰：「不許。」又曰：「願為萬戶侯，可乎？」樂曰：「不許。」曰：「願與妻子為黔首，列於諸公子中，可許之乎？」樂曰：「不許。」二世哀求不已，閻樂曰：「臣受命於丞相，為天下以誅足下，足下雖多言，臣不敢轉致於丞相。」遂揮動兵卒，逼追不能脫。二世乃自殺。

　　趙成、閻樂歸報趙高曰：「二世已自殺矣！請丞相更立何人？」趙高乃悉召諸大臣公子告之曰：「二世不從吾諫，恣縱暴虐，諸侯叛逆，乃其自取，吾已殺之。況秦本王國，始皇稱為帝，今六國皆復自立矣，秦地甚偏小，徒有空名耳！仍立為王，與六國並，庶免爭奪。今有二世嫡姪子嬰可立為王，汝眾議以為何如？」諸大臣公子曰：「丞相所議甚便。」趙高遂將二世屍葬於宜春苑，乃同諸大臣公子，請子嬰齋戒五日，受以玉璽，高等親往致辭上請，子嬰曰：「諾。」遂同大臣公子至齋所，更衣獨寢。趙高安置停當，乃回私第去訖。子嬰因喚二子密言曰：「今趙高丞相，殺二世者，恐群臣誅之，佯以義立我，使我齋戒告廟，而受玉璽。你可同韓覃、李畢領兵伏齋宮之外，我自稱疾不行，趙高必自來請我，來則你引伏兵殺之，可雪諸父之仇也。」二公子與韓覃等曰：「此謀極善。」於是二子引兵埋伏已了，子嬰稱疾不行。