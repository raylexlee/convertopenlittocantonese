
			　　且說當夜章邯急奔入廢丘，因肩上中箭，疼痛不止，令醫士敷上藥，用白絹縛了，臥病不起；傳令三軍各用心守把四門，又星夜差人各郡縣調兵防護不題。

　　次日，韓信催動人馬，把廢丘四門圍了，傳令諸將，照隊伍各安下營寨，預備攻城之具，晝夜攻打。這廢丘乃周舊故城也，周圍都是高山，山麓之下通白水大江，城池堅固，牆垣宏闊，攻打甚難。叔孫通、張倉等入中軍與信計議曰：「廢丘一時攻打不下，各郡縣漸次調兵防守，倘董翳、司馬欣再遣兵來協助，城愈難破矣，請元帥思之。」信曰：「吾在此籌度已定，諸君所見，甚有理，料一二日便見破打廢丘之計，且未可與諸公明言也。」叔孫通等退帳。當晚韓信同曹參帶數健卒，來到廢丘城後高處，密指與曹參曰：「此城下水自西北方而來，環東南而去，其流甚急，汝可帶領一千人，各具囊沙，壅住水口，使水不得順流而下。其水訣倒轉衝入廢丘，不一時廢丘入魚腹矣。」曹參得令，是夜領一千人陸續暗暗到廢丘東南河口邊，以囊沙壅住水口。況八月之時，秋水正泛漲，一壅住水口，那水不得順流，直衝入廢丘城來，四邊牆垣，俱是山石壘就，遇水一衝便倒，四邊水聲如萬馬奔騰，勢如山倒。韓信人馬連夜傳令，暗移住西北高阜處紮營。

　　章邯正打聽韓信移營消息，忽四邊水勢洶湧而來，無法攔阻。邯大驚，急同季良、季恒、呂馬通、孫安一干眾將帶領家小，從北門水淺處，各棄馬衝殺出，徑奔桃林大路逃難。韓信引大軍追趕，見水勢漸近，恐淹沒人馬，傳令且扎住營；一面吩咐曹參放開河口，流通水道。半日之間，水勢俱下，入城安撫百姓畢，奉迎漢王車駕入廢丘。鄰近郡縣，望風歸降，王大喜。

　　卻說章邯夜走桃林，漢王入廢丘安撫百姓，各郡縣歸附，雍地悉定。有中秦董翳、司馬欣兩家得雍王飛報，要起兵救授。不一二日，又有人報，韓信用水攻已破廢丘，邯夜走桃林，各郡具已歸漢王，早晚來攻打中秦，翟王董翳聞報，與謀士李芝計議曰：「韓信初破廢丘，兵勢大振，況櫟陽人馬不多，恐難為敵，須會合塞王，二處同力御漢，再遣人去奏知項王，早發兵救援，庶保守中秦。」言未畢，有人來報：「漢兵卷地而來，所過郡縣，望風歸附，已到劉家鎮，離櫟陽止百里遠，請大王急出迎敵。」

　　董翳遣大將耿昌、副將吳倫，領兵一萬，出城五十里下寨，以防漢兵；自領兵一萬，離城二十里下寨。見塵土起處，漢兵到來，耿昌、吳倫二將領兵出戰。遙望漢陣上門旗開處，韓信躍馬近前，高叫：「二將早早受降，免汝立見誅戮！」二將大怒，各舉兵器，徑奔韓信殺來。韓信背後，早有兩員大將，各挺兵刃，縱馬出陣，旗上大書一個是舞陽侯樊噲，一個是絳侯周勃。二將出馬，與耿昌、吳倫對敵。二十來往回合，樊噲賣個破綻，讓耿昌一刀砍將入來，被樊噲手起一戟，刺耿昌於馬下。吳倫見刺了耿昌，無心戀戰，放馬逃回。韓信揮動三軍，將楚兵大殺一陣，徑趨櫟陽城，正遇翟王董翳。

　　韓信出馬當先答話，董翳曰：「雍王誤中奸計，廢丘失守，以此小人得志，遂爾猖獗。若我救兵應援，汝已受擒多日矣。」信喝曰：「汝不過邯一僕吏耳，邯已誅戮，汝何人，乃敢鼓唇舌耶？」翳大怒，縱馬挺槍，直取韓信，韓信揮戟來迎。二將戰未數合，樊噲、周勃二馬急出，兵器夾攻，董翳抵敵不過，望後陣便走。早有漢將辛奇、灌嬰領韓信密計，各領精兵三千，繞櫟陽東路，在後殺來。董翳見兩邊人馬圍住，鼓聲振地，匹馬殺出，才近城下，後面喊聲大振，又圍繞上來，重重疊疊，都是漢兵，無計可脫。韓信傳令軍士大叫：「董翳快降，饒汝一死！」董翳下馬搠槍，高聲呼曰：「勢窮力迫，情願投降。」眾軍士進前將董翳拿了，四邊人馬，各依隊伍。

　　韓信回到中軍坐定，軍士押董翳到帳下。韓信急出帳，以手扶翳上帳，命左右設坐，董翳拜伏在前曰：「亡國之俘，受擒麾下，得賜收錄，已為再生，豈敢與元帥行賓主之禮耶？」信曰：「賢公乃秦名將，受封為王。今不棄歸漢，三軍免鋒鏑之傷，百姓領安康之福。得事明君，不失舊爵，同為漢臣，何分彼此？」翳見韓信如此厚德，遂入帳就席而坐。信曰：「賢公既為漢臣，有一言奉告：見今塞王司馬欣，建都高奴，聞漢兵臨境，定領兵出迎，勞師動眾，非兵之善者也；意欲煩賢公修書一封，致之塞王，早來納款，歸降漢王，仍照舊封爵，以共扶王室，豈不美哉？」翳曰：「請元帥大軍進城，安撫百姓，某即修書，差謀士李芝，前赴高奴，說塞王歸漢。未知尊意以為如何？」信曰：「大兵正要進城。」隨傳下將令，著後隊人馬進城住紮，其餘盡數進城。董翳策馬到城下，方欲叫門，只見城上已豎起降旗，城門大開，兩邊百姓，俱設香案迎接漢兵。韓信吩咐三軍，不許騷擾百姓，四門張掛告示，曉軍民人等知悉。即令董翳修書，差李芝前赴高奴去說司馬欣歸漢。

　　一日到高奴，離城三十里外，司馬欣早安下營寨，以防漢兵。李芝到城下，即傳報進城，塞王隨即著李芝進見。李芝將翟王書呈上，塞王拆書，書曰：

　　翟王董翳再拜塞王麾下：秦惟無道，諸侯離散，楚兵西來，勢不可敵，比時從雍王之命，率乓歸降，實出不得已也。方今漢王寬仁大度，天下屬心，初約入關，即當為王，後楚背盟，左遷南鄭，天命靡常，惟歸有德，起乓東征，所向無敵。韓信用兵，彷彿孫吳，明修棧道，暗度陳倉，智取散關，水湧廢丘，席捲而來，勢如破竹。某順天意，昨已投降，蒙款以賓禮，不失王爵。恐王孤立，終難自保，唇齒之邦，互相寒暖，同用其濟，思難為命，差幕賓李芝馳書上聞，惟王鑒納。不宣。

　　塞王看罷書，大怒曰：「未曾與胯夫交兵，便束手歸漢，豈大丈夫之所為耶？」遂將書扯碎，喝令左右將李芝叉出。芝歎曰：「大王兵不滿數萬，將佐不過數人，二秦已破，高奴孤立，項王遠駐彭城，鄰邦為敵國，大王智不及韓信，勇不及樊噲，一敗之後，有家難入，有國難投，那時追想翟王之言，則亦晚矣！大王幸思之。」塞王拔劍益怒曰：「汝量我無智勇，我今出陣，務生擒樊噲，立誅胯夫，汝當受我一劍！」芝曰：「大王如與漢兵對敵，莫說擒樊噲，殺韓信，若是衝他一陣，得他一卒，那時大王就將臣殺之，以正欺誑之罪，臣不怨悔也。」塞王便呼左右將李芝監候，即傳令點押軍馬，先差副將劉林、王守道領兵一萬為先鋒，次後司馬欣領兵四萬出高奴，投櫟陽來不遠下寨。

　　早有跟隨李芝軍士聞塞王扯碎來書，將李芝監候，星夜回櫟陽，將前事備細說了一遍。董翳亦怒，徑來中軍，說與韓信，信歎曰：「量此無智匹夫，如砧上肉耳！吾當擒之。」言未畢，有探馬來報，司馬欣高櫟陽五十里下寨。只見樊噲聽得董翳說道司馬欣務生擒樊噲。噲咬牙切齒，急到信前曰：「某情願與司馬欣決個勝負，務要拿來見元帥，以雪此恨。」信曰：「將軍如要去，我有密計，必須如此如此，方可取勝。」樊噲得令，當晚來董翳營計議曰：「某想司馬欣甚是無禮，將賢公書扯碎，又將李芝監候，若不定計捉來，以塞其口，反被他訕笑。」董翳曰：「將軍有何見教？」噲曰：「若要捉司馬欣，須要將公的親人，縛綁了我，同心腹百人，今晚去欣寨投降，彼必收錄。明早公可來營索討，彼必出營答話，我等隨後一齊上去，決然捉欣。彼一軍無主自亂，而高奴亦可破矣。」翳曰：「吾有長子董式，極其驍勇，公可縛去，假作投降，彼方准信；若其餘者，恐彼不信也。」噲大喜，即時點健卒一百名，同柴武雜在亂軍卒中，變其尋常服色，徑從櫟陽僻路來。行五十里，早到欣寨。伏路小校審問來歷，傳報司馬欣。欣曰：「著進來！」噲進營見欣畢，便說：「我等原是楚兵，隨翟王鎮守櫟陽，不想翟王歸降了韓信，我等終日思想故土，幾時得到楚地，昨日差他長子出城，探聽大王消息，我等眾人灌得他大醉，捉來投獻大王。」司馬欣看是董式。大罵曰：「汝父與我同受霸王封爵，卻如何背叛歸漢？且押去與李芝一處監候，等捉了董翳，一齊解赴彭城，今晚且收在營，明日發落。」眾人拜了，出外伺候。