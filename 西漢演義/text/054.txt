
			　　卻說漢王大兵行至河南，有洛陽王申陽率領文武將佐，出郭迎接。漢王一路看洛陽形勝，左據成皋，右阻河池，前向嵩高，後介大河，東聯■山，西接潼津，五嶽中為中嶽，古人謂河南為天地之中，風景華美，山川明秀，不能遍觀盡識也，忽前驅來報：「有數十鄉老，望塵遮道，欲來見王。」王曰：「召來相見。」其中有一鄉老，年極高大，姓董，人稱董公三老，昔日曾在大江中救義帝屍，扶葬於邯州，今聞漢王兵到洛陽，領眾鄉老來見，因進告曰：「臣等眾鄉老，侯大王日久，欲有一言上諫。」王曰：「汝有何說？」董公向前曰：「順德者昌，逆德者亡，兵出無名，事故不成，故曰名其為賊，敵乃可破，項羽無道，放弒其主，天下之賊也。仁不以勇，義不以力，大王宜率一軍，為之素服，以告諸侯而伐之，則四海之內，莫不仰德，此三王之舉也，王今師出無名，不過徒爭已寸之土耳，雖一戰勝楚，天下終不服也。」漢王因撫之曰：「爾鄉老之言，誠為有理，寡人即發手書，佈告天下，然後合兵東征。」又召董公曰：「爾等亦欲仕進乎？」董公曰：「臣年八十有餘，死期將幸，至見大王仁愛及於天下，約法三章，除秦苛政，巨姓莫不引須而來，欲大王為天下主也，臣等不辭遠來，扣馬而諫，以伸此大義，非為仕祿而來也。」漢王大喜，各賞白米一石，絹一匹，眾鄉老領受拜謝而去。於是漢王進洛陽城。即為義帝發喪，舉哀三日，乃下手書佈告天下，書曰：

　　天下共立義帝，北面事之；今項羽弒之。大逆無道！寡人悉發關中兵，收三河土，願從諸候王擊楚之殺義帝者。

　　各處將手掃分頭髮行，此時韓信人馬俱會合一處。不月餘，諸路兵馬聞手書到日，不期而合兵者五十六萬眾。

　　漢王齊集大小諸將，因與韓信議曰：「今諸侯會兵，俱會於洛陽，甲士五十六萬。可以破楚乎？」韓信曰：「行兵之道，先按天時，次察地理，又看歲星之向背，方可行師，蓋兵，兇器也：戰，危事也。三軍之死生，國家之休戚，實係於此，豈可輕舉之乎？臣夜觀乾象，又推算大王年命，俱尚未利。不若休養士馬，訓練甲兵，少待明年。臣保必破楚矣，若是今年舉兵，臣決不敢奉命。」王曰：「前日舉用將軍之時，未及兩月，將軍即勸寡人東征；今關中已得大半，較之前日，兵勢又自不同。將軍反趑趄難進者，何也？」信曰：「大王雖得關中，未與項王會戰，臣觀項王勢力，正在強盛之際。今與齊梁爭橫。燕趙作梗，喜各國分奪其勢，延至明年，大王乃鼓兵而東，乘其敝而與之敵，臣知其必勝矣：」王曰：「時不可違，機不可失，今項王出征在外，正當離披之時，我乘其懈怠而取之，其必勝矣。將軍聽見不同，故乃退遜如此，且帶領本部人馬，鎮守西秦，寡人親統大軍，東向伐楚；倘有不利，將軍急來救援，亦將軍之功也！」張良等近前復苦口極諫，漢王益不聽。信曰：「霸王勇冠天下，所向無敵，漢將中恐無其對。大王當審時量勢而進，切不可輕敵也！」酈生曰：「元帥與其預為謀畫如此，不若隨大王一同東征，決成大功。」信曰：「不然！秦地初附，漢兵盡數東行，倘或不利，人心未保，一聞傳報，決復叛亂。信領本部人馬，鎮守三秦，不失根本，此萬全之策也。」韓信就將大將印交付與漢王，領本部人馬，拜辭徑赴成陽駐紮。

　　漢王遂率領大軍東行，所到郡縣，莫不歸附。將近陳留，張良奏曰：「臣故主被楚所滅，有韓王孫姬信，撫養諸公子家，乞大王傳檄，立為王以守陳留，即王之藩鎮也。」王曰：「然。」就命張良持節封韓王孫姬信為韓王，諸公子中有賢能如姬康者，封為陳留君，使輔韓王，張良持節拜辭，王曰：「先生到陳留，封韓王畢，可兼程趕來，寡人欲朝夕與先生商議伐楚。」良曰：「大王凡事當斟酌可否，乃須於諸將中立一大將，以約束三軍，臣到陳留，料一月餘即赴彭城也。」張良赴陳留不題。

　　漢王過汴河，三軍各相爭渡，推一軍士落水，眾人喧嘩高呼，略無忌憚，諸將莫能禁止。漢王召陸賈、酈生議曰：「軍無紀律，以其無大將統之也，寡人於眾諸民中，擇其素有重望者，惟魏豹乃魏王嫡孫，時人稱為「賽太公」，其人可為大將，寡人欲以元帥印付豹執掌，爾以為如何？」賈曰：「魏豹言過其實，恐非大將才。」酈生曰：「張良亦嘗輕豹，豹與諸將亦不相得，恐難服眾也。」陳平曰：「豹雖有才而非大器，終不足濟大事。」王曰：「魏豹門第素重，五世將種，較之韓信乞食受辱，迥然不同，拜為大將，豈有不服眾之理耶？」是日遂拜魏豹為大將，豹欣然領受，點閱三軍，調遣諸將人馬啟行，赴彭城進發。

　　霸王徵齊梁燕趙未回，彭城乃彭越鎮守，漢王遣陸賈賚手書往說彭越降漢，書曰：

　　漢王手書付彭將軍足下：項羽放弒義帝，大逆不道，已發書佈告天下，兵皆縞素，為義帝發喪。諸侯聞有此舉，莫不同聲稱快，將軍負鷹揚之勇，夙有大志，而乃與逆賊為臣，實為將軍恥也。將軍肯從義舉帥，與漢合兵，共伐大逆，成功之後，垂名竹帛，為萬代元勳，子孫綿延，世享王爵，大丈夫之所為，自與尋常萬萬不同也！足下其察之。」

　　陸賈賚漢王書見彭越，越見書大喜曰：「越聞漢王乃長者。」即開城迎接漢王進城。

　　漢王安撫彭越畢，召魏豹調拔諸將，預備與楚交戰。即入後宮，收其寶貨美女，盡日置酒高會，虞子期急救虞姬投北邊走，漢王亦不追趕，諸文武將佐心志益懈，不聽豹約束。豹性躁無涵容，鞭韃士卒，凌辱諸將士，人心多不服。

　　項王見虞子期護送虞姬眾家眷到楚營，備說彭越降漢，漢王大兵屯住彭城，將後宮寶貨美女盡被虜矣。項王聞說大怒曰：「劉邦乃敢奪我彭城，虜我後宮，誓不與邦並立！」乃命龍且、鍾離昧領兵攻齊，親領精兵三萬人，晝夜兼行趨彭城。離城三十里下營，差人下戰書與漢王。漢王折書觀看，書曰：