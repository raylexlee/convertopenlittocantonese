
			　　卻說范增進言於魯公曰：「劉邦乃心腹之患，今日乘此機會，不即誅滅，他日養成胚胎，明公悔之晚矣。某有三計：第一，請劉邦赴鴻門會，未入席時，明公即責入關三罪，如彼不能答，拔劍斬之，此為上計；如公不欲自行，可令帳下埋伏百餘人，沛公入席後，某舉所佩玉玦以為號，即喚出伏兵殺之，此為中計；如二計不成，著一人斟酒，勸沛公大醉，酒後必失禮，因而殺之，此為下計。若依此三計，殺沛公必矣！」羽曰：「三計皆可。」於是羽傳令各大小眾將，俱要準備，著一伶俐小校，下書請沛公赴會。

　　小校持書來灞上見沛公，其書曰：

　　魯公項籍書奉沛公麾下：初與公受懷王約，共伐暴秦，以安黎庶；幸今天兵西下，子嬰授首，關中收附，贏氏族滅，神人咸悅，凱歌允奏。百工之績，三軍之勞，宜陳宴樂以慶亡秦。公為元勳，禮請端席，惟乞早臨，以倡群僚。不宣。

　　沛公看罷書，與張良、酈生、蕭何等計議：「此會非嘉會，乃范增畫策，生死所繫，不可輕往，恐人陷阱，性命決難保也，諸君以為何如？」蕭何曰：「魯公兵馬勢重，難以抗衡，不若修一封回書，差一能言之士，將關中所有，納歸項氏，別求一郡，修整兵戎再作區處。」酈生曰：「某願下書，就往說之。」良曰：「二公言非長策。昔伍子胥保平王赴臨潼會十八國諸侯，莫不景仰，藺相如使秦完壁歸趙，天下賢之。良雖不才，願保明公赴會，使范增無以用其智，魯公無以用其勇，管教無事而回，他日仍為天下之主。料魯公不敢加害也。」沛公曰：「全仗先生妙策。」隨打發小校回復魯公，明日早赴會。

　　卻說范增告魯公曰：「劉季明日赴宴，明公當記前日所云三計，不可失也！」魯公又吩咐將校，排列齊備，命丁公、雍齒守把寨門，不許人擅入。次日，沛公領輕騎百人，心腹將佐五人，子房、樊噲、靳歙、紀信、滕公，徑赴鴻門會來，一路心懷恐懼，不時便叫張良近前曰：「劉邦此行十分憂疑，恐有不虞，先生何以處之？」良曰：「明公放心，我自有方略，但昨所云應答之言，須照此回復，自然無事矣。」正後間，忽有一技軍馬到來，干戈燦燦，甲士雄壯，為首一將，乃英布也，大呼曰：「奉魯公命來接沛公。」下馬行禮畢，先行，沛公隨後。到轅門，有陳平出迎，立於道側。沛公方欲進，只見營中威武森嚴，金鼓大作，沛公遂立住不敢行，叫張良曰：「魯公營內，恰如戰場一般，全無些宴會和樂之意，似不可入。」良曰：「公既到此，進則有理，退則甚屈；如一回步，必中其計矣！公可少立，待良入見魯公，然後進營不遲。」

　　良徐徐綏步入營，有丁公等把住轅門不放，良曰：「稟復魯公，有沛公借士張良來見，」丁公人營見魯公曰：「轅門外有沛公借士張良來見。」公曰：「如何為借士？」范增曰：「此韓國人，五世相韓，為人極有見識。今隨沛公為謀士，此來心下說詞。公當先殺此人，去沛公一肩臂矣。」項伯聞此言，急止之曰：「不可，魯公今始入關，正要收天下之心，使多士如雲，方成王業，如何無故殺此賢士？況張良與伯厚甚，如公愛之，某當薦舉麾下，此人足有稗益也。」公吩咐丁公，召張良進見。良入營，見魯公全裝甲胄，仗劍而坐，良曰：「某嘗聞明王之治天下也，耀德不揚兵，善御世者，在德不在險，故大賈深藏而不露，巨富蓄財而下侈，勢強示弱而不暴，兵多逆駐而下見，此老成長慮，識見高卓者之所為也。適見明公宴設鴻門，約會諸侯，亦一時之美舉也。某意到此，必笙歌節奏，賓主交歡，喜百姓之莫安，慶暴秦之珍滅，宴榮竟日，盡醉而散，不意甲士環列，戈劍森嚴，金鼓大作，一團殺氣，致令人心不安，各思迴避。況明公九戰章邯，制伏天下，誰人不知？何人不懼，不待恃強而自強，不待言勇而自勇，又何必大張聲勢而後見其威武哉？見今諸侯在外，見明公全無賓主之禮，所以懼而不敢進也，某不避斧鉞入營進見，幸明公察焉。」魯公聞張良所言有理，遂令用士退後，離營一里遠，金鼓少息，去甲胃並寶劍，更換官服，請眾諸侯進營。丁公等人吩咐各小校，傳令不許多帶從人，止許帶文臣或武將，止一名伺候，答應沛公帶張良進見。

　　沛公不敢行往日兄弟之禮，卻趨立陛下鞠躬再拜，稱名上見，曰：「劉邦謹候明公麾下。」魯公正色而言曰：「足下有三罪，可知之乎？」沛公曰：「邦乃沛縣亭長，偶為眾人所惑，舉兵伐秦，得投麾下，凡有進止，惟公指揮，豈敢肆行無忌，干冒威嚴耶？」魯公曰：「足下招納降王子嬰，遂爾釋放，惟知獨擅，而不知王命，罪之一也；要買人心，改秦法律，罪之二也；拒關遣將，阻諸侯之兵，罪之三也。有此三罪，伺為不知？」沛公答曰：「容劉邦一言，申明心曲。夫降王子嬰，傾心投首，若遽爾殺之，是獨擅也；暫令屬吏以候明公發落，非敢釋放也。秦之法暴酷，百姓如在鑊中，懸望垂救，不速為更改，則法存一日，民受一日之害也，邦急為更改，正欲揚公之德，使百姓莫不曰：『前驅開到者，尚能撫愛百姓，而為王師者，又不知如何撫愛百姓也』。又遣兵拒關者，非阻將軍也，恐秦餘黨復作，不可不防也，今日不意復見明公於此，邦之幸也，明公如念素好，俯賜憐憫，乃人君之度也，豈敢佯為不知耶？」魯公是個性剛的人，喜人奉承，聽了沛公這話，全無一毫殺他的心，遂以手扶起沛公，便道：「非籍責怪足下，只因爾帳下司馬曹無傷之言，故加足下有三罪，不然，籍何以至此？」沛公又再拜稱謝，遂相讓入座。魯公坐了主席，眾諸侯以次皆列坐，范增、張良、項伯亦得與坐，大吹大打，作起軍中樂來勸酒。

　　范增見第一計不成，又見魯公無殺沛公之意，那埋伏的人亦不敢動，遂以所佩玉玦，連舉三次。魯公衛沛公謙遜柔和，因思劉季為人，如何便能成得大事，范增只勸我殺他，今日請來赴會，無故便行殺他，反使諸侯笑我無能，以此不從范增之計。增見魯公不看玉玦，心內急躁，便使陳平斟酒，以目達意，陳平即舉酒向沛公前勸酒，那陳平細看沛公，隆準龍顏，有天日之表，因尋思：「沛公非常人也，他日定有大貴，若順增意，是逆天矣。」於是斟酒向魯公處多，向沛公處少。沛公已會其意，遂不致於失禮，此是陳平識沛公為真命，所以有意救援。

　　范增見三計不成，自歎曰：「若今日不殺沛公，他日必成大患！」困避席急出，要尋個殺沛公的人。正無措划，卻見一壯士在帳後彈劍歌曰：

　　我有一寶劍，出自崑崙西。照人如照面，切鐵如切泥。

　　兩邊霜凜凜，匣內風淒淒。寄與諸公子，何日得見兮？

　　范增聽罷大喜，這個人便可殺劉邦：此人姓項名莊，乃魯公族人。范增使附耳與莊言曰：「君王為人呈性剛，中無決斷，今日鴻門會，專為殺劉邦而設，卻再三舉玉玦，全不理論，若今日放了劉邦，後日再無此機會矣！汝可入筵前，以舞劍為樂，因而殺劉邦，汝之功不小也。」莊遂撩衣大步到筵前，曰：「軍中之樂不足觀，某願舞劍，與諸公侑酒。」遂拔劍起舞，其意常在沛公，張良見莊舞劍，有殺沛公之意，急以目視項伯，項伯會張良之意，亦出席拔劍曰：「舞劍須對舞，電鋒交措，可以奪目，庶足娛諸公之樂。」羽曰：「諾。」項伯仗劍，與莊對舞，常以身羽翼沛公。增深悵之，張良見事急，且項伯雖身翼沛公，而力尚未加，遂出席到軍門外。丁公、雍齒攔住：「子房先生何往？」良曰：「欲出取玉璽。」陳平在後已解其意，便高叫道：「魯公性急，快放子房出去！」丁公等只得放出。子房到外，見樊噲曰：「今項莊舞劍，意常在沛公，事甚急矣！將軍當如申噲救莊公，奮不顧私，勇不惜命。今日鴻門困主，將軍若不捨命救援，倘主公被害，千載之下，有愧申噲矣！」噲曰：「先生放心，願學申噲救主，如有退避，非丈夫也。」哈大步便行，良曰：「你且後來，待我先入營。」丁公等復攔住問曰：「取的玉璽安在？」子房用手回指，撐著衣袖，遂瞞過二人，來到筵上，見項莊項伯，猶自舞劍。

　　樊噲至寨門外，大呼曰：「鴻門設宴，隨從人均無毫釐酒飯，我見魯公討些酒飯吃。」遂帶劍擁盾徑入。丁公等意欲攔擋，怎當樊噲力大，將把門軍士都撞倒，直進到中軍，披帷而入，用劍將帳帷挑起，直到魯公面前，仗劍而立，頭髮上指，目眥盡裂。魯公便問：「壯士何人？」子房起身曰：「此沛公驂乘樊噲也。」又問：「來此何干？」噲曰：「聞大王作亡秦慶賀之宴，無分大小，皆賜酒食；惟噲從早至午，尚未得餐，肚中饑渴，實是難忍，告求大王一餐。」羽命左右賜酒一卮，噲一飲而盡；又賜生彘一肩，噲以所仗劍切而啖之。羽曰：「壯哉！汝復能飲乎？」噲曰：「臣死且不避，卮酒安足辭？」魯公曰：「汝欲為誰死耶？」噲曰：「秦有虎狼之心，殺人如不能舉，刑人如恐不勝，天下皆叛之。今懷王與諸侯約曰：『先破秦入咸陽者，王之。』今沛公先破秦入咸陽，秋毫無所取，婦女無所幸，還軍灞上，以待將軍；勞苦而功高如此，未有封爵之賞，乃聽細人之言，欲誅有功之人，此又亡秦之續耳，竊為將軍不取也。見今二士舞劍，意在沛公，臣不避誅戮，干冒盛筵，一則為饑渴而來，二則為沛公申此屈抑，臣所以死且不避也。」羽轉嗔作喜曰：「沛公有如此驂乘，真是壯士！」遂令項莊不必舞劍，須臾，沛公見羽大醉，只說入廁，即出轅門，丁公：雍齒攔注，張良急出曰：「傳魯公令：分諸侯不勝酒力，著放出。」隨後陳平亦出，急呼：「著放出沛公。」丁公只得放出，樊噲保定出營，有靳歙、紀信、夏侯嬰同從人接著沛公，急趨灞上。范增因計不成，又見魯公大醉，甚惱恨，退去後帳納悶。以此沛公得脫此難。