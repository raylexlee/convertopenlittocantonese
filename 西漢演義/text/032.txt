
			　　卻說張良以賣劍為由，說韓信歸漢，遂於衣襟下取角書一封，遞與韓信：「我昔日別漢王蕭何時，曾與約下，如薦舉元帥來，可憑此角書為記，如有角書，須當重用。公可將此書收好，不可失落，有誤大事。」信又問曰：「先生已將棧道燒絕，卻從何路可入褒中？」良在書袋中取出地理圖一本來，付與韓信曰：「此圖乃山僻小路，從斜岔入陳倉口，轉近孤雲嶺、雨腳山，繞到雞頭山，徑下褒中，近二百里，將軍他日破三秦，當從此出。此地漢人亦不知，將軍當秘之，不可輕示於人也。」角書、地理圖，韓信收拾在身，又問曰：「先生今往何處去？」良曰：「吾今看霸王遷都後，效蘇秦遊說六國，著他反楚，以分霸王之勢，使無復西顧之意，則將軍得任意下三秦，據咸陽，而圖天下也。」信曰：「某亦早晚就行，但看事譏如何，到彼時自有處也。」韓信亦無家小，止有門吏二名在外扼門，家童二人優侍。張良遂與韓信同榻，過了一宿。次日，別韓信出離咸陽，往各國說諸侯去，韓信預備行裝，寫了家書，吩咐家僮，打發盤費，往淮陰看視家小不題。

　　卻說范增在彭城，守催義帝幸郴州。帝曰：「君，出令者也；臣，奉君之令而宣化者也。昔項羽立我為君，以屬天下之望，以此諸侯悅服，而得入關中，我已有約，但先入關者為王。今羽背約自立為王，封天下諸侯，意欲遷我於郴州，廢置而不用，何異於首居其下，足居其上，冠履倒置，甚非臣體，爾為項羽亞父，當極言苦諫，以正其過可也，乃助彼為惡，是亡秦之續耳！爾心獨不愧乎？」范增俯伏在地曰：「臣增屢次苦諫，項王不聽，今又差季布守催，指日離咸陽，要來彭城建都。臣亦兩難，不過惟君所使耳，」帝曰：「爾為項羽心腹之人，正當苦諫，豈可委於從命，而略無可否？此乃阿附小人，非大臣以道事君之體也！」增惶恐無地，只得具書奏知霸王。

　　霸王知義帝不欲離彭城，大怒曰：「懷王乃民間豎子，我家聽立，尊以為王，千載之奇遇矣！卻乃偏使劉邦西行，意欲相為結好，以恩為仇，反有謀害之意。今為義帝，且又妄自尊大，若不剪除，必為後患。」遂使九江王英布，衡山王吳芮，臨江王共敖，潛於大江之中埋伏，卻著范增、季布、桓楚、於英急催啟行，侍至大江，假以出迎，因而殺之，傳佈中外，只說義帝行到江中，遇風，船覆淹死，以隱前情，庶免天下議論。

　　霸王計較停當，傳令吩咐四人，急在大江伺候，卻修書上義帝曰：

　　西楚霸王臣項籍稽首頓首上言：伏以來命破秦，直抵咸陽，子嬰受首，受正國法，仰尊陛丁為義帝，實為天下主也。然彭城路當南北之衝，乃用武之地，甚非陛下所宜居也。今郴州乃湖南名都，左有洞庭，右有彭蠡，山水秀麗，帝王之都也；請陛下幸臨，以觀天下。今乃聽細人言語，不從所請，致使君臣有相疑之私，輦設阻壺漿之望，遮道來迎，終日稽候，一日之費，何止萬金？為民元首，於心何安？復差千戶項臣上書懇啟，惟速賜裁決下情，不勝激切之至。

　　義帝看罷羽書，與左右商議曰：「項羽屢次差人催並，急如星人，已無人臣之體。若復留連，恐生他變，不若車馬啟行。」義帝即傳令文武大小官員，擇日幸郴州來。只見彭城百姓，遮道伏地，望塵叩首，相聯數百里，或獻茶果，或上歌頌，家家設放香案，盡說：「義帝在此數年，鎮市不擾，鄉村安靜，上下和睦，乃有德之主也！今日遷都，又不知何日再得相見，遂懸望之念！」義帝見百姓戀戀不捨，亦自垂涕。

　　某日，行至大江口，有白魚阻舟，水浪不能前進，船家就將龍舟纜住，只見大風驟起，將桅折作兩段，幸大舟傍岸無事，其夜，帝方寢，只見五色祥雲，罩台龍舟，香風馥鬱，有一派仙樂自天而降，先有二金重玉女入舟中，低言：「啟請陛下，早幸龍宮，受百官朝賀。」帝曰：「我自赴郴州建都，此地非我居也。」金童曰：「龍宮奉上帝敕命，已設御座，專候車駕，文武百官，具朝服於上清門迎接，陛下不可推辭也。」帝曰：「龍宮恐非人世，朕何以居之？」金童曰：「上帝以陛下有君德，宜在高位，因赤帝子當權，福德洪大，陛下當讓此位而居龍宮，以掌水府，會九天列聖，以次推舉，非同小可。陛下請移王步。」帝方欲出龍舟，遙見水光接天，洪濤巨浪，耳聞仙音，不敢登步。趑趄之間，頓然覺來，卻是一夢，舟中更鼓三漏矣。急忙呼左右掌燭詳夢，有近臣奏曰：「適見白魚阻舟，桅被風折，據此夢警，皆非佳兆。陛下大明回舟，再作商議。」帝曰：「不然，車駕已行，大信昭布，如若反覆，則非大體。況大數默定，人不可為，縱有不測，又何懼哉？」不聽近臣之言。