
			　　話說屈元帥見番王父子君臣哭的十分傷慘，早已心中不忍。又聽番王立誓不反，但求不令太子入質，情願遣御弟為質等語，屈帥說：「等聖旨一來再議，請番王暫住數日聽信。」

　　這裡屈帥與霍傅二公商議，請教二公應如何發放。二公道：「據末將看來，番王此番不獨畏威，更兼感德，即番兵番將亦念不殺厚恩。心中感戴，以後斷不致再叛的了。番王父慈子孝，令人可憫。王道順人情，元帥何妨等旨意下來，即留其弟送京為質，放他父子返國，從此他想起此事，也不敢反了，不忍反了。鄙見如此，元帥以為何如？」屈生道：「學生也有此心，所以與二位老將軍商議。」三人所見皆同，大約有益無損，後患決無的了。計算聖旨日內該到，三人談論，天色已晚，廳中擺宴，命各將同飲，一宵易過。

　　次日，屈帥霍傅二公起來升帳坐定，忽見探事軍卒報導：「背本差官已回來了，說有聖旨請元帥接旨。」屈生聞言，吩咐快排香案，率領眾人至轅門外跪接聖旨。不多時，差官到了。先不下馬，將背上聖旨兩手高擎，屈帥與眾跪下參拜後，然後差官下馬，將旨意遞與元帥。元帥手捧聖旨，走上大廳，拆開與眾將一同跪讀：「敬悉一切，恩准納降。至留質之處，准屈帥斟酌辦理。」屈生讀罷上諭，心中歡喜。當將聖旨焚香高供叩拜畢，命人請出番王父子君臣。屈元帥讓坐畢，笑向番王道：「恭喜賢王，如今聖旨已下；著本帥准情酌理辦理。本帥體念賢王之意，欲令太子同賢王返國，留九王爺為質。就是有一件事不放心。」

　　番王聞言異常欣喜，忙問道：「元帥有何事尚不放心？」屈生道：「千斤重擔，本帥一人肩任。萬一數年後賢王又聽人言，興兵報仇，那時豈不連累本帥有罪？這件事不放心。」番王聞言，忙站起來，手指天道：「孤王對天盟誓，若要以後再興兵犯境，死於萬刀之下，子孫滅絕。元帥萬安，從此永不背叛的了。」屈生道：「既然如此，本帥即放你父子君臣回去。丞相順隨本帥進京一走，九王爺這一進京，必有封贈。賢王返國後，可即送九王寶眷前來。」番王一一依允。

　　元帥命人設宴，與番王父子君臣餞行。飲酒中間，屈生又勸誡番王，從此勤政愛民，廢武修文，毋以兵事為急，教化行勝於武功，禮讓興享國自久。番王連連點頭稱善。

　　那先鋒忽然站起身來，向元帥打恭道：「小將有一事奉求，萬乞元帥恩准。」屈生道：「先鋒將軍有事只管說來，再定行止。」哈特堅道：「大國先鋒宋大將軍如此神力，小將已經佩服。所難不妄殺一人，千古少有。小將今日返國，不知何年再見。意欲拜先鋒將軍為師，以後好通音問，以表欽佩之忱，不知可使得否？」索元帥聞言，也接聲道：「小將欲拜元帥為師，也是同哈先鋒一樣意思。聊以報不殺之恩，又表傾心降順之意。」

　　屈生道：「美意應當從命，但我二人有何本領敢為人師，未免有愧。」番王道：「大元帥文武全才，恩威並用，能服人心，直與諸葛孔明無異。宋先鋒勇冠三軍，用心仁慈，好比宋朝曹武惠王，勝於國初常開平多矣。慢說二人拜為恩師，就是孤王也該拜認為師。」說罷，命一帥一先鋒快快行禮。索哈二人登時各人走向屈宋二人面前，跪倒叩頭，口稱：「恩師在上，收下弟子，二人終身感德。此番返國，設立恩師長生祿位牌，朝夕焚香頂禮，頌祝遐齡。」二人拜畢，十分歡喜。復入席痛飲，吃的大醉，方才散席。

　　次早，君臣收拾行李，叩辭元帥諸人返國。元帥親送出城，諸將亦送出城。那番國君臣父子反依依不捨，垂下別淚。元帥又敬他們三杯酒，各人飲畢，這才分別。三軍觀之，無不歎息。昔日仇敵，今日成了師弟，真是惟德足以服人也。

　　這裡元帥不敢耽擱，將關交與霍老將軍，留下一半人馬，其餘馬步三軍，盡數帶領回京。四員小將在前開路，宋梓相陪番相與九王及貢物在後隨行。元帥居中，浩浩蕩蕩直奔京師。經過沿途州縣，官員送迎。元帥軍令森嚴，秋毫無犯。萬民相安，同聲稱贊：「好個元帥，年紀輕輕，立此大功。」那日行至肅州境界，岑杰要告辭，回山覆命。元帥再三苦留一宵，連夜寫了稟啟，交岑爺帶呈夏師。岑杰此番在軍中數月，竟無人知。獨自一人一騎往返，可謂奇人矣。元帥送岑爺去後，一路催軍，行至陝西交界。去省不遠，因未復君命，不敢私歸，只得寫了兩封家信寄去。信內細述一切，一是奉母與妻，一是寄吳公也。

　　語休繁敘，走了月餘，已抵都門。將人馬安插城外，屈生及眾將同回相九王貢物一齊入朝，在午門外候旨。黃門官一見，忙進朝去奏。

　　是日天子登殿，文武朝見畢，黃門官來到殿外跪倒，口尊：「萬歲，今有屈元帥師魯平番得勝，要了降表貢物，並有番國二臣同來進貢，現在午門候旨。」天子聞言，龍顏大悅，傳旨先召屈元帥見駕。黃門官領旨出來，宣諭道：「萬歲有旨，先召屈元帥面聖。」屈元帥領旨，忙進午門，穿過殿庭，來至金鑾殿外品級台前跪倒，口尊：「萬歲在上，小臣屈師魯回朝交旨。」天子一見，忙命進殿。跪至御座前，細問交戰始末原由。屈生明白細奏一遍，天子大喜，隨降旨宣番相番王見駕。二臣見了聖主，細奏：「番王悔罪，納貢獻表稱臣，誓不復反。小臣郝畢超，情願在朝待罪」云云，奏罷，獻上表章與貢禮清單。

　　天子覽畢，見表章寫的十分懇切恭順，進貢珍寶亦豐盛，遂降旨，命光祿寺太常寺備宴。次日筵宴番相，三日後，領了頒賜賞物回國。九王封為順義公，在朝當差，歲給公俸，賜與住宅，留京為質。二人下殿去了。

　　天子復宣召屈生宋梓二人上殿，天子親封屈生為威遠侯，總制陝甘。宋梓封為二等男爵，補授陝安鎮總兵，三日後領宴馳驛赴任。宋梓謝恩，屈師魯跪下陳情：「臣有母年已六旬，家無次丁，寄寓陝西省城。母年老多病，臣求陛下開天地之恩，准臣終養。」奏罷，俯伏金階聽命。

　　天子隨問：「卿娶妻生子否？」屈生細奏娶吳守義之女，現生一子，因家業清貧，由蜀進陝，依外家度日。天子聞奏，降諭道：「屈師魯因母年老家貧，陳情終養，朕不忍拂其孝思，准其歸養。賞食侯俸，在陝西省城支俸。其母徐氏封為一品太夫人，妻吳氏封一品夫人，外賞銀一萬兩，戶部給發，以抵賜宅，准其馳驛前往，欽此。」屈生聞諭，叩謝天恩。天子又道：「卿年力正強，雖告假在陝，如有便於君國民生之事，不時可以奏事。特賜卿敕命，准其隨時陳奏。」屈生遵旨下殿。

　　次日同宋梓領宴。陪宴者，有李太師朱兵部，一時故人相見，說不盡喜悅。屈生當至朱府拜見姨丈母丁夫人，見了面，丁夫人說道：「屈姑爺你好福氣，起初聽見你去出征，愚夫婦十分耽憂，那知姑爺果是文武全才，平了番國，要了降書。如今是封侯掛印，位極人臣，為何要告終養回家，不做總制，難道令堂真是年老多病麼？」

　　屈生道：「姨母大人有所不知，從來急流勇退，見機而作，方可保身。如不知止，只恐求榮反辱，後悔不及。」朱公夫婦點頭道：「不錯，足見賢甥婿胸襟闊大，所見高明，與留侯陶朱公一流人物。」

　　屈生又去謁見李太師與諸位老師，大家請他飲酒，應酬不暇。鬧了數日，才得清淨。戶部銀子已發出，屈生於是置買些京師各樣東西，預備送人。擇了行期，入朝陛辭天子。復召見溫語褒嘉，又賞賜了許多上方珍玩大緞等類。朱公那時調任吏部，設筵與屈生餞行送禮，又寫信與吳公，還有帶去東西。屈生領謝，李太師與諸位老師各有所贈。或對聯，或珍玩，不能細述。