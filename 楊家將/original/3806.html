<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第三十七回　黃瓊女反投宋營　穆桂英破陣救姑</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　黃瓊女反投宋營　穆桂英破陣救姑</font></h4>
			　　卻說黃瓊女回到帳中，自思：「我千里部眾而來，受如此恥辱。曾記得幼年鄧令公作伐，將我許與山後楊業第六子，因鄧令公喪後，停卻此姻。今聞宋軍中楊六使即我夫也，不如將所部投降中朝，以尋舊好，助破番兵，報雪此恥矣。」計議已定，次日，密遣部卒送書信投入馬氏營來。<br>　　馬氏得書，遲疑未決，來見令婆，道知其事。令婆想曰：「我幾忘之矣，昔在河東，確有是議，蓋因鄧令公棄世，一向消息不通。」馬氏曰：「此女昨被我羞辱，今日來降，決非虛誑，令婆可與六郡馬商議。」令婆然其言，入見六使，道知黃瓊女要來歸降，且言曾與結姻一事。六使曰：「不肖幼年亦聞此說，爭奈國家重任在身，非臣子會親之日，還待疹滅北番之後，然後計議。」令婆曰：「汝見差矣，今國家用人之際，彼要來降，欲與汝相認；若阻之，使其生疑，反為不美。今一舉兩得，有何不可？」六使依其議，即修書與來人回信，約定明日黃昏，內應外合舉事。<br>　　來人接書，來見黃瓊女。瓊女看畢，心中大喜。次日，將近黃昏，下令眾軍，整點齊備。忽陣外喊聲大振，金頭馬氏率所部攻入太陰陣。黃瓊女聽知宋兵已到，部眾從中殺出，正遇韓延壽部下大將巡陣黑先鋒來到，與馬氏交兵只一合，被斬於陣內，北兵大溃。黃瓊女與馬氏合兵一處，直殺出北營。比及韓延壽、蕭天佐等部兵來追，卻已離遠了，二人悔恨無及而回。<br>　　且說金頭馬氏帶黃瓊女人軍中見令婆曰：「已得黃瓊女歸降，又勝北番一陣。」令婆大悅，著與六使相見。眾人都來賀喜。次日，宗保入稟曰：「鐘師父指示陣圖，解說出入攻打之路，甚是分明；且道第三日甲子，乃是破陣之日。乞大人奏知聖上，親來監戰，則不肖方好調遣。」六使曰：「汝自去裁度進兵之計，吾自去奏。」宗保退出，來見鐘道士曰：「攻陣何者為先？」鐘曰：「鐵門金鎖陣乃咽喉之地，正宜先破。次則便破膏龍陣。」宗保曰：「可差誰往？」鐘曰：「青龍陣須勞柴太郡，鐵門陣必用穆桂英。」宗保曰：「桂英可行。吾母柴太郡有孕在身，如何破得此堅陣？」鐘曰：「正以孕氣勝之，管取無事。」宗保依教，來見六使，稟知調遣之事。六使曰：「軍令彼安敢違？爭奈大郡有孕，恐有疏虞，如何是好？」宗保曰：「師父道無事，可令孟良助之而行。」六使允之。宗保即下號令，密書破陣計策與之。穆桂英、柴太郡得令，各率精兵三萬，一聲炮響，二支兵鼓噪而進。<br>　　先說穆桂英帶領三萬人馬，吩咐將一萬各提火炮火箭之類，候交鋒之際，炮箭齊發；二萬從九龍谷正北打入，繞出青龍陣後，接應柴太郡之兵。眾人依計而行。穆桂英揚聲吶喊。分左右攻人鐵門金鎖陣。恰遇番帥馬榮，離將台部眾，如天崩地裂。桂英虛退陣營一望之地，賺敵將近，兩馬相交，軍器並舉。二人戰至十數回合，不分勝負。桂英部下，各望甬道齊進。鐵須爪一時迸作，被宋兵放起火箭，盡皆射死。鐵閂、鐵門一十四門精兵來應，宋兵圍繞而進，北軍隊伍亂竄。桂英奮勇前進，大喝一聲，樸刀已下，馬榮頭已落地。宋兵乘勢攻入，殺死番眾不計其數，遂破其堅陣。桂英領兵直出青龍陣後。且看柴太郡如何破陣，有詩為證：<br>　　　　鼓眾麾旗入陣叢，敵兵失算血流紅。<br>　　　　從來聖主多靈助，致使佳人建大功。<br>　　卻說柴太郡率所部三萬，來到青龍陣下，吩咐孟良曰：「依計而行。汝引勁卒一萬，先奪黃河九曲水，從龍腹殺出。吾引大眾打入龍頭，繞出後陣，與穆桂英兵合。」孟良領什先行。郡主分撥已定，喊聲震天，攻進左陣。守將鐵頭太歲引所部離將台，厲聲叫曰：「破陣宋將要來尋死那？」柴郡主縱騎殺進。兩馬相交，鬥經數合，未分勝負。忽陣後一聲炮響，孟良以勁兵從龍腹截出，北兵溃亂。鐵頭太歲復兵來救。柴太郡乘勢進擊。龍須、龍爪十四門精卒齊出。<br>　　柴郡主與孟良前後力戰，不覺日色將暮。郡主鬥力已乏，衝動胎孕，在馬上叫聲：「疼痛難熬！」部下軍士無不失色。霎時間，育一孩子，遂昏倒陣中。鐵頭太歲回馬來捉。忽陣側一彪軍馬，如風雷驅電來到，乃穆桂英也，見郡主危急，努力來救。交馬二合，鐵頭太歲化作一道金光而去，被血氣衝破，桂英拋起飛刀，斬於陣中。番兵大亂，卻被孟良從後殺到，屠剿大半，只走得一分回去。桂英向前救起郡主，以所生孩兒納在懷中，遂破其青龍陣。後人有詩為證：<br>　　　　戰陣才交勢已危，桂英於此顯雄威。<br>　　　　飛刀斬落妖元首，奪取英雄得勝歸。<br>　　桂英已得全勝，回見六使，詳述破陣之事及郡主且得平安。六使大喜，即令郡主入後營歇息，將兒子抱與令婆視之。令婆看罷喜曰：「此兒面貌與兄宗保無異。」遂為取名楊文廣，吩咐溫婆好生看養不題。<br>　　卻說番帥韓延壽輸了二陣，折了人馬，急召椿岩商議。岩曰：「彼縱能戰，決難破我迷魂陣也，他若來時，管教片甲無存。」延壽曰：「將軍亦須用心提備，宋軍中必多精通慣熟之人，萬勿輕視。」岩曰：「自有機變捉他。」言罷，逕與呂軍師商議去了。<br>　　卻說哨馬報入宋營：北兵預防其陣，甚是完固。宗保謂諸將曰：「彼勢已動，正可依次攻打。」乃請鐘道士計議進兵，鐘曰：「再破白虎陣，其外審機而戰。」宗保曰：「誰人可去？」鐘曰：「汝父可建此功。」宗保允諾，人見六使，道知。六使曰：「正須先聲而進，以勵諸將。」宗保退出。<br>　　次日，六使全身貫帶，率騎軍二萬，殺奔北營，攻入白虎陣內。番兵喊聲大振，勢如潮湧。椿岩先登將台，手執紅旗麾動。番帥蘇何慶遂開白虎陣門，率兵迎敵，恰遇楊六使耀武揚威而到。兩馬相交，軍器並舉。二人戰到三十余合，何慶佯輸，勒馬便走。宋兵乘勢殺進。忽將台金鑼響處，黃旗閃開，陡然變成八卦陣，霸貞公主引精兵圍合而來，六使見門路叢雜，進退錯亂，被何慶復兵殺回，困於陣中。六使左衝右突，北兵矢石交攻，不能衝出。<br>　　敗軍急走報知宗保，宗保大恐曰：「此事如之奈何？」即召焦贊謂曰：「汝速領兵五千，從旁道攻入，用石錘打損其鑼，使虎無眼，則不能視，吾自有兵來應。」焦贊發憤去了。又喚過黃瓊女曰：「汝部馬軍五千，從右門攻入，先把黃旗砍倒，使虎無耳，則不能聽，其陣必然溃亂。」瓊女亦領兵而去。又喚穆桂英曰：「汝率勁騎一萬，當中殺入，以救吾父。」桂英慨然而行。宗保分遣已定，自率岳勝、孟良等於對陣接應。<br>　　且說焦贊聽得六使被困，聲震如雷，率兵攻入旁道。正遇番將劉珂鎮守虎眼，見宋兵殺來，下台迎敵，交馬兩合，被贊一刀砍死。焦贊殺散余眾，將二面金鑼打得粉花雪碎，乘勢而進。適見黃瓊女從右門殺來，一刀劈死張熙，截倒黃旗二面，與贊兵合，抄人白虎陣後。蘇何慶見陣勢危迫，慌忙來應，穆桂英當先殺入。二人交鋒不兩合，何慶繞陣而走，桂英拈弓搭箭，一矢正中其項下，何慶墜馬而死。霸貞公主見夫有失，急待來救，不提防陣後黃瓊女一馬殺出，手舞鐵鞭，從背脊打下，霸貞口吐鮮血，單馬走歸本國而去。楊六使聞外面金鼓之聲，料是救兵，從內殺出，正遇焦贊屠番兵就如斬爪切菜，兩下合兵，遂乘勢破了白虎陣。有詩為證：<br>　　　　巍然陣勢巧安排，誰想英雄測破來？<br>　　　　斬將屠兵成敗決，中原誠是有奇才。<br>　　　　六使殺回本陣，宗保等接應而去。<br>　　次日升帳，眾將都來賀喜。六使曰：「彼陣果是奇異，戰至半酣，不知去路。若救兵不至，我命幾休。」宗保曰：「既爹爹破了白虎陣，當乘勢攻其玉皇殿，則他陣易破。」六使曰：「陣內藏機莫測，須仔細辨認，而後進兵。」宗保曰：「孩兒自有分曉。」即請令婆、八娘、九妹人帳中曰：「此一回，敢勞婆婆與二位姑娘一往？」令婆曰：「此為王事，安敢辭卻？」宗保曰：「陣內按有梨山老母，婆婆若去，先要擒捉此人，其他易攻。」令婆得計，卒八娘、九妹前進。宗保又召王貴曰：「叔公可引本部，從正殿打入，接應本陣。」王貴亦領計去了。宗保分遣已定，但等明日交鋒。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>