<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第四十一回　楊延朗暗助糧草　八娘子大戰番兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十一回</br>　　楊延朗暗助糧草　八娘子大戰番兵</font></h4>
			　　卻說八王與十大朝官被困於谷中，憂悶無計。寇準曰：「當辭朝之際，眾人就知有難。如今只得忍耐，徐圖脫去之計。」八王曰：「今糧草將完，援兵未至，倘番兵乘虛而入，何以當之？」孟良曰：「殿下請勿慮，待北兵稍緩提備，小可偷出谷口，回至三關，招取救兵，診此丑虜。」八王依其議，遂按甲不出。<br>　　卻說耶律學古睏了宋臣，與張猛議曰：「我等只堅守於外，彼雖有霸王之勇，不能出矣。」猛曰：「此計極高，但恐中朝知此消息，必有兵來救應。不如乘此機會，奏知娘娘，自提大兵相助，則可成功。」學古曰：「君論誠高。」即遣番兵逕赴幽州，奏知蕭后。<br>　　蕭后聞奏，與群臣商議。耶律休哥奏曰：「既北兵困卻宋臣，此好消息也。娘娘正鬚髮兵應之，以圖中原。」后曰：「近因喪衄而歸，良將已皆凋零，今無保駕先鋒，何以征進？」道未罷，一人應聲而出曰：「小將不才，願保娘娘車駕，剿滅宋人而回。」眾視之，乃木易駙馬也。木易近前奏曰：「臣蒙娘娘厚恩，未酬所志，今願保駕前行。」後大喜曰：「日前台官奏道：『幽州當興，該有扶佐者出。』想應著卿矣。」即下令，封木易為保駕先鋒，率領女真、西番、沙陀、黑水四國人馬共十萬前行。木易受命而出。<br>　　翌日，蕭后車駕離幽州，軍馬浩浩蕩蕩，望九龍飛虎谷進發。不日將近，耶律學古半路迎接，進軍中，拜曰：「賴娘娘洪福，將宋朝十大朝臣困於谷中，近聞糧草將盡，不久可擒。臣恐宋朝發兵來救，特請車駕親行，定取天下。」蕭后大悅曰：「此回若圖得十大朝臣，足可洗先年之恥。」遂以軍馬分作二大營屯紮：耶律學古統女真、西番兵屯正北，木易駙馬統沙陀、黑水軍馬屯西南，作長圍之勢，以困宋兵。學古等承命退出；自去分遣。不題。<br>　　卻說木易軍馬安西南營，是夜，微風不動，星鬥滿天。木易在帳中自思曰：「今十大朝臣困於谷中，北番人馬若是之盛，彼如何得出，救兵雖來，倘糧草已盡，終難保其脫險。」遂心生一計，修下書信一封，縛於箭頭，射入谷內。令其密遣人出山後，贈他糧草幾十車。準備已定，出帳前射進谷中。恰遇孟良拾得，卻是一枝響箭。知有緣故，揭開系書一封，連忙遞與八王觀看。其書曰：<br>　　楊延朗頓首拜知八殿下、十大朝臣列位先生前：茲者北兵甚盛，列位且莫輒離，恐傷鋒鏑無益。不久，當有救兵來到，忍耐，忍耐！今有糧草二十車，於九龍谷正南交付，聊作一月之給，須遣人搬取。此係機密重事，勿誤勿泄。<br>　　八王看罷，不勝之喜，謂寇準曰：「此書楊將軍所報，有糧草於山後相濟。北番全賴此人主兵，決保我等無事。」寇準曰：「既有糧食，當遣人探視。」孟良曰：「小將願往。」八王允行。孟良即率健軍十數人，乘夜來山後緝探，果見糧米二十車，孟良悉取至谷內。八王曰：「糧食且幸有矣，若無救兵來到，終是險阨，汝輩計將安出？」孟良曰：「殿下放心，小可偷出番營，入汴京求救。」八工曰：「汝去極好，亦須仔細。」孟良曰：「小可自有方便。」即辭八王，從山後走出。行將一里之地，被邏騎捉住，孟良力鬥不勝，竟被<img src=/mpf/v/VMQJL.BMP align=absmiddle border=0>縛，來見木先鋒。木易故近前喝之曰：「吾差汝回幽州見公主，有緊關事報知，為何被人捉住？」孟良認詐應曰：「天色未明，走差路徑，致遭其捉。」木易曰：「急去，便來回報。」左右連忙解放去了。<br>　　孟良走出番營，喜曰：「若非楊將軍，今日一命難保。」自思：「欲往三關報知，必須要申奏朝廷，恐日久誤事；莫若去五台山，請楊禪師來援，成功較易。」即抽身逕向五台山來，參見楊和尚。和尚問曰：「汝緣何作番人裝束？」孟良曰：「特有一件緊急事告知師父。深恨蕭太后用詭計，賺十大朝官，困於九龍飛虎谷，十分危急。今奉八大王命，欲往三關取救兵，自思恐日子纏久，有誤大事。五合山去彼咫尺之程，乞師父一行，同扶國難。」楊五郎沉吟半晌，叫聲孟良曰：「我與汝不是冤家，何故屢次相惱？」孟良曰：「小可非為一己之私，亦看本官分上。師父不去，若十大朝臣被害，吾師心上亦難自安。」五郎曰：「本待不去，奈八殿下分上，只得部眾前行。」<br>　　原來五台山近關西地方，出兇頑之徒，但有犯法該死者，逃入寺中為僧，五郎即收用之，故所向無敵也。當日楊和尚點集寺中一千餘人，準備起行。孟良曰：「師父前往，小可再往三關報知本官，同來救援。」五郎應允。孟良即辭下山，星夜到寨中見六使，道知朝官被困之事。六使曰：「我一面興兵赴援，汝急齎表入京奏聞。」孟良得令，帶表星夜赴京，奏知真宗。<br>　　真宗得奏大驚，宣上孟良問曰：「朝臣被困幾時？」孟良曰：「將近一月。得楊延朗以糧食相濟，暫保無虞。今三關兵馬已發，乞陛下再遣將救應。」真宗問廷臣曰：「誰可都兵前行？」道來曇，嚇天霸王楊宗保奏曰：「臣願往救。」真宗大悅，遂命老將呼延贊為監軍，楊宗保為先鋒，點兵五萬征進。宗保受命而退，來無佞府辭令婆出師。令婆曰：「可著八娘、九妹同行。」宗保曰：「得姑娘相助極妙！」是日，眾將整點齊備，孟良為前隊，宗保中隊，呼延贊率大軍隨後，逕望九龍飛虎谷進發。但見：<br>　　　　萬馬叢中軍刀壯，三千隊裡顯英雄。<br>　　哨馬報入蕭后軍中：宋兵長驅而來。蕭后即召耶律學古等議戰。學古奏曰：「娘娘勿憂，我這裡有四國軍馬，何懼宋兵哉！待臣分遣迎戰，必能勝敵。」后曰：「卿宜用心調度，不可造次。」學古領命而出，調來女真國王胡杰，沙陀國大將陳深，西番國駙馬王黑虎，黑水國王王必達，都集帳下，吩咐曰：「明日與宋兵交戰，各人皆須努力向前；若能勝敵，娘娘必有重賞。」胡杰進曰：「總管不必煩心，定要殺盡宋兵，方休戈息甲。」<br>　　道聲未罷，人報宋兵來到。耶律學古即部眾列陣迎敵。遥見旌旗開處，馬上一員勇將，乃是和尚楊五郎，高聲罵道：「誅不盡的遼蠻！好好退去，尚留殘喘；不然，殄滅為齏粉矣。」耶律學古大怒，謂諸將曰：「誰先挫宋人一陣？」女真國王胡杰應聲曰：「待吾斬此匹夫。」即挺槍躍馬，直取五郎。五郎舞斧還戰。兩下吶喊。二人戰上數十合，胡杰力怯，撥馬便走。楊五郎驅兵掩之。北陣王黑虎舞方夭戟，縱騎從中殺來，將頭陀兵分為兩段，遼兵圍裹而進。王必達提斧拍馬，喊聲而進。楊五郎見四下皆是番兵，矢石亂發，衝突不透。<br>　　正在危急之間，忽西南征塵蕩起，鼓角齊鳴，一彪軍馬殺來，乃八娘、九妹、楊宗保也。八娘一騎當先，正遇王必達，兩馬相交，鬥經數台，九妹率兵從旁攻入，必達拋戟逃走，九妹乘勢追之。將近谷口，一將厲聲喝曰：「逆賊早降，免遭屠戮。」乃大將呼延贊，當頭攔住，未經數合，必達被擒。宋兵竟進。孟良殺入北營，正值沙陀國陳深突到，兩馬相交，兵刃才合，孟良大聲喝曰：「敵賊休走！」一斧劈落場中。<br>　　楊宗保見南將連勝番騎，催動後軍追擊。八娘奮勇爭先，迎住胡杰交鋒，拋起紅絨套索，將杰捉於馬上。楊五郎勒馬殺回，部下僧兵戒刀斬落玉黑虎馬腳，掀落陣中，宋兵齊向前擒之。<br>　　耶律學古見勢崩摧，走入營中報蕭后曰：「娘娘速走！宋兵英勇，四國將帥擒剿已盡。」蕭后聽罷，驚得心膽飛裂，撤營單騎逃走，耶律學古與張猛拼死救護而去。後面楊宗保驅兵追擊。<br>　　蕭后正走之間，坡後一軍截出，乃楊六使之兵長驅而來，番兵望見，倒戈逃遁。蕭后仰夭歎曰：「今日是吾當盡，汝眾人善自為計。」言罷，欲拔劍自刎。耶律學古曰：「娘娘勿慌，幽州尚有數十萬雄兵，猶可克敵，只爭颶尺之程，何乃便為自絕之計那？」張猛曰：「娘娘從僻路逃走，吾去阻住敵兵一陣。」蕭后乃止，與耶律學古望邠谷遁去。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>