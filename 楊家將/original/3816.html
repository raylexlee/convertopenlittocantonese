<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第四十七回　束天神大戰宋將　百花女錘打張達</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十七回</br>　　束天神大戰宋將　百花女錘打張達</font></h4>
			　　卻說次日平明，劉閔率兵，揚旗鼓噪而出。對陣束天神大叫曰：「殺敗之將，今日又來尋死耶？」劉閔怒曰：「妖人急退，猶可延生；若執迷下悟，教汝片甲不回。」即舞刀縱馬，直衝西陣，束天神舉方天戟迎戰，二騎才交，天神撥馬而走，劉閔乘勢追擊。<br>　　未及一望之地，天神作動妖法，日月無光，狂風拔木，空中魔君無數殺來。劉閔大驚，措手不及，被天神回馬一戟，刺死陣中。宋兵溃亂，自相踐踏，死者不可勝計。天神又勝一陣，率眾紫困城池。<br>　　宗保又見劉閔戰死，憤怒已甚，即下令整兵，務與敵人決戰。至次日，親引呼延顯、呼延達，開城出戰。對壘束關神排開陣勢，上手汪文，下手汪虎。宗保坐於白驥馬上，早望見番帥生得面如青靛，眼若銅鈴，鬚髮似朱染就，甚是可懼。宗保罵曰：「逆賊作急回兵，饒汝一死；不然，屠汝輩如齏粉矣。」束天神顧問左右：「此人是誰？」汪虎曰：「宋之主帥楊宗保也。」天神曰：「那個先戰，以挫宋人之威？」汪文應聲而出，舉槍躍馬，直奔宋陣。<br>　　宗保激怒，舞槍迎敵。兩下金鼓齊嗚，喊聲大振。戰上數合，宗保奮勇一槍，刺汪文落馬。汪虎見兄被害，大怒曰：「骨肉之仇，如何不報？」舉刀躍馬，奔出陣來。宗保曰：「一發結果此賊。」遂挺槍迎敵。交馬數合，宗保佯輸而走，汪虎趕來。將近陣側，宗保挽弓一矢射去，汪虎應弦而倒。呼延顯見主帥連勝，部眾一擁衝來。兩軍混戰，殺得天昏日慘，地震山搖。有詩為證：<br>　　　　烈烈在旗燦若霞，鼕鼕金鼓急忙撾。<br>　　　　陣前殺氣邊天暗，成敗斯須屬一家。<br>　　正鬥之間，束天神口念邪咒，頃刻乾坤黑暗，走石飛沙，半空中黑煞魔君，各執利刃殺來。宗保驚異，先自退遁。番眾乘勢掩擊，宋兵大敗。呼延顯力戰，與宗保走入城中，束天神部眾擁到，呼延達進退不迭，竟被番人所捉，解進西營，來見元帥殷奇。<br>　　殷奇吩咐，將檻車囚起。下令部落，分門攻擊。束天神進曰：「宋人雖挫一陣，吾眾折去大將汪文、汪虎；只一座雄州尚不能下，倘至中原，如何克敵？如今之計，可令人回本國，再著添兵相助，鼓勇南下，庶可成功矣。」殷奇曰：「汝言正合我意。」即遣騎部回奏李穆王，求添兵馬助陣。王問曰：「近日西南兵勢若何？」騎部曰：「西番部眾雖多，鬥死者亦不少。此時宋兵堅守雄州，師久乏糧，國主若再添兵攻擊，破之必矣。」<br>　　穆王與群臣商議，右丞胡夭張奏曰：「臣有一計，使宋兵首尾不能相顧，自然退去。」穆王同：「卿有何計？」天張曰：「可遣一人，直入森羅國借兵相助，許以和親，彼必悅從。又遣使往黑水國，說以得中原之後，割重鎮相謝，若得二國兵出祁州，以襲其後，卻令三太子起重兵，以攻其前，無有不克矣。」穆王從其計，即時遣使入森羅國，進上金珠，道知和親借兵，以取中原之事。<br>　　國王孟天能與太子孟辛議曰：「西番求援出兵，還當如何？」辛曰：「西番原乃唇齒之邦，既許以和親，理合依允。」王曰：「往年因借北番軍馬，只留得一分回來；只恐宋兵難敵，反惹其禍耳。」辛曰：「今宋朝非往時可比，謀臣勇將，已皆凋落，此回發兵相助西番，必可得志。」國王從之，即令孟辛為帥，提兵四萬前行。時王長女百花公主，勇力過人，武藝精通，奏工要同出兵。王允行。孟辛即日率兵離本國，望祁州征進不題。<br>　　是時，黑水國亦從其約，差大將白聖將，率部兵三萬，從祁州來會。卻說使臣回奏穆王：「二國各許相助，軍馬已望祁州進發。」穆王聞奏大喜曰：「此行定可成功。」便問天張：「誰可再部兵前往？」天張曰：「三太子文武雙全，可押兵相濟。」穆王允奏，遂令三太子統羌落四萬起行。太子領命，率眾離西番，迤儷望雄州而進。但見：<br>　　紅旗開處番兵盛，畫角鳴時部落齊。<br>　　是時、殷元帥每遣邏騎隨路哨探，回報：「三太子兵馬已到，於正西安下大寨，請元帥前往計議。」殷奇聞報，即詣西營。拜見畢，三太子問其交兵如何。奇曰：「兩下征戰，互有勝負。正待太子兵到，再議擒斬宋人之策。」太子曰：「森羅、黑水二國，已各出兵，從祁山來會。候其來齊，便可決戰，務必勝敵。」道未罷，人報二國兵馬已到西關下寨。太子即遣人齎羊酒，前詣軍中賞勞，並令其先出兵以襲雄城。差人送禮物來見二國主帥，道知三太子之命。孟辛受下禮物，吩咐來人：「拜上太子，明日請看我等出兵，先破宋軍，而後取城。」差人領諾回覆不題。<br>　　哨馬報人城中，宗保聽得森羅、黑水二國動兵，問帳下：「誰敢當此軍馬？」呼延顯進曰：「小將願往。」宗保曰：「敵人勢大，須著張達助之。」張達領命。宗保即撥兵二萬與之。呼延顯退出，與張達議曰：「森羅之眾利銳，當何以戰之？」張達曰：「未知蠻兵虛實，來日見陣，當作三路而進。」顯然其議。<br>　　次早，呼延顯以葉武在左，張達在中，自居其中，三路兵一齊出城。但見皂羅旗下，蠻兵漫山塞野而來。主帥孟辛手執鐵錘，腰帶雙刀，高坐於馬上，呼延顯揚聲謂曰：「西番背逆之寇，旦夕不保，汝何故出兵應之？」孟辛怒曰：「宋人殺吾弟金龍太子，今日特來報仇也。」葉武大怒，綽刀縱馬，直搗西陣。盂辛舞錘迎敵。兩下吶喊。二人戰上五十余合，不分勝負。<br>　　忽右營一聲鼓響，白聖將率所部從中攻入，將宋兵衝斷，分作兩截。葉武力戰孟辛不下，百花公主舉雙刀夾擊，葉武部眾披靡。右邊張達奮勇掄槍救護，卻被百花公主放起流星鏽，打中張達胸肛，一命須臾。番兵競進，萬弩齊發。宋軍大敗，死者不計其數。呼延顯身松體便，回馬急走。孟辛等乘勢追擊，直至城壕而止。有詩為證：<br>　　　　番將猙獰馬更雄，勤王效力戰酣中。<br>　　　　垓前已喪斯須命，冤恥於今翳草蓬。<br>　　哨馬報入殷元帥軍中，道知森羅、黑水二國所部，大勝宋兵一陣，斬其戰將二員。殷奇大喜，與三太子議曰：「宋人既敗入城，主帥必激怒，再來交鋒。久聞楊宗保將門之子，武藝精通，若只與鬥武，難決勝負，當用奇兵勝之，則一戰而可成功。」三太子曰：「公有何策破之？」奇曰：「昨觀地勢，此處十五里外，有座大山，名曰金山籠，只有一條小路可入，兩邊盡是高山。若先著重兵埋伏於此，引得敵兵進籠中，絕其歸路，緊緊困之，不消數十日，使宋人盡為餓鬼，而雄州唾手可得也。」三太子曰：「此計雖妙，只恐南人參透不追。」奇曰：「宋人未知虛實，可將營寨移於金山腳下。」分遣已定，殷奇等撤圍而去不題。<br>　　卻說呼延顯回見宗保，道知戰敗，大將張達、葉武戰死。宗保大怒曰：「不戮此蠻類，何面目見天子？」遂下令各將出兵，欲與西番決戰。鄧文進曰：「適報番兵撤圍，移屯金山腳下駐紮，莫非有計？元帥只宜堅守，從長計議，或可勝敵，勿激一時之怒，而忘遠慮耳。」宗保曰：「彼今惟恃一勇之力，有甚見識？諸君但看吾破之。」鄧文不敢再言。次日平明，宗保吩咐呼延顯見頭陣；劉青次陣；鄧文在後，以防孟辛之眾；丘謙守城。分撥已定，自率輕騎居中。<br>　　且說呼延顯揚旗鼓噪，殺奔金山，恰遇番將束天神列陣而待。顯馬上大罵：「逆丑早早回兵，萬事俱休；不然，屠絕汝等，以為宋人報仇也。」天神大怒曰：「黃頭孺子，今日休走。」遂縱馬舉方天干來戰。呼延顯挺槍迎之。兩馬才交，戰未兩合，劉青率精兵從旁攻人，天神佯輸而走，顯等乘勢追之。殷奇見宋兵人陣，跑馬舞刀接戰。楊宗保中軍已到，怒戰殷奇。兵刃才接，奇即勒馬望金山小路逃去。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>