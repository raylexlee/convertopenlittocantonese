<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第三十一回　呼延贊途中遇救　楊郡馬大破遼兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十一回</br>　　呼延贊途中遇救　楊郡馬大破遼兵</font></h4>
			　　卻說楊六使既見孟良，即欲轉回山寨，商議救駕。陳長者進前拜曰：「將軍是誰？願聞姓名。」六使扶起，將其本末道知。長者大喜曰：「久聞盛名，如雷貫耳，今特有緣相會。」因令百花娘子出來拜謝。六使看見，果是好個女子：淡妝素抹，體態端莊；雖然難比西施女，勝卻尋常窈窕娘。焦贊見了，笑聲曰：「孟哥哥，你真沒造化，撞著我們來到。若遲一日，亦得一宵受用矣。」孟良喝曰：「本官在此，休得妄言。」眾人又掩口而笑。百花娘子拜罷六使，進入內去。長者親把杯，遞與六使，意甚慇懃。是夕，眾人依次而坐，盡歡暢飲。天色漸明，楊六使辭長者要行，長者取過白金十兩，以為相謝之資，六使固卻不受，與眾人離了莊所，逕望太行山而來。有詩為證：<br>　　　　愁多不忍醉時別，想極還尋靜處行。<br>　　　　稚遣同衾又分手？不知行路本無情。<br>　　六使行到山下，孟良先遣人入寨中通報，岳勝聞此消息，即引數十騎出半山迎接，恰遇六使，拜於道旁。六使進寨中坐定，眾人齊拜賀畢。岳勝再拜曰：「只因本官得罪，致各人四散而去。今日復得相聚，是我眾人之幸也。」六使曰：「前事饅說。今主上被困魏府，情勢甚緊，可作急準備救駕。」岳勝曰：「主上下以社稷為重，輕信讒佞，要致本官於死地。今幸皇天開眼，留得本官復在。不如只居此處，自稱一國之君，圖取快樂，何以救駕為哉？」六使曰：「我等盡忠報國，留美譽於後世；若占此一方，萬代罵名，只是強徒而已。」岳勝不復敢言，因設慶賀筵席。是日，寨中大吹大擂，眾人酣飲而散。<br>　　次日，六郎遣人去招劉超、張蓋等來到。只有陳林、柴敢未到。岳勝曰：「他二人復歸勝山寨屯集，可著人報知。」六使乃遣劉、張前往。不數日，陳、柴亦率所部來到。時帳下岳勝、焦贊、孟良、陳林、柴敢、劉超、張蓋、管伯、關鈞、王琪、孟得、林鐵槍、宋鐵棒、丘珍、丘謙、陳雄、謝勇、姚鐵旗、董鐵鼓、郎千、郎萬共二十二員指揮使，部下精壯八萬余人。六使曰：「此足以勝敵。」遂先令人赴汴京，報知八王，期約進兵。又著人往楊家渡，知會楊太保。六使分遣已定，剋日點集部將，旗上大書「楊六使魏府救駕」七字，一聲炮響，大軍離了太行山。但見：<br>　　槍刀蕩蕩，劍戟層層。<br>　　時盛夏天氣，南風微起。六使兵馬正行之際，忽報一彪軍到。六使今人探視，卻是楊太保兵至。眾人相見，一同進兵。六使於馬上見軍容可掬，遂口占一絕云：<br>　　　　複合英豪勢更雄，萬山風色送行驄。<br>　　　　此行專為安邦國，說與番人亟避鋒。<br>　　大軍將近澶州界，八王亦部兵四萬來會，入見六使，不勝之喜，六使曰：「茲行非惟救駕，歿滅丑類，平定幽州，在此一舉也。」八王然之，遂駐紮澶州城中。次日，六使召岳勝謂曰：「主上被圍已久。汝充前鋒亟進，衝開一陣，使番將先挫銳氣。」岳勝領命去了。又喚孟良與焦贊曰：「汝二人率劉、張、陳、柴等各部兵二萬，分左右翼，攻入敵之中軍，須用力戰。吾引後軍繼進，必獲全勝。」孟良等亦部兵而去。六使分遣已定，與八王議曰：「臣與殿下，率精兵後應，諸將必能成功矣。」八王曰：「郡馬真乃舉足能定亂也。」六使辭不敢當。<br>　　次日，兵行之際，忽正北征塵蔽天，一彪人馬來到。岳勝舞刀衝開其陣，番將劉河不能抵敵，大敗而去。宋軍奪得囚車，送六使軍中。車內不是別人，乃是保駕將軍呼延贊也。六使連忙打開放出，拜曰：「天教相遇，不然，竟遭俘虜矣。」贊曰：「老將被捉之時，屢欲報知主上，來取足下。爭奈軍情嚴密，弗能達意。若今日不是郡馬相救，幾喪殘生。」六使大喜，引見八王。八王曰：「此天子洪福也，故使將軍遇救。」六使下令諸將，兼程而進。是時，真宗在魏府，與眾臣懸望救援消息，音問不通。城中糧草將盡，臣下皆宰馬而食。番兵攻圍緊急，勢已危急。<br>　　卻說劉呵敗回，見蕭天佐，稱中朝救駕兵到，搶去了呼延贊。蕭天佐大驚，即遣人哨探是那一路救兵。哨馬回報曰：「旗上大書楊家部號，來得甚是兇猛。蕭天佐下令各營，俱要整兵迎戰。分遣未定，前隊岳勝軍馬，漫山塞野而來。<br>　　番將耶律慶列陣先戰。岳勝大罵：「天兵已到，丑賊尚不遠遁，是欲自促其亡乎？」耶律慶怒曰：「宋朝君臣已困死一半，汝來亦就屠戮耳。」岳勝拍馬舞刀，殺進北陣。耶律慶舉槍迎之。兩馬相交，戰上數合，番兵圍裹將來。孟良、焦贊分左右翼攻入。番將麻哩喇虎舉方天戟繞出助戰，正迎著孟良，兩馬交鋒。陳林、柴敢率勁兵從旁殺進。是時南北鏖戰，金鼓連天。焦贊戰得激烈，提利刃，橫衝北營，如入無人之境，恰遇番將劉坷來到，交馬只一合，被贊斬落馬下。宋騎競進，萬弩齊發，北兵陣勢挫動。<br>　　蕭天佐奮勇來戰，楊大保一箭射落馬下。土金秀望見，殺出救之而去。耶律慶料不能勝，刺斜殺出。岳勝乘力追近前，一刀揮為兩段。麻哩喇虎溃圍逃走，被劉超、張蓋用絆索纏倒其馬，向前捉住。師蓋正待來救，郎千、郎萬殺到，將其生擒於馬上。孟良直突進東門。敵樓望見城下鏖戰，節度使李明、王全節開門接應夾攻。北兵倒旗棄甲，如風捲落葉而走。宋兵長驅追擊，殺得屍橫山積，血流成渠。蕭天佐與土金秀率殘騎，垂首喪氣，漏夜走回幽州去了。宋兵奪其營寨，掠得牛馬輜重無算。<br>　　蓋此戰成功有三機焉：一者，番人攻圍已久，志意懈怠；二者，不意六郎尚在，兵勢先奪其心；三者，宋兵新來，銳氣正盛，且又攻其弗備也。後人有詩贊曰：<br>　　　　宋運興隆啟聖明，英雄效命發長征。<br>　　　　番人棄甲拋戈遁，方顯楊家救駕兵。<br>　　時八王單馬先人城中，見真宗稱賀曰：「賴陛下洪福，已取得楊六使救兵來到，殺得番眾殘戈敗將而去。」真奈曰：「朕脫此難，卿之功也。」令宣進楊六使，拜伏御前。帝曰：「卿因誤犯前罪，特悉赦之。今有救駕大功，朕決不負汝。」六使頓首奏曰：「機會難得，宜乘陛下車駕在此，威風百倍，臣率所部，直搗幽州，取蕭后地圖以獻，永息邊患。此千載之盛舉，乞准臣奏。」帝曰：「卿言甚善，奈車駕久出，壯士疲困，須待回朝議之。」六使退出回營，以所捉番將，盡行梟首號令不題。<br>　　次日，帝以代州節度使楊光美為魏州留守，下令各營，班師回汴。軍士得令，無不歡躍。文武擁護車駕離魏州，望大梁而回。但見：<br>　　旌旗動處黃龍舞，畫角鳴時白晝聞。<br>　　大軍一路無詞，不日到汴京，車駕進入皇城。翌日設朝，群臣朝賀畢。真宗以扈從文武久困魏州，各賞齎有差。宣六使入殿前，親慰甚厚，因謂之曰：「三關賴卿以安，可統所部，仍鎮其處，使北番不敢甫下，是為社稷捍蔽。」六使奏曰：「臣正待再往佳山寨，招募雄勇，以圖伐遼之計，未得聖旨。既陛下允臣立功，即便前行。」真宗大悅，加封六使為三關都巡節度使，旨敕一道，斬伐自由。六使拜受命。帝於便殿設宴，犒賞救駕將士，君臣盡歡而散。<br>　　六使逕來無佞府，拜辭令婆起行。有子楊宗保，年紀一十三歲；欲隨父往三關。六使曰：「那佳山寨乃苦寒地方，去則無益，不如侍奉令婆，待汝成丁，即來取汝。」宗保乃止。六使辭別府中，與岳勝、孟良等率軍馬望三關進發。有詩為證：<br>　　　　大將征場得勝回，旌旗雲擁後軍催。<br>　　　　須知此去存威望，逕使皇家詔旨來。<br>　　三軍一路無詞，不日來到佳山寨。六使入舊營中坐定，眾人參見畢，乃下令修整營柵，築造關隘。分遣岳勝等為十二團練，各領所部，整點槍刀衣甲聽令。自是三關仍前興旺。六使每遣邏騎緝探北番消息，與諸將日議征進之計。不題。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>