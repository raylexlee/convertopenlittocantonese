<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第五十回　楊宗保平定西夏　十二婦得勝回朝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十回</br>　　楊宗保平定西夏　十二婦得勝回朝</font></h4>
			　　卻說金花公主來到城外，正遇宋女將楊九妹，兩陣對圓。公主謂曰：「宋兵不識時勢，深入吾地，作急退去，免遭屠戮。」九妹怒曰：「該死之賊1猶不納降，尚敢來爭鋒那？」即舞刀躍馬，殺奔番陣。公主舉槍迎戰。兩騎相交，鬥經數合，九妹刀法漸亂，敗陣而走。公主奮勇追來，城上喊聲大振。楊七姐看見公主追逼九妹，緊急挽弓，一矢射去，可憐金花一命歸冥。宋兵竟進。番眾死者無數，只走得一半入城，報知穆王金花公主被射死陣前。穆王槍惶無計，寢食俱廢。<br>　　越二日，宋兵攻城危急，武將張榮奏曰：「主公勿憂。城中兵馬尚有四萬，糧草可應一年；且宋兵雖盛，遠來運餉不給。臣願率所部出城一戰，若使能退，乃主上之福；若不能勝，君臣嬰城而守，亦長計也。」王允奏，即令張榮出兵。張榮，羌落人，極有勇力，使一柄大桿刀，上陣如飛，軍中號為「鐵臂將」。是日領了主命，次早率眾二萬，出城迎戰。<br>　　南陣中一員女將，當先出馬，乃單陽公主也，大叫：「番蠻尚不獻城，猶來抗敵那？」張榮更不打活，舞刀縱騎來迎。兩馬相交，戰未數合，張榮佯輸，繞城而走。單陽公主盡力追之。張榮較其來近，轉身一刀劈下。公主眼快，側身躲過，其馬跌倒在地。卻得杜夫人連忙撇起飛刀，看準張榮砍去，中其左肋，死於馬下，番兵被殺死無數，乞降之聲，震動原野。此真見楊家女將互相救應之能也。有詩為證：<br>　　　　城下英雄勢力爭，一時失算倒前征。<br>　　　　敵人莫保須臾死，方顯楊門互救兵。<br>　　卻說番眾於城上望見張榮戰死，報入城中。穆王憂憤無地，欲為自盡之計。左丞柯自仙奏曰：「宋君寬仁大度，降者無不膺爵，抗者自取滅戮。今宋兵堅屯城下，成敗已分，主公何不適使納降，獻上圖籍，遞年惟出貢物，尚不失為一國之主，此則大計也。如何效取兒女子態，自經溝瀆，以取笑於外人乎？乞我主審焉。」穆王沉吟半晌，乃曰：「宋運當隆，依卿所奏。」即令城上豎起降旗。次日，遣人資納降文書，詣宋營投進。<br>　　周夫人正坐帳中，與眾人商議西番納降之事，忽人報：番王遣使來議投降。楊宗保令喚入。使臣進帳前，道知其主納款之意。宗保猶豫未決。鄧文進曰：「西番乃遇荒之地，無用所在，眾類頑皮，難供使令；元帥正宜允其降，以彰聖上柔遠人之德也。」周夫人然其議，批回來書，與使臣回奏穆王。<br>　　穆王君巨大喜。次日，親率文武，開城迎接。楊宗保先進，見西番君臣拜伏道旁。宗保敬他一國之主，扶起，並轡入宮中。部落各各香花燈燭迎候。穆王端立於庭階請罪。宗保曰：「吾天子仁愛國君，今既歸降，若使傾心無二，必不失舊封矣。」穆王稱謝。<br>　　是日，宮中大開筵宴。周夫人率十二員女將並都尉繼入。穆王拜見畢，周夫人慰諭亦厚。眾將依次而坐，宮中大吹大擂，番官進食，番婦進樂，眾人盡歡而飲，夜深乃散。宗保安營於城裡，周夫人等屯紮於城外。<br>　　又越數日，傍境皆寧，宗保乃議班師，報於各營寨知道。眾軍得令，準備起行。穆王送宗保真犀帶二條，珍珠奇異之物無數。宗保只受其帶，余物留以進主。乃以陣上所捉將帥，俱令送還，惟有百花公主解人中原。是日，中軍離了連州，西番君臣送出十里之外而別。班師將士分作前後隊而回，軍威大振，四海欽服。有詞一篇為證：<br>　　蓋聞天時不如地利，地利不如人和。兵乃兇器，戰為逆德，聖人之所不談，戈舜弗忍於用。茲者西番播亂，兵甲擾雄州之境；皇上震怒，旌旗出汴城之師，征雲冉冉，殺氣騰騰。連環寨壘，如山嶽之勢；輜重器械，猶魚鱗之多。金鼓鳴聲，車箱匝地，六師奮力以前，三軍鼓勇而鬥。金山一戰，核下遭圍。敬烈閨中之寡婦，敢膺間外之重權。周女帥，運籌算於帷幄。楊七姐，破堅陣於山前。斬將麾旗，獨羨單陽公主。呼風喚雨，最雄杜氏夫人。馬賽英，有爭先縛捉之能。耿金花，多救應砍所之力。運雙刀，黃瓊女軍中獨勝。開的矢，董月娥塞下無雙。鄒蘭秀，槍法取番人之首。重陽女，飛刀梟敵將之頭。孟四娘，英雄莫及。楊秋菊，氣勢超群。穆氏桂英，施百步穿楊之箭。八娘、九妹，懷圖王霸業之機。天生豪傑，地聚精靈。干戈西指，束天神倒旗喪命；貔貅齊進，殷元帥跌馬亡身。屠部落，如殘雲迅掃；斬蠻丑，如病葉辭柯。番王納款，邊境爭迎。班師唱楊柳之哥聲，回旅敲金鞍之響鐙。於戲盛哉！宋運休明，名播萬方之威武；楊門奮勇，世稱千載之英雄。<br>　　行程數日，已望汴京不遠。宋之君臣預聞捷音，帝先著柴王一班文臣出郭迎接。宗保望柴玉來到，下馬候問。柴玉近前，手攜上馬，並轡人城。<br>　　翌日，乃朝見真宗。真宗面慰之曰：「卿為朕遠涉風塵，成功不易。」宗保頓首奏曰：「臣賴陛下洪福，平定西番，已取圖輿以歸，屬州十四，縣二百，戶口一萬八千，租賦四百石，珍奇異物三十余車。」帝顏大悅，以所獻俘俱發無佞府處置。因謂侍臣曰：「楊門女將，俱有功於朝廷，朕當論功升賞，以旌其忠。」柴玉曰：「此國家之盛典，理合頒行。」<br>　　帝遂下敕，加封楊宗保上柱國大將軍，呼延顯等俱封典禁節度使，周夫人封忠國副將軍，八娘、九妹等俱封翊運副將軍。井令有司於內庭設大宴，犒賞征西將士。詔旨既下，楊宗保等再拜受命。是日，依班列坐，君臣盡歡而散。<br>　　次日，宗保謝恩回無佞府，與周夫人等參見令婆。令婆不勝歡喜，遂以百花公主配與楊文廣為室。時文廣一十五歲也。令婆吩咐設慶賀筵席，與眾媳婦解甲。眾婦依次坐飲，至夜分乃散。惟有令婆恩典，宣待楊文廣征服南方，而後受封也。<br>　　自是，四方寧靖，海不揚波，宋室太平可望矣。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>