<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第四十八回　楊宗保困陷金山　周夫人力主救兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十八回</br>　　楊宗保困陷金山　周夫人力主救兵</font></h4>
			　　卻說宋兵各要爭功，如潮湧而進。鄧文在後看見，亟向前諫曰：「賊兵不作妖法，見陣輒輸，必有埋伏，且此處離城已遠，元帥不速回去，必遭其計。」宗保曰：「兵貴神速，正直長驅而進，掩番兵之不備，則一鼓可成擒也。縱有伏兵，何足懼哉？」眾軍聽罷，皆勇增百倍。趕近山腳，番人遺下輜重衣甲無數，宋兵不疑，一直追入籠中。<br>　　日已將晡，俄而，聽得信炮一聲響亮，江蛟伏兵齊起，截住籠口。後軍報知宗保，宗保大驚曰：「不信忠言，果中其計。」即令眾將力戰殺出。呼延顯、鄧文當先殺出，山頂番兵木石矢箭，一齊亂發，宋軍傷死無數，不能得出。待至山後，卻是絕路，正是：<br>　　只因誤中奸人計，致使英雄一月災。<br>　　宗保與眾人被困谷中，心中惶惶。鄧文曰：「番眾堅守谷口，縱有羽翼，難以飛脫；只得忍耐，以圖出計。」宗保曰：「地理不熟而隱機階。雄州些須人馬，猶慮不保。」文曰：「丘都監聞我等被困，彼必堅守，想亦無失。只是此中糧草乏絕，恐無救濟。」宗保曰：「朝廷倚我為泰山之重，既被香兵所困，諸公可思一良策，以為保全之計。」呼延顯曰：「今應州軍馬雄盛，可令人密往求救，方解此厄。」鄧文曰：「應州賊人往來之地，難以求應；莫若逕入汴京奏知，大軍一到，足為番眾之敵也。」宗保曰：「番營嚴密，但未知誰可前往？」道來罷，一人進曰：「小可願往。」眾視之，乃是劉青，小名劉招子，凡事敢為，軍中號為「劉大膽」。宗保曰：「汝有何計出番營？」劉青曰：「元帥不聞孟嘗君門下有雞鳴狗盜之客乎？小可能潛形出去。」宗保大喜，即修下求救文書付之。<br>　　劉青靠黃昏左側，秘密出籠原，望見番兵雲屯霧集圍守，遂變成一青犬，跑出營來。番人只道營中所畜，並無疑防。劉青得出堅壁。日已沉西，正值番眾野地聚食。劉青走進糧草寨邊，堆積猶如邱山，遂心生一計：取過火石，用硫磺燄硝引著，投於糧草屯裡。夜風正作，一伏時，煙燄漲天，滿屯通著。番人望見糧草被火，亟報知主帥來救，四下慌亂。劉青偷一匹快馬，星夜往汴京去了。有詩為證：<br>　　　　困陷金山戰陣摧，劉青勇敢有謀為。<br>　　　　先教糧草成煙燼，又得番營駿馬回。<br>　　殷奇令部落救滅其火，糧草已燒去一半，方知宋兵有人出營，追悔無及。因下令曉夜巡軍提防。<br>　　且說劉青不數日來到沛京，先報知樞密院。次日，近臣奏知：「邊廷帥將全軍遭困，乞救兵相援。」真宗聞奏，大驚曰：「番人是誰主兵，有此奇異？」因宣劉青入殿前問之。劉青奏曰：「往日與西番交兵，互有勝負。近來連損大將數員，元帥激怒而戰。不意番人預埋伏於金山籠，引我軍入伏中，遂遭其圍困。且雄州聲勢甚急，我軍糧草俱絕。乞陛下早遣援兵，庶不誤事。」帝聞奏乃曰：「卿且退，待朕與群臣商議。」劉青謝恩而出。<br>　　帝問群臣：「誰可部兵前行？」柴玉奏曰：「沿邊帥將，只好看守本境，難以調遣。陛下必須出榜文於部門，招募諸將中有武勇智謀超群者，充元帥、先鋒之職，領兵前往。」帝允奏，即令學士院草榜張掛各門不題。<br>　　卻說劉青投進無佞府，報與令婆，說知宗保被困之事。令婆大驚，問曰：「汝曾奏知聖上否？」青曰：「已先奏知，然後來見令婆。」令婆曰：「主上何日發兵救應？」青曰：「柴駙馬奏道，朝廷無甚良將，不堪此行，即令出榜文，招募新將，部兵前往。」令婆乃頓足哭曰：「救兵如救火。吾孫遭困陣中，度日如年，若待臨時招募，得知有人來應募否？若使再延一月，宗保性命休矣！」言罷號慟不止。<br>　　是時，穆桂英、八娘、九妹等聞知，都出堂上探問因由。令婆收淚，道知宗保全軍被團之事。桂英曰：「此係朝廷大事，何不令人奏知朝廷，乞發救兵？」令婆曰：「國無良將，欲待臨時招募，以充此行。我恐槽延誤事，故此惱悶耳。」桂英曰：「令婆勿優，小妾當部兵救之。」令婆曰：」汝一人如何去得？」八娘、九妹曰：「女孩兒二人願相助同往。」令婆未應。<br>　　堂前十二寡婦－－周夫人（楊淵平妻，最有智識）、黃瓊女（六使之妻，好使雙刀）、單陽公主（蕭后之女）、楊七姐（六使之女，尚未納婚）、杜夫人（楊延嗣之妻，十二婦中，惟此一人乃天上麓星降世，幼受九華仙人秘法，會藏兵接刃之術，武藝出眾，使三口飛刀，百發百中，楊府內外之人，莫不尊敬之）、馬賽英（楊延德之妻，善使九股練索）、耿金花（小名耿娘子，延定之妻，好用大刀）、董月娥（楊延輝之妻，目力精銳，乃有百步穿楊之能）、鄒蘭秀（延定次妻，極善槍法）、孟四娘（太原孟令公養女，為淵平次妻，有力善戰，軍中呼為孟四娘）、重陽女（亦六使之妻，善使雙刀）、楊秋菊（楊宗保之妹，武藝高強，箭法更精）－－一齊近前請行。周夫人曰：「既姪兒有難，憑我等眾人武藝，一者為朝廷出力，二者省令婆煩惱，定要救回宗保也。」令婆喜曰：「我觀汝等並力同心，實堪此行。」即吩咐速準備槍刀衣甲俟候：八娘、九妹等自去整點。不題。<br>　　卻說令婆次早入朝奏曰：「臣妾媳婦等，聞宗保被困，各要部兵前往救應，與朝廷建功，乞陛下允臣妾所奏。」帝問群臣，柴玉進曰：「臣慮無人應募，正欲請命是事。陛下允其奏，管教成功在即。」帝大悅曰：「令婆若能為朕分憂，救回元帥，當勒名金石，以表楊門之功。」令婆謝恩。帝親賜金厄一對。乃下敕，封楊淵平之妻周氏授上將軍之職，部領精兵五萬，前往救應。<br>　　敕旨既下，周夫人等已各整備完全，都出堂前，辭別令婆起行。令婆曰：「軍情緊急，汝眾人當倍道而進。番蠻性頑，著知救兵來到，必要乘勢趕來，各宜用心，勿負主上之命。今宗保被困已久，須預遣人報知，以安其心。只此叮嚀，各宜牢記。」周夫人領命。<br>　　即日飲罷餞酒，一聲炮響，十二員女將齊齊出府，各執一樣兵器，端坐於馬上，英英凜凜，白皂旗下，軍威百倍。宋真宗與文武在城樓上觀望，顧謂侍臣曰：「朕今日視楊家女將出兵，軍前銳氣，勝如邊將遠矣，此一回管取克敵。」柴玉曰：「誠如陛下所言。」是日君臣各散。<br>　　只說周夫人等軍馬離汁京，以劉青為前哨，浩浩蕩蕩，望雄州進發。時值二月天氣，風和日暖。但見：<br>　　　　馬似飛龍乘紫霧，人如猛虎逐長風。<br>　　　　杏花撲鼻行驄穩，野水清流急濟中。<br>　　宋兵進發數日，望雄州不遠，劉青曰：「近城便是森羅、黑水二國營寨，夫人只好於此屯住，徐議交鋒。」周夫人然其言，下令分作三營：著重陽女、九妹、楊七姐、黃瓊女、單陽公主五人，率兵二萬，屯左壁；楊八娘、杜夫人、馬賽英、耿金花四人，率兵二萬，屯右壁；自與穆桂英、董月娥、鄒蘭秀、孟四娘部兵一萬，屯中壁。吩咐眾人，交兵之際，互相救應。重陽女等得令，各部兵分屯。不題。<br>　　卻說消息傳入三太子寨中，三太子曰：「若使救兵緩來十日，宋將皆已授首，雄州破在旦夕。」即召殷奇商議迎敵之策。奇曰：「哨馬報說，宋人皆是女將主兵，此國無良將可知矣。今彼分作三大營寨屯紮，若只攻一處，則兩處兵必來救應。須分兵前後，令孟辛同白聖將先戰，審其行兵動靜，然後以計破之可也。」三太子然其言，即發帖文報知孟辛等。孟辛得令，歡然領諾，整點軍馬齊備。<br>　　次日天明，於平川曠野列陣邀戰。宋左營九妹、楊七狙出迎。紅旗開處，九妹馬上指敵將而罵曰：「胡蠻好好退兵，饒汝一死；不然，誅滅無遺。」孟辛大怒，即驟馬舞鐵錘來戰。九妹舞刀來迎。兩馬相交，二人戰上數合，孟辛佯輸而走，九妹驅兵趕進。百花公主率輕騎從旁截出，與九妹接戰數合，百花又敗。九妹不捨，勒騎追之。公主較其來近，取出流星錘，轉身一放，正中九妹坐馬，其馬負痛，掀跌九妹於陣中。百花公主正待揮刀砍下，不提防楊七姐一矢射中百花公主左臂，翻落馬下，宋兵競前捉之。孟辛奮力來救，劉青率部軍繞進，森羅國兵大敗，孟辛單馬走投白聖將營中去了。楊九妹等乃收軍還營。眾人解百花公主人中營見周夫人。夫人曰：「且將檻車囚起，以候回軍發落。」軍校得令，將百花公主檻囚不題。<br>　　忽報黑水國部落索戰。周夫人召集二營商議，因間：「誰出兵迎敵？」重陽女應聲曰：「小將願往。」周夫人曰：「更得一人副之為美。」穆桂英進曰：「妾身相助出敵。」夫人大悅，付兵一萬與二人前往。重陽女得令，與桂英部兵揚旗而出，列陣搦戰。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>