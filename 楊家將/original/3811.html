<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第四十二回　楊郡馬議取北境　重陽女大鬧幽州</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十二回</br>　　楊郡馬議取北境　重陽女大鬧幽州</font></h4>
			　　卻說楊六使鼓勇殺來，張猛縱馬再戰，未及數合，被六使一槍刺死。部下番兵，為三關壯勇屠戮殆盡。宗保軍馬趕到，合兵一處，會議要乘勢趕去。適木易一騎飛到，叫曰：「吾弟須調回人馬，救取谷中朝臣。幽州精兵尚多，待我殺回，內中取事，一舉可定。」六使然其言，即放木易軍馬殺過，部眾攻入谷中。<br>　　時韓君粥聽知北軍戰敗，撒圍奔走。孟良拍馬當先，正遇著敵將，兩騎相交，一斧砍為兩段。谷中嶽勝、焦贊等乘勢殺出，番兵死者不可勝數，遂救了十大朝臣。此一回北兵敗衄，折去四國人馬共十二萬，丟棄輜重牛馬無算，屍橫散亂，血滿長川。有詩為證：<br>　　　　北兵敗衄屍交橫，斷戟殘戈日半晾。<br>　　　　過客莫言當日事，馬蹄余血下荒墳。<br>　　楊六使調集軍馬，人人各上其功，六使下令，將所擒番兵，盡行斬首號令訖。八王等稱賀曰：「若非郡馬救援，非惟朝臣不保，且損聖上威望也。」六使曰：「聖上正以殿下被困，憂愁累日，特遣呼將軍與小兒部兵救應。已賴洪福，殺得他垂首喪氣而去。」八王曰：「間外之事，君命有所不受。蕭后屢為邊患，可乘破竹之勢，直搗幽州，取輿圖而歸，誠乃大機會也。」六使曰：「殿下不言，小可正待稟知。四兄曾道，幽州精兵尚多，彼今內中取事。正宜發兵應之，管教成功也。」八王曰：「但憑尊意行之，朝廷重事，我當承受。」六使乃下令喚過岳勝、盂良、焦贊部兵先進，八娘、九妹、楊宗保為前後救應，呼延贊保朝臣為監軍。分遣已定，岳勝等率兵長驅而進。<br>　　是時，蕭后走歸幽州，憂憤無計。耶律休哥進曰：「勝敗兵家之常，娘娘不必憂慮。城中糧草，有十餘年之積；精兵猛將，不下數十萬。宋軍若退則止；倘再來侵擾，當與決一雌雄，成敗未可知矣。」后曰：「四國之兵，喪將盡矣，尚何望克敵哉？不如納降，以救一方生命。」張丞相曰：「娘娘何因此一敗而自倒志氣哉？大遼自晉朝以來，中原仰懼；今雖一時挫衄，猶足稱霸。待宋兵再來，臣等背城一戰，管取報仇。」道未罷，入報木易駙馬殺回。<br>　　後宣入問曰：「我正慮駙馬被宋人所襲，何以後來？」木易奏曰：「臣屯西南營，困住十大朝官。比聞北兵戰敗，待出兵救之，谷中宋軍殺出，那時娘娘車駕已離正營，臣力戰宋兵，致在後也。」后曰：「宋兵聲勢何如？」木易奏曰：「近聞得要來圍困幽州，娘娘須提備之。」忽哨馬入報：「宋兵雲屯霧集，將幽州城圍繞三匝，水泄不通，乞娘娘作急定奪。」蕭后失色。木易曰：「娘娘勿慮，憑臣等一派軍將，定將宋兵殺退。」后曰：「卿等用心迎戰，不宜造次。」木易領命而退。<br>　　話分兩頭。卻說河東莊令公有一女，號稱重陽女，蓋因九月初九日誕生，故取是名。幼有勇力，武藝精通。曾許嫁與楊六使，奈緣兵戈阻道，耽擱親事。及聞十大朝官校園，就舉兵來救，且尋；日約。當下兵行之際，哨報：楊六使殺退了番兵，攻圍幽州未下。重陽女聽罷大喜曰：「得此好機會，見夫君必矣。」即率所部詣宋營，令人報知六使。六使猛省曰：「此事吾亦記得，值國事倥傯，音問不通，今既部兵來應，還當迎接。」遂令岳勝出軍前迎候。<br>　　重陽女輕身入帳中相見，六使不勝之喜。二人各訴往事，極盡繾綣。六使曰：「戎事未寧，待回見令婆，而後講禮。」重陽女曰：「我初進，來立功績，欲乘此機，暗投於蕭后，內應外合，以成其事。郡馬肯許否？」六使曰：「賢妻若能用心，成敗在此一舉也，有何不可？」重陽女欣然領所部一萬，衝開南陣，岳勝、孟良等虛作退遁之狀。重陽女直至城下，高叫開城。<br>　　守城軍報人城中：「有一女將，殺開南陣，特來救應。」蕭后聞報，即與文武登敵樓觀望，見旗上大書「河東重陽女」，正在城下追殺宋兵。後輒令耶律學古開門接應。重陽女逕入城中，參見蕭后曰：「臣乃太原莊令公之女。劉主深恨宋君見伐，遣小將相助，共取天下。」後大喜曰：「汝主劉鈞若肯同心破宋，誓與平分中原。」遂令設宴於毆庭，款待來將。酒至半酣，重陽女起奏曰：「宋兵圍城緊急，臣率所部擒之，以為初見微功。」後允奏。重陽女謝宴退出。楊四郎自思：「重陽女曾許嫁吾弟為親，豈有來助番邦之理？內中必有緣故。」乃奏蕭后曰：「臣部精兵，前助重陽女伐宋。」后曰：「得駙馬同行尤好。」<br>　　木易領命；出軍中與重陽女商議進兵。重陽女曰：「宋兵雖眾，破之亦易。駙馬出北門先戰，我引兵繼之。」木易駙馬笑曰：「依你所行，則幽州一戰可破矣。」重陽女愕然曰：「駙馬何出此言？」木易曰：「休得相瞞，事同一家。」因將其本末逐一道知。重陽女喜曰：「本為郡馬成此謀也，得君之濟，何患不克？」亦將其來意說知。四郎曰：「事宜機密。蕭后駕下精勇者多，須除去牙爪，然後方可進兵。」重陽女曰：「君有何計去之？」四郎曰：「明日出兵，令上萬戶、下萬戶、樂義、樂信等見初陣，汝率所部，先斬此四人，遂引宋兵乘勢殺入，唾手可取此城。」重陽女大然其言，先自準備出兵。木易下令上萬戶、樂義領兵先戰。<br>　　上萬戶得令，次日平明，一聲炮響，部兵揚旗而出。恰遇宋將岳勝喝曰：「守死之寇，尚不早降何待？」上萬戶罵曰：「汝等深入吾地，死在旦夕，尚來誇大言乎？」即舞刀躍馬，直取岳勝。岳勝舉刀迎之。二騎相交，戰不兩合，下萬戶、樂義、樂信從旁攻人。岳勝抵敵不過，拍馬退走。番兵乘勢而出。重陽女部騎後進，大喝：「遼眾緩走！」手起一刀，斬樂信於馬下。樂義大驚，措手不及，岳勝回馬，揮為兩段。孟良、焦贊率兵掩來，喊聲大振，上萬戶被孟良所殺，下萬戶為亂騎踏死。重陽女當先殺入，宋軍隨後繼進，幽州城中，四下鼎沸。內官報入宮中，蕭后聽得，自思：「吾為一國君後，若被擒獲，羞辱無地；不如自盡，以免玷污。」逕走入後殿，解下戲龍縧，自縊而死；正是：<br>　　　　可憐番國蕭君後，今日宮中自縊亡。<br>　　是時，楊延朗進入禁宮，恰遇瓊娥公主走出曰：「駙馬快走！娘娘已自吊死，四下皆敵兵矣。」延朗曰：「公主勿慌。我乃楊令公第四子，詐名木易。蒙汝厚恩，決無相傷。」公主聽罷，即跪告曰：「妾之性命，惟君處置。」延朗曰：「公主若肯隨我回中原，即便同行；不然，難以強請。」公主曰：「國破家亡，駙馬肯念伉儷之情，帶妾同去，豈有不從？」延朗大喜，即令收拾金珠羅翠，裝作幾車，當先殺出。正遇耶律學古走入殿庭，木易厲聲曰：「逆賊休走！」學古不曾提防，被延朗一刀斬之。耶律休哥聽知宋兵入城，削淨鬚髮，從後門越城逃走去了。<br>　　只說楊六使親提上卒入城，掃淨番兵，殺得屍橫道途，血滿城壕。日將脯，乃下令曰：「禁止屠戮。」八王等都進入城中，先問蕭后下落。人報自縊死於後殿。人王令解下，停在一邊。宗保調集各軍，駐營城東。<br>　　次日，八王、六使登殿庭，點視宮室。眾將解過番國太子二人，捉得番官張華以下臣僚共四十九員，番將三十六員。六使俱令將檻車囚起，以候解京。當下諸將皆集。楊延朗進見八王曰：「小可寓居番庭十八年，今日得見殿下，甚覺赧顏矣。」八工撫慰之曰：「今日定幽州之功，皆出於將軍；歸見聖上，當有重封，何謂赧顏哉？」延朗稱謝。六使曰：「幽州既已平定，還當張掛榜文，諭知各地方，務必悉安，然後班師。」八王然其議，著寇準草榜，傳佈四方。自是，大遼郡邑聞幽州已破，望風歸附。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>