<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第四十四回　六郎議取令公骸　孟良焦贊雙喪命</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十四回</br>　　六郎議取令公骸　孟良焦贊雙喪命</font></h4>
			　　卻說楊六使受封後，次日詣殿前謝恩，奏曰：「臣部下皆蒙恩命，俱各赴任就職。惟臣老母在堂，乞陛下優容限期，不勝感激。」帝曰：「卿既以令婆之故，朕亦不十分催促，須候再議，而後赴任。」<br>　　六使拜受命，退歸府中。岳勝、孟良、焦贊、柴敢等都在府中俟候。六使召岳勝等謂曰：「今聖上論功升賞，授汝眾人官職。幸值清平，各宜赴鎮，以享爵祿，上耀祖宗，以酬所志。不宜造次，而誤限期。」岳勝曰：「我等賴本官威風，建立微功；今日遠舍而去，於心何忍？」六使曰：「此君命恩典好事，何必言離別之情？可諭本部軍馬：願從臨任者，則帶之同行；不願去者，多以金帛賞之，命其回家生業。但赴任之後，各宜摅忠為國，施展其才，不在為盛世之丈夫，當急行，勿遲疑。」岳勝等聽罷，都來拜別，逕赴任所。中有願從軍士，即日同去；不從者，回鄉一半。當下只有孟良、焦贊、陳林、柴敢、郎千、郎萬六人，候待六使離京，然後起程。孟良曰：「今眾人已各赴任，尚有三關寨守軍未知消息，本官須令人報之。」六使然其言，即著陳林、柴敢、郎千、郎萬六人，候待六使離京，然後起程。孟良曰：「今眾人已各赴任，尚有三關寨守軍未知消息，本官須令人報之。」六使然其言，即著陳林、柴敢、郎千、郎萬往三關寨，調回守軍，並將積聚載歸府中。<br>　　陳林等領命而行。不在話下。<br>　　時維九月，雲漢湛清。是夜，六使散步於庭下，閒行仰望，星河滿天，追憶部下，口占長詞一闋云：<br>　　慘結秋陰西風送，絲絲露濕凝望眼。征鴻幾字暮，投沙磧。欲往鄉關何處是？水雲浩蕩連南北。但修眉一抹有無中，遥山色。天涯路，江上客；情已斷，頭應白；空搔首興歎，暮年離隔。欲持忘憂除是酒，奈酒行欲盡愁無極。便挽江水入樽罍，澆胸臆。<br>　　六使吟罷，人西窗下。正待解衣就寢，忽扃外一陣風過，恍惚見一人立於窗下，六使即起視之，乃其父楊業也，六使大驚，拜曰：「大人仙久，何以至此？」業曰：「汝起莫拜，我將有事說知。今玉帝憐我忠義，故封為威望之神，已無憾矣。只我骸骨無依，當速令人取而葬埋，勿使旅魂飄泊。」六使曰：「十數年前，已遣孟良入幽州取回骸骨安葬了，爹爹又何言此？」業曰：「汝豈知蕭后詭譎之事？延朗自知，汝今便可詳細問之。」言罷，化一陣淒風而去。六使癡呆半晌，似夢非夢，將近三更左側。<br>　　直待天明，入見令婆，道知其事。令婆曰：「此乃汝父英靈，特來相告。」六使曰：「可問四哥，便知端的。」令婆喚過延朗問曰：「夜來六郎見父，言其骸骨仍在北番。果有是事否？」延朗驚曰：「母親不言，兒正要商議此事。自被北兵捉去後數日，番騎齎得吾父首級來到。蕭后與眾臣商議，正怕南人盜取，以假者藏於紅羊洞，真青留於望鄉台。往年孟良所得，乃是假骸骨。除是台上的，是父真首級矣，今日六弟聞是消息，豈非吾父顯靈顯跡那？」令婆曰：「今既北番歸降，須令人取之而回，有何難哉？」六使曰：「若令人取，又是假的矣，蓋吾父北番所懼，彼將其為威望之神，豈肯付之與歸？不如仍令孟良盜取，則可得也。」延朗曰：「汝見甚明。」<br>　　六使即召孟良進府中，謂之曰：「有一件緊關事，著汝去乾，須要用心。」孟良曰：「本官差遣，就便赴湯蹈火，豈敢辭哉？」六使曰：「吾知汝去，足能成謀。今有令公真骸骨，藏於幽州望鄉台，密往取回，乃汝之大功矣。」盂良應聲曰：「離亂之時，尚能為是，何況一統天下，取之何難？」六使曰：「汝言雖是，奈番人防守嚴密，還當仔細。」孟良曰：「番人消不得一斧，本官勿慮。」言罷慨然而去。<br>　　適焦贊聽得府中眾人唧唧噥噥，似有商議之狀，乃問左右曰：「本官將有何事？」左右答曰：「侵早吩咐孟良前往幽州望鄉台，取回令公真骸，欲議舉葬也。」焦贊聽罷，逕出府外，自恩曰：「孟良屢次為本官辦事；我在帳下多年，未有些須之勞。莫若隨後趕去，先自取回，豈不是我之功？」遂裝點齊備，逕望幽州趕去。此時楊府無一人知覺。<br>　　先說孟良星夜來到幽州城，將近黃昏左側，裝作番人進於台下，適遇著五六守軍問曰：「汝是何人？敢來此走動？其非細作乎？」良曰：「日前宋朝天子放北番君臣歸境，著我近邊戍卒護送。今事寧息，到此消遣一回，何謂細作？」守軍信之，遂不提防。<br>　　日色靠晚，孟良悄悄登台上，果見一香匣，貯著骸骨在焉。良自思曰：「往年所盜者，果與此不同，今日所得，必是真的矣。」乃解開包袱，並木匣裹之，背下台來。不想焦贊隨後即到，登台中層，手摸著孟良足跟，厲聲曰：「誰在台上勾當？」孟良慌張之際，莫辨聲音，只道番人緝捕到來，左手抽出利斧，望空劈落，正中焦贊頭頂，一命須臾。<br>　　比及孟良走下台來，並無動靜。孟良自付道：「守軍緝捕者，豈止一人來乎？此事可疑。」逕踏近前，於星光下視之，大驚曰：「此莫非焦贊乎？」撥轉細視，正是不差。盂良仰天哭曰：「特為本官成謀，誰知傷卻自家？縱盜得骸骨，亦難贖此罪矣。」道罷，孟良逕出城來，已是二更，恰遇巡警軍搖鈴到來，孟良捉住曰：「汝是那一處巡軍？」巡警軍應曰：「我不是番人，乃屯戍老卒，弗能歸鄉，流落北地，充此巡更之職。」孟良曰：「是吾本官之福也。」乃道：「我有一包袱，央汝帶往汴城無佞府，見楊六使，必有重謝。」巡軍曰：「楊將軍我素相識，當為帶去。」因問：「公乃何人？」孟良曰：「休問姓名，到府中便有分曉。」即解下包袱，支付巡軍，再三致囑勿誤。<br>　　復來原處，背焦贊出城坳，拔所佩刀，連叫數聲：「焦贊！焦贊！是吾誤汝，當於地下相從也。」遂自刎而亡。可惜三關壯士，雙亡北地。後人贊孟良曰：<br>　　　　英雄塞下立功時，百戰番兵遁莫支。<br>　　　　今日北地歸主命，行人到此淚沾衣。<br>　　又贊焦贊曰：<br>　　　　匹馬南關勇自然，新堅突陣敢當先。<br>　　　　太平未許英雄見，致使身骸卒北邊。<br>　　當下巡軍接過包袱，半驚半疑，只得藏起。次早，偷出城南，逕望汴京去了。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>