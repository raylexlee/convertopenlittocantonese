<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第三十六回　宗保部眾看天陣　真宗築壇封將帥</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十六回</br>　　宗保部眾看天陣　真宗築壇封將帥</font></h4>
			　　卻說孟良用火計，焚毀穆柯寨，星夜逃往五台山。天色漸明，火勢已滅，寨之前後，燒得七殘八倒。穆桂英怒氣填胸，便點部下軍士，殺奔宋營，報此仇恨。部將進說曰：「此必孟良見寨主不肯下山，故行此計。今山寨凋零，家小拋棄，不如相助宋君，一者佳配完全，二者建功於朝廷，亦良會也，何必自傷和氣耶？」桂英沉吟半晌，乃曰：「汝言極是。」即命將寨中所積糧草，用車裝載齊備，扯起穆柯寨金字旗號，率眾逕赴宋營中來。正是：<br>　　　　只用奇計能成績，引到英雄建大功。<br>　　騎軍報入六使寨中，道知穆寨主部眾來到。六使怒曰：「深恨此潑賤，勾引吾兒，致誤軍事。今日又來相惑耶？」因統部兵五千，出軍前大罵：「賤人好好退去，萬事俱休；若不收軍，汝命頃刻。」桂英怒曰：「好意來相助，反致凌辱之甚。」遂舞刀躍馬，直取六使。六使舉槍交戰。經數合，不分勝敗。桂英欲生致之，佯輸而走。六使縱騎來追。一聲弦響，射中六使左臂，翻落馬下。桂英勒回馬捉之。此時岳勝、焦贊等皆不在軍中，無人救應。桂英令將六使解回原寨。<br>　　忽山坡後旌旗捲起，一彪僧兵截出，乃是楊五郎與孟良來到。桂英列開陣勢，孟良拍馬近前，望見六使高叫曰：「本官如何被捉？」六使未答。桂英問曰：「此是誰人？」孟良曰：「正是小本官父親。」桂英驚曰：「險些有傷大倫。」亟下馬，著手下解開六使，扶於上座拜曰：「一時不識大人，萬乞赦有。」六使曰：「汝且起來相見。」五郎等都會一處，合兵回至軍中。六使令放出宗保。桂英拜見令婆，令婆不勝之喜曰：「此女真乃吾孫之偶也。」因命具酒醴，與五郎等接風。五郎見母哀感甚切。令婆曰：「此吾兒該有佛緣，不必過傷，留得汝母在時，終教相見也。」五郎收淚謝之。<br>　　酒至半酣，人報岳勝、呼延顯等調取各處軍馬皆到。六使大喜，即出寨迎接。有王貴、金頭馬氏、八娘、九妹等，齊入帳中相見畢。六使請王貴坐上，拜曰：「有勞叔父馳驅風塵，姪兒之過也。」貴曰：「姪以國事用我，安敢以勞為辭？」令婆等都來敘；日，仍教設席相待，眾人歡飲而散。<br>　　次日，六使入奏真宗曰：「臣今調取沿邊諸將，已各聽候，特請聖旨破陣。」帝曰：「卿既以諸將齊備，亦宜審機而行，勿使敵人得志而挫動我軍銳氣。」六使領命退出，與宗保商議進兵。宗保曰：「師父昨言，目下未利出師，尚容擇日而進。不肖先率諸將，前往探聽一回，徐議破敵。」六使然其言。<br>　　平明鼓罷三通，宗保全身貫帶，揚旗鼓噪而出。對壘番將馬韃令公韓延壽，耀武揚威，跑出陣前，見南陣旗下，眾將擁著一少年郎君，端坐白驥馬上，延壽認得其馬是蕭后所乘，大喝一聲曰：「乳臭匹夫休走！」其聲如空中起個霹靂。宗保聽了，翻身落馬，眾將救起。番帥亦收兵還營。時六使聞此消息大驚，即引兵來救，眾將已扶宗保入帳中坐定。鐘道士進丸藥一粒，吃了始甦醒。六使問其墜馬之故，眾將答道：「被番人厲聲一振，不知小將軍因何便倒。」六使憂悶無計，乃曰：「未與交鋒，畏懼若是；倘臨戰鬥，焉望其成功？」鐘道士曰：「此非弟子不能戰陣，蓋因未滿年丁，難以拒敵。必須奏過主上，授以重任，賜其壯年，方能御波陣勢而破遼眾也。」六使依其議，奏知真宗以宗保年幼，難拒大敵之故。<br>　　真宗與群臣計議，八王奏曰：「陛下欲建不世之功，當有大授之臣。今北兵眾盛，不有韓元帥之職，安能付服丑虜？乞重封宗保，以破遼眾，天下太平立見矣。」帝曰：「當封以何職？」八王曰：「陛下須效漢高祖築壇拜韓信故事，使諸將知所遵令，摧堅斬敵，無不盡命。」帝允奏，下命軍校：於正南隙地，築立三層將台，按著天地人；五方豎起五色旗號，按青黃赤白黑；札儀法物，俱如漢時所行。<br>　　不二日，軍校築完壇所回奏。帝齋戒沐浴，擇吉日，率群臣至壇。宣宗保詣御前，焚香告誓畢，帝親為掛大無帥印，封為嚇天霸王、征遼破陣上將軍。宗保領旨謝恩。帝謂眾臣曰：「朕以宗保年幼，寡人特賜一歲，以作滿丁之數。」八王奏曰：「既蒙陛下賜他一歲，群臣亦贈一歲，共湊成一十六歲，過滿丁，使出兵有萬倍之威。」帝悅曰：「卿見更高。」即如議下敕，差軍校捧金牌，送宗保歸營。宗保再拜受命，與軍校先行。帝同群臣下壇，仍回御營。<br>　　翌日，宗保坐中軍行事，下令各軍聽候，請鐘道士人帳中商議進兵。鐘曰：「番兵陣勢甚雄，當先令一人前往探聽一遍，然後徐議攻擊。」宗保乃問軍中：「誰敢往視天門陣？」道未罷，焦贊應聲曰：「小將願往。」宗保曰：「汝性急之人，恐有誤事。」鐘曰：「這一回正用得此人。」宗保允其行。焦贊入營中，與牙將江海議曰：「今特往觀北陣，君有何計教我？」海曰：「若無蕭太后敕旨，如何能進？公既要往，還須持假敕旨而去？」贊曰：「敕旨能假，那裡討著印信？」海曰：「此事何難？吾父曾為蕭后內官，得其印式。我依樣刻出無錯，然後與公前行，決不誤事。」<br>　　贊大喜，即請著假敕文，用了假印信，星夜出到九龍谷。先觀鐵門金鎖陣，見番帥馬榮威風凜凜，立於將台之上，部下把守得如鐵桶一般。馬榮見焦贊問曰：「汝是誰差到此？」贊曰：「娘娘有敕旨，著我來打探一番。」榮曰：「請敕旨來看。」贊輒取示之。榮看罷，令開陣與過。」贊大叫一聲，遂過了鐵門陣，逕到青龍陣。大將鐵頭太歲厲聲曰：「此處是何所在，汝敢來擾亂耶？」贊曰：「娘娘有敕旨，差來巡視，何為擾亂？」太歲見敕，遂開了青龍陣放入。贊遍觀裡面，見甬道叢雜，變化不常，但聞四下金鼓之聲，心內頗懼。走過白虎陣，恰遇守將蘇何慶，喝問：「誰來撞吾陣？」贊道：「承娘娘敕令巡視。」蘇何慶見旨，開陣與過。贊連忙走到太陰陣，見一起婦人，赤身裸體，台上陰風凜凜，黑霧騰騰，不覺頭旋腦亂，幾致昏迷。黃瓊女手執骷髏，將焦贊截住。贊喝曰：「吾奉娘娘敕旨，巡視天陣，汝何得攔阻？」瓊女素取敕旨視罷，始得釋放。贊從旁路而出，至北營數裡之外，乃得蕭后屯軍所在。此時被韓延壽緝知，亟來追捕。<br>　　焦贊連夜走回軍中，見宗保，道知陣圖奇異，難辨往來；更有太陰陣，妖氣逼人，尤難攻打。宗保聽罷，請來鐘道士商議。鐘曰：「夜觀星象，大陰陣內當有反變。先下令破了此陣，其餘可以依次進攻。」宗保曰：「太陰陣中有婦人赤身裸體，此主何意？」鐘曰：「彼按為月李星，手執骷髏，遇交戰，哭聲一動則敵將昏迷墜馬。今欲破陣，先要擒著此人。」宗保曰：「誰人可往？」鐘曰：「金頭馬氏前去，必能成功。」宗保即命金頭馬氏曰：「汝部精兵二萬，從第九座天門攻入，我自有兵來應。」馬氏領兵去訖。宗保又喚過八娘曰：「汝部馬軍一萬，靠太陰而守，彼有軍出來，乘勢攻之。」八娘亦領兵而行。宗保分遣已定，與鐘道士登將台隙望。<br>　　卻說金頭馬氏部兵從第九門吶喊攻入，恰遇黃瓊女赤身裸體來敵，馬氏罵曰：「汝乃一國名將，為西夏王親生女，部眾遠來助逆，不為正用，而居下賤之職；披露形體，不識羞恥，而乃揚威來戰。縱使成事，亦何面目回見汝主乎？」瓊女被罵，無言可答，自覺羞愧，勒馬便走。馬氏見台上槍刀密布，亦不追趕，與八娘合兵而回。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>