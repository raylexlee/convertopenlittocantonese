<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家將 - 第十一回　小聖感夢取太原　太宗下議征大遼</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一回</br>　　小聖感夢取太原　太宗下議征大遼</font></h4>
			　　卻說牛思進與呼延贊回奏太宗：「楊家父子，隨即率眾來降。」太宗謂八王曰：「既楊業將來，卿率群臣於中路迎之。」八王領旨，即日率眾臣於白馬驛中等候。忽報北地旌旗蔽日，塵土遮天，想必楊家軍馬來到。八王聽得，引眾人出驛觀望。不移時，前哨報入楊令公軍中，道知大朝官員驛前迎候。令公即下馬前進，見兩邊百官，衣冠侍立門上，擊鼓相迎。八王當先施禮曰：「奉主公宋君之命，為令公遠涉風塵，特遣眾臣於中途迎候。」令公初到，未知是誰，似有倨色。呼延贊恐其失禮，乃近前謂令公曰：「此是宋君嫡姪金簡八王也。」令公大驚，便拜伏於路旁。八王連忙扶起，與令公同入驛舍。早已安排酒醴，眾臣濟濟，慇懃相勸飲酒。楊家軍馬駐紮於驛營。<br>　　宿了一宵，次日，八王與令公並轡而行，前到宋營。近臣奏知大宗。太宗下命宣入。八王引令公朝見，拜伏帳外，稽首請罪。大宗深加慰勞，授楊業邊鎮團練使之職，統率所部，候班師回京，再議升擢。業受命而退，以帶來軍馬，駐於城南，按甲不出。太宗下令，諸將仍前急攻河東。<br>　　是時，劉鈞聞報應州反了楊業，歸順大朝，驚得神魂飛落，寢食俱廢。宋齊丘與丁貴等，只得嬰城拒守。宋師連攻數日不下。潘仁美分遣諸將，築長圍攻擊，金鼓之聲，達於內外。城上矢石，交下如雨。丁貴等欲舍死抗敵，入見劉鈞，乞借兵於大遼，以救國難。劉鉤允奏，遣人墾夜詣大遼求救。不題。<br>　　卻說太宗以太原久圍不下，於二月初三日，親至軍前，督戰益急。高懷德、呼延贊等，分門攻擊。城堞皆崩，殺傷甚眾。太宗手詔諭漢主出降。使者至城下，守陣軍不納。大宗大怒，與諸將衛士進屯城下，列陣於前。南北軍對射，矢集城上如洞毛。<br>　　是夜，太宗宿於中營，隱几而臥。忽聞報云：「夫人至矣。」太宗開眼視之，見三四十黃中力士，迎著一乘轎來。須臾有婦女從轎中出，取過白帖一張，付與太宗。太宗問曰：「卿是何人？」婦人答曰：「妾乃河東小聖，今獻小計，來見我主。」太宗看紙上寫著八個字云：「壬癸之兵，可破太原。」太宗看罷，覷那婦人，忽然不見。覺來卻是一夢，將近五更。太宗亟召八王、楊光美入營中詳夢。光美曰：<br>　　「壬癸屬北方，莫非教陛下從北門攻打，可破太原？」太宗然其言。次日，下令諸將，急攻北門。<br>　　是時，漢主外援不至，餉道又絕，城中大懼。先夜夢見金龍一條，從北門隨水滾入，城盡崩陷。驚覺，天色平明。忽報宋君降手詔，遣人於城下諭降，終保富貴。劉鈞見勢傾危，又得此夢，亟召文武諸臣議曰：「吾父子在晉陽二十餘年矣，安忍以禍加百姓？若不即降，必有屠城之慘，我心何安？不如投降，以安百姓。」群臣聞之，無不下淚二人報：「趙遂國舅，已開水北門，領宋師入城矣。」劉鈞乃哭入宮中。<br>　　潘仁美當先進城，遣人傳旨與漢主：「宋君寬仁大量，並無加害之意。」鈞始放心，乃遣李勛齎印綬文籍，奉表乞降。大宗下詔許之。車駕進北門城台，設宴奏樂，與從臣於台上酣飲。漢主率官屬，縞衣紗帽，待罪台下。太宗賜以襲衣玉帶，召使登台。漢主叩頭謝罪。太宗曰：「朕以弔民之師至此，豈能加害？但放心無憂也。」漢主謝恩已畢，因請車駕入太原府中。百姓香花燈燭，排門迎接。<br>　　太宗升堂坐定，北漢諸官皆拜降於堂下。太宗宣授劉鉤為檢校大師、右衛上將軍，封彭城郡公，仍領河東。按：北漢劉崇，於後周太祖廣順元年據太原稱主，統州十二，迄劉鈞四世二十九年，至是降宋。太宗凡得州十，縣四十，戶十二萬五千二百二十。如是河東悉定。靜軒有詩曰：<br>　　　　投降敵國膽生寒，聖主驅隨駕兩驂。<br>　　　　總為弔民非好戰，馬前不信是張堪。<br>　　太平興國四年，太宗下議班師。潘仁美進曰：「河東地控幽州，契丹屢為邊患。今陛下車駕在此，軍士效命。可乘破竹之勢，平定遼東，誠千載一時之功也。」道未罷，楊光美進曰：「河東初定，軍士披堅執銳者日久，且糧餉不繼。陛下宜回車駕，徐定進取。」<br>　　是時，眾論紛紛，太宗未決，起入行宮，召八王、郭進、高懷德一班戰將入議其事。先是圍太原時，從軍或不知太宗所在，軍中或欲議立八王，八王不肯。及太原既定後，太宗聞之，故意久不行賞。八王曰：「太原之賞，不及將帥；今又將有大遼之行，軍士不堪。莫若依光美之議，班師回京，誠為上計也。」太宗怒曰：「待汝有天下，當自為之。」高懷德曰：「潘招討所論，欲建邊防之大計。此去幽州，咫尺程也，若使功成，太平指日而見矣。望陛下從其議。」太宗意乃決。<br>　　次日下命，以禮部郎中劉保勛知太原府事，車駕離太原，遂伐遼。分遣諸將及楊家兵，望幽州征進。時值暮春天氣，但見：<br>　　山桃擁錦，岸柳拖金。時聞村酒出籬香，每見牆花沿路吐。絲鞭裊裊，穿紅杏之芳林；驄馬馳馳，嘶野橋之綠草。隨駕心忙嫌路遠，從征意急恨行遲。<br>　　大軍一路無詞，不日來到易付下寨。潘仁美遣人下戰書於城中。<br>　　守易州者，遼之刺史劉宇，聽知宋兵來到，正與牙部郭興議戰守之策。忽報宋營遣人戰書。劉字得書，回問郭興曰：「公所見何如？」興曰：「據小可之見，宋師即日平定河東，乘此勝氣來到，安能拒之？不如遣人前詣軍中，察彼動靜，獻城納降，可保萬全也。」劉宇曰：「此行非公不可。」郭興慨然領命，逕赴宋營，見高懷德端坐帳中，興心甚恐。及入帳，懷德問曰：「大軍臨城，汝來見我，有何高論？」興曰：「天兵如雷霆，逆而當者無不齏粉。今主將特遣小可陳乞降之狀，以救一城生靈也。」懷德大喜，即引見潘招討，道知其由。仁美曰：「彼既投降，當令明日開城迎接車駕。」郭興拜辭而去。<br>　　次日，與劉宇開城出降，迎接太宗車駕入府中駐紮。凡得兵二萬，糧草一十五萬，駿馬六百匹。太宗封劉宇官職如舊。下令進取涿州。<br>　　守涿州者，遼判官劉厚德，已知宋兵下了易州，召部下商議。部署廷珪進曰：「宋君仁明英武，統一有機。不如開城迎降，以圖富貴。」厚德聞言，即遣人於宋營中乞降。潘仁美得報，次日，護車駕進啄州。厚德拜於堂下請罪，太宗撫而納之。是時太宗軍馬出師二十余日，平定二州。後人有詩贊曰：<br>　　　　干戈一指入遼封，敵將開城節使通。<br>　　　　聖主威風千里遠，黎民爭應道途中。<br>　　消息傳入幽州，蕭太后大驚，亟聚文武商議。左相蕭天佑出奏曰：「陛下不勞驚慮，臣舉二人可敵宋兵。」蕭后問曰：「卿舉誰人？」無佑曰：「大將耶律奚底、耶律沙，智勇足備，若使部兵迎敵，必能成功。」蕭太后允奏，即令耶律休哥為監軍，耶律奚底、耶律沙正副先鋒，統領五萬精兵前行。休哥等得命，部兵出城。南北營寨，旗鼓相接，兵勢甚盛。<br>　　哨馬報入潘招討軍中，仁美集諸將議戰。呼延贊曰：「小將先試一陣，以挫遼兵之威。」仁美允之，付與步軍八千。高懷德曰：「小將前往相助，共建功勛。」仁美亦與馬軍八千。贊與懷德皆引軍去了。<br>　　分遣已定。次日，鼓罷三通，列陣於幽州城下，宋軍北向，遼軍南迎。遼將耶律奚底全身披掛，躍馬當先。宋將呼延贊橫槍勒馬，立於門旗之下，問曰：「來者何人？」耶律奚底怒曰：「蕭太后駕下大將耶律奚底是也。」贊罵曰：「遼蠻匹夫！敢來爭鋒邪？」即躍馬舉槍，直取奚底。奚底綽斧迎戰。兩下吶喊。二將戰上數合，不分勝敗。番將耶律沙一騎飛出，雙戰呼延贊。呼延贊力敵二將不退。忽宋軍中鑾鈴響處，高懷德縱騎當先，舞槍抵住耶律沙交鋒。四匹馬踏動征塵，南北軍箭矢交射。從早晨戰至日午，勝敗未決，而下互有相傷。呼延贊揚聲曰：「馬力已乏，明日再戰。」乃各收軍還營。<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>