<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>七十二朝人物演義 - 第三十卷　伊尹相湯</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十卷</br>　　伊尹相湯</font></h4>
			　　每將書史閒窮究，堪嗟世事今非舊。空蒼也自好新奇，教人枉把眉端皺。<br />
　　二帝憑空欲與賢，維君與臣相授受。不臣授受禹開王，不任傳賢子來就。<br />
　　子孫相傳廢復興，夏後終且弛堂構。笑指日亡吾亦亡，東西兩日不相鬥。<br />
　　天教生此空桑兒，就湯就桀功乃奏。揖讓何以變征誅，民間水火須拯救。拯民水火總天心，問誰參得天心透。<br />
　　此詩乃宋朝無名隱士之作。是說古來天下到堯舜時節，憑空造成一個官天下的局面，及傳至禹王，又做一個家天下的世界。相傳一二世，以至帝相，一遭於後羿，再遭於寒促，翻天覆地，四十餘載，又開一篡逆之端。幸少康以一城一旅，卒致中興，迨十餘傳而生桀。桀王無道，萬姓離心，此時天命已歸成湯。然有是君必有是臣，又出一伊尹，以佐之。總之，天心厭常，故此愈出愈奇，變幻莫測耳。古來相君之臣，功業俱奇，未有如伊尹出身之奇者。試將往事細說一回，有天仙子詞一闕，單表伊尹功績勛勞之事。<br />
　　唐虞揖讓今難再，夏商革命誰能解。一朝天子一朝臣，和鼎鼐，與時泰，除暴安民繇大塊。躊躕幾度成和敗，有日興師隨手快。問誰輔佐功勞邁，商家代代藉阿衡。傳世界，留思大，書史至今猶記載。<br />
　　又有古歌行一首，是說伊尹生育之奇怪處，且聽我道來。<br />
　　萬物萌動兮，鍾天之靈。胎卵濕化兮，謂之四生。未聞人身兮，卒化為木。未聞木植兮，適產人身。異哉伊母化空桑，奇哉空桑復生人。當時誰不稱奇聞，迄今惟慕其奇勛。只知伊尹耕有莘，誰知有莘耕者之來因。<br />
　　話說伊尹名摯，乃是黃帝相臣立牧之後。他的父母住於有莘之野，洛水之上，以耕種紡績度日。這村坊內住有數十戶人家，皆是不圖榮貴，不逐徵求，甘於恬談的。惟伊父又高出諸人一等，闔村之人無不尊敬他。伊母年近四旬，方得懷妊，不期伊父遂故，止懷遺胤在腹。看看又近十個月頭，將欲分娩，免不得悲傷夫主，心中不快，每日在田地上閒行消遣。一日，正在佇立，忽然西北上起一陣冷風，刮得滿眼塵沙，天昏地黑，伊母立腳不住，只得緩步回家，就像得甚麼病症一般，心神恍惚，茶飯一些也不思想吃，只要巴到日晚，竟自上牀睡了。淒涼情景，覆去翻來，那裡睡得著？沒奈何起來穿衣，坐了一回，坐不過，又向牀上去睡，如此數次。抬頭一看，忽見燈下立著一個人，你道那人怎生打扮：<br />
　　頭戴金盔光照耀，身穿金甲勢嶙峋。肩披金鎧奮精神，手執金瓜威凜凜。<br />
　　伊母那時吃了一驚，便問道：「將軍來此何干？」其人道：「吾非別者，乃金甲神是也。汝兒當為帝王之師，大難將臨，誠恐驚動，特來報汝。但見臼中出水，可往東走，切勿回顧。」伊母道：「我家世居在此，曆數千百年，未聞有甚大難。況且吉人天相，何必趨避，將軍請回，多勞掛念。」金甲神又道：「汝不聽吾言，大難至矣，毋貽後悔。」即便提起金瓜劈頭打來，伊母驚怖奔竄，嚇出一身冷汗，淋漓如雨。醒來卻是南柯一夢，心中甚覺疑惑。巴到天明，就把此夢說向鄰居人家，有等力耕粗蠢的人說道：「不過是一場春夢，也去講他。」有等道學辯說的人說道：「夢繇心發，日有憂疑，夜夢驚險，這是常情。」有等智慧誠信的說道：「人有災祥必先見夢兆，寧可信有，不可信無。」伊母道：「若有大難，定關闔村人煙。若見臼出水時，我來報知你們，一齊往東暫避。且看如何？」眾鄰人都說道：「言之有理。」當下各人散訖。伊母也回家中，方取了早膳米，到臼舂碓，只見臼中果然出水，滔滔長流，竟自不止。急忙走出門來，遍告鄰人。鄰人聽說，大家高聲道：「我們都向東走，不可遲緩。」頃刻之間只見攜老挈幼，紛紛前往。也有謝伊母挈帶逃生的，也有怪伊母造言生事的，議論不一。一頭講，一頭走，看看走了三四里路，聽得後面水聲響來，就如潮頭一般。眾人回頭看時，居住的村坊俱已變作汪洋世界了。但見：<br />
　　地興洪水，滿村盡是波瀾。風鼓狂濤，遍野俱成泛溢。茅簷盡沒，不知何處是吾家。樹杪依微，卻似長流漂斷梗。既非荒山起蟄，又非禹窟騰蛟。正是人生遭頃刻間之流離，天運當五百年之大劫。<br />
　　眾人看了這樣水勢，無不目瞪口呆，齊齊稱謝伊母。只見伊母慌做一團，手麻腳軟，渾身戰兢，寸步難移，口中叫苦連天，悲啼不絕。鄰居有幾個婦人忙來攙扶，那伊母就如銅打鐵鑄成的，那裡扶攙得他動，又見後面水勢急忙趕來，眾鄰婦俱要保自己性命，只得棄了伊母，各自逃生去了。正是：<br />
　　太平時節情雖好，大難來時難認情。<br />
　　眾鄰人又去了數里路，回頭再望，只見水勢已平，各人便在荒郊炊爨就食，露宿曠野。次早，水已全退，故址依然，俱各起身，仍尋舊路歸家。但有幾個不信伊母說夢，不肯隨眾同行的，因被大水淹死，這也是他自取的，亦是命該如此。卻說有幾個老婦人原是伊母的近鄰，平日相語極好，只為昨夜扶攙不動，各自走散，如今水平風息，不見伊母回家，所以找會他放心不下，仍到舊處尋覓，並無伊母蹤跡，東尋西找也自枉然。一婦猛然抬頭看見一株桑樹，在途中植著，便道：「此地從來沒有這株樹，卻是那裡來的，這也奇異得緊。」又一婦人道：「想是昨日大水氽來的。」又有一婦人道：「若是水氽來的，必然歪斜，那能夠種得這樣好。」大家齊道向前觀看，自見明白。正行之間，忽聽得樹腳邊有孩子啼哭之聲，仔細看時，這樹卻是一株空心桑樹，樹裡有一個孩子，恰像方才生下，身上血水未淨，精赤條條在那樹孔裡。這幾個婦人都自詫異，不知是那家所生的孩子，捨得拿來拋在這裡，我們且抱他回去撫養，免致壞他一條性命。即忙伸手進樹孔裡去抱出此子，只見那樹裡尚自點點滴滴流下血水來。眾婦人道：「古怪，古怪。難道這孩子就是桑樹所生的？難道伊母昨日就變了這株桑樹？」猜疑了半晌，抬頭再看，只見伊母的衣服還套在樹枝上，始信這桑樹真是伊母變的。當時，抱回村中告訴眾人，都道：「奇事。」有的道：「這孩子決是妖怪，快快淹死了，免得貽害好人。」有的道：「此子出身奇異，日後必然大貴。」這兩三個婦人聽了這句話，你也要抱他去撫養，我也要抱他去撫養。一個道：「我先看見桑樹應該與我。」一個道：「我先聽得他哭，決該與我。」一個道：「是我在樹裡抱出來的，如今現在我懷裡，與你二人有何干涉？」三個爭之不已，有一老者道：「你們都不必爭。況此子未必是禍、是福，卻也算做一段新聞。不如抱去報與有莘之君，憑他發放便了。」眾婦人都道：「好，好，好。大家不得，到也乾乾淨淨。」當下一同奔入城中稟報有莘國君。國君亦稱奇絕，賞賜了各男婦，就將此子收進宮中，便命宮人撫養。有詩為證：<br />
　　天生元聖豈無謂，血產空桑果異常。不是有莘收撫育，誰人戡亂佐商湯。<br />
　　光陰似箭，歲月如流。有莘國君撫養此子，勝於己出。看看長大，將他取名為摯，號作伊尹氏。伊尹性格聰明，天資穎悟，過目成誦，聞一知十，有莘國君甚是喜他。將及二十來歲，伊尹問及生身之處，國君把當年之事說知，伊尹亦大驚異，即請命要往故址一遊，國君依允。次日，撥遣侍從車馬相隨，前往洛水。伊尹乘車同了簇擁從人，出得城中。不多時，早到洛水。侍從人等稟道：「此間已是洛水之上了。」伊尹即忙下車，將欲詢問鄉人，那些鄉人只道是個官府，紛紛都來跪接，伊尹令從人扶起道：「二十年前空桑中小兒，即是我也。父母固亡，基址必然尚在，乞眾親鄰指示一看。」眾人聽說如見故人，個個歡天喜地，隨即指引到一所破草屋說道：「此房即是。只因令尊堂沒後，另換人居住了。」伊尹在屋外走了一轉，又向屋內看了一番，不覺淒然淚下，又問吾父之塚何在？眾人道：「因未殯葬，當年被大水漂沒了。」伊尹聞說更自傷心，又問：「空桑在於何處？還茂盛否？引我一看。」眾人道：「此去四五里路程，至今枝葉繁茂，請先乘了車子，我們引導。」伊尹說道：「不必車子，倒是步行便。」眾人一同伊尹來到空桑之下，伊尹又問昔年緣故，眾人又備述了一番。伊尹向空桑倒身禮拜，哭泣了一回，起來又問道：「當時抱我回去的三位老安人，都還在否？」眾人回道：「俱棄世已久。」伊尹道：「三位老安人救我生身，始有今日，它日少備祭禮，到塋拜謝便了。」言畢，正欲留戀，四下觀望，再與眾人講談往事。從人稟道：「天色將晚，請登車回國。」伊尹只得辭別了眾人，又吩咐隨從人等道：「你們推了車子前行，待我隨步便了。」眾鄉人與隨從人等都道：「路途遙遠，況且日暮，又不曾步行慣的，還是乘車為便。」伊尹道：「我向在宮中錦衣玉食，出外則高車駿馬，那知我父母如此微陋。今既明往事，必當謝止榮華，來此承受我祖父遺業，以親犁鋤。此車非我之所乘也。」又向眾人稱謝，遂自先行，眾人各各敬服而去。隨從人等只得推了車子，跟隨歸國。後人看至此處，有詩為證：<br />
　　追思亞父出寒微，安忍深宮悅美肥。必欲歸耕洛水上，故家廬井得相依。<br />
　　當晚伊尹歸入掖庭歇宿。次早，進見國君，意欲辭謝出到原野，耕鋤過遣。奈是受恩深處，不便據言謝別，惟將出遊郊外之事說了一遍，卻是眉目間有些不甚舒暢。國君便道：「子每居內庭，顏色尚然和美，今出遊郊野，愈該目暢胸寬，為何反有憂鬱之色？」伊尹便趁口答道：「臣生年二十，始識父母處所。但至父母生於卑微，死無丘隴，寒心之事莫過此也。今臣日叨主君，豐衣美食，不能報效二親，負罪甚大。意欲相辭主君，歸耕臣父之故墟以盡人子之念。但臣受恩深處，又未忍輕別，所以遲疑，並無他故。」國君道：「為人子者顯身揚名，亦是孝道。今子年已長成，當授子一邑之官，不必他圖。」伊尹道：「未盡子力，先為臣職，既為不孝，不忠可知矣。伏乞主君賜臣歸野，承耕父業，猶勝食祿。」國君見他語言來得直截，倒也喜歡，隨即應允了。過得數日，伊尹別了國君，脫下華彩衣服，止穿布袍芒履，單身出城，來至洛水，重訊鄉人，另蓋草屋一間安身，置辦了犁鋤農具，每日耕於有莘之野，凜然以堯舜自任，介然以道義自持。若使非義非道，雖與天下而弗顧。繫之千駟而弗視，一介不以與人，一介不以取人。囂囂自得，盡力不疲。後人看至此處有詩贊道：<br />
　　躬親畎畝樂耕鋤，富貴功名付有無。堯舜為心惟樂道，更嚴取與不糊塗。<br />
　　卻說桀王無道，諸侯離心。那時湯王還是方伯之職，守於亳地，專行征伐之事，正少賢臣輔翼。聞得伊尹之賢，遣一使者齎了幣帛往聘。伊尹道：「吾處畎畝之中，得以樂堯舜之道，亦何用此幣帛為哉。」乃傲然不顧，使者見他不受，只得轉身回報湯伯。怎奈湯伯想慕伊尹，如飢如渴，又加一副幣帛，添了一個使者，仍舊聘伊尹於有莘之野。伊尹又不就聘，使臣又是空還。過了幾時，復遣使齎幣帛往迎伊尹，整整聘了三次。伊尹見湯伯聘得風勤，感動了他一段行道的意思。私自計議道：「我處畎畝之中，而樂堯舜之道，不過是意想中虛慕一唐虞景色。豈若就了湯聘，便可使君為堯舜之君，民為堯舜之民，將意中之唐虞親見於當身乎。」便受了幣帛，辭了有莘國君，別了眾鄰，同使者來到亳都。使者先去報與湯伯，湯伯命伊尹齋戒，宿之於廊。次日，迎進朝中相見禮畢，道及素王並九主之事，湯伯欣然大悅，任以國政。後人有詩一首為證：<br />
　　殷殷三聘得賢臣，堯舜其君更澤民。彼此不嫌願去就，管教另闢一干坤。<br />
　　一日，伊尹想道：桀王無道，滅德作威，敷虐於萬方，百姓諸侯皆叛。湯伯神明威武，盡可乘機改革，以王天下。但以臣伐君，曠古未聞，未必肯興此念。何以順天應人莫若假事以言之，也得建功立業。就入朝向湯伯道：「君有鼎鼐，用臣烹飪，則天下之至味無不悉備，君欲嘗之乎？」湯伯道：「果有至味，可得為之否？」伊尹道：「君之國小，不足為具，必得為天子，然後至味可具耳。」湯伯道：「如卿所言，豈欲吾伐桀王耶？其如君臣之分何？」伊尹道：「桀王暴虐，萬姓離心，天命將去，伐罪弔民，事在吾主。但一時未可輕舉，臣當往夏以觀其動靜，不識吾主以為何如？」湯伯道：「如此甚好，若得桀王改圖，以回天意，此朕與卿之幸也。若猶不悛，其如民心天命何？」伊尹道：「臣當別去，臣事夏王，諫止前非，臣民皆幸。若或兇暴如故，臣即歸毫也。」遂拜別而去，徑投夏都，桀王收之為臣，但不重用，伊尹也不求見用。看桀王寵幸妹喜，所言無不聽從，殫竭百姓財力，築了頃宮玉門，造了瑤台瓊室，自與妹喜縱樂，政事怠廢。又聽左師曹觸龍從旁諂諛，以長君惡，老臣關龍逢從直諍諫，桀王怒而殺之。又聽昆吾氏之譖，起兵征伐賢臣有仍、有緡二國。開鑿酒池方廣十數里，可以運船，其糟粕成堤，一望十里，沉湎於酒，夜以繼日，臣民甚是不安。伊尹只得進見桀王道：「人若謙恭敬信，節用愛人，故天下安而社稷宗廟固。今君用財若無窮，殺人若不勝，黎民歌謠傳佈，惟恐君之後亡矣，人心已去，天命不佑，盍少悛乎。」桀王聞言，大笑一聲道：「又妖言矣。」復舉手指日道：「吾之有天下如天之有日也，日有亡乎？日亡吾亦亡耳。」伊尹見桀之一笑裡邊，頗有不善之意，也不敢出聲，故此謝恩退朝。離了夏都復歸於亳，見了湯伯，把桀王始末根繇一一備述。又道：「黨桀之惡者，諸侯中惟昆吾氏為甚。君為方伯，得專征伐，莫若執言問罪。先伐昆吾，以圖後舉。」湯伯道：「此策甚妙，吾自以此佈告各國諸侯，興師共伐，如有仍、有緡之君勢必為我效力，料可一鼓就擒也。」於是，作書佈告諸侯，刻期會師，以伐昆吾，將昆吾氏斬於陣下。有詩為證：<br />
　　伐罪興師討逆仇，等閒斬卻佞臣頭。聲名從此威天下，方伯專徵得自繇。<br />
　　湯伯率師歸亳，眾臣朝賀已畢，與群臣商議道：「桀王迷惑於妹喜，荒淫無度，不恤其民，民心積怨，天命將終。吾舉兵而伐之，是滅有罪而拯無罪也，亦不失為應天順人之舉，卿等以為何如？」伊尹道：「未可也。今年且勿貢職，桀王必大怒而伐我。若能起九夷之師而來，是天下尚未離心也。若九夷之師不起，是天下離心也，可以舉大事矣。」湯伯道：「此言誠善。」遂各散朝。到了諸侯貢職的時節，湯伯竟自不朝不貢，桀王果然大怒，出令宣召九夷之師，俱各刻期而至，齊集王郊，兼程到亳。伊尹與湯伯又相計議出郊跪迎桀王待罪，請桀王入城大排宴會，出女樂一班，歌舞供奉，伊請年年貢獻。桀王大喜，遂即收兵回國去了。伊尹奉湯伯之令，齎了幣帛前去補貢，桀王以禮相待，辭歸復湯伯之命。湯伯道：「桀王無道，眾志不堪，誓必伐夏救民，卿以為天心若何？」伊尹道：「且待明年再乏貢職。」湯伯如其言，到了貢職之際，仍前不去，桀王又怒，發出號令傳示九夷，會師伐湯。那九夷之師俱不應命，桀王不得已而舍忍。伊尹入告湯王道：「我乏貢職，桀欲起師征伐，九夷不起，是人心已叛也。況桀王嘗夢見西方有日，東方亦有日，兩日相聞，西方日勝，東方日不勝。今我發師從東方出於國，從西方而進彼國，以應其兆，則兵不血刃而天下可定矣。」湯伯大喜，即便興師，擇定戊子日進兵。沿途各國，都稱為王者之師，起兵隨待。湯伯伐桀，到得夏都，恰好正值戊子，打從西門而進。那夏王軍士人人憤怨，個個離心，戰不數合，皆倒戈而降。桀王見勢頭不好，勒馬便走，奔到鳴條地方，入於三騣之國，湯伯提兵追之，放於南巢。伊尹道：「放桀南巢，已足救民水火。巢伯納之，亦可謂忠矣，須仍封他為伯，以勸臣忠。」湯遂封了巢伯，舉兵回到夏都，收了符命，轉到亳地，恰好三千諸侯，聞得湯已滅夏，皆到亳都大會。湯取天子符命置之於座，向上再拜，復就諸侯之位道：「天下非一家之有也，惟有道者宜處之。」舉手三拱，推讓與諸侯，諸侯又皆推讓與湯，於是湯收了符命，踐天子之位，諸侯都各稱臣，山呼舞蹈，會畢而散。本朝文武，亦各慶賀。湯王向伊尹道：「朕倚卿以平天下，今授卿以阿衡之職，以佐朕不逮。」伊尹謝恩受職，以相成湯。後人有詩道：<br />
　　征誅之局自湯開，底定還需伊尹才。樂道囂囂終莘野，商家事業幾時來。<br />
　　總評：伊尹之功可稱無匹。其九就湯、九就桀猶不及古來王者之師，當讓獨步。<br />
　　又評：懷妊者化為木，望夫者化為石。誰謂人非木石耶！今皆以愚鈍者譬為木石。然而，愚鈍者產此異人，祈美嗣者正不必求謀智巧也。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>