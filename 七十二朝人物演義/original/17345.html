<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>七十二朝人物演義 - 第十六卷　伯夷叔齊餓於首陽之下</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六卷</br>　　伯夷叔齊餓於首陽之下</font></h4>
			　　舉世混濁士乃清，歲寒松柏節亭亭。首陽山下一抷土，千秋萬古留芳名。<br />
　　古來泯滅知多少，執鞭求富徒營營。操戈入室刃同氣，塤篪讓國史編青。<br />
　　社稷一如敝屣輕，至今留得采薇行。采薇聲高高入雲，青山兀兀水泠泠。<br />
　　卻說春秋時，吳國姬姓乃泰伯之後，傳至壽夢，壽夢正妻生子四人，長曰諸樊，次曰餘祭，三曰夷昧，四曰季札。季札賢而有才，父兄皆愛之，商量欲讓國位與他。季札推辭道：「國家立子以長，我居最幼，若以我嗣位，是我為亂階之首，這國家反不能長保了。」長兄諸樊私與二弟議論道：「今若無名而讓國，季札決然不受。已後相約不要傳子，我卻傳弟，弟又傳弟，自然輪著季札。這便有名，他也肯受，二弟意下何如？」餘祭、夷昧俱點頭道：「甚妙，大兄尚且為宗社計安危，要傳賢能，如此用心，弟輩怎敢有悖？」盡皆歡喜散去。後來三人果迭相為君，皆輕死好勇，遇著飲食便向天祝道：天苟有吳國，尚速加罪於吾身，使吾早亡，以傳賢者。後來將及季札，季札預先謀一差使聘問列國去了。及夷昧已死，國家不可一日無君，便立了壽夢庶妾所生之子，名僚。他原居四人之長，因是庶出，分封在外。如今只得將他權攝國政，待季札回國，依舊要他為君。季札聘問事畢已回，僚並不提起讓國諸樊的長子，名曰闔閭，說道：「先君之所以不傳位於子而與弟者，為叔父季札之故。若從先君之命，國家宜與叔父，如不從先君之命，則當立我，僚安得為君。」便尋一個刺客，名曰專諸，藏刀魚腹，刺殺王僚，將國讓於季札。季札道：「王僚雖庶母所生，既立便為一國之主，我若受了這位，是我與爾同謀為篡也。我若為君必誅叛逆，爾殺我兄，我又殺爾，是父子兄弟相殺，終身無已也。」就往延陵終身竟不返吳國。後人有詩曰：<br />
　　讓國高風不可攀，至今古道照人顏。唐家亦有三兄弟，蹀血公庭一日間。<br />
　　那唐朝李世民、建成、元吉三人相奪天下，那世民與眾臣商議，於六月初四這一日設計殺了哥哥建成，又怕兄弟分說，即時殺了元吉，後來世民登了帝位，這便不及季札多了。閒話不提，如今單講伯夷、叔齊兄弟讓國的故事。那伯夷名允字公信，叔齊名致字公達。姓墨胎氏，孤竹君之二子，伯叔是他二人的排行。古人都把伯仲叔齊稱呼。他一人居長，一人居三，故此排作伯叔，夷齊乃其諡也。因他二人有讓國的高義不可泯滅，死後把他一生的做人行實尊稱他。安心好靜諡曰夷，執心克莊諡曰齊，以此竟叫他是伯夷、叔齊，原是神農的後裔。當初，商湯道：「神農是上古聖王，有功於民，故訪其子孫封於孤竹，以奉祭祀，即今遼西令支地方，孤竹城的遺蹟還在。神農原是姓姜，因其子孫居於墨胎地方，後來就改姓墨胎氏。他父親名初，字子朝，即位以來共生三子，長子就是伯夷，次子行仲，名遠，字公望，第三便是叔齊。那孤竹君平昔最愛叔齊，疾病將危，喚他三人到寢室吩咐道：「這國位原該是立長的，但我見公信平日好靜，不肯勞心勞力，不若傳與公達，還會料理些政事，百姓肯歸附，不絕祖宗的祭祀，我死在九泉之下也是瞑目。」說罷，不覺淚下，伯夷回言道：「父親可保重身體，不必過慮，孩兒謹遵父命便了。」不兩日，看看沉重，又喚他弟兄三人到面前吩咐些後事，又把傳位叮囑了一番，歎息而終。弟兄們免不得痛哭悲號，治喪已畢，伯夷便對叔齊道：「國家不可一日無君，你可嗣立國位，待我廬墓三年，以盡人子之禮。」叔齊道：「這是父親病中的言語，國家立長，禮法當然，若將天倫紊亂，則弒父殺君。那一件不可做，是犬豕之不如也。兄弟決不做這樣人，還該長兄嗣位，名正言順。」伯夷道：「國父死而悖遺言是不孝也，飾言以欺父是不仁也。不孝不仁，有何面目立於世間？我也不在這國中了。」叔齊知不可強，便問兄長要往那裡去，伯夷道：「茫茫宇宙，何必拘滯一方？若遇得同志的，約了他，尋個隱逸去處，逍遙自在，以終天年。」叔齊道：「兄長一人怎麼去得？不若兄弟隨了你去何如？」伯夷道：「這國家那個料理？」叔齊道：「我二人去了，公望自然沒得推卻，決不誤事。」伯夷見叔齊志向亦堅，也自肯了。他二人到父親墓前，將遜國的事情哭訴一番，便飄然逃去。後人有詩為證：<br />
　　無倫父命兩無妨，好去雙飛向四方。遜國自知心似石，千秋落得姓名香。<br />
　　那時國人便把仲子墨胎遠立為國君，那仲子即時分遣數人各處追趕，四下找尋，並無蹤影。他二人卻合志同心，在路飢餐渴飲，跋涉間關。一日來到朝歌地面，卻是殷朝建都之處，傳至紂王登位。那紂王荒淫暴虐，殺害忠良。伯夷道：「吾聞危邦不入，亂邦不居。殺卵刳胎，麒麟不游其野。焚巢竭澤，鳳皇不入其郊。今紂王聽信妲己，斲朝涉之足，剖比乾之心。吾二人若居於此，難免禍害。」叔齊道：「既如此，我們往那裡去好？」伯夷道：「止有海濱僻遠，可以全身。」兩人就來到海濱。但見：<br />
　　渺渺茫茫，一望漫天無際。悠悠蕩蕩，四方蹤跡難尋。洪濤卷雪，渾如大地翻身。巨浪排空，卻似山陵聳背。衰草殘煙流曲浦，黃雲淡日暗長堤。山魈來往，何曾有岸口悲猿。野鶩依接，並沒個平沙落雁。紅蓼影繁知景色，白蘋香濃任依依。<br />
　　伯夷道：「此處盡可安身，但不知甚麼所在？」叔齊道：「裡面有一老者坐在魚磯上，持竿釣魚，想是隱逸之叟，待我上前問他一聲便知端的。」那老者怎生模樣？只見：<br />
　　蒼髯似雪，白髮如銀。貌堂堂兩耳垂肩，珠閃閃雙睛貫日。身披蓑笠，無榮無辱。任心懷手執綸竿，自在自繇多逸趣。若非厭世逃名客，必是深機用世人。<br />
　　叔齊上前問道：「老者，敢問此處是甚麼所在？」那老者道：「此處是東海之濱，這便是澗水。這一搭小村，就喚做磻溪。」叔齊又問道：「老者，釣魚有甚麼意趣？」那老者道：「老夫姓呂名尚，因見商紂無道，恐遭其虐，故此隱在這裡，把個直鉤釣魚。那裡指望得魚，不過自適其適。」叔齊見老者說出這話，也把兩人姓名並讓國避紂事情述了一遍。呂尚便道：「敝居去此不遠，二位速來，不若權到家下，暫解塵勞。」叔齊道：「曾無半面，怎好取擾。」呂尚道：「人之相知，貴相知心，易云同心之言。其臭如蘭。方才二位所言，卻與老夫合志，故此相邀。若待相識，天下無交矣。」叔齊見說得有理，便去對了伯夷把上項事一五一十的細細說了，就引伯夷與呂尚相見，隨著呂尚同行，不數步就是他家了。呂尚放了蓑笠綸竿，就在中堂坐定，吩咐家人安排夜飲。三人乍會，彼此講些民風土俗。過了幾日，那呂尚所說的都是濟世安民之術，伯夷對叔齊道：「此老志在天下，名雖隱跡，其實借此以掩飾他人耳目。如此老年還有壯志，怎好與他同處？不如去了罷。」叔齊道：「既如此，我們也不必辭他。」兩人竟自撇了呂尚。不數日又到北海之濱了。伯夷道：「此處恰好。」兩人就在山谷中結一茅舍，把幾畝空地種植些桑麻蔬果，自娛心志。有一首《蝶戀花》為證：<br />
　　山清水秀堪游衍，世事無聞，淡薄隨緣轉。紅瘦綠肥春正緩，倏然炎夏熏風轉。又值秋容山色淺，香綻黃花，折嗅堪供玩。迅速嚴冬如指捻，逍遙四季無人管。<br />
　　原來他兩個心性極廉介，度量又是寬洪的。不同心的，便不與他為友；若是惡人，連說話也不與他交談；若能改過自新，他也再不提起舊日事情。所以，沒有怨他的。那海濱人見他惡惡之嚴，風俗也翕然改變，路不拾遺，家不閉戶。後來孔夫子贊他兩人曰：<br />
　　商有逸民，伯夷叔齊。不念舊惡，怨是用希。<br />
　　孟子亦有贊曰：<br />
　　非其君不事，非其民不使。不立惡人朝，不與惡人處。如以朝衣冠，坐於塗炭裡。惟其惡噁心，若將視為爾。<br />
　　一日，忽見海濱人攜老摯幼，領妻負子，紛紛的就是移屋的一般。二人吃了一驚，問眾人道：「你們這樣光景，卻是為何？」眾人說：「二位不知，岐周之間有一聖人，名曰姬昌。他如今現為西伯，發政施仁，四方之民遠遠都去投奔他。況且我們被紂王重斂，苦了這一世，如今去投奔他，也快活幾時。」說罷，都歡歡喜喜而去。夷齊二人聽了這番說話，心中半信半疑，便商議道：世間之事眼見是真，耳聞是假，不可輕信為真。今據他們說果是聖主，我們也去看一看何如？隨即收拾，與海濱人同去。正是：<br />
　　君子之德風，小人之德草。草上風必偃，教化關非小。<br />
　　二人行到岐周之地，正要去謁見西伯，恰好西伯同呂尚在那裡商議些國家政事。那呂尚原在東海之濱，你道為何也在這裡？原來呂尚自伯夷、叔齊去後，聞得西伯養老尊賢，他也到此就養。一日，西伯與語大悅，就留之為賓，尊之為師，凡事都與他計議。這日方在議論之間，只見左右稟道：「外面有兩個隱者要見吾主，等候多時。」呂尚道：「既是隱者，必定清高尚義的，吾主出見他不可輕慢，亦是收拾人心之急務也。」西伯出見夷、齊，與之談論一番，知是高尚的，不敢強他為官，亦不談及政事，待以賓客之禮。撥一所宅子，日給粟米布帛，自家不時存問。一日，叔齊對伯夷道：「我們聞得西伯之賢，不過到此一見。如今既然知道他是賢君，仍去海濱住了，少覺清閒些。」伯夷道：「那朝歌地方終久有變，禍且不測，恐難居住。今西伯如此仁德，極其敬重我二人，不忍便舍他去，再住幾時何妨？」過了數年，不意西伯薨死，長子姬發襲了伯位，見紂王暴虐愈甚，天怒人怨。他順天應人，尊父為文王，自稱為武王。奉了文王木主，率領列國諸侯，誓師於孟津，前去伐紂。但見那：<br />
　　謀臣似雨，戰將如雲。謀臣似雨，人人是疏附後先。戰將如雲，個個皆折衝禦侮。萬道光芒，刀槍耀日。一天殺氣，鼙鼓轟雷。進退不參差，軍容整肅，往還依步伐。號令嚴明，歸附者諸侯八百，咸稱棄暗投明。參贊者亂臣十人，盡道弔民伐罪。若非天怒民愁日，怎顯堂堂王者師。<br />
　　誓師之日，不覺驚動了兩個賢人。只見叔齊忙忙走來對伯夷道：「異事，異事」。伯夷道：「為何？」叔齊道：「西伯已故，嗣君自稱武王，誓師孟津，明日就要起兵伐紂。」伯夷道：「紂雖無道，君也。彼雖仁義，臣也。為何起兵征伐？此叛逆之事。明日我二人當往諫之。」卻說武王揀了甲子日出師，與紂王交戰，方才拔營上馬，只見伯夷、叔齊二人走至軍中，叩住武王馬頭，諫曰：「父死不葬，爰及干戈，可謂孝乎？以臣弒君，可謂仁乎？」他後面還有話講，只見散宜生怒形於面，急急捻開他二人，走向武王前道：「今日我王擇吉行師，替天行道，救萬姓之阽危，討獨夫之暴虐。此二人村野鄙夫，不知時勢，輒敢口出狂言，搖惑眾志。吾王不如將他二人斬首，號令軍中，庶免疑惑。」呂尚亦走向前道：「此義士也，今日出師先斬義士，何以服天下人心？」武王即令左右挾出二人。後人有詩為證：<br />
　　大義昭昭明日月，危言稟口功箴規。若將二子膏刀斧，後世人們無節心。<br />
　　後來武王平了殷紂之亂，改立國號為周，天下諸侯無不歸服。武王亦知夷、齊二人是義士，仍舊要如文王時待他的禮，養他二人。伯夷對叔齊道：「智鳥擇木而棲，智士見機而作。方今之世，三綢斷滅，志士寒心。我和你若食了不義之粟，實為可恥。」叔齊道：「兄言大合我意。如今天下盡是周朝地方，止有蒲坂乃是唐虞揖讓的所在，又有首陽山，此兩處皆可棲身。不若我二人去隱遁在那裡，清清淨淨，真遂吾志。」伯夷道：「首陽更好，亟行勿緩。」兩人不別而行，竟到首陽地面。但見：<br />
　　峰巒聳秀，路徑幽奇。冉冉霏霏，雲無心而出岫。咿咿啞啞，鳥卷飛而知還。四季可陶情，自有野花香豔豔。六時堪放性，只留喜蝶任紛紛。不聞樵子同賡唱，絕少幽人相往還。<br />
　　他二人當初隱在海濱，原自耕自食的。如今到了首陽山下，他便商量道：武王以臣弒君得了天下，所得皆不義之物，我們就是自己耕種，終久算周家之粟，只是枵腹行吟，倒也潔淨得有趣。二人在山下走了一回，立了一回，但見泉水涓涓而流。伯夷道：「這是天地間自然的流水，須不是周家的。」叔齊道：「正是。」二人隨意飲了些，又在山下觀看多時，那崖壁邊都是薇草。叔齊指與伯夷道：「這也是天地間自然的生發，亦不是周家的。況這草不知可吃不可吃，如果可吃，是天不生無祿之人，可保性命。或不可吃，死亦何恨？」伯夷道：「且試一試看。」兩人便彩來生嚼下肚，安然無事。後人都曉得食薇，春夏取葉，秋冬取根，皆夷、齊故事。<br />
　　卻說他二人登山食薇，臨流飲水，無憂無慮，即是家常，更有寂寥。作歌一首，登於首陽山巔，朗然高吟，以發其輕世肆志之意。歌曰：<br />
　　登彼西山兮，彩其薇矣。以暴易暴兮，不知其非矣。神農虞夏忽焉沒兮，我安適歸矣。嗟吁，徂兮命之衰矣。<br />
　　如此者三年，顏色不變，似有仙氣。一日，登山采薇，放歌已畢，只見有一老婦負擔而來這首陽山中。人跡不到之處，設有一人來時，疑是周人混雜，他就住不牢了。如今忽見這一個老婦，倒也吃了一驚，又見老婦打扮非常：<br />
　　頂排箬笠，半是新筍初落之籜。身披布襖，似非木棉捻就之紗。鬟垂蒼耳，容顏黧黑鬢飛蓬。蹺躡芒鞋，行步龍鍾腰漸軟。宛似饁田之婦，定非漂絮之人。<br />
　　那老婦人看看走近前來，放下擔子，問道：「二位官人方才所歌甚是好聽，但老身不知是甚麼意思。」夷、齊道：「你那裡曉得我們心事。」也無別話，竟去拿著薇草而食。老婦又問道：「你們吃的是甚麼東西？」夷、齊道：「就是山上生的薇草。」老婦道：「薇草可以充飢麼？」夷、齊道：「薇草那裡充得飢，不過胡亂咀嚼度日而已。」老婦道：「為何不吃飯，偏要吃他？」夷、齊被他纏不過，只得說道：「我兩人恥食周家粟米，甘忍飢餓，權把他來消閒。」那老婦人從從容容說出兩句話來道：「二位義不食周粟，這薇草也是周家的草木。」說罷依舊挑著擔子去了。夷、齊二人聽了這兩句，猛然一驚道：「是矣！是矣！」就將手中所彩的擲於地下，以後再不彩吃，竟餓死於首陽山下。後人憐他二人是義士，將來埋在山下。至今首陽有夷、齊之墓。孔子曾說伯夷、叔齊餓於首陽之下，民到於今稱之。又說二人求仁而得仁，並沒有怨心。詩曰：<br />
　　一意重天倫，遜國無所疑。萬世計綱常，諫伐死不辭。<br />
　　求仁而得仁，夫子言如斯。死飽不死飢，寂寞塚壘壘。<br />
　　總評：夷、齊遜國而逃，避紂而逃，與太公不合而逃，諫伐不行而逃。古人只要成得一個人品，不憚艱苦如此。後人食祿事君，若遇著萬里辭家，便就有許多怨抑，甚矣。世風之不古也。<br />
　　附評：太史公云：孔子曰，伯夷、叔齊求仁而得仁，又何怨予悲？伯夷之意睹軼詩可異焉，遂餓死於首陽山。怨邪？非邪？或曰天道無親，常與善人。伯夷、叔齊可謂善人者非邪，積仁潔行如此而餓死。盜跖日殺不辜，肝人之肉，暴戾恣睢，聚黨數千人，橫行天下，竟以壽終。是遵何德哉？倘所謂天道是邪？非邪？因附錄之。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>