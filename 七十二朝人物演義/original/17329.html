<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>七十二朝人物演義 - 敘　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>敘</font></h4>
			　　今夫理之與趣，分途相隔如間鴻溝，道里相遠，如分胡粵。若古於此留，理輕於彼此，不諒趣之足以久存，而謂理必於不朽者，此靡哲所以不愚，而風流因之疑喪也。聽其一句為端，千言為委，一人為宗，百事為綴，擬之潠水於空，如珠如霧，瀉泉遍地，或折或旋，旋折非清地之刑，珠霧豈潠空之象，庶幾譚理之家若得一技也。雖與村老璜經體具神妙，即共童蒙稽考，物象咸存，言既取於通俗，說自寄於從先，沙蟲畫沙，水蟲畫水，楚不必嗤越之侏離，越不必嗤楚之駃舌，庶幾趣而兼理之家，亦得一宗也。自此書出，理非僅奇，趣不單行，玄黃大沓，韋編同末葉之書，罔象俱迷，龍馬均蠹魚之跡矣。豈特神通而蓍出鬼哭，而品質行端言慤，貌恂恂馥馥，望而知為學儒也。非理也；從理者也。滑稽詼諧，俚語偽調，笑笑眇眇，聽而知為俠邪也。非趣也，從趣者也。理之規步膠，序刑范，六經其嘗也，亦有進之乎？趣者則於理也，超超矣。譬之離明為火，出於木而變，嘗巽下為風，生於火而同革也。至於趣之皮毛無關神情，在理之不可全詰也。面無正容，目無定睛，口喃喃而欲語，足跳躍而不休，寄心於盆盎草木之間，摩挲於禽魚書畫之事，以為清也，以為韻也，總之為趣也。進而與之考古，則南生而蠻語；與之淪人，則夏蟲而說冰，落乎其無所置對也。今世於四子之書，有講習者，則純乎理而寡趣，學士之韋編幾絕，書生之聽誦欲臥；叩其事理之源流，聖賢之本末，影猜響覓，有如射覆。所謂理已不備也，安得有趣哉？人知安詳之為理也，而不知奇幻之亦理也；人知清質之為理也，而不知新豔之亦理也；人知塊靜根深之為理也，而不知石之能言，木之能飛之亦理也。豈非言理者之非理，而非理者之深有當於理哉？故坎白坤黑兑赤艮白既殊離卦之文，二黑三綠四碧九紫又見乾鑿之度，即謂木丹葉而綠英，練本青而染白，旨定以立名，言習以成性，是指驪馬之皆黃，慈烏之皆白，九藪之草無青枝，千鷺之身無白羽也。其於理也是矣，於趣也是矣。此人物演義所以從理則理，從趣則趣，無泥之理而趣乖，泥之趣而理阻也。上哲之流讀之為理，故理行而趣不死；中智之人目之為趣，故趣減而理不靈。趣艱粟飛也哉。庚辰秋仲磊道人撰於西子湖之萍席<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>