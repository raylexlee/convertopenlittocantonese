
			　　伐木風哀，多少英雄悲憤。淚盈腮，今古恨，付歌哀。

　　憤只今誰是維持者，譜葉金蘭盟也。悄低徊，披典籍，動襟懷。

　　話說人有父子兄弟之親謂之天性，又有君臣夫婦之合，謂之天意，總皆是秉彝之所極。若著一分思議，不容一毫勉強，自然而然，實有命存乎其際。至於朋友與我比德度行，讀書談理，朝諷夕規，左提右挈，雖為異姓疏遠之人，實有同氣連枝之愛，所以列在五倫之末。若有人擇友定交，儻然遇得一個言而有信的人，外不飾面貌，內不樹城府，真真實實，切切偲偲，與之結不解之嚶鳴，有不言之感召，自然身家之事，存亡之感，遠近之謀，貧富之境，入息出作，飢食寒衣，恩怨無不與知，隱微可以共悉，依然是一家人，還勝百倍，那裡分別是個朋友出來。須知世間尚有一種人，交情甚重，專事虛文，或作緣諧媚，或露態擎曲，究其始不過以熟情結了同調及其終，尤必以冷面廢了平生。甚且有與人往來、談笑、飲食居住處，給終日受其玩侮，被其輕賤，反在背地裡誦其高義，佩其雅情，茫無所知。如此之事，將若之何？今日慮及於此，思所投分，揆所久要，不在語言之煩，體貌之多，必期與朋友無愧無憾，才說得一個可字。不然，把臂一朝，貽患千古。是以孔聖人有曰：信近於義，言可復也。恭近於禮，遠恥辱也。因不失其親，亦可宗也。觀此數語，交友之重自古已然。因此，時人有這首《酒泉子調》以為俗情之悲，如欲取證自古有之矣。有一首《西溪子詞》為證：

　　客勿亂喧，須聽，休訝捕風捉影。論交遊，懷夙昔，多人傑。管鮑錢，今堪述，忍辱建功名，播芳聲。

　　卻說周平王東遷洛邑之時，有兩個異人同生於齊國之中，結為金蘭之契，後來各自輔佐一主，做出偌大事情，名揚四海，澤及萬世。今日試說其故，才知英雄舉事不與人同。古道可風，為世所尚，奈何人不省之學之，反視友道為了畏途，以至聲氣雜於疚惡，肝膽視若尋常。孰不聞而色變，言之心傷，往往始戚終疏，晨盟夕背，其流弊可勝歎哉。正是：

　　無故休談兒女事，而今且說伯王臣。

　　這一個異人住居穎上，姓管名仲，表字夷吾。胸多智略，膂力非常。果全齊之傑出，真舉世之罕儔。爭奈母老家貧，囊中空乏。自恨時運不濟，空自有凌雲之志氣，安能濟眼底之貧窮。兼之家室未遂，中餽無人，甘旨難調，恐虧孝道。雖然孤孑一身，恰也事母唯謹。一日，天色微寒，管仲的身上衣衫單薄，偶然出遊郊外，可恨那幾陣西風疏剌剌的，偏向這敝衣縫中吹進，凍得身上肌粟如麻，行走不前，不覺仰天長歎道：「老天，你既生了我管仲在世，也該與我些事業去做，庶幾策定禁中，功成野戰，抑或不然，便可易仕為農，樂飢衡沁，盡得優游歲月，終老林泉。況我非寒門凡輩，淪落飄流，可堪到了今日，竟不如屠保下祝之人，挾了一技，過了一生，成了一名，完了一事。難道是這等功不成、名不就、飢寒無賴、折芰燔枯、進謝中庸、退慚狂狷，如此結果了終身麼？」說罷，正待要向前行走，忽聽得背後有一個人啞然而笑。管仲急回轉頭來一看，認得他不是別人，就是所說的一個異人，姓鮑名叔牙，人都順口兒稱他為鮑叔。這鮑叔生得相貌清奇，道風秀世。那管仲一見，心中想道：我雖聞其名，未曾與之接談握手，怎生就來笑我，平白欺人，可惡之甚。便對鮑叔道：「向聞兄素有盛名，無門領教，私心常以為恨。今日何故尾人之後，唐突一至於此。我因落魄自嗟，與定下風馬牛不相及也。適蒙姍笑，其意何在？」鮑叔向前躬身道：「小弟與兄分固疏逖，方才看兄盡有伯王之才，倒無滄海之量。所以不避斧鉞，敢有一言相告。」管仲聽了這幾句言語，躊躕想道：我因他一笑之故便不能容忍，他反不加聲色，倒有奇見在其中。我不若虛心請教，或有些益處也未可知。因問道：「老兄說有一言，不妨教我。」正是：

　　行吟逢義士，相勉意深長。佇結平生契，雄飛際運昌。

　　鮑叔見管仲求教，乃開言道：「弟聞古今豪傑之士都從困苦中建了莫大之業，立了不朽之勛。縱有隱才於屠釣，遺德於版築，然且誓心守節，無苟進之志，安命樂天，或以筆耕為養，或以傭酒成名。不意仁兄仰天搔首，激憤悲號，在楚囚則可，在足下則不可耳。」管仲聽了這一片言語，方才省悟，不覺愁煩頓釋，連忙謝道：「小弟性地窄狹，志氣卑下，常以貧窶動心，因此嗟歎。今蒙鮑叔指教，開豁愚蒙，三生有幸。弟因不揣鄙陋，敢攀結為兄弟，不識尊意何如？」鮑叔道：「承兄尊諭，固所願也。」恰好鮑叔年紀長於管仲，鮑叔為兄，管仲為弟。便向郊外一個酒肆，兩人進去，對天拜了八拜，立盟結義。說道：「今日傾蓋如故，他日白首如新，永無相負。如有負盟者天地誅滅，以為不義之報。」兩人盟畢，就叫酒保整治酒餚來吃。不移時，那酒保將酒餚搬上樓來，擺列桌上，管鮑二人開懷暢飲。飲至半酣，鮑叔問管仲道：「夷吾弟，你平昔在家做甚事體？有何親人？」管仲道：「小弟年來落拓，躡屩負書。一自先君亡後，止有老母在堂。爭奈朝夕之間尤為薪水拮据，終歲處於愁城，累日淹於淚海，甚苦生計消乏。不知吾兄有甚生意，倘可提挈小弟，庶免飢寒，感恩非淺。」鮑叔道：「眼前致富之方、救貧之術無如為賈，不拘綢緞布匹、柴炭油麻、竹木雜貨，若能盡力經營，用心緝理，件件皆可趁錢，般般無不獲利，致富亦其餘事，何愁衣食之不給哉？」管仲道：「小弟非不知商賈可做，趁錢養家。常言道有本得利生，況且手中空乏，分文尚然難措，焉得資本行運。雖素有此心，亦徒然耳。」鮑叔道：「愚兄習儒不利，棄而為賈，行運有年，家頗饒裕。近因敕伙計身故，正沒個的當幫手，弟若不棄，同去營運，自然獲利，儘可以供奉老伯母菽水之費，又可以補助家中不足之需。只恐怕尊閫在家，兩相牽掛，不能割捨遠行。」管仲道：「小弟如今尚無妻室，只有老母一人在堂。兄若肯要小弟同行，必當歸告老母以決可否。但不知仁兄往年在於何處地方為賈？」鮑叔道：「就在本國南陽地方，收些吳下所到的綢綾絹帛，前來都下販賣，也有三四分利息。」管仲道：「原來如此，我想南陽此去七八百里之遙，不過七八日可到。弟在家實無事可做，情願隨兄同去，凡事一聽憑兄。」鮑叔道：「說那裡話，既為兄弟就是嫡親，安敢相欺？准擬明日，決要奉叩令堂老伯母了。」管仲道：「敢不灑掃拱候？」說完便要告辭，鮑叔因天色未晚，又勸數杯，然後會鈔，與管仲出門，作別入城。有詩為證：

　　列席高樓酌酒頻，竹簾斜卷幕山新。尊前自喜逢張緒，谷口還疑問子真。

　　管仲與鮑叔作別回家，一見老母便把與鮑叔結義，並商量到南陽為賈之事一一說明。老母聽了十分之喜，遂說道：「我兒，自從汝父死後，連年坎坷，乏人提攜，貧苦不可勝言。難得鮑叔這一片好心。明日倘到我家來，必須安排齊整酒餚款待，不可有慢。」這管仲雖則手頭不足，自己原要款留，又因老母吩咐，不敢違迕，所以無中生有，極力掙持。次日，巳牌光景，果見鮑叔帶了一個小廝，挑著白米五斗，紋銀五兩，棉布十匹，與管母為贄見之禮，來到管仲家中。二人先敘了寒溫，然後求見老母。但見蘆簾開處，老母扶了一枝節竹拐杖緩步出來，與鮑叔施禮。鮑叔納頭便拜，口稱：「小姪拜遲，多有得罪。外奉菲物三色聊表孝敬，伏乞笑納。」老母因鮑叔下拜，急喚管仲扶住。鮑叔道：「本該全禮，誠恐怕老伯母反勞，所以恭敬不如從命，望乞恕罪。」老母道：「今蒙鮑叔慨然光降，已出望外，這盛儀焉敢再叨？」鮑叔道：「些須不足為敬，何勞老伯母言及。」老母道：「收之不當，卻之不恭。」鮑叔道：「老伯母不收是見外小姪了。」老母道：「鮑叔出言太重，老身只得勉強遵命。」方喚管仲收藏，老母又向鮑叔說道：「昨晚小兒歸來，備述賢姪熱腸義舉，要帶往南陽為客生理，十分之美。只是管仲從幼至長未曾離家遠行，全仗鮑叔扶持照管。」鮑叔道：「小姪沒有不相顧的，老伯母請自放心，決要使令郎有財帛稱心之喜。」老母道：「鮑叔如此見愛，足仞高誼了。」只見兩巡茶罷，管仲整治桌椅，搬出酒餚擺列桌上，請鮑叔入席吃午飯。鮑叔再三懇辭，管仲道：「弟聞老者不以箸多為禮，貧者不以財貨為禮。這些須飲食曾何足款仁兄？此是老母因仁兄光顧，特命整治，幸勿固辭。」鮑叔聽說是老母的特意，心中暗喜道：「難得這一位賢德的女丈夫。」因此領命。老母便喚管仲相陪，自己扶杖進內。有一首七言絕句詩為證：

　　從來交誼薄雲天，管鮑知心世罕傳。惟願黃花同晚節，如他紅友結人緣。

　　卻說管鮑二人對坐飲酒，就約了出外日期，說些做生意的機關。天色將晚，大家連飲幾杯也不至醉，告謝老母方才分別。過了半月，鮑叔將本銀兑足，僱了船隻，即與管仲同別老母起程。出了齊都，一直向南陽取路。途路上風風雨雨，行了十個日子方到南陽。此時正值冬盡春初，梅開候館，柳發溪橋，好鳥鳴春，聲聲動念。那鮑叔原是南陽鎮上一個老客，領了管仲徑投舊主人家。那主人收拾客房，安頓行李，整酒接風。次日，主人糾引許多的興販商人，拿了各色的緞匹到鮑叔之前，不拘精粗，時值估價，現銀貿易。

　　卻說他二人在店主家住了四五十日，約收綾羅綢緞一千餘匹。鮑叔道：「兄弟，我每往常到此收貨，窶試窶驗，若此處賤，都下必貴。此處貴，都下必賤，我就另置各項雜貨回家。今年這南陽極賤，我想發回家去必獲大利。如今匹數千餘，待我先發回去，趕個頭帳生意。留下本銀千兩與賢弟在此收買。但這綢行生意極要眼力細看，如若失眼就要虧折。賢弟須好生在意，不可造次。」管仲應道：「弟已理會，不勞掛念。但老母在家，望乞清目。」鮑叔道：「不消吩咐，這是自然之理。」次早起來，僱了船隻，裝載緞箱，別了管仲，星夜趕回都下。先去拜了老母問安，並報管仲在南陽康寧之事，細細告知，方才回到家中將綢緞發賣，果然大獲子錢。鮑叔大喜，又送老母白銀十兩在家費用，討了口信，復往南陽。有詩歎道：

　　名利苦牽人，營營不得息。抑何勿憚煩，風塵走南北。

　　既若喪家狗，又若馳猛犬。願言天口子，易商而藝稷。庶幾樂在中，無人不自得。

　　卻說管仲自鮑叔去後，收貨人日多一日，收買不起。管仲巴不得只要買完，不顧好歹，見貨就買，那裡繇主人家插嘴，買銃了千金緞匹。店主人再三勸道：「不可，此綢粗糙，恐要折本。」只是不聽，及鮑叔來到，看了這些綢緞，好生埋怨。管仲便使性走出大門外，氣衝衝站著。店主人見管仲發惱，就把好言安慰鮑叔道：「貨雖不週正，或者時運若好也會趁錢。奉勸尊客慎勿煩惱，致令損傷友道。」鮑叔聽了這幾句言語說得有理，深自懊悔，便回嗔作喜道：「兄弟不須煩惱，方才我一時造暴。細想起來前日都下價錢頗高，況我離家不久，未必便賤，和你速速趕回，倘或趁錢淡薄，諒不折本，又好再來置買別貨。」店主人大笑道：「尊客言之有理。」管仲道：「我恨自己無有貿易才能，或致折本，有何顏面再返故鄉？」鮑叔道：「兄弟，你此言差矣。我與你有八拜之交，雖不能流芳百世，豈肯貽臭萬年。且賢弟此來，上尊老母嚴命，悖母則非孝。下出良友至意，棄友則非信。適間嫌貨不堪，此亦同伙中之常情，不足深責，何況我二人乎？幸乞三思，萬勿窒滯。」管仲見鮑叔說了這一番詞嚴義正，遂幡然大悟，回嗔作喜。二人攜手入內，又住數日，打疊貨物，買舟裝載，與主人將一應帳目算清，作別登舟而去。正是：

　　一心似箭風中急，兩足如飛雲上行。

　　其時，齊國乃釐公在位。他生了三個公子，長公子名喚諸兒，次公子名喚子糾，三公子名喚小白。這釐公性愛吳綢，不論衣服帷幔等項，盡用吳綢製造。都中綢緞缺行，其價一時騰貴。管、鮑二人發了綢緞剛到，即時發賣，三日之間不留尺寸。將本利一算，利過於本，比頭帳生意尤為較勝。鮑叔口雖不說，心中大喜，暗算：夷吾弟做生意從來無不折本，今倒子過於母。雖積年老賈之中罕見，乃夷吾弟運好以至如此。他原是高才絕學的人，志不在此，諒來子銀不下二千。大家平分，用為讀書之費，博個名高，不亦可乎？就將這前後本利銀算共五千兩，除起本銀三千兩，約存利二千兩，便喚管仲來分。管仲也不推辭，將銀子揀做兩處，一邊是足紋，一邊是成色。管仲竟取好的比成色的，又多了二百兩，便向鮑叔說道：「此是小弟叨分，那是該兄得的。」鮑叔毫不動聲色，便道：「兄弟收了就是，何必再說。」管仲因叫鮑家一個小廝駝了銀子，揖別而去。鮑叔將分金一兑止得八百兩，少了二百兩，況又成色不足。鮑叔點頭道：「夷吾弟家有老母，朝夕要供養支給，應該多分。況我上無父母，又無兄弟，家計比他饒腴，縱少分了些於我便有何害？」據鮑叔待管仲惟有一點真心，分金一事絕不較量多寡。且知其心而原其情，斯人也，世不恒有。後人以古詩一首贊之道：

　　少年好結客，千載心未罷。斗酒豈勿歡，寸心難久持。

　　結交無緩急，何用交道為。在貴多忘賤，千古令人悲。

　　偉哉齊鮑叔，收管良及時。駿馬重一顧，烈士死一知。願教策疲駑，報德以為期。

　　卻說管仲攜了分金，正待回家，劈面撞見一個蒼頭，叫道：「管官人幾時回的，生意可好麼？」管仲便問：「你是誰人？我實不相認得。」蒼頭道：「小人姓召，家主名喚召忽，現做二公子糾的太傅。今日要與管官人、鮑官人相會，特著小人來奉請。」管仲道：「我向為生意匆忙，有失問候。今蒙你家主人見召，少刻當約鮑叔同來也，可與我多多拜上。」蒼頭連聲應諾而去。那召忽原與管、鮑相知，只因召忽做官，管、鮑為賈，所謂道不同不相為謀，故此許久疏失。今日相請，必有事商確也。這管仲急急走歸，老母正在中堂，問道：「我兒，你今日往鮑叔家去，為何就回？」管仲道：「今日孩兒在鮑叔家清算前後帳目，蒙鮑叔將為賈所趁的子錢分與孩兒，因此持歸。」老母道：「分得多少？」管仲道：「子錢原是二千金，鮑叔止分八百金。」老母疑心道：「為何他倒少了二百金？」管仲道：「兒因母老在堂，故此多取他些。」老母道：「分財貴均，你不可貪得無厭。萬一鮑叔怪你相欺，恐傷友道。」管仲道：「他絕無此意，是以攜歸。」老母嘿然不問，管仲進內將銀藏好，就把召忽著蒼頭邀他二人之事，說知鮑家小廝。小廝去不多時鮑叔就到，二人同往召忽家中。那蒼頭早在大門首伺候，一見二人即便通報。召忽倒屣出迎，迎入中堂，敘了寒溫，三人坐定獻茶。召忽道：「弟聞管、鮑二兄近日鬻綢獲利甚多，足為知己之慰。」管、鮑道：「召兄所言敢是以褒代貶，況弟輩各有至願，寧忍遽終於是。」召忽道：「既是二兄不樂賈隱，奈何懷寶迷邦？」管、鮑道：「君不聞孤竹元子居海之風麼？」召忽道：「弟豈不知？目今釐公主人雖然年老，國內清平無患，正大丈夫得志之時，安可久棄在野，不令萬夫仰望，竭謀勤政，以博聲施。如弟今日可謂樗櫟不足比數，然且忝傅子糾，今傅小白者尚無其人。昨日釐公問外有晃賢可以堪傅？弟將管、鮑二兄相薦，釐公頗有訪求之意，不知二兄肯俯俞允否？」管、鮑尚有難色，躊躇未答，召忽又道：「吾三人在齊如鼎之有足，其足一失，鼎必不能立矣。自今論之，萬弗求全責備，莫若即出為上。」鮑叔道：「吾先人有言，知子莫若父，知臣莫若君。今君決知臣不肖，使傅小白，只怕是夷吾弟與召兄共傅子糾也未可知。」三人說未了，令旨傳來，果與鮑叔之言相符。正是：

　　萬事皆素定，人何苦費思。不如相結綬，建業及乎時。

　　卻說釐公有一個同母弟，名喚夷仲。其人早死，有子一人，喚做公孫無知。這釐公十分寵愛，令其衣服禮秩比於公子諸兒。釐公卒後，公子諸兒即位，是為襄公。他始初為太子之時，嘗與公孫無知爭鬥。其時即了國位，生殺之權、予奪之柄都憑襄公操縱在手，因此要將無知絀退。若是臨蒞有道，舉動有度，出入有時，進退有序，自然政行令出，風行草偃。誰知襄公一味好為無道，所以其令不行。公孫無知益為杰驁之事，群弟恐禍及身。那次弟公子糾奔魯，其母乃魯國之女。管仲、召忽輔而行。未及一日，又次弟小白聞知，急喚鮑叔商量。鮑叔道：「君子見機而作。今殺機動矣，不出奔更待何如？」小白道：「吾雖出矣，宗廟社稷將若之何？」鮑叔道：「臣夜觀天象，不幸齊將有禍。然而，平定之人舍公子不可，非管仲不能。公子勿憂，且出俟其變。不則如籠中之鳥，釜中之魚，雖悔無及矣。」小白遂決意奔莒。其母乃衛國之女也，有寵於釐公。這小白自少好善，且無小智而有大慮，因此鮑叔為傅而行。其時，公孫無知眼見子糾、小白紛紛出奔外國，就於本國中集了許多亡命，聲怨襄公絀己，遂作亂。襄公失於防禦，那公孫無知遂乘機弒了襄公，自立為齊君，國中人心不服。一日，公孫無知游於雍林。適有一個人向來有怨，及其往游，襲殺無知，奔告齊國正卿。這人姓高名敬仲，素重小白之為人。恰好雍林人走來出首道：「小人居住雍林，甚憤無知篡弒，臣謹行誅，怕大夫更立公子之當立者。」高敬仲正中機謀，即暗地適一個心腹人往莒去召小白，約為外合，自為內應。這小白見了高相國之使問知就裡，便與衛君借兵歸國，星夜而來。魯國聞之亦發兵送公子糾，又使管仲將兵，以遮莒道。這遮道二字以何取義？是遣將橫格而戰。魯恐小白先入得位，誰知天意有在，不必多勞人力。那管仲引兵遮道，恰好遇著小白、鮑叔人馬。此乃離亂之時，大家各為其主，也顧不得交情友誼，兩軍相對好一場爭鬥。但見：

　　歸國的，乘飛騎，如漏網游魚。遮道的，率雄兵，似入林狡兔。相見處，不打話，但聞半天中，金鼓齊鳴。待避時，難措足。怎奈一霎間，雕弧競響。又見紛紛擾擾，雲卷旌旗。忽聽嗶嗶崩崩，風吹畫角。恰勝沸西京烽火，抵多少遠塞干戈。

　　那管仲拈弓搭箭，直望小白對面射來。幸得小白眼快，看見箭來將身一矬，那枝箭不奇不巧正射中小白的帶鉤之上。小白將鮑叔偷覷一眼，即時佯死翻身落馬，早有溫車載了小白馳行。這也是鮑叔預先定下的妙策。那鮑叔就在馬前悲號慟哭，管仲聞知只道小白被箭射死、有鮑叔在這邊，不來格殺。鮑叔就著心腹人馳報魯國，小白被管將軍射死。魯人只道真死，送子糾者遲遲而行，路上耽擱了六日始到齊都，逆料大位穩是子糾的。不期小白已入，高敬立之，做了齊國之主，名為桓公。這也是高敬之功，即日發兵拒魯，在乾邑相遇。齊兵奮力爭殺，魯兵敗走。齊兵掩襲魯歸路，遂將手書一通，使人遺於魯國。其書中說道：

　　子糾，兄也，弗忍加誅，請魯自殺之。召忽、管仲，仇也，請得而甘心焉，不然將圍魯矣。無忽。

　　魯莊公甚患之，遂殺子糾於笙瀆之地。召忽見子糾身死，遂伏劍自刎。那管仲心知鮑叔必欲存己，因請囚繫囹圄，以待齊桓之用。恰好這一日，桓公欲使鮑叔牙為宰。鮑叔辭道：「臣乃君之庸臣，無能為者。若君欲治國家，伯諸侯，其唯管夷吾也。況臣素與君言之矣。」桓公道：「夷吾射寡人中鉤幾至於死，不共之仇，豈有復用之理？」鮑叔道：「彼為其君而動，君若宥而反之仲，他日報君之恩猶今日報君之事也。」桓公道：「如此怎得他歸於我齊？」鮑叔道：「須請於魯。」桓公道：「魯有謀臣施伯，知吾去請，將欲用之，必不肯予，又何以處之？」鮑叔道：「但宜使人向魯君請道，寡君有不奉法令之臣在君之國，欲以戮之以示群臣。若如此請之，則予我矣。」桓公使人請魯，如鮑叔之言，使者得令而行，備細告於魯莊公。莊公即召施伯入宮問其所請之故，施伯對道：「齊非欲殺管仲，蓋欲用管仲為政。但管仲才冠天下，所在之國，則必得志於天下。令彼在齊，則必長為魯之憂。」莊公道：「恰如之奈何？」施伯道：「殺了他，將其屍首與之。」莊公將殺管仲，齊使者慌忙闖入魯庭，奏道：「寡君欲親戮一管仲，若不生得示戮於群臣之前，猶之未得，請生付小臣如齊。」莊公不得已，使吏鞟其拳，膠其目，盛以鴟夷之器，差一官並役夫送管仲至齊。那班役夫之中有一二個解音律的，將管仲之事編做一隻歌兒，連聲接唱，雖無白雪之調，盡有薤露之遺。那管仲在檻車中聽了歌聲，激楚悠揚，禁不住淚下如雨，又恐魯君悔而追殺之，欲速入齊邦，因向役夫說道：「我為汝唱，汝為我和，何如？」役夫道：「甚好。」管仲欲寫其懷，即隨口唱道：

　　餘生不辰兮，遭俘囚。空抱志兮，橫秋歲月兮。悠悠今往兮，何以雪吾生之羞。但倚劍兮，悲感而心憂。

　　其時管仲唱一句。眾役夫依了他，也和一句。果然是長歌可以當哭，役夫行路忘其怠倦，不覺已到齊都。使者報與桓公，桓公見管仲到了，心中大喜，親自迎至堂阜，脫其桎梏，待以厚禮，拜為上卿，授之國政。桓公此時新登國位，又經大亂之餘得了管仲，如鳥生翼，如魚遇水，國中日漸富強。管仲與大諫官鮑叔牙、大行人隰朋、大司田寧戚、大司馬王子城父、大司理賓胥無這五個人同心輔佐政事，連五家之兵，定四民之居，設輕重魚鹽之利，以養瞻貧窮，錄賢能，反侵地，重幣聘，親諸侯，齊國之人大悅。桓公在位二年，興師伐郯。只因桓公出亡之時路經於郯，郯子不以禮相待，及至入正大位，諸侯皆來慶賀，郯子又不肯來，所以興師伐之。到了五年，管仲又隨桓公會魯莊公於柯，今東阿邑地方是也。那時魯有侍臣曹沫相從，正欲設盟，曹沫手持匕首，將桓公劫住高壇之上，說道：「速反魯侵地，若有一聲不肯，吾當以匕首洞汝之胸。」桓公懼死，連忙許之，既而悔之，欲無與魯地，且要殺曹沫。管仲道：「被劫而許而背信殺之，是棄信於諸侯，以失天下之援，如何可有此心？」桓公只得遂與曹沫三敗所亡之地，諸侯聞之莫不歸附。七年，管仲又從桓公會盟於甄。其時威名大著，伯業始成，皆藉管仲一匡九合之功。後來桓公凡有會盟聘問，征伐救援，莫不請命於管仲，然後施行。及至即位以來，年年征伐，常常會盟，不可盡述。

　　獨有二十九年，桓公統諸侯之師伐楚，楚成王亦興師問道：「今日伐楚何名？」管仲對道：「昔太保召康公向我先君太公命道，五等諸侯九州之伯，汝實徵之，賜我先君所踐履之境，東至於海，西至於河，南至於穆陵，北至於無棣。爾居荊州，例有包茅之貢，爾竟不入。王祭不供，無以縮酒，寡人所以特來徵問。昭王南征不復，寡人所以遂至膠州。」這兩句是伯者假義之所在。楚成王聽見管仲言詞甚正，便應道：「貢之不入，寡人之罪也，敢不供命？昭王不復，非楚之過也，君其問諸水濱。」那時楚國鷙悍，見了管仲在師，少覺折其鋒，乃遣其大夫屈完來盟，自後貢問不絕，各國諸侯誰敢不來納款、通和，推尊桓公做了盟主。又過了五六年，齊國之伯愈盛，又會諸侯於葵丘，築起十餘丈一個高台，殺牲歃血，出師舉義。周天子大喜，遠使宰孔賜胙，不免夜駐曉行，力到齊都，恰好桓公與諸侯高會。正是：

　　君恩重伯國，賜胙自天來。

　　宰孔至葵丘，將敕書開讀道：「子一人之命，有事於文武，使孔致胙，且有別命，以爾自卑勞，實謂爾伯舅無下拜之禮。」桓公密與管仲謀，管仲對道：「為君不盡君道，為臣不盡臣禮，亂之本也。」桓公甚懼，出對宰孔說道：「天威不違顏咫尺，小白予敢承天子之命無下拜。恐隕越於下以為天子羞，敢不下拜。」那各國諸侯看桓公拜於壇下，受胙於壇上，個個稱羨不已。桓公任管仲數十年，見他材能無比，事事周備，遂至伯天下，有莫大功勳，尊為仲父。奪伯氏大夫所駢邑三百家，賜與管仲。管仲富貴已極，累業建功。建了丞相府，造了三歸之台，廣貯燕姬趙女，翠繞珠圍，受用不盡。返思當年未遇，若非鮑叔知交焉得今日，嘗時說道：「吾始困時與鮑叔為賈分財多自與，鮑叔不以我與貪，知我貧也。吾嘗為鮑叔謀事而屢困窮，鮑叔不以我為愚，知我時有利不利也。吾嘗三仕三見逐於君，鮑叔不以我為不肖，知我不遭時也。吾嘗三戰三北，鮑叔不以我為怯，知我有老母也。公子糾敗，召忽死之，吾就囚受辱，鮑叔不以我為無恥，知我不羞小節，而恥功名不顯於天下也。生我者父母，知我者鮑子也。」及管仲歿後，子孫世祿於齊，有封邑十餘世。後人作詩二絕為證。

　　其一：伯業巍巍萬祚留，匡時偉略冠群侯。紛紛碑口爭傳誦，丞相當年曾射鉤。

　　其二：只今管鮑擅奇勛，須信高才自軼群。不是金分蘭臭合，何從挾策伯齊君。

　　總評：嗟乎！交情至今日，不忍言矣。觀管、鮑之相與，如手如足，洵非常人。所可幾及，有心者豈不慨然。

　　又評：古人云：世人結交須黃金，黃金不多交不深。斯二語今取誦之，令我推心痛哭，感慨淋漓。安得管、鮑復生，為之把臂立名，一洗時交陋習邪。然而桓公亦非庸主，人慎毋以伯者而忽之。