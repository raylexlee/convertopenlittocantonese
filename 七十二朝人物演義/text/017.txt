
			　　拙宦浮沉濁世中，補天經畫有誰崇。存心愷悌何慚德，化女刑於不負躬。

　　圭避自珍廊廟器，風花寧結歲寒衷。從教史帙標名氏，仰止芳徽歎不窮。

　　凡人不能篤志勵行，進德修業，惟嗟遇合之難，以得失之感，橫諸胸中，以性命之尊，置諸膜外。如是之人，天下恥之。所以，人倫卓絕之士內無機心，外無機事，同乎流俗，合乎污世，坦然以往，一言一行處常處變，必合乎天理，審乎人心。稍有不安，便明發動容，口食興慮，務要不負其所本，不欺其所與，不昧其所學，不易其所操，往往不離忠厚篤實。當時莫惡其非，後世想聞其化，試究其故，皆繇正大自居，神明自號。雖在暗室之中，屋漏之際，惟恐有天神鑒察，勿敢逞其聰明。及於荒謬、不經之處，肫肫懇懇，立極至誠，不使一毫之智術機巧，開罪於士君子名教之中，既能厚重少文。設有所遭之不幸，亦未嘗有毫釐震動，旦夕妄為，求之古昔。獨東魯之國有一男子，不知其姓名為誰。但此男子生平知義達理，讀書避俗，嘗獨居一室之中，以琴樽自適。年當弱冠，尚不曾近著女色。因此，容度翩翩，猶如傅粉。適有一女子也不知其姓氏，裡居窺見男子風流濟楚，一表人材，遂動懷春之感，便深薦枕之思，無計可施。偶然一日天寒煙暝，風雨淒零，男子緊掩上門，挑燈危坐，因吟詩以消清夜。其詩道：

　　彈琴讀書，性真愉樂。何必慕富貴，神枯瘁，顏銷鑠。味道澤吾軀，乘時見吾長。日證顏氏在，筆酡中，通世外。

　　男子吟詩剛畢，忽聽得門外有剝啄之聲，男子心甚駭然。黑夜黃昏，誰人到此？又吟兩句詩以代相同。男子朗吟道：

　　疇叩我籬，將焉營哉。夜漏丁兮，夕口口行。

　　你道這敲門者乃是何人？就是懷春的女子，便也應聲吟道：

　　林之曲兮，口聲淒零。聊寄子廬，息影竛竮。

　　男子聽其詩句，已知是一個淫奔的女子。那女子吟罷詩，便叫開門。男子答道：「我方才聽你所答之詩，決然是個女子聲音。此時夜深人靜，況我又是個孤男，怎好與你開門相見？」女子道：「妾非私奔之女，因往母家被這不做美的風雨所阻，路滑形單，敢乞官人發個惻隱之心，放我進門，寄宿一宵，以免虎狼盜賊之苦。」男子訝然說道：「娘子差了，自古有言，男女授受不親。又詩經有雲，豈不夙夜，謂行多露，如何教我容留？趁此雨未滂沱，還往別處投宿，不必在此苦纏，枉勞唇舌。」女子泣道：「賤妾行了許多曠野，受了無數驚惶，方能望見官人門內燈火熒熒，決然憐憫，因此相投。誰知又如此堅拒不納，賤妾何命薄至此。」說畢，費弄香喉，度出嬌聲，啼哭起來。男子若是不畏四知的人，乾柴遇了烈火，未有不攜手相將，尤雲殢雨。他卻以禮自持，曉得他佯啼假哭，無非要入門的計策。男子聽見這女子在門外作為，便冷笑幾聲說道：「好笑你這個女子，倒也來得奇怪，還不快快回去，倘有柝軍過此，看你何言抵對？」女子道：「畢竟要妾說麼，止不過實情供告，妾說是官人相約來的，有何妨礙？」男子聽了此言，咋舌大駭道：「卻原來如此，令人聞之恨不得掘泉洗耳。女子你須知我魯男子平日所為，果是何等樣人，把這歹言污我。你好好往別處去了，我須養你廉恥，不與人說。」女子道：「官人，事已到此，賤妾也怕這許多不得，你可開了門，借我一燈回去罷。」男子搖頭道：「任你說得天花亂墜，我決不信你。既乘夜而來，豈不能冒雨而去。我非吝這一燈，倘若開門被你纏得不了，如何是好？魯男子決不為此狗彘之行。」那女子聽了此話，自知沒理，滿面羞慚，歎了一口氣，罵道：「癡男子薄倖人，自恨錯認了你，可笑你現成福不會享，明是初世為人的了。」便怫然而去，男子猶恐他假意，將這兩扇門兒牢牢拴上，秉燭直到天明，方才就寢。男子獨居之時於不意中有此奇遇，若稍無所持，未必能免。他卻堅守不移，也算是個有行之士。有詩為證：

　　閉門不學偷香侶，矢志勿諼洵遐舉。暗室神明有也無，魯連真不愧斯語。

　　如今再說一個坐懷不亂的故事，比這閉門不納勝於十倍。你道為何？女子來在門外，不見其貌，但聞其聲音啼泣，如有涵養的還可勉強支吾。假如傾城傾國之人，口然相遇不為所惑，才叫做有德有道、有守有見的聖人。

　　卻說這故事也就出於魯國。其時有一公族賜姓展氏，名獲，字季禽，官拜魯國士師，就是如今大理寺的獄官。其父喚做無駭，又有兩個兄弟，一個名喚展喜，一個名喚盜跖。因展禽食邑柳下，後諡曰惠，人都以柳下惠相稱。這柳下惠平日相貌雍容，言辭堅確，不肯枉道從人，以正守己，以和處世。其為士師之官，也是擯於下寮。所可惜者，魯之僖公不識賢愚，如柳下惠者不能擢以文武之任，又不能尊以宰輔之位。只是聽信左右之人讒佞之口，將他做了士師，稍不如意便將他黜退了，如此三次。這柳下惠處之裕如，毫不介懷。一日，閒居無事，散步國中。只見國中的人遇見了柳下惠都說道：「子不見機而作，何乃甘於擯斥？如使本國可仕，他國亦可仕。守株待兔，非智者所宜。」柳下惠明知其譏我三黜不去，佯問道：「何以見之？」國人道：「吾聞智鳥擇木而集，知士擇土而翔。子今不遇僖公亦可遠去，奈何優游卒歲，聊以自娛？這魯雖父母之邦，若論大義，還宜自重才是。」柳下惠拱手答道：「極承列位盛情，區區還有一言未蒙詳察，是以寧為三黜之徒，不異寒賤之士。足下慨辱枉教，試說可乎？」國人道：「我輩下愚，識薄見淺，願大夫賜教。」柳下惠道：「禽聞風性以漸而柔，世故有時而熟。今日揣摩起來，若不為其所難的直率之道，就了這曲情鄙願，一味肯為其易，自然息了閒官之浮議，合了末俗之私心。無論吏治不全，不消說循良薦譽，進退自如。只是卑人好以不情之面目與人相對，如何得手足自運，胸臆自展？這也是人各有志，不能強更不肖實能為此迂拙之事。枉勞列位相勸，切弗以展禽不合時宜為可笑耳。」國人聽了柳下惠這許多言語，都呵呵一笑而散，莫不說其所言之非也。後人有詩為證：

　　揣合非難事，懸車待者誰。事人既有道，從俗豈無思。

　　炎寂久知味，遭逢素望違。休言迂腐甚，落落豈為癡。

　　柳下惠聽了國人不入耳之言，方才回步，只見國中的人不拘老幼男婦、士農工商，東一攢西一簇，紛紛傳說東門上來一異鳥，不知是何禍福。柳下惠聞得此語，正待要曳步去看，卻好本國臧孫大夫差人來請，柳下惠即去相會。臧孫大夫道：「東門來此異鳥，不知何名？吉凶未審，敢望高賢教誨。」柳下惠向前一看，道：「此鳥出自海中，名曰爰居，來此主有大水。若能即去可免。」言罷相別而去。臧孫大夫聞得此語，備了三牲祭獻此鳥，又令眾人相拜懇了三日，那鳥忽然離去。數日後，海內大起波濤，國中無事，人皆知柳下惠是博物君子。臧孫氏是憂患大夫，所以得免水患。後人看到此處，有詩贊道：

　　柳下高風世所稀，胸中博物有全知。若非文仲先防備，魯國安能免禍危。

　　柳下惠與臧孫大夫相別回家，見了妻子，把爰居止於東門，一一說完，竟往書齋獨宿。但下惠因日間出外辛苦，慌忙枕書假寐，失掩園扉。少頃，忽聞嗟歎之聲，柳下惠抬頭一看，恰是一個十七八歲的絕色女子。此時，柳下惠睡眼朦朧，疑是做夢，問道：「何方女子昏夜而來，有何話說？」女子答道：「妾是鄰家幼女，出而迷路，不知所之。素聞尊官秉節高明，正身立朝，敢祈見憐窮途妾媵。況且天氣嚴寒，身衣單薄，望乞收留。明早歸告父母，當以白金為壽。」柳下惠道：「女子，你若早來，可到寒荊處用些晚飯，庶可同眠。如今更深夜靜，內中相隔甚遠，呼喚不及，我在書齋孤身獨宿，怎好容留得你？」女子道：「我非不知男女異室而居，只因事出無奈，敢求尊官，發一片惻怛之仁，拯救螻蟻之命。萬一不能見允，使妾別了尊官，行至半途，遇著些不良之人，如令弟盜跖相似的，豈不喪了奴身一命也屬小事，尊官有赫赫令名，只恐從此而失，將奈之何？」你道這女子果然是迷路的麼？只因他要勾引柳下惠無計可入，故托此進言，乘之眉留目送欲遂淫心。柳下惠是個端方篤實的君子，以一段真誠待人，只道人也無私意待我，便信以為實然。問道：「你果是走錯了路，不得回去，沒甚麼別故，方敢留你。」這女子聽了此言，正遂心願，便應道：「委實如此，安敢謬言？」柳下惠道：「可惜此間沒有衾褥，你暫在迴廊下權宿一宵，明早去罷。」女子道：「既蒙公相厚德，留我在此，看這天寒地凍，況我身上衣衫單薄，若在迴廊下過夜，何異荒郊曠野？倘或凍死了人，也是公相陰騭所繫，伏乞三思。」柳下惠心中躊躕不定，左思右想，嘿嘿無言。正是：

　　禪火空山叟，猶難制毒龍。誰能遇尤物，略不動幽口。

　　那女子看柳下不則聲，又恐有變，喬裝寒凍戰慄之態。柳下惠愈覺慘然，惟恐怕凍殺了他，甚是不忍。誰知這女子只要挨得在此，滿望飽其淫欲，所以花言巧語也覺好聽。柳下惠道：「女子，你既然畏冷，又怕凍死，我當設處一個權變之法，在你可以不損性命，在我亦可以少盡寸心。我對著這盞青燈一面讀書，你可過來坐在我懷中，等待鐘鳴漏盡，將次天明，著人送你回去。」女子依言走近前來，竟坐柳下惠的懷中，說不盡妖聲曼色，媚語嬌情，千方百計引誘調笑。柳下惠就如木偶人一般，雖然抱女子在懷中，就像捧了璧玉，臨淵履冰。但知對燈展書，絕不與女子復交一言，其如他綿榻情濃，桑間興熾，或是搖身，或是回頭，或是問夜如何，或是嫌天易曙，柳下惠此時覺得女子所言盡是邪淫，不耐煩。一更挨到二更，三更挨到四更。忽聞金雞報曉，野鳥出林，心中大喜，始道：「女子，天色將明，你可回去罷。」女子道：「竊聞古人有言，既來之，則安之。妾此來豈真為窮途無賴，遠投公相？止不過為奉枕席，本是美情，奈何逼我而去？若執意不留，只有來的心情，那有去的面目？有死而已。」柳下惠正色道：「早知如此，昨夜決不容留。自恨我一念之差，倒惹你在此胡纏，不知我展禽受此七尺形軀，頂天立地，三畏存心，四知常念，也算是一個奇男子。若要與你宣淫狎體，夜靜更深，有何所畏而不為？直待此際麼？汝為女子，無行一至於是，可羞、可恥、可鄙、可賤，還不快走？」女子道：「人生斯世不過行樂耳，何苦恁般古執，恰不錯過佳期？」說畢偎住柳下惠，不肯跬步相離，激得柳下惠性急起來，將手拉開那女子，怒衝衝往內中去了。女子方才歎道：「展禽拘腐，負我良宵。罷，罷。」只索去也。正是：

　　襄王不作巫山夢，神女空勞下楚台。

　　柳下惠走進內堂急扣中門，其妻也不喚使女啟鎖，披衣而起，問道：「是誰？」柳下惠高聲道：「娘子快開門，我有一樁異事與你講。」其妻不知何故，開門迎入，便問道：「適才欲講何事，這般煩惱？」柳下惠坐定，把這女子乘夜投宿，自己坐懷不亂的情繇告訴其妻。其妻素知柳下惠所為正直無私，並不生疑，且勸道：「這女子實則無行，驀地裡來尋你的煩惱，你可包容他，勿令人知，庶不壞他名節。」柳下惠聽他這幾句言語，怒氣冰消，因應道：「娘子言之有理，我當秘之。」誰知這坐懷不亂的事，只夫妻二人談於內室，古人云隔牆有耳，不數日，傳遍魯國，又傳遍列國，又傳之天下後世。柳下惠之名益重矣。這是後話。

　　方說此時乃魯僖公二十六年，不意齊孝公帥師來侵。僖公使柳下惠的弟展喜整備牛酒，出境犒賞齊師。你道齊人伐魯，為何魯國反行犒賞之禮？皆因春秋之時凡遇外寇相攻，必須如此行事，方才見得我國有備，不畏侵伐，故此僖公習而行之，不足為怪。又使柳下惠去行說。柳下惠聞命，即忙往見齊君，說道：「寡君僖公，聞君親舉玉趾，將辱於敝邑，特使下臣奉犒執事。」齊侯見柳下惠前來，頗有驕兵之色，問道：「莫非汝魯人恐我齊軍來伐麼？」柳下惠對道：「小人恐矣，君子則否。」齊侯道：「何恃否恐？」柳下惠對道：「君侯在上，莫嫌小臣多口。」齊侯道：「寡人正要請問。」柳下惠不覺慷慨激烈，按劍奮袂而言，齊侯侍衛之人莫不露刃相睨，柳下惠全然不畏，說出這篇話來。正是：

　　一言屹如山嶽，三軍不戰倒戈。百萬生靈安堵，千秋傳說非訛。

　　你道柳下惠所說的甚麼？還是誇張山川形勝，還是談論猛將謀臣？他說的話卻都是凜然大義，竟對孝公說道：「魯國別無所恃，所可恃者先王之命。」孝公聽了此話黯然削色，即應道：「願聞所恃之詳。」柳下惠道：「昔者吾先君周公及令先君太公，股肱王室，夾輔成王。那時成王勞之，賜之盟曰，世世子孫，無相害也。」藏在盟府，令先君太公為太師之官，兼主司盟之職。是以傳至桓公，糾合諸侯，有不和協者，則會盟以圖謀之，必使彌縫其闕失，匡救其災殃，也不過要昭明令先君太公夾輔舊職。及君即位，列國諸侯誰不引領？延望於齊都揣道，其帥桓之偉業駿功，我敝邑似不必聚眾保守。」這柳下惠說到此處仰天長嘯一聲，齊人都股栗戰兢，連孝公此時不覺有恧於心，豈能上悖其君，遠違其祖，降顏問道：「大夫更有何辭？」柳下惠對道：「有。今君嗣位方得九年，豈料捐棄先君之命，違廢太公之職，其若太公桓公何？君必不然，我魯邑雖小，實恃此以不恐矣。」齊孝公被這柳下惠始激之以大義，又歆之以盡職，自知興師伐魯不是，便支吾說道：「敬聆大夫高論，敢不佩紳？且孤此來原不敢侵奪土地人民，特為岑鼎而至。」柳下惠道：「展禽聞岑鼎久送至君所，今日何故又來索要？」孝公道：「昔日所與我齊國乃贗鼎，非真岑鼎。」柳下惠道：「這岑鼎所值幾何，乃勞君自率師遠來。只須遣使一人以禮相求，我寡君未有不從君命。禽恐如今日之師，似非不得已。」齊孝公道：「孤也恐汝魯人復以贗鼎相欺，是以不憚迢遞而來，若得真鼎，吾當退歸矣。」柳下惠拱袂對道：「如此君且退三舍，下臣當入告寡君，即馳至矣。」孝公應諾，傳令著三軍人馬暫退三舍之地。軍馬得令一時遠徙，孝公才與柳下惠作別。正是：

　　片席話消齊魯隙，不教烽火沸如蒸。

　　柳下惠入朝，備奏孝公托言索取真鼎之事。僖公道：「賴卿善辭，獲免國難。只是這真岑鼎吾甚愛之，卿何不以前所與的贗鼎直對為真，以復孝公？」柳下惠又奏道：「臣非不愛君之鼎，且臣亦愛臣之信。然主君所欲者真鼎，以免國也。若棄賤臣之信以免君之國，亦臣之所難也。」僖公不得已，將真岑鼎付與柳下惠往獻孝公。軍前左右報知，孝公見了岑鼎大喜，便向柳下惠說道：「多蒙大夫以好言悟君，惠我岑鼎，如今竟如約旋師，即下令返國。」有詩為證：

　　弱不勝強勢亦危，多才柳下識時宜。誰知一鼎能全國，鄙吝昏君總自癡。

　　柳下惠直待齊師遠離魯境，方敢入城回奏。誰知他有了這段卻師之功，甚且不殺一士，不折一軍，那僖公仍復不能超升大用，莫不為其惆悵歎惜。柳下惠付之以命，恬無所求，絕無所望。其妻倒有憤悶不平之感，一日對著柳下惠道：「相公，你如今身雖做了士師，官卑祿薄，何足戀之？我今見你三黜於魯，濡滯淹留，縱有人言詆誚，絕不謝去，如此所為，得無不憚煩乎？」柳下惠並無片言對答。其妻又道：「你不要怪多言，妾聞君子有二恥，你亦曾知否？」但柳下惠是個男子，何書不讀，何事不知？只因妻有言勸勉，也是琴瑟歡情中之諫臣。柳下惠如此行徑，正是和聖的妙用，應道：「禽也不知，娘子不妨教我。」其妻道：「國家設使無道，君上晏安昏寵，臣庶偷薄，政令紛更，此正賢人彥士潔身肥遁之時。若叨昧偽封，用忠進退，猶然顯居榮次，唯利是圖，豈不是君子可恥之一？」柳下惠應道：「是。第二之恥何在？」其妻道：「倘若聖天子當寧而立崇表殊節，旌德禮賢，四海晏清，六合康泰，又無豺豕當道，遺黎慕義行仁。設有英豪俊傑，正當蒙薄帛之徵，正身在朝，明禮訓樂，易俗化民，內處心膂，外總兵權，不為過分。仍舊是寒賤之徒，布衣韋帶，粗羹糲食，托言夙秉高尚，薄宦謝病，豈非君子可恥之二？今日世亦亂離，三黜不去，亦近於恥，相公可不知哉？」柳下惠道：「彼之為彼，我之為我，雖袒裼裸裎，與之油然相處，又安能令我受污也。」其妻見柳下惠所見甚高，以後遂不復諫。後人有感其事，集詩五絕贊之道：

　　其一：心事閒雲逐海鷗，韋匡寧復問淹留。蕭騷不厭君裘黑，政謂犁庭輒拜候。

　　其二：聊因歸沐暢幽情，淵水寧辭作楫行。莫道長安能戀客，丹心徑寸夜珠明。

　　其三：堂上東山傲角巾，一泓清鏡對城闉。依稀淡月輕雲下，琴韻時調竹裡新。

　　其四：微才沉滯竟何為，詳奏民艱下陛遲。自擬廢材捐散質，肯憑空色竟紛披。

　　其五：家世原推丹鳳毛，幽棲臨水傍山林。官閒萬卷常披帙，愛逸焚香坐永宵。

　　這柳下惠從此浮沉魯國之中，時與孔子朝夕往來，真是氣葉金蘭，義深志合。亡何柳下惠一朝捐了賓客，訣了妻子門人，奄然身逝。其妻哭泣哀號，遣人報知展喜，得了訃音，椎心抆血，急到柳下惠家中，見了其嫂，哭臨其兄之屍。然後拭乾雙淚，整治棺槨衣衾，擇吉殯殮。只有那盜跖惡人，只曉侵犯諸侯，恣其劫奪，何曾知親兄死了，前來相弔，哭泣悲哀。須知他做了不良之輩，不知禮義，不知慶弔，何足怪哉？其時門下人無不哭臨其喪，無不憫其賢而不遇。今因其身死，誠恐泯泯無聞，欲述其生平行實，播於辭章，叫做哀誄。門人至此將欲操管以誄其事，其妻聞言，玉箸交順，翠眉雙蹙，說道：「汝將誄夫子之德邪，妾思今日之事則二三子雖有大才，然不如賤妾深知其故。」那門人不敢僭筆，其妻乃誄道：

　　夫子之不伐兮，夫子之不竭兮。夫子之信誠而與人無害兮，屈柔從俗不強察兮。蒙恥救民，德彌大兮。雖遇三黜終不易兮，愷悌君子未能厲兮。嗟乎惜哉，乃下世兮。庶幾遐年，今遂逝兮。嗚呼哀哉，魂神泄兮，夫子之諡，宜曰惠兮。

　　誄成示與門人看了，個個贊歎其妻的學識非人可及。你道這個弱質婦人惡能知德，據他所誄片語，這柳下惠刑於之德化，是超出於尋常萬萬者也。如此看來其妻之為人亦稱賢婦矣。門下之人揮淚從之，具疏請諡於魯君，不日降褒賢之詔，加非次之榮，允其妻之所請，遂諡曰惠。後人有詩三章以贊美之。

　　其一：寵靈抑何泰，君恩溥若淵。風流傳柳下，萬世億千年。

　　其二：賢哉展季子，功烈曰無雙，可惜瓊樓召，悲歌淚溢江。

　　其三：濁世難駐影，和光或亦安。蕭條悲不盡，無計取浮彈。

　　總評：柳下惠一生行事，詳諸篇章。其大過人處，全在女子坐懷不亂。此段不可不傳。彩輯之家胡有錯謬弗載，鮮見其周章者何也？抑豈以不經而弗錄歟，聊砭世之好色不好德者。

　　又評：婦人女子居處深閨，能知夫子之行而誄之，則柳下惠且有聖妻矣。噫吁，使非下惠其亦不能有之者，是亦可風也。