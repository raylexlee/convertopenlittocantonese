
			　　人傑繇鍾天地秀，暫扼風塵莫用頻搔首。一旦風雲誇際驟，建功立業如翻手。

　　幾葉疆處無犯寇，鄰辟通和未得江山守。但是雄邦異聞有，玉簫聲裡仙緣構。

　　這首詞名曰《蝶戀花》，單表世上英豪、人間杰士有了奇異之才華，雄豪之志氣，遇那仁德之君，聰明之主，制禮作樂，敬法恤刑，治歷明時，移風易俗，使其混一海宇，平靖傷殘，然後標名青史，錫土建邦，為朝廷輔弼之大臣，作國家棟樑之重器，豈非是祖宗以上積下的善，累下的德，滋之培之，栽之植之。因生了這輩人才出來，為其股肱，為其心膂。縱若不然，便世風不幸，到了那衰殘夷末之時，專尚征誅的勛業，不為揖遜的道德，所事之君，雖非王者，所遇之主，即是列侯。只要他有廣稽碩彥之心，登選材臣之志，又有隆師拜道之舉，弘獎賢良之典，陳旌懸鐸以勵其修，詠珪作銘以儆其願，甚且使賢人君子，秉圭植璧，登於百揆，垂纓戴綜，擬於阿衡，如此得志之會，正宜奮身屠釣，不當斂跡躬耕。況英士才雄稟姿秀異，嘗欲置身尊隆，立身瑰異，為盛時的名佐，為先覺的聖人。若做了一位英雄豪傑，畢棲蓬戶，匡坐弦歌，飢餐藜霍，短褐不完，如此困抑無聊，沒處顯生平抱負，兀兀窮年，曾不若遇了個伯主，相與佐熊羆之師，出寅恭之力，創些不朽的補天浴日之功，享些不世出的礪山帶河之事，也好名高一世，譽溢千秋，妻子也得榮華，父母也得封贈，鄰里親戚也得光彩，食祿萬鍾，侍妾隨從數百，果然富而且貴。有詩為證：

　　蹤跡初離窮巷間，功名唾手振人寰。應知紫綬懸金印，為見青蛾映玉顏。

　　逸體高居樓閣靜，怡情清撫瑟琴閒。人生似此神仙爾，寧問愁眉今未刪。

　　據這首詩看起來固是遂了心願，然而還有一說，使我這裡果有大才有大志，可為治世之能臣，可為亂世之奸雄，可為孱弱之邦增其氣色，可為伯國之業遍及子孫。他胸中有的是甲兵，無人敢來相攖，當身有的是武庫，無人敢來相犯。這等樣人非不桓桓赫赫，烈烈轟轟，然必須出了仕、當了權，才把才能用將出來。倘若君王不能來召我，卿相不能來薦我，妻子不肯體諒我，朋友不肯信任我，我徒有此心，亦何益哉？止不過株守在家，抱了膝，扼了腕，拖了聲，仰了天，悲歌抵掌惆悵臨風。至於老死牖下，泯沒無聞，聽之者豈不傷心，言之者能無酸鼻？倘其時既有一腔偉略，滿腹文章，湊著君上極其賢明，宰相極其清正，正要求著一個人治其國家，備其軍旅，陳其俎豆，靖其干戈，拓其土宇，揚其威武，養其人民，保其宗廟，堅其邊境，重其社稷，固其山河，你道有國有家者可不想及這等人。正是：

　　俊傑世常產，薦揚會未逢。聊棲巖穴下，肯忘漢霄中。

　　宣室能虛席，明常可肅容。徵黃事何在，悲歎滯蒿蓬。

　　卻說國主要思量用此人，總只為四鄰的諸侯。那諸侯或大或小，或強或弱。若弱的便要受強的箝制，將弱的侵凌欺壓。若大的便要把小的虐侮，將小的驅使揮斥，乃自然一定之理。所以戰國最忌的是這件弊病，故此或王或伯，聘士求才，尊賢使能，一來要蒞中國，二來要朝諸侯，三來要撫四夷。若完美此三字，不怕宗廟社稷、山川上地、禮樂干戈、人民親戚不盡其道，不保其故的。畢竟那滿輪之詔，纁帛之迎，必不可緩的第一項要緊事務，再沒有君能知，相能舉，其人反要退處不出，矯譽希名，山深是入，林密是居的了。未有不欣然載了琴書劍佩，暫棄了彬雍弦絲，且去升降承明之殿，出入金華之闕，做一個名臣良佐，建一代美業鴻勛。正是：

　　學成文武藝，貨與帝王家。獨有百里奚，高名天下誇。

　　你道這百里奚是那一朝的人物？他原是虞國人氏，年少家貧，本國不能見用，出遊列國。其妻炊扊扅，烹伏雌，為夫餞行，流蕩天涯，並無寸進，仍歸故土，不意母亡妻失。幸得宮之奇薦用，何期虞國又被晉國所並，己身亦被晉君擄去，晉君又把他做了從嫁，隨公主出嫁於秦國。這百里奚恥為從嫁，逃往外方，與人（此處原書缺頁）到司馬衙門具呈。司馬即差人去將那三百人盡行拿來監候，然後進見繆公，把前後情繇一一奏上。繆公大怒道：「廄官牧夫管守不嚴，已致失誤罪在無赦。」但此三百人既獲善馬，相應報官，原何不審來歷，擅自殺烹分食，為首數人諒不能免於一死，其餘亦須照例發落。適值百里奚侍朝在旁，即便出班啟奏道：「人君欲伯，必以治本為先，但百姓乃國家根本，馬雖善，不過為代步之畜。因馬殺人，君之過也。且外國聞貴畜輕人，非特取笑，抑且乘我民心初離，必有他變。莫若赦宥其罪，不特三百人之感佩君德，即外國亦知主公寬洪度量，自不敢輕犯。伏乞主公細加詳察。」繆公嘿思良久道：「卿言誠是，寡人有所不及。」遂即傳命，赦宥三百人。有詩為證：

　　巍巍伯業基乎此，猗歟偉歟百里氏。有膽有量有先知，何憚不盡其所思。

　　佇赦食馬人之罪，不久仍為君護衛。助成美業垂千秋，贏秦今日伯諸侯。

　　百里奚退朝出外，歸於府第行路之間，耳內推聞哀號哭泣之聲。百里奚命從者問是何人，卻好廄官在旁對道：「哭泣者是盜食善馬的野人。」百里奚正要說繆公赦宥之事，早見一個使臣載了百甕好酒，急到這三百人拘係的所在，傳令道：「主上垂憐岐下野人，無知食馬苦於拘係，特賜以酒，赦其無罪，即令俱各還家。」岐野之人莫不歡欣鼓舞，開懷暢飲，盡醉而散。廄官將一片愁心撇在東洋大海。正是：

　　五伯擅假仁，流恩及野人。一朝從患難，相與守嬴秦。

　　卻說秦繆公的夫人，原是晉獻公的公主。自從秦晉結婚，極其和好。所以後世說著婚姻，就比秦晉，卻是這個出處。其時，晉國大旱，顆粒無收，人民飢窘。獻公想道：「我與秦國既稱姻婭，若到他處借粟，決定無辭。」隨即辦了幣帛，遣了使臣，來到秦國借粟以濟民飢。秦國有一個大夫名丕豹，其父丕鄭，原是晉國大夫裡克的好友。這丕豹因晉大飢，即勸繆公乘勢伐之，欲教裡克為晉之內應，則晉唾手可並。繆公即以此語問於公孫枝，公孫枝道：「飢穰更易，無常之事乘危而伐，晉國未必即亡。晉今雖飢，安知我秦後日不飢乎？還宜與粟為是。」繆公又問於百里奚，百里奚道：「公孫大夫之言主公當依之而行，以示仁德可也。」繆公即便發粟賑晉，船漕車轉自壅至絳，相望不絕。誰知晉國不幸，此時天旱民飢，更兼獻公嬖妾驪姬，反致毒藥，獻公一時身死，國中大亂，太子申生死於新城，重耳夷吾出奔他國，國人共立驪姬之子奚齊做了晉國之君。其臣裡克希圖不軌，弒了奚齊。那大夫荀息好生不忿，又立晉庶子卓子，裡克又把卓子殺了，並殺了荀息。那夷吾在外聞之自想道：「國不可一日無主。今眾兄弟俱為賊臣裡克所殺，我當速入本國以正晉國之位。若不早為設處，必中賊臣奸計，則吾晉國恐不可保。但我一身孑處異鄉，既無精兵悍馬，可以先聲奪人，又無謀臣策士可以同心用武。」思之又思，想了又想，廢寢忘餐，如癡似醉，直待三五日後，才方有一個悟頭。正是：

　　欲借秦軍壯我威，不難曲意更卑辭。但虞背信他年事，未免教人噴口口。

　　你道這夷吾有怎生一個思想出來？他道：「秦繆與我既有郎舅之稱，乃是內戚，非比泛常，必然相顧。我不若求他一枝人馬，護送歸晉，以圖大業。但我親身自去，誠恐未便，遣人相求便了。」當下即遣一個親信之人前往秦國，婉言相求，秦繆公念及瓜葛，又憫晉國大亂，即便應允。使大夫百里奚做了將軍，統了大兵，送夷吾歸晉。那夷吾在路上思量一到晉國，巴不得便登大位，因防百里奚不肯盡力，私對百里奚說道：「我此去如果嗣位，當割晉國河西八城歸於秦邦，以為報恩之物。」百里奚牢記在心。忽一日，夷吾將到晉城，惟恐裡克稱兵相拒。那知裡克畏懼秦兵勢大，百里奚才高，只得匍匐出城，迎歸大殿，口稱千歲。夷吾即正其位，晉國臣民無不欣服。百里奚暗想道：「夷吾為君，晉國從此定矣。」次日，遂辭別歸秦，夷吾贈以金帛，並賜牛酒，以犒麾下軍士，百里遂與夷吾作別而去。那夷吾從此做了晉君，稱為惠公。他若是知恩報恩，不肯失信，與了河西八城，庶不失為有信之主。誰知惠公頓起背約之念。有詩為證：

　　鄙哉惠公，行不踐言。古賢所誚，得魚忘筌。

　　百里奚在路日久，一日到了秦邦，備陳晉惠公所許得正大位即割河西八城之言，說了一遍。繆公深喜，又問道：「他說幾時獻來？」百里奚答道：「臣倒未聞其有幾時之約，但去時路上，即有此說。」言畢，退朝而出。數日後，繆公方與群臣議事，忽報有晉使到了，繆公即便召入，問其來故，使臣對道：「小臣姓丕名鄭，乃晉惠公所使。」繆公急問道：「莫非來獻河西八城的麼？」丕鄭道：「寡君有命，上謝大王。河西之城係是晉之先君得分封於天子的，祖宗世世相傳，豈可私割與別人之理。謹以黃金彩段，遣臣齎獻，兼來奉復。」繆公聞言大怒，當下要斬丕鄭。百里奚急急勸道：「兩國交爭，不斬來使。今晉無禮，得罪於主公，正要和這丕鄭商量謀畫個計策，奪其城池，不可怒形於色。」繆公聽了百里奚，回嗔作喜。請丕鄭入堂計事。丕鄭道：「晉國臣民實要重耳為君，夷吾在位，皆不欲也。況在位未久，又殺了大臣裡克，國內人民洶洶，大王若能入吾晉邦，平定易如反掌。」謀定，繆公命其子丕豹與丕鄭相見，以敘別況。丕鄭去後，秦繆公正要起兵攻晉，爭奈秦地飢荒，斗粟千金。自古道得好：「三軍未動，糧草先行。」如今兵將雖多，糧草絕少，何以出征？繆公欲往晉國借粟。百里奚道：「彼國雖有丕鄭一意為我秦邦，但恐那虢射見我國大飢，決有異謀，主公不可不慎重。」繆公道：「前者晉飢，我曾與粟，並無難色。今我去借貸，或者亦肯與粟，也未可知，豈有異變之理，大夫不必過慮。」百里奚道：「主公還須慎重而行。」繆公道：「依我諒來，斷不妨事。」即遣丕豹往請於晉，求其發粟賑濟。那知果不出百里奚之所料。有詩為證：

　　請粟匆匆遣使車，未知強晉主何如。近新時季皆情薄，遠故恩忘任報疏。

　　去國徒煩人跋口，入疆難免事紆徐。邊塵不久還愁起，只恐秦君幾敗輿。

　　丕豹到晉，未見晉惠公，先與父親丕鄭相見。備說秦國飢荒，要與晉國借粟賑濟。丕鄭聞言即引丕豹庭謁惠公。惠公聽奏，便與虢射商量道：「我國昔遇飢荒，秦國已曾發粟。今秦大飢，遣人請粟，即以前事論之，不可不與，還是與否？」虢射道：「因其飢而伐之，可大有功，如何與粟，倒濟活其命，竊為大王不可也。」那丕鄭聞言即入朝奏道：「鄰國告飢，發粟賑濟，乃我周先王之仁政方策具存。況我晉也曾告貸於秦，已蒙發粟救飢，我國賴以安堵。今秦飢亦來求粟相應與之，庶可報以昔日之德。奈何誤信細人之言，既不與粟，反要伐秦，誠恐伐秦未必有功，而我晉反冒不義之名矣，伏乞主公三思。」虢射侍立在旁，聽之大怒，急奏道：「主公在上，忠佞洞察。今臣勸大王伐秦者，不過為宗廟社稷之計。丕鄭之子丕豹在秦為臣，他父子將圖不軌，乞正典刑，可免他日貽禍。」惠公見奏，想道：「我若伐秦，必得其功，可惡丕鄭來阻吾計。」即發雷霆之怒，罵道：「無知豎子，敢通秦繆。」即命武士推出殿庭，斬首示眾。」武士將丕鄭登時梟首，丕豹慌得手足無措，急逃返秦邦去了。那虢射見惠公殺了丕鄭，滿朝無人敢阻，心下好大樂，力勸惠公起兵，惠公依計而行。即傳令太子圉，並傾國兵馬將士，全裝披掛，往伐西秦。未知勝負如何？有詩為證：

　　虎隊龍襄十萬人，為徵無備滅飢秦。連鑣共訝桓桓侶，掠地爭號咄咄民。

　　負義惠公真可歎，無謀虢射亦須嗔。如何不念絲蘿舊，輒動兵車失所親。

　　卻說丕豹星夜逃回秦國，入朝報知繆公，繆公大恐，其時百里奚正在座側，便問道：「寡人悔不用子大夫之言，致有今日。如今小民軍士飢荒疲敝，皆無力任以干戈，安能拒敵。倘晉人勢大，萬一國不可保，如之奈何？幸望子大夫哀我邦國人民，設一萬全之策，以御晉人之師。」百里奚道：「據今之勢，既無勢力可當，必須機巧取勝。臣料晉師遠來不識秦國地理，決在同州韓城西南安營紮寨。」繆公道：「何以見之？」百里道：「韓城廣闊平坦，可以馳兵驟馬故耳。」繆公道：「既如此怎麼定計？」百里道：「須令軍士取絆馬索十萬根，待其軍馬來時，我軍詐敗佯輸，誘到絆索的所在，眾人齊聲鼓噪，金鼓皆鳴，彼軍見不得我，必然愈騁其威，始中我計，那時軍士把絆索扯緊，馬足自然絆住不能上前，料彼怎得施威，我以伏兵擊之，可以不戰而勝。」繆公大喜，即傳下令旨，往擊晉人，一如百里奚之計而行。又命丕豹為將，繆公親身監督，點起大隊人馬，揚兵出城。此時正值深秋天氣，愈加肅殺，好似邊塞光景。但見：

　　旌旗縹緲，劍戟森羅。鐵騎營屯，金城雲暗。紛紛蜃氣似樓台，如列郡之崇巍。歷歷星旄比連營，疑結寨之狎獵。幾聲蘆管，儼是番家驅士卒。一行珠炮，似非樵漏報籌天。雄糾糾軍士，若天上六丁多氣概。猛狠狠師徒，若雲中三帝有精神。吼一派金鑼，山搖地動。發一通號令，鬼泣神愁。那怕晉師傾國而至，須知秦國口師而迎。自然斬將搴旗，何至敗名辱國。

　　這時，秦繆公正與丕豹出城，那晉君之師早已報到。兩軍相見並不打話，一聲炮響，金鼓齊鳴。兵對兵，將對將，各稱雄心。刀對刀，劍對劍，盡施妙手。鬥了數合，秦繆公忽然想著：「前日不用百里奚之言，以致今日起兵擾境。此時不用其計，更待何時？」即命軍士鳴鐘。原來百里奚要繆公詐敗，故以鳴鐘為號。丕豹會意，即佯為敗北之勢，晉軍大隊人馬正擁過來，不意彼軍所坐之馬盡行絆倒。秦軍中繆公即揮小令旗，命大小三軍努力追趕。那知晉惠公知是中計，急命退轉，棄馬步戰。晉軍得令，都跳下馬來交戰，將絆馬索盡皆斬斷，仍舊上馬廝殺，把繆公重重圍定。繆公見勢頭不好，心中甚急，飛騎往岐下亂奔，不想路上一塊大石，當路而阻，繆公墜下馬來，卻傷其足，不知性命如何。忽然背後大喊一聲，叫道：「我們快救恩主。」只見蜂屯蟻聚而來，約有二三百人，手中都持著鐵鍬鐵搭、竹棒藤棍、農具等項，身上全無披掛。各出一時死力，倒比秦國軍兵十分勇悍。其中有十數個人，將繆公仍扶上馬，其餘爭先直前，一以當百，百以當千，殺得那晉軍屍橫遍野，血流成河。晉惠公驚慌無措，即令解圍。誰知繆公因禍得福，欲待問這一干人，倉卒中無隙可問，只得鼓刀上前，竟將惠公並太子圉生擒活捉過來，餘者晉兵逃走的逃走，投降的投降。繆公得了許多糧草、輜重，約有數百萬，大勝回朝。百里奚即便入朝賀喜，遂犒賞軍士，傳問：「岐下三百人是誰？」百里奚領命出問，三百野人齊聲答道：「我們係食善馬之人，昔蒙主上用了百里大夫之言，赦了我等死罪，感恩莫報，今晉人興兵到此，故捨身前來出力。」百里奚入宮將野人報恩事體回覆繆公。繆公大喜，感其好情高義，從重犒賞，又特恩封這三百人做帳前都尉。三百人歡聲如雷，叩頭謝恩而退，日逐在殿中護衛。有詩為證：

　　從來人命最關天，殺戮如何苦向前。不是先行食馬赦，誰人捨死敢當先。

　　繆公用了百里奚之言得了全勝，遂拜百里奚為了相國，百里奚始初再三遜讓不敢受職，繆公之意甚決，百里奚至此只得依允，拜了大命，做了丞相。那繆公又向百里奚說道：「我今生擒惠公太子，如何發落？」百里奚道：「惠公無禮於主公，實可痛恨。但秦晉乃甥舅之國，素結姻好，不得遽為參商。以臣之愚見，不若將惠公齋宿國中館驛，揚言殺之，以祭上帝神祗，待之良久，然後放他回國，他自然將前日所許河西八城獻來。各國聞之，必推我秦做伯主盟長矣。」繆公欣喜異常，依計而行。正是：

　　聖君經諫如流，強伯可役諸侯。佇看天王傳詔，憫為同姓存留。

　　若非百里丞相，胸中足智多謀。豈能扶秦助晉，還賴赦罪根繇。

　　即此基了伯業，西戎建起雄樓。名譽溢爭人口，從今誰敢侵陬。

　　卻說晉惠公是獻公之子，繆姬夫人與他同母兄妹。繆姬一聞惠公被擄，又要將他殺了，祭享天地神祗，心中好不私自悲怨，卻又無計解救。忽然一日，有一使臣如飛相似，撞入繆姬夫人宮中，繆姬問其緣故，始知是周天王所使，著夫人念兄妹之情，求救於繆公，赦了惠公死罪，釋放歸國，以免殺害我同姓之邦。夫人聞言，哭倒在地，使臣急急去了。繆姬夫人連忙跣了足，帶了纆絰凶服，往見繆公。適值百里奚正在朝堂，與繆公議事，只見夫人走來，迴避不及。夫人見了繆公，嗚嗚咽咽哭不出聲。繆公便問道：「夫人何故如此？請道其詳。」夫人道：「妾之兄弟，不能相救，乃辱天子之命。乞為同姓一脈，恕其死罪。」繆公道：「我得晉以為功，今天子為請，夫人是憂，寡人何安？」說罷，扶住夫人勸道：「切住痛哭，我即教惠公歸國也。」夫人才放心收淚回宮。百里奚又走近前奏道：「夫人與天子之意如此，主公不可不依。」繆公許諾，遂擇日設壇，與惠公立誓為盟，許其歸國。惠公聞有此命，甚是樂從。即日與繆公拜了天地說誓道：「我蒙繆公不殺之恩，放還晉郊，此後願年年通問，歲歲朝和，歸以八城相報。如違此誓，天誅地殛。」誓罷，覆命館驛居住，又以七牢相餽。過了數日，才送晉惠公歸國。臨去之時，百里奚又恐惠公仍前負約，教繆公留下太子圉為質，就像人間的當頭一般。晉惠公一心只要歸國，不得已將太子圉為質於秦。正是：

　　明知不是伴，事急且相隨。

　　那太子圉留下在秦國為質，不覺光陰似箭，日月如梭，倏忽一年有餘光景，繆公尚不見惠公獻城，心中甚是疑惑，猶幸百里奚先見，留下太子圉。誰知繆公夫人一味以骨肉為念，見太子圉在秦，年少未娶，論起分來，我為其姑，嫁了繆公，他為吾姪，豈不可配吾長女懷嬴麼？想了這樁事體，即向繆公商量。那繆公平日略有些懼內的，因此時惠公不獻八城，正不快活。誰知夫人有言，又不好拂了他的意思，便應道：「夫人之言，我無不順從。但以女妻人，百年大事，不可造次，還須緩圖。」夫人見繆公有推卻之意，心中便不悅而別。繆公即召百里奚問其可否，百里奚道：「此事若行，也不失了平素姻好。但惠公夷吾未能享國，無如重耳為國人所推，君以女妻之，必能相得益彰，顯名當世。今夫人既有與太子圉之心，不若姑且與之。」繆公道：「相國之言，未為不是。但我乃獻公之婿，子圉是獻公之孫，配吾之女，理之當然。若妻重耳，便與名分有乾。」百里奚道：「大丈夫舉事，如何依得古禮？」繆公道：「我那次女弄玉也須配個才人。」百里奚即欣然奏道：「臣子孟明與本國一個書生極其相契，他姓蕭名史，善於吹簫，又且丰姿如玉，才思縱橫，故此臣子在他家中就學。他未曾有妻，主公能以次公主弄玉妻之，真不失為郎才女貌。」正是：

　　天生一對好夫婦，留與君王膝下歡。倘若雀屏能中選，管教百喜集門闈。

　　繆公因用了百里奚之言，凡事都獲其利。即日，著孟明為媒，與蕭史議親，又著蹇叔為媒，與太子圉議親。兩邊俱各忻允，孟明、蹇叔二人入官拜覆秦繆公。繆公即與夫人商量，夫人只要與太子圉做親，欣然稱好。是日，排了兩處花燭，一邊將長公主懷嬴配與公子圉，一邊將次公主弄玉配與蕭史。孟明為了媒人，穿了吉服，贊禮成婚。有詩為證：

　　其一：春明門外水轔轔，綠暗紅稀見玉真。不是仙源容易問，桃花只度有緣人。

　　其二：入門光豔映花枝，寶瑟銀笙金屈卮。為雨為雲渾是夢，不知今夕是何時。

　　其三：曲檻深房翡翠屏，綺窗人靜見流螢。瓊樓今夜雙鸞影，飛入瑤天伴小星。

　　其四：繡被攜來得比肩，此時何必更登天。漢家空費胭脂淚，從此人誇構異緣。

　　拜堂已畢，大排筵宴。值至更漏已深，笙簫鼓樂，將四位新人各自送入洞房。此時仙郎仙女握雨攜雲，相憐相愛，極備人間之樂也。且喜兩對夫妻情如魚水，意如膠漆。一日，蕭史、弄玉在宮中閒講，弄玉細看簫史，一貌韶麗如在玉山上行，光彩照人，心中暗暗稱贊。這蕭史也看了弄玉，如神仙的容貌，不覺眼花繚亂，心思飄揚，做出許多風魔之態。說道：「我蕭史草野凡流，有何福分能與公主調和琴瑟、媲美鐘鼓？聞公主極善吹簫，今正百年伊始，敢求賜教，以兆于飛，以志和鳴。公主意下如何？」弄玉道：「我看君家風流出眾，瀟灑超群，固是讀書君子，卻有仙風道氣，吹簫亦其餘事，請君先品，妾當和之。」蕭史聽了公主之言，不敢推辭，俯首不答，便在錦囊中取出玉簫，將身偎住弄玉，就此賣弄手段，按著簫上工尺，調其宮商，然後吹之。誰想心通玄妙，聲徹雲霄，果然神化無窮。有詩為證：

　　似有歸昌鳥，在岐鳴甚清。悠悠鄙象管，緩緩賽龍笙。

　　嫠婦堪腸斷，潛蛟亦動情。韻飄青漢外，聲繞碧霄橫。

　　樂矣和雍事，歡焉嘉美盟。從茲稱絕技，不枉號雙英。

　　那弄玉聽得簫聲婉轉，巧妙非常，極口贊道：「妙哉蕭也，豈非入聖超凡，人間罕有，使妾聽之不覺志倦而醉心也。」蕭史道：「卑人大膽，弄斧班門。還求公主見教一曲何妨？」弄玉應聲，即便接簫過手，抖擻精神，調和指法，吹出奇腔異響比蕭史更勝，蕭史心服，歎道：「公主乃廣寒仙子，世上無雙，古今絕少。不然，何簫聲之美幽韻絕塵若此。」弄玉道：「妾方初學，恐未到家，還求蕭郎指教。」蕭史道：「已入佳境，無可加矣，卑人謹拜下風。」夫婦二人交相贊美，真可謂志同道合。從此之後，除了早晚到繆公夫人前問安以外，即便相對吹簫，並無片時離了這玉管。如有一些出入處，二人各相規正。繆公聽之亦知其神妙，心中大喜，早晚亦以此為娛樂。百里奚雖在相府未能耳聞其妙，嘗見內使傳聞，知其非謬。一日，百里奚入朝議事已畢，繆公遂與商量道：「寡人的次女已蒙丞相之子孟明作伐，招了蕭史為婿，郎才女貌其實相當。他二人終日終夜只以吹簫為事，各臻其妙，意欲建一座吹簫台，使二人居於其中，專意吹簫，可無塵事相涉。不識相國以為可否？」百里奚道：「我國甚是富強，正宜如此以壯聲勢。」繆公點頭道：「相國之言是也。」即命掌工官先定基址，買辦木植料物，鳩工動作，建造三層樓間高有百尺，十分雄壯。不日成之，添了國中許多好風水，真西秦之美觀，伯業之鴻基也，乃送弄玉與蕭史上台居處，吹簫作樂。繆公夫人並一應國中之人都望道：「此二人乃塵中仙子，每至夜深人靜，風雨晦明之際，簫聲吹得婉轉輕清，動人肺腑，娛人心志。」後人有七言絕名詩為證：

　　掌書天上舊同游，日處高台夙願酬。正好吹簫秦市月，何須跨鳳到瀛洲。

　　這蕭史與太子圉同日成親，蕭史與弄玉便這般和美，太子圉與懷嬴即有變故出來，以致夫婦不能完聚，此是後話。那晉惠公知太子圉被秦繆公收為女婿，只得將河西八城獻與秦國。繆公雖受其城，心中只怪其違，已是不悅。不久間，梁芮之國是太子圉的母舅家。繆公恃有百里奚之智，舉國兵馬之強，將那梁芮滅其國土，並歸於秦。太子圉知之甚是不樂，暗想道：「古來是戚必顧。梁乃我的母家，繆公不念姻婭，遂至侵滅。我今為婿已久，河西八城已歸，尚不送我歸國，倒要滅我母家，後將不利於我。況我兄弟甚多，莫若私自逃回，以圖大事可也。」立了主意，棄了公主，逃歸晉國。恰好惠公病故，晉人共立太子圉，是為懷公。繆公聞知，甚怨太子圉負恩逃回，忘本之徒如何可為國主，詢問於百里奚。百里奚道：「無如迎重耳於楚，以懷嬴公主轉妻之，然後再助以兵馬，使之入晉為君，則主公伯業成矣。」繆公如計而行，便遣使去迎重耳，重耳至秦。繆公就將懷嬴配與為妻，隨即調遣兵馬護送重耳歸國。一面先著人與晉人說知，那晉人爭殺懷公，即便來迎重耳入城，立為晉國之主，乃是文公。那文公雖為晉君，實是亂倫之徒。豈有姪婦，收為國母，閨門醜行，惟能人乾拙事也。正是：

　　貪淫案子春秋多，不辨親疏不問他。

　　卻說繆姬夫人將長公主嫁與重耳文公歸晉去了，膝下又少一人，於是愈將弄玉愛如掌中珍寶。一日，蕭史與弄玉在台上吹簫，那時風清雲淡，簫韻悠沉。忽見東南方上兩隻異鳥望台前飛來，蕭史急喚弄玉來看，只見異鳥雙雙飛到台前石柱上歇下，見了人並不驚駭，生得羽毛燦錦，雌雄異質。蕭史與弄玉兩人心中甚疑，那蕭史便道：「我與你生長秦國，並不曾見此異鳥。百鳥皆有名，但此鳥罕見，所以人不識耳。」弄玉道：「君乃讀書人，積書不下五車，於天下所有的無不備載。況此鳥文成五彩、德具一身，豈無方書可查，徒增疑惑？」蕭史即便會意走到書架邊，把群書逐一簡點，乃見一部禽經，持來查看，那經上開載明白，便扯弄玉說道：「這個異鳥名曰鳳凰，雄者為鳳，雌者為凰，他性極好聽簫。」弄玉道：「原來這鳳凰雙雙飛來，卻為聽我吹簫。只是書上所載，恐屬虛誕，我與你試吹一曲，他果能向我和鳴相和麼？」蕭史道：「公主言之有理。」他兩人凝神定慮而同吹其聲，清徹雲霄，鳳凰委實延頸和鳴，與簫相似。兩人見之喜悅無限，又吹又鳴，不吹不鳴。蕭史道：「我與你在這吹簫台上，高及半天，這鳳凰乃是神鳥，或能飛入雲霄，我與你在此不涉世上一毫事情，清閒之極，不若跨在鳳凰背上，遍觀天下風景也好。」弄玉道：「只恐怕坐不牢反有顛墜之患，如何是好？」蕭史道：「嘗聞仙人跨鶴，難道鳳凰不可跨的？」弄玉道：「既如此，我就和你跨鳳乘鸞。」那夫婦二人說猶未了，鳳凰飛下柱來，又向弄玉、蕭史面前迴翔旋繞，似有相招之意。弄玉道：「鳳凰，鳳凰，爾乃神鳥，世上稀逢，人間絕少。若吾夫妻當有仙分，汝和鳴三聲，乘我上天。若無仙緣，汝竟飛去。」鳳凰應聲而鳴，鳴罷，蕭史遂攜了玉簫跨在鳳背上，弄玉也攜了玉簫，跨在凰背上，鳳凰即便舒翼展翅，離了蕭台，欲飛上天，驚得這班官人侍女膽戰心慌，手忙腳亂，也不顧路之高下曲折，跑入內宮，將二人乘凰跨鳳之事一一告稟。繆公與夫人聞之不勝苦楚，即命駕出宮，意欲登台留住。那弄玉、蕭史跨了鳳凰卻好到內宮上面飛過，觀見繆公與夫人似有泣別之意，即在空中向下說道：「不佞蕭史不能侍奉岳父母矣！今雖與公主上升，後當有相逢之日，幸勿掛懷，徒增悲咽。」言罷，與弄玉又吹起簫，其聲嗚咽，莫不掩泣。鳳凰高飛遠舉，直沖霄漢，祥雲繚繞，早已不見了。夫人哭倒在地，繆公再三勸慰。正待回宮，忽報晉國有使臣到，夫人退入宮中。繆公召問其故，使臣奏道：「寡君要救荊禍，非大王不能，兼且國位初立，未可遽離。情願讓大王往救，外助黃金萬鎰以佐軍需。」繆公應允收了黃金，一面打發使臣歸國，一面就與百里奚商量。百里奚力贊此去必成大功，遂傾國救之，又乘救荊之餘威，滅了戎王，得了由餘，滅國成功拓地千里，遂伯西戎。這叫做秦繆公知百里奚之賢，果能用之而伯。遂與齊桓公、晉文公、宋襄公、楚昭王並這秦繆公，共為五伯，尊周攘夷流芳萬世。有詩為證：

　　榮華奕奕令聞高，茂業隆功蓋世豪。識是掄材非細務，始稱秦女教吹簫。

　　總評：秦繆公有女吹簫乘鳳，百里奚有婦琴歌扊扅。此是千古絕對，得此拈出庶不淹沒而無聞，然伯業亦繇是而著。

　　又評：天下有一代之興王，必有景從人傑。其計週六合，無論大小洪纖，皆其必慮者，故食善馬一勸，遂著伯君之名，豈可忽哉！