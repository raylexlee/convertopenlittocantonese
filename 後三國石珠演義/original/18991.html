<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>後三國石珠演義 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　歷觀古今傳奇樂府，未有不從死生榮辱、悲歡離合中脫出者也。或為忠孝所感，或為風月所牽，或為炎涼所發，或為聲氣所生：皆翰墨遊戲，隨興所之，使讀者既喜既憐而欲歌欲哭者，比比然矣。<br>　　今觀是集，專從《通鑑》中三國時受魏禪稱帝之際，演成一帙，佈局如五花八門之奇，變化如公孫大娘舞劍。即如石珠智勇興師，弘祖仁慈慷慨，慕客、石、段，義賽關張；稽德、有方，不殊諸葛，樹精比試，智服王彌，夢月鬥武，郝魚飛升：皆如生龍活虎，忽現忽潛，運筆可敬可怪，令人莫測其端倪；玉鑾、松庵、夢月、蘭玉及賀玉容等，皆杏臉桃腮、柳腰柔弱之輩，乃不以紅粉自居，竟與英雄並重千古，噫，亦奇矣。<br>　　攻取對敵之際，幻術多方，雖《西遊》、《水滸》，無過於此。<br>　　成功之後，忽降子真，如明智慧之燈，豁開迷徑。駕般若之筏，濟渡愛河，使石珠三人得飄然於仙界，以至弘祖定位，方得海宇安寧，鬼妖潛伏。羨石宏之奇遇，喜謝、賀之於歸。蓋三子始以意氣投合，終以琴瑟齊鳴，文機返照，滿紙如萬道霞光，天衣燦爛，龍女散花，使人津津不忍釋手，須執杯在手，狂呼大白而悅之。<br>　　庚申孟夏澹園主人題於菉竹亭<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>