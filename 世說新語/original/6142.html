<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>世說新語 - 　汰侈第三十</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>汰侈第三十</font></h4>
			　　１石崇每要客燕集，常令美人行酒；客飲酒不盡者，使黃門交斬美人。王丞相與大將軍嘗共詣崇。丞相素不能飲，輒自勉彊，至於沈醉。每至大將軍，固不飲，以觀其變。已斬三人，顏色如故，尚不肯飲。丞相讓之。大將軍曰：「自殺伊家人，何預卿事！」<br>　　２石崇廁，常有十餘婢侍列，皆麗服藻飾。置甲煎粉、沈香汁之屬，無不畢備；又與新衣著令出，客多羞不能如廁。王大將軍往，脫故衣，著新衣，神色傲然。群婢相謂曰：「此客必能作賊！」<br>　　３武帝嘗降王武子家，武子供饌，並用琉璃器；婢子百餘人，皆綾羅袴<img src=/mpf/l/LWLG.BMP align=absmiddle border=0>，以手擎飲食。烝㹠肥美，異於常味。帝怪而問之。答曰：「以人乳飲㹠。」帝甚不平，食未畢，便去。王、石所未知作。<br>　　４王君夫以<img src=/mpf/f/FDIR.BMP align=absmiddle border=0>䊇澳釜，石季倫用蠟燭作炊。君夫作紫絲布步障碧綾裡四十里，石崇作錦步障五十里以敵之。石以椒為泥泥屋，王以赤石脂泥壁。<br>　　５石崇為客作豆粥，咄嗟便辦；恒冬天得韭蓱齏。又牛形狀氣力不勝王愷牛，而與愷出遊，極晚發，爭入洛城，崇牛數十步後，迅若飛禽，愷牛絕走不能及；愷每以此三事搤腕。乃密貨崇帳下都督及御車人，問所以。都督曰：「豆至難煮，唯豫作熟末，客至，作白粥以投之。韭蓱齏是搗韭根，雜以麥苗爾。」復問馭人牛所以駛。馭人云：「牛本不遲，良由馭者逐之不及而反制之；急時聽偏轅，則駛矣。」愷悉從之，遂爭長。石崇後聞，皆殺告者。<br>　　６王君夫有牛名「八百里駁」，常瑩其蹄角。王武子語君夫：「我射不如卿，今指賭卿牛，以千萬對之。」君夫既恃手快，且謂駿物無有殺理，便相然可，令武子先射。武子一起便破的；卻據胡牀，叱左右：「速探牛心來！」須臾，炙至，一臠便去。<br>　　７王君夫嘗責一人無服餘衵，因直內，著曲閤重閨裡，不聽人將出；遂饑經日，迷不知何處去。後因緣相為垂死，乃得出。<br>　　８石崇與王愷爭豪，並窮綺麗，以飾輿服。武帝，愷之甥也，每助愷。嘗以一珊瑚樹高二尺許賜愷。枝柯扶疏，世罕其比。愷以示崇；崇視訖，以鐵如意擊之，應手而碎。愷既惋惜，又以為疾己之寶，聲色方厲。崇曰：「不足恨，今還卿。」乃命左右悉取珊瑚樹，有三尺、四尺，條榦絕俗，光彩溢目者六七枚；如愷許比者甚眾。愷惘然自失。<br>　　９王武子被責，移第北邙下。於時人多地貴，濟好馬射，買地作埒，編錢布地竟埒。時人號曰：「金溝」。<br>　　１０石崇嘗與王敦入太學，見顏、原象，而歎曰：「若與同升孔堂，去人何必有間！」王曰：「不知餘人云何？子貢去卿差近。」石正色云：「士當令身名俱泰，何至以甕牖語人！」<br>　　１１彭城王有快牛，至愛惜之；王太尉與射，賭得之。彭城王曰：「君欲自乘，則不論；若欲啖者，當以二十肥者代之。既不廢啖，又存所愛。」王遂殺啖。<br>　　１２王右軍少時，在周侯末坐；割牛心啖之，於此改觀。<br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>