<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>世說新語 - 　崇禮第二十二</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>崇禮第二十二</font></h4>
			　　１元帝正會，引王丞相登御牀，王公固辭，中宗引之彌苦。王公曰：「使太陽與萬物同暉，臣下何以瞻仰？」<br>　　２桓宣武嘗請參佐入宿，袁宏、伏滔相次而至。蒞名府中，復有袁參軍，彥伯疑焉，令傳教更質。傳教曰：「參軍，是『袁伏』之袁，復何所疑？」<br>　　３王珣、郗超並有奇才，為大司馬所眷拔。珣為主簿，超為記室參軍。超為人多須，珣形狀短小；於時荊州為之歌曰：「髯參軍，短主簿；能令公喜，能令公怒。」<br>　　４許玄度停都一月，劉尹無日不往，乃歎曰：「卿復少時不去，我成輕薄京尹！」<br>　　５孝武在西堂會，伏滔預坐。還，下車呼其兒，語之曰：「百人高會，天子臨坐，未得他語，先問：『伏滔何在？在此不？』此故未易得！為人作父如此，何如？」<br>　　６卞範之為丹陽尹，羊孚南州暫還，往卞許，云：「下官疾動，不堪坐。」卞便開帳拂褥，羊徑上大牀，入被須枕。卞回坐傾睞，移晨達暮。羊去，卞語曰：「我以第一理期卿，卿莫負我！」<br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>