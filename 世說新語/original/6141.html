<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>世說新語 - 　儉嗇第二十九</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>儉嗇第二十九</font></h4>
			　　１和嶠性至儉，家有好李，王武子求之，與不過數十。王武子因其上直，率將少年能食之者，持斧詣園，飽共啖畢，伐之，送一車枝與和公，問曰：「何如君李？」和既得，唯笑而已。<br>　　２王戎儉吝，其從子婚，與一單衣，後更責之。<br>　　３司徒王戎，既貴且富，區宅、僮牧，膏田、水碓之屬，洛下無比。契疏鞅掌，每與夫人燭下散籌算計。<br>　　４王戎有好李，常賣之；恐人得種，恒鑽其核。<br>　　５王戎女適裴頠，貸錢數萬；女歸，戎色不悅，女遽還錢，乃懌。<br>　　６衛江州在尋陽，有知舊人投之，都不料理，唯餉「王不留行」一斤。此人得餉，便命駕。李弘范聞之，曰：「家舅刻薄，乃復趨使卉木！」<br>　　７王丞相性儉節，帳下甘果盈溢，不散。涉春爛敗，都督白之，公令舍去，曰：「慎不可令大郎知！」<br>　　８蘇峻之亂，庾太尉南奔見陶公，陶公雅相賞重。陶性儉吝，及食，庾啖薤，因留白。陶問：「用此何為？」庾云：「故可種。」於是大歎庾非唯風流，兼有治實。<br>　　９郗公大聚斂，有錢數千萬；嘉賓意甚不同。常朝旦問訊。郗家法，子弟不坐；因倚語移時，遂及財貨事。郗公曰：「汝正當欲得吾錢耳！」乃開庫一日，令任意用。郗公始正謂損數百萬許；嘉賓遂一日乞與親友，都盡。郗公聞之，驚怪不能已已。<br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>