<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>粉妝樓 - 小序　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>小序</font></h4>
			　　羅貫中所編《隋唐演義》一書，售於世者久矣，其敘次褒公鄂公與諸勛臣世業，炳炳磷磷，昭若列星，令千載而下，猶可高瞻遠矚，慨然想見其人，故謂官有世功，則有官族。乃閱唐史，惟徐敬業討武曌一檄，膾炙人間，其他忠臣孝子亦復不鮮，未有如此之盛傳矣。<br />
　　予前過廣陵，聞世俗有《粉妝樓》舊集，取而觀之，始知羅氏纂輯，而什襲藏之，未有出以示人者也。予既喜其故家遺俗猶有存者，而又喜其八十卷洋洋溢溢。所載忠男烈女，俠士名流，慷慨激昂，令人擊節歌呼，幾於唾壺欲碎。卒之，鋤奸削佞，斡轉天心，使人鼓掌大笑，雖曰年湮世浸，征信無從，然推作者命意，則一言盡之曰：不可使善人無後，而惡者反昌之心耳。<br />
　　嗚呼！世祿之家鮮克由禮，而秦羅諸舊族乃能世篤貞忠，服勞王家，繼起象賢，無忝乃祖乃父。此固褒鄂諸公樂得有是子而有是孫，即千載以下，亦樂得有是人也。余故譜而敘之，抄錄成軼，使後世人有同嗜好者，於篝燈蕉雨之暇，調琴詩酒之餘，少助晝永宵長之岑寂耳。第恐此書遺存既久，難免魚魯相訛，爰重加釐正，芟繁雍蕪，付之剞劂，以為勸善警邪之，一道雲。<br />
　　　　　　　　嘉慶十年竹溪山人識<br />
<br />
<br />
　　　　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>