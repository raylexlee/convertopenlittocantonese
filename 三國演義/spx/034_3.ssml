<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　玄德躍過溪西，顧望東岸。蔡瑁已引軍趕到溪邊，大叫：「使君何故逃席而去？」玄德曰：「吾與汝無讎，何故欲相害？」瑁曰：「吾並無此心。使君休聽人言。」玄德見瑁手將拈弓取箭，乃急撥馬望西南而去。瑁謂左右曰：「是何神助也？」方欲收軍回城，只見西門內趙雲引三百軍趕來。正是：躍去龍駒能救主，追來虎將欲誅讎。未知蔡瑁性命如何，且聽下文分解。
    </voice>
</speak>
