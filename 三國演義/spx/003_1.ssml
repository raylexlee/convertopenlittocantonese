<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三回<break time="100ms" />　　議溫明董卓叱丁原　餽金珠李肅說呂布
    </voice>
    <voice name="zh-HK-WanLungNeural">
        <break time="100ms" />
			　　且說曹操當日對何進曰：「宦官之禍，古今皆有，但世主不當假之權寵，使至於此。若欲治罪，當除元惡。但付一獄吏足矣，何必紛紛召外兵乎？欲盡誅之，事必宣露。吾料其必敗也。」何進怒曰：「孟德亦懷私意耶？」操退曰：「亂天下者，必進也。」進乃暗差使命齎密詔，星夜往各鎮去。<break time="100ms" />　　卻說前將軍斄鄉侯西涼刺史董卓，先為破黃巾無功，朝廷將治其罪，因賄賂十常侍幸免；後又結託朝貴，遂任顯官，統西州大軍二十萬，常有不臣之心。是時得詔大喜，點起軍馬，陸續便行；使其婿中郎將牛輔，守住陝縣，自己卻帶李傕、郭汜、張濟、樊稠等提兵望洛陽進發。卓婿謀士李儒曰：「今雖奉詔，中間多有暗昧。何不差人上表？名正言順，大事可圖。」卓大喜，遂上表。其略曰：<break time="100ms" />　　　　竊聞天下所以亂逆不止者，皆由黃門常侍張讓等侮慢天常之故。臣聞揚湯止沸，不如去薪；潰癰雖痛，勝於養毒。臣敢鳴鐘鼓入洛陽，請除讓等。社稷幸甚！天下幸甚！<break time="100ms" />　　何進得表，出示大臣。侍御史鄭泰諫曰：「董卓乃豺狼也，引入京城，必食人矣。」進曰：「汝多疑，不足謀大事。」盧植亦諫曰：「植素知董卓為人，面善心狠；一入禁庭，必生禍患。不如止之勿來，免致生亂。」進不聽，鄭泰、盧植皆棄官而去。朝廷大臣，去者大半。進使人迎董卓於澠池，卓按兵不動。<break time="100ms" />　　張讓等知外兵到，共議曰：「此何進之謀也；我等不先下手，皆滅族矣。」乃先伏刀斧手五十人於長樂宮嘉德門內，入告何太后曰：「今大將軍矯詔召外兵至京師，欲滅臣等，望娘娘垂憐賜救。」太后曰：「汝等可詣大將軍府謝罪。」讓曰：「若到相府，骨肉虀粉矣。望娘娘宣大將軍入宮，諭止之。如其不從，臣等只就娘娘前請死。」太后乃降詔宣進。進得詔便行。主簿陳琳諫曰：「太后此詔，必是十常侍之謀，切不可去。去必有禍。」進曰：「太后詔我，有何禍事？」袁紹曰：「今謀已洩，事已露，將軍尚欲入宮耶？」曹操曰：「先召十常侍出，然後可入。」進笑曰：「此小兒之見也。吾掌天下之權，十常侍敢待如何？」紹曰：「公必欲去，我等引甲士護從，以防不測。」於是袁紹、曹操各選精兵五百，命袁紹之弟袁術領之。袁術全身披掛，引兵布列青瑣門外。紹與操帶劍護送何進至長樂宮前。黃門傳懿旨云：「太后特宣大將軍，餘人不許輒入。」將袁紹、曹操等都阻住宮門外。何進昂然直入，至嘉德殿門，張讓、段珪迎出，左右圍住，進大驚。讓厲聲責進曰：「董后何罪，妄以鴆死。國母喪葬，託疾不出。汝本屠沽小輩，我等薦之天子，以致榮貴；不思報效，欲相謀害！汝言我等甚濁，其清者誰？」進慌急，欲尋出路，宮門盡閉，伏甲齊出，將何進砍為兩段。後人有詩讚之曰：<break time="100ms" />　　　　漢室傾危天數終，無謀何進作三公。幾番不聽忠臣諫，難免宮中受劍鋒。<break time="100ms" />　　讓等既殺何進，袁紹久不見進出，乃於宮門外大呼曰：「請將軍上車！」讓等將何進首級從牆上擲出，宣諭曰：「何進謀反，已伏誅矣。其餘協從，盡皆赦宥。」袁紹厲聲大叫：「閹宦謀殺大臣，誅惡黨者，前來助戰！」何進部將吳匡，便於青瑣門外放起火來。袁術引兵突入宮庭，但見閹宦，不論大小，盡皆殺之。袁紹、曹操斬關入內。趙忠、程曠、夏惲、郭勝四個被趕至翠花樓，剁為肉泥。宮中火焰沖天。張讓、段珪、曹節、侯覽將太后及少帝並陳留王劫去內省，從後道走北宮。時盧植棄官未去，見宮中事變，擐甲持戈，立於閣下。遙見段珪擁逼何太后過來，植大呼曰：「段珪逆賊，安敢劫太后！」段珪回身便走。太后從窗中跳出，植急救得免。吳匡殺入內庭，見何苗亦提劍出。匡大呼曰：「何苗同謀害兄，當共殺之！」眾人俱曰：「願斬謀兄之賊！」苗欲走，四面圍定，砍為虀粉。紹復令軍士分頭來殺十常侍家屬，不分大小，盡皆誅絕，多有無鬚者誤被殺死。曹操一面救滅宮中之火，請何太后權攝大事，遣兵追襲張讓等，尋覓少帝。<break time="100ms" />　　且說張讓、段珪劫擁少帝及陳留王，冒煙突火，連夜奔走至北邙山。約三更時分，後面喊聲大舉，人馬趕至；當前河南中部掾吏閔貢，大呼：「逆賊休走！」張讓見事急，遂投河而死。帝與陳留王未知虛實，不敢高聲，伏於河邊亂草之內。軍馬四散去趕，不知帝之所在。帝與王伏至四更，露水又下，腹中飢餒，相抱而哭；又怕人知覺，吞聲草莽之中。陳留王曰：「此間不可久戀，須別尋活路。」於是二人以衣相結，爬上岸邊。滿地荊棘，黑暗之中，不見行路。正無奈何，忽有流螢千百成群，光芒照耀，只在帝前飛轉。陳留王曰：「此天助我兄弟也！」遂隨螢火而行，漸漸見路。行至五更，足痛不能行。山岡邊見一草堆，帝與王臥於草堆之中。草堆前面是一所莊院。莊主是夜夢兩紅日墜於莊後，驚覺，披衣出戶，四下觀望。見莊後草堆上紅光沖天，慌忙往視，卻是二人臥於草畔。莊主問曰：「二少年誰家之子？」帝不敢應。陳留王指帝曰：「此是當今皇帝，遭十常侍之亂，逃難到此。吾乃皇弟陳留王也。」莊主大驚，再拜曰：「臣先朝司徒崔烈之弟崔毅也。因見十常侍賣官嫉賢，故隱於此。」遂扶帝入莊，跪進酒食。
    </voice>
</speak>
