<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>引鳳蕭 - 第五回　袒腹客香閨兆夢　瑣尾人粉壁題情</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　袒腹客香閨兆夢　瑣尾人粉壁題情</font></h4>
			　　詩曰：<br />
　　石台蕉影靜玲玲，偶到東籬話醉醒。<br />
　　藜附老藤堪作杖，槿圖刺棘漸成屏。<br />
　　寒花霜後容多白，騷客貧餘眼倍青。<br />
　　何處秋聲今最好，杵砧月下漫丁丁。<br />
　　卻說白眉仙將馬繫於門內，同老憎直進方丈，敘禮坐下。老僧問道：「敢問相公尊姓大名，貴邦何處？」<br />
　　眉仙道：「小生姓白名引，號眉仙，青州樂安縣人。」<br />
　　老僧道：「何投宿之晚？」<br />
　　眉仙道：「小生老父曾為御史，因諫行新法，朝廷拿歸，不知為甚，在獄不見，又來拿小生。我只得出奔，又不識路逕，任馬所行，故來到上剎，已臨晚矣，意欲借榻一宵。」便問道：「請問老師法號，法臘幾何？有幾位高徒？」<br />
　　老僧道：「貧僧號空如，浮生五十二歲。前有兩個小徒，一個還俗，一個早喪。今只得又收一個，名了緣，年將二十，尚未落髮，與貧僧只師徒二人。」遂命一道人：「喚小師父來相見。」又命道人：「帶馬進來，歇於廊下。」<br />
　　少頃，了緣進來相見。眉仙視那了緣，年紀只好二十上下，貌頗美，只是兩眼帶殺氣，不像個正氣人。敘了幾句閑話，空如命他到廚下，吩咐道人備夜飯去。又問眉仙道：「相公方進門時，為何道『鳥宿池邊樹，僧敲月下門』之句？又說『不意二語應於此地』，此意為何？」<br />
　　眉仙道：「小生昔年因踏雪之興，同友人去看梅。不意於梅林中遇一騎牛老人，自稱黃犢客，是從陳搏入山修養的。我即拜求指點。他說我非仙人，無所指點，只以數句詩賦告我，又贈我此珊瑚鞭子，說日後自有用處。不意策馬而來，到了上剎，二句詩恍然在目，已應驗於此，故不覺出之於言耳。」<br />
　　空如點首道：「如此說，老人必仙無疑。但相公如今要往何處去？」<br />
　　眉仙道：「小生不識路逕，無所定旨，此處尚不知是何地方。」<br />
　　空如道：「這裡是杭州新城縣，小庵離此止數里。」<br />
　　眉仙道：「原說杭州富饒之地，果然一路所見，比別處不同。」<br />
　　空如道：「相公既無定旨，無所適從，小庵頗幽僻，空房又有在此，相公不如權住於此。」<br />
　　眉仙道：「若得老師如此相顧，小生忻幸無地，只是巨德何報？」<br />
　　晚膳過，空如又命道人以草料喂馬，遂揀殿後一間潔淨空房，與眉仙為離室。眉仙遂下榻於中。<br />
　　明日早膳過，空如命了緣陪眉仙四下閑玩。走出殿前，只見廊下那匹馬四足卷斂，橫於地下。眉仙近前看時，已是僵死。眉仙失驚道：「我一路虧了這馬，今日驟死，亦黨可憐。」空如同了緣嗟歎不已，命道人將馬藁葬於後園空地上。眉仙見馬已死了，仙語又應於此，遂決意留寓。取出白金二十兩，送與老僧。老僧堅卻不受。眉仙道：「些須薄敬，算不得甚禮數，老師若不收，小生反不好寓於此。」空如只得收下，從此把眉仙倍加敬禮。<br />
　　一日，眉仙與了緣閑談，問了緣俗家何處。了緣道：「吾父是應天府人，織機為業，只生得我一人，因有一老僧相我有水厄，若送我出家，可免此難。我父聽了，彼時空如師父在承法寺出家，我父就令我拜他為師父。原說長成了要還俗的。前年同師父到此牧雲庵，那時庵中無主，進同我住於此，故此我尚未披剃。」眉仙道：「原來有此緣故。」二人又講些文義，論些詩詞。了緣道：「詩意我亦頗曉得，但不甚精。相公佳作，尚未請教。今日盡暇，又此清秋天氣，可一詠以賜教。」眉仙說到此際詩興勃發，了緣磨起墨來，眉仙遂作《秋光十詠》。<br />
　　其一：<br />
　　一歲秋光好，秋光到短籬。<br />
　　南山移座處，樽酒抗歌時。<br />
　　木槿榮枯乾，黃花傲瘦枝。<br />
　　草煙多歷亂，蟋蟀出聲遲。<br />
　　其二：<br />
　　一歲秋光好，秋光到小庭。<br />
　　石台堆橘緣，露井落梧青。<br />
　　鳳尾抽新籜，雞冠伴老形。<br />
　　海棠微醉雨，漫傍薛夢醒。<br />
　　其三：<br />
　　一歲秋光好，秋光到遠山。<br />
　　雁過雲影薄，木落澗聲潺。<br />
　　柿實供猿嘯，楓丹趁鶴閑。<br />
　　擬乘探桂興，試為一登攀。<br />
　　其四：<br />
　　一歲秋光好，秋光到小池。<br />
　　荷殘衣豐卸，蓉老露仍滋。<br />
　　香彩菱花得，情歡鱸臉期。<br />
　　粼粼欹水石，蘋蓼漫相思。<br />
　　其五：<br />
　　一歲秋光好，秋光到竹林。<br />
　　枕屏夢蝶少，團扇逐蠅忙。<br />
　　瑟瑟衾感冷，沄沄月色涼。<br />
　　漫嫌鄰笛苦，砧桿更鏘鏘。<br />
　　其六：<br />
　　一歲秋光好，秋光到小齋。<br />
　　茱萸方彩實，葵藿自甘懷。<br />
　　野密傾空石，香橙落滿階。<br />
　　謝槐黃色雨，常是泥芒鞋。<br />
　　其七：<br />
　　一歲秋光好，秋光到客居。<br />
　　草枯難秣馬，水涸阻書魚。<br />
　　茄曲悲風動，篳美鄉思餘。<br />
　　愁城戒莫入，酒國且停車。<br />
　　其八：<br />
　　一歲秋光好，秋光到小園。<br />
　　香堆肥巨棗，憂掃種多萱。<br />
　　籬落青瓜熟，林坳紅葉翻。<br />
　　豆花蛩雨急，蟻渡出頹垣。<br />
　　其九：<br />
　　一歲秋光好，秋光到野田。<br />
　　黃雞時啄黍，白屋曉炊煙。<br />
　　社鼓蛙聲度，螢燈畬火連。<br />
　　釀成誇上苦，<img src=http://open-lit.com/mpf/q/QYIT.BMP align=absmiddle border=0>卻醉豐年。<br />
　　其十：<br />
　　一歲秋光好，秋光到梵宮。<br />
　　黃柑呈露果，貝葉譯松風。<br />
　　幽竹通清磬，涼蟬度瞑鐘。<br />
　　經霜蘆已折，堪作渡江蓬。<br />
　　吟畢，了緣大驚歎服道：「相公這樣大才，世不多見，真斯世之獨步也。」<br />
　　眉仙謙讓，遂問杭城詩詞何人最著名。了緣道：「有一個魏相公，名五號非瑕。此人少年豪傑，最喜結交，但詩才也不及白相公。只有一個女才子，乃本縣金侍郎之女，名喚鳳娘，年方十七歲。少時曾寄名於本庵玄帝，故每年三月初三，玄帝生辰，必來進香。又有一侍婢，不知甚名，亦容貌玉妍，同小姐吟詩作賦。杭城算他是女才子。」眉仙聽了，點頭唯唯稱奇。<br />
　　且說那金鳳娘，乃度支侍郎後建州安置的金用武之長女。夫人胡氏先生鳳娘，猶如掌上之珍。那胡夫人原通文墨，自己訓導鳳娘。那鳳娘天生穎悟，十歲上就會吟詩，長成得天姿國色。胡夫人又生一子，小字鶴郎，此時方六歲。那侍婢名喚霞蕭，長鳳娘一歲，亦詩詞電掣，豔冶風流，與鳳娘相得，猶如姊妹一般。那鳳娘又幽閉貞靜，舉動必稟胡夫人。<br />
　　一日霞蕭對鳳娘道：「小姐，後園池中荷花盛開，可去一遊。」鳳娘遂稟知夫人，然後同霞蕭來園中遊玩。霞蕭手執紈扇，來到池邊。鳳娘對霞蕭道：「你看池中荷花，紅白二種，紅的色如霞，白的色如雪。」又見數對鴛鴦交頸睡於池中石上。霞蕭道：「小姐你看鴛鴦成對，猶如我與小姐：坐則同坐，起則並行。」鳳娘道：「癡子，只說交頸鴛鴦好像我二人，不知交頸中更有不同者。」<br />
　　此時五月上旬，雖非甚暑，亦覺微熱。鳳娘賞玩一番，遂於蕉陰深處太湖石上坐著，對霞蕭道：「我有些口燥，你且把紈扇與我，你去拿壺茶來。」霞蕭去了。鳳娘於石上覺得困倦，打一呵欠，只見園門中走進一老人，騎於黃犢之上。後隨一美少年，手拿著珊瑚鞭。漸近看時，那少年兩條白眉毛。老人道：「小姐後日，絲蘿附喬木，即此人也。」回顧少年道：「可將這鞭贈與小姐。」那少年走近前來，將鞭授與小姐。鳳娘一驚醒來，乃是一夢。<br />
　　鳳娘道：「方才與霞蕭講話，怎麼就睡了去？又記得老人之言？」正沉吟間，霞蕭捧茶至，問道：「小姐你說些什麼？」<br />
　　鳳娘把夢中之事直告。霞蕭道：「天賜良姻，後必有驗。」鳳娘吃了茶，又閑玩一番而回。霞蕭將前夢細述與胡夫人。夫人亦覺駭異。蓋鳳娘才貌雙全，又有德行，年將及笄，緣何無人求婚？大凡世人眼孔淺，見金公得罪朝廷，貶逐在外，又見金家產業淡薄，故此鳳娘有此才貌，無人連姻。也是天緣，該與白生為夫婦的。<br />
　　且說眉仙在牧雲庵中，日逐吟詩作賦，不覺過了月餘，已是初冬天氣，一日，了緣進來，與眉仙閑談，問道：「相公兩日又必有佳作？」眉仙道：「昨日因立冬，偶賦得一篇五言古風。」了緣索看。因不曾錄出，眉仙將本稿呈看。了緣見詩集面上寫著「珊鞭集」三字，了緣問道：「詩集何取此名？」<br />
　　眉仙指牀頭錦囊藏著的珊瑚鞭子道：「此仙師所贈，不敢忘之，故以名集。」並說一路藉此鞭之力。了緣點頭道：「原來有此緣故。」遂揭開詩集看時，詩賦甚多，不能盡閱，只看《初冬五言古風》道：<br />
　　冽冽朔風吹，寒氣透窗鎖。<br />
　　楓盡覺林空，黃菊狀殘朵。<br />
　　朝來增薄綿，漸愛擁爐火。<br />
　　槽中取白醪，黃齏亦口可。<br />
　　座因待客來，杯飾虛留左。<br />
　　醉鄉天地寬，白眼忘爾我。<br />
　　舞劍開雙眉，愁神驅必果。<br />
　　掀髯嘯一聲，浩氣都包裹。<br />
　　長吟正月篇，煢獨頻哀哿。<br />
　　君不見：<br />
　　車勤卒歲農，手足俱李跛。<br />
　　急輸租稅呼，珠粒無遺顆。<br />
　　糠粃帶夜舂，破衲任裎裸。<br />
　　荷鋤戰慄歸，門啟蘆廉□。<br />
　　猶然相告歡，隴頭麥婀娜。<br />
　　蕭蕭苑櫥荒，窄途多坎坷。<br />
　　饑雀奪祭餘，昏鴉噪城垛。<br />
　　庸庸斯世人，賢奸欲測叵。<br />
　　吾道生一陽，葭灰動方妥。<br />
　　看畢，了緣道：「這樣妙詩，不寫來黏貼，枉自埋沒了。」遂去取素箋一幅，求眉仙寫出。眉仙再三不肯。勉強只得寫了。了緣猶如珍寶一般，拿去黏於客堂中粉壁上。<br />
　　一日，城中有一個少年詩俠，同著幾個朋友來庵中閑玩。空如迎坐於客堂中。獻茶罷，那少年見了壁上的詩，立起身看了又看，問空如道：「這詩是寓客做的麼？」<br />
　　空如道：「正是一個寓客做的。」<br />
　　少年又問道：「如今可在麼？」<br />
　　空如道：「方才出外閑步去了。」<br />
　　那少年依回不去，只管看壁上的詩。只見眉仙翩翩而至。空如道：「白相公來了。」那少年見詩後寫著白眉仙名號，聽見空如說了，就曉得是眉仙，忙對著眉仙施禮。眉仙亦忙答禮，並不知那少年是何人。且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>