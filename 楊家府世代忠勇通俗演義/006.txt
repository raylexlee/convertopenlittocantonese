

    
	
		
			太宗招降令公
			　　太宗既封漢王，遂問之曰：「卿之繼業不見臨陣，何也？」漢主曰：「患病在太行山也。」太宗曰：「不知愈否？」漢主曰：「病已稍瘳。」
　　太宗曰：「朕今特賜詔拜為代州刺史，卿遣一心腹，同使臣賚去。」漢主遂遣令婆偕行。
　　使臣既到太行山，令婆與使臣言曰：「夫君性極剛烈，待妾先回告之。大人隨後而來。」是時繼業病已全愈，正欲起兵下山，忽見令婆回來，遂問曰：「主人與宋人交戰勝負何如？」令婆曰：「今獻城降矣。」繼業驚曰：「何不驅兵死戰？戰不勝，寧死社稷，見先君於地下，庶幾無愧。奈何甘心屈膝，北面事人，以受萬世之唾罵乎？」令婆曰：「宋君遣使臣賚詔來，拜夫主為代州刺史。妾特先來相告。」令公曰：「使者來送死耳，待我親手刃之，然後起兵殺下太行，救回主上，恢復太原疆境。」令婆急諫曰：「不可作此滅戶之事。吾觀宋主龍行虎步，乃真命天子。」令公不聽。
　　及使臣至，令公持刀去殺，令婆急抱住，不期患病新愈，又聞漢主降宋，怒氣攻發舊病，大叫一聲，昏悶倒地。眾人扶起，默默無言。令婆急令使臣下山，使臣回到太原，進奏曰：「繼業不肯歸降，且欲殺臣。幸令婆遮攔，不知何故，大叫一聲，昏悶倒地，臣即脫逃走回。此人抗命，乞發兵問罪可也。」太宗曰：「忠義士也，朕甚愛之。」復遣黨進賚詔去，特加督同上將軍。黨進領詔去訖。
　　卻說繼業養病，一日遂愈。是夜出觀天象，為見宋主之星炯炯臨於幽薊，乃歎曰：「此天命也，非人所能為也。吾之病作，不能行兵護主，皆天意所在。」令婆曰：「幸昨未斬來使，尚有可歸之路。」令公曰：「說甚話！國破臣亡，此正理也，豈可苟且貪生，以圖富貴而作不忠不義之事乎！」言罷吟詩一律：
　　奮中蒙恥事堪嗟，回首何方是故家。
　　悽愴太原城上月，照人情淚落胡笳。
　　次日，黨進賚詔至，繼業不受。忽郭無為又至，言曰：「主上傳言，事已定矣，抗拒枉然。」繼業曰：「誓死九泉，決無受職之理。」漢主又遣一嬖臣至，言曰：「主上專諭將軍來降，假主死於此，臣當殉之。今日不來，即反臣矣。」繼業曰：「本全臣節，反以悖逆責我。」遂曰：「既要我降，煩黨將軍面奏宋主，從請三事，則下太行。不然，此頭可斷，此膝難屈。」黨進曰：「是那三事？」繼業曰：「一者，惟居漢主部下，不受大宋之職。二者，惟聽宋君調遣，不聽宣召。三者，我所統屬，斬殺不行請旨。」言罷，黨進竟回太原奏曰：「繼業說要聖上依他三事，方來歸降。」太宗曰：「那三事？」黨進曰：「如此如此。」太宗曰：「不受宋職，這件怎生依得！既不為臣，要他何用？」漢主奏曰：「陛下且姑順之，待他既降，厚恩以結其心，不愁不受職也。」太宗然之，遂命黨進復去太行山招之。黨進領旨，復到太行山與繼業言曰：「前三事，聖上允之。請將軍收抬下山。」繼業遂命家兵載了輜重同黨進來見太宗。
　　太宗見令公表表，威儀昂昂，意氣恰似猛虎形狀，乃大喜曰：「朕得太原，何如得令公也！」遂賜姓楊。是日．命排筵宴，犒賞令公、令婆，七子、二女俱與其席。酒至半酣，太宗曰：「朕受先帝遺旨，命往五台山降香，不知程途還有多少？將軍肯保駕一往否？」繼業初見太宗賜姓筵宴，亦不甚以為意。及在筵中見太宗情詞款曲，歡若平生，心下思忖太宗之局量真帝王也，傾心悅服。因太宗之問，遂對曰：「蒙萬歲厚恩，臣願保駕。」太宗大喜，即日下命，著黨進、李漢瓊、潘仁美引大軍望五台山進發。
　　軍士在途，旌旗隊隊，劍戟稜稜。既到太行山，只見那山峰巒峭壁，石壘嵯峨，高哉幾千仞也。有詩為證：
　　一上坡兮復一坡，群峰豈敢並嵯峨。
　　人間平地遠如許，頭上青天高不多。
　　折桂手堪扳月窟，吟詩筆可蘸銀河。
　　此間便是神仙境，比那蓬萊更若何。
　　當日過了太行山。不數日，到了五台山。太宗駕至山門，果好一個寺院。但見：
　　四圍有千丈青松，明晃晃一輪月上。映龍鱗萬竿茂竹，滑剌刺一陣風來。搖鳳尾內，並立五方佛殿。
　　霞光閃閃，常住半空中。兩廊僧舍，香篆氤氤。翠盤方丈內，古的白怪。咭叮骨都太湖山，七長八大，
　　如來釋迦牟尼佛。前創三門十二架，後起法堂五百間。敲動木魚，驚地獄。撞來鐘鼓，震天關。
　　地不愛道，活活生下一座五台山。人修善願，巍巍立起大雄成勝景。
　　太宗正欲進寺，只見五百僧人齊來跪下，迎駕太宗入寺。盥手降香畢，親步遍山遊玩，乃吟詩一闋：
　　扶笻登絕巘，好景邁平川。潭印禪心寂，松邀野鶴還。
　　紅雲瞻漢闕，寶閣接天關。歸路斜陽裡，鐘聲起暮煙。
　　太宗吟罷，長老迎歸方丈歇息，次日，太宗問長老曰：「天下寺宇景致還有勝於此者？」長老奏曰：「此寺非民間財物並立，乃唐朝則天娘娘所建。天下寺院，無有勝於此者。」太宗曰：「誠哉是也。使非朝廷錢糧，不能有此等大規模也。」忽潘仁美奏曰：「聞有個昊天寺，賽過五台。」太宗曰：「昊天寺在何處？卿既知之，輔朕遊玩一番，有何不可？」八大王忙奏曰：「昊天寺在幽州，與蕭后接壤境界。倘遼人知之，發兵劫駕，豈非自貽伊戚？乞陛下休聽仁美之言，即日班師回汴，乃萬全之策。」太宗不聽，乃曰：「卿放心，遼人知朕取太原如折枝然，心膽寒矣，尚敢興兵來相犯耶？」
　　大遼細作賀君弼見太宗駕往昊天，星夜差人奏知蕭太后。后聞之大喜，遣使會同五國番王，急發兵來圍困宋之君臣，不在話下。
　　卻說太宗離了五台，駕到遼東連界之所，前軍報曰：「北遼有兵殺到。」太宗曰：「何人迎敵？」淵平滾鞍下馬應聲曰：「小將願往。」太宗曰：「有虎父即有虎子。」遂命領兵三千迎敵。淵平出馬，與遼將麻裡慶忌交戰。十馀合，慶忌大敗逃遁去了。淵平收軍，保駕入幽州去訖。
　　 
　　

