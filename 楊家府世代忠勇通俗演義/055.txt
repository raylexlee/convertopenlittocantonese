

    
	
		
			周王設計套胡富
			　　卻說周王聞知拿楊府家屬，大驚，慌進御前問曰：「聖上何事，將楊門老幼，盡行棄市？」神宗曰：「卿有所不知，今楊文廣如此如此。」復將家書示周王。周王曰：「此書何處得之？」神宗曰：「文廣差胡富回取家眷，胡富不肯反朕，送此書與張茂，張茂適奏與朕知之。」周王曰：「此假書也。」神宗曰：「卿焉見是假？」周王曰：「乞陛下宣得胡富上殿鞫問，便見分曉。」神宗下旨，宣胡富升殿。胡富升殿，周王問曰：「楊文廣父子反了？」胡富嚇得戰戰兢兢，順著周王之言曰：「反了。」周王又曰：「是真反了？」胡富亦曰：「是真反了。」周王笑曰：「陛下看此言話，就見假了。」張茂見周王在殿上盤詰胡富，恐事漏泄，慌忙升殿奏曰：「邊報西賊侵寇甚急，乞陛下再選良將領兵征之。」周王曰：「何人來報邊情甚急？」張茂曰：「殿下還不知楊文廣已被擒拿，現有胡富在此可證。」周王指胡富言曰：「你好好從直說來！」胡富遂目視張茂，張茂亦以目送意，胡富遂曰：「楊家父子如此如此。」周王曰：「吾不信也，豈有戰敗後楊家父子反了，卻無一卒逃回汴京來說其事。」張茂曰：「全軍皆被迷昏，盡皆降了。」言罷，忽侍臣奏道：「拿得楊府全家俱在午門聽旨發落。」周王聽見奏罷，厲聲言曰：「你二人休挾前仇，干送了人命，冤枉難擋，天網恢恢，疏而不漏。」遂跪下奏曰：「陛下要作主意，此非小可關係。倘楊文廣等不曾投降，陛下將他家屬斬了，消息傳到邊關，必激變楊家父子，江山能保不危乎？」神宗曰：「此事卿言何以處之？」周王曰：「依臣之見，權將楊家老幼敕放回府，待臣將胡富帶歸鞫問一番，再不認時，星夜遣人往白馬關探訪。果是文廣反了，那時再拿家眷斬之。且彼家屬乃籠中之鳥，擒捉有何難哉！」神宗曰：「依卿所奏。」遂下命將楊家老小放了。
　　周王乃帶胡富回到府中，坐定，喚過胡富言曰：「汝從實招來，免受刑具。不然，打死方休。」胡富不認，周王喝令左右重責二十，胡富那裡肯認，周王發下監禁於獄，復生一計，喚過獄官來說：「少頃你要如此如此而行。」
　　是日將夜黑，胡富在獄中，只見三三兩兩言曰：「冤哉。」胡富問曰：「是甚麼事？」眾人曰：「就是楊府的事。汝才入獄，忽有一人言他在白馬關回來，楊家父子降了鬼王，鬼王率兵攻打甘州甚急。張茂手下聽得，捉他去見張茂。張茂丞相拿去奏知天子，天子大怒，罵周王為黨惡之賊。嚇得周王不敢復保楊家，此事不知真假何如，張茂奏帝速拿楊府家眷棄市，以彰反背朝廷之罪。帝下命，須臾時拿到法場砍了。張丞相又奏帝釋放從白馬關回來那人，帝允奏，只是周王要縛你去法場過了這晚，明日才放。」言罷，門外人報張丞相差人到來。獄官慌接進那人。那人問曰：「胡將軍何在？」獄官曰：「在裡監。」那人曰：「我張爺奏過朝廷放他，你如何又放在重監？」獄官曰：「小官不知，周王遣人吩咐送重監。」那人曰：「你去請胡將軍出來，我有句話與他說。」獄官忙開門放出胡富。那人曰：「你眾人且迴避。」獄官諾諾連聲退去。那人低聲附胡富耳畔言曰：「丞相多拜上將軍，他奏過聖上放體，但周王又對丞相說要縛你去法場過這一晚，明日才放。丞相問曰：『這是怎麼？』周王曰：『禍根是他起的。』丞相因他是金枝玉葉，遂允諾了。丞相為此遣我來對將軍說，周王今晚復來拷打，堅意奠認你罪。帝已釋放，周王亦不敢重刑拷打。丞相又說，若去法場，如有鬼來，只說明日丞相又做齋事超度他們。將軍小心，苦也只有這一晚，明日即受快樂。」胡富曰：「多謝丞相周庇。」那人辭別去了。
　　卻說周王先遣人抬得四五十副棺術，放於法場，去了棺蓋，令人臥於內，待胡富到來裝作鬼叫，與他討命。又令將豬血傾於法場，待胡富來只說是人血。分調已完，周王遣人下獄縛胡富到於法場。差人提起燈亮，照與胡富看，乃言曰：「斬得好苦，這都是血。」胡富見許多棺木，問曰：「放許多棺木，在此做甚？」差人曰：「周王送來叫砍一個、將棺木盛一個，莫拋散了屍，恐怕文廣未降，回來亦好說話。」言罷，將胡富反綁於木柱上。差人曰：「你做下昧心事，請在此受苦，我顧不得了。」遂提燈回去。
　　夜至三更，這邊棺術內叫苦，那邊棺術裡叫苦，中有一棺木內滑喇爬將起來言曰：「胡富！你這賊！我家又不曾反，只遣你回來取救兵，緣何起此歹意，陷死我一家性命？你好好還我命便了。」胡富曰：「非干我事，都是張丞相叫我這等做。我堅執不肯，他叫起家丁緊緊綁縛，要將銅錘打死我。如今雖屈殺了你一門，張丞相說明日大做齋事超度你們。」言罷，那鬼乃叫宣姑娘、鮑奶奶，大家近前活活捻死此賊。」忽然三四副棺木內俱爬起來，嚇得胡富高聲喊叫：「鬼來鬼來！」附近居民慌忙起來問曰：「你喊甚麼？」胡富曰：「許多的鬼來，不是老哥出來，生生捉了我魂也。」中一人曰：「平生不作皺眉事，半夜神號心不驚。你不屈陷了楊家府人，不是冤家對手，他就不來尋你。何怕他鬼來！」胡富只道居民不曉是周王密藏的人，胡富恨不得與他說話到天明。乃曰：「老哥，你慢慢聽我說。這場冤屈非干我事。」那人曰：「如何不干你事！且楊家父子皆是智謀之人，怎麼俱被鬼王捉了？」胡富遂將取救兵，張茂謀害的事備細說一遍。周王從中出來言曰：「我的兒，你早說出來也不受許多苦楚。」遂放了綁縛，帶回府中去訖。
　　 
　　

