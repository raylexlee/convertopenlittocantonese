

    
	
		
			太宗駕幸昊天寺
			　　太宗次日出城．往昊天寺玩景。有詩為證：
　　乘輿迢遞訪名山，遙望西天咫尺間。
　　對月談經諸妖淨，向陽補衲老僧閒。
　　雲浮瑞氣蒼龍起，松引風清白鶴還。
　　到此一塵渾不染，更於何處覓禪關。
　　太宗遊玩既畢，駕回幽州歇息。是夜三更，城北喊聲振天。及天明，遼兵將幽州城圍了。太宗曰：「朕一時遊玩心勝，未可八大王之奏，今日果有此難。」言罷楊令公奏曰：「此去雄州甚近，陛下速遣人召魏直、楊雄引軍急來救護。」太宗曰：「番將圍得甚緊，怎生出去？」淵平曰：「小將願往。」太宗曰：「卿去宜謹慎。」淵平辭帝上馬，領軍殺出南門。土金秀、士金寅引兵攔路。與平交戰，數合敗走。淵平不趕，直望雄州而去。
　　既到雄州，魏直接至衙內，看了手詔，即與牙將楊文虎、楊清等引軍十萬竟到幽州。離城十里之外，淵平乃與魏直言曰：「將軍暫駐於此，小將單騎殺進城去通信，做個裡應外合。」魏直曰：「此言正合我意。」淵平遂驟馬殺入城中，奏知太宗。太宗曰：「救兵既至，傳令明日裡應，勿得有誤。」令公奏曰：「臣還有一計，才保陛下無危。」太宗曰：「卿有何計？」令公曰：「赦臣四子延朗死罪，命他假裝陛下，出北門城，降臣保陛下出南門，方可脫得此虎井也。」太宗依其計而行。
　　令公遣六郎保駕，五郎保八大王，二郎、三郎為左右救應，七郎為先鋒，倘有遲慢不遵令者處斬。忽階下一人言曰：「臣亦有活捉蕭后之計。」進奏此人是誰？乃王殷也。太宗曰：「卿試言之。」王殷曰：「令公父子保駕出城，留小臣在城上擂鼓吶喊助威。待陛下離了幽州，然後獻城詐降。蕭后必任用，待萬歲他日發兵來討，臣於內傳遞消息，定要活捉蕭后。」太宗可之。
　　次日令公保駕出城，太宗謂之曰：「卿為朕操碎肝腸。」令公曰：「雖肝腦塗地，亦職分當然，陛下何謂出是言與？」太宗於是將降書遣人送與蕭后，蕭后亦不深信。著人打探消息，說北門大開，推出一輛逍遙車輦來，車上端坐宋主，頭帶沖天冠，身穿赭黃袍，蓋著一把黃羅傘。大遼軍士俱來看宋主出降，不想令公留王殷守城，父子五人並諸將保駕出南門去了，惟遣河東三百敢死軍與淵平護四郎擺駕出北門詐降。遼將天慶王接見車輦，言曰：「請大宋皇帝下車相見。」四郎不答。天慶王又曰「宋主無禮，既來歸降，何不下車？」不防淵平在後，拈弓搭箭，將天慶王射死。四郎催軍急出，既到護城之外，又遇遼將韓得讓。得讓不知淵平射死天慶王，亦在馬上欠身施禮。四郎不答，目視執傘者。傘柄是條長槍，執者會四郎之意，將傘柄回四郎。四郎即抽出槍來，望韓得讓項下一刺，得讓落馬而死。四郎跳上馬，與三百敢死軍望南殺去。蕭后聽知宋主詐降，又殺了韓得讓、天慶王，心中大怒，催軍望南掩殺不題。
　　卻說令公等保著太宗出城，走至五十里路外，太宗問曰「不知四郎何如？」令公曰：「陛下不必掛他，只保重前進可也。」正行間，韓延壽引一軍攔路。太宗大驚，手足慌亂。六郎曰：「陛下勿驚，小將砍此賊來。」言罷，出馬殺退延壽，保駕走至烏泥丘。太宗下馬坐定，查點軍士，不見令公、七郎，乃曰：「為朕之故，父子兄弟離散，情實堪悲。」又謂六郎曰：「卿何忍心，不去救汝父兄？」六郎曰：「臣保聖上，父兄難顧，非心忍也。」太宗起身了望，只聞一處吶喊甚急，與六郎言曰：「此吶喊之處，汝父必在其內。卿既盡忠保朕離難，又當盡孝去救汝父。」六郎曰：「去則誰保陛下？」太宗曰：「朕自有計策。汝當速去。」六郎遂上馬，殺奔吶喊之所而去。
　　太宗既遣六郎去了，乃與諸將入高州城。未及一餉時，遼兵湧至，將城圍了。太宗上城，只見城下遼將耶律仲光大叫：「宋君早降，免受萬刀之苦。」太宗曰：「六郎去了，誰破此圍？」言罷，忽城北三騎飛到，將遼兵殺散入城，乃令公、六郎、七郎也。不在話下。
　　卻說蕭后大獲全勝，王殷開城投降。蕭后入城，遂與群臣商議，立國於幽州。蕭后設朝與諸將言曰：「宋主用詐降走了，但不知生擒幾人？」眾將曰：「生擒十人，俱是宋名將。」太后曰：「名將成擒，喪盡宋人膽矣。」遂命擁出擒將來看。須臾，番人推十將於階下。延朗挺立不屈，太后罵曰：「蠻狗，不跪將欲何為？」延朗厲聲應曰：「誤遭賊奴之手，惟有一死，又何為哉。」后怒，命推出一齊斬之。延朗全無懼色，亦怒曰：「砍了萬事便休，怒之何為！」言罷延頸待砍。太后見其慷慨激烈，神采超群，心甚愛之，謂蕭天左曰：「意欲將瓊娥公主招贅此人，卿言何如？」天左曰：「納叛釋降，王者為也。娘娘所見極是。」后曰：「但見此人，剛毅之甚，今恐不從。即使肯從，後來或生變患，不如不招之為愈也。」天左曰：「深恩厚德以御之，何慮不服？」后曰：「卿為良媒，試與言之，看有何詞。」天左領旨，遂與延朗言之。延朗忖道：「君父尚在，何為輕生而死，莫若且姑順之，留此窺其釁隙，以圖報復，勝於一死。」沉吟良久之間，遂曰：「蒙娘娘免死，幸矣，何敢過望婚配？」天左曰：「憐君狀貌魁梧，故有是舉。不然何由得生。君勿固辭。」延朗遂首肯之。天左以允情奏后，后命釋之。乃問曰：「汝姓甚，名誰？」延朗心下思忖，若說實名，必不相容，遂以楊字拆開妄對曰：「臣姓木，名易。」后曰：「汝居宋何職？」延朗曰：「臣為代州教練使。」后喜，命備衣冠，擇日與瓊娥公主成親不題。
　　卻說太宗回到汴梁，宣楊業於便殿撫慰之曰：「朕離陷井，賴卿父子之力。但淵平等生死不知何如？」業曰：「淵平性頗強梗，生必不保。」言罷，侍臣奏曰：「逃回軍士，說蕭后怒淵平射死遼帥天慶王，驅軍重重圍定，淵平與河東三百敢死軍俱皆遇難，並未走脫一人。二郎延廣被遼兵射落馬下，眾軍蹂踏而死。三郎延慶被一陣短劍軍亂砍而死。四郎延朗被遼兵絆倒其馬，活捉而去。延德不知下落。」太宗聞奏，驚曰：「數子盡遭誅戮，寡人過也。」哽咽哀悼之甚。業曰：「蒙聖上深恩，誓以死報。今數子喪於王事，得其所矣。陛下哀之，不亦過乎？」太宗曰：「噫，是何言也！此難非數子力敵，朕一命休矣。當特贈以報其死。」言罷，令公辭帝退出不題。
　　 
　　

