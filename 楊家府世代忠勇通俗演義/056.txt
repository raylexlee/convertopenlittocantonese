

    
	
		
			十二寡婦征西
			　　卻說周王既套出了胡富情實，次日直到無佞府中說知其事。眾夫人俱出拜謝活命之恩，周王曰：「楊元帥受困白馬關甚是危急，我今早即欲進奏聖上發兵去救。但想起八臂鬼王能變化，滿朝卻無那般神人能去抵敵。我所以先來與眾夫人商議。昔日尊府出好女將，或者今日還有。夫人說來，我即進奏聖上，敕令領兵前去解圍。」眾夫人對曰：「日前聞得反情事，已遣魏化去看虛實。殿下少坐一會，想必今日來到，適勞究及女將。府中雖有幾個女子，未嘗臨陣出征，怕去不得。少頃究問，即來復命。」不題。
　　卻說楊文廣因胡富回京日久無音，悶悶不悅。劉青稟曰：「小將願變狗，走出放火燒賊糧草，回取兵來解圍。」文廣允之。劉青搖身一變，變成一個黑狗，播頭擺尾走出賊圍。西賊盡皆不知。劉青走到番人糧草之處，激石取火，燒賊糧草。火燄張天。文廣等皆上城瞭望，知劉青出賊圍矣。劉青既燒了糧草，星夜回到無佞府中。只見周王與眾夫人在議軍情。直向前稟曰：「小將劉青是也，因楊元帥等陷於白馬關，今特回取救兵。」言罷，忽魏化飛止於庭。周王驚曰：「緣何從天而降？」眾夫人笑曰：「殿下還不知？即昔年化鴉昇天魏化是也。」周王嗟歎不已。乃問曰：「邊情何如？」魏化曰：「楊元帥受困白馬關，望朝廷救兵不啻嬰兒之待哺也。」周王曰：「我進奏聖上，著落一人監軍，汝府中揀送一人統軍，事不可遲。」
　　周王辭別，將勘問胡富與魏化往白馬關探問等情一一奏知神宗。神宗大怒，貶胡富遼東口外軍，罷張茂為庶人。周王又奏曰：「楊元帥受困日久，乞陛下急遣將救之。」神宗曰：「誰可領兵前去？」周王曰：「殿前檢點孫立可為監軍統軍。正帥還於楊府選揀一人為之。」神宗允奏，遂下命孫立為監軍，引軍五萬前往白馬關救護不題。
　　卻說周王既去，眾夫人喚一門婦女言曰：「老爹陷在白馬關，誰領兵去救？」杜氏夫人所生一女名滿堂春，向前言曰：「妾願領兵救之。」宣娘在旁言曰：「你有甚本領敢去解圍？」滿堂春曰：「憑妾手段便了，姑姑緣何相欺？」宣娘曰：「昔日你爹陷於柳州，阿姑只汝年紀就去救了來，我只怕你幼小去救不得。」滿堂春曰：「姪女兒去得，姑姑不必過慮。」宣娘曰：「好大話！姑雖年老，你拈槍來試與比較一路，看是如何？」滿堂春欣然拈槍，直到後花園中跨上雕鞍，俟候宣娘。宣娘徐後到了，兩馬相交數合，不分勝負。宣娘停槍教之曰：「汝槍法亦好，但雪花槍照眼一路甚生。此只能拒人，而不能擒之。若一熟之，則能擒人矣。」滿堂春曰：「蒙姑娘教誨了。」宣娘曰：「再試一陣。」滿堂春曰：「見教甚好。」宣娘又與交馬數台，念動咒語，霎時間天昏地黑，飛上半空。滿堂春亦飛入雲端，大喝一聲：「日複光明。」宣娘乃下，站於庭中。滿堂春亦隨飛止於庭。宣娘連叫幾聲：「去得去得。」時穆夫人已死，魏老夫人還在。宣娘遂請出魏太太來言曰：「今朝廷聽信讒盲，不肯矜恤我家。動輒全家抄斬，亦不須領朝廷兵，我今聚集家兵與滿堂春、鄒夫人、孟四嫂、董夫人、周氏女、楊秋菊、耿氏女、馬夫人、白夫人、劉八姐、殷九娘、魏化、劉青等去救兄弟而來。」此十二女俱寡婦也。魏太太曰：「這等極好。」於是查點家兵，二千有餘。宣娘乃號令諸軍放炮一聲，逕望白馬關進發。
　　忽周王引軍到來，在馬上叫曰：「哪位娘子出兵？怎不入朝領兵前去？」宣娘亦在馬上欠身施禮曰：「戎衣在身，不得下馬施禮，乞殿下恕妾死罪。今主上聽信讒言，昨將滿門綁縛入朝，何等羞辱！尚有甚面目入朝領兵？以此領吾家兵，去破賊圍便了。」周王曰：「臣之事君，盡其道而已矣。小忿何可計也。今我奏過聖上，命孫立為監軍，汝等一人為正統軍，領軍五萬前去救應。今我引孫立與眾軍來此會同起行。」宣娘曰：「荷殿下盛情盛德，日後全家當效犬馬之報。既孫將軍同行，惟聽妾之號令，不然難以克敵。」孫立曰：「願聽軍令。」宣娘別揖周王，回馬催軍前行，有詩為證：
　　十二孀人出事戎，腰懸龍劍識雌雄。
　　風雲入陣驚神鬼，關塞臊塵一掃空。
　　不數日，宣娘引軍到了甘州。
　　卻說張奉國睏了文廣一月將來，不見大宋發兵來救，遂奏李王天子曰：「今文廣困陷白馬，料不能出。乞陛下遣一人領兵攻打甘州。甘州一得，宋之咽喉破矣。從此至汴，無有堅勁關隘。汴京唾手可得。既得汴京，文廣孤軍在此，即不餓死而得其生，亦無能為也。」李王見奏大喜，曰：「卿言命何人引軍前去？」張奉國曰：「臣妻管氏，可以領兵前去。」李王乃命管三娘領軍二萬前去攻打甘州。管三娘領旨，引軍竟望甘州進發。
　　正行之間，前軍回報宋發一彪軍馬來到。管三娘聞說，遂令軍士擺開陣勢。宣娘亦令軍士擺陣腳，著滿堂春出陣。滿堂春得令，驟馬向前問曰：「來者伺人？」管三娘曰：「我乃新羅國部都管張行營之妻管三娘是也。」言罷，問曰：「汝是誰？」滿堂春曰：「我乃大宋征番楊元帥之女滿堂春是也。」管三娘曰：「汝父今作餓鬼，何尚不知事體而又敢興兵抗師？只恐少時交戰，拿到手來，可惜青春幼女，作一無頭之鬼。」滿堂春大怒，挺槍直取管三娘。三娘亦拍馬舞刀迎敵。鬥了五十合，不分勝負。三娘便飛刀來砍滿堂春。滿堂春拈弓搭箭，射落其刀。乃復拈箭摳弦，射三娘。三娘飛刀砍斷其箭。滿堂春曰：「此潑婦手段亦好。」遂口念咒語，霎時黑暗無光，軍士亂竄，其陣大敗。滿堂春見軍士潰亂，乃向上大喝一聲，朗然日出。挺槍直取三娘。三娘懼怯，撥馬回走。忽面前又一滿堂春，驚得三娘措手不及，被滿堂春一槍剌於馬下。滿堂春跳下馬來，梟了首級，提見宣娘。宣娘曰：「此是汝之頭功。」遂催軍前進，離白馬關十里下寨。
　　次日，宣娘升帳，喚過魏化曰：「汝入城去，報知吾弟。傳令明日出兵交戰，軍士頭上皆用黃布裹之，整頓齊備，令四門擂鼓吶喊十次之後，但聽雲霄角響三聲，四門大開，一湧殺出，勿得有誤。速去速來。」魏化得令，飛入城去，止於帳前。只見文廣捻鬚吟詩，有詩為證：
　　威鎮邊關獨擅名，激揚荊楚鬼神驚。
　　遙思白璧還朝重，誰為黃金博帶橫。
　　月照羅浮炎瘴滅，風行海島蜃煙清。
　　家山咫尺人千里，翹翹依依望嶺云。
　　文廣吟詩，只見魏化飛下帳前言曰：「元帥居險地而悠然吟詠行樂，人情乎？」文廣曰：「身雖居於危險之中，吾心游於危險之外，所以不為客遇挫動而樂亦在其中矣。此等情境亦惟我能處之，在他人不勝其憂。」繼而復問曰：「今是誰人領兵前來救應？」魏化曰：「宣娘總督三軍而來，今已屯兵於關外，特遣小將報知元帥，明日出兵如此如此而行。小將仍要出去領兵接戰。」魏化辭別，飛出城去了。文廣一一依著宣娘傳示，號令三軍。
　　卻說宣娘著魏化入城去後，遂湧身飛上雲端觀看鬼王下了甚麼毒陣。周圍看罷，歎曰：「此鬼頭厲害，下了絕路符。若非我來，怎生破得此陣！」乃抽身飛到昔陀山紫竹林中觀音大仙座前，拿起淨瓶噙水一口，復飛轉白馬關周圍噴畢，又吹氣一口下去，然後下寨歇息。
　　次日，宣娘升帳，下令軍士俱用黃布裹頭，復喚滿堂春、鄒三夫人、孟四嫂曰：「汝等領兵五千，殺入東門。」又喚過董夫人、周氏女、馬夫人、孫立等領兵五千，殺入北門。又令魏化、楊秋菊、耿氏女、白夫人等領兵五千，殺入南門。又令劉八姐、殷九娘、劉青等殺人西門。「四門不可亂殺進去，但聽雲霄三聲角響，一齊殺進，不許退後。」滿堂春等各領兵整頓聽候。宣娘分撥已定，飛身直上雲端。只見城裡城外軍士紛紛裹了頭，其聽角響接戰。城裡已擂鼓吶喊十次畢。宣娘乃吹氣一口，化一道清風下去。城裡城外軍士皆覺得頭上緊紮紮的像似帶了皮帽一般，人人又自覺得力氣添加。有詩為證：
　　三軍裹布化作虎，西賊一見驚無措。
　　縱使鬼王能為妖，難逃爐中煅煉苦。
　　卻說宣娘在雲端吹了一口氣下去，遂吹角三聲，城裡軍士聽聞，大開四門，一齊殺出。城外軍士聽見，一齊望四門殺進。八臂鬼王驅軍迎敵，番軍俱看見城中出來的，城外進來的，都是黃斑猛虎，咆哮而來，遂皆拋了槍刀，各自逃生，被宋兵路死不勝其數。宣娘催動大軍，直趕至莫耶關。八臂鬼王走進關，令四門多設弓弩，射住宋人，復查點軍士，傷損五萬。又一卒稟道：「管夫人被滿堂春斬了。」奉國大慟曰：「不斬阿奴，誓不為人。」不題。
　　卻說文廣趕到莫耶關，只見四門緊閉，弓弩厲害，遂下令收軍，退回十里平曠之處紮寨。宣娘、滿堂春等。接見文廣、公正等，大哭一場。宣娘曰：「俺一家非周王力救，殺戮無遺類矣。」
　　 
　　

