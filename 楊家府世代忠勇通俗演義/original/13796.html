<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　孟良帶馬回三關</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孟良帶馬回三關</font></h4>
			　　卻說孟良跑馬不去燕州，竟望三關而走。邏卒飛報幽州總督，總督急奏蕭后。后大驚，隨遣蕭天右率輕騎五千追之。天右領旨引軍，竟追孟良。孟良跑到半途，忽回頭一顧．只見後面塵頭滾起，自想必是太后發兵追趕，拍馬奔走。至於三關地界，早有哨軍遙望孟良跑馬而來，忙報六郎。六郎急令岳勝等出馬看是甚麼緣故，岳勝等得令，披掛出馬瞭望，只見孟良高聲叫曰：「遼人追趕甚緊，快來接戰。」岳勝曰：「汝上關歇息，我等迎接遼兵。」孟良入寨去了。<br />
　　岳勝擺開隊伍，霎時蕭天右橫刀驟馬而到，厲聲罵曰：「賊徒！盜我驌驦良驥，好好獻還，饒汝等殘喘。不然，踏平三關，方始回軍。」岳勝曰：「好賊奴，敢如此大言。」舞刀躍馬，直取天右。交戰十數餘合，焦贊從旁殺出，六郎又驅軍從後掩殺。蕭天右望見，撥馬走回。岳勝等眾，乘勢追殺，遼兵大敗。直趕至澶州界上，乃收軍而回。蕭天右止剩下十餘騎回去。<br />
　　卻說六郎到寨中，乃問孟良曰：「何為一人獨往幽州而去？」孟良備道其情由。六郎曰：「負累汝矣。」遂遣人送骸骨歸葬先陵。又將驌驦良驥獻上朝廷。<br />
　　使人到了汴京，近臣引奏真宗。真宗見馬大悅，謂君臣曰：「此馬本來獻朕，被遼攘奪而去。今又奪得回來，可見中國有人。卿等言將何以待楊郡馬也？」八王曰：「當遣酒帛之類犒賞其眾可也。」帝允奏，正欲遣人齎緞疋羊酒，賞犒佳山寨三軍，忽近臣奏澶州守臣表章，遼兵進寇甚急，乞朝廷發兵御之。真宗看罷表章，問君臣曰：「遼兵侵犯澶州，當令誰人領兵討之？」八大王曰：「佳山寨與遼相去不遠，可勒令楊郡馬領兵伐之。」帝允奏。遂遣使臣領旨，並賞犒之物，齎往三關而去。<br />
　　使臣不日到寨，六郎等叩頭領旨畢。乃將朝廷緞疋、表散諸將。六郎言曰：「今遼寇澶州，皇上命我御之，汝等誰肯領兵先行？」孟良曰：「禍自小將生出來的，願先往迎敵。」六郎曰：「天右遼之名將，汝引兵先行，須用計迎敵。」孟良曰：「馬到擒來。」六郎曰：「汝亦謹防之，不可造次亂動。吾即引眾從後殺來。」孟良領兵五千去了。又喚岳牲曰：「汝引兵三千，理伏於澶州之後，待敵人戰到半酣，可出擊之。」岳勝領計去訖。六郎自統步軍三千隨後救應。<br />
　　遼卒飛報天右，天右與耶律第曰：「拐我娘娘良驥，今訪知是三關劇盜孟良也。聞彼引軍來與我接戰，汝等助我削平三關，取得馬回，定奏娘娘重加旌賞。」耶律第曰：「諒此盜馬小賊有何難敵，我等定要擒之以慰主帥之心。」言罷天右下令擺開陣勢。只見宋兵如風驟到，孟良全身披掛，綽斧出馬，立於陣前言曰：「賊奴不退，來送死耶？」天右大怒，罵曰：「偷馬之賊亦來出戰，誠可羞也。」舉槍直取孟良。孟良迎戰數十合，不分勝負。番將耶律第縱騎助戰，忽岳勝一軍從山後殺出，與耶律第交馬。遼宋兩軍鏖戰良久，天右勒馬佯走，孟良驟馬趕上，輪斧劈面砍去。只見金光燦爛，不能傷之。傳說蕭天右銅身鐵骨，乃逆龍降世也。孟良見砍不入，大驚，撥馬回走。遼兵趕來，宋兵四下奔走。天右趕了一程，見前面殺氣連天，恐有埋伏，收軍回營。孟良回寨，見六郎道知砍蕭天右之事。六郎曰：「世間有此奇怪之人，待吾明日出陣，看是何如。」次日，六郎命陳林、柴敢守寨，令岳勝引劉超、張蓋先戰。又令孟良、焦贊引王琪、孟得、丘珍、郎乾分左右而出。眾將得令而去。<br />
　　卻說蕭天右與部下言曰：「孟良、岳勝英勇難敵，且部下皆是強徒，俱能廝殺。若但死戰，徒勞無功。不如設計勝之。」耶律第曰：「元帥有何計策？」天右曰：「南去一谷，名日雙龍。內中只有一條小路。可達雁嶺，但先得一人引騎軍三千，埋伏谷口，待我賺宋人入谷，即出兵截住谷口。倘宋人衝突而出，多設弓弩射之，不消半月，宋人必餓死於谷中矣。」耶律第應聲曰：「小將願往。」天右曰：「得汝去，尤為妙也。」耶律第領計引軍去訖。又喚黃威顯謂之曰：「汝引步軍三千，屯於雁嶺之上。待我引軍一出，汝即滾石下來，塞斷其下之路。又要多張旗幟，使敵人不敢登山越嶺。」黃威顯領軍去訖。<br />
　　天右分撥已畢，忽報宋將寨外搦戰。天右披掛上馬，擺開陣腳。岳勝舞刀先出，大罵：「砍不死的囚奴，尚敢出戰。」天右大怒，挺槍直取岳勝。岳勝與戰數合，孟良、焦贊左右衝出，天右力戰三將，六郎從傍挺槍刺之。只見金光進起，刺之不入。六郎思忖，此非人也，必是個妖物，須定計擒之。只見岳勝等亂刺天右，天右敗走，三人追之不捨。六郎恐三人有失，亦隨後追之。被天右直賺入谷去。六郎見山勢險峭，樹木茂盛，急鳴金收軍。忽谷口金鼓齊鳴，喊聲大振，孟良等拚死衝突而出，只見萬弩齊發，宋兵被射傷者甚眾。孟良等遂退入谷中。六郎曰：「汝等恃血氣之勇，只管趕殺，不思被他賺入谷來，無計得出，將奈之何？」孟良曰：「那頭有條小路可通雁嶺，彼今走入此來，畢竟亦從那裡出去。彼欺我等不知路逕，我等亦趁此趕殺，從那裡出去。」六郎曰：「既有小路，快殺出去。」及至雁嶺，只見遼兵紛紛。俱在嶺頭，擂木滾石，塞斷其路。又見漫山遍嶺，林立旗幟。焦贊曰：「此處難出，莫若還從谷口衝殺了去。」六郎曰：「不可，徒傷生也。遼賊銳氣正盛，難以衝突，不如少停此中，俟其疲倦，方可殺出。」岳勝曰：「設若久居谷中，內絕糧草，外無救援，遼兵乘虛殺進，那時人困馬隤，何以為敵？豈不是坐以待斃？還依焦贊之言，奮力殺出是也。」六郎曰：「救兵倒有，只是無人去取。」孟良曰：「何處有之？小將願去取來。」六郎曰：「此去五台山三十里之遙，吾兄楊五郎在彼寺為僧。君請他來，此困立解。」孟良曰：「將軍等在此忍耐，待小將偷出谷去，迳到五台山請得他來。」六郎曰：「汝既肯去甚好，若見吾兄，請他火速相救。」<br />
　　孟良應諾，遂打扮與番人無異，辭別六郎，星夜偷出雁嶺。陡遇番兵夜巡，被孟良砍之，取了軍人之鈴，繞營搖之，高聲叫曰：「牢牢把把，莫教走了楊郡馬。牢牢守守，奠交走了宋蠻狗。」時遼並無人知之，隨著孟良過嶺而去。<br />
　　孟良既走過了嶺。星夜到於五台山。將進寺門，見一行者。孟良問之曰：「楊五郎師父在寺中否？」行者曰：「君是何人？問楊師父有甚事？」孟良曰：「某非他也，乃楊六郎將軍差遣來的，煩為通報。」行者聞是五郎家中之人，即引入方丈，稟知五郎。五郎出來相見畢，五郎問曰：「汝名誰？來此何事？」孟良曰：「小將孟良是也。近因楊將軍招歸帳下，同鎮三關。今遼兵侵犯澶州，朝廷命楊將軍討之。不意被遼人賺入雙龍谷中，伏兵截住谷口，不能得出，令糧餉已絕，救兵又無，故楊將軍特遣小將來請師父，解此一厄。」五郎曰：「何不表朝廷發兵相救？」孟良曰：「救兵如救火，待奏朝廷發兵，楊將軍等皆餓死於谷中矣。特因師父這裡相去甚近，故來拜請，乞師父念手足之情，暫屈一往，救出眾軍士，九原不忘。」五郎又曰：「我出家之人，誓戒殺生，豈可復臨陣乎？且戎伍未親，槍騎頓忘，去亦無益。」孟良哭訴曰：「乞師父以慈悲為本，此行救活眾軍，陰功浩大，勝念千聲佛也，幸勿推辭。」五郎曰：「出家多年已無戰馬，教我怎麼與人迎敵？」孟良曰：「但師父肯去，要馬不難。小將即回佳山寨取得馬來。」五郎曰：「微軀頗重，尋常之馬難以乘載，惟八大王所乘的千里風、萬里雲兩騎得一才可下山，去救汝等之危。」孟良曰：「此二馬師父苦苦要之，沒奈何，小將只得星夜往八大王府中借之。」五郎曰：「若有此馬，我即下山，決不推辭。」孟良別了，逕望汴京而行。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>