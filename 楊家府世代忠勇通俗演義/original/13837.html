<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　宣娘定計擒鬼王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>宣娘定計擒鬼王</font></h4>
			　　文廣下了寨，宣娘入帳與之言曰：「賢弟遭胡富回取救兵，那廝往張茂府前而過，入去參他，被他如此如此，以害我家。神宗聽信拿問後，得周王設計如此如此，套出胡富情由，遂免了一家死罪。」懷玉曰：「朝廷聽信讒言，如此相待我家。今我等勞心焦思，出力戰鬥，又有何益！莫若納還此印，攜著全家直上太行山去，作一散逛閒人，不受牢籠，豈不妙哉。」文廣曰：「不可，吾家世代忠貞，勿至於我身作此不義之事，玷辱家門。」宣娘曰：「八臂鬼王再舉兵前來，必毒惡猶甚，必定計擒之。」魏化同曰：「昨日令城裡軍士擂鼓吶喊十次，又令頭裹黃布，此果何故？」宣娘曰：「那八臂鬼王能吐毒氣害人，彼聞軍士擂鼓吶喊，只道出戰，必放毒氣出來。待吐十次之後，毒氣漸衰。又令軍士頭裹黃布，化為黃斑猛虎，所以角響軍出，毒氣不能傷害。番軍見是猛虎，盡皆拋戈棄鼓逃走，吾軍遂大獲勝。」魏化等歎服。乃曰：「此真仙降臨凡地，故神機妙策如此。」宣娘說罷，文廣問曰：「姊姊說要用計擒之，今果有何策可以勝之？」宣娘遂遣數十輕騎，逕回蘭州，取紙百箱前來軍中聽用。輕騎得令，如飛而去。不一日，取紙來到。宣娘口念咒語，以指向紙上畫符一道畢，呵氣一口，令軍士各拿一張帶於身上，但逢鬼王來下迷昏陣，將紙一招，日複光明。若遇飛抄走石，亦將紙一搖，沙石自然飛打轉去。若遇大水，即將紙鋪於水面，兩腳踏在紙上，自然浮起。眾軍領訖。宣娘喚過懷玉，將紙人紙馬，兩片竹板約長三尺，付之曰：「汝明日將此竹片，一隻腳下縛一片，湧身飛起，站於西方雲端。若見鬼王到來，急將紙人紙馬拋去，自能交戰。彼見了，必走南方。汝不必追趕，即下地引孫立、公正、鄒三夫人等催動大軍殺入莫耶關，去擒李王天子。」懷玉得令，又謂文廣曰：「賢弟，你明日飛在南方雲端站著，待鬼王走到，即變化成十餘人交戰。彼走東方，急躡後追之。」又令魏化站立東方雲端，鬼王來到，亦化百十餘人交戰。彼敗走北方，亦隨後追之。又令滿堂春站立北方雲頭，鬼王一到，亦化百十餘人迎敵。「彼見四方有兵，無處逃走，必變為物。汝等聽我吩咐，叫汝等化做甚物，即化甚物，一齊拿他。」分撥已定，眾人領計訖。<br />
　　卻說八臂鬼王因滿堂春斬了其妻，不勝憤激，乃奏李王曰：「今番必下毒手，殺得他寸草不留，臣恨方消。」李王曰：「卿宜仔細，來將亦好利害。」鬼王曰：「無妨於事。」遂出帳號令諸軍，亦往關外平曠之地，與宋對壘，結下營寨。鬼王升帳號令軍士，仍各將白布二尺，做成小旗一面，立地就要拿到帳前聽用。又令軍士抬過大水缸一口，放於帳前，滿滿注水。鬼王走向缸邊念咒畫符畢，令軍士個個將小旗在缸邊拖過，俱皆拖完時，又令人人在缸內洗其腳手。三軍洗畢，鬼王言曰：「汝等洗了腳手，若在水面，自能飛走。少頃出陣，汝等但將小旗一搖，白水滔天漫去，宋兵被水淹溺，汝等向前砍之。」分調已畢，令軍放炮出陣。宋營亦放炮出兵。<br />
　　兩軍既會，番軍人人將小旗搖之，只見平白水湧浪高，宋兵見之大驚，急將紙鋪於水面，腳踹其上，盡將浮起，與番兵迎敵。鬼王其道將宋兵盡皆殺了，出水來看，其見宋兵浮於水上交戰，乃歎曰：「不期今日遇敵手也。」宣娘忽見水起，言曰：「幸我預備之早，不然全軍皆沒。」須曳水深十數丈，瀰漫不止。宣娘遂飛上雲端看之。只見鬼王走出水面看了一番，復入水去。其水又漲一尺，如此者數次。宜娘思忖其水中諒必聚有水海，待我化蒼蠅候他出來時，伏在他背上，進去看之。酌量已定，鬼王忽又出來。宣娘遂化作蒼蠅，嗡的一聲，飛在鬼王背上，隨著入水而去。只見鬼王向缸邊念咒畢，復出水來。宣娘一人即飛在缸上，俟鬼王一出，急抽出犀角柄的金刀，將缸砍得粉碎。潮頭便消了。鬼王大驚，復入來看，恰遇宣娘。宣娘即便大喝一聲曰：「鬼賊休走！」<br />
　　鬼王未曾準備，慌忙鬥了數合，見勢不敵，乃心下思忖：「不如走回西番，再作區處。」遂踴身一躍，沖天而去，逕望西方而走。恰遇懷玉在雲端站著，叫聲：「鬼賊！你來了。」即將紙人紙馬拋去。鬼王大驚。只見天兵大隊下來。鬼王欲待走下，宣娘後面趕來，直望南方而走。又遇文廣，大喝休走。直奔東方，又遇魏化攔阻。遂走北方，又遇滿堂春，大喝：「鬼賊休走！」鬼王思忖：「這妮子四方布了軍兵，如何走得脫！若不變化，定遭其擒。」遂變一蛇，直竄入水。宣娘大叫曰：「鬼賊變成一蟒入水，我你俱化為鷹掠於水面，待他出水，啄其腦殼。」鬼王在水伏了一會，不見來趕，意宣娘不知道了，浮出水面來看。才出頭來。被文廣一啄，鮮血進流，疼痛得慌。卻在水面滾了一滾。宣娘啄一口，魏化撿啄一日，滿堂春啄一口，鬼王只得復沉溺於水。忖道：「變蛇不好，不如變做木頭，他便不覺。卻又不怕他們啄了。」宣娘等候了多時，不見出來。魏化曰：「敢怕死了。」忽見前面一隻小艇，宣娘曰：「兀的不是？」滿堂春曰：「那裡是他？」宣娘曰：「你說不是，待我解下衣帶，化條鐵鏈來鎖了他。」正拿向前去鎖，鬼王聽見鏈響，搖曳一聲，化作一隻鹁鴿沖天而去。宣娘曰：「不下天羅地同，怎能勾得捉此賊。」遂脫下征衣，向上一撒，復脫下征裙，向下一撒。那鬼王直衝九天上去，不見來趕，暗忖道：「這番被我走了。」復再飛上去些，只見上面有網，慌忙飛下。又見下面有網，大叫幾聲：「罷了我，罷了我。」宣娘將收網咒念動，鬼王見四面網羅漸漸收斂，暗暗叫苦。宣娘遂將鬼王捉倒，叫他現出真身。鬼王那裡肯現，只是聲聲叫：「姑姑。」滿堂春怒曰：「你叫姑姑，就放你不成！」遂將身上毛揪得乾乾淨淨。文廣曰：「汝現出真身，饒汝殘生。」鬼王不肯現出，魏化向前，將劍砍去兩膀子，還不肯現。宣娘曰：「太上老君曾將縛鬼縧一條與我，待我把來縛了他一雙腳，帶回白馬關倒吊起來，不愁他不現出真身。」於是宣娘將鬼王縛了，回至白馬關。<br />
　　文廣升帳坐定，只見懷玉推轉李王跪於帳前。文廣令手下將鹁鴿倒弔於秤竿之上，令軍士以荊條笞之。鬼王忍痛不過，叫聲：「罷了，不消打，待我現出真身。」只見頭有兩角，眼睛突出，身長二丈。砍去兩臂，還有六臂。軍士見了皆驚，文廣請宣娘向前綁來，與李王同斬。文廣斷李王曰：「你在新羅獨稱國王，何等快活。雖年年來貢，不過一次。我宋未嘗苛刻苦索於汝。汝何妄生事端，侵犯邊境，致被擒捉，國破家亡，竟有何益！」魏化曰：「他當日動兵之時，思想一統中原，心懷甚大。知有今日，彼亦靜守巢穴，肯如此乎！」文廣曰：「昔日想為天子，總攬乾綱。願望如是高大，不期今日求為匹夫，生游於世，亦不可得。」遂喝軍士推出斬之。李王大聲告曰：「乞丞相饒草命，效昔日放五國國王所為，願世世生生犬馬相報。」八臂鬼王曰：「大丈夫視死如歸，哀求其生何為！」言罷，文廣曰：「為惡不同，施刑亦異。五國不過助惡，汝則親為不善，難以釋放。吾初心本欲將你等解赴闕下，待天子親梟汝頭，傳遞四夷。但汝是個反相之人，八臂鬼王能為妖術變化不一，恐少提防，傷損軍民。今只得一並斬之，傳首進京也罷。」有詩為證：<br />
　　大梟西賊首，傳遞示不賓。<br />
　　宇宙重開拓，掀天事業新。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>