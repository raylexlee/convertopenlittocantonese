<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　六郎筵宴周福</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>六郎筵宴周福</font></h4>
			　　卻說六郎放了周福，令左右具酒食款待周福，通宵盡歡而散。有詩為證：<br />
　　渭北春天樹，江東日暮云。<br />
　　清宵一樽酒，相敘舊知音。<br />
　　次日六郎送周福過三關訖。<br />
　　卻說王欽到了幽州，先著近臣奏知蕭后，蕭后宣進，一見王欽，大怒罵曰：「奸佞之賊，恨不生啖汝肉以雪其憤。每思無計可獲，今日自來送死。」喝令推出斬之。軍校得令，將王欽綁了。耶律休哥奏曰：「娘娘息怒，王欽此來，必有議論，待其陳說可否，斬之未遲。」耶律學古亦奏曰：「王欽如籠中之鳥，無處逃遁，乞娘娘放還，問其來由，再行定奪。」后怒少息，乃命放還，問其來意。欽驚得魂不附體，停止半晌，乃言曰：「臣別娘娘而去，非不盡心，奈一時未有好機會，故難建其功。今宋人又欲發兵出征大遼，還說盡取山後九州而歸。臣慮番邦無有能抵敵者，故設此計進奏宋君，請得敕旨回來，與娘娘商議，欲就內中圖事。今娘娘反以奸佞責臣而加誅戮，豈不冤屈臣耶！」蕭后聞奏，回嗔作喜曰：「卿圖中原之策，姑試言之。」欽曰：「今大宋城中征戰良將懼各調遣鎮守他處去了，只有十大朝臣在京。娘娘可寫書願納九州文字來降，但王欽官卑職小，難以任此大事。唯遣十大朝臣到于飛虎谷交納，後日有可憑據，始不相征伐也。娘娘以此言誑得他來，圍而捉之。既捉其大臣，遣人告宋君要他中分天下，始放還大臣。宋君必以大臣為重，不得不與。那時得了地土一半，再議進兵圖全宋也。」后曰：「以此意道知大宋，誰人可去？」欽曰：「小臣願去，使宋君不疑。」后即令文臣寫書與王欽帶往汴京而去。王欽辭別蕭后，離了幽州，星夜馳驛到於中途，恰遇周福，道知蕭后肯納文字，但要十大朝官來接。福大喜，即與王欽由黃河歸朝。<br />
　　不一日到京，進奏真宗，言曰：「萬歲命臣入番，以旨意示蕭后。蕭后畏威，願納九州圖籍，獻與陛下。但言此等大事，非朝廷大臣前來領受，其後必生異議。臣懇懇陳其利害，彼言縱辯論有理，其奈汝官卑職小何！必得十大朝臣于飛虎谷交獻九州文書，庶幾將來廷臣箝口而不進征遼之表，才成久堅之盟，以免征伐之苦。故今臣以此復命。」真宗聞奏大悅，即下旨，令朝中大臣俱赴飛虎谷領受交納文字，即日起行，毋得違命。<br />
　　卻說寇準、柴玉、李御史、趙監軍一班大臣俱赴八王府中商議，准曰：「此乃王欽之計，陷害我等。列位怎生區處？」柴玉曰：「聖上命下，只得委致其身一行便了。」八王曰：「我想此去，必由三關經過，待與楊郡馬借軍，扮作僕者，扶助前行，緩急有所資也。」寇準等皆然之。次日，十大朝臣入辭真宗，真宗曰：「息止邊患，萬年之計，在此一舉。卿等慎之可也。」<br />
　　八王等領旨出朝，離了汴京，望三關進發。先遣人報知六郎。六郎令孟良、焦贊迎接於中道。八王與朝臣將近粱關，即三關也，一彪軍馬攔路，軍校回報八王。八王大驚，急近前言曰：「何人敢在此攔路？」孟良認是八王，滾鞍下馬，伏於道旁言曰：「本官遣小將等在此伺候。」八王遂與眾官直入三關。又見一彪軍馬來到，卻是六郎迎接八王。八王一見，喜不自勝。<br />
　　既入軍營，十大朝臣依序坐下。六郎擺列筵席，十分整齊。眾官舉觴稱謝，六郎曰：「薄治不恭，幸勿見罪。」遂問曰：「殿下與列位大人至此，果何見諭？」八王曰：「聖上欲取北番九州，王欽奏帝不須用兵，但乞敕旨前往幽州見蕭后，陳其利害，索取九州獻納文字便可得也。聖上聽信讒言，即降旨付之。王欽領旨到幽州見蕭后，蕭后允從，但說盟書卻要十大朝官前赴飛虎谷接受，其盟議始堅，後日才不反背而加征討也。聖上見奏，遂命我等前去接領九州文書。吾恐此是王欽之計，特來與郡馬借部下助行，以防其不測也。」六郎曰：「日前小將接見殿下之信，欲擒此賊以除後患，不意彼從黃河而去。今彼既用此詐術，小將當策兵赴援，務取丑虜圖籍，方才罷手。」八王聽罷大喜曰：「得君調度軍兵救護，吾何懼哉。」是日眾官盡歡而飲。<br />
　　酒筵既散，六郎遂喚岳勝，孟良、焦贊、林鐵槍、宋鐵棒、董鐵鼓、丘珍、丘琪、孟得、陳林、柴敢、姚鐵旗、郎千、郎萬、張蓋、劉超、李玉等二十餘人近前吩咐曰：「此行關係最重，汝等須謹防番人謀害十大朝臣。」岳勝曰：「將軍遣行，敢不遵命。但恐遼人認得我等，懷疑不肯交納文書，豈不耽誤大事？」六郎曰：「吾有一計，使他不識。汝每俱裝作隨行伴當，各挑箱子一支，內藏軍器。又用竹筒一個，內去其節，藏著刀槍。遼人要問，只說不服水土，將此竹筒帶吾本鄉之水來吃。若無事則止，倘有不測，臨機應變用之。」岳勝等領計而退。<br />
　　八王次日辭卻六郎，與眾官離了三關，竟往飛虎谷而進。時值寒冬，鴻雁悲鳴。十大朝官至飛龍谷，見兩旁骸骨堆積，八王歎曰：「昔日在此交兵，殺傷生靈，今日見此骸骨，不由人不痛心。」有詩為證：<br />
　　骸骨如山積，黃沙古戰場。<br />
　　西風殘照裡，悵望淚雙行。<br />
　　十大朝官過了飛龍谷，將近飛虎谷，北番游騎飛報領軍總兵耶律學古。學古入奏蕭后，蕭后即遣耶律學古領御營總管，引精兵一萬，前往飛虎谷迎候。學古得旨，領軍前往飛虎谷正北下寨。次日，親往谷中巡視一遍。回到軍中，謂牙將謝留、張猛曰：「汝二人領兵前去此谷東南平曠之處紮下一寨，大排筵席，以待宋臣。」謝留等領計，安排整頓去訖。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>