<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　孟良偷路回取兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孟良偷路回取兵</font></h4>
			　　孟良等殺了律軫宣兒，遂搬運糧草回營見八王。八王曰：「糧草雖有二十餘車，然亦只足以濟目前之用。若無救兵來到，吾輩終是死的。君等有何逃脫之策？請試陳之。」孟良曰：「殿下忍耐，小將今晚偷出谷去，回朝取得救兵來，殺盡這些番奴。」八王曰：「汝去須要仔細，我等顒望，不可有誤。」孟良曰：「不須殿下慮掛，小將自有方略。」是夜辭別八王，從後山走出。<br />
　　將近北番南寨，撞遇巡遊番卒。孟良與之相敵，不意被一石絆倒，番眾向前捆縛。來見木易，道知捉得宋之細作。木易見是孟良，近前喝之曰：「瘟奴才，差汝回幽州見公主有緊急事，緣何與人相爭？」孟良應聲曰：「天色昏暗，走差了路頭，彼眾人不知，只道是宋之細作，遂將小的捆縛轉來見老爹。」木易罵曰：「沒用奴才，你就該說出來。」孟良曰：「老爹又吩咐叫逢人少說話，故此未曾分剖。」木易曰：「汝速去速來，路途再若遲延，活活打死你這個奴才！」眾人連忙解縛放了孟良。孟良諾諾應聲，忙忙走出番營，到於谷外喜曰：「今日非四將軍，這顆吃飯傢伙去了。」一路思忖，欲往三關報知本官，必須申奏朝廷，然後才可動兵，豈不日久誤了大事？不如往五台山，請楊五郎下山前來解圍更快些兒。即抽身意往五台山參見五郎。<br />
　　五郎遠遠望見孟良從寺門外來，乃曰：「那是我的冤家，屢次上山纏害，今日不知又是何事來纏擾我也。」及孟良來到，乃問曰：「汝緣何裝束作番人模樣？」孟良曰：「今有一件緊急之事來告師父得知。可恨蕭后用詭計，賺得十大朝臣困于飛虎谷中，危在旦夕。今領八王命令，潛回三關取救兵。自思日久誤事，想起師父這裡去飛虎谷咫尺之間，乞莫吝行，同赴國難，救出朝臣則個。」五郎猛聲叫曰：「孟良，孟良！我說你是我的冤家對頭，苦苦常來擾纏！」孟良曰：「小將亦沒奈何，撞遇朝廷多事，本官命令，不敢推辭。望師父念本官朝廷分上，領眾下山救之。倘若不去，北番盡將八王眾官殺了。師父之心能脫然無餘恨乎？」五郎曰：「但汝來到，就是不好消息。」沉吟久之，又日「本待不去，爭奈八殿下恩德及於我家重若丘山。只得領眾下山救之。」五台山近關西地面，兇頑之徒但犯法該死者，便削髮走入五台山去，五郎盡收留，教其武藝，故領出戰，所向無敵。當日五郎點集寺中頭陀二千餘人，準備起行。孟良曰：「師父先往，小將還往三關報知本官，同來救之。」五郎允諾。孟良辭別下山，星夜回到三關，見六郎告知朝臣被困之事。六郎曰：「我即日起兵赴難，汝齎表入京奏知聖上。」<br />
　　孟良帶了表文，星夜回京，直入金毆，奏知真宗。真宗聞奏大驚，宣孟良入殿問曰：「朝臣被困幾多日矣？」盂良曰：「已將一月。天幸楊四將軍通信，搶得北番糧草二十餘車，始免饑餓之苦。今三關軍馬已發，乞陛下再遣他將領兵救應。」真宗問廷臣曰：「誰敢引兵前去飛虎谷救眾朝臣？」道罷，嚇天霸主楊宗保奏曰：「臣願領兵前去救之。」真宗大悅，遂命老將呼延贊為監軍，宗保為統兵正帥，孟良為先鋒，領兵五萬，大征北虜。宗保領旨出朝，竟回無佞府辭別令婆。令婆遂命八娘、九妹偕行。<br />
　　是日眾將整備起行，孟良為前隊，呼延贊為中隊，楊宗保統率大軍為後隊，竟望飛虎谷進發。不日到了。<br />
　　木易駙馬探知消息，入奏蕭后。蕭后即召耶律學古計議接戰。學古奏曰：「今有四國軍馬在此，何懼彼哉！待分兵迎敵，管取勝之。娘娘勿憂。」后曰：「軍是雖有四國，實要卿等用心調遣，慎毋蹈前轍以取恥辱。」學古領旨，退出軍中，即召女貞國王胡杰、沙陀大將陳深、西番國駙馬王黑虎、黑水國王王必達到於帳下吩咐曰：「娘娘敕旨，來日與宋對陣。汝等若能斬將奪旗者，即行超升其職。」胡杰曰：「總管老爹在上，吾料宋人沒多少手段，定教殺得他片甲不留。」<br />
　　道罷人報宋兵來到，耶律學古全身披掛引軍出馬列陣，遙見南陣旌旗開處，馬上端坐一個和尚，乃楊五郎也。高聲大罵曰：「臊羯奴，這等不知事體。昔日排一天門陣騷擾邊境，今日又賺朝臣圍困谷中，千態萬狀，殊為可恨！汝今好好送出朝臣，尚留汝黨類，不然，踏平幽州，捉汝妻孥，方始回師。」學古大怒，謂諸將曰：「誰擒此賊禿，以挫宋人之鋒？」道罷，女貞國王胡杰挺槍躍馬，直取五郎。五郎掄斧交戰，數十餘台，胡杰力怯，撥回馬走。楊五郎拍馬追之，北陣王黑虎舞方天戟縱騎從中殺出截斷，頭陀僧兵前後散亂。王必達復提斧拍馬驅軍喊聲殺來。楊五郎見四下皆是番兵，衝突不出，更兼箭如飛蝗。<br />
　　正在危急之際，忽西南征塵滾起，鼓炮齊鳴。一彪軍馬，如風雨驟到，乃八娘、九妹、楊宗保也。楊宗保一騎當先，正遇王必達。戰上數合，八娘引兵從旁殺入，必達料敵不過，拍馬逃走。八娘乘勢追之。將近谷口，忽一將厲聲叫曰：「賊徒休走！下馬拜降，饒汝一死。」乃大將呼延贊當頭攔住。王必達措手不及，被延贊生擒於馬上。孟良殺入北營，正遇沙陀國陳深，兩馬相交數合，被孟良揮斧砍於馬下。楊宗保催動後軍追擊，九妹奮勇當先，正遇胡杰。與之接戰兩台，暗拋紅絨套索，套倒胡杰，活捉於馬上。楊五郎聞得西南金鼓振天，勒馬殺出，恰遇王黑虎。交戰數合，頭陀僧兵一齊持刀砍，將黑虎馬腳砍斷，掀落馬下，被僧兵向前擒之。<br />
　　耶律學古見四國軍馬冰消瓦解，慌忙走入營中奏蕭后曰：「宋兵英勇難當，四國將帥皆被擒捉，請娘娘速走。」蕭后聽罷，心驚膽戰，跨上青驄，與耶律學古、張猛等逃走。楊宗保從後驅兵亟襲。蕭后正走之間，忽坡後一軍截路，乃楊六郎之兵。番兵一見，魂飛魄散，拋戈逃走。蕭后仰天歎曰：「不想今日是吾盡命之期。汝眾人各自為計。」言罷，撥劍欲刎。耶律學古勸諫曰：「娘娘何為如此？幽州雄兵尚有數萬，戰將不下千員，猶可克敵。自古成不怕少，敗不怕多。此去幽州咫尺之間，扎掙走入城中，再作區處。」張猛曰：「乞總管保娘娘從邠谷走回，小將願去攔擋宋兵一陣。」蕭后乃止，與耶律學古望邠谷逃走。楊六郎策馬殺近，與張猛交戰，只一合，被六郎一槍刺於馬下。部眾被三關之兵殺死無數。宗保軍馬又到，合兵一處。六郎欲乘勢驅兵，直逼幽州。只見楊四郎單騎飛到，叫曰：「六弟可詐敗，讓吾一軍回幽州，汝即興兵後來。吾從裡面設計應之。汝且調兵去飛虎谷，救出朝臣。」言罷，挺槍與六郎交戰。番眾俱到，六郎佯輸，木易率眾衝陣，走回幽州去訖。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>