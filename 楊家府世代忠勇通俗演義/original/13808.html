<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　孟良入遼求髮</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孟良入遼求髮</font></h4>
			　　真宗因八王所奏，遂密寫旨付八王。八王領旨，逕到六郎營看視，乃與令婆計議其事。令婆得旨，即喚岳勝入來，與之言曰：「聖上有密旨在此，說有人往番營求得蕭后髮者，回來必重加賞賜。我想起來，則有一個消息，可以求得。只是無一個機密之人前去。」岳勝曰：「不知老奶奶有何機括可以求得？」令婆曰：「聞蕭后將女招贅我四郎為婿，若有人以信通之，此髮必竟求得。」岳勝曰：「軍中有孟良者，可以去得。」令婆召孟良入與言其事。孟良慨然領諾。是夜入見鍾道士問要髮多少，道士曰：「不拘多少，但還有兩事，汝一並千來。」孟良曰：「有那兩事？」道士曰：「蕭后御廄中有匹白奇驥可愉來與宗保乘之。又御苑中有九眼琉璃井，其水番人化來，布於青龍陣上九曲黃河之內。汝將糞土填中一眼，其龍被污，即旱無水。被無處取水，此陣不足破也。」孟良得令，逕偷過番營而去。忽焦贊從後趕上，孟良回頭見之，恨聲曰：「冤家！你來何干？」贊曰：「因哥哥一個獨行，我心不安，特來陪伴。」良曰：「幹此等之事，全要機密，如何同汝去得？」焦贊曰：「只有哥哥機密，而我便淺露耶？死便就死，定要同去。」良無奈，只得與他同去。<br />
　　及到幽州城中。酒店安下，次日，良謂贊曰：「汝在店中停止，我去打探駙馬消息便回，切莫出街被人識破，有誤大事。」焦贊領諾，孟良裝作番人，入到駙馬府中，見四郎道知本官染疾求髮之事。四郎曰：「我府有人緝探，難以容汝，且暫出外，待吾思計救之，汝過數日來領。」孟良領諾，仍復回店中歇息。<br />
　　卻說四郎夜間轉輾思忖，忽生一計，大聲喊叫心腹疼痛。公主大驚，問曰：「駙馬心疼，原日有的，近日新添？」駙馬曰：「原日有的。」公主急召醫官調治，全無應驗，愈叫疼痛。公主曰：「駙馬原日怎生得此疾來？」駙馬曰：「幼年戰爭傷力，衄血於心，每嘗作痛。」公主曰：「先日曾醫治否？」駙馬曰：「先日曾得龍髮燒灰調服，好了數年。今不覺陡然又發。」公主曰：「龍髮何處得之？快使人去求來治療。」駙馬曰：「中國才有，此地那裡去討？但得娘娘龍髮，或者可代。」公主曰：「此則不難。」即遣人前往軍中見蕭后，道知駙馬病發，要龍髮治療之事。蕭后曰：「駙馬之疾，此而可治，吾何惜哉。」遂剪下一握，付與來人，來人星夜回幽州，將髮遞到府中。駙馬假意取些燒灰服之，其痛立止。公主大喜。次日，駙馬正以所剩之髮藏下，只見孟良入府，即付與之。孟良接了髮，拜辭，逕轉店中，付與焦贊。乃曰：「汝速拿此髮回營，救取本官。我幹完了事，就來在途。仔細勿得有誤。」焦贊領了髮，星夜奔回九龍谷不題。<br />
　　卻說孟良那晚悄地入御苑去看，只見果有九眼琉璃井，遂將糞土沙石填塞中眼畢，抽身出了御苑，直走到一寺門前坐著。捱到天亮，逕往御廄看馬。只見番人正在喂馬。孟良打番語云：「娘娘有旨，遣我來牽此馬出教場訓練，明日騎出與宋對陣，庶不誤事。」養馬者曰：「拿旨我看。」孟良來時，得江海送蕭后假旨一張帶在身傍。那人一問，孟良遂即取出示之。那人見印信是真，遂不疑其為假旨，即牽馬與孟良，孟良騎出教場，勒走一番。將近黃昏，打馬逕往九龍谷而跑。及番人知覺，隨後追趕，孟良已走五十里矣。<br />
　　孟良得馬回到軍中，見鍾道士道：「已幹了三事回來。」道士曰：「汝倒有些膽略。」遂進真宗御帳，奏剪龍鬚和合。真宗欣然剪下，付與鍾道士。鍾道士即將和之，調酒灌下六郎口去。霎時間，六郎甦醒，康泰如故。真宗聞鍾道士治好六郎，不勝之喜，乃宣入御帳言曰：「賴卿治好郡馬，須封一職，以酬汝勞。」鍾道士曰：「貧道山野愚夫，胸中空空，上不能致君，下不能澤民，何敢居職曠官！」真宗曰：「卿何廉退若是。以朕觀之，子才不亞周召矣。」鍾道士曰：「荷陛下知遇之恩，待臣再與楊將軍同破此陣，以報萬一云爾。」真宗喜曰：「卿能建此功績，朕當勒名鼎石，垂之於不朽也。」道士曰：「此陣無窮變化，一有不備，難以攻打。容臣指示宗保行之。」帝允奏，遂權授鍾道士為輔國扶運正軍師，凡在營將帥，不必奏聞，並聽調遣。<br />
　　道士謝恩而退，來見六郎。六郎拜謝，鍾道士曰：「此亦君當有此小厄。今幸安痊。可與令郎破此陣圖。」六郎喚宗保拜鍾道士為師。宗保拜畢，鍾道士曰：「吾見軍中人馬缺少，不足調遣，難以破敵。」宗保曰：「何以處之？」鍾道士曰：「須遣人再調各處軍兵來營聽用。」宗保曰：「師父說調遣何處軍馬，任憑使人召來。」鍾道士遂令呼延顯往太行山，召取金頭馬氏引本部軍兵前來御營聽用。又遣焦贊回無佞府，召取八娘、九妹、柴太郡來營聽用。又令岳勝往汾州口外洪都莊，調回大將王貴來營聽用。又令孟良往五台山召取楊五郎，帶領僧兵來營助戰。分遣已定，呼延顯等各領令而行。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>