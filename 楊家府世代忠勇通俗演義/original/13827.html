<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　文廣領兵取寶</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>文廣領兵取寶</font></h4>
			　　卻說仁宗敕令文廣領兵往焦山取寶，進酬香願。文廣得旨，乃命軍人展開旌旗，大書奉敕取寶進香。書畢，遂歸無佞府，辭別父親，引著三千鐵騎軍，即日起行。臨行時，文廣問魏化曰：「不知此去焦山有幾條路可以通之？」魏化曰：「聞有兩條路通之。一條大路直從焦山之前，一條小路便抄出焦山之後。此條小路而去更近些。」文廣曰：「既小路更近，可星夜提兵而進，出其無備，打破他的巢穴，剿除更快。」魏化曰：「小將軍所言甚善。」文廣乃率軍士往小路進發。<br />
　　卻說焦山杜月英與宜都竇錦姑結為姊妹。月英搶了朝廷寶物，遂遣人居於汴京，打探消息。其人聽得是文廣從小路而來取寶，飛報月英，月英大喜。忽報錦姑來到，月英出接，敘禮坐定，錦姑問曰：「賢妹有何事喜笑顏開？」月英曰：「吾搶了朝廷三件寶物，即今打昕得是文廣來取。此人乃長善公主夫婿，今尚末配。其人生得甚美，他來見我是個女子，決不著意提防。吾必用計擒之，成就鸞交。豈不終身有良托哉！」錦姑見這話，暗忖道：「他要好婿，我亦要好婿。莫若領吾部下先捉之，以成佳偶。」遂問曰：「賢妹可知他從那條路來？」月英曰：「小卒報知正從姐姐那條路來。」錦姑暗喜，遂辭別逕回，定計捉文廣。<br />
　　時文廣引軍來到宜都山，前軍回報，前有一彪軍攔路。文廣令軍擺開，出陣言曰：「吾今領天子敕旨，前往東嶽進香，汝是何人，敢來攔路？」那陣中一美貌女子向前言曰：「吾乃宜都山竇天王親女，據守此方，凡往來客商人等，經過此處，俱要留下錢物，始讓他過去。汝是何人，猶尚不知？」文廣曰：「吾乃日前擒儂王天子，歸國先鋒楊文廣是也。」錦姑曰：「汝只能擒那蠻賊，能勝吾手中寶刀乎？」文廣大怒，提槍直取錦姑。錦姑與之交馬數合，被錦姑將絆馬索套了馬足，用力一扯，其馬跌倒，遂把文廣掀落於地。眾嘍囉齊出捉之。魏化急來相救，被錦姑一箭射中其馬，魏化亦掀落於地。錦姑卻不去捉魏化，只去綁縛文廣入寨。<br />
　　錦姑坐於帳上，眾嘍囉擁文廣於帳前，挺立不屈。錦姑見文廣表表威儀，面如傅粉，唇如塗朱，心下十分歡悅，恨不即與合巹。遂命嘍囉對文廣說要與成親一事。嘍囉領諾，與文廣說之。文廣曰：「吾乃堂堂天朝女婿，豈肯與山雞野鳥為配乎！寧死不失身於下賤之人。」錦姑怒曰：「汝今已被吾擒，敢說如此輕狂之話！吾今不放汝死，拘囚入海。即朝廷聞之，奈我何哉！那時任我磨滅你這畜生。」文廣聽罷，大罵狗婦，將頭去撞錦姑。錦姑令嘍囉緊緊綁縛其手足，私謂嘍囉曰：「汝等勿得相傷，吾自有個計策，不愁他不肯諧親事。」嘍囉得令，將文廣綁縛，丟於後寨牀上。<br />
　　忽寨外喊聲大振。錦姑出寨視之，乃魏化也。遂曰：「才饒汝死，今復膽大，敢來衝寨吶喊！」魏化曰：「不必多話，好好還我小將軍也。」錦姑曰：「已殺之矣。」魏化大怒，直取錦姑。交戰數合，亦被錦姑擒之。眾嘍囉綁到寨中。錦姑親解其縛，扶起與之言曰：「竟拿汝來作個媒人。」魏化曰：「作甚媒人？」錦姑曰：「妾欲為楊先鋒舉案，適與之說，嫌妾體賤名微，再三不允。」魏化曰：「無有是說。只他乃朝廷駙馬，尚未婚配，故有難以區處耳。」錦姑曰：「妾願居其次，有何不可？」魏化曰：「吾試與言之。」遂進後寨，見文廣緊緊綁定，丟在牀上。魏化曰：「小將軍好苦！」文廣驚曰：「汝緣何到此？」魏化曰：「吾見小將軍落馬，急出相救，被他射倒坐馬，復回喚馬來戰。又被所擒。他說要與將軍結姻，此事何如？」文廣曰：「這事怎生做得！朝廷見罪，將如之何？」魏化曰：「小將亦想到來，但今堅執不從，彼不肯生放還也。依小將臆見，且姑順之，他又願居其次，倘後朝廷有辭，小將一一擔當。」文廣思忖半晌，言曰：「依汝之言，成了也罷。」魏化領言，回復錦姑曰：「小將軍允了。但說後來毋得有異說也。」錦姑曰：「甚麼異說？」魏化曰：「即大小之謂。」錦姑曰：「妾雖非天朝人物，禮義頗自矜持，豈無愧恥而溺於私欲者乎！特因彼是將門子弟，吾愛之重之，日後不失所托耳。」遂命嘍囉大排酒筵。是夕，文廣成親。有詩為證：<br />
　　鬱蔥佳氣藹蓬萊，金玉原成月老裁。<br />
　　寶鼎氤香馥鬱鬱，紫簫聲沸鳳凰諧。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>