<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　漢繼業調兵拒宋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>漢繼業調兵拒宋</font></h4>
			　　卻說北漢主升帳，謂諸將曰：「南兵此來，決非昔比，必用奇計方可勝之。」言罷，報延廣回，入帳告曰：「小將觀宋君英勇雄壯，非尋常類也。」漢主曰：「曾有何言？」延廣曰：「說汝主來降，不失侯封。否則明日決戰。」漢主曰：「汝觀彼營，有可搗之處否？」延廣曰：「無有其釁，但出轅門之時，見兩人入去。卻似前日在此賣馬之人。臣沿途思忖，此必細作來窺地之形勝者也。」言罷，繼業奏曰：「臣子知之矣，乞主上調兵御之，彼必成擒。」漢主曰：「卿知其何為？」繼業曰：「左側大汀洲，右側雞籠山，兩處可以埋伏。宋人既窺地形，彼必遣兵埋伏於此。急調兵往中途截住，使他不能進攻可也。」漢主曰：「卿既知之，早遣軍士防禦，孤何禁焉。」繼業得旨，退出軍中，喚過淵平、永吉：「明日五鼓，汝二人各領兵五千，同去左側十五里路上俟候。但聽信炮一響，一人殺往大汀洲去，一人殺回。」又喚延惠、張德：「明日五鼓，亦各領兵一千，同去右側十里路上俟候。信炮一響，一人殺往雞籠山去，一人殺回，勿得有誤。」又遣妻佘氏，打白令字旗，領兵一千往白坂河後接戰。分撥已定，延惠、淵平等各整頓去訖。<br />
　　卻說太祖次日臨陣，頭戴一頂雙龍昇天黃金盔，身穿一件雙龍昇天繡羅袍，頭上蓋著一柄七擔繡龍黃羅傘，跨著一匹騰雲赤龍駒。左手列著王全斌、張光翰、潘仁美等一十八員大將，右手列著李繼勛、石守信、趙彥徽等一十八員大將。一字兒擺開於南。北漢主頭戴一頂嵌金日月風翅盔，身穿一件灑花滾龍衣，頭上蓋著一柄珍珠黃羅傘，跨著一匹鐵蹄碧玉驄。上手有一十五人，一字排開於北。太祖傳令，兩軍休放冷箭，兩主親出打話。有詩為證：<br />
　　旗拂西風劍吐虹，陳師列旅兩爭雄。<br />
　　山河自古歸真主，枉向軍前鼓舌鋒。<br />
　　太祖馬上問曰：「漢王何在？」漢主答曰：「孤在此，有何話說？」太祖曰：「汝竊據太原，稱孤遭寡，偷生一隅，亦已足矣。奈何謀逆不軌？朕茲來削平禍亂，救生民於水火之中，定一天下。汝若上識天時，下窮人事，倒戈棄甲，束手歸命，猶不廟絕血食。苟如執迷抗師，決不輕恕，汝降與否，速自裁之。」漢主曰：「自三代以下，惟漢高祖提三尺劍，誅無道秦，得天下最正。後世誰敢議其非？豈似汝欺人孤兒寡婦，以竊神器乎！孤，高皇之後，職此一方，亦守先人舊土耳。使高皇在天之靈佑孤，征討諸鎮，復一區宇，分所宜然，未為過也。汝今但當以竊據自責，而可以責孤耶！」言罷，太祖怒曰：「誰為朕擒此賊？」右手李繼勛，左手王全斌，應聲而出。北陣上繼元、繼業兩騎齊出接戰。四將交戰數十合，不分勝負。<br />
　　太祖急令放信炮，親自出戰。繼業自思捉得太祖，勝斬百將。遂奮勇搶過陣來戰太祖，太祖亦抖擻精神迎敵。三四十合，只望埋伏之兵殺來。繼業知其意，乃詐敗而走。太祖趕去，繼業拈弓搭箭，當太祖胸前射去。那馬忽昂頭跳起，將箭銜著，遂把太祖掀落於地。繼業正欲砍之，忽潘仁美殺到，大喝：「逆賊敢傷吾主。」挺槍直取繼業。太祖遂跳上了馬。繼業將標槍標中仁美之馬，仁美落馬。繼業拋之，只去追趕太祖。太祖見仁美落地，繼業又打紅令字旗來追趕，乃暗暗叫苦。忽二將殺至救駕，乃李繼勛、王全斌也。先時，李王二將殺入北陣，追趕漢主。只聽得北兵一片喊叫：「先鋒射死宋主。」聲如鼎沸。李王二將大驚，急勒馬殺回，來救太祖。太祖慌叫曰：「仁美馬中此賊之槍，今墜於地。先鋒快去救之。」李繼勛聞言，拍馬去救。只見北軍圍住了仁美，將槍亂剌。仁美在地上左跳右跳，將槍東遮西隔，恰似灑拳一般。望見繼勛，大叫：「先鋒救我。」繼勛將北軍殺散，奪其馬匹，與仁美騎之，並轡殺出北陣。<br />
　　繼業在南陣中左衝右突，如入無人之境。又令從軍高聲大叫，要捉宋主。北漢主被李、王二將追趕，走得心疼。既而不趕，恐已身有不測之災，遂鳴金收軍。太祖亦鳴金收軍。回營見仁美身被數十馀槍，乃曰：「卿遭重傷，朕心何忍。」遂命回汴梁養病。又問曰：「三路軍兵不見一人殺到，何也？」言罷，三路敗軍回報：「左側淵平、永吉領兵伏於中途，信炮一響，一人迎戰桑錦，一人回戰高懷德。右側延惠、張德領兵伏於中途，信炮一響，一人迎戰米輪，一人回戰張令繹、王守貞。李繼仁被一女子打著白令字旗接戰，勇不可當。王守貞險被那女將殺了。但幸李繼仁將畫戟砍去，那女子才拋了守貞。繼仁與守貞兩個夾戰，那女將全無半毫懼怯。後復有二將殺到，王守貞、李繼仁敗走回陣。」言罷，太祖驚曰：「朕初欺其無謀，今觀此人行兵不亞孫吳。使朕曉夜不安．但不知其為誰。」有詩為證：<br />
　　太原繼業獨鍾靈，卓犖胸藏萬甲兵。<br />
　　摧敵破圍風解凍，宋君驚訝詢威名。<br />
　　卻說太祖問罷北漢行兵之人，遂查點軍士，傷折一萬。太祖哀悼之甚。曹彬等奏曰：「敵人量我軍殺敗，必不準備。趁今夜去劫他寨，不知陛下以為可否？」太祖曰：「朕亦有是意。但今日行兵之人，謀略甚高，恐此謀難出其料，去徒損軍。」曹彬曰：「無妨。臣領幾千敢死軍，虛去劫寨。彼軍埋伏於外者，必逕殺來。乞陛下復率大隊掩之，彼雖有智謀，安測度到此。」太祖遂命曹彬、石守信領五千敢死軍去劫漢寨。叉命王審琦、王彥升、李繼勛等領三萬健軍掩之。分撥已定，只待三更始去。<br />
　　卻說繼業回營見漢主曰：「臣正要捉宋主，因何收軍？」漢主曰：「孤心陡痛，恐有不測，是以收軍。」繼業曰：「宋兵雖敗，未損大較，今夜必來劫寨，三軍必要出寨，留下空營，不必交兵。彼放信炮，汝等亦放信炮，虛張聲勢，待天明看動靜交兵。」漢主曰：「彼來劫寨，趁黑地殺之，何故令不交兵？」繼業曰：「宋主行兵，與曹賊無二。彼必令敢死軍先入，其鋒難當。只放炮吶喊，誑他大隊軍兵殺進，他在內之軍奮勇殺出，兩下自相殺戮，豈不勝於交兵！」言罷，漢主大悅。三軍領計去訖。<br />
　　卻說曹彬、石守信領敢死軍殺入北營，放起信炮。只聽得北營亦放炮吶喊，曹彬等只說有軍殺來，隨即殺出。王審琦等亦只說北兵出殺，一逕殺進，俱不覺是自己之兵。鬧了一晚，及天色傲明，方認得是自己之兵，正欲收軍，繼業驅兵殺出，砍傷甚眾。太祖大慟，言曰：「二陣折傷軍士如此，將奈被何？」又問曰：「彼是何人主謀？朕必定計擒之。」石守信奏曰：「聞巡邏之兵回說是令公。」太祖曰：「名喚令公？」守信曰：「非也，名喚繼業。」太祖曰：「緣何又喚令公？」守信曰：「繼業出戰，打著紅令字旗。其妻出戰，打著白令字旗。因此號為令公、令婆。」太祖曰：「朕亦聞此人有勇善戰，北方稱為無敵將軍。不想又有玄妙之智術也。朕若得此人歸順，何愁四方征討。」遂命軍士休息，復取太原地理圖看之。即喚何繼筠、王彥升：「領兵五千，逕過石嶺關，直抵鎮定並下寨，但逢遼之兵到，令彥升拒之，汝於嶺下引兵，佯為截其歸路之狀，彼兵必退，不敢前進。」又喚王全斌、桑錦領兵三千，埋伏於莫勝坡。但有太原兵來，即出截之。太祖分撥已完，四將領兵去訖。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>