<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　宣娘煉出鬼王丹</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>宣娘煉出鬼王丹</font></h4>
			　　文廣要將李王、鬼王一齊砍首。宣娘曰：「李王砍之容易，鬼王卻有些難。彼能返魂七次。」文廣曰：「姊姊何由知之？」<br />
　　宣娘曰：「賢弟你說這孽障是什麼妖怪？待我與你慢慢道來。他乃弱水上岩一蟹精也。蓬萊山在弱水中間，鬼王嘗變做道童，上蓬萊山窺視，欲盜八仙所煉天仙丹頭，只是無有其由。忽一日王母開壽筵，群仙俱往慶賀。鬼王聽得此消息，遂化作拐李進仙洞去。仙童不識，問道：『師父緣何獨自回來？』鬼王托言曰：『王母在筵中，問我眾仙在蓬萊山，近幹何事？』我等曰：『煉天仙丹頭。』王母曰：『你八仙每人送我一顆何如？』我等諾之。今特回來取丹。你快拿日前所煉天仙丹頭出來，我取去八顆，送去上壽。』仙童遂取出來。鬼王取了八顆，出洞跑回岩中去了，鬼王遂將丹吞吃了七顆，留下一顆。鬼王去不多時，八仙也即回來了。仙童迎而謂曰：『拐李仙師才去就回，想那壽酒不曾得酣飲矣。』拐李驚曰：『我與眾仙一同去一同回，宴上又同飲之，何有此說？』仙童曰：『仙師才回，說王母要丹，喚小徒取天仙丹頭出來。並拿去八顆，故所以有此問也。』拐李曰：『不消說，我知道了。是那弱水蟹精拐去了。他每每化作道童來此窺視，我幾次舉劍砍之，被他逃入弱水而去。此往事無甚緊要，我故不曾計較於彼。今日趁我等去赴蟠桃會，故又化作我身進洞來騙去仙丹。今想起來，彼曾謂弱水一毛難載，如深藏於內，眾仙亦入來不得，無奈其何。我今定要捉此孽畜。』遂拋下數十個火葫蘆於弱水中燒之。霎時間水乾數丈。<br />
　　「巡潮使者見了，大驚，急奏弱水龍王。龍王聞奏，驚慌無措，忙差夜叉出問：『天仙爺爺因何燒我居宅？』夜叉領旨出問拐李，拐李答曰：『你主不嚴設法度，容縱蟹奴，來拐我仙丹，故此燒乾捉之。』夜叉聞說，復入龍宮奏知龍王。龍王曰：『汝去拜伏拐李天仙，乞將火葫蘆收了。隨即拘提上岩、中岩、下岩眾蟹來到。鞠出是那個拐了仙丹，即鎖解送上洞來待罪。』夜叉奔忙出宮，依著龍王之言啟上拐李。拐李遂將火葫蘆收了。龍王見拐李收了葫蘆，即差捕蟹使者三十名，前往三岩拘提蟹王。捕蟹使者領令，不一時，盡將三岩蟹王拿到龍宮。上岩蟹王名方用，中蟹王名方立，下岩蟹王名方美。龍王坐殿，蟹使將三岩蟹王推於階下。三個蟹王齊曰：『主上拘提臣等，不知為著甚事？』龍王曰：『是汝等那一岩蟹奴去拐了天仙之丹，惹得他將火葫蘆來燒吾居宅？汝等好好招認出來，送去還他。再遣巡使送些禮物上去領罪。』方立、方美應聲曰：『拐了天仙之丹者，乃上岩方用之幼子方狗也。』方用曰：『二弟何以知是吾之幼子？』方立曰：『哥王不知，你那方狗極惡，常恃他有力，殘虐在下之人。昨日有一跟隨他的，被他凌辱，聲言要打死他。那奴逃走在弟之岩中，說他三公子拐得天仙丹頭，已吞食七顆，還有一顆在身。如今三公子神通廣大，變化無窮。』龍王遂罵方用曰：『你緣何管束不嚴，縱子為惡，做下此等大禍？』方用驚恐，連聲說道：『臣該萬死。臣該萬死。但臣委係不知。待臣回岩，解來聽罪。』龍王曰：「快拿來送還蓬萊，免他又來纏害。』方用諾諾連聲。龍王遂將三岩蟹王放了。方用奔忙回到岩中，問左右曰：『方狗何在？』左右曰：『今在後街耍拳。』方用令左右快叫回來。左右即去喚得回來。方用喝曰：『不成器的畜生，這等膽大，去惹天仙，來敗國亡家。』遂令左右將方狗綁縛，解送龍宮。<br />
　　「左右將方狗解見龍王，龍王罵曰：『這賊子！好無知識，圖汝一身之益，而惹人來破朕之國。』言罷，令巡海大使將大枷枷起，候解蓬萊。龍王又曰：『朕再入龍庫，取兩件寶物送與天仙陪情。』龍王遂進去取寶，方狗因吃了仙丹，神通廣大變化不測，遂將枷來龍宮柱上一撞，只聽大響一聲，河翻海沸，遂不見了。巡海大使急奏龍王，龍王頓足捶胸叫苦不迭。巡海大使奏曰：『方狗走了，一時難捉。莫若修書與天仙懇求寬限幾時，待拿獲時解來。今臣將禮物齎去領罪。』龍王進將珍珠網衫八件，起死回生珠一顆，逕差巡海大使齎去，獻上八仙。巡使領命，送上蓬萊，叩頭領罪。拐李接書看之，知方狗走了，乃開慧眼一瞧，見在西夏國，遂對巡使言曰：『汝主小心致恭我等，我等不加其罪。今送來禮物起死回生珠，鑒其誠意領之，餘者返璧。今方狗已走入西夏國去了。吾自往擒之，不必汝主拘拿。汝歸拜伏。』言罷，巡使諾諾應畝，叩謝而去。拐李與眾仙曰：『吾去擒來烹之。』鍾離曰：『不必去。孽畜劫數未滿，亦下民有災。十萬性命應該死於他手。』拐李曰：『雖是如此，只可惜壞了八顆仙丹。』眾仙口：『八顆仙丹結果了他性命，彼得甚便宜在那裡！』拐李遂未去拿之。」<br />
　　文廣曰：「鬼王這段經歷是誰告知姊姊？」<br />
　　宣娘曰：「我師萬壽娘娘前月同拐李等在王母壽筵上道及此事，大笑曰：『仙家亦有人拐，可見世風偷矣。』宣娘曰：「前日領兵來時，我去問我師，才曉得這鬼王是甚麼妖怪，我師遂一一語其始終。」言罷。復問鬼王曰：「方狗奴！你說是不是？」鬼王低頭，嘿嘿無言答應。文廣曰：「今將何以處之，才斷送得他性命？」宜娘曰：「太上老君，我師之舅。待我去老君處借得鐵鉗、鐵罩、真火等件來煉出他七顆仙丹，然後方可結果得他。」文廣曰：「原他拐得八顆，今何只有七顆？」宣娘曰：「日前風雨沙石大水，皆是此顆丹頭變化來的。今已花費盡矣。」言罷，復曰：「賢弟少待片時，我去老君處借得那些物件就來。」文廣曰：「老君在何處居住？」宣娘曰：「我不說，兄弟是不知之的。老君在九天太清宮中居住。」言罷，朗然飛去。<br />
　　約有兩個時候，宣娘遂轉回來。文廣曰：「借得物件來否？」宣娘曰：「借來了。他說還要他制的太乙爐，才煉得出來。」文廣曰：「那裡去討此爐？」宣娘曰：「老君說他贈我一個太乙爐，著人送來。」文廣曰：「此爐煉了人，尚好煉丹？」宣娘曰：「說贈我矣，豈又要還。」言未罷，兩個金甲天將三四丈長，抬得一爐，放於帳前。三軍見之，大驚，皆曰：「世上有此長大之人。」宣娘喝曰：「休得要大驚小怪。」乃令軍士把鬼王綁縛，放於爐中，將鐵罩罩倒。宣娘繞爐行走，畫符念咒畢，又令軍士將石頭垛起，蓋倒其爐。宣娘袖中取出真火，四圍燒之。口念咒語，只見四圍石頭燒得火燄騰騰，一連熬了九日，才見鬼王口角溜出一顆。宣娘即將老君鐵鉗鉗出。後又著了五十四日，才熬出六顆丹來。按《仙譜記》云：真火只煉得仙丹出來，非若凡火一樣，能燒壞物件，焚毀人屍骨也。煉畢，宣娘曰：「眾軍士將石搬了，今既鉗出七顆丹來，彼不能變化矣。汝等拿出來梟首。」眾軍士擁出寨外，與李王一齊斬了。只見鬼王屍首是只大蟹，有詩為證：<br />
　　沉沒斜陽裡，優游亂磧汀。<br />
　　千秋完甲冑，豈受莫耶刑。<br />
　　卻說軍士砍了李王、鬼王，報與文廣知道，說：「八臂鬼王是個螃蟹。」文廣曰：「此孽畜拐了天仙之丹，變化成人，害了許多生靈，怨氣沖天，故今日受此磨剉。」言罷，於是下令三軍整備班師回京。復留鄧海、楊順鎮守白馬、莫耶關。鄧海等得令，修築莫耶城墩去訖。<br />
　　次日，文廣令三軍路途不許騷擾良民，一聲炮響，大軍離了白馬關，竟望汴京而回。不數日，到了汴京。文廣入朝奏道：「梟了李王、張奉國首級今在皇城之外，未敢擅自呈入，乞陛下敕令傳示四夷，以儆將來。」群臣皆進平定西番賀表。神宗大喜，下命傳遞二顆首級遍示天下，遂封文廣為寧國公，宣娘為代國夫人，滿堂春等十一女將俱封為驃騎將軍。魏化為護國大將軍、守西侯，封公正一郎為定西伯，唐興為鎮西伯，彩保為撫夷伯，懷玉為無敵大將軍、平遠侯，孫立為殿前招討都指揮使，劉青為檢校大將軍，鄧海為莫耶指揮使，楊順為白馬指揮使，其餘文武各升有差。召文廣升殿，帝慰勞之，賜玉帶一條，黃金百斤。是日設宴犒勞征西將佐，君臣盡歡而散。有詩為證：<br />
　　明良昌運洗胡塵，楊府英賢屬帝臣。<br />
　　弔伐幸天元不殺，至今麟趾適振振。<br />
　　次日，文廣入朝謝宴。既出，竟往周王府中拜謝。辭別回府，周王亦往無佞府中慶賀。文廣於是令家人治酒款待周王，曲盡情懷。飲酒到半酣，論及張茂，周王曰：「此賊子，聖上甚是寵愛。今日又被他夤緣，復了相位。」文廣曰：「法，貴公也。不齊者，以法齊之。其法不公，刑及無辜而不施於濫怒，國事日非，邦家漸漸危矣。」周王曰：「老國公金玉論也，其奈朝廷昏暗何！」是日周王開懷暢飲，直至漏下三更，方辭回府去訖。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>