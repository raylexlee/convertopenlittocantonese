<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　黃瓊女反遼投宋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>黃瓊女反遼投宋</font></h4>
			　　卻說金頭馬氏引兵從第九座門吶喊攻打，黃瓊女聽得，赤身裸體出陣迎敵。馬氏一見，乃罵曰：「汝乃西夏國王親生之女，引軍助人戰爭，指揮不得自由，而受他人指揮，是無能也。且婦人所以異於男子之行藏者，特掩斂身軀一事耳。今汝不識羞恥，現露父母遺體，而出陣耀武揚威，縱使成功，亦受人之唾罵。不知明日何顏回見父母兄弟？」瓊女被馬罵得默默無言，羞慚滿面，跑馬回入陣中去了。馬氏見陣上殺氣騰騰，刀槍晃晃，亦不追趕，遂與八娘合兵而回。<br />
　　卻說黃瓊女回到帳中，自思我來助他，令我赤身露體，真個羞辱無限。曾記當年鄧令公為媒，吾父許配山後繼業六郎，只因鄧令公喪去，遂停止此姻事。今聞統宋大軍乃六郎也，是我舊日姻配，不如引部下投降於宋，續此佳偶，扶助破番，報復此等恥辱，豈不妙哉。計議已定，次日密遣部軍送書入馬氏營去。馬氏得書，報知令婆。令婆曰：「彼今不言，我亦忘之。昔在河東時，果有此議。蓋因鄧令公棄世後，遂不曾成其親事。」馬氏曰：「此女昨被我恥辱一番，今日來降，料非虛情。老太太可與令郎商議。」令婆遂召六郎入來，道知黃瓊女為舊日結姻之事，今日遣人下書，要來投降以尋舊好。六郎曰：「來降則可，會親則難。此時交兵之際，何暇於此！待破陣之後，又得計議。」令婆曰：「汝言差矣。彼因親事方肯來降，汝若遲遲為詞，他心懷疑，不肯來矣。當今用人之際，彼一來降，此太陰陣不攻自破。且吾添一羽翼，而遼增一勁敵，此等機會，一舉兩得，甚為大幸。依老母之言，允之可也。」六郎從母命，即修書與來人回轉，約期明晚裡應外合。陣圖一破，請入軍中畢姻。<br />
　　黃瓊女得書，不勝之喜。次日，將近黃昏，下令眾軍整點齊備。忽陣外金頭馬氏率本部攻打太陰陣，喊聲大振。黃瓊女聽知宋兵已到，引眾從裡面殺出。巡陣黑先鋒忽到，與馬氏交鋒，只一合，被馬氏斬於馬下。北兵大亂。黃瓊女與馬氏合兵一處，殺出北營而去。及韓延壽、蕭天左引兵來趕時，馬氏已回到營矣。二人懊悔不及而回。<br />
　　金頭馬氏帶黃瓊女入軍中，見令婆言曰：「今得黃瓊女歸降，又殺了黑先鋒，大勝北番一陣。」令婆大悅，召六郎入來，黃瓊女與之相見畢，各營軍官一齊賀喜。<br />
　　次日，宗保入稟六郎：「昨蒙鍾師父指示陣圖，攻打出入之路，甚是分明。後日乃是甲子，可以破陣。乞大人奏知聖上，親來監戰。」六郎曰：「汝用心定計進兵，吾即奏帝知之。」宗保退出，見鍾師父問曰：「明日出兵，破何陣為先？」鍾道士曰：「鐵門金鎖陣，乃咽喉緊要之所，先須破之。次則便及青龍陣也。」宗保曰：「可遣准去破鐵門青龍兩陣？」鍾道士曰：「鐵門陣可遣令正桂英一往。青龍陣要勞令堂柴郡主一行。」宗保曰：「桂英無辭，吾母有孕在身，如何去得？」鍾道士曰：「但去無妨。今正要以孕氣壓勝此陣之妖孽也。」宗保領諾，入見六郎，道知調遣之事。六郎曰：「軍令安敢有違。但汝母有孕，恐致疏危怎了？」宗保曰：「鍾師父道無妨，但著孟良扶助而行。」六郎允其說。宗保遂密書破陣計策，付與郡主、桂英。郡主、桂英領計而行。各引精兵三萬，一聲炮響，二支兵鼓噪而進。卻說穆桂英領兵三萬，將到番陣，分兵一萬，號令各執火炮、火箭之類，候入陣交鋒之時，炮箭齊發。又分軍一萬，著令從九龍谷正北打入，抄出青龍陣後，接應柴郡主之兵。眾軍領計而行。穆桂英驅軍吶喊，分左右攻打鐵門金鎖陣。番將馬榮望見，離卻將台，引眾如天崩地裂而下。桂英約退一箭之地，賺得馬榮近前，交戰二十餘合，不分勝負。桂英正戰之際，其一萬部兵各望通道攻進。鐵鎖兵一時進至，被宋兵放火炮，射火箭傷損不計其數。鐵拴、鐵棍一十四門精兵俱來救應，被宋兵蜂湧而進，北兵遂亂其陣。桂英奮勇殺進，大喝一聲，鋼刀起處，馬榮頭已落地。宋兵乘勢攻入，殺死番兵無數。有詩為證：<br />
　　鐵馬金戈破陣圖，馬榮力怯竟遭誅。<br />
　　蒼天此際決明聖，致使佳人立大謨。<br />
　　卻說柴郡主引軍三萬去到青龍陣，吩咐孟良曰：「汝引軍一萬，先攻九曲黃河，殺從龍腹而出。吾引兵攻打龍頭，繞出陣後，與桂英會合。」孟良得令，領兵先進。郡主既遣良去，令軍大喊攻打龍頭。守將鐵頭太歲引兵離將台直來迎敵。郡主交戰數合，不分勝負。忽係到中間，一聲炮響，孟良引軍截出。北兵大亂，鐵頭太歲復來迎戰，柴郡主乘勢催軍進擊。龍鬚、龍爪一十四門精兵齊出，柴郡主與孟良前後力戰。將及半午，郡主用力戰久，動了胎氣，忽覺肚腹疼痛，漸漸難忍。郡主遂大叫一聲：「好苦。」部下軍士無不失色。須臾，墜下馬來，產一嬰孩，昏悶倒地。鐵頭太歲見郡主落馬，拍馬來捉。忽陣側一彪軍馬如風驟到，乃穆桂英也。望見郡主在地，努力相救，近前與鐵頭太歲交戰數合，鐵頭太歲被郡主生產腥氣所衝，忽拍馬而走，被桂英忙拋飛刀砍去，遂化一道金光沖霄去了。番兵大亂。孟良乘勢亂砍番軍不計其數。桂英下馬，扶起郡主，將所生之孩包裹了，放在已之懷內，復扶郡主上馬，然後自跳上馬殺出，遂破了青龍陣。有詩為證：<br />
　　郡主威風不等閒，忽然胎墮陣圖間。<br />
　　桂英一馬如遲到，險被妖魔短劍餐。<br />
　　桂英大獲全勝，回見令婆，道知破陣之事，郡主生產平安，令婆六郎等大喜，乃安置郡主於後營休息。<br />
　　卻說北番韓延壽聽知宋人又破了二陣，急召椿岩計議。岩曰：「雖破此兩陣，豈復能破我迷魂陣耶！待其再來，盡數戮之。」延壽曰：「也難說這個話兒。陣圖已被他破了三個，想彼軍中亦必有智謀之士，勿得輕覷其為無用。將軍可提防之。」岩曰：「吾自有主張，不勞元帥憂心。」言罷，逕與呂軍師商議去了。<br />
　　卻說哨馬來報知宗保，北兵陣圖提防甚是嚴切。宗保曰：「被雖提防完固，被吾打破三陣，已挫折其銳氣矣。今再依序攻打，何愁不勝。」言罷，乃請鍾師父進帳，計議進兵。鍾道士曰：「當調兵攻打白虎陣，白虎陣一破，再看機而行。」宗保曰：「此行可遣誰去？」鍾道士曰：「此陣令尊可以破之。」宗保領諾，遂即進告六郎。六郎曰：「必我親出始能激勵諸將。」宗保退出。<br />
　　次日，六郎全身披掛，引騎軍三千，殺奔北營，攻打白虎陣。宋兵喊聲大振，勢如潮湧。椿岩登將台，將紅旗麾動，番帥蘇何慶遂開中座陣門，領兵迎敵，正遇六郎耀武揚威來到。兩騎相交，戰上二十餘合。何慶佯輸，勒馬回走。宋兵乘勢殺進，忽將台銅鑼響處，黃旗閃閃，陡然變成八卦陣。霸貞公主引精兵圍裹將來。六郎進入其中，只見門路紛紛，不知進退，被何慶催兵復回，圍困六郎於陣。六郎左衝右突，不得其路而去。敗軍慌忙回報宗保，宗保大驚，言曰：「是我失其計策。」即喚焦贊謂之曰：「汝快引兵三千，從右側攻入白虎陣內，將石打破兩面銅鑼，使虎無眼，則不能視。吾自有兵來應。」焦贊引兵去訖。又喚黃瓊女謂曰：「汝引軍五千，從左側攻入白虎陣內，砍倒黃旗二面，使虎無耳，則不能聽，其陣必亂。」黃瓊女領兵去訖。又喚穆桂英曰：「汝引騎軍一萬，從中門殺進白虎陣內，以救吾父。」桂英領兵去了。宗保分遣已畢，自引岳勝、孟良等接應。<br />
　　卻說焦贊一聞本官被圍，聲振如雷，率兵從右攻進。番將劉珂鎮守虎眼，只見宋兵殺到，即下台迎敵。交馬兩合，被贊一刀砍了，殺散餘軍，拍馬走近台邊，將銅鑼打得粉碎，乘勢殺進。<br />
　　卻說瓊女殺從右傍入，恰遇番將張熙，交戰一合，被瓊女一刀砍於馬下，遂近台前，將黃旗二面砍倒，與贊合兵，一齊抄出白虎陣後而去。蘇何慶見陣勢已亂，急來救應。穆桂英殺入，與何慶交戰二合，何慶力怯繞陣而走，桂英拈弓搭箭射之，何慶應弦落馬，被亂兵砍死，霸貞公主見夫落馬，急來救應，不防後而黃瓊女殺到，將銅錘從背脊心一打。霸貞公主口吐鮮血，單馬走歸本國去了。六郎聞得外面金鼓之聲，思忖必是救兵來到，乃從中衝殺而出，正遇焦贊，合兵一處，砍殺番兵猶如切瓜，遂破了白虎陣。有詩為證：<br />
　　自虎安排陣勢巍，六郎攻打奮雄威。<br />
　　旗鑼砍倒無眸耳，頃刻塵清妻凱歸。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>