<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　鍾離收回呂洞賓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>鍾離收回呂洞賓</font></h4>
			　　次日，三通鼓罷，孟良、焦贊兩騎直殺近玉皇殿去。孟良砍倒真珠白涼傘，焦贊砍倒日月皂羅旗，正遇土金秀、土金牛二人殺到，兩下麈戰，孟良憤怒，將金牛一斧劈死。焦贊將金秀斬於馬下。番軍被宋兵砍死不勝其數。催軍攻打入陣，先射滅四十九盞號燈，其陣遂亂。二十八宿將官一齊殺出，被孟良、焦贊盡皆殺之。金龍太子見陣勢潰亂，勒馬逃走，被真宗架起翎箭射中左肋，墜馬而死。宋兵紛紛殺入陣中，宗保將火箭射上玉皇殿，燒著其殿，火燄滔天，燒死番兵無數。與孟良等合兵一處，遂破了玉皇陣。有詩為證：<br />
　　大纛高牙玉皇殿，動搖閃電無窮變。<br />
　　金龍傷箭入冥途，帝王勤勞功業建。<br />
　　宗保既破了玉皇殿，遂下令諸將竭力克敵。著孟良攻打朱雀陣，焦贊攻打玄武陣，呼延贊攻打長蛇陣。軍令才下，孟良奮勇當先，引眾殺入朱雀陣。正遇番將耶律休哥挺槍來迎。戰上數合，不分勝負，忽陣外一聲炮響，劉超、張蓋殺到。休哥力怯，遂棄將台而走。孟良乘勢追擊，遂破了那朱雀陣。卻說焦贊攻進玄武陣，遇著耶律奚底，交戰十數合，奚底敗走，被焦贊趕上一刀斬了，殺散餘軍，遂破了玄武陣。六郎率眾攻打長蛇陣，耶律沙見陣勢俱亂，不敢迎敵，拖刀繞陣走出，宗保阻住去路，兩馬相交，未及數合，孟良、焦贊等從後殺到，耶律沙進退無路，遂拔劍自刎而死。<br />
　　宗保下令攻打呂軍師之營。韓延壽見天門七十二陣被宋兵摧滅將盡，慌入問計於呂軍師。呂軍師怒曰：「黃口孺子，敢如此無知！吾自往擒之。」即引本營勁騎殺出，勢如河翻海沸。椿岩念動咒語，霎時間天昏地暗，走石飛沙。宋兵眼目盡開不得。宗保君臣父子諸將伏於馬上，心下十分驚恐。番兵四面砍來，宋人正在危急之際，鍾道士望見，幾步到於陣前，將袍袖一拂，其風飄轉，吹倒番軍，日複光明。椿岩見是鍾道士，慌忙回報呂軍師曰：「鍾仙長來矣，師父快走道罷。」化一道金光去了。鍾離見洞賓，喝曰：「小輩可恨，前言相戲，汝即懷忿，降凡助番，傷損生靈無數。倘我不來，汝助番人殺了宋君，犯卻天條，其罪怎生逃脫！好好同歸蓬萊，逍遙物外，何等快樂！管此閒帳，擔煩受惱作甚。」洞賓無言可答，於是遂與鍾道士駕著祥雲昇天而去。<br />
　　卻說蕭后之營左右前後尚有七個仙姑陣，四個天王陣未破。宗保下令八娘、九妹、穆桂英、令婆、楊七姐、金頭馬氏、黃瓊女引軍攻打七個仙姑陣，又令五郎、岳勝、孟良、焦贊引兵攻打四個天王陣。眾皆得令，引兵攻打去了。<br />
　　卻說八娘等殺卻番將靼靼令公等七人，楊五郎等殺入陣去，將耶律尚、耶律奇、兀術兒、不花顏兒四將盡皆殺了。韓延壽見軍勢消滅，忙奔入奏蕭后曰：「四下皆宋兵矣，請娘娘快走。」太后驚曰：「呂軍師何在？」延壽曰：「不知何處去了。」蕭后聽罷，慌張無計，遂載小車與韓延壽、耶律學古等望山後走回幽州。六郎知之，催眾將亟進追之。焦贊奮勇向前趕上，大叫曰：「羯狗速降，饒汝之死！」延壽回馬與焦贊交戰數合，延壽因牙將皆被宋兵殺死，心甚懼怯，槍法慌亂，被焦贊乘其破綻，奮力撥開延壽之槍，向前活擒而歸。孟良等竟進，番眾丟戈棄甲而走。學古等保著蕭后從僻路遁回幽州去了。楊宗保不一月間，將遼國七十二天門陣盡皆破了。殺死番兵四十餘萬，骸骨山積，血流成河。有詩為證：<br />
　　胡虜秋高膽氣橫，楊家英勇耀邊城。<br />
　　殺場血染征袍赤，白骨平原積滿盈。<br />
　　六郎追趕蕭后不及，遂收軍還營，大獲全勝。次日，宗保升帳查點各處軍馬並所獲番人的器械、馬匹、所捉之將。忽步卒解韓延壽入帳，捆縛丟於階下。宗保指而罵曰：「臊羯狗不安本分，憑恃強梁，侵犯邊境，戕殘生靈，數十餘年。豈知今日天假我手擒捉，以除其患，為下民立命乎！不然，無時釀禍，民豈得其生哉。且汝居北番，自恃為英雄莫敵，今日何以被吾擒之？」延壽曰：「不必絮絮叨叨，請速加刑，今日我被汝擒，汝謂汝英雄矣。倘易其地，則英雄又在我矣。汝謂我害生靈，汝殺了我家四十餘萬軍兵，獨非害生靈乎！」宗保聞言大怒，令左右推出斬之。須臾時，梟了首級，號令訖。宗保令記功官彔諸將破陣功績，乃不見鍾道士，遂問諸將見否。卻有一卒入稟鍾道士喝罵呂軍師如此如此與駕雲飛去之事，宗保曰：「汝何以見之？」其卒曰：「蒙元帥差著小的服侍鍾道士，昨日跟隨他入陣，是以見之。」宗保曰：「原來卻是漢鍾離與呂洞賓也。」嗟訝不已。復吩咐諸將各依隊屯營，俟候聖旨。諸將得令退去。自是軍聲大振，四夷驚駭。<br />
　　卻說六郎以眾將功績奏知真宗，真宗曰：「朕班師回京，廷議升賞。」六郎又奏曰：「便宜機會，自古難得。今趁番人之敗，乞陛下敕旨，命諸將長驅而進，直搗幽州，取其版籍，以絕萬世之禍根也。」帝曰：「軍馬勞苦太甚，且再休息幾年，計議進征未晚。」六郎遂退出營去。越二日，帝下命澶州三路軍兵仍前各歸原鎮，又令堅築關隘於九龍谷，命王全節、李明領兵鎮守，其餘征遼將帥隨駕回朝聽旨調遣。<br />
　　聖旨既下，三軍盡皆歡悅。次日平明，軍分三隊，真宗居中隊，六郎在前隊，宗保在後隊，三軍離了九龍谷，悠悠蕩蕩，望汴而回不題。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>