<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　孟良計賺萬里雲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>孟良計賺萬里雲</font></h4>
			　　不一日，孟良到了京中，直進八大王府中拜見八王。以借馬解圍之事，一一告之。八王曰：「楊郡馬有書來否？」孟良曰：「郡馬圍困雙龍谷中，小將今在五台山來，未有書信。」八大王曰：「既無郡馬之書，馬卻難借汝。」孟良哀告曰：「小將非為私也，亦為朝廷禍患，舍死忘生，竭力接戰，故有此難。乞千歲垂念朝廷分上，借我去罷。」八王曰：「汝既要馬，速去討得郡馬書來。」孟良曰：「再去討書，往回卻要許多日子，豈不餓死楊將軍乎？」八王曰：「這賊，叫汝去討書，又不肯去，卻思量飄空來拐騙我之馬。」孟良曰：「安敢這等膽大，來騙千歲之馬。」八王曰：「我素不識汝，今只據汝口詞，就把馬借去，決無是理。快走快走，再勿多言。汝再抵死不去，我將汝做賊拿進法司，定行問罪。」孟良見八王怒髮，只得退往無佞府去見令婆。<br />
　　既見令婆，孟良告曰：「楊郡馬被困雙龍谷中，遣小將往五台山求五郎師父相救。師父要八大王之馬，方下山來。小將只得來京與八王借之。那曉八王見無郡馬之書，堅執不與。今小將無奈，最得來見太太，商議作個區處。」令婆聽罷，哭曰：「吾夫與諸子降宋，皆沒疆場，惟存此子。今又被困．倘有不測，使老身無依。」九妹言曰：「母親勿憂，哥哥遭困，待我與孟良同去救之。」令婆曰：「汝念手足去救極好，但到彼地，須宜斟酌行事，勿得有誤。」九妹領諾。孟良曰：「既肯同去，請先出城外四十里驛館等待，小將今夜往八王府中偷了馬來趕上同行。」九妹歸房，收拾辭母，竟往驛館等候去訖。<br />
　　卻說孟良悄地跳入八王後花園中，將近黃昏，抽身竟向敕書閣邊放火。一霎時，火燄漲天，軍校急報八王。八王大驚，急令人救之，守廄之人俱往救火去了。孟良乘眾擾攘之際，走進馬廄，偷取千里風牽向後花園，開門跳上馬，跑出城。及救滅了火，看馬之人來拴弔千里風．四面不見。看馬者急報八王。八王怒曰：「被此賊徒算計，盜去此馬。」著人快牽萬里雲過來。八王跳上，揮鞭追趕，時已二更。<br />
　　孟良得馬，走出了城，心下甚喜。正行之際，忽聽得後面馬鈴聲響，如風驟一般。須臾間趕到。只見八王罵道：「賊徒，快將馬留下，饒汝之罪。」孟良大驚曰：「何來恁快？」遂生一計，推千里風於澤泥陷中，躲避林間瞭望。八王趕到見馬陷於泥澤，乃笑曰：「此賊計較千般，不得馬去，又陷泥澤中以阻拒我趕係他也。且待軍校來。」心下又怕陷壞了馬，乃跳下萬里雲，逕向前視之。盂良覷八王下馬，忙跑出林來，跳上萬里雲，叫聲：「殿下休怪，借此馬去，退了遼兵，即送來還。」言罷，揚鞭勒馬而去。八王跌足懊悔。頹臾，軍校到來，抬起了馬，告眾人：「被孟良如此如此賺去了萬里雲，怎生是好？」軍校曰：「爺爺匆憂，想他畢竟是真去救楊郡馬也。不然，有甚要緊，拚命來盜此馬？他若救出郡馬，敢不送還？」八王聽眾軍勸解，乃乘著千里風回府去訖。<br />
　　次日平明，孟良會見九妹，說知盜馬前後事情。九妹喜曰：「汝好機變，果好匹馬。當速往五台山付與五哥，請他快來救應。我往澶州寨中等候。」孟良單馬往五台山，見五郎道知借馬本未，與九妹同來救應之事。五郎曰：「看汝之心，可謂忠勤報主矣。」遂點起頭陀五六百人，扯起楊家旗號，竟往澶州而去。不日到了寨中，與九妹相見。九妹曰：「六哥受困谷中，想他坐若針氈，今夜即殺入遼營，以解其圍好否？」五郎曰：「遼勢浩大，不可輕犯其鋒，待探信息，方可出兵。」<br />
　　卻說大遼游騎知五郎救兵至，急報蕭天右。天右與諸將言曰：「楊五郎驍勇莫敵，吾有一計，令彼自退，定要困死六郎等於谷中矣。」耶律第曰：「請元帥陳其妙計。」天右曰：「今捉得大宋之民，揀選面目似六郎者，梟其首級，懸於高竿，令軍士等聲言六郎皆餓於谷中，不能動作，昨被吾軍殺入盡行誅戮。彼若見了首級，必自退去。」耶律第曰：「此計妙甚。」天右喚過所捉之民，揀一貌似六郎者，梟了其頭，令軍人懸之於竿，傳六郎被擒梟首，號令邊關。<br />
　　哨軍聽得，慌報五郎。五郎大驚曰：「吾弟困久，遼人乘虛殺入擒之，理可信也。」乃令九妹往觀首級。九妹披掛出馬，著人通遼帥，將首級來看，果是六郎，即便退兵。天右聽知這話，即令人挑出寨外，與宋人看之。九妹見面貌甚似，揮淚罵曰：「臊臭瘟奴，不報殺兄之仇，誓不回軍。」遂回營告知，五郎曰：「楊門抑何不幸，此子又被梟首。吾今亦徒爾下山。」惟孟良不信，乃曰：「此是假事。楊將軍困於谷中，部下岳勝、焦贊，俱是虎將，怎不竭力救護，單單著他砍了本官一顆首級？且殺得這等乾淨？便無一卒逃回？」五郎亦然其言。<br />
　　是夜天氣清明，星斗燦爛。五郎步出帳外仰觀，只見將星朗朗照著雙龍谷中，乃曰：「六郎不曾遇害。」次日謂九妹曰：「夜來觀星，六郎定還在，但通不得一個信息，叫他從裡殺出。」孟良曰：「小將願往。」五郎曰：「必須汝去，吾始放心。」孟良辭別而去。<br />
　　九妹曰：「兵者，詭道也。彼今誆我，我欲往探，以破其謀。」五郎曰：「汝不可去，倘有疏危，是自罹於禍阱。」九妹曰：「不必擔心，自有方略。」言罷，辭別五郎，扮作獵夫，游至天馬山。深入其中，不識去路，沿山麓而走。恰遇遼兵數十來到，九妹抽身向山後而走，忽見一小庵。九妹即入其庵，庵主問曰：「汝是何人？來此山中何干？」九妹曰：「吾乃楊令公之女九妹是也。因吾兄被遼人困於雙龍谷，吾今來探消息，不知路逕，忽遇遼兵追趕，無處躲避，特投貴庵。望師父救我一命，結草相報。」庵主曰：「汝好膽大，何為孤身，深入此來？吾今不救，性命怎逃。」言罷，令卸下弓箭，取出道衣，穿起已畢，番兵趕到，捉住九妹。庵主曰：「汝等有何緣故，捉吾弟子？」番兵曰：「既是汝之弟子，緣何身帶軍器？」庵主笑曰：「此山狼虎極多，出則必帶弓箭，防其所傷。適我往雁嶺庵回，著令他往山後施主家去，約會明日同往雁嶺庵赴佛會，故叫他帶弓箭防身。」番兵聽得這話，遂放了九妹，言曰：「汝弟子能射，必知拳棒，我要與他比試。若還不肯比試，定要拿見娘娘。」庵主曰：「吾弟子昔日無仇，今日苦苦相逼何也？」番兵曰：「近因遼宋交兵，娘娘傳下令旨，各處關隘，俱要嚴加巡視，防備宋人打探消息，我等故疑此人是個奸細，故要比試。」九妹曰：「師父不必憂慮，憑他比試便了。」言罷，即出庵前相鬥。拳棒數十，番兵無一抵敵得過，番兵遂回去訖。九妹亦辭庵主而行。庵主曰：「汝來此艱難之甚，必探訪得實落回去，亦不枉受這庵危險。姑待數日，我與汝訪之何如？」九妹領諾，遂止於庵不題。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>