<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>楊家府世代忠勇通俗演義 - 　宣娘化兵截路</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>宣娘化兵截路</font></h4>
			　　卻說宣娘入見宗保言曰：「久別爹爹，有失侍奉，恕兒之罪。」宗保曰：「非我兒來救老父一命，幾不能保。」文廣曰：「適間爹爹不嚴督軍士擒捉五國蠻王，何故收軍，讓他逃走？倘他日再生邊患，豈非今日若有以縱之乎！」宗保曰：「兵書云：『歸師莫掩，窮寇莫追。』倘若趕之太急，蠻賊拼死殺來，吾軍可保無虞？此所以欲擒之，必姑縱之。彼果肯降，仍令返國，懷之以德。若再叛亂，尋復出師，示之以威，且自古有華夷之分。彼不毛之地得不足喜，失不足憂。雖蠻夷之人，必服其心。豈可一一示威以劫之乎？」魏化曰：「元帥言之是也。」宣娘曰：「若要蠻賊來降，必須設策驚他。」宗保曰：「有何計策？」宣娘曰：「爹爹說伏兵截他歸路，即是此個計策。」宗保曰：「吾不過誑他而已，豈真肯遣兵深入險地，以受其殃！」宣娘笑曰：「兒自有計，不必要兵前去。」遂喚軍士拿米過來，望南撒去五把，不知口中念些甚麼。念畢，大喝一聲，仍復告宗保曰：「兒遣兵去矣。」眾人亦未准信。<br />
　　卻說五國國王商議曰：「難得宋人收軍去了，我你走歸本國，豈不美哉，何必投降，受他節制！」言罷，分別各望本國之路逃回。俱行了一程，遙聞前面軍馬鼓炮之聲，如風雷迅烈一般，嚇得五國國王盡皆走轉，復聚於萬春谷口相對言曰：「前途埋伏之兵，勢甚雄壯。五路皆一樣。」如此言之。銳金秀王曰：「若不投降，被他所擒，求生難矣。」定兒五角王曰：「只恐宋人不肯相饒。」銳金秀王曰：「縱不相饒，死期猶遠。今寧舍我一命，以救數萬軍人之命然。又聞宋主寬仁大度，不肯殘害降卒。萬一僥倖，赦除不殺，吾輩又得生矣。」商議既定，皆自綁縛詣營，寫表稱臣投降。宗保出帳，親釋其縛，言曰：「列位大人今既傾心歸順，俺便寫表申奏朝廷，力保釋放，仍封為王。」言罷，乃令設酒相待，盡歡而散。有詩為證：<br />
　　星月烽煙息，山河貢道通。<br />
　　不梟諸反側，宗保信英雄。<br />
　　卻說宗保一獲儂王，喚過降卒百餘人，向前謂之曰：「汝等肯代我幹場事，重賞釋放還國。」降卒叩頭言曰：「願聽爺爺鈞旨。」宗保曰：「今汝等星夜走回邕州，報說儂王天子與宋戰敗而回，不覺被一支軍兵截住歸路，困於各中。我等回取救兵，乞丞相爺爺快發兵相救。汝等走到邕州，卻要黑夜吶喊，急叫開門。」言罷，眾卒領諾。宗保又令文廣與何承恩領兵二萬同降卒星夜兼程往邕州進發。若至城邊，令降卒叫開其門，揮軍一湧而入。<br />
　　文廣得令，領兵走到邕州，天猶來明。文廣與軍士埋伏於城外，令降卒喊門，依著宗保之言，如此如此而說。門軍聽罷，見是自己之軍，遂大開城門。文廣催軍一湧而入。文廣一馬當先，殺到邕州衙前。恰遇石宜走出，一刀砍之。既誅石宜，文廣遂下令不許軍士妄殺市民。出榜安撫百姓。令何承恩權知邕州州事。吩咐已畢，乃收軍回柳州城而去。文廣回到柳州，入帳見宗保曰：「稟爹爹得知，石宜已被兒砍了。又令承恩權掌州事，安撫百姓而回。」宗保大悅，於是寫表並五國王降表，俱遣人齎進汴京，奏知天子。<br />
　　齎表者正欲上馬，忽宣娘捉得儂王首級擲於帳前。時五國國王俱列帳下，嚇得魂不附體，面面相覷。時宗保見之，大怒，喝令軍士將宣娘綁了，轅門梟首。文廣急向前跪告曰：「爹爹息怒。儂王死有餘辜。斬之理當。今緣何將姊姊梟首？」宗保曰：「吾今寫表，說活捉儂王解京，待聖上親行發落。今幸表尚未去，倘若去了時節，吾有誑君之罪，反倒幹出滅門絕戶之事。吾昔與狄青搆怨，縱聖上垂念功績相容，狄青豈肯相容乎！彼必假公義而伸私忿也。」文廣曰：「且放他轉來，問斬儂王之由，梟首來遲。」宗保遂喚軍人推轉於帳下。文廣含淚問曰：「姊姊何故擅殺儂王？」宣娘曰：「儂王兩臂有千鈞之力，爹爹正令人送京，彼遂打破囚車走出，搶了軍人之刀，殺死數十軍士。兒出見之，乃念鐵罩咒罩倒於地，令軍人近前縛之。彼持刀在手，如虎凶狠，軍人無有一個敢近其前。兒自思此等凶賊，即解到中途，軍士必受其害。以此砍之，現有殺死軍人可證。不期冒犯爹爹軍令，懇乞相饒。」宗保曰：「權饒這次，後再如此，軍法施行。」於是寫過表文，使人齎去。<br />
　　使者星夜回到汴京，進奏仁宗。仁宗大喜曰：「朕有文廣，邊患無憂矣。」乃遣使臣齎赦文釋放五國王歸國，襲承舊日王爵。命高嚴為柳州剌史，鎮守柳州。命何承恩為邕州剌史，鎮守邕州。又詔楊宗保即日班師回汴。侍臣領旨，逕到柳州。宗保令人排香案接旨畢，即召五國國王至，命之跪聽聖旨畢，宗保謂之曰：「蒙聖恩寬宥，敕令列位歸國，仍封王位。但自今以後，各守分土，毋得生事擾邊。再犯天威，罪卻難赦。」五王曰：「荷元帥不殺之恩，與聖天子寬宥之德，如同父母，難報罔極，尚敢作背逆之事耶！」遂向北再拜，復轉拜宗保。四禮畢，各自分別，回本國去訖。有詩為證：<br />
　　聖王施仁釋五王，五王感德地天長。<br />
　　盡歡白璧完歸趙，遙向轅門拜冕裳。<br />
　　卻說宗保下令班師回京，不日大軍到了汴京。宗保朝服入朝復命，俯伏金階。仁宗宣詔入便殿賜坐，乃曰：「塞上風霜，勞頓元帥，朕甚憫焉。」宗保跪下言曰：「微臣分所宜也。」仁宗命平身復坐，謂之曰：「向者報道卿等陷於柳州，朕即許舍東嶽之神三件寶物，祈祐卿等早脫禍胎，平定邕州而回。彼時朕即遣人齎寶送往東嶽酬願，使臣到於焦山，不期被強賊搶奪而去。此賊訪得，即居焦山之下，為害不小。卿著何人前去剿除，取出三件寶物，逕往東嶽酬了舊願，朕心始慰。」宗保曰：「可命文廣與魏化前往取之。」仁宗曰：「文廣朕欲令與長善公主畢婚。另遣一人去罷。」宗保曰：「他人去則有失，待進香回，畢婚未遲。」仁宗允奏，遂敕令文廣與魏化領鐵騎三千前往焦山取寶酬願。文廣領旨去訖。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>