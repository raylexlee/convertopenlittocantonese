

    
	
		
			令婆攻打通明殿
			　　六郎破了白虎陣，宗保等迎接而回。次日升帳，諸將俱入拜賀。六郎曰：「陣圖果是玄妙，戰至半酣，又變一陣，遂迷出路。若非救兵來到，險遇其害。」宗保曰：「今爹爹破了白虎陣，可乘勢進兵，攻打通明殿，則其餘陣圖，破之無難矣。」六郎曰：「陣中變化不一，汝雖仔細調遣，勿得輕視，有誤大事。」宗保曰：「爹爹放心，兒已有成算矣。」乃請過令婆、八娘、九妹謂之曰：「敢勞婆婆與二位姑娘領兵三萬，攻打通明殿。其殿有個梨山老母，婆婆一去，先要擒捉此婦。」言罷，令婆領兵而出，乃令八娘、九妹各引軍一萬前進。宗保又請王貴進帳言曰：「敢煩老將軍領軍一萬，從通明殿正中而入，以救應令婆之軍。」王貴領軍去訖。宗保分遣已畢，引諸將登台了望。
　　卻說令婆引眾吶喊，殺奔通明殿而來。椿岩見令婆殺進陣來，搖動紅旗。梨山老母，董夫人是也。董夫人望見紅旗搖動，拍馬來與令婆交戰。戰了數合，董夫人勒馬回走，八娘、九妹兩翼夾攻，一齊趕入陣去。忽然陣內金鼓齊鳴，番將圍合而來，將令婆等困於其中。王貴急引兵從殿正中殺進去救令婆，恰遇北番巡營元帥韓延壽來到，拈弓搭箭，指定心窩射去。王貴應弦而倒，部下軍兵被番人殺死大半。敗軍走回，報知宗保。宗保大驚曰：「傷損聖上愛將，此恨怎消！」即遣桂英引軍五千前去救應。桂英得令領兵去了。又令楊七姐，六郎女也，引步軍五千，直入殿前打破紅燈，令敵人不知變動。七姐引兵去訖。
　　卻說穆桂英望見陣內殺氣騰騰，團團圍定，縱騎突進，正遇董夫人力戰八娘九妹，八娘九妹漸漸衰危，穆桂英架箭當弦，射中董夫人之目，墜馬而死。桂英催兵殺入，救出九妹、八娘、令婆等，合兵殺出。只見楊七姐打破了紅燈，繞出通明殿後，與令婆等會兵一處，殺進陣內而去。韓延壽見宋兵威勢甚銳，不敢接戰，勒馬退回去了。宋兵遂奪得王貴屍首回寨。
　　宗保等接見，無不悲傷。時王貴之妻杜夫人亦在行營，見夫陣亡，號泣不止。六郎曰：「嬸娘請止悲哀，姪今去奏知聖上，重加旌表，以報其死。」夫人遂收淚不哭。六郎乃進御營奏道：「叔父王貴，乃出陣射死。其情可矜，乞陛下旌表，以勵後人。」帝聞奏，感傷不已，乃允其奏。即宣杜夫人入御帳撫慰之曰：「王令公，朕之愛將。今者戰歿，朕甚悲悼。但幸有子，封為無職恩官，月給俸米八十石，候年滿丁，入朝襲父舊職。封汝為忠義夫人。諡贈王貴為忠義成國公，欽賜金銀緞匹一十二車。」敕旨既下，夫人謝恩而遇。次日杜夫人辭別令婆等，逕回洪都莊去了。按《一統志》，王貴太原人，楊業母親之弟。投降於宋，屢戰有功，遂得真宗寵愛焉。
　　卻說宗保請鍾道士入帳商議進兵之策。鍾道士曰：「今雖破數陣，還有迷魂陣，極難攻打。當調汝伯五郎率僧兵前去，方能破之。」宗保曰：「弟子在將台上瞭望正北呂軍師之營，隱隱如山，此處弟子深憂不能破之。」鍾道士曰：「汝不必多憂，待吾親破此處。」宗保大喜而退。
　　次日宗保升帳，乃請五郎，謂曰：「煩伯父領僧兵先出攻打迷魂陣，姪調兵來接應。」五郎即引頭陀僧兵五千吶喊殺入迷魂陣去。正遇番將蕭天左，接戰交馬十數合，天左佯敗，引五郎入陣。單陽公主縱馬舞刀，直取五郎。五郎與戰兩合，公主撥回馬走，五郎驅兵追之。只見五百羅漢一齊殺出，被頭陀僧兵奮勇力戰，將五百羅漢殺死一半。耶律吶在台上望見宋兵勢銳，急將紅旗麾動。忽陰風習習，霧氣漫漫，一陣妖鬼，號哭而出。頭陀僧兵盡皆昏悶，頭疼腳軟，不能前進。五郎大驚，急念神咒解之。然後引兵走回，報知宗保。宗保曰：「我忘之矣。師父曾言，此處有妖怪，吾當按法破之。」遂遣人於附近鄉村，尋得四十九個小兒來到，盡皆戎裝，令他各執楊柳枝條幾根，復請五郎到來，謂曰：「今日再煩伯父領此小兒進去攻打，若遇妖鬼出來，即令小兒將楊柳枝迎風打近前去，其妖鬼三魂七魄，盡皆散去。妖魂一散，徐令健軍五百直去紅旗台下，掘出孕婦屍首，如此而行，則破此陣必矣。」五郎領計去訖。又喚孟良曰：「汝引軍一萬，打入太陽陣去，抄出其後，接應本軍。」孟良得令，領兵去了。
　　卻說五郎奮勇耀威，引人復攻迷魂陣。單陽公主不戰而退，隨著宋兵入陣，只道仍前迷昏其軍。五郎揮兵直殺進去，耶律吶麾動紅旗，妖氣進出。五郎急令小兒將楊柳枝迎風亂打過去，妖氣頓消。五郎即令五百健兵急掘孕婦屍首，耶律吶見之，慌忙下台逃走。五郎驅馬趕近前去，一斧砍死。五千佛子潰亂奔走。頭陀僧兵舉戒刀追上，殺得寸草不留。單陽公主嚇得措手不及，被宋兵活捉歸寨。蕭天左憤怒不勝，提兵殺來。五郎衝出接戰，未及五合，五郎忖道：「此孽障若不抽出降龍棒擊之，怎能勝他！」遂將降龍棒照著天左臉上一擊，天左躲避未及，遂擊中其肩。天左露出本形，乃是一條黑龍。五郎舉斧砍為兩段，分作兩處飛去。於是五郎既砍了蕭天左，令軍士收陣。按小說，天左現出本相，被五郎砍為兩段，其頭飛落黃瓊城，化為人，後稱火離國王。其尾飛落鐵林澗，化為人，後作河口軍帥爺，復大亂中國。
　　卻說孟良引軍攻打太陽陣，番將蕭撻懶望見，驅馬接戰。兩合，被孟良一斧砍為兩段，殺散餘軍，直抄出陣後，接著五郎，合兵一齊殺出，遂破了迷魂陣。有詩為證：
　　七十二座天門陣，惟有迷魂慘毒甚。
　　不是五郎下山來，難將妖氛悉掃淨。
　　五郎收軍回營，解進單陽公主入軍中，見宗保道知破陣殺天左之事，宗保大喜曰：「此陣破了，盡掃胡塵，擒蕭后必矣。」遂命押出單陽公主斬首號令。穆桂英勸曰：「此女容貌端莊，且蕭后親生，不如留之以為使令。」宗保允其言，遂放了單陽公主。乃提調諸將出陣，喚過呼延贊曰：「汝裝作玄壇，攻打玉皇殿。孟良裝關元帥，焦贊扮殷元帥，岳勝扮趙元帥，張蓋扮溫元帥，劉超扮馬元帥，汝五人分左在攻破他北天門。」延贊等得令，各領兵五千而去。宗保分調已畢，與六郎登將台觀望。
　　卻說呼延贊吶喊揚威，殺奔玉皇殿去，恰遇金龍太子。兩馬相交，戰了數合。太子佯敗，引贊入陣。孟良、焦贊等乘勢殺進，恰近將台真珠白涼傘下，只見殺氣炎炎，不敢逼近。延贊率眾繞陣而殺，忽土金秀將真武旗搖動，岳勝拍馬先進，陡然天昏地暗，不辯東西。岳勝遂被番卒生擒而去。比及焦贊知之，欲殺入救時，番兵四面圍合而來。延贊見番眾勢銳，引眾殺回，歸見宗保，道知陣中之事。宗保查點軍將，折卻岳勝、孟良二人，慌慌無計。忽小卒報孟良、岳勝回寨。宗保召入問之，岳勝曰：「小將殺進陣去，只見土金秀將旗搖動，遂昏暗迷路，竟被番兵所擒。苟非孟良假作番人相救，幾喪殘生。」宗保曰：「陣內所能變化，惟七七四十九盞天燈，二十八宿將官，必用計去之，才破得此陣。」遂喚孟良曰：「玉皇殿前真珠白涼傘，汝明日攻進先去砍之。」又喚焦贊曰：「明日入陣，砍倒二面日月真武皂羅旗，吾自有兵接應。」孟良、焦贊領兵訖。
　　宗保入稟六郎日．「玉皇殿上玉皇大帝，必要聖駕親與交鋒，始獲全勝。又請大人出馬，從右側攻打白虎殿，再請八王出馬，從左側攻青龍殿，不肖引兵從中殺進，攻其正殿。今乞大人進奏聖上知之。」六郎聽罷，即入御帳奏請聖駕親出臨陣。王欽密奏曰：「將帥俱集於此，何勞陛下親出？倘有疏危，將如之何？只命諸將足矣。如不克敵，督責元帥。」此王欽見宗保屢破北陣，故此沮之，欲使其不能成功也。真宗因欽之言，遲疑而不下旨。八王慌忙進奏曰：「錦繡江山豈臣子之所有哉！今將佐出力死戰，皆為陛下爭之。當此一決勝負之際，退遜不去，諸將解體，陛下大事去矣。乞陛下大奮天威，勇往直前，諸將目擊，威風自長。敵人見之，披靡而退。且宗保行兵如神，百戰百勝。陛下無以疏危為慮也。」帝意乃決，遂下令親出臨陣不題。
　　 
　　

