<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　薛媼為去了女兒瓊瓊，正想沒有個替代，見此女容貌美麗，喜不可言，慌忙將通身濕衣解下，置於絮被之內，自己將肉身偎貼。那女子得了暖氣，漸漸蘇醒。然後將薑湯粥食，慢慢扶持，又將好言撫慰。女子漸能言語，索取濕衣中錦囊。<break time="100ms" />　　薛媼問其來歷，女子答道：「奴家姓韓，小字玉娥，隨父往蜀。舟至涪州，父親同舟人往賽水神，奴家獨守舟中，偶因纜脫，漂沒到此。」薛媼道：「可曾適人麼？」玉娥道：「與維揚黃損秀才，曾有百年之約。錦囊中藏有花箋小詞，即黃郎所贈也。」<break time="100ms" />　　薛媼道：「黃秀才原是我女兒瓊瓊舊交，此人才貌雙全，與小娘子正是一對良緣。小娘子不須憂慮，隨老身同到長安，來年大比，黃秀才必來應舉，那時待老身尋訪他來，與娘子續秦晉之盟，豈不美乎。」玉娥道：「若得如此，便是重生父母。」<break time="100ms" />　　自此玉娥，遂拜薛媼為義母。薛媼亦如己女相待。正是：<break time="100ms" />　　休言事急且相隨，受恩深處親骨肉。<break time="100ms" />　　不一日，行到長安，薛媼賃了小小一所房子，同玉娥住下。其時瓊瓊入宮進御，寵幸無比，曉得假母到來，無繇相會，但遣人不時饋送些東西候問。玉娥又扃戶深藏，終日針指，以助薪水之費。所以薛媼日用寬然有餘。光陰似箭，不覺歲盡春來。怎見得？有詩為證：<break time="100ms" />　　爆竹聲中一歲除，春風送暖入屠蘇。<break time="100ms" />　　千門萬戶曈曈日，總把新桃換舊符。<break time="100ms" />　　且說除夜，玉娘想著母死父離，情人又無消息，暗暗墜淚。是夜睡去，夢見天門大開，一尊羅漢從空中出現。玉娥拜訴衷情。羅漢將黃紙一書，從空擲下，紙上寫：「維揚黃損佳音」六字。玉娥大喜，方欲開看，忽聞霹靂一聲，驀然驚覺，乃是人家歲朝開門，放火炮聲響。玉娥想了一回，淒然不樂。其日新年，只得強起梳妝。薛媼往鄰家拜年去了。玉娥垂下竹簾，立於門內，眼覷街市上人來人往，心中想道：「今年是大比之期，不知黃郎曾到長安否？若得他此地經過，重逢一面，應著夜來之夢，也不往奴死裡逃生。」方才轉動念頭，忽見一個胡僧當簾而立，高叫道：「募化有緣男女。」玉娥從簾中仔細一看，那胡僧面貌與夜來夢中所見羅漢無異，不覺竦然起敬。孤身女子，卻又不好招接他，正在躊躇，那胡僧竟自揭簾而入。玉娥倒退幾步，閃在一邊。胡僧直入中庭，盤膝而坐，頂上現出毫光數道，直透天門。玉娥大驚，跪拜無數，稟道：「弟子墮落火坑，有夙緣未了，望羅漢指示迷津，救拔苦海。」胡僧道：「汝誠念皈依，但尚有塵劫未脫。老僧贈汝一物，可密藏於身畔，勿許一人知道，他日夫婦重逢，自有靈驗。」當下取出一件寶貝，贈與玉娥，乃是玉馬墜兒。玉娥收訖，即見一道金光，沖天而起，胡僧忽然不見。玉娥知是聖僧顯化，望空拜謝，將玉馬墜牢繫襟帶之上，薛媼回來，並不題起。<break time="100ms" />　　滿懷心事無人訴，一炷心香禮聖僧。<break time="100ms" />　　再說黃損秀才得胡僧助了盤纏，一逕往長安應試。然雖如此，心上只掛著玉娥，也不去溫習經史，也不去靜養精神，終日串街走巷，尋覓聖僧，庶幾一遇。早出晚回，終日悶悶而已。試期已到，黃生只得隨例入場，舉筆一揮，絕不思索。<break time="100ms" />　　他也只當應個故事，那有心情去推敲磨練。誰知那偏是應故事的文字容易入眼。正是：<break time="100ms" />　　不願文章中天下，只願文章中試官。<break time="100ms" />　　金榜開時，高高掛一個黃損名字，除授部郎之職。其時呂用之專權亂政，引用無籍小人，左道惑眾，中外嫉之如仇。然怕他權勢，不敢則聲。黃損獨條陳他前後奸惡，事事有據。天子聽信，敕呂用之免官就第。黃生少年高第，又上了這個疏，做了天下第一件快心之事，那一個不欽服他。真個名傾朝野。長安貴戚，聞黃生尚未娶妻，多央媒說合，求他為婿。<break time="100ms" />　　黃生心念玉娥，有盟言在前，只是推托不允。那時薛媼也風聞得黃損登第，欲待去訪他，倒是玉娥教他：「且慢。貴易交，富易妻，人情平，未知黃郎真心何如？」這也是他把細處。<break time="100ms" />　　話分明頭，且說呂用之閑居私第，終日講爐鼎之事，差人四下緝訪名姝美色，以為婢妾。有人誇薛媼的養女，名曰玉娥，天下絕色，只是不肯輕易見人。呂用之道：「只怕求而沒有，那怕有而難求。」當下差幹僕數十人，以五百金為聘，也不通名道姓，竟撒向薩媼家中，直入臥房搶出玉娥，不由分說，擡上花花暖轎，望呂府飛奔而去。嚇得薛媼軟做一團，急忙裡想不出的道理。<break time="100ms" />　　後來曉得呂府中要人，聲也不敢則了；欲待投訴黃損，恐無益於事，反討他抱怨。只得忍氣吞聲，不在話下。<break time="100ms" />　　且說玉娥到了府中，呂用之親自捲簾，看見資容絕世，喜不自勝，即命丫鬟養娘扶至香房，又取出錦衣數箱，奇樣首飾，教他裝扮。玉娥只是啼哭，將首飾擲之於地，一件衣服也不肯穿。丫鬟養娘回覆呂相公。呂相公只教：「莫難為了他。好言相勸。」眾人領命，你一句，我一句，只是勸他順從。玉娥全然不理。正是：<break time="100ms" />　　萬事可將權勢使，寸心不為綺羅移。<break time="100ms" />　　姻緣自古皆前定，堪笑狂夫妄用機。
    </voice>
</speak>
