<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　老叟道：「吾昔負長蘆之神薄債未償，子可與吾償之。」王勃道：「非勃不捨，適來觀上聖殿上金錢堆積如山，何不以此還之？」老叟道：「汝不知殿上之錢，皆是貪利酷求之人，害物私心之輩，損人益己，克眾成家，偶一過此，妄求非福，神不危而心自危之，所以求獻於廟。此乃枉物，譬如吾之贓矣，焉敢用哉！」王勃再拜受教。老叟即化清風而去。<break time="100ms" />　　王勃駭然，仍攜金帛之類，離馬當出，趁船逕往長蘆，每思神所說「腦骨虧陷，目睛不全，終不能貴」，心懷怏怏不樂。<break time="100ms" />　　船至長蘆，正忘神叟所囑化財還債之言，忽然寒風大作，雪浪翻空，群鴉繞船，噪聲不絕。其鴉或歇桅櫓，或落船頭，船不能進。滿船人莫不驚駭畏懼。王勃亦自駭然，乃問舟人：「此是何處？」舟人道：「此是長蘆地方。」王勃聽了，方想江神之言，遂焚香默禱江神，候風息上岸，買金錢答還。祝畢，香煙未絕，群鴉皆散，浪息風平，於是一船人莫不欣喜。次日舟人以船泊岸，王勃買金錢十萬下船，復至夜來風起之處焚化，船乃前進。後來羅隱先生到此，曾作八句詩道：江神有意憐才子，倏忽威靈助去程。<break time="100ms" />　　一夕清風雷電疾，滿碑佳句雪冰清。<break time="100ms" />　　直教麗藻傳千古，不但雄名動兩京。<break time="100ms" />　　不是明靈祐祠客，洪都佳景絕無聲。<break time="100ms" />　　王勃親遠任海隅，策騎往省，至一驛舍，欲求暫歇。方詢問驛吏，忽聞驛堂上一人口呼：「王君，久不拜見，今日何由至此？」王勃聞言大驚，視之略有面善，似曾相識，忘其姓名。只見其人道：「王君何忘乎？昔日洪府相會，學士宇文鈞也。」勃大喜，乃整衣而揖。遂邀王勃同坐。敘話間，命驛史獻茶。茶罷，學士道：「某想昔日洪府之樂，安知今日有海道之憂，豈不悲哉！」王勃道：「學士因何至此？」學士道：「鈞累任教授，後越闕為右司諫官。唐天子欲征高麗，鈞直諫，觸犯龍顏，將鈞遷於海島。千里獨行，方悲寂寞，何期旅邸，得遇故人。某有《遷客詩》一首，為君誦之。」詩曰：<break time="100ms" />　　萬里為遷客，孤舟泛渺茫。<break time="100ms" />　　湖田多種藕，海島半收糧。<break time="100ms" />　　願遂歸秦計，勞收闢瘴方。<break time="100ms" />　　每思緘口者，帝德在君旁。<break time="100ms" />　　王勃道：「有犯無隱，事君之禮。學士雖為遷客，直聲播於千古矣！」遂答詩一首。詩曰：<break time="100ms" />　　食祿只憂貧，何名是直臣！<break time="100ms" />　　能言真為國，獲罪豈慚人。<break time="100ms" />　　海驛程程遠，霜髯日日新。<break time="100ms" />　　史官如下筆，應也淚沾巾。<break time="100ms" />　　當夜二人互相吟詠至半夜，同宿於驛舍。次日學士置酒管待王勃畢，至第三日學士邀勃同行，俄然天色下雨，復留海驛。二人談論，終日不倦。至第五日，方始天晴，二人同下海船，飲食宿臥，皆於一處。船開數日，至大洋深波之中，忽然狂風怒吼，怪浪波番，其舟在水，飄飄如一葉，似欲傾覆。舟人皆大恐。學士宇文鈞心大驚駭，嘆道：「遠謫海隅，不想又遭風波，此實命也！」王勃面不改容，因述昔年馬當山遇風始末，並敘中源水君兩次相遇之語，真個是死生有命，富貴在天。風波雖有，不足介意！談論方終，卻見波濤暫息，風浪不生，舟人皆喜。<break time="100ms" />　　滿船之人，忽聞水上仙樂飄然而至，五色祥雲從天降下，浮於水面，看看來到王勃船邊。眾人皆驚。只見祥雲影裡，幢幡寶蓋，絳節旌旗，錦衣對對，繡襖攢攢，花帽雙雙，朱衣簇簇，兩行擺開。前面有數十人，皆仙娥玉女，仙衣灼灼，玉珮珊珊。前有一青衣女童，手執碧符，遂呼王勃道：「奉娘娘之命，特來召子。」王勃愕然，問女童道：「娘娘是何人也？」<break time="100ms" />　　女童道：「乃掌天下水籍文簿、上仙高貴玉女吳彩鸞便是。今於蓬萊方丈，翠華居止，其內有馬當山水君，舉子文章貫古今，特來請子同往蓬萊方丈，作詞文記，以表篷萊之佳景。可速往。不可違娘娘之命！」王勃道：「與君人神異途，焉有相召之言？我聞生死分定於天，壽算乃陰府所主，豈有玉女召我作文？何召之有？吾實不從。」道罷，女童道：「君如不去，中源水君必自至矣。」<break time="100ms" />　　道猶未了，只見一朵烏雲，自東南角上而來，看看至近，到於船邊，從空墜下；就水面之上，見一神人，頭戴黃羅包巾，身穿百花繡袍，手仗除妖七星劍，高聲大叫：「王勃！吾奉蓬萊仙女敕，召汝作文詞，何不往也？況中源水君亦在蓬萊赴會，今眾仙等之久矣。子亦有仙骨之分，昔日你曾廟下題詩，願伴清幽，豈可忘之！」王勃聽言自思：「馬當山中源水君曾言日後遇於海島，豈非前定乎？」遂忻然道：「願從命矣！」神人見說，遂召鬼卒，牽馬來至舟側。王勃甚喜，亦忘深淵，意為平地，乃回身與學士及滿船之人作別，牽衣出艙，望水面攀鞍上馬。但見烏雲慘慘，黑霧漫漫，雲霄隱隱，滿船之人及宇文鈞學士無不驚駭。回視王勃，不知所在。須臾，霧散雲收，風恬浪靜，滿船之人俱各無事，唯有王勃乃作神仙去矣！<break time="100ms" />　　從來才子是神仙，風送南昌豈偶然。<break time="100ms" />　　賦就滕王高閣句，便隨仙仗伴中源。
    </voice>
</speak>
