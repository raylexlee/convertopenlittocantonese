<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　遂使左右朱衣吏人，捧筆硯紙至諸儒之前。諸人不敢輕受，一個讓一個，從上至下。卻好輪到王勃面前，王勃更不推辭，慨然受之。滿座之人，見勃年幼，卻又面生，心各不美，相視私語道：「此小子是何氏之子？敢無禮如是耶！」此時閻公見王勃受紙，心亦怏怏，遂起身更衣，至一小廳之內。閻公口中不言，自思道：「吾有婿乃長沙人也，姓吳名子章，此人有冠世之才。今日邀請諸儒作此記，若諸儒相讓，則使吾婿作此文以光顯門庭也。是何小子，輒敢欺在堂名儒，無分毫禮讓！」吩咐吏人，觀其所作，可來報知。<break time="100ms" />　　良久，一吏報道：「南昌故郡，洪都新府。」閻公道：「此乃老生常談，誰人不會！」一吏又報道：「星分翼軫，地接衡廬。」閻公道：「此故事也。」又一吏報道：「襟三江而帶五湖，控蠻荊而引甌越。」閻公不語。又一吏報道：「物華天表，龍光射斗牛之墟；人傑地靈，徐孺下陳蕃之榻。」閻公道：「此子意欲與吾相見也。」又一吏報道：「雄州霧列，俊采星馳。臺隍枕夷夏之邦，賓主接東南之美。」閻公心中微動，想道：「此子之才，信亦可人！」數吏分馳報句，閻公暗暗稱奇。又一吏報道：「落霞與孤鶩齊飛，秋水共長天一色。」閻公聽罷，不覺以手拍几道：「此子落筆若有神助，真天才也！」遂更衣復出至座前。賓主諸儒，盡皆失色。閻公視王勃道：「觀子之文，乃天下奇才也！」欲邀勃上座。王勃辭道：「待俚語成篇，然後請教。」須臾文成，呈上閻公。公視之大喜，遂令左右，從上至下，遍示諸儒。一個個面如土色，莫不驚伏，不敢擬議一字。其全篇刻在古文中，至今為人稱誦。閻公乃自攜王勃之手，坐於左席道：「帝子之閣，風流千古，有子之文，使吾等今日雅會，亦得聞於後世。從此洪都風月，江山無價，皆子之力作也。吾當厚報。」<break time="100ms" />　　正說之間，忽有一人，離席而起，高聲道：「是何三尺童稚，將先儒遺文偽言自己新作，瞞昧左右？當以盜論，兀自揚揚得意耶！」王勃聞言大驚。太守閻公舉目視之，乃其婿吳子章也。子章道：「此乃舊文，吾收之久矣。」閻公道：「何以知之？」子章道：「恐諸儒不信，吾試念一遍。」當下子章遂對眾客之前，朗朗而誦，從頭至尾，無一字差錯。念畢，座間諸儒失色，閻公亦疑，眾猶豫不決。王勃聽罷，顏色不變，徐徐說道：「觀公之記問，不讓楊修之學，子建之能，王平之閱市，張松之一覽。」吳子章道：「乃是先儒舊文，吾素所背誦耳。」王勃又道：「公言先儒舊文，別有詩乎？」子章道：「無詩。」道罷，王勃遂起身離席，對諸儒問道：「此文果新文舊文乎？後有詩八句，諸公莫有記之者否？」問之再三，人皆不答。王勃乃拂紙如飛，有如宿構。其詩曰：<break time="100ms" />　　滕王高閣臨江渚，珮玉鳴鑾罷歌舞。<break time="100ms" />　　畫棟朝飛南浦雲，珠簾暮卷西山雨。<break time="100ms" />　　閑雲潭影日悠悠，物換星移幾度秋。<break time="100ms" />　　閣中帝子今何在？檻外長江空自流。<break time="100ms" />　　詩罷呈上，太守閻公，並座間諸儒、其婿吳子章看畢。王勃道：「此新文舊文乎？」子章見之，大慚惶恐而退。眾賓齊起步向閻公道：「王子之作性，令婿之記性，皆天下罕有，真可謂雙璧矣！」閻公曰：「諸公之言誠然也！」於是吳子章與王勃互相欽敬，滿座歡然，飲宴至暮方散。眾賓去後，閻公獨留勃飲。<break time="100ms" />　　次日王勃告辭，閻公乃賜五百縑及黃白酒器，共值千金。<break time="100ms" />　　勃拜謝辭歸，閻公傳左右相送下船，舟人解纜而行。勃但聞水聲潺上，疾如風雨。詰旦，船復至馬當山下，維舟泊岸。王勃將閻公所贈金帛，攜至廟中，陳於中源水君之前，叩頭稱謝。起身，見壁上所題之詩，宛然如新。遂依前韻，復作詩一首：<break time="100ms" />　　好風一夜送輕舟，倏忽征帆達上流。<break time="100ms" />　　深感神功知夙契，來生願得伴清幽。<break time="100ms" />　　王勃題詩已畢，步出廟門，欲買牲牢酒禮以獻，看岸邊船已不見了，其舟人亦不知所在。正猶豫間，忽然祥雲瑞靄，籠罩廟堂，香風起處，見一老人，坐於石磯之上，即前日所見中源水君。勃向前再拜，謝道：「前日得蒙上聖，助一帆之風，到於洪都，使勃得獲厚利。勃當備牲牢酒禮至於廟下，拜謝尊神，以表吾心。」老人見說，俯首而笑：「子適來言供備牲牢者，何牢也？吾聞少牢者羊，太牢者牛。禮，諸侯無故不殺牛，大夫無故不殺羊。吾豈可以一帆風，而受子之厚獻乎！吾水府以好生為德，殺生以祀，吾亦不敢享也，更不必費子措置。適來觀子廟下留題，有伴我清幽之意，吾亦甚喜。<break time="100ms" />　　但子命數未終，凡限未絕，更俟數年，吾當圖相會耳。」王勃遂稽首拜謝道：「願從尊命！然勃之壽算前程，可得聞乎？」老叟道：「壽算者陰府主之，不敢輕泄天機，而招陰禍。吾言子之窮通，無害也。吾觀子之軀，神強而骨弱，氣清體羸，況子腦骨虧陷，目睛不全，子雖有子建之才，高士之俊，終不能貴矣。況富貴乃神主之，人之一鍾一粟，皆由分定，何況卿相乎？昔孔子大聖，為帝王師範，尚不免陳蔡之厄，所謂秀而不實者也。子但力行善事，自有天曹注福，窮通壽夭，皆不足計矣！子切記之！」於是與勃作別。<break time="100ms" />　　叟行數步，復又走回，對王勃道：「吾有少意相托：子若過長蘆之祠，當買陰帛，與我焚之。」王勃道：「此何由也？」
    </voice>
</speak>
