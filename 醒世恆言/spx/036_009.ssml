<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　賤妾瑞虹百拜相公臺下：虹身出武家，心嫻閨訓。男德在義，女德在節；女而不節，與禽何別！虹父韜韋今不戒，麴櫱迷神。海盜亡身，禍及母弟，一時並命。妾心膽俱裂，浴淚彌年。然而隱忍不死者，以為一人之廉恥小，闔門之仇怨大。昔李將軍忍恥降虜，欲得當以報漢；妾雖女流，志竊類此。不幸歷遭強暴，衷懷未申。幸遇相公，拔我於風波之中，諧我以琴瑟之好。識荊之日，便許復仇。皇天見憐，宦遊早遂。諸奸貫滿，相次就縛；而且明正典刑，瀝血設饗。蔡氏已絕之宗，復蒙披根見本，世祿復延。相公之為德於衰宗者，天高地厚，何以喻茲。妾之仇已雪而志已遂矣。失節貪生，貽玷閥閱，妾且就死，以謝蔡氏之宗於地下。兒子年已六歲，嫡母憐愛，必能成立。妾雖死之日，猶生之年。姻緣有限，不獲面別，聊寄一箋，以表衷曲。<break time="100ms" />　　大奶奶知得瑞虹死了，痛惜不已，殯殮悉從其厚，將他遺筆封固，付承舍寄往任上。朱源看了，哭倒在地，昏迷半晌方醒。自此患病，閉門者數日，府縣都來候問。朱源哭訴情繇，人人墮淚，俱誇瑞虹節孝，今古無比，不在話下。後來朱源差滿回京，歷官至三邊總制。瑞虹所生之子，名曰朱懋，少年登第，上疏表陳生母蔡瑞虹一生之苦，乞賜旌表。聖旨准奏，特建節孝坊，至今猶在。有詩讚云：<break time="100ms" />　　報仇雪恥是男兒，誰道裙釵有執持。<break time="100ms" />　　堪笑硜硜真小諒，不成一事枉嗟咨。
    </voice>
</speak>
