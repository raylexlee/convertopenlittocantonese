<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　臣聞先正有云：五刑以不孝為先，四德以無義為恥。故竇氏投崖，雲華墜井。是皆畢命於綱常，流芳於後世也。臣父錦衣衛千戶李雄，先娶臣母，生臣姊妹三人，及弟李承祖。不幸喪母之日，臣等俱在孩提。父每見憐，仍娶繼母焦氏撫養。臣父於正德十四年七月十四日征陝西反賊陣亡。天禍臣家，流移日甚。臣年十六，未獲結縭。姊妹伶仃，孑無依荷。摽梅已過，紅葉無憑。嘗有《送春詩》一絕云云，又有《別燕詩》一絕云云。是皆有感而言，情非得已。奈母氏不察臣衷，疑為外遇，逼舅焦榕，拏送錦衣衛，誣臣奸淫不孝等情。問官昧臣事理，坐臣極刑。臣女流難辨，俯首聽從。蓋不敢逆繼母之情，以重不孝之罪也。邇蒙聖恩熟審，凡事枉人冤，許諸人陳奏。欽此欽遵。故臣不禁生樂生之心，以冀超脫。臣父本武人，頗知典籍。臣雖妾婦，幸領遺教。臣繼母年二十，有弟亞奴，生方週歲。母圖親兒蔭襲，故當父方死之時，計令臣弟李承祖十歲孩兒，親往戰場，尋父遺骨，陷之死地，以圖己私。幸賴天佑父靈，抱骨以歸。前計不成，仍將臣弟毒藥身死，支解棄埋。又將臣妹李桃英賣為人婢，李月英屏去衣食，沿街抄化。今將臣誣陷前情。臣設有不才，四鄰何不糾舉？又不曾經獲某人，只憑數句之語，尋風捉影，以陷臣罪。臣之死，固當矣。十歲之弟，有何罪乎？數歲之妹，有何辜乎？臣母之過，臣不敢言。《凱風》有詩，臣當自責。臣死不足惜，恐天下後世之為繼母者，得以肆其奸妒而無忌也。伏望陛下俯察臣心，將臣所奏付諸有司。先將臣速斬，以快母氏之心。次將臣詩委勘，有無事情。推詳臣母之心，盡在不言之表。則臣之生平獲雪，而臣父之靈亦有感於地下矣。<break time="100ms" />　　這一篇章疏奏上，天子重瞳親照，憐其冤抑，倒下聖旨，著三法司嚴加鞫審。三法司官不敢怠慢，會同拘到一干人犯，連桃英也喚至當堂，逐一細問。焦氏、焦榕初時抵賴，動起刑法，方才吐露真情，與玉英所奏無異。勘得焦氏叛夫殺子，逆理亂倫，與無故殺子孫輕律不同，宜加重刑，以為繼母之戒。焦榕通同謀命，亦應抵償。玉英、月英、亞奴發落寧家。<break time="100ms" />　　又令變賣焦榕家產，贖回桃英。覆本奏聞，請旨。聖天子怒其兇惡，連亞奴俱敕即日處斬。玉英又上疏懇言：「亞奴尚在襁褓，無所知識。且係李氏一線不絕之嗣，乞賜矜宥。」天子准其所奏，詔下刑部，止將焦榕、焦氏二人綁付法場，即日雙雙受刑。亞奴終身不許襲職。另擇嫡枝次房承蔭，以繼李雄之嗣。玉英、月英、桃英俱擇士人配嫁。至今《列女傳》中載有李玉英辨冤奏本，又為讚云：<break time="100ms" />　　李氏玉英，父死家傾。《送春》《別燕》，母疑外情。置之重獄，險羅非刑。陳情一疏，冤滯始明。<break time="100ms" />後人又有詩嘆云：<break time="100ms" />　　昧心晚母曲如鉤，只為親兒起毒謀。<break time="100ms" />　　假饒血化西江水，難洗黃泉一段羞。
    </voice>
</speak>
