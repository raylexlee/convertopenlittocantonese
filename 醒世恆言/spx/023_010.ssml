<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　一日，獨居樓上，海陵與他妃同輦從樓下過。定哥望見，號呼求去，詛罵海陵。海陵佯為不聞而去。定哥益無聊賴，欲復與乞兒通，乃使比丘尼向乞兒索所遺衣服以調之。乞兒識其意，笑曰：「妃今日富貴忘我耶？」<break time="100ms" />　　定哥欲以計納乞兒於宮中，惟恐閽者察其隱，乃先令侍兒以大篋盛褻衣其中，遣人載之入宮。閽者索之，見篋中皆褻衣。閽者已悔懼。定哥使人詰責閽者，曰：「我天子妃，親體之衣，爾故玩視，何也？我且奏聞之。」閽者惶懼，甘死罪，請後不敢再視。定哥乃使尼以大篋盛乞兒載入宮中，閽者果不敢復索。<break time="100ms" />　　乞兒入宮十餘日，定哥得恣情歡謔，喜出望外。然樂不可極，不得已，使衣婦人衣，雜諸侍婢，抵暮混出。貴哥聞其事，以告海陵。海陵乃縊死定哥，搜捕乞兒及比丘尼，皆伏誅。封貴哥萃國夫人。小底藥師奴以匿定哥奸事，杖百五十，後亦賜死。<break time="100ms" />　　麗妃石哥者，定哥之妹，秘書監文之妻也。海陵與之私，欲納之宮中，乃使文庶母按都瓜主文家。海陵謂按都瓜曰：「必出爾婦，不然，我將必有所行。」按都瓜以語文。文難之，按都瓜曰：「上謂別有所行，是欲殺汝也。豈以一妻殺其身乎？愚痴諒不至此。」文不得已，乃與石哥相持，慟哭而別。是時海陵至中都，迎石哥於中都，納之。<break time="100ms" />　　一日，海陵與石哥坐便殿，召文至前，指石哥問道：「卿還思此人否？」文答道：「『侯門一入深如海，從此蕭郎是路人。』微臣豈敢再萌邪思。」海陵大喜道：「卿為人大忠厚。」乃以迪輦阿不之妻擇特懶償之，使為夫婦。及定哥縊死，遣石哥出宮。不數日，復召入，封為昭儀。正隆元年封柔妃，二年進封麗妃。<break time="100ms" />　　昭緩察八者，姓耶律氏，嘗嫁奚人蕭堂古帶。海陵聞其美，強納之，封為昭媛。以蕭堂古帶為護衛。察八見海陵嬪御甚多，每以新歡間阻舊愛，不得已，勉意承歡，而心實戀戀堂古帶也。<break time="100ms" />　　一日，使侍女以軟金鵪鶉袋子數枚，題詩一首，遺蕭堂古帶。詩云：<break time="100ms" />　　一入深宮盡日閑，思君欲見淚闌珊。<break time="100ms" />　　今生不結鴛鴦帶，也應重過望夫山。<break time="100ms" />　　堂古帶得之，懼禍及己，謁告往河間驛。無何，事覺。海陵召問之。堂古帶以實聞。海陵道：「此非汝之罪也，罪在思汝者，吾為汝結來生緣。」乃登寶昌樓，手刃察八，墮樓下死。諸后妃股慄，莫能仰視。並誅侍女之遣軟金鵪鶉袋者。<break time="100ms" />　　海陵殺諸宗室，擇其婦人之美者，皆欲納入宮中，乃諷宰相道：「朕嗣續未廣，此黨人婦女，有朕中外親，納之宮中何如？」徒單貞以告蕭裕。蕭裕道：「近殺宗室，中外異議紛紜，奈何復為此耶？」徒單貞以其語覆海陵。海陵道：「吾固知裕不肯從。」乃使貞自以己意諷蕭裕，必欲裕等請行此事。貞不獲辭，乃對裕說道：「上意已有所屬。公固止之，禍將及矣。」蕭裕道：「必不肯已，惟上擇一人納之。」徒單貞道：「必須公等白之。」<break time="100ms" />　　裕知不可止，乃具奏。遂納秉德弟糾里妻高氏、宗本子莎曾剌妻、宗固子胡里剌妻、胡失來妻。又納叔曹國王子宗敏妻阿懶於宮中。貞元元年，封為昭妃。大臣奏：「宗敏屬近尊行，不可。」乃令阿懶出宮，而封高氏為修儀，加其父高邪魯瓦輔國上將軍，母完顏氏封密國夫人。又宋王宗望女壽寧縣主什古，梁王宗弼女淨樂縣主蒲剌及習拈，宗雋女師姑兒，皆海陵從姐妹也。混同郡君莎里古真及其妹餘都，太傅宗本女也，為海陵再從姐妹；表兄張定安妻奈剌忽，麗妃妹蒲魯胡只，皆有夫，惟什古喪夫。<break time="100ms" />　　海陵無所忌恥，使高師姑、內哥、阿古等，傳達言語，皆與之私。內中莎里古真色最美而善淫。高師姑對他說道：「上之好美色，汝所知也。汝之美，主上能捨汝乎？主上於汝為再從姐妹。出閣之日，服制無矣。相遇猶路人。然汝曷不入侍於上，以博恩寵？」莎里古真笑而從之，入見海陵。海陵幸之，竭盡精力，博得古真一笑。<break time="100ms" />　　次日，以其夫撒速近侍局值宿，海陵謂撒速道：「爾妻年少，遇爾值宿，不可令宿於家，當令宿於妃位。」撒速默然不敢出一語。每召古真入，海陵必親伺候，於廊下立。久不至，則坐於高師姑膝上，以望之。高師姑道：「陛下尊為天子，嬪御滿前，何勞苦如此？」海陵笑道：「我固以天子為易得耳，此等期會乃可貴也。」莎里古真一至，則捧惜擁持無所不用其極，惟恐古真之不悅己。然古真在外頗恣淫佚，恃寵笞決其夫，其夫亦不能制。見官之尊貴，人之有才者，及美貌而饒於淫具者，必招徠之，與之交合，不以為恥。<break time="100ms" />　　海陵聞之，大怒道：「爾愛貴官，有貴如天子者乎？爾愛人才，有才兼文武似我者乎？爾愛娛樂，有豐富偉岸過我者乎？」怒甚，氣咽不能言。莎里古真恬不為意，嘻嘻的道：「我只笑爾無能耳。」海陵又大怒，遣之出宮。後復思之，屢召入焉。<break time="100ms" />　　其妹餘都，牌印鬆古剌妻也。海陵嘗私之，謂之曰：「汝貌雖不揚，而肌膚潔白可愛，勝莎里古真多矣。」餘都恚曰：「古真既有貌，陛下何不易其肌膚，作一全人？」海陵道：「我又不是閻羅天子，安能取彼易此？」餘都道：「從今以後，妾不敢復承幸御矣。」海陵慰之曰：「前言戲之耳。汝毋以我言為實，而生怨恚也。」進封壽陽縣主，出入貴妃位。
    </voice>
</speak>
