<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />《寄碧玉》云：<break time="100ms" />　　離別腸應斷，相思骨合銷。<break time="100ms" />　　愁魂若非散，憑仗一相招。<break time="100ms" />　　麗華拜求帝賜一章，帝辭以不能。麗華笑曰：「嘗聞『此處不留儂，會有留儂處。』安得言不能耶？」帝強為之，操筆立成，曰：<break time="100ms" />　　見面無多事，聞名爾許時。<break time="100ms" />　　坐來生百媚，實個好相知。<break time="100ms" />　　麗華捧詩，赧然不懌。後主問帝：「龍舟之遊，樂乎？始謂殿下致治在堯舜之上，今日仍此逸遊。大抵人生各圖快樂，向時何見罪之深耶？三十六封書，至今使人怏怏不悅。」帝忽悟其已死，叱之曰：「何今日尚呼我為殿下，復以往事相訊耶？」恍惚不見，帝兀然不自知，驚悸移時。<break time="100ms" />　　帝後御龍舟，中道，夜半，聞歌者甚悲，其辭曰：<break time="100ms" />　　我兄征遼東，餓死青山下。今我挽龍舟，又困隋堤道。<break time="100ms" />　　方今天下飢，路糧無些少。前去三千程，此身安可保。<break time="100ms" />　　寒骨枕荒沙，幽魂泣煙草。悲損門內妻，望斷吾家老。<break time="100ms" />　　安得義男兒，焚此無主屍，引其孤魂回，負其白骨歸。<break time="100ms" />　　帝聞其歌，遽遣人求其歌者，至曉不得其人。帝頗徬徨，通夕不寐。帝知世祚已去，意欲遂幸永嘉，群臣皆不願從。揚州朝百官，天下朝貢使無一人至者。有來者，在途遭兵奪其貢物。帝猶與群臣議，詔十三道起兵，誅不朝貢者。<break time="100ms" />　　帝深識玄象，常夜起觀天，乃召太史令袁充，問曰：「天象如何？」充伏地泣涕曰：「星文大惡，賊星逼帝座甚急，恐禍起旦夕！願陛下遽修德滅之。」帝不樂，乃起，入便殿，索酒自歌曰：<break time="100ms" />　　宮木陰濃燕子飛，興亡自古漫成悲。<break time="100ms" />　　他日迷樓更好景，宮中吐艷戀紅輝。<break time="100ms" />歌竟，不勝其悲。近侍奏：「無故而歌甚悲，臣皆不曉。」帝曰：「休問。他日自知也。」俯首不語，召矮民王義問曰：「汝知天下將亂乎？」義泣對曰：「臣遠方廢民，得蒙上貢，進入深宮，久承恩澤，又嘗自宮，以近陛下。天下大亂，固非今日，履霜堅冰，其漸久矣。臣料大禍，事在不救。」帝曰：「子何不早告我也？」義曰：「臣惟不言，言即死久矣。」帝乃泣下沾襟，曰：「子為我陳敗亂之理，朕貴知其故也。」<break time="100ms" />　　明日，義上書曰：<break time="100ms" />　　　　臣本出南楚卑薄之地，逢聖明出治之時，不愛此身，願從入貢。臣本侏儒，性尤蒙滯。出入左右，積有年歲。濃被聖私，皆逾素望。侍從乘輿，周旋臺閣。臣雖至鄙，酷好窮經。頗知善惡之本源，少識興亡之所以。還往民間，周知利害。深蒙顧問，方敢敷陳。自陛下嗣守元符，體臨大器，聖神獨斷，謀諫莫從。大興西苑，兩至遼東。龍舟逾萬艘，宮闕遍天下。兵甲常役百萬，士民窮乎山谷。征遼者百不存十，歿葬者十未有一。帑藏全虛，穀粟湧貴。乘輿竟往，行幸無時。兵人侍從，常守空宮。遂令四方失望，天下為墟。方今有家之村，存者可數；子弟死於兵役，老弱困於蓬蒿。兵屍如嶽，餓莩盈郊。狗彘厭人之肉，鳶魚食人之餘。臭聞千里，骨積高原。陰風無人之墟，鬼哭寒草之下。目斷平野，千里無煙。萬民剝落，不保朝昏。父遺幼子，妻號故夫。孤苦何多，飢荒尤甚。亂離方始，生死誰知。人主愛人，一何至此！陛下聖性毅然，孰敢上諫？或有鯁言，即令賜死。臣下相顧，箝結自全。龍逢復生，安敢議奏！左右近臣，阿諛順旨。迎合帝意，造作拒諫。皆出此途，乃逢富貴。陛下惡過，從何得聞？方今又敗遼師，再幸東土，社稷危於春雪，干戈遍於四方。生民已入塗炭，官吏猶未敢言。陛下自惟：若何為計？陛下欲興師，則兵吏不順；欲行幸，則將衛莫從。適當此時，何以自處？陛下雖欲發憤修德，特加愛民，聖慈雖切救時，天下不可復得。大勢已去，時不再來。巨廈之崩，一木不能支；洪河已決，掬壤不能救！臣本遠人，不知忌諱。事急至此，安敢不言。臣今不死，後必死兵。敢獻此書，延頸待盡。<break time="100ms" />　　帝省義奏，曰：「自古安有不亡之國，不死之主乎？」義曰：「陛下尚猶蔽飾己過！陛下常言：『吾當跨三皇，超五帝，下視商周，使萬世不可及。』今日之勢如何？能自復回都輦乎？」<break time="100ms" />　　帝再三加嘆。義曰：「臣昔不言，誠愛生也；今既具奏，願以死謝。天下方亂，陛下自愛。」<break time="100ms" />　　少選，左右報曰：「義自刎矣。」帝不勝悲傷，命厚葬焉。時值閣裴虔通、虎賁郎將司馬德戡、左右屯衛將軍字文化及，將謀作亂。因請放官奴，分直上下。帝可其奏，即下詔云：<break time="100ms" />　　寒暑迭用，所以成歲功也；日月代明，所以均勞逸也。故士子有遊息之談，農夫有休養之節。咨爾髦眾：服役甚勤，執勞無怠；埃垢溢於爪髮，蟣虱結於兜鍪。朕甚憫之。俾爾休番，從便嬉戲，無煩方朔滑稽之請，而從衛士遞上之文。朕於侍從之間，可謂恩矣，可依前件施行。<break time="100ms" />　　不數日，忽中夜聞外切切有聲。帝急起，衣冠御內殿。坐未久，左右伏兵俱起。司馬德戡攜白刃向帝。帝叱之曰：「吾終年重祿養汝，吾無負汝，汝何得負我！」帝常所幸朱貴兒在帝傍，謂德戡曰：「三日前，帝慮侍衛秋寒，詔宮人悉絮袍褲，帝自臨視。造數千領，兩日畢功。前日頒賜，爾等豈不知也？何敢迫脅乘輿！」乃大罵德戡。德戡斬之，血濺帝衣。
    </voice>
</speak>
