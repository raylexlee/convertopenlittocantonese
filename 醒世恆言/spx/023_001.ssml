<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十三卷<break time="100ms" />　　金海陵縱欲亡身
    </voice>
    <voice name="zh-HK-WanLungNeural">
        <break time="100ms" />
			　　昨日流鶯今日蟬，起來又是夕陽天。<break time="100ms" />　　六龍飛轡長相窘，何忍乘危自著鞭。<break time="100ms" />　　這四句詩是唐朝司空圖所作。他說流光迅速，人壽無多，何苦貪戀色慾，自促其命。看來這還是勸化平人的。平人所有者，不過一身一家，就是好色貧淫，還只心有餘而力不足。若是貴為帝王，富有四海，何令不從，何求不遂。假如商惑妲己，周愛褒姒，漢嬖飛燕，唐溺楊妃，他所寵者，止於一人，尚且小則政亂民荒，大則喪身亡國，何況漁色不休，貪淫無度，不惜廉恥，不論綱常？若是安然無恙，皇天福善禍淫之理，也不可信了。<break time="100ms" />　　如今說這金海陵，乃是大金國一朝聰明天子。只為貪淫無道，蔑禮敗倫，坐了十二年寶位，改了三個年號。初次天德三年，二次貞元也是三年，末次正隆六年。到正隆六年，大舉侵宋，被弒於瓜洲。大定帝即位，追廢為海陵王。後人將史書所載廢帝海陵之事，敷演出一段話文，以為將來之戒。正是：<break time="100ms" />　　後人請看前人樣，莫使前人笑後人。<break time="100ms" />　　話說金廢帝海陵王初名迪古，後改名亮，字元功，遼王宗斡第二子也。為人善飾詐，慓急多猜忌，殘忍任數。年十八，以宗室子為奉國將軍，赴梁王宗弼軍前任使。梁王以為行軍萬戶，遷驃騎上將軍。未幾，加龍虎衛上將軍，累遷尚書右丞，留守汴京，領行臺尚書省事。後召入為丞相。<break time="100ms" />　　初，熙宗以太祖嫡孫嗣位。海陵念其父遼王本是長子，己亦是太祖嫡孫，合當有天下之分，遂懷覬覦，專務立威，以壓伏人心，後竟弒熙宗而篡其位。心忌太宗諸子，恐為後患，欲除去之。與秘書監蕭裕密謀。裕傾險巧詐，因搆致太傅宗本、秉德等反狀。海陵殺宗本，遣使殺秉德、宗懿及太宗子孫七十餘人，秦王宗翰子孫三十餘人。宗本已死，裕乃取宗本門客蕭玉，教以具款反狀，令作主名上變，遍詔天下。天下冤之。蕭裕以誅宗本功，為尚書右丞，累遷至平章政事，專恣威福，遂以謀逆賜死。此是後話。<break time="100ms" />　　且說海陵初為丞相，假意儉約，妾媵不過三數人。及踐大位，侈心頓萌，淫志蠱惑。自徒單皇后而下有大氏、蕭氏、耶律氏，俱以美色被寵。凡平日曾與淫者，悉召入內宮，列之妃位。又廣求美色，不論同姓、異姓，名分尊卑，及有夫無夫，但心中所好，百計求淫。多有封為妃嬪者。諸妃名號，共有十二位，昭儀至充媛九位，婕妤、美人、才人三位，殿直最下，其他不可舉數。大營宮殿，以處妃嬪。土木之費，至二千萬。牽一車之力，至五百人。宮殿之飾，遍傅黃金，而後絢以五采。金屑飛空如落雪，一殿之費，以億萬計。成而復毀，務極華麗。這俱不必題起。<break time="100ms" />　　且說昭妃阿里虎，姓蒲察氏，駙馬都尉沒里野女也。生而妖嬈嬌媚，嗜酒跌宕。阿里虎嫁於宗室子阿虎迭，生女重節七歲。阿虎迭伏誅，阿里虎不待閉喪，攜重節再蘸宗室南家。南家故善淫，阿里虎又以父所驗方，修合春藥，與南家晝夜宣淫。重節熟睹其醜態，阿里虎恬不諱也。久之，南家髓竭而死。南家父突葛速為南京元帥都監，知阿里虎淫蕩醜惡，莫能禁止，因南家死，遂攜阿里虎往南京，幽閉一室中，不令與人接見。<break time="100ms" />　　阿里虎向聞海陵善嬲戲，好美色，恨天各一方，不得與之接歡，至是沉鬱煩懣，無以自解。且知海陵亦在南京，乃自圖其貌，題詩於上。詩曰：<break time="100ms" />　　阿里虎，阿里虎，夷光、毛嬙非其伍。一旦夫死來南京，突葛爬灰真吃苦。有人救我出牢籠，脫卻從前從後苦。<break time="100ms" />　　題畢，封緘固密，拔頭上金簪一枝，銀十兩，賄囑監守閽人，送於海陵。<break time="100ms" />　　海陵稔聞阿里虎之美，未之深信。一見此圖，不覺手舞足蹈，羨慕不止。於是托人達突葛速，欲取之。突葛速不從。海陵故意揚言，突葛速有新臺之行，欲突葛速避嫌而出之。突葛速知海陵之意，只不放出。及篡位三日，詔遣阿里虎歸父母家，以禮納之宮中。阿里虎益嗜酒喜淫，海陵恨相見之晚。數月後，特封賢妃，再封昭妃。<break time="100ms" />　　一日，阿虎迭女重節來朝。重節為海陵再從兄之女，阿里虎其生母也。留宿宮中。海陵猝至，見重節年將及笄，姿色顧眄，迥異諸女，不覺情動，思有以中之，而虞阿里虎之沮己。乃高張燈燭，令室中輝煌如晝。自傅淫藥，與阿里虎及諸侍嬪裸逐而淫，以動重節。重節聞其嬉笑聲，潛起以聽，鑽穴隙窺之，神痴心醉，幾欲破戶趨前，羞縮自止。<break time="100ms" />　　海陵嬲謔至四鼓方止。諸嬪咸滅燭就寢，寂然無聲。獨重節咬指撫心，倏起倏臥，席不得暖，只得和衣擁被，長嘆歪眠。忽聞阿里虎床復有聲，欲再起窺之，頭岑岑不止，倚枕聽之，又聞有擊戶聲。重節不應。擊聲甚急。重節問：「為誰？」海陵捏作侍嬪取燈聲，以促其開。重節強起，拔去門栓。海陵突入，摟抱接脣。重節欲脫身逃去，海陵力挽就榻中，盤桓一夜，謔浪千般。置阿里虎於不理者將及旬矣。<break time="100ms" />　　阿里虎欲火高燒，情煙陡發，終日焦思，竟忘重節之未出宮也。命諸侍嬪偵察海陵之所之。一侍嬪曰：「帝得新人，撇卻舊人矣。」阿里虎驚問道：「新人為誰？幾時取入宮中？」侍嬪答道：「帝幸阿虎重節於昭華宮，娘娘因何不知？」阿里虎面皮紫漲，怒發如火，捶胸跌腳，詬詈重節。侍嬪道：「娘娘與之爭鋒，恐惹笑恥。且帝性躁急，禍且不測。」
    </voice>
</speak>
