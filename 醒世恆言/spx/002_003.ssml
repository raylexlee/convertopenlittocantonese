<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　原來許晏、許普，自從蒙哥哥教誨，知書達禮，全以孝弟為重，見哥哥如此分析，以為理之當然，絕無幾微不平的意思。許武分撥已定，眾人皆散。許武居中住了正房，其左右小房，許晏、許普各住一邊。每日率領家奴下田耕種，暇則讀書，時時將疑義叩問哥哥，以此為常。妯娌之間，也與他兄弟三人一般和順。從此里中父老，人人薄許武之所為，都可憐他兩個兄弟，私下議論道路：「許武是個假孝廉，許晏、許普才是個真孝廉。他思念父母面上，一體同氣，聽其教誨，唯唯諾諾，並不違拗，豈不是孝？他又重義輕財，任分多少，全不爭論，豈不是廉？」起初里中傳個好名，叫做「孝弟許武」，如今抹落了武字，改做「孝弟許家」，把許晏、許普弄出一個大名來。那漢朝清議極重，又傳出幾句口號，道是：<break time="100ms" />　　假孝廉，做官員；真孝廉，出口錢。假孝廉，據高軒；真孝廉，守茅檐。假孝廉，富田園；真孝廉，執鋤鐮。真為玉，假為瓦，瓦登廈，玉拋野。不宜真，只宜假。<break time="100ms" />　　那時明帝即位，下詔求賢，令有司訪問篤行有學之士，登門禮聘，傳驛至京。詔書到會稽郡，郡守分諭各縣。縣令平昔已知許晏、許普讓產不爭之事，又值父老公舉他真學真廉，行過其兄，就把二人申報本郡。郡守和州牧，皆素聞其名，一同舉薦。縣令親到其門，下車投謁，手奉玄纁束帛，備陳天子求賢之意。許晏、許普謙讓不已。許武道：「幼學壯行，君子本分之事，吾弟不可固辭。」二人只得應詔，別了哥嫂，乘傳到於長安，朝見天子。<break time="100ms" />　　拜舞已畢，天子金口玉言，問道：「卿是許武之弟乎？」晏、普叩頭應詔。天子又道：「聞卿家有孝弟之名。卿之廉讓，有過於兄，朕心嘉悅。」晏、普叩頭道：「聖運龍興，闢門訪落，此乃帝王盛典。郡縣不以臣晏、臣普為不肖，有溷聖聰。臣幼失怙恃，承兄武教訓，兢兢自守，耕耘誦讀之外，別無他長。弟等何能及兄武之萬一。」天子聞對，嘉其謙德，即日俱拜為內史。不五年間，皆至九卿之位。居官雖不如乃兄赫赫之名，然滿朝稱為廉讓。<break time="100ms" />　　忽一日，許武致家書於二弟。二弟拆開看之，書曰：<break time="100ms" />　　匹夫而膺辟召，仕宦而至九卿，此亦人生之極榮也。二疏有言：『知足不辱，知止不殆。』既無出類拔萃之才，宜急流勇退，以避賢路。<break time="100ms" />晏、普得書，即日同上疏辭官。天子不許。疏三上，天子問宰相宋均道：「許晏、許普壯入仕，備位九卿。朕待之不薄，而屢屢求退，何也？」宋均奏道：「晏、普兄弟三人，天性孝友。今許武久居林下，而晏、普並駕天衢，其心或有未安。」天子道：「朕並召許武，使兄弟三人同朝輔政何如？」宋均道：「臣察晏、普之意，出於至誠。陛下不若姑從所請，以遂其高。異日更下詔徵之。或仿先朝故事，就近與一大郡，以展其未盡之才，因使便道歸省，則陛下好賢之誠，與晏、普友愛之義，兩得之矣。」天子准奏，即拜許晏為丹陽郡太守、許普為吳郡太守，各賜黃金二十斤，寬假三月，以盡兄弟之情。許晏、許普謝恩辭朝，公卿俱出郭，到十里長亭，相餞而別。<break time="100ms" />　　晏、普二人，星夜回到陽羨，拜見了哥哥，將朝廷所賜黃金，盡數獻出。許武道：「這是聖上恩賜，吾何敢當！」教二弟各自收去。<break time="100ms" />　　次日，許武備下三牲祭禮，率領二弟到父母墳塋，拜奠了畢，隨即設宴遍召里中父老。許氏三兄弟，都做了大官，雖然他不以富貴驕人，自然聲勢赫奕。聞他呼喚，尚不敢不來，況且加個請字。那時眾父老來得愈加整齊。許武手捧酒卮，親自勸酒。眾人都道：「長文公與二哥三哥接風之酒，老漢輩安敢僭先！」比時風俗淳厚，鄉黨序齒，許武出仕已久，還叫一句「長文公」。那兩個兄弟，又下一輩了，雖是九卿之貴，鄉尊故舊，依舊稱「哥」。許武道：「下官此席，專屈諸鄉親下降，有句肺腑之言奉告。必須滿飲三杯，方敢奉聞。」眾人被勸，只得吃了。許武教兩個兄弟次第把盞，各敬一杯。眾人飲罷，齊聲道：「老漢輩承賢昆玉厚愛，借花獻佛，也要奉敬。」許武等三人，亦各飲訖。眾人道：「適才長文公所諭金玉之言，老漢輩拱聽已久，願得示下。」許武疊兩個指頭，說將出來。言無數句，使聽者毛骨聳然。正是：<break time="100ms" />　　斥鷃不知大鵬，河伯不知海若。<break time="100ms" />　　聖賢一段苦心，庸夫豈能測度。<break time="100ms" />　　許武當時未曾開談，先流下淚來。嚇得眾人驚惶無措。兩個兄弟慌忙跪下，問道：「哥哥何故悲傷？」許武道：「我的心事，藏之數年，今日不得不言。」指著晏、普道：「只因為你兩個名譽未成，使我作違心之事，冒不韙之名，有玷於祖宗，貽笑於鄉里，所以流淚。」遂取出一卷冊籍，把與眾人觀看。原來是田地屋宅及歷年收斂米粟布帛之數。眾人還未曉其意。許武又道：「我當初教育兩個兄弟，原要他立身行道，揚名顯親。不想我虛名早著，遂先顯達。二弟在家，躬耕力學，不得州郡徵辟。我欲效古人祁大夫內舉不避親，誠恐不知二弟之學行者，說他因兄而得官，誤了終身名節。我故倡為析居之議，將大宅良田、強奴巧婢，悉據為己有。度吾弟素敦愛敬，決不爭競。吾暫冒貪饕之跡，吾弟方有廉讓之名。果蒙鄉里公評，榮膺徵聘。今位列公卿，官常無玷，吾志已遂矣。這些田房奴婢，都是公共之物，吾豈可一人獨享！這幾年以來，所收米穀布帛，分毫不敢妄用，盡數開載在那冊籍上。今日交付二弟，表為兄的向來心跡，也教眾鄉尊得知。」
    </voice>
</speak>
