<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　那宮中妃嬪，就是官庶婦人，曾蒙幸者，海陵也列在宮人數內。雖有丈夫的，皆分番出入，聽其淫亂。海陵還不足意，欲把這些婦人隨意幸之。限於更番不便，乃盡遣其丈夫往上京去了，恰把這些婦人都留在宮中。每當行幸，即令撤蔽去圍帳，教坊司近前奏樂，幸已方止。再幸再奏。一幸必及數婦，徒以盡己之興，而諸婦皆不暢所欲，人人嗟怨。<break time="100ms" />　　嘗與妃嬪同坐，必自擲一物於地，使近侍環視之，他視者殺。<break time="100ms" />　　又誡宮中給使男子，於妃嬪位舉首者，剜其目；出入不得獨行，便旋須四人偕往；所司執刀監護，不由路者斬之；日入後，下階砌行者死，告者賞錢百萬；男女倉猝互相觸，先聲言者賞三品官，後言者死。齊言者皆釋之。<break time="100ms" />　　有梁珫者，本大宋家奴，隨元妃入宮，以閹豎事海陵。珫性便佞，善迎合人意。海陵特見寵信，言無不從。珫嘗搆求海上仙方，遠覓興陽異物，修合媚藥，以奉海陵。海陵試之，頗有效驗，益肆淫蠱。中外嬪御婦女殆將萬人，猶恨不得絕色，以逞心意。<break time="100ms" />　　珫乃極言：「宋劉貴妃絕色傾國。」海陵道：「汝試言其容止。」珫道：「鬢髮膩理，姿質纖穠。體欺皓雪之容光，臉奪英華之濯艷。顧影徘徊，光彩溢目。承迎盻睞，舉止絕倫。智算過人，歌舞出眾。」海陵聞言大喜，自此決南征之意。<break time="100ms" />　　將行，命縣君高師姑預貯紫綃帳、畫石床、鷓鴣枕、卻塵褥、神絲繡被、瑟瑟幕、紋布巾。帳輕疏而薄，視之如無所礙。雖屬隆冬，而風不能入，盛暑則清涼自至。其色隱隱焉，忽不知其帳也，乃鮫綃之類。床文如錦繡，石體甚輕，郅支國所獻。枕以七寶合為鷓鴣。褥色殷鮮，光軟無比，云是卻塵獸毛所為，出自句驪國。被繡三千鴛鴦，仍間以奇花異葉，上綴靈粟之珠，如果粒，五色輝煥。其幕色如瑟瑟，闊三丈，長百尺，輕明虛薄，無以為比，向空張之，則疏朗之紋，如碧絲之貫其珠，雖大雨暴降，不能濕漏，云以蛟人瑞香膏所傅故也。紋布巾，即手巾也，潔白如雪光，軟如綿，拭水不濡，用之彌年，不生垢膩，乃得自鬼谷國者。俟得劉貴妃時用之。<break time="100ms" />　　更帶九玉釵、蠲忿犀、如意玉、龍綃衣、龍髯紫拂。釵刻九鸞，皆九色，其上有字白玉兒，工巧妙麗，殆非人製。犀圓如彈丸，帶之令人蠲忿怒。玉類桃實，上有七孔，云是通明之象。衣重無一二兩，傅之不盈一握。拂色紫如爛椹，可長三尺，削水晶為柄，刻紅玉為環紐，或風雨晦暝，臨流沾灑，則光彩動搖，奮然如怒。置於堂中，則日無蠅蟲，夜無蚊蚋。拂之為聲，則雞犬無不驚逸；垂之池潭，則鱗介之屬，悉俯伏而至。引水於空中，則成瀑布；燒燕肉熏之，則㶿㶿焉若生雲霧。云得於洞庭湖中者。俟得劉貴妃則以賜之。海陵件件色色，都打點端正。不想探事人來，報說：「劉貴妃已辭世矣。」海陵好不痛惜。忙傳下號令，說滅卻宋時，把他死屍也擡來瞧一瞧，完了心中一念。這才是：<break time="100ms" />　　生前不結鴛鴦帶，死後空勞李少君。<break time="100ms" />　　世宗時為濟南尹，夫人烏林答氏，玉質凝膚，體輕氣馥，綽約窈窕，轉動照人。海陵聞其美，思有以通之。而烏林答氏端方嚴愨，無隙可乘。<break time="100ms" />　　一日，傳旨召之。世宗忿忿，抗旨不使之去。烏林答氏泣對世宗道：「妾之身，王之身也。一醮不再，妾之志也，寧肯為上所辱。第妾不應召，則無君；王不承旨，則不臣。上坐是以殺王，王更何辭以免？我行當自勉，不以累王也。」世宗涕泣，不忍分離。烏林答氏毅然就道。一路上淒其沮鬱，無以為情。行至良鄉地方，乃將周身衣服縫紉固密，題詩一首於衣裾上，遂自殺。詩云：<break time="100ms" />　　世態翻如掌，君心狠似狼。<break time="100ms" />　　兇狂圖快樂，淫逆滅綱常。<break time="100ms" />　　我死身無辱，夫存姓亦香。<break time="100ms" />　　敢勞傳旨客，持血報君王。<break time="100ms" />　　烏林答氏既死，使者以訃聞。海陵偽為哀傷，命歸其櫬於世宗。世宗發櫬視之，面色如生，血凝喉吻，撫屍痛悼，以禮葬焉。後世宗在位二十九年，不復立后者，以烏林答氏之死節也。此是後話。<break time="100ms" />　　卻說海陵大舉南侵，造戰船於江上，毀民廬舍以為材，煮死人膏以為油，費財用如泥沙，視人命如草菅。既發兵南下，群臣因萬民之嗟怨，立曹國公烏祿為帝，即位遼陽，改名雍，改元大定，遙降海陵為王。海陵聞之，嘆道：「朕本欲削平江南，然後改元大定。今日之事，豈非天乎？」因出素所書「一著戎衣，天下大定，改元」事以示群臣。遂召諸將，謀帥師北還。<break time="100ms" />　　至瓜洲，浙西路都統制耶律元宜等謀弒之，箭入帳中。海陵以為宋兵追至。及視箭，曰：「此我兵也。」欲取弓還射，忽又中一箭，仆地。延安少尹納合幹魯補先刃之，手足猶動，遂縊殺之。妃嬪等數十人皆遇害。<break time="100ms" />　　後世宗數海陵過惡，不當有王封土，不當在諸王塋域。乃降廢為海陵侯，復降為庶人。改葬於西南四十里。後人有詞嘆云：<break time="100ms" />　　世上誰人不愛色？惟有海陵無止極。<break time="100ms" />　　未曾立馬向吳山，大定改元空嘆息。<break time="100ms" />　　空嘆息，空嘆息，國破家亡回不得。<break time="100ms" />　　孤身客死倩人憐，萬古傳名為逆賊。
    </voice>
</speak>
