<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　蒼龍闕下長相憶，白鶴山頭更不回。<break time="100ms" />　　原來昔日唐明皇聞得徐佐卿是個有道之士，用安車蒲輪，徵聘入朝。佐卿不願為官，欽賜馳驛還山，滿朝公卿大夫，賦詩相贈，皆不如獨孤及這首，以此觀中相傳，珍重不啻拱璧。<break time="100ms" />　　遐叔看了父親遺跡，不覺潸然淚下。道士道：「君子見了這詩，為何掉淚？」遐叔道：「實不相瞞，因見了先人之筆，故此傷感。」道士聞知遐叔即是獨孤及之子，朝夕供待，分外加敬。<break time="100ms" />　　光陰迅速，不覺過了半年，那時韋皋降服雲南諸蠻，重回帥府。遐叔連忙備禮求見，一者稱賀他得勝而回，二者訴說自己窮愁，遠來於謁的意思。正是：<break time="100ms" />　　故人長望貴人厚，幾個貴人憐故人。<break time="100ms" />　　那韋皋一見遐叔，盛相款宴。正要多留幾日，少盡關懷，豈知吐蕃贊普，時常侵蜀，專恃雲南諸蠻為之向導。近聞得韋皋收服雲南，失其羽翼，遂起雄兵三十餘萬，殺過界來，要與韋皋親決勝負。這是烽火緊切的事，一面寫表申奏朝廷，一面興師點將，前去抵敵。遐叔嘆道：「我在此守了半年，才得相見，忽又有此邊報，豈不是命。」便向節度府中告辭。韋皋道：「吐蕃入寇，滿地干戈，豈還有路歸得。我已吩咐道士好生管待。且等殺退番兵，道途寧靜，然後慢慢的與仁兄餞行便了。」遐叔無奈，只得依允，照舊住在碧落觀中。不在話下。<break time="100ms" />　　且說韋皋統領大兵，離了成都，直至葭萌關外，早與吐蕃人馬相遇。先差通使與他打話道：「我朝自與你國和親之後，出嫁公主做你國贊婆，永不許興兵相犯。如今何故背盟，屢屢擾我蜀地？」那贊普答道：「雲南諸夷，元是臣伏我國的，你怎麼輒敢加兵，侵占疆界？好好的還我雲南，我便收兵回去；半聲不肯，教你西川也是難保。」韋皋道：「聖朝無外，普天下那一處不屬我大唐的？要戰便戰，雲南斷還不成。」原來吐蕃沒有雲南夷人向導，終是路徑不熟。卻被韋皋預在深林窮谷之間，偏插旗幟，假做伏兵；又教步軍舞著藤牌，伏地而進，用大刀砍其馬腳。一聲炮響，鼓角齊鳴，衝殺過去。那吐蕃一時無措，大敗虧輸，被韋皋追逐出境，直到贊普新築的王城，叫做末波城，盡皆打破。殺得吐蕃屍橫遍野，血染成河。端的這場廝殺，可也功勞不小。韋皋見吐蕃遠遁，即便下令班師，一面差牌將齎撐書飛奏朝廷。一路上：喜孜孜鞭敲金鐙響，笑吟吟齊唱凱歌聲。<break time="100ms" />　　話分兩頭。卻說獨孤遐叔久住碧落觀中，十分鬱鬱，信步遊覽，消遣客懷。偶到一個去處，叫做升仙橋，乃是漢朝司馬相如在臨邛縣竊了卓文君回到成都。只因家事消條，受人侮慢，題下兩行大字在這橋柱上，說道：「大丈夫不乘駟馬高車，不過此橋。」後來做了中郎，奉詔開通雲南道徑，持節而歸，果遂其志。遐叔在那橋上，徘徊東望，嘆道：「小生不愧司馬之才，娘子盡有文君之貌。只是怎能勾得這駟馬高車的日子？」下了橋，正待取路回觀。此時恰是暮春天氣，只聽得林中子規一聲聲叫道：「不如歸去。」遐叔聽了這個鳥聲，愈加愁悶，又嘆道：「我當初與娘子臨別，本以一年半載為期，豈知擔擱到今，不能歸去。天哪！我不敢望韋皋的厚贈，只願他早早退了蕃兵，送我歸家，卻也免得娘子在家朝夕懸望。」<break time="100ms" />　　不覺春去夏來，又過一年有餘，才等候得韋皋振旅而還。<break time="100ms" />　　那時捷書已到朝中，德宗天子知得韋皋戰退吐蕃，成了大功，龍顏大喜，御筆加授兵部尚書太子太保，仍領西川節度使。回府之日，合屬大小文武，那一個不奉牛酒拜賀。直待軍門稍暇，遐叔也到府中稱慶。自念客途無以為禮，做得《蜀道易》一篇。你道為何叫做《蜀道易》？當時唐明皇天寶末年，安祿山反亂，卻是鄭國公嚴武做西川節度。有個拾遺杜甫，避難來到西川，又有丞相房綰也貶做節度府屬官。只因嚴武性子頗多猜狠，所以翰林供奉李白，做《蜀道難》詞。<break time="100ms" />　　其尾特云：「錦城雖云樂，不如早歸家。」乃是替房、杜兩公憂危的意思。遐叔故將這「難」字改作「易」字，翻成樂府。一者稱頌韋皋功德，遠過嚴武；二者見得自己僑寓錦城，得其所主，不比房、杜兩公。以此暗暗的打動他。詞云：<break time="100ms" />　　吁嗟蜀道，古以為難。蠶叢開國，山川鬱盤。秦置金牛，道路始刊。天梯石棧，勾接危巒。仰薄青霄，俯掛飛湍。猿猴之捷，尚莫能干。使人對此，寧不悲嘆。自我韋公，建節當關。蕩平西寇，降服南蠻。風煙寧息，民物殷繁。四方商賈，爭出其間。匪無跋涉，豈乏躋攀；若在衽席，既坦而安。蹲鴟療飢，筒布禦寒。是稱天府，為利多端。寄言客子，可以開顏。錦城甚樂，何必思還。<break time="100ms" />　　韋皋看見《蜀道易》這一篇，不勝嘆服，便對遐叔說：「往時李白所作《蜀道難》詞，太子賓客賀知章稱他是天上謫下來的仙人，今觀仁兄高才，何讓李白。老夫幕府正缺書記一員，意欲申奏取旨，借重仁兄為禮部員外，權充西川節度府記室參軍，庶得朝夕領教。不識仁兄肯曲從否？」遐叔答道：「我朝最重科目。凡士子不繇及第出身，便做到九棘三槐，終久被人欺侮。小生雖則三番落第，壯氣未衰，怎忍把先世科名，一朝自廢？如今叨寓貴鎮，已過歲餘，寒荊白氏在家，久無音信。朝夕縈掛，不能去懷。巴得旌旄回府，正要告辭。伏乞俯鑒微情，勿嫌方命。」韋皋謝道：「既是仁兄不允，老夫亦不敢相強。只是目下歲暮，冰雪載途，不好行走。不若少待開春，治裝送別，未為晚也。」遐叔一來見韋皋意思殷勤，二來想起天氣果然寒冷，路上難行，又只得住下。
    </voice>
</speak>
