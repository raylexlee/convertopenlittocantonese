<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十卷<break time="100ms" />　　馬當神風送滕王閣
    </voice>
    <voice name="zh-HK-WanLungNeural">
        <break time="100ms" />
			　　山藏異寶山含秀，沙有黃金沙放光。<break time="100ms" />　　好事若藏人肺腑，言談語話不尋常。<break time="100ms" />　　這四句詩單說著自古至今，有那一等懷才抱德，韜光晦跡的文人秀才，就比那奇珍異寶，良金美玉，藏於土泥之中，一旦出世，遇良工巧匠，切磋琢磨，方始成器，故秀才二字不可亂稱。秀者江山之秀，才者天下之才。但凡人胸中有秀氣，腹內有才識，出言吐語，自不一般，所以謂之不尋常。話說的，兀的說這才學則甚！因在下今日，要說一樁「風送滕王閣」的故事。那故事出在大唐高宗朝間，有一秀士姓王名勃，字子安，祖貫晉州龍門人氏，幼有大才，通貫九經，詩書滿腹。時年一十三歲，常隨母舅遊於江湖。一日從金陵欲往九江，路經馬當山下，此乃九江第一險處。怎見得？有陸魯望《馬當山銘》為證：<break time="100ms" />　　山之險莫過於太行，水之險莫過於呂梁，合二險而為一，吾又聞乎馬當。<break time="100ms" />　　王勃舟至馬當，忽然風濤亂滾，碧波際天，雲陰罩野，水響翻空。那船將次傾覆，滿船的人盡皆恐懼，虔誠禱告江神，許願保護。惟有王勃端坐船上，毫無懼色，朗朗讀書。舟人怪異，問道：「滿船之人，死在須臾，今郎君全無懼色，卻是為何？」王勃笑道：「我命在天，豈在龍神！」舟人大驚道：「郎君勿出此言！」王勃道：「我當救此數人之命。」道罷，遂取紙筆，吟詩一首，擲於水中。須臾雲收霧散，風浪俱息。其詩曰：<break time="100ms" />　　唐聖非狂楚，江淵異汨羅。<break time="100ms" />　　平生仗忠節，今日任風波。<break time="100ms" />　　此時滿船人相賀道：「郎君奇才，能動江神，乃得獲安，不然，諸人皆不免水厄。」王勃道：「生死在天，有何可避！」<break time="100ms" />　　眾人深服其言。少頃，船皆泊岸，舟人視時，即馬當山也，舟人皆登岸。王勃上岸，獨自閑遊。正行之間，只見當道路邊，青松影裡，綠檜陰中，見一古廟。王勃向前看時，上面有朱紅漆牌金篆書字，寫著：敕賜中源水府行宮。王勃一見，就身邊取筆，吟詩一首於壁上。詩曰：<break time="100ms" />　　馬當山下泊孤舟，岸側蘆花簇翠流。<break time="100ms" />　　忽睹朱門斜半掩，層層瑞氣鎖清幽。<break time="100ms" />　　詩罷，走入廟中，四下看視，真個好座廟宇。怎見得？有詩為證：<break time="100ms" />　　碧瓦連雲起，朱門映日開。<break time="100ms" />　　一團金作棟，千片玉為街。<break time="100ms" />　　帝子親書額，名人手篆碑。<break time="100ms" />　　庇民兼護國，風雨應時來。<break time="100ms" />　　王勃行至神前，焚香祝告已畢，又賞玩江景多時。正欲歸舟，忽於江水之際，見一老叟坐於塊石之上，碧眼長眉，鬚鬢皤然，顏如瑩玉，神清氣爽，貌若神仙。王勃見面異之，乃整衣向前，與老人作揖。老叟道：「子非王勃乎？」王勃大驚道：「某與老叟素不相識，亦非親舊，何以知勃名姓？」老叟道：「我知之久矣！」王勃知老叟不是凡人，隨拱手立於塊石之側。老叟命勃同坐，王勃不敢，再三相讓方坐。老叟道：「吾早來聞爾於船內作詩，義理可觀。子有如此清才，何不進取，身達青霄之上；而困於家食，受此旅況之淒涼乎？」王勃答道：「家寒窘迫，缺乏盤費，不能特達，以此流落窮途，有失青雲之望。」<break time="100ms" />　　老叟道：「來日重陽佳節，洪都閻府君欲作《滕王閣記》。子有絕世之才，何不竟往獻賦，可獲資財數千，且能垂名後世。」王勃道：「此到洪都，有幾多路程？」老叟道：「水路共七百餘里。」王勃道：「今已晚矣！止有一夕，焉能得達？」老叟道：「子但登舟，我當助清風一帆，使子明日早達洪都。」王勃再拜道：「敢問老丈，仙耶神耶？」老叟道：「吾即中源水君，適來山上之廟，便是我的香火。」王勃大驚，又拜道：「勃乃三尺童稚，一介寒儒，肉眼凡夫，冒瀆尊神，請勿見罪！」老叟道：「是何言也！但到洪都，若得潤筆之金，可以分惠。」王勃道：「果有所贈，豈敢自私？」老叟笑道：「吾戲言耳！」須叟有一舟至，老叟令王勃乘之。勃乃再拜，辭別老叟上船。方才解纜張帆，但見祥風縹緲，瑞氣盤旋，紅光罩岸，紫霧籠堤。王勃駭然回視江岸，老叟不知所在，已失故地矣。只見：風聲颯颯，浪勢淙淙。帆開若翅展，舟去似星飛。回頭已失千山，眨眼如趨百里。晨雞未唱，須臾忽過鄱陽；漏鼓猶傳，彷彿已臨江右。這叫做：<break time="100ms" />　　運去雷轟薦福碑，時來風送滕王閣。<break time="100ms" />　　頃刻天明，船頭一望，果然已到洪都。王勃心下且驚且喜，吩咐舟人：「只於此相等。」攬衣登岸，徐步入城。看那洪都果然好景。有詩為證：<break time="100ms" />　　洪都風景最繁華，彷彿參差十萬家。<break time="100ms" />　　水綠山藍花似錦，連城帶閣鎖煙霞。<break time="100ms" />　　是日正是九月九日，王勃直詣帥府，正見本府閻都督果然開宴，遍請江左名儒，士夫秀士，俱會堂上。太守開筵命坐，酒果排列，佳肴滿席，請各處來到名儒，分尊卑而坐。當日所坐之人，與閻公對席者，乃新除澧州牧學士宇文鈞，其間亦有赴任官，亦有進士劉祥道、張禹錫等。其他文詞超絕，抱玉懷珠者百餘人，皆是當世名儒。王勃年幼，坐於座末。<break time="100ms" />　　少頃，閻公起身，對諸儒道：「帝子舊閣，乃洪都絕景。是以相屈諸公至此，欲求大才，作此《滕王閣記》，刻石為碑，以記後來，留萬世佳名，使不失其勝跡。願諸名士勿辭為幸！」
    </voice>
</speak>
