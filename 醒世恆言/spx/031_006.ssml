<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　閒話休敘。過了十來日，公事了畢，差官催促員外起身。<break time="100ms" />　　張員外與院君商量，要帶那男女送還鄭節使。又想女兒不便同行，只得留在家中，單帶那鄭武上路。隨身行李，童僕四人，和差官共是七個馬，一同出了汴京，望劍門一路進發。不一日，到了節度使衙門。差官先入稟復，鄭信忙教請進私衙，以家人之禮相見。員外率領鄭武拜認父親，敘及白鬚公公領來相托，獻上盔甲、腰刀信物，並說及兩翻奇夢。鄭信念起日霞仙子情分，淒然傷感。屈指算之，恰好一十二年，男女皆一十二歲。仙子臨行所言，分毫不爽。其時大排筵會，管待張員外，禮為上賓。就席間將女兒彩娘許配員外之子張文，親家相稱。此謂以德報德也。<break time="100ms" />　　卻說鄭信思念日霞仙子不已，於錦江之傍，建造日霞行宮，極其壯麗。歲時親往行香。<break time="100ms" />　　再說張員外住了三月有餘，思想家鄉，鄭信不敢強留，安排車馬，送出十里長亭之外。贈遺之厚，自不必說，又將黃金百兩，托員外施捨岳廟修造炳靈公大殿。後來因金兀朮入寇，天子四下徵兵，鄭信帶領兒子鄭武勤王，累收金兵，到汴京復與張俊卿相會，方才認得女婿張文及女兒彩娘。鄭信壽至五十餘，白日看見日霞仙子車駕來迎，無疾而逝。其子鄭武以父蔭累官至宣撫使。<break time="100ms" />　　其後金兵入寇不已，各郡縣俱仿神臂弓之制，多能殺賊。<break time="100ms" />　　到徽、欽北狩，康王渡江，為金兵所追，忽見空中有金甲神人，率領神兵，以神臂弓射賊，賊兵始退。康王見旗幟上有「鄭」字，以問從駕之臣。有人奏言：「前兩川節度使鄭信，曾獻克敵神臂弓，此必其神來護駕耳。」康王既即位，敕封明靈昭惠王，立廟於江上，至今古跡猶存。詩曰：<break time="100ms" />　　鄭信當年未遇時，俊卿夢裡已先知。<break time="100ms" />　　運來自有因緣到，到手休嫌早共遲。
    </voice>
</speak>
