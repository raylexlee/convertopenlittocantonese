<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四卷<break time="100ms" />　　灌園叟晚逢仙女
    </voice>
    <voice name="zh-HK-WanLungNeural">
        <break time="100ms" />
			　　連宵風雨閉柴門，落盡深紅只柳存。<break time="100ms" />　　欲掃蒼苔且停帚，階前點點是花痕。<break time="100ms" />　　這首詩為惜花而作。昔唐時有一處士姓崔名玄微，平昔好道不娶妻室，隱於洛東。所居庭院寬敞，遍植花卉竹木。構一室在萬花之中，獨處於內。童僕都居花外，無故不得輒入。如此三十餘年，足跡不出園門。時值春日，院中花木盛開，玄微日夕倘佯其間。一夜，風清月朗，不忍捨花而睡，乘著月色，獨步花叢中。忽見月影下，一青衣冉冉而來。玄微驚訝道：「這時節哪得有女子到此行動？」心下雖然怪異，又說道：「且看他到何處去？」那青衣不往東，不往西，逕至玄微面前，深深道個萬福。玄微還了禮，問道：「女郎是誰家宅眷？因何深夜至此？」那青衣啟一點朱脣，露兩行碎玉道：「兒家與處相近。今與女伴過上東門，訪表姨，欲借處士院中暫憩，不知可否？」玄微見來得奇異，欣然許之。青衣稱謝，原從舊轉去。<break time="100ms" />　　不一時。引一隊女子，分花約柳而來，與玄微一一相見。玄微就月下仔細看時，一個個姿容媚麗，體態輕盈，或濃或淡，妝束不一，隨從女郎，盡皆妖艷。正不知從裡來的。相見畢，玄微邀進室中，分賓主坐人。開言道：「請問諸位女娘姓氏。今訪何姻戚，乃得光降敝園？」一衣綠裳者答道：「妾乃楊氏。」指一穿白的道：「此位李氏。」又指一衣絳服的道：「此位陶氏。」遂逐一指示。最後到一緋衣小女，乃道：「此位姓石，名阿措。我等雖則異姓，俱是同行姊妹。因封家十八姨數日云欲來相看，不見其至。今夕月色甚佳，故與姊妹們同往候之。二來素蒙處士愛重，妾等順便相謝。」<break time="100ms" />　　玄微方待酬答，青衣報道：「封家姨至。」眾皆驚喜出迎。玄微閃過半邊觀看。眾女子相見畢，說道：「正要來看十八姨；為主人留坐，不意姨至，足見同心。」各向前致禮。十八姨道：「屢欲來看卿等，俱為使命所阻，今乘間至此。」眾女道：「如此良夜，請姨寬坐，當以一尊為壽。」遂授旨青衣去取。十八姨問道：「此地可坐否？」楊氏道：「主人甚賢，地極清雅。」十八姨道：「主人安在？」玄微趨出相見。舉目看十八姨，體態飄逸，言詞泠泠有林下風氣，近其旁，不覺寒氣侵肌，毛骨竦然。遜入堂中，侍女將桌椅已是安排停當。請十八姨居於上席，眾女挨次而坐，玄微末位相陪。<break time="100ms" />　　不一時，眾青衣取到酒餚，擺設上來。佳肴異果，羅列滿案。酒味醇，其甘如飴，俱非人世所有。此時月色倍明，室中照耀，如同白日。滿座芳香，馥馥襲人。賓主酬酢，杯觥交雜。酒至半酣，一紅裳女子滿斟大觥，送與十八姨道：「兒有一歌，請為歌之。」歌云：<break time="100ms" />　　絳衣披拂露盈盈，淡染胭脂一朵輕。<break time="100ms" />　　自恨紅顏留不住，莫怨春風道薄情。<break time="100ms" />　　歌聲清婉，聞者皆淒然。又一白衣女子送酒道：「兒亦有一歌。」歌云：<break time="100ms" />　　皎潔玉顏勝白雪，況乃當年對芳月。<break time="100ms" />　　沉吟不敢怨春風，自嘆容華暗消歇。<break time="100ms" />　　其音更覺慘切。那十八姨性頗輕佻，卻又好酒。多了幾杯，漸漸狂放。聽了二歌，乃道：「值此芳辰美景，賓主正歡，何遽作傷心語！歌旨又深刺干，殊為慢客，須各罰以大觥，當另歌之。」遂手斟一杯遞來，酒醉手軟，持不甚牢，杯才舉起，不想袖在箸上一兜，撲碌的連杯打翻。<break time="100ms" />　　這酒若翻在別個身上，卻也罷了，恰恰裡盡潑在阿措身上。阿措年嬌貌美，性愛整齊，穿的卻是一件大紅簇花緋衣。那紅衣最忌的是酒，才沾滴點，其色便敗，怎經得這一大杯酒！況且阿措也有七八分酒意，見污了衣服，作色道：「諸姊妹有所求，吾不畏爾！」即起身往外就走。十八姨也怒道：「小女弄酒，敢與吾為抗耶？」亦拂衣而起。眾女子留之不住，齊勸道：「阿措年幼，醉後無狀，望勿記懷。明日當率來請罪！」相送下階。十八姨忿忿向東而去。眾女子與玄微作別，向花叢中四散而走。<break time="100ms" />　　玄微卻觀其蹤跡，隨後送之。步急苔滑，一交跌倒，掙起身來看時，眾女子俱不見了。心中想道：「是夢卻又未曾睡臥。若是鬼，又衣裳楚楚，言語歷歷；是人，如何又倏然無影？」胡猜亂想，驚疑不定。回入堂中，桌椅依然擺設，杯盤一毫已無；惟覺餘馨滿室。雖異其事，料非禍祟，卻也無懼。<break time="100ms" />　　到次晚，又往花中步玩，見諸女子已在，正勸阿措往十八姨處請罪。阿措怒道：「何必更懇此老嫗？有事只求處士足矣。」眾皆喜道：「言甚善。」齊向玄微道：「吾姊妹皆住處士苑中，每歲多被惡風所撓，居止不安，常求十八姨相庇。昨阿措誤觸之，此後應難取力。處士倘肯庇護，當有微報耳。」玄微道：「某有何力，得庇諸女？」阿措道：「只求處士每歲元旦，作一朱幡，上圖日月五星之文，立於苑東，吾輩則安然無恙矣。今歲已過，請於此月二十一日平旦，微有東風，即立之，可免本日之難。」玄微道：「此乃易事，敢不如命。」齊聲謝道：「得蒙處士慨允，必不忘德。」言訖而別，其行甚疾。玄微隨之不及。忽一陣香風過處，各失所在。
    </voice>
</speak>
