<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　帝聞奏，大喜。出敕朝堂，有敢諫開河者斬。乃命征北大總管麻叔謀為開河都護，以蕩寇將軍李淵為開河副使。淵稱疾不赴，即以左屯衛將軍令狐達代之。詔發天下丁夫，男年十五以上，五十以下俱要至。如有隱匿者，斬三族。凡役夫五百四十三萬餘人，晝夜開掘，急如星火。又詔江淮諸州，造大船五百隻，使命促督。民間有配著造船一隻者，家產破用皆盡，猶有不足，枷項笞背，然後鬻賣子女以供官費。<break time="100ms" />　　到得開河功役漸次將成，龍舟亦就。帝大喜，將幸江都，命越王侗留守東都。宮女半不隨駕，爭攀號留。且言遼東小國，不足以煩大駕，願遣將征之。帝意不回。作詩留別宮人云：<break time="100ms" />　　我夢江都好，征遼亦偶然。<break time="100ms" />　　但存顏色在，離別只今年。<break time="100ms" />　　車駕既行，師徒百萬。離都旬日，長安貢御車女袁寶兒，年十五，腰肢纖墮，騃憨多態。帝寵愛特厚。時洛陽進合蒂迎輦花，云：「得之嵩山塢中，人不知其名，採花者異而貢之。」會帝駕適至，因以「迎輦」名之。帝令寶兒持之，號曰「司花女」。<break time="100ms" />　　時詔虞世南草《征遼指揮德音敕》，寶兒持花侍側，注視久之。帝謂世南曰：「昔傳飛燕可掌上舞，朕常謂儒生飾於文字，豈人能若是乎？及今得寶兒，方昭前事。然多憨態，今注目於卿。卿才人，可便作詩嘲之。」世南應詔，為絕句云：<break time="100ms" />　　學畫鶯黃半未成，垂肩嚲袖太憨生。<break time="100ms" />　　緣憨卻得君王寵，長把花枝傍輦行。<break time="100ms" />　　帝大悅。既至汴京，帝御龍舟，蕭后乘鳳舸。於是吳越取民間女年十五六歲者五百人，謂之殿腳女，至龍舟鳳舸。每船用綵纜十條，每條用殿腳女十人，嫩羊十口，令殿腳女與羊相間而行。時方盛暑，翰林學士虞世基獻計，請用垂柳栽於汴渠兩堤上。一則樹根四散，鞠護河堤，二則牽舟之人庇其陰，三則牽舟之羊食其葉。上大喜，詔民間獻柳一株，賞一匹絹。百姓競獻之。<break time="100ms" />　　又令親種。帝自種一株，群臣次第皆種，方及百姓。時有謠言曰：「天子先栽，然後百姓栽。」栽與災同音，蓋妖讖也。栽畢，取御筆寫賜垂柳姓楊，曰楊柳也。時舳艫相繼，連接千里，自大梁至淮口，聯綿不絕。錦帆過處，香聞數里。<break time="100ms" />　　一日，帝將登龍舟，憑殿腳女吳絳仙肩，喜其媚麗，不與群輩等，愛之，久不移步。絳仙善畫長蛾眉，帝色不自禁。回輦，召絳仙，將拜婕妤。蕭后性妒忌，故不克諧。帝寢興罷，擢為龍舟首楫，號曰「崆峒夫人」。由是殿腳女爭效為長蛾眉。司宮吏日給螺子黛五斛，號為蛾綠。螺子黛出波斯國，每顆值十金。後徵賦不足，雜以銅黛給之。獨絳仙得賜螺黛不絕。帝每倚簾視絳仙，移時不去，顧內謁者曰：「古人言秀色若可餐，如絳仙真可療飢矣。」因吟《持楫篇》賜之曰：<break time="100ms" />　　舊曲歌桃葉，新妝艷落梅。<break time="100ms" />　　將身傍輕楫，知是渡江來。<break time="100ms" />　　詔殿腳女千輩唱之。時越溪進耀光綾，綾紋突起，有光彩。帝獨賜司花女及絳仙，他人莫預。蕭后恚憤不懌。由是二姬稍稍不得親幸，帝常登樓憶之，題東南柱二篇云：<break time="100ms" />　　黯黯愁侵骨，綿綿病欲成。<break time="100ms" />　　須知潘岳鬢，大半為多情。<break time="100ms" />又云：<break time="100ms" />　　不信長相憶，絲從鬢裡生。<break time="100ms" />　　閒來倚檻立，相望幾含情。<break time="100ms" />　　殿腳女自至廣陵，悉命備月觀行宮，絳仙輩亦不得親侍寢殿。有郎將自瓜州宣事回，進合歡果一器。帝命小黃門以一雙馳騎賜絳仙。遇馬上搖動，合歡蒂解，絳仙拜賜，因附紅箋小簡上進曰：<break time="100ms" />　　驛騎傳雙果，君王寵念深。<break time="100ms" />　　寧知辭帝里，無復合歡心。<break time="100ms" />　　帝覽之，不悅，顧小黃門曰：「絳仙如何辭怨之深也？」黃門拜而言曰：「適走馬搖動，及月觀，果已離解，不復連理。」<break time="100ms" />　　帝因言曰：「繹仙不獨容貌可觀，詩意深切，乃女相如也。亦何謝左貴嬪乎？」<break time="100ms" />　　帝嘗醉遊後宮，偶見宮婢羅羅者，悅而私之。羅羅畏蕭后，不敢迎帝，因托辭以程姬之疾，不可薦寢。帝乃嘲之曰：<break time="100ms" />　　個人無賴是橫波，黛染隆顱簇小峨。<break time="100ms" />　　幸好留儂伴成夢，不留儂住意如何？<break time="100ms" />　　帝自達廣陵，沉湎滋深，荒淫無度，往往為妖崇所惑。嘗遊吳公宅雞臺，恍惚間與陳後主相遇。帝幼年與後主甚善，乃起迎之，都忘其已死。後主尚喚帝為殿下。後主戴青紗皂幘，青綽袖，長裾，綠錦純緣紫紋方平履。舞女數十，羅侍左右。<break time="100ms" />　　中有一女殊色，帝屢目之。後主云：「殿下不識此人耶？即張麗華貴妃也。每憶桃葉山前乘戰艦與此妃北渡。爾時麗華最恨，方倚臨春閣，試東郭㕙紫毫筆，書小砑紅綃，作答江令『璧月』句未終，見韓擒虎躍青驄馬，擁萬甲騎，直來衝人，都不存去就之禮，以至有今日。」言罷，即以綠文測海酒蠡，酌紅梁新釀勸帝。帝飲之甚歡，因請麗華舞《玉樹後庭花》。麗華白後主，辭以拋擲歲久，自井中出來，腰肢粗巨，無復往時姿態。帝再三強之。乃徐起舞，終一曲。後主問帝：「蕭妃何如此人？」帝曰：「春蘭秋菊，各一時之秀也。」後主復誦詩十數篇。帝不記之，獨愛《小牕詩》及《寄侍兒碧玉詩》。《小牕詩》云：<break time="100ms" />　　午醉醒來晚，無人夢自驚。<break time="100ms" />　　夕陽如有意，偏傍小窗明。
    </voice>
</speak>
