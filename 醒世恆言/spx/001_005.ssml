<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　今朝訴出衷腸事，鐵石人知也淚垂。<break time="100ms" />　　鍾離公聽罷，正是兔死狐悲，物傷其類：「我與石璧一般是個縣尹。他只為遭時不幸，遇了天災，親生女兒就淪於下賤。我若不聞不見，倒也罷了！天教他到我衙裡。我若不扶持他，同官體面何存！石公在九泉之下，以我為何如人！」當下請夫人上堂，就把月香的來歷細細敘明。夫人道：「似這等說，他也是個縣令之女，豈可賤婢相看。目今女孩兒嫁期又逼，相公何以處之？」鍾離公道：「今後不要月香服役，可與女孩兒姊妹相稱，下官自有處置。」即時修書一封，差人送到親家高大尹處。高大尹拆書觀看，原來是求寬嫁娶之期。書上寫道：<break time="100ms" />　　婚男嫁女，雖父母之心；捨己成人，乃高明之事。近因小女出閣，預置媵婢月香。見其顏色端麗，舉止安詳，心竊異之。細訪來歷，乃知即兩任前石縣令之女。石公廉吏，因倉火失官喪軀，女亦官賣，轉展售於寒家。同官之女，猶吾女也。此女年已及笄，不惟不可屈為媵婢，且不可使吾女先此女而嫁。僕今急為此女擇婿，將以小女薄奩嫁之。令郎姻期，少待改卜。特此拜懇，伏惟情諒。鍾離義頓首。<break time="100ms" />　　高大尹看了道：「原來如此！此長者之事，吾奈何使鍾離公獨擅其美！」即時回書云：<break time="100ms" />　　鸞鳳之配，雖有佳期；狐兔之悲，豈無同志？在親翁既以同官之女為女，在不佞寧不以親翁之心為心？三覆示言，令人悲惻。此女廉吏血胤，無慚閥閱。願親家即賜為兒婦，以踐始期；令愛別選高門，庶幾兩便。昔蘧伯玉恥獨為君子，僕今者願分親翁之誼。高原頓首。<break time="100ms" />　　使者將回書呈與鍾離公看了。鍾離公道：「高親家願娶孤女，雖然義舉；但吾女他兒，久已聘定，豈可更改？還是從容待我嫁了石家小姐，然後另備妝奩，以完吾女之事。」當下又寫書一封，差人再達高親家。高公開書讀道：<break time="100ms" />　　　　娶無依之女，雖屬高情；更已定之婚，終乖正道。小女與令郎，久諧鳳卜，准擬鸞鳴。在令郎停妻而娶妻，已違古禮；使小女捨婿而求婿，難免人非。請君三思，必從前議。義惶恐再拜。<break time="100ms" />　　高公讀畢，嘆道：「我一時思之不熟。今聞鍾離公之言，慚愧無地。我如今有個兩盡之道，使鍾離公得行其志，而吾亦同享其名。萬世而下，以為美談。」即時覆書云：<break time="100ms" />　　　　以女易女，僕之慕誼雖殷；停妻娶妻，君之引禮甚正。僕之次男高升，年方十七，尚未締姻。令愛歸我長兒，石女屬我次子。佳兒佳婦，兩對良姻；一死一生，千秋高誼。妝奩不須求備，時日且喜和同。伏冀俯從，不須改卜。原惶恐再拜。<break time="100ms" />　　鍾離公得書，大喜道：「如此分處，方為雙美。高公義氣，真不愧古人。吾當拜其下風矣！」當下即與夫人說知，將一副妝奩，剖為兩份，衣服首飾，稍稍增添。二女一般，並無厚薄。到十月望前兩日，高公安排兩乘花花細轎，笙簫鼓吹，迎接兩位新人。鍾離公先發了嫁妝去後，隨喚出瑞枝、月香兩個女兒，教夫人吩咐他為婦之道。二女拜別而行。月香感念鍾離公夫婦恩德，十分難捨，號哭上轎。一路趲行，自不必說。到了縣中，恰好湊著吉日良時，兩對小夫妻，如花如錦，拜堂合巹。高公夫婦歡喜無限。正是：<break time="100ms" />　　百年好事從今定，一對姻緣天上來。<break time="100ms" />　　再說鍾離公嫁女三日之後，夜間忽得一夢，夢見一位官人，幞頭象簡，立於面前，說道：「吾乃月香之父石璧是也。生前為此縣大尹，因倉糧失火，賠償無措，鬱鬱而亡。上帝察其清廉，憫其無罪，敕封吾為本縣城隍之神。月香，吾之愛女，蒙君高誼，拔之泥中，成其美眷，此乃陰德之事，吾已奏聞上帝。君命中本無子嗣，上帝以公行善，賜公一子，昌大其門。君當致身高位，安享遐齡。鄰縣高公，與君同心，願娶孤女，上帝嘉悅，亦賜二子高官厚祿，以酬其德。君當傳與世人，廣行方便，切不可凌弱暴寡，利己損人。天道昭昭，纖毫洞察。」說罷，再拜。鍾離公答拜起身，忽然踏了衣服前幅，跌上一交，猛然驚醒，乃是一夢。即時說與夫人知道，夫人亦嗟呀不已。待等天明，鍾離公打轎到城隍廟中焚香作禮，捐出俸資百兩，命道士重新廟宇，將此事勒碑，廣諭眾人。又將此夢備細，寫書報與高公知道。高公把書與兩個兒子看了，各各驚訝。鍾離夫人年過四十，忽然得孕生子，取名天賜。後來鍾離義歸宋，仕至龍圖閣大學士，壽享九旬。子天賜，為大宋狀元。高登、高升俱仕宋朝，官至卿宰。此是後話。<break time="100ms" />　　且說賈昌在客中，不久回來，不見了月香小姐和那養娘。詢知其故，與婆娘大鬧幾場。後來知得鍾離相公將月香為女，一同小姐嫁與高門。賈昌無處用情，把銀二十兩，要贖養娘送還石小姐。那趙二恩愛夫妻，不忍分拆，情願做一對投靠。張婆也禁他不住。賈昌領了趙二夫妻，直到德安縣，稟知大尹高公。高公問了備細，進衙又問媳婦月香，所言相同。遂將趙二夫妻收留，以金帛厚酬賈昌。賈昌不受而歸。從此賈昌惱恨老婆無義，立誓不與他相處。另招一婢，生下兩男。此亦作善之報也。後人有詩嘆云：<break time="100ms" />　　人家嫁娶擇高門，誰肯周全孤女婚？<break time="100ms" />　　試看兩公陰德報，皇天不負好心人。
    </voice>
</speak>
