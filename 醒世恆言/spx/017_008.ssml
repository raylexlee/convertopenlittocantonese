<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　當下張孝基說道：「昔年岳父只因大舅蕩費家業，故將財產傳與小生。當時再三推辭，岳父執意不從。因見正在病中，恐觸其怒，反非愛敬之意，故勉強承受。此皆列位尊長所共見，不必某再細言。及岳父棄世之後，差人四處尋訪大舅。四五年間，毫無蹤影。天意陳留得遇，當時本欲直陳，交還原產；仍恐其舊態猶存，依然浪費，豈不反負岳父這段恩德！故將真情隱匿，使之耕種，繩以規矩，勞其筋骨，苦其心志，兼以良言勸喻，隱語諷刺，冀其悔過自新。幸喜彼亦自覺前非，怨艾日深，幡然遷改。及令管庫，處心公平，臨事馴謹。數月以來，絲毫不苟。某猶恐其心未堅，幾遍教人試誘，心如鐵石，片語難投，竟為志誠君子矣！故特請列位尊長到此，將昔日岳父所授財產，並歷年收積米穀布帛銀錢，分毫不敢妄用，一一開載賬上。今日交還老舅，明早同令妹即搬歸寒舍矣。」<break time="100ms" />　　又在篋中取出一紙文書，也奉與過遷道：「這幅紙乃昔年岳父遺囑，一發奉還。適來這杯酒，乃勸大舅，自今以後兢兢業業，克儉克勤，以副岳父泉臺之望。勿得意盈志滿，又生別念。戒之，戒之！」<break time="100ms" />　　眾人到此，方知昔年張孝基苦辭不受，乃是真情，稱嘆不已。<break time="100ms" />　　過遷見說，哭拜於地道：「不肖悖逆天道，流落他鄉，自分橫死街衢，永無歸期。此產豈為我有！幸逢妹丈救回故里，朝夕訓誨，激勵成人，全我父子，完我夫婦，延我宗祀，正所謂生我者父母，成我者妹丈。此恩此德，高天厚地，殺身難報。即使執鞭隨蹬，亦為過分，豈敢復有他望！況不肖一生違逆父命，罪惡深重，無門可贖。今此產乃先人主張授君，如歸不肖，卻不又逆父志，益增我罪！」<break time="100ms" />　　張孝基扶起道：「大舅差矣！岳父一世辛苦，實欲傳之子孫世守。不意大舅飄零於外，又無他子可承，付之於我，此乃萬不得已，豈是他之本念。今大舅已改前愆，守成其業，正是繼父之志。岳父在天，亦必倘徉長笑，怎麼反增你罪？」過遷又將言語推辭。<break time="100ms" />　　兩下你讓我卻，各不肯收受，連眾人都沒主意。<break time="100ms" />　　方長者開言對張孝基道：「承姑丈高誼，小婿義不容辭。但全歸之，其心何安！依老夫愚見，各受其半，庶不過情。」眾人齊道：「長者之言甚是！昔日老漢們亦有此議，只因太公不允，所以止了。不想今日原從這著。可見老成之見，大略相同。」張孝基道：「親翁，子承父業，乃是正理，有甚不安！若各分其半，即如不還一般了。這怎使得！」方長者又道：「既不願分，不若同居於此，協力經營。待後分之子孫，何如？」張孝基道：「寒家自有敝廬薄產，子孫豈可占過氏之物？」眾人見執意不肯，俱勸過遷受領。<break time="100ms" />　　過遷卻又不肯，跑進裡邊，見妹子正與方氏飲酒，過遷上前哭訴其事，教妹子勸張孝基受其半。那知淑女說話與丈夫一般。過遷夫婦跪拜哀求，只是不允。過遷推托不去，再拜而受。眾人齊讚道：「張君高義，千古所無！」唐人羅隱先生有讚云：<break time="100ms" />　　能生之，不能富之；能富之，不能教之。死而生之，貧而富之，小人而君子之。嗚呼孝基，真可為百世之師！<break time="100ms" />　　當日直飲至晚而散。到次日，張孝基叫渾家收拾回家。過遷苦留道：「妹丈財產既已不受，且同居於此，相聚幾時，何忍遽別！」張孝基道：「我家去此不遠，朝暮便見，與居此何異？」過遷料留不住，乃道：「既如此，容明日治一酌與妹丈為餞，後日去何如？」孝基許之。<break time="100ms" />　　次日，過遷大排筵席，廣延男女親鄰，並張太公夫婦。張媽媽守家不至。請張太公坐了首席，其餘賓客依次而坐。裡邊方氏姑嫂女親，自不必說。是日筵席，水陸畢備，極其豐富。眾客盡歡而別。客去後，張孝基對過遷道：「大舅，岳父存日，從不曾如此之費。下次只宜儉省，不可以此為則。」過遷唯唯。<break time="100ms" />　　次日，孝基夫婦只收拾妝奩中之物，其餘一毫不動，領著兩個兒子，作辭起身。過遷、方氏同婢僕直送至張家，置酒款待而回。自此之後，過遷操守愈勵，遂為鄉閭善士。只因勤苦太過，漸漸習成父親慳吝樣子。後亦生下一子，名師儉。因懲自己昔年之失，嚴加教誨。此是後話不題。<break time="100ms" />　　且說里中父老，敬張孝基之義，將其事申聞郡縣，郡縣上之於朝。其時正是曹丕篡漢，欲收人望，遂下書徵聘。孝基惡魏乃僭竊之朝，恥食其祿，以親老為辭，不肯就辟。<break time="100ms" />　　後父母百年後，哀毀骨立，喪葬合禮，其名愈著。州郡俱舉孝廉。凡五詔，俱以疾辭。有人問其緣故，孝基笑而不答。隱於田里，躬耕樂道，教育二子。長子名繼，次子名紹，皆仁孝有學行，里中咸願與之婚。孝基擇有世德者配之。孝基年五十外，忽夢上帝膺召，夫婦遂雙雙得疾。二子日夜侍奉湯藥，衣不解帶。<break time="100ms" />　　過遷聞知，率其子過師儉同來，亦如二子一般侍奉。孝基謝而止之。過遷道：「感君之德，恨不能身代。今聊效區區，何足為謝？」<break time="100ms" />　　過了數日，夫婦同逝。臨終之時，異香滿室。鄰里俱聞空中車馬音樂之聲，從東而去。二子哀慟，自不必說。那過遷哭絕復甦，至於嘔血。喪葬之費，俱過遷為之置辦。二子泣辭再三，過遷不允。
    </voice>
</speak>
