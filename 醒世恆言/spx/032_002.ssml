<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　到午後，韓翁有鄰舟相識，拉上岸於酒家相款。舟人俱整理篷楫，為明早開船之計。黃生注目窗櫺，適此女推窗外望，見生忽然退步，若含羞欲避者。少頃復以手招生，生喜出望外，移步近窗。女乃倚窗細語道：「夜勿先寢，妾有一言。」<break time="100ms" />　　黃生再欲叩之，女已掩窗而去矣。黃生大喜欲狂，恨不能一拳打落日頭，把孫行者的瞌睡蟲，遍派滿船之人，等他呼呼睡去，獨留他男女二人，敘一個心滿意足。正是：<break time="100ms" />　　無情不恨良宵短，有約偏嫌此日長。<break time="100ms" />　　至夜韓翁扶醉而歸，到船即睡，捱至更深，舟子俱已安息，微聞隔壁彈指三聲。黃生急整冠起視。時星月微明，輕風徐拂，女已開半戶，向外而立。黃生即於船舷上作揖，女子艙中答禮。生便欲跨足下艙，女不許，向生道：「慕君之才，本欲與君吐露心腹，幸勿相逼。」黃生亦不敢造次，乃矬身坐於窗口。女問生道：「君何方人氏？有妻室否？」黃生答道：「維揚秀才，家貧未娶。」女道：「妾之母裴姓，亦維揚人也。<break time="100ms" />　　吾父雖徽籍，浮家蜀中，向到維揚，聘吾母為側室，止生妾一人。十二歲吾母見背，今三年喪畢，吾父移妾歸蜀耳。」黃生道：「既如此，則我與小娘子同鄉故舊，安得無情乎？幸述芳名，當銘胸臆。」女道：「妾小字玉娥，幼時吾母教以讀書識字，頗通文墨。昨承示佳詞，逸思新美，君真天下有心人也。願得為伯鸞婦，效孟光舉案齊眉，妾願足矣。」黃生道：「小娘子既有此心，我豈木石之比，誓當竭力圖之。若不如願，當終身不娶，以報高情。」女道：「慕君才調，不羞自媒，異日富貴，勿令妾有白頭之嘆。」黃生道：「卿家雅意，陽侯、河伯實聞此言，如有負心，天地不宥。但小娘子乃尊翁之愛女，小生逆旅貧儒，即使通媒尊翁，未必肯從。異日舟去人離，相會不知何日？不識小娘子有何奇策，使小生得遂盟言？」女道：「夜話已久，嚴父酒且醒矣，難以盡言。此後三月，必到涪州。<break time="100ms" />　　十月初三日，乃水神生日，吾父每出入，必往祭賽，舟人盡行。君以是日能到舟次一會，當為決終身之策。幸勿負約，使妾望穿兩眸也。」黃生道：「既蒙良約，敢不趨赴。」言畢，舒手欲握女臂，忽聞韓翁酒醒呼茶，女急掩窗。黃生逡巡就寢，忽忽如有所失。<break time="100ms" />　　從此合眼便見此女，頃刻不能忘情。此女亦不復啟窗見生矣。舟行月餘，方抵荊江。正值上水順風，舟人欲趕程途，催生登岸。生雖徘徊不忍，難以推托。將酒錢贈了舟子，別過韓翁，取包裹上岸，復佇立凝視中艙，淒然欲淚。女亦微啟窗櫺，停眸相送。俄頃之間，揚帆而去，迅速如飛。黃生盼望良久，不見了船，不覺墮淚。旁人問其緣故，黃生哽咽不能答一語。正是：<break time="100ms" />　　不如意事常八九，可與人言無二三。<break time="100ms" />　　黃生呆立江岸，直至天晚，只得就店安歇。次早問了守帥府前，投了名刺，劉公欣然接納，敘起敬慕之意，隨即開筵相待。黃生於席間，思念玉娥，食不下咽。劉公見其精神恍惚，疑有心事，再三問之，黃生含淚不言，但云：「中途有病未痊。」劉公亦好言撫慰。至晚劉公親自送入書館，鋪設極其華整。黃生心不在焉，鬱鬱而已。過了數日，黃生恐誤玉娥之期，托言欲往鄰郡訪一故友，暫假出外月餘即返。劉公道：「軍務倥傯，政欲請教，且待少暇，當從尊命。」又過了數日，生再開言，劉公只是不允。生度不可強，又公館守衛嚴密，夜間落鎖，不便出入。一連躊躕了三日夜，更無良策，忽一日問館童道：「此間何處可以散悶？」館童道：「一牆之隔，便是本府後花園中，亭臺樹木，盡可消遣。」<break time="100ms" />　　黃生命童子開了書館，引入後園，遊玩了一番，問道：「花園之外，還是何處？」館童道：「牆外便是街坊，周圍有人巡警。日則敲梆，夜則打更。老爺法度，好不嚴哩。」黃生聽在肚裡，暗暗打帳：「除非如此如此。」是夜和衣而臥，寢不成寐，捱到五更，鼓聲已絕，寂無人聲，料此際司更的辛苦了一夜，必然困倦。此時不去，更待何時。近牆有石榴樹一株，黃生攀援而上，聳身一跳，出了書房的粉牆，靜悄悄一個大花園，園牆上都有荊棘。黃生心生一計，將石塊填腳，先扒開那些棘刺，逾牆而出，並無人知覺。早離了帥府。趁此天色未明，拽開腳步便走。忙忙若喪家之狗，急急如漏網之魚。有詩為證：<break time="100ms" />　　已效郗生入幕，何當干木踰垣。<break time="100ms" />　　豈有牆東窺宋，卻同月下追韓。<break time="100ms" />　　次日館中童子早起承值，叫聲：「奇怪。門不開，戶不開，房中不見了黃秀才。」忙去報知劉公。劉公見說，吃了一驚，親到書房看了一遍，一步步看到後園，見棘刺扒動，牆上有缺，想必那沒行止的秀才，從此而去，正不知甚麼急務。當下傳梆升帳，拘巡警員役詢問，皆云不知，劉公責治了一番。<break time="100ms" />　　因他說鄰邦訪友，差人於襄鄧各府逐縣挨查緝訪，並無蹤影，嘆息而罷。<break time="100ms" />　　話分兩頭。卻說黃秀才自離帥府，挨門出城，又怕有人追趕，放腳飛跑。逢人問路，晚宿早行，逕望涪州而進。自古道：「無巧不成話。」趕到涪州，剛剛是十月初三日。
    </voice>
</speak>
