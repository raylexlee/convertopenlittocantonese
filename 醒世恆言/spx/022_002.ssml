<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說洞賓墜下雲端，化作腌臢道人，直入城來。到銅駝巷口，見牌一面，上寫「殷家澆造細心耐點清油蠟燭」。鋪中立著個女娘，魚魫冠兒，道裝打扮，眉間青氣現。洞賓見了，叫聲好，不知高低。正是：<break time="100ms" />　　踏破鐵鞋無覓處，得來全不費工夫。<break time="100ms" />　　洞賓叫聲「稽首」，看那娘子，正與澆蠟燭待詔說話。回頭道：「先生過一遭。」洞賓上前一看，見怒氣太重，叫聲「可惜」！去袖內拂下一張紙來，上有四句詩曰：<break time="100ms" />　　出山罰願度三千，尋遍閻浮未結緣。<break time="100ms" />　　特地來時真有意，可憐殷氏骨難仙。<break time="100ms" />　　詩後寫道：「口口仙作。」這個女娘見那道人袖中一幅紙拂將下來，交人拾起看時，二「口」為「呂」，知是呂祖師化身。便教人急忙趕去，尋這個先生。先生化陣清風不見了。殷氏心中懊悔。正是：無緣對面不相逢！只因這四句詩，風魔了這女娘一十二年。後來坐化而亡。<break time="100ms" />　　只說洞賓不覺又早一年光景，無尋人處。且去太虛頂上觀看，只見一匹馬飛來。到面前下馬離鞍，背上宣筒裡取出請書來：「告上仙：東京開封府馬行街，居住奉道信官王惟善，於今月十四日，請道一壇，就家庭開建奉真清醮三百六十分位齋。請往來道士二千員，恭為純陽真人度誕之辰。特齎請狀拜請。」洞賓聽說：「吾忘其所以，來朝是吾生日。符官有勞心力遠來！」符官曰：「小聖直到終南山，見老師父說，上仙在中原之地，特尋到此，得見上仙。」洞賓於荊筐籃內，取一個仙果，與符使吃了。拜謝上馬而去。<break time="100ms" />　　洞賓一道雲頭直到東京人不到處，墜下雲頭，立住了腳。<break time="100ms" />　　若還這般模樣，被人識破。把頭一擺，喝聲變，變作一個腌臢疥癩先生入城。行到馬行街，只見揚幡掛榜做好事，上朝請聖邀真。洞賓卻好到。<break time="100ms" />　　人若有願，天必從之。且看那齋主有緣度他？洞賓到壇上看，卻是個中貴官太尉，好善，奉真修道，眉間微微有些青氣。洞賓肚內思量：「此人時節未到，顯些神通化他。初心不退，久後成其正果。」<break time="100ms" />　　洞賓吃罷齋，支襯錢五百文，白米五斗。洞賓言曰：「貧道善能水墨畫，用水一碗，也不用筆，取將絹一匹，畫一幅山水相謝齋襯。」眾人稟了太尉，取絹一幅與先生。先生磨那碗墨水，去絹上一潑，壞了那幅絹。太尉見道：「這廝無禮，捉弄下官，與我拿來！」<break time="100ms" />　　先生見太尉焦躁，轉身便去。眾人趕來，只見先生化陣清風而去。但見有幅白紙吊將下來，眾人拿白紙來見太尉，太尉打開看時，有四句言語道：<break time="100ms" />　　齋道欲求仙骨，及至我來不識。<break time="100ms" />　　要知貧道姓名，但看絹畫端的。<break time="100ms" />　　太尉教取恰才壞了的絹，再展開來看。不看時萬事全休，看了納頭便拜。見甚麼來？正是：<break time="100ms" />　　神仙不肯分明說，誤了閻浮世上人。<break time="100ms" />　　王太尉取污了絹來看時，完然一幅全身呂洞賓，才信來的先生是神仙，悔之不及！將這幅仙畫送進入後宮，太后娘娘裱褙了，內府侍奉。王太尉奏過，將房屋宅子納還朝廷，伴當家人都散了，直到武當山出家。山中採藥，遭遇純陽真人，得度為仙。這是後話。<break time="100ms" />　　且說洞賓呂先生三年將滿限期，一人不曾度得，如之奈何？心中悶倦。只得再在太虛頂上觀看青氣現處。只見正南上有青氣一股，急駕雲頭望著青氣現處。約行兩個時辰，見青氣至近，喝聲住，喚：「此間山神安在？」風過處，山神現形。金盔金甲錦袍，手執著開山斧，躬身唱喏：「告上仙，有何法旨？」洞賓道：「下方青氣現處，是個甚麼人家？」山神曰：「下界江西地面，黃州黃龍山下有個公公，姓傅，法名永善，廣行陰騭，累世積善。因此有青氣現。」洞賓曰：「速退。」聚則成形，散則為氣。<break time="100ms" />　　先生墜下雲來，直到黃龍山下傅家庭前，正見傅太公家齋僧。直至草堂上，見傅太公。先生曰：「結緣增福，開發道心。」太公曰：「先生少怪！老漢家齋僧不齋道。」洞賓曰：「齋官，儒釋道三教，從來總一家。」太公曰：「偏不敬你道門！你那道家說謊太多。」洞賓曰：「太公，哪見俺道家說謊太多？」太公曰：「秦皇漢武，尚且被你道家捉弄，何況我等！」<break time="100ms" />　　先生曰：「從頭至尾說，俺道家怎麼是捉弄秦皇漢武？」太公曰：「豈不聞白氏諷諫曰：<break time="100ms" />　　　　海漫漫，直下無底傍無邊。雲濤雪浪最深處，人傳中有三神山。山上多生不死藥，服之羽化為神仙。秦皇漢武信此語，方士年年採藥去。蓬萊今古但聞名，煙水茫茫無覓處。海漫漫，風浩浩，眼穿不見蓬萊島。不見蓬萊不肯歸，童男童女舟中老。徐福狂言多誑誕，上元太乙虛祈禱。君看驪山頂上茂陵頭，畢竟悲風吹蔓草！何況玄元聖祖五千言，不言藥，不言仙，不言白日上青天。」<break time="100ms" />　　傅太公言畢，先生曰：「我道家說謊，你那佛門中有甚奇德處？」太公曰：「休言靈山活佛，且說俺黃龍山黃龍寺黃龍長老慧南禪師，講經說法，廣開方便之門；普度群生，接引菩提之路。說法如雲，度人如雨。法座下聽經聞法者，每日何止數千，盡皆歡喜。幾曾見你道門中闡揚道法，普度群生，只獨吃自痾，因此不敬道門。」<break time="100ms" />　　呂先生不聽，萬事全休；聽得時，怒氣填胸，問太公：「這和尚今日說法麼？」太公道：「一年四季不歇，何在乎今日！」呂先生不別太公，提了寶劍，逕上黃龍山來，與慧南長老鬥聖。誰勝誰贏？正是：
    </voice>
</speak>
