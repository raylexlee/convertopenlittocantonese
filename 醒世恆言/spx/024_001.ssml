<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十四卷<break time="100ms" />　　隋煬帝逸遊召譴
    </voice>
    <voice name="zh-HK-WanLungNeural">
        <break time="100ms" />
			　　玉樹歌殘舞袖斜，景陽宮裡劍如麻。<break time="100ms" />　　曙星自合臨天下，千里空教怨麗華。<break time="100ms" />　　這首詩單表隋文帝篡周滅陳，奄有天下，一統太平，真個治得外戶不閉，路不拾遺。初時已立太子勇為東宮，卻因不得母后獨孤氏歡心。原來，那個獨孤皇后最是妒忌，文帝畏而愛之。常言：「前代帝王，骨肉分爭，皆因嫡庶相猜相忌，致有禍胎。今吾家五子同母，傍無異生之子，後來安享太平，絕無後患。」<break time="100ms" />　　不想太子勇嫡妃元氏無寵，抑鬱而死，專寵雲定興之女。所生子女，皆是庶出。獨孤皇后心中甚是不憤，每每在文帝前譖訴太子勇之短。文帝極是懼內的，聽他言話，太子勇日漸日疏。<break time="100ms" />　　卻有第二子晉王廣，為揚州都總管，生來聰明俊雅，儀容秀麗。十歲即好觀古今書傳，至於方藥、天文地理、百家技藝、術數，無不通曉。卻只是心懷叵測，陰賊刻深，好鉤索人情深淺，又能為矯情忍訽之事。刺探得太子勇失愛母后，日夜思所以間之。日與蕭妃獨處，後宮皆不得御幸。每遇文帝及獨孤皇后使來，必與蕭妃迎門候接，飲食款待，如平交往來。臨去，又以金錢納諸袖中。以故人人到母后跟前，交口同聲，譽稱晉王仁孝聰明，不似太子寡恩傲禮，專寵阿雲，致有如許豚犢。獨孤皇后大以為然，日夜譖之於文帝，說太子勇不堪承嗣大統。<break time="100ms" />　　後來晉王廣又多以金寶珠玉，結交越公楊素，令他讒廢太子。楊素是文帝第一個有功之臣，言無不從。皇后譖之於內，楊素毀之於外。文帝積怒太子勇，已非一日。<break time="100ms" />　　遂廢太子勇為庶人，幽之別宮，卻立晉王廣為太子。受命之日，地皆震動。識者皆知其奪嫡陰謀。獨楊素殘忍深刻，揚揚得意，以為：「太子由我得立。」威權震天下，百官皆畏而避之。<break time="100ms" />　　後來獨孤皇后崩，後宮卻得近幸。文帝有一位宣華夫人陳氏，陳宣帝之女也。隋滅陳，配掖庭。性聰慧，姿貌無雙。及皇后崩後，始進位為貴人。專房擅寵，後宮莫及。<break time="100ms" />　　文帝寢疾於仁壽宮，夫人與太子廣同侍疾。平旦，夫人出更衣，為太子所逼。夫人拒之，髮亂神驚，歸於帝所。文帝怪其容色有異，問其故，夫人泫然泣曰：「太子無禮。」文帝大恚曰：「畜生何足付大事！獨孤誤我！」蓋指皇后也。因呼兵部尚書柳述、黃門侍郎元巖、司空越公楊素等，曰：「召我兒來。」述等將呼太子廣，帝曰：「勇也。」楊素曰：「國本不可屢遷，臣不敢奉詔。」帝氣哽塞，回面向內不言。<break time="100ms" />　　素出語太子廣曰：「事急矣。」太子廣拜素曰：「以終身累公。」<break time="100ms" />　　有頃，左右報素曰：「帝呼不應，喉中呦呦有聲。」素急入，文帝已崩矣。陳夫人與諸後宮相顧悲慟。<break time="100ms" />　　晡時，太子廣遣使者齎金合，緘封其際，親書封字以賜夫人。夫人見之惶懼，以為藥酒，不敢發。使者促之，乃開，見盒中有同心結數枚。宮人咸相慶曰：「得免死矣。」陳夫人恚而卻坐，不肯致謝。宮人咸逼之，乃拜使者。太子夜入烝焉。<break time="100ms" />　　明旦發喪，使人殺故太子勇而後即位。左右扶太子上殿。太子足弱，欲倒者數四，不能上。楊素叱去左右，以手扶接，太子援之乃上。百官莫不嗟嘆。楊素歸謂家人曰：「小兒子吾已提起教作大家郎，不知能了當否？」<break time="100ms" />　　素恃己有功，於帝多呼為郎君。時宴內宮，宮人偶遺酒污素衣。素叱左右引下加撻焉。帝甚不平，隱忍不發。<break time="100ms" />　　一日，帝與素釣魚於後苑池上，並坐，左右張傘以遮日。帝起如廁，回見素坐赭傘下，風骨秀異，神彩毅然。帝大忌之。帝每欲有所為，素輒抑而禁之，由是愈不快於素。會素死，帝曰：「使素不死，夷其九族。」<break time="100ms" />　　先是，素一日欲入朝，見文帝執金鉞逐之，曰：「此賊，吾欲立勇，竟不從吾言。今必殺汝。」素驚怖入室，召子弟二人語曰：「吾必死矣！出見文帝如此如此。」移時而死。<break time="100ms" />　　帝自素死，益無忌憚，沉迷女色。一日，顧詔近侍曰：「人主享天下之富，亦欲極當年之樂，自快其意。今天下富安，外內無事，正吾行樂之日也。今宮殿雖壯麗顯敞，苦無曲房小室，幽軒短檻。若得此，則吾期老於其中也。」近侍高昌奏曰：「臣有友項昇，浙人也。自言能構宮室。」<break time="100ms" />　　翌日，詔召問之。昇曰：「臣乞先進圖本。」後日進圖，帝覽之，大悅。即日詔有司供具材木，凡役夫數萬，經歲而成。樓閣高下，軒窗掩映，幽房曲室，玉欄朱楯，互相連屬，回環四合，牖戶自通，千門萬戶，金碧相輝，照耀人耳目。金虯伏於棟下，玉獸蹲於戶傍；壁砌生光，瑣窗曜日，工巧之極，自古未之有比也。費用金寶珠玉，庫藏為之一空。人誤入其中者，雖終日不能出。<break time="100ms" />　　帝幸之，大悅，顧左右曰：「使真仙遊其中，亦當自迷也，可目之曰迷樓。」詔以五品官賜昇，仍給內庫金帛千匹賞之。詔選良家女數千以居樓中。帝每一幸，經月不出。<break time="100ms" />　　是月，大夫何稠進御女車。車之制度絕小，只容一人，有機伏於其中。若御童女，則以機礙女之手足，女纖毫不能動。<break time="100ms" />　　帝以處女試之，極喜，召何稠謂之曰：「卿之巧思，一何神妙如此。」以千金贈之。
    </voice>
</speak>
