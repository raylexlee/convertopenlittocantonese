<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十回<break time="100ms" />　　一片石送鴻迎燕
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　從來人世美前程，不是尋常旦夕成。<break time="100ms" />　　黼黻千端方是服，鹽梅百備始為羹。<break time="100ms" />　　大都樂自愁中出，畢竟甘從苦裡生。<break time="100ms" />　　若盡一時僥倖得，人生何處見真情。<break time="100ms" />　　話說蘇友白接了花箋在手，展開一看，卻是一幅白紙，並無題目在上，因問嫣素道：「小姐既要面試小生，何不就將題目寫在箋上？」嫣素道：「小姐閨閣字跡，不敢輕傳，題目叫妾口授。」蘇友白道：「原來如此慎重，願聞題目。」嫣素道：「題目一個是送鴻，以非字為韻；一個是迎燕，以棲字為韻。都要七言律詩一首。」蘇友白聽了道：「題目雖不難，小姐好深情也，好慧心也。」嫣素道：「郎君何以見得？」蘇友白道：「目今春夏之交，正是燕來鴻去之時，且喻送鴻者，欲送張君意也；迎燕者，欲迎小生也。送鴻以非字為韻，以張郎為非人也，迎燕以棲字為韻，意欲小生雙棲也。非深情慧心，安能辨此！小生且無論妄想，要親近小姐，即今得此一題，已出萬分僥倖，我蘇友白不虛生矣。」即研墨濡毫，將花箋斜橫在一塊臥雲石上欲寫。嫣素道：「郎君且慢慢歡喜，還有難題目在後面哩。」蘇友白道：「又有何說？」嫣素道：「要以金石絲竹匏土革木，八音冠首，小姐說，婚姻大事舉動必須禮樂，今雖草草不能備，聊以此代之。」蘇友白點頭道：「有理有理，貞淑之風愈使人景仰不盡矣。」<break time="100ms" />　　口裡念著，不覺情興勃勃，詩思泉湧，正要賣弄才學，提起筆來，如龍蛇飛舞，風雨驟至，不一時，滿紙上珠璣亂落。正是：<break time="100ms" />　　讀書破萬卷，下筆如有神。<break time="100ms" />　　漫道謙為吉，才高不讓人。<break time="100ms" />　　蘇友白須臾之閒，即將二詩題就。半行半楷，寫滿花箋，雙手遞與嫣素道：「煩致小姐，幸不辱命。」嫣素見蘇友白筆不少停，倏成二詩，心中又驚又喜道：「詩中深意，賤妾不知，然郎君敏捷至此，只令青蓮減價，真可敬也，我小姐數年選才，今日可謂得人矣。」<break time="100ms" />　　蘇友白道：「荒蕪之詞，一時塞責，恐不足以當小姐清賞。萬望小娘子為小生周旋則個，沒齒不敢忘德。」嫣素道：「郎君佳作，賤妾領去，但此時日已暮矣，恐不及復命，郎君且請回，明日前廳，客尚未去，張郎自然無暇，請與郎君再會於此，定有佳句相報。」蘇友白道：「日暮小生自應告退，但今來此，昏夜無人，可能邀小姐半面否？」嫣素道：「郎君此言差矣，小姐乃英英閨秀，動以貌禮自持。即今日之舉，蓋為百年大事選才，並非怨女懷春之比。郎君若出此言，便是有才無德，便令小姐輕看，此事便不穩了。」蘇友白驚訝，連連謝罪道：「小生失言矣，小娘子高論，自是金玉，敢不謹從。小生今日告退，明日萬勿爽約。」嫣素道：「決不爽約。」蘇友白又深深一揖，辭了嫣素，閃出後園，悄悄去了。不題。<break time="100ms" />　　卻說嫣素袖了詩箋，收下筆硯，笑嬉嬉來見小姐道：「那蘇家郎君，真是聰明。」小姐道：「如何見得？」嫣素說道：「我將題目與他，他一見了，便將小姐命題微意，一一說破，連稱小姐慧心不已。若非二十分聰明，那裡就領略得來？」小姐道：「小聰明人或有之，但不知真才何如。如此二詩，恐上下限韻，一時難以措手。你為何就進來了，莫非他天晚不能完篇，帶回去做了？」嫣素笑了道：「他若不能完篇，帶了回去做，莫說小姐，就是嫣素也不重他了。」小姐道：「既不帶去，怎生不做？」嫣素道：「怎麼不做，他展開花箋，提筆來寫，想也不想就信筆而寫。嫣素在旁，看他眼睛展也不展一展，將二詩早已寫完，真令人愛煞。果是風流佳婿，萬望小姐不要錯過。」小姐道：「如今詩在那裡？」嫣素方才從袖中取出，遞與小姐道：「這不是？難道嫣素敢哄你小姐不成？」小姐接了一看，只見筆精墨良，先已謾謾動人，只細細讀來，只見：<break time="100ms" />　　送鴻（限非字韻）<break time="100ms" />　　金秋景物隔年非，石蕨沙蘆春不肥。<break time="100ms" />　　絲柳漸長聲帶別，竹風未暖夢先歸。<break time="100ms" />　　匏瓜莫繫終高舉，土穀難忘又北飛。<break time="100ms" />　　草面胡兒還習射，木蘭舊感慎知機。<break time="100ms" />　　迎燕（限棲字韻）<break time="100ms" />　　金鋪文告待雙棲，石徑陰陰引路迷。<break time="100ms" />　　絲棘漸添簾幙影，竹風新釀落花泥。<break time="100ms" />　　匏尊莫尉烏衣恨，土俗體將紅雨啼。<break time="100ms" />　　革故倘思重作壘，木香亭畔有深閨。<break time="100ms" />　　小姐看了一遍，又看一遍，不禁贊歎道：「好美才，好美才，勿論上下限韻，絕不費力，而情思婉轉，字句清新。其人之風流俊秀如在紙上，吾不能寤寐忘情矣。但此事被張家那畜生，弄得顛顛倒倒，卻將奈何！」
    </voice>
</speak>
