<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十六回<break time="100ms" />　　花姨月姊兩談心
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　謾言兒女不同居，只是千秋慧不如。<break time="100ms" />　　記得英皇共生死，未聞蠻素異親疏。<break time="100ms" />　　子躬不閱情原薄，我見猶憐意豈虛。<break time="100ms" />　　何事醋酸鴆肉妒，大都了不識關雎。<break time="100ms" />　　卻說白公自見盧小姐作詩之後，心下甚是歡喜道：「我到處搜求，要尋一個才子，卻不能彀。不期家門之中，又生出這等一個才女來，正好與紅玉作伴，只是一個女婿，尚然難選，如今要選兩個，越發難了。莫若乘此春光，往武林一遊，人文聚處，或者姻緣有在。」亦與盧夫人及紅玉夢梨二小姐，將心事一一說了，便吩咐家人，打點舟車行李，就要起程。紅玉小姐再三叮囑道：「家中雖有姑娘看管，爹爹暮年在外，無人侍奉，亦須早歸。」白公許諾。不一日，竟帶領個家人，往武林去了。不題。<break time="100ms" />　　卻說白小姐見盧小姐顏色如花，才情似雪，十分愛慕。盧小姐見白小姐詩思不群，儀容絕世，百般敬重。每日不是你尋我問奇，就是我尋你分韻。花前清晝，燈下長宵，如影隨形，不能相捨。說來的無不投機，論來的自然中意。<break time="100ms" />　　一日，白小姐新妝初罷，穿一件淡淡春衫，叫嫣素拏了一面大鏡子，又自拏一面，走到簾下，迎著那射進來的光亮，左右照看。不料盧小姐悄悄走來，看見微笑道：「閨中的事，姐姐奈何都要占盡，今日之景，又一美景也。」白小姐也笑道：「賢妹既不容愚姐獨占，又愛此美題，何不見贈一詩，便平分一半去矣。」盧小姐道：「分得固好，但恐點污不佳，反失美人之韻，又將奈何？」白小姐道：「品題在妹，居然佳士，雖王嬙復生，亦無慮矣。」盧小姐遂笑吟的，忙索紙筆，題詩一首呈上。白小姐一看，只見上寫五言律一首：<break time="100ms" />　　美人簾下照鏡<break time="100ms" />　　妝成不自喜，鸞鏡下簾隨。<break time="100ms" />　　景落回身照，光分射目窺。<break time="100ms" />　　梨花春對月，楊柳晚臨池。<break time="100ms" />　　已足銷人魂，何須更相陪。<break time="100ms" />　　白小姐看了歡喜道：「瀟灑風流，六朝佳句。若使賢妹是男子，則愚姐願侍巾櫛終身矣。」盧小姐聽了，把眉一蹙，半晌不言道：「小妹既非男子，難道姐姐就棄捐小妹不成，此言殊薄情也。」<break time="100ms" />　　白小姐笑道：「吾妹誤矣，此乃深愛賢妹才華，願得終身相聚，而恐不能，故為此不得已之極思也。正情之所鍾，何薄之有！」盧小姐道：「終身聚與不聚，在姐與妹願與不願耳。你我若願，誰得禁之而慮不能。」白小姐道：「慮不能者，慮妹之不願也。妹若願之，何必男子。我若不願，則不願妹為男子矣。」盧小姐乃回嗔作喜道：「小妹不自愧其淺，反疑姐姐深意，其可笑也。只是還有一說，我兩人願雖不異，然聚必有法。不知姐姐聚之法，又將安出？」白小姐道：「吾聞昔日娥皇女英，同事一舜，常深慕之，不識妹有意乎？」盧小姐大喜道：「小妹若無此意，也不來了。」白小姐道：「你我才貌雖不比英皇，然古所稱閨中淑女之秀，林下風頗亦不愧，但不識今天下，可能一有福才郎，得消受你我？」盧小姐沉吟半晌道：「既許小妹同心，有事便當直言，何為相瞞？」白小姐道：「肝膽既立，更有何事相瞞？」盧小姐道：「既不瞞我，姐姐意中之人，豈非才郎，何必更求之天下？」<break time="100ms" />　　白小姐笑道：「妹可詐也，莫說我意中無人，縱我意中有人，妹亦從何而知也？」盧小姐大笑道：「俗話說得好，若要不知，除非莫為。觀才子佳人，一舉一動，關人耳目，動成千秋佳話。妹雖疏遠，實知之久矣。」白小姐不信道：「妹既知之，何不直言，莫非誤聞張軌如新柳詩之事乎？」盧小姐笑道：「此事人盡知之，非妹所獨知也。妹所知者，非假冒新柳詩之張，乃真和新柳詩，並作送鴻迎燕之蘇郎也。」<break time="100ms" />　　白小姐聽見說出心事，便痴呆了，做聲不得，只以目視嫣素。盧小姐道：「姐妹一心，何嫌何疑，而作此態？」白小姐驚訝了半晌，知說話有因，料瞞不過，方說道：「妹真有心人也，此事只我與嫣素知道，雖夢寐之中，未嘗敢言。不識賢妹何以得知，莫非我宅中婢妾有窺測者，而私與言乎？」盧小姐笑道：「姐姐此事，鬼神不測，那有知者！此語實出蘇郎之口。」<break time="100ms" />　　白小姐道：「蘇郎去將一載，我爹爹叫人那裡不去尋，並無消息。知他盡日流落何方，就是或在山東，妹乃一個閨中艷質，如何得與他會？」盧小姐道：「姐姐猜疑亦是，但小妹寔是見過蘇郎，談及姐姐之事，決非虛哄姐姐。」白小姐道：「妹妹說得不經不情，叫我如何肯信？」盧小姐道：「姐姐今日自然不信，到明日與蘇郎相會時，細細訪問，方知妹言之不誣也。」白小姐道：「蘇郎斷根浮萍，一去杳然，不以我為念，妹妹知無相會之期，故為此說。」盧小姐道：「姐姐是何言也！蘇郎為姐姐婚事，東西奔走，不知有生，奈何姐姐有此薄倖之言，豈不辜負此生一片至誠，昨秋已登北榜，何言斷根浮萍？」
    </voice>
</speak>
