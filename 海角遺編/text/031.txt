
			　　虎威狐假氣吞牛，玉帶朱衣誰與儔。

　　城陷敵人來索戰，拋戈棄甲一場羞。

　　爪牙八百衛華軒，勢燄薰天知已昏。

　　城破營頭掉臂散，孤舟躑躅走無門。

　　此時胡來貢紮營凌駕山，遙望南門已破，即上虞山門縋城而下，率所部棄城，飛身上馬，由李家橋走福山塘。身伴上各帶所詐銀兩、細軟輕微之物，匹馬冒風雨，竟奔港上，拉義陽王、李太傅等，揚帆而去。計城乾淨矣，其如百姓吐罵何。