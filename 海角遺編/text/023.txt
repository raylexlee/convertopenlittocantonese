
			　　巧計橫行常熟，先將公道欺瞞。從來措大號窮酸，五斗志得意滿。虞邑家家巷哭，黌門個個騰歡。任伊兇惡事千般，吃飽是非不管。

　　《西江月》

　　起義先謀黷貨財，軍前助餉詐端開。

　　鄉城但有銀錢者，鎖縛鞭笞悉受災。

　　大約此輩小人得志，豈是做好事的。胡來貢一到縣首擒嚴子張，撤去通邑保障，又略無進守戰退實著，盡變易子張所立之法度。竊恐公論出於學校，酸丁措大必有起而議之者，於是出告示開倉賑恤，凡的係寒儒，每名給米五斗，著學中開報花名，按冊領支，計通縣在庠生員大約五六百名。除有家資存體面者去其一半，大率三百餘人，不過費米一百五十石，而通學歡呼，惟知稱功誦德，並無出頭露面議論其非者，真可笑也。