
			　　本貫開州土國寶，身經百戰知兵老。白腰驟起破城池，放火攻圍聲鬧噪。斂虎威，擁旗纛，先據府學作營堡。出奇制勝算如神，烏合披靡似電掃。

　　《鷓鴣天》

　　單鞭匹馬撞齊門，猛敵披靡悉反奔。

　　飲馬橋頭傷暗箭，至今吳士為稱冤。

　　土都堂，開州人氏，雖身為裡役，其實熟閒弓馬，深曉兵機。明朝時招降土寇有功，升授武職，後與流賊打仗，積功至河南地方總兵官。崇禎末年閒住在家，大清入關以原職投降，因隨軍南征，豫王除授他江南巡撫，鎮壓蘇州。是時收合部下兵眾，屯於府學中，嚴兵固守。白腰兵圍之，一連三日三夜，料其疲倦，忽出奇兵擊之，如此相持又三四天。那新起鄉兵烏合之眾，原無紀律，且身上又無盔甲，手中無非是竹槍木棍銃箭，長兵又少，凡打一仗，畢竟抵敵不住，死者極多，由是漸漸解散，退出城外。