
			　　世亂紛紛民命輕，嗟哉孟立殞刀兵。

　　由來眾怒不當犯，言遜宣尼戒甚明。

　　陸三武藝邑稱精，得罪無非是跳營。

　　利刃一朝屍壯士，忌才自昔事難成。

　　常熟縣承平日久，那裡見平白地殺人。聞有陳孟立者，原係舊族，鄉宦俱是親戚。也曾以異路前程官做衛經歷。平日方巾闊服，家道頗饒，遇事敢言，不怕別人招怪的。他見眾人排嚴鄉宦為首，諫勸道：「常熟彈丸之地耳！清朝勢大，只宜著人到彼講和，觀其動靜，若遽起兵，是運螳臂擋車也。」

　　鄉兵惡其撓眾，指稱他是奸細，為敵人作說客的，一聲吶喊，槍尖都團團對了他，登時戳死在縣場上。