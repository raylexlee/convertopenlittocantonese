
			　　舉石持刀膂力勁，平生俠烈喜談兵。

　　南壇血劍橫相向，壯士從茲顯姓名。

　　卑卑典史未知名，國亂辭官亦甚輕。

　　橋下奮戈思抗敵，始知忠義本天生。

　　何練兵諱雲鵬，字飛九。本太倉籍，久住常熟，為武生，諳習韜略，力舉五百斤石，使八十斤大刀，邑中勇士也。崇禎末與弘光初，現任本縣練兵官，極得兵民心者。至是隸子張部下，子張令其率民兵打二陣為策應，正遇敵逼子張父子於南社壇。壇下地方寬廣，矢銃交發，既而短兵相接，飛九爭先，手刃甲首兩顆而返。