
			　　身是堂堂宰相孫，狀元愛婿甲科尊。

　　雉離兔網遭奇辱，忍氣吞聲莫雪冤。

　　後擁前呼耀故鄉，小人得志愈誇張。

　　華居親手雖能造，古剎權當晝錦堂。

　　李家橋去北水門外三里，嚴子張、時子求俱有莊房在馬。時七月初二日下午，義陽王一到福山，遂令胡來貢統甲士千人，連夜襲取常熟，首捉嚴栻。

　　是時嚴子張但知義陽王已至港上，茫茫單舸出謁。且來貢發兵軍機甚密，只道合兵共圖進剿，那曉得其中狡謀。將近黃昏，恰遇來貢軍馬於橋下，出其不意，頃刻被擒，即綁縛於子張莊上庭前草中，非刑拷打。兼之蚊蚋攢唼，受苦一夜。可憐一個黃甲進士，一腔忠義，倒把來駟馬攢蹄捆了。次日直解到福山舟次，義陽王責嚴子張私徵國課，積草屯糧，意欲造反一班鬼話，其實並無一句入得耳的。子張再三分辯，只是幾番喝令要砍，李太傅、顧三麻子等一班人在旁，做好做慊，假意稟復討饒，才說道：「只要把縣裡錢糧盡數解來，方饒汝性命。軟留在廣善庵中，待錢糧解到日發落。」