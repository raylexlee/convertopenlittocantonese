
			　　科目探花及第，才名江左人龍。詩書萬卷貫心胸，表表東林推重。南北兩朝元老，清明二代詞宗，貪圖富貴興偏濃，遺臭萬年何用。

　　《西江月》

　　胡騎乘虛破竹下，弘光郡縣如崩瓦。守城殉難並無人，義士忠臣皆是假。

　　賢太史，翰林錢謙益也，少掇巍科，東林人望，弘光朝官禮部侍郎。清兵至，不聽夫人柳氏言，希冀作清朝宰相，翻然改節，投降豫王軍前。裡人改其門聯曰：「南北兩朝元老，清明二代詞臣。」