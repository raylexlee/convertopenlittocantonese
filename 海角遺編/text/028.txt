
			　　常熟黎元當受災，懦夫胡鎮守城來。

　　惟知畏敵如熊虎，豈顧民居化作灰。

　　火炮西城聲震天，邑中男女似熬煎。

　　龍光一技無施處，坐待城垣頃刻穿。

　　東倉衙小東門外，迎春橋南也。清兵既過通河橋，殺到迎春橋下，見橋上鄉兵朱賣麵等狀貌魁梧，守備甚嚴，竟收兵仍到西莊。胡來貢遂欲划河為守，橋以南悉差人縱火焚之，民房及竹行皆為煨燼。是夜黃昏風起，惟見火光燭天。哀哉！九萬圩城內，西南隅也。