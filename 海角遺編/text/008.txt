
			　　胡騎南征豈易當，操江猝遇眾倉忙。

　　姑蘇淪敵千秋恨，猛將衝鋒一瞬亡。

　　昔日張王爭國地，今朝朱氏敗軍場。

　　潰圍急急揚帆遁，萬頃澄湖帶慘傷。

　　聞說軍亡心膽寒，龍光忠義總無乾。

　　白糧盡數歸囊橐，斂跡舟中飽且安。

　　操江此時見勢不好，急領本部精兵拚命奪路而走，兵眾水淹、箭下死者何止三四百人。其餘將士趕不上者，隨即星散，趕得上者不滿千人，下太湖而去。後五六年間，聞其只穿布褶氈帽，步行經常熟、福山，裡人猶有識之者。