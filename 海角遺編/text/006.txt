
			　　當年衛霍起人奴，此是人間大丈夫。

　　來貢但知誇晝錦，安能投袂奮雄圖。

　　統領三軍仗舳艫，河游水淺莫前趨。

　　若非詢及芻蕘計，指日何由達具區。

　　胡龍光諱來貢，本縣五渠村人。父為泥水匠，妻係瞿仲湖家婢。幼時也習泥水，因識幾個字，遂棄本業，到縣中署印丁同知案前作一糧書。生得身長六尺五寸，膂力雄健，狀貌魁梧。後因遼東大亂招兵，來貢家中一貧如洗，竟棄妻子與丈母，飄然到廣寧應募，親鄰並無人曉得。至崇禎十六年冬，忽帶轎馬僕從歸，尋親戚故人，此時丈母已終於丁景素家。來貢領妻子典屋，在小東門外教場後居住。據雲初到關外，在某營做書手，今已積功升授欽依都司，近因闖賊大亂，家中久無音信，特討一南差來此。捻指十八年三月，北京淪陷，弘光五月登極，召募精勇，來貢又想出門，遂捐資揭債，招聚素熟海道亡命百餘人，戰船器械，投劉操江標下。操江見他人材出眾，抑且久在邊方，諳練軍情，漸任作心腹。不滿一年，提拔做孟河鎮總兵官。