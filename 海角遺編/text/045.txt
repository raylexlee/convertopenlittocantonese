
			　　公安起義練鄉兵，謀聚軍資助請纓。

　　火藥延燒因失足，巍巍大廈一朝傾。

　　喪師憤激竟漂洋，萬里從戎死戰場。

　　威震閩南名不朽，身膏野草骨猶香。

　　村鎮鄉兵各逞凶，互相仇殺亂如蜂。

　　伯韜奸計投吳郡，暗自歸清先順從。

　　趙公安，庠士趙君平之子。從幼習弓馬，學兵法，多膂力者。考過武場，家資頗殷實，住豬虎墩地方。至是統領鄉兵，竟到縣中庫裡取火藥，自己軍中應用。誰知手下眾兵扛一甏火藥，剛剛走到大堂上，失腳一跤跌倒，恰好擊出火來，把縣堂燒壞。公安隨即下海投義陽王，並妻孥及部下願從者，飄然而去，田園屋產俱被籍沒，禍因其燒燬縣堂也。後聞其仕明，官至總兵，在閩中殉難焉。