
			　　擱淺逢人指示明，艨艟巨艦一時輕。

　　向來枉費推移力，此日中流自在行。

　　操江急欲據姑蘇，無奈清兵倍道趨。十八驍騎蜂擁至，三千甲士空踟躕。舟行恰逢風不利，炮發又遇雨沾濡。天教明室不再復，土崩瓦解在須臾。

　　廿七日，操江特差四川人上官總兵及徐觀海，拉裡中同往喚船，先商議方略，著兵丁暗暗把截各站水口，然後到埠頭家，並不擾民，照價給發現銀，立刻僱得小船二百餘只，一日一夜，把大船上什物家小搬完。廿九日早晨，泊舟南門外取齊，連夜進發，次日是六月初一，午牌方到蘇州。

　　聞清兵已屯滸墅關，即刻將到，料勢不可為，急催船由閶門望胥門而行。