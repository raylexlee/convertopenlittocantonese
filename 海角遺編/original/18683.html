<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>海角遺編 - 第六十回　土撫台恩招離叛　楊總鎮威震海洋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十回</br>　　土撫台恩招離叛　楊總鎮威震海洋</font></h4>
			　　金戈鐵馬下虞鄉，文學名邦作戰場。<br />
　　朝晉暮梁風景異，流屍浮血兔狐傷。<br />
　　胡笳互動人驚竄，雞犬無聲國散亡。<br />
　　招集流民來畏服，山河從此固金湯。<br />
　　選將屯兵保障堅，流亡安集賀生全。<br />
　　福山列鎮皇威遠，常熟歡騰將德賢。<br />
　　鐵騎風馳驚虎闕，寶刀雪耀掃狼煙。<br />
　　直教海不揚波日，萬灶貔貅盡服田。<br />
　　土撫台，開州人，諱國寶。生得白面長軀，美須細眼，智勇足備。原係明朝河南總兵，敗於闖賊之手，失官潛居京師，後投清朝，從下江南。豫王愛其才幹，升授巡撫之職，下姑蘇收復各縣與鄉兵。及湖中白腰兵打仗，算無遺策，威名日著。是月十六日，按臨福山，兩塘百姓拈香迎接，保留蕭參將者，自上墅橋起，直到蕭家橋，何止千計。撫台坐船頭上收呈子看時，見中有雞犬不驚、秋毫無犯等語，問道：「聞他在地方打糧，怎說秋毫無犯？」<br />
　　有能事的就對道：「糧是八月廿五日打過的，此番大兵並沒有打糧。」這一句隱然推在汪提督身上去。撫台就點頭收了呈子。將到福山，沿途逐一驗看，十三日打仗處與海上人下營處。次日，就是錢參將又是汪提督俱各領兵來會，軍聲大振。土撫台見海上人既去，隨即出榜安民，剃髮者即為順民，從前黨惡一概不問，禁止兵丁打糧擅殺。果然三五日間，東西響應，百姓歸者如市。<br />
　　由此人心稍定，沿海一帶漸漸歸服。<br />
　　楊總鎮諱文龍，陝西人，曾與十八騎渡江，及追執弘光皇帝下姑蘇，夙著戰功，軍中號為「小楊瞎子」。手下有十個將官，俱是弓馬嫻熟，能征慣戰的好漢。當下土都堂喚蕭世忠吩咐道：「聞你在此打糧，擅行燒燬民房，本該處你，姑念你打仗有功，更兼地方亦有保留你的，只是此地斷乎差你不得了，隨本院回府中別有調用。」遂著楊文龍升授加銜副總兵，鎮守福山，然後回身蘇州去。文龍在營，日日揚威耀武，操演兵馬，夜間若海中有警，令每兵執燈籠一碗，往江口守禦，走馬到煙墩下，即吹滅火，暗中轉來，再明燈而去。如此往來輪轉，海中人惟見火光不絕而至，只道是兵馬眾多，終弗敢攜舟近岸，其智略大率如此。<br />
　　只是作事嚴刻，毫釐不肯讓人情。聞知陳上卿尚未剃髮，其實有病，拿來驗時，發是當時新剪的，果然短髮還有在衣領裡。竟綁到北門外吳橋上斬首，心肝俱被兵丁剖腹取去吃了。出獵到顧山，因地方人為踐踏了他塚棺，與兵丁廝鬧，就捉地主周秀才到營，打脫其兩腿而斃。民間凡係本縣汛地，不論戶婚田土鬥毆爭競，大小詞訟，一概都準理，百姓若稍有支吾，不服拘喚之意，即添差披甲馬軍，星飛用繩縛去，犯罪者重則大棍打腿，輕則用樸頭箭以兩人左右扯住，親射其背。樸頭用木為之，大如拳，中者其痛異常，而不至傷生。海洋塘唐二羊婆，身高八尺，聞得他做私鹽稱手，拿來幾乎打死，手下人就活吮其血，盡其家資，僅留性命。半載之間，海上人雖不敢登陸，軍中尚乏水軍戰船。次年春，又聽掌案書手褚元長之謀，招撫義陽王麾下副總兵曹士奇，剃髮歸順，待以客禮，申過土撫台，暫授原職，統軍協鎮。<br />
　　士奇部下慣打水仗漢子不下千人，水陸軍聲大振，自此楊總兵之威名日盛，海上兵莫敢犯境，百姓重享太平之福矣。<br />
　　題《海角遺編》後<br />
　　金陵王氣化寒灰，胡馬乘瑕破竹來。<br />
　　蕞爾琴川枹鼓動，彈丸福港義旗開。<br />
　　黎元留髮身先喪，赤子佳兵禍已胎。<br />
　　日久恐教多泯沒，故將事跡綴成回。<br />
　　天定焉能恃武功，不堪雙淚灑西風。<br />
　　三吳虎踞終朝陷，七邑兵連千里烽。<br />
　　榴火發時廊廟改，桂花香後室廬空。<br />
　　倚節直向天涯望，江水滔滔海氣朦。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>