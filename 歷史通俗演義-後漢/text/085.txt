
			　　卻說周瑜引兵至南郡，與曹仁夾江相持，曹仁固守勿戰，瑜亦未便急攻；甘寧獨請進取夷陵，瑜乃撥兵三千，付寧帶去，駛至夷陵，一鼓即下。曹仁聞夷陵失守，分兵往援，竟將夷陵城圍住，寧向瑜求救，瑜欲統兵救寧，又恐曹仁出擊，累得進退兩難。呂蒙進說道：「但留凌公績在此，凌統字公績。蒙與都督往援，當可從速解圍。蒙保公績，能十日固守，不致有誤。」瑜乃令凌統守住營寨，自與呂蒙等赴援；到了夷陵城下，擊退曹兵，奪得戰馬三百匹，當即馳回。凌統果然無恙，屯兵北岸，相機進攻。孫權聞瑜大捷，亦引兵自攻合肥，連日不克。曹操遣將軍張喜，率眾馳援，許久未至，揚州別駕蔣濟，偽言援至，遣使齎書語城中，為孫權巡兵所獲，得書呈閱，權信為真情，撤圍退去。那劉備卻用諸葛亮計議，表舉劉琦為荊州刺史，分遣關、張、趙三將，往取武陵長沙桂陽零陵，嗣經三將先後略定四郡。就中有一段卻婚軼聞，為趙雲生平亮節，可法可傳，不應從略。雲奉劉備命令，往略桂陽，桂陽太守趙範，開城迎降，邀雲入宴；雲坦然直入，與範對飲，彼此雖非同族，卻是同姓，杯酒言歡，很覺融洽。到了興酣意暢，復由範邀入後園遊覽，片時洗盞更酌，接連如是數觥，範托詞更衣，既入復出，引著一少年美婦，姍姍前來，行至趙雲座旁，嫣然含笑，替雲斟酒，雲連忙避席，辭不敢當。再舉目看那麗姝，淡妝淺抹，縞衣綦巾，恰似一枝秋後海棠，愈白愈豔，但究不知她為誰眷屬，是何意見？一時又未便遽問，只好拱手為禮。那婦人卻斜送秋波，把雲上下打量一回，方才辭去。文君原是多情，怎奈武夫不比文人，空負那一片雅意。雲方才就座，問及該婦來歷，範答說道：「這是家嫂樊氏，青年寡居，令人悵惜。」雲聽這數語，越加詫異，原是怪事。正要出言責範，範又說道：「守節為婦人難事，範探明家嫂意見，亦思他適，但必擇一出色英雄，方肯改嫁，天緣湊巧，幸遇將軍，又與範為同姓，如將軍不嫌寒陋，願為玉成。」雲不禁動惱，勉強答語道：「雲與卿同姓，卿兄即我兄，卿嫂即我嫂，奈何使我亂倫？這事斷不敢聞命。」說得範無詞可答，滿面生慚。雲當即辭出，尚恐範心下芥蒂，暗中為變，乃命部兵晝夜加防，並遣急足，往迎劉備。及劉備聞信到來，範竟先逃去，雲具白辭婚情事，備笑語道：「這也無妨！」雲應聲道：「趙範新降，情未可測，雲怎敢遽應彼請？況彼令寡嫂改嫁，既使失節，又甘背兄，無禮無義，心跡可知。天下不少美女人，雲豈可為此墮行哩？」備當然贊歎，遂授云為偏將軍，領桂陽太守。雲將趙範家眷，及寡嫂樊氏，遣兵護送回籍，自在桂陽就職。備又尊諸葛亮為軍師，兼職中郎將，使督零陵桂陽長沙三郡，量收賦稅撥充軍實。長沙太守韓玄，零陵太守劉度，武陵太守金旋，自降備後，仍使為官。又有攸縣守將黃忠，年老力強，亦來請降，由備錄用。就是廬江營帥雷緒，也率部曲數萬人歸備，備乃得所措手，開創初基。偏是好事多磨，悲歌又起，似玉似花的甘夫人，竟為了長坂一役，受驚成疾，纏綿牀縟，好容易延過一年，竟致不起，玉殞香消，備迭次悼亡，無限傷感，不在話下。為後娶孫夫人伏筆。

　　且說吳督周瑜，圍攻江陵，積久未下；瑜年壯氣盛，定欲力破此城，反被曹仁用誘敵計，佯開城門，與瑜廝殺，瑜恐軍士未肯盡力，躍馬當先，親自掠陣。仁詐敗回城，等到瑜追至城旁，卻預使部將伏住城樓，覷准瑜身，颼的一箭，中瑜右脅，翻身落馬，仁復從城中殺出，意欲擒瑜。幸由韓當徐盛一班吳將，截住仁軍，救瑜回營；吳兵自相踐踏，傷亡甚多，江陵城卻不損分毫。瑜拔出箭頭，雖然用藥調治，卻是腫痛難消，好多日不能督軍。仁聞瑜不能起，屢來挑戰，瑜力疾上馬，突出陣前，大聲呼道：「曹仁匹夫，可認得周郎麼？」仁軍大驚，俱皆駭退，倒被瑜驅殺一陣，斃敵無數。從此曹仁氣沮，待援不至，沒奈何棄城北走，瑜得入江陵城，報捷至吳。孫權命瑜領南郡太守，屯兵江陵；程普領江夏太守，寄治沙羨；呂範領彭澤太守；呂蒙領尋陽令；召魯肅等還吳。曹操得江陵敗報，不勝慚恨，適因九江人蔣幹，雅擅口才，謂與瑜為故交，可以招降，操即令前往。幹布衣葛巾，至江陵投刺見瑜，瑜出廳迎幹，笑呼幹字道：「子翼遠來良苦，但莫非為曹氏作說客麼？」一語道破。幹只好設詞道：「幹與足下，相別有年，遙聞芳烈，特來敘闊，並觀盛儀，奈何疑我為說客呢？」瑜又笑道：「我雖未及夔曠，夔，舜臣；師曠，晉國人。聞弦賞音，已知雅曲了。」原來瑜少精音律，樂有闕誤，瑜一聞即知，既知必顧，幹與瑜有舊，當然識瑜有顧曲癖，故瑜即說此解嘲。既而留幹共飲，引觀倉庫軍資，及服飾器玩，更向幹笑語道：「丈夫處世，既得人主知遇，名為君臣，實同骨肉，言行計從，禍福與共，就是蘇張更生，酈賈復出，亦無從容喙，足下幸不為說客，否則豈能移人，恐反致絕交了。」這一席話言，弄得幹有口難宣，因即告別。羅氏《演義》載此事於赤壁戰前，證諸《周瑜本傳》，應在戰後。返報曹操，稱瑜雅量高致，非言辭所得招徠，操亦無法，只得休養瘡痍，徐圖報怨，江東得以無事。孫權聞魯肅還吳，與諸將出城迎肅，及肅既相見，向權下拜，權亦下馬答禮，因與語道：「子敬勞苦，孤今日出城迎卿，卿以為顯揚否？」肅直答道：「尚未！尚未！」大眾俱為愕然，肅舉鞭徐說道：「願將軍威德，旁訖四海，總括九州，得成帝業，再用安車蒲輪，迎肅入輔，肅始覺顯揚了。」權撫掌大笑，偕肅入城，歡宴竟日。肅具言赤壁大捷，也虧劉氏相助，所以成功，此後應當始終並力，方可拒曹，權也以為然。會值劉琦病歿，權乃使備領荊州牧，且使周瑜分南岸地，屬備管轄；備乃得移屯油口，改名公安。權有妹年已逾笄，尚未字人，聞備連喪妻妾，因擬將妹嫁備，作為繼室。備亦有意聯吳，樂從婚議，待至兩造說妥，應由備至東吳親迎，諸葛亮語備道：「將軍此行，懮喜參半；亮不怕孫權，但怕周瑜，瑜非真心願和，還是魯肅從中調停，才議和親，將軍如必欲赴吳，往返皆須從速，且宜擇人護衛，方保無虞？」遂將趙雲調回，隨備同行。備既至江東，由權迎入，兩人初次會面，自有一種特別酬酢，無容細敘。但彼此統是漢末英雄，談到投機時候，也覺心心相照，歡洽逾恒。惺惺惜惺惺。權代擇吉期，留備在東吳成婚，備亦只好應允。轉瞬間便已屆吉，就把客館中鋪設停當，準備行禮。等到萬燈齊燦，雙炬聯輝，便有一班樂府仙仗，引入鸞輿，恭請新人登堂，與備交拜。百餘侍婢，簇擁了一位珠圍翠繞的佳人，步上紅毯，立在右側；備亦整肅衣冠，至左首參拜天地，大禮告成，同入洞房。堂上客猶未散，免不得由備復出，與為周旋，大約酒闌席散，已是斗轉月橫的時候，備送客出館，返入房中，新夫人當然未寢，惟兩旁刀槍森豎，殺氣騰騰，侍婢等俱佩劍侍立，彷彿娘子軍出征氣象。原是一座好戰場。嚇得備大驚失色，忙問何因。侍婢答道：「郡主少好武事，隨身不離兵器，故有此佈置。」備又說道：「今夕不妨暫去。」侍婢轉告孫夫人，孫夫人微哂道：「廝殺半生，尚畏兵器麼？」此夜武事，卻是有別。乃命侍婢撤去刀槍，並脫佩劍，自己也卸了華服，改作淺妝；燈光交映，四目相窺，一個是英氣未衰，丰神奕奕，一個是雌威已斂，態度癰癰，是過來人合解溫存，為奇女子不加羞澀。寫孫夫人處，自得身分。等到三敲更鼓，四屏嬌鬟，兩人便攜手入幃，諧成燕好，陽台巫峽，樂趣可知。接連住了月餘，備雖身入溫柔鄉，卻也記起荊州來了，一日過見孫權，說起荊州故吏，多半相依，所得分土，還恐未足容眾，加承厚惠，乞借荊州全土云云。權不及深思，慨然許諾，備起座稱謝，且欲即日辭歸，經權一再挽留，尚未得返。已被江陵太守周瑜聞知，飛使上書道：

　　劉備以梟雄之姿，有關、張、趙雲諸將，更得諸葛為謀，必非久屈人下者，愚意宜留備在吳，為築宮室，多給美女玩好，以娛其耳目；分此數人，各置一方，然後使如瑜者，得挾與攻戰，大事定矣，今猥割土地，以資業之，且縱令西歸，恐蛟龍得雲雨，終非池中物也，願將軍熟圖之！

　　權得瑜書，出示魯肅呂範諸人，範謂宜從瑜言，獨肅駁說道：「將軍雖神武命世，勢力尚不及曹操；操志在報敗，仍思奪還荊州，今不若將荊州借備，遣彼歸撫，令當操軍要衝，外足拒曹，內足蔽吳，方為上計。」計固甚是。權聽了肅言，又覺他說得有理，遂不堅留備。備稍有所聞，遂商懇孫夫人，即欲乘隙西歸，孫夫人卻也豪爽，執定嫁夫隨夫的主意，收拾細軟，當即起程。備但留書辭權，自與趙雲等輕舟西去。待至權得覽備書，亟乘飛雲大船，親率魯肅張昭等十餘人，追送備行，竟得相及；備從容見權，具言曹操方眈視荊州，不能不返，權亦未嘗詰責，惟置酒餞別，且邀孫夫人過宴。魯肅等未便列席，避入後倉。酒至半酣，備低聲語權道：「公瑾文武兼全，為萬人傑，只恐他器量遠大，未必肯久為人臣，願公預防為是。」也欲譖毀周瑜耶？權含笑無言，待至宴罷，備夫婦仍出登輕舸，揚帆逕去；權亦退歸。事見《周瑜本傳》，羅氏《演義》響壁虛造，究屬不經。及備至公安，由諸葛亮等接入，備語亮道：「天下智士，所見略同，前日先生慮孤東行，也是為此；若仲謀信從周瑜，恐孤不能與卿等再見哩。」諸葛亮等並皆起賀，一面開筵慶賞，喜氣盈庭。備復重賞趙雲，留居麾下，不復再回桂陽；且作書寄吳，索借荊州。適周瑜自江陵詣吳，問權何故縱備，權以防操為辭。瑜復說道：「曹操新敗，懮在腹心，未能遽與將軍構釁，劉備方結姻好，一時當不致失和；但備不窺吳，必將圖蜀，最好是先發制人，瑜願偕奮威將軍仲異，名瑜，係孫堅弟靜次子，時為丹陽太守。同取巴蜀，即留仲異居守彼地，與馬騰子超結援，瑜再還與將軍奪據襄陽，向北蹙操，方可圖功。操若得破，劉備更可無慮了。」權應聲稱善，即使瑜歸整軍馬，為取蜀計。瑜返至江陵，途中得病，尚力疾至巴丘閱操，且囑孫瑜速赴夏口；並請孫權致書劉備，預為關照，免受牽制。權乃使人至公安，齎書與備，略云：

　　劉璋不武，不能自守；若使曹操得蜀，則荊州危矣。今欲先攻取璋，次取張魯，一統南方，雖有十操，無所懮也。

　　看官，這劉璋張魯，究是何人？璋即益州牧劉焉少子，曾任奉車都尉，留居京師，獻帝使璋撫焉，焉不願報命，索性使璋隨侍蜀中；沛人張魯，係五斗米道張陵孫，世承祖業，流寓蜀中，魯父衡早歿，魯母頗有姿色，兼通鬼道，出入焉家，得焉親信，恐不免暗作鬼戲。焉遂令魯為督義司馬，出屯漢中。既而焉生背疽，竟致暴亡，璋得襲職為益州刺史。張魯積漸驕恣，不服璋命，璋竟殺魯母，與魯成仇。魯母始實通鬼道。魯就據住漢中，自號師君，大行鬼道，號學徒為鬼卒，學道有年，進號祭酒，所行制度，約略與黃巾相似。璋屢與爭戰，互有殺傷，因此雙方對峙，未分勝負。劉備與璋，統是漢室苗裔，既得權書，便出示諸葛軍師，諸葛亮進議道：「要取益州，何勞東吳？今且作緩兵計，復書相報，再作計較。」備即令亮繕好復書，交與吳使帶回。吳使歸報孫權，由權展閱，但見書中說是：

　　益州民富地險，劉璋雖弱，足以自守。今將軍出師蜀漢，轉運萬里，欲使戰克攻取，舉不失利，此孫吳之所難也。孫臏吳起為古良將。議者見曹操失利於赤壁，謂其力屈，無復遠志；試思操三分天下，已有其二，將欲飲馬於滄海，觀兵於吳會，何肯守此坐老乎？若轉攻蜀漢，授操以隙，使得乘間東下，甚非計也。且備與璋，托為宗室，冀憑英靈，以匡漢朝；今璋即得罪於左右，備獨悚懼，非所敢聞，願加寬貸，謹布腹心。

　　權將來書閱畢，即寄示周瑜，瑜怎肯罷手，仍催孫瑜引兵就道。孫瑜頗諳韜略，與周瑜又相契合，兩人同名，應該投契。當即由丹陽發兵，溯江至夏口，遙見前面排列戰艦，阻住去路，不得不向他問明。忽有一人遙呼道：「請吳將答話！」孫瑜望將過去，乃是荊州牧劉備，便與言奉命取蜀，備朗聲答道：「君欲取蜀，請從他道，備已貽書孫將軍，勸他得休便休，若必欲取蜀，備當披發入山，決不敢為天下失信哩！」瑜再欲有言，備竟退入船中，累得孫瑜無法再進，又不好與他交戰，自傷和氣；只得麾舟退回，報知周瑜。瑜正想督軍繼進，接得此信，不由的忿怒異常，俗語說得好：「怒氣傷肝」，周瑜得病未愈，哪禁得一番盛怒？頓致口吐狂血，暈倒地上，經左右舁瑜至牀，已是氣息奄奄，延醫調治，始終無效；自知病終不起，因令書記草一遺箋，口授數語道：

　　瑜以凡才，昔受討逆將軍之遇，指孫策。委以腹心，遂荷榮任，統御兵馬，志執鞭弭，自效戎行，規定巴蜀，次取襄陽，憑賴威靈，謂若在握；至以不謹，道遇暴疾，延醫療治，有加無已，人生有死，修短命也，誠不足惜；但恨微志未展，不得復奉效命耳。方今曹操在北，疆場未靜；

　　劉備寄寓，有似養虎；天下事尚未知終始，此朝士旰食之秋，至尊垂慮之日也。魯肅忠烈，臨事不苟，可以代瑜。人之將死，其言也善，倘或可彩，瑜雖死不朽矣。

　　口授至此，已喘急的了不得，復大呼道：「既生瑜，何生亮？」呼罷即亡，壽止三十六歲。畢竟美人薄命，小喬又復喪夫。當由部將替他棺殮，並將遺書飛報孫權。權流淚歎惜道：「公瑾有王佐才，今忽短命，孤賴何人？」及閱瑜遺箋，舉肅自代，因即命肅為奮武校尉，使至巴丘，代領瑜營。瑜有兩子一女，奉櫬還吳，權加意撫恤，後來女配權子登，長子循得尚權女，拜騎都尉，頗有父風。循又早卒，弟胤官興業都尉，封都鄉侯，這且慢表。且說魯肅往代瑜任，道出尋陽，晤見尋陽令呂蒙。蒙係汝南人，少年好武，不讀經書，經孫權勖令求學，方專心攻習，手不釋卷。肅與蒙相見，蒙置酒款待，談論古今時事，各中竅要，肅起撫蒙背道：「呂子明，蒙字子明。我不意卿才如此，竟非復吳下阿蒙了！」蒙笑答道：「士別三日，當刮目相看，大兄何輕事覷人？」肅乃進拜蒙母，珍重言別。及抵江陵，仍執定前意，請暫將荊州，借與劉備，權復書依議，於是召孫瑜還守丹陽，把江陵南郡等地，借備管領。備令諸葛亮守南郡，關羽守江陵，張飛守秭歸，自駐潺陵。曹操聞周瑜死耗，心下甚喜，正擬親頒手書，囑曹仁等再取荊州，忽又接到探報，乃是孫權將荊州借備，不覺轉喜為驚，舉筆投地，乃將進取荊州問題，暫從擱置。自就鄴中，造一銅雀台，隨時游賞，且更迭下令，訪求才士，不計名節，但尚智謀。此為曹阿瞞意中之才士。嗣復讓還三縣，故意鳴謙，自稱出仕本意，但望為國家討賊立功，得一侯爵，他日死後，題志墓道，號為「漢故征西將軍曹侯之墓」，於願已足；適值國家多難，舉兵四討，幸得削平群慝，位至宰相，貴顯已極，尚復何望？但若今日無孤，正不知幾人稱王，幾人稱帝？或見孤兵勢強盛，疑有異志，實為大謬，周文王三分有二，尚服事殷，私心耿耿，每懷古人；本擬解職就國，但恐兵柄一解，為人所害，慕虛名，受實害，竊所未甘；如果人人心服，何必防害？惟封邑可得辭去，今且上還陽夏柘苦三縣，只食武平萬戶，少減孤責，且期免謗云云。說來似屬娓娓可聽，一經明眼人瞧著，早已知他飾辭欺人，欲蓋彌彰了。小子有詩歎道：

　　心同王莽口周文，漢賊何曾知有君？

　　怪底後人多踵智，好將偽語誑同群。

　　曹操雖自言無他，但拓土爭雄的思想，日甚一日，免不得又要動兵了。欲知他何處用兵，待至下回續敘。



　　孫權以妹妻劉備，詳閱史傳，並非計出周瑜，而羅氏《演義》，謂瑜使用美人計，弄假成真，說得周瑜如何刁狡，諸葛亮如何神奇，褒之太過，毀之亦太甚。雖係小說，究不應如是雌黃，得是書以矯正之，則足以存史之真，而不至為野乘所誤耳。周瑜年第逾壯，方可有為，乃以意氣之未除，遽致短命，不無可惜。至若三氣周瑜之說，亦屬無稽，盡信書不如無書，況燕談郢說乎？





