
			　　卻說伯榮母女，奉命祭陵，驕縱不法，上干天變，下致人怨。尚書僕射陳忠，也不禁激發天良，繕疏上奏道：

　　　　臣聞位非其人，則庶事不敘；庶事不敘，則政有得失；政有得失，則感動陰陽，妖變為應。陛下每引災自厚，不責臣司；臣司狃恩，莫以為負，故天心未得，災異薦臻。青、冀之城，淫雨決河；孫岱之濱，海水坌溢；兗、豫蝗蝝滋生；荊、揚稻收儉薄；并、涼二州，羌戎叛戾；加以百姓不足，府帑虛匱，自西徂東，杼柚將空。臣聞《洪範》五事，一曰貌，貌思恭，恭作肅；貌傷則狂而致常雨。春秋大水，皆為君上威儀不穆，臨蒞不嚴，臣下輕慢，貴幸擅權，陰氣盛強，陽不能禁，故為淫雨。陛下以不得親奉孝德皇園廟，遣中使致敬甘陵，朱軒軿馬，相望道路，可謂孝至矣。然臣竊聞使者所過，威權翕赫，震動郡縣，王侯二千石，至為伯榮獨拜車下，儀體上僣，侔於人主；長史惶怖譴責，或邪諂目媚，發民修道，繕里亭傳，多設儲偫，徵役無度，老弱相隨，動有萬計，賂遺僕從，人數百疋，顛踣呼嗟，莫不叩心。河間托叔父之屬（河間王開為安帝叔父。），清河有靈廟之尊（指清河王延平。），及剖符大臣，皆猥為伯榮屈節車下，陛下不問，必以陛下欲其然也！伯榮之威，重於陛下，陛下之柄，在於臣妾，水災之發，必起於此。昔韓嫣托副車之乘，受馳視之使，江都誤為一拜，而嫣受歐刀之誅。刑人之刀謂歐刀。臣願明主嚴天元之尊，正乾綱之位，職事巨細，皆任賢能，不宜復令女使，干錯萬機。重察左右，得無石顯泄漏之奸；尚書納言，得無趙昌譖崇之詐；公卿大臣，得無朱博阿傅之援；外屬近戚，得無王鳳害商之謀（自韓嫣以下故事，並見《前漢演義》。）。若國政一由帝命，王事每決於己，則下不得偪上，臣不能干君，常雨大水，必當霽止，四方眾異，亦不能為害矣！

　　安帝得疏，並不知悟，反封乳母王聖為野王君。有識諸徒，俱為扼腕。忠嘗因安帝親政，奏請徵聘賢才，宣助德化，又薦引杜根成翊世等，入朝錄用。杜根因請鄧太后歸政，撲死復甦，為宜城山中酒保，至是乃為忠所聞，派吏徵召，入為侍御史。成翊世亦與杜根同罪，繫獄有年，也虧陳忠保救，得為尚書郎。此外尚有幾個隱士，曾由內外臣工薦舉，特下徵車，偏數人志行高潔，不願投身危亂，相率固辭，史家播為美談，垂名後世。相傳汝南人薛包，年少失恃，父娶後妻，不願撫包，把他逐出，包日夜號泣，不忍遠離。後母慫慂乃父，橫加鞭撻，不得已在戶外棲宿，每旦復入內灑掃。誰知又觸動父怒，不准他棲宿戶外，乃至里門旁暫居，晨昏定省，依然如故。父母倒也感慚，仍使還家同住。及父母相繼亡故，諸弟求分產異居，包不能止，因將家財按股照分，惟自己情願認虧，瘠田敝器老奴婢，悉歸自取；後來諸弟屢次破產，輒復賑給，因此人人稱他孝友。名達朝廷，安帝召為侍中，包誓死不肯就職，乃許令歸里，在家考終。同時汝南尚有黃憲，表字叔度，父為牛醫，憲少年好學，履潔懷清，年方十四，與潁川人荀淑相遇，淑目為異器，相揖與語，終日方去，臨別握手道：「君真可為我師表哩！」郡人戴良，才高性傲，獨見憲必正容起敬，別後歸家，尚惘然如有所失。良母輒已料著，便問良道：「汝復見牛醫兒麼？」良答道：「兒不見叔度，自謂相符；及既相見，畢竟勿如，叔度原令人難測哩！」還有同郡陳蕃周舉，亦常相告語道：「旬月不見黃生，鄙吝心又復發現了！」太原人郭泰，少游汝南，先訪袁閎，不宿即去，轉訪黃憲，累月乃還。或問泰何分厚薄，泰與語道：「奉高器量（奉高係袁閎字。）。譬諸泛濫，質非不清，尚易挹取；叔度汪洋，若千頃波，澄不見清，淆不見濁，這才是不可限量了！」憲初舉孝廉，旋辟公府，友人勸他出仕，憲亦未峻拒，到了京師，不過住了一二月，便即告歸。延光元年病終，只四十八歲，天下號為徵君。黃憲以外，又有周燮，也是汝南人氏，學行深沈，隱居不仕，郡守舉他為賢良方正，均以疾辭。尚書僕射陳忠，更為推薦，安帝特用玄纁羔幣，優禮致聘，燮仍不起，宗族俱勸令就徵，燮慨然道：「君子待時而動，時尚未遇，怎得輕動呢？」他如南陽人馮良，少作縣吏，沈滯多年，三十歲奉縣令檄，往迎督郵，途次忽然幡悟，裂冠毀衣，遁往犍為求學，十年不歸，妻子都以為道死，替他服喪，不意他學成歸來，勵節隱居，朝廷亦遣使往徵，始終謝病，不入都門。這雖是甘心肥遁，別具高風，但也是有托而逃，所以為此避人避世呢！（類敘高人，仍是箴勵末俗。）

　　且說南單于檀降漢後，北方幸還少事，就是前單于屯屠何子逢侯，與師子構釁，奔往北塞，見前文。至此亦部眾分散，無術支持，仍然款塞請降。漢廷從度遼將軍計議，徙逢侯居潁川郡，時度遼將軍尚為鄧遵。免得復亂。獨北匈奴出了呼衍王，收集遺眾，得數萬人，又復猖獗，常與車師寇掠河西。亦見前文。朝議又欲閉住玉門關，專保內地。敦煌太守張璫，獨上書陳議，分作上中下三策，上策請即發酒泉及屬國吏士，先擊呼衍王，再發鄯善兵討車師，雙方並舉，依次討平，為一勞永逸的至計；中策謂不能發兵，可置軍司馬將士五百人，出據柳中，令河西四郡供給軍糈，尚得相機進行，安內攘外；下策謂棄去西域亦應收鄯善王等，徙入塞內，省得借寇齎糧，樹怨助虜。這三議卻是有條有理，毫不說謊，安帝將原奏頒示公卿，令他酌定可否。尚書僕射陳忠，擬採用張璫中計，因上疏說明道：

　　臣聞八蠻之寇，莫甚北虜。漢興，高祖窘平城之圍，太宗屈供奉之恥，故孝武憤怨，深惟長久之計，命遣虎臣浮河絕漠，窮破虜廷。當斯之役，黔首隕於狼望之北，財幣糜於盧山之壑，狼望盧山，皆匈奴地名。府庫單竭，杼柚空虛，算至舟車，資及六畜，夫豈不懷？慮久故也。遂開河西四郡，以隔絕南羌，收三十六國，斷匈奴右臂。是以單于孤持，鼠竄遠藏！至於宣元之世，遂備藩臣，關繳不閉，羽檄不行。

　　由此察之，戎狄可以威服，難以化狎。西域內附日久，區區東望叩關者數矣，此其不樂匈奴慕漢之效也。今北虜已破車師，勢必南攻鄯善，棄而不救，則諸國從矣。若然則虜財賄益增，膽勢愈殖，威臨南羌，與之交連，恐河西四郡，自此危矣。河西既危，不得不救，則百倍之役興，不資之費發矣。議者但念西域悠遠，恤之煩費，不見先世苦心勤勞之意也。方今邊境守禦之具不精，內郡武衛之備不修，敦煌孤危，遠來告急；復不輔助，內無以慰勞吏民，外無以威示百蠻，蹙國減土，經有明戒。臣以為敦煌宜置校尉，案舊增四郡屯兵，以西撫諸國，庶足折衝萬里，震怖匈奴。謹此上聞。

　　這疏經安帝批准，且因前時班勇所陳，與忠議相合，遂令勇為西域長史，率兵五百人，出屯柳中。勇議見前文。勇受命即行，既至樓蘭，即因鄯善誠心歸漢，傳詔獎勉，特加該王三綬。復派吏招撫龜茲。龜茲王白英，尚懷疑未服，勇再開誠示信，加意懷柔，白英乃自知悔罪，約同姑墨、溫宿二王，自行面縛，向勇乞降。勇親為解縛，好言慰撫；令各處發步兵騎士，共討車師。白英等既已投誠，自然從命，當下湊集萬餘人，受勇調度，直入車師前庭。前庭已歸後王軍就佔領，軍就仍居後庭，由北匈奴伊蠡王守住伊和谷，回應前文。被勇衝殺過去，不到多時，便搗破虜營，伊蠡王遁去；尚有軍就留戍的兵士，及前庭被脅諸降卒，約有六七千名，見匈奴兵尚被擊走，哪裡還敢抵敵？當即逃去了一二千人，餘皆跪伏軍前，稽顙聽命。勇全數收撫，共得五千人，仍令住居車師前庭，自至柳中屯田。柳中距前庭只八十里，呼應甚便，可以無虞。勇擬暫從休養，籌備芻糧，俟至士飽馬騰，再擊車師後王。好容易已越一年，係延光四年。春光和煦，塞外寒消，草木已漸生長，正好乘此興師。勇遂發敦煌張掖酒泉三郡兵馬，共六千騎，又徵鄯善疏勒及車師前部兵，亦不下五六千，由勇親自督率，往攻車師後王軍就。軍就亦領兵萬餘人，出庭迎敵，不意班勇部下，統是勇壯得很，一陣交鋒，已被殺得人仰馬翻，軍就連忙退回，部眾已喪失了好幾千名。一時惶急失措，欲向北匈奴求援，又恐道遠難及，沒奈何硬著頭皮，再圖守禦。偏來兵厲害得很，乘勝直入，銳不可當，部眾出去招架，不是驚散，就是殺死。霎時間庭中大亂，只見外面大刀闊斧，一齊殺來，此時欲逃無路，還想拚死再戰，驀聽得一聲箭響，仔細審視，那箭鏃已到面前，慌忙把頭一偏，右肩上適被射著，痛不可耐，竟致暈倒。待至甦醒轉來，四肢早經捆住，不能動彈；還有匈奴使人，也在旁邊陪鳥邦，束作一堆。俄而有數人馳至，把他兩人扛抬了去，好似牛羊一般，直至漢前長史索班死處，作為祭品。號炮兩振，軍就與匈奴使人，頭皆落地，魂靈兒從頭中飛向鬼門關上掛號去了。不願同生，但願同死，兩語可為兩人寫照。班勇既梟斬軍就，傳首京師，露布報捷。自是車師前後庭，又得開通，西域各國，復震懾漢威，陸續歸附。

　　真個是父作子述、兩世重光呢！好肖子。

　　安帝聞得西域復通，心又放寬，樂得逍遙自在，倒把那班勇功績，擱置一旁，並沒有甚麼賞賚。且當時廉直大臣，第一個要算司徒楊震。永寧二年秋季，遷震為太尉，似乎知人善任，偏是小人道長，君子道消，結果是易明為昏，崇邪黜正，終落得朝廷柱石，化作塵沙，說來既覺可痛，尤覺可歎！太尉劉愷，因病免官，由震繼為太尉，另用光祿勳劉熹為司徒。帝舅耿寶，已拜大鴻臚，特為宦官李閏兄弟說情，托震錄用。震不肯相從，寶一再往候，且與震語道：「李常侍為國家所重，欲令公辟除乃兄，主上亦曾允許，寶唯有傳達上命罷了！」震正色道：「如朝廷欲令三府辟召，應先敕下尚書，但憑私囑，不敢聞命！」寶見震定意拒絕，悻悻自去。後兄閻顯，亦進任執金吾，向震有所薦托，震亦不許。司空陳褒，已經罷去，後任為宗正劉授。他想討好貴戚，一得風聲，不待請托，便辟召李閏兄，及閻顯意中的私親，旬日間並見超擢。嗣復有詔為野王君造宅，王聖為野王君，見前文。大興工役，中常侍樊豐，及侍中周廣謝惲等，更相煽惑，傾動朝廷。震為漢家首輔，實屬忍無可忍，因再上書力諫道：

　　臣聞古者九年耕，必有三年之儲，故堯遭洪水，人無菜色。臣伏念方今災害滋甚，百姓空虛，不能自贍，重以螟蝗，羌虜鈔掠，三邊震擾，戰鬥之役，至今未息，兵甲軍糧，不能復給，大司農帑藏匱乏，殆非社稷安寧之福！伏見詔書為阿母興起第舍，合兩為一，合兩坊為一宅里。雕修繕飾，窮極巧技；今盛夏土王，而攻山彩石，轉相迫促，為費巨億。周廣謝惲兄弟，與國無肺腑枝葉之屬，依倚近幸奸佞之人，與樊豐王永等，分威共權，屬托州郡，傾動大臣，宰司辟召，承望旨意，招徠海內貪污之人，受其貨賂，至有贓錮棄世之徒，復得顯用；黑白混淆，清濁同源，天下喧嘩，為朝結譏。臣聞師言，上之所取，財盡則怨，力盡則叛；怨叛之人，不可復使。故曰：「百姓不足，君誰與足？」惟陛下度之！

　　這書呈入，好似石沈大海一般，並不見答。樊豐周廣楊惲等，統皆切齒，就是野王君王聖母女，亦視若仇讎，恨不將震即日摔去。且因安帝不從震言，越好肆無忌憚，匪但王聖第宅，造得非常工巧，連樊豐等一班權閹，也膽敢捏造詔書，調發司農錢穀，大匠現徒材木，各起冢舍園池，役費無數。遂致變異相尋，京都地動。楊震因屢諫不從，憤悶已極，何不引退？因歲暮不便陳詞，勉忍至次年正月，申上直言道：

　　臣備台輔，不能奉宣德化，調和陰陽；去年十一月四日，京師地動。臣聞師言：「地者陰精，」當安靜承陽，而今動搖者，陰道盛也。其日戊辰，三者皆土，位在中宮，此中臣近官持權用事之象也！臣伏惟陛下以邊境未寧，躬自菲薄，宮殿垣屋傾倚，枝柱而已，無所興造，欲令遠近咸知政化之清流，商邑之翼翼也。而親近倖臣，驕溢逾法，多發徒士，盛修第舍，賣弄威福，道路喧嘩，眾聽聞見，地動之變，近在城郭，殆為此發！又，冬無宿雪，春節未雨，百僚焦心，而繕修不止，誠致旱之徵也。《書》曰：「鞬恒暘若，」臣無作福作威玉食，唯陛下奮乾坤之德，棄驕奢之臣，以掩妖言之口，奉承皇天之戒，無令威福久移於下，則陽長陰消，天地自無不交泰矣！

　　震言雖然激切，怎奈安帝已為群小所蒙，任他如何說法，始終不理。且嬖幸愈加側目，往往在安帝旁謗毀楊震，安帝已漸覺不平。惟震為關西名儒，群望所歸，若一時將他除去，免不得物議沸騰，搖動大局，所以群小尚有畏心，未敢無端加害。尚知畏清議麼？會有河間男子趙騰，詣闕上書，指陳時政得失，安帝不禁怒起，說他無知小民，也來多嘴，當即詔令有司，捕騰下獄。中官最恨謗言，私下囑托有司，讞成「訕上不道」的罪名，處騰死刑。楊震身為太尉，怎能坐視不救？

　　乃復上疏諫諍，略云：

　　臣聞堯舜之世，諫鼓謗木，立之於朝；殷周哲王，小人怨詈，則還自敬德。所以達聰明，開不諱，博彩負薪，極盡下情也。今趙騰所坐，激訐謗語，為罪與手刃犯法有差，乞為加恩，全騰之命，以誘芻蕘輿人之言，則國家幸甚！

　　安帝得疏，仍然不聽，竟把趙騰處死，伏屍市曹。伯起！伯起！何不起身亟去？是年為延光三年，安帝想往外面遊覽，借著望祀岱宗的名目，出都東巡。文武百官，多半扈行，獨太尉楊震，及中常侍樊豐等，卻都留住京都，未嘗隨去。豐等因乘輿外出，越好擅用帑藏，移修第宅。原來為此，故未隨行。偏被太尉掾高舒，召大匠令史等，底細考核，查出豐等前時捏造偽詔，呈與楊震。震因安帝東巡，未便舉發，只好待回鑾後，然後奏聞。何不飛使馳奏？豐等聞信，很是慌張，日夕與黨與密商，意欲先發制人，為自保計。也是楊伯起命運該絕，不先不後，竟有星變逆行的天象，被閹黨作為話柄，構成邪謀。一俟安帝回來，將到都門，急忙先去迎謁，偽言還宮須待吉時，請安帝至太學中，暫時休息，應吉乃入。安帝還道他是真心愛主，當即依議。及駕入太學，豐等得乘間密奏，說是太尉楊震，袒庇趙騰，前因陛下不從所請，心懷忿懟，意圖構逆，所以上見星變，顯示危機，請陛下先行收震，方可入宮。安帝尚未肯信，躊躇半晌，方語樊豐道：「震為名士，難道也如此不法麼？」豐應聲道：「震為鄧氏故吏，鄧氏既亡，怪不得震有異心了！」讒口可畏，震由鄧隲辟舉，見前文。安帝愕然點首，便夜遣中使，往收太尉印綬，策免震官。震不防有此一舉，既被權閹占了先著，悔亦無益，當將印綬交出，坦然歸第，閉門韜晦，謝絕交遊。哪知安帝還宮以後，擢耿寶為大將軍，寶與震挾有宿嫌，又由樊豐等從旁煽構，竟奏稱震不服罪，仍懷怨望。有詔遣震歸里。震奉詔即行，至夕陽亭，慨然語諸子門人道：「人生本有一死，死不得所，也是士人常事。我叨居宰輔，明知奸臣狡猾，不能驅除；嬖女傾亂，不能禁遏，有何面目再見日月？我死後可用雜木為棺，粗布為被，蓋形掩體，已自知足，不必歸就墓次，添設祭祠了！」說畢，即飲鴆而死，時已七十餘歲。小子有詩歎道：

　　拚死何如預見機，網羅陷入已難飛；

　　夕陽亭下沉冤日，應悔當年不早歸！

　　楊震已死，樊豐等尚不肯干休，還要設法擺佈，欲知他如何逞毒，待至下回敘明。



　　西域諸國，勢如散沙，各酋長亦皆庸鄙，無一有為，但得中國良將一人，出而鎮撫，便得制馭各國，使之帖服，非若冒頓父子之桀驁難馴也！試觀班氏父子之出使，不待勞師費財，即此用夷攻夷之一策，已能指揮如意，無往不宜，誰謂外域之不可以馭乎？惟安內之謀，比攘外為尤亟，安帝有一楊震而不能用，反且聽信群小，黜逐正人，漢之綱紀，自此紊矣！惟震為關西名士，當知以道事君之義，合則留，不合則去，胡為乎刺刺不休，坐聽讒人之搆陷，而未能自拔也？彼薛包黃憲周燮馮良諸人，則倜乎遠矣。





