
			　　卻說建武二年五月，冊立郭貴人為皇后，子強為皇太子。郭氏即劉揚甥女，隨駕入洛。當光武帝即位時，得產一男，取名為強。時陰麗華也迎入洛陽，陰麗華見第七回。與郭女同受封貴人。麗華容色，實過郭女，並且性情和順，毫無妒意，光武帝本欲立她為后，她卻以為郭氏有子，理應正位中宮，且郭氏生長王家，與自己出身不同，所以情甘退遜，將后位讓與郭氏。看到後來，實可不必。光武帝乃立郭氏為后，就將二歲幼兒，作為儲君。這且待後再表。帝又分封宗室，封叔父良為廣陽王；後來徙封趙王。族父歙為泗水王；族兄祉為城陽王；歙子終為淄川王；追諡兄縯為齊武王；仲為魯哀王；縯子章授封太原王；後來徙封齊王。仲歿無子，命縯次子興過繼，襲封魯王。封爵已定，乃再擬蕩平群寇。惟一時人心未靖，亂端不已，除上文所述諸渠魁外，尚有漁陽太守彭寵，破虜將軍鄧奉，相繼造反，警信頻聞。提敘一筆，暗伏下文。光武帝雖遣將出討，但尚無暇全力對付，只好先就近處著手，次第廓清。自從劉玄敗死，諸將吏散處南方，未肯歸命洛陽。光武帝召集諸將，會議出師，當下向眾宣言道：「郾城最強，次為宛城，何人敢率兵進擊？」語未絕口，即有一人突出道：「臣願攻郾城！」光武帝見是執金吾賈復，就笑說道：「執金吾前去擊郾，朕復何懮？宛城當屬大司馬便了！」復領兵自去。另遣大司馬吳漢，往略宛城。郾城守將尹尊，曾由劉玄封為郾王，與賈復相持月餘，城中食盡，因即出降。就是宛城為宛王劉賜所守，一經吳漢兵到，退保溝陽，未幾亦即歸降。兩處先後報捷，光武帝因賜本族兄，前曾共事，所以召賜入見，封為慎侯。再命賈復進略召陵新息，統得平定。

　　復有部將過潁川郡，妄殺良民，正值河內太守寇恂，調往潁川，立即拘復部將，梟首示眾。復引為己恥，顧語左右道：「寇恂敢殺我部將，藐我太甚，我當前去見恂，手刃此仇！」遂自潁川進發。粗莽可笑。恂聞復挾怒前來，料無好意，故不願與見。姊子谷崇語恂道：「崇為軍將，應帶劍侍側，就使有變，也可抵擋得住，相見何妨！」恂搖首道：「我聞藺相如不畏秦王，獨為廉頗屈志，彼區區趙國，尚知先公後私，難道我反悍然不顧麼？」好寇君。乃飭屬縣盛設酒肴，遇有執金吾軍入界，全體供給，一人須兼二人飲食，縣吏自然遵令，不敢怠慢。恂托辭出迎，行至中途，因疾折回。復正勒馬待著，按劍欲試，不意恂已馳歸，惹得怒上加怒，亟欲勒兵追恂。偏部兵已皆被酒，不願進行，復亦孤掌難鳴，只好罷休。恂使谷崇具狀奏聞，光武帝召復班師，並徵恂入朝。恂奉命進謁，見復在御座前，急起欲避。光武帝與語道：「天下未定，兩虎怎得私鬥？朕當與兩卿和解，互釋前嫌。」說著，賜令共坐，宴敘甚歡。及退出殿外，復令同車並出，兩人曲體主心，自然釋怨平爭，言歸於好，恂復辭回潁川去了。

　　大司馬吳漢，方自宛城往略南陽，忽報檀鄉賊與五校賊會合，寇掠魏郡清河。光武帝召漢還師，自督諸將至內黃，進擊五校賊，大破賊眾，收降至五萬餘人。適值吳漢領兵來會，乃將軍事付漢，折回都中。漢與檀鄉賊連戰數次，無不獲勝，斬馘數萬，降服數萬。先是檀鄉賊徒，統是刁子都餘黨，刁子都見前文。子都為部曲所殺，餘眾轉走檀鄉，後糾集他處盜匪，號為檀鄉賊，共計得十餘萬名。及為吳漢所敗，或死或降，所餘無幾，遁入西山，再推賊目黎伯卿為渠帥。伯卿負嵎數月，仍被吳漢搗破，竄死崖谷間，河右復安。光武帝接得捷書，親往慰撫，增封吳漢采邑，由舞陽侯晉封廣平侯。此外隨漢同征，尚有建義大將軍朱祐，大將軍杜茂，執金吾賈復，揚化將軍堅鐔，偏將軍王霸，騎都尉劉隆馬武陰識等，亦各有功績，俱得獎敘。朱祐字仲先，南陽宛人，曾從劉氏起義，轉戰有年。杜茂字諸公，南陽冠軍人，自光武帝出徇河北，投入麾下，效力戎行。堅鐔字子伋，潁川襄城人，嘗為郡縣掾吏，頗有幹才，或向帝前推薦，方得召用，積功為揚化將軍。惟劉隆字元伯，本與光武帝同宗，乃父名禮，前與安眾侯劉崇討莽，並皆敗死，隆年尚幼，幸得免禍，後來遊學長安，劉玄召為騎都尉，隆見玄不能成事，托詞迎取家眷，轉至河內從光武帝，光武帝使仍舊職，加封列侯。四人俱列二十八將中，故特提敘。至若賈復王霸馬武履歷，已見前文，不復追敘。獨陰識為陰貴人兄，受封陰鄉侯，光武帝因他從軍有功，擬加封邑。識叩頭固讓道：「臣托屬掖庭，累加爵土，不可以示天下，幸勿加恩！」光武帝見他意誠，乃不復加封。識小心謹慎，未嘗以貴戚自驕，就是出征有功，亦謙退不伐，因此為士論所稱。卻是難得。

　　光武帝慰勞已畢，復遣漢還定南陽，連下涅陽酈穰新野諸城。復與偏將軍馮異，北擊五樓五幡諸殘賊，所向皆捷。偏大司徒鄧禹，入關撫民，又經赤眉還寇長安，屢戰不利，竟從長安退至高陵，兵士饑困，幾難成軍。於是光武帝另費躊躇，不得不改遣他將，往討赤眉。赤眉前次出關西行，意欲入隴，（回應前回。）隴右方為隗囂所據，遣將楊廣統率銳卒，迎頭截擊。殺得赤眉七零八落，慌忙回走，所掠財物，拋棄殆盡。道出陽城山谷中，適遇大雪，凍死多人，屍骸滿道，沒奈何再返長安。他想長安內外，十室九空，無從再掠，且長安已由鄧禹守住，料不易入，不如往發漢朝陵寢，或可劫取遺藏，免致落空。乃一哄而往，闖入園陵，守陵吏民，逃得精光，赤眉得任意掘墳。最注意的是後妃各冢，連棺槨盡被劈開，有幾槨用玉匣為殮，屍皆未爛，面目如生。查漢制收殮後屍，自腰以下，用玉為札，長一尺，闊二寸半，垂至兩足，用黃金縷綴繫，叫做玉匣，屍骸得借寶玉精華，歷久不朽。誰知這種奢華的制度，反使各女屍身後不安，當時短命致死，顏色未衰，卻被赤眉賊觸動淫心，竟把她剝去衣服，赤條條的臥在地上，侮辱一番。這也可謂生死交。更可怪的是呂後遺骸，全然不變，面色反比生時嬌嫩，至此也竟受污。待到污辱以後，屍才變色，這難道是生前淫妒，應該受此惡報麼？呂後死時，年已將邁，乃遭此報，定是天道惡淫，故孔聖謂喪欲速朽。獨霸陵為文帝遺冢，文帝素尚儉德，如所幸慎夫人等，衣不曳地，想來總沒有什麼厚殮，故赤眉不去發掘，幸得保全。更有杜陵為宣帝墓所，卻由漢中豪帥延岑，引眾居守，赤眉不敢過犯，安然如故。延岑係南陽人，也是一個綠林流亞，起兵漢中，殺敗漢中王劉嘉，據境稱雄。劉嘉向關中乞師，劉玄尚未敗沒，特遣部將李寶，領兵往會，與嘉並擊延岑。岑寡不敵眾，乃由漢中北出散關，進屯杜陵。他雖往來剽掠，跡同盜賊，但與赤眉相比，尚覺得稍有紀律，差勝一籌。鄧禹聞赤眉發掘陵寢，亟令將士往擊，反為赤眉所敗，傷亡甚眾。禹乃督兵自出，行至雲陽，又接長安警耗，被赤眉乘虛搗入，長安失守，累得禹無路可歸。會聞赤眉將逄安，往攻延岑，也想伺隙進襲。好容易到了長安城下，正要麾兵攻撲，偏又來了赤眉將謝祿，一場交戰，禹又敗走，不得已退至高陵。軍中隨帶糧食，本屬有限，漸漸的食盡囊空，勢難久持，因特奏報洛陽，急求接濟。光武帝籌畫再四，已知鄧禹兵敝，不堪再用。此時惟有偏將軍馮異，智勇兼優，可代禹任，乃特召異入見，囑令西征。異拜命出都，光武帝親送至河南，賜異車馬寶劍，並面囑道：「三輔人民，迭遭變亂，生靈塗炭，無所依訴，今遣卿討賊，並非欲卿略地屠城，期在平定安集，救民疾苦。朕看諸將亦多健鬥，往往未善撫循，獨卿平日能馭吏士，所以委卿重任，卿此行須除暴安良，勿負朕望！」保民而王，莫之能御。異頓首受教，拜別車駕，向西進發。途中宣佈威德，民皆畏服，群盜多降。光武帝還居洛陽，連接馮異軍書，知異威愛並用，定能勝任，乃決計召還鄧禹，專任馮異。會得鄧禹奏稱，劉玄舊將廖湛，聯合赤眉，並攻漢中，漢中王劉嘉，出谷迎戰，大破寇眾，陣斬廖湛，嘉因軍士乏食，就穀雲陽，正好乘便招撫云云。光武帝准禹所請，令禹傳詔諭嘉，禹當然照行。嘉妻為來歙女弟，歙係光武帝姑子，與帝戚誼相關，因即勸嘉從命。嘉始浼禹轉達表文，自請效順，將表文驛遞洛陽，並言廖湛一死，赤眉失勢，近日赤眉將逄安，又被延岑擊敗，約斃十餘萬人，臣料赤眉不久必滅，俟臣籌足軍食，便可一鼓殲滅等語。先生休矣！何必妄想？光武帝已遣異代禹，不改初衷，因復頒詔寄禹，略云：

　　卿慎毋與窮寇爭鋒，赤眉無穀，自當東來，吾以飽待饑，以逸待勞，折棰笞之，非諸將懮也，卿其速歸，無得復妄進兵！

　　鄧禹得詔，尚以無功為恥，未肯遽歸洛陽。可巧三輔大饑，人自相食，城郭皆空，白骨蔽野，赤眉無從擄掠，果然東下，餘眾還有二十萬人。光武帝得知消息，使破奸將軍侯進等，出屯新安，建威大將軍耿弇等出屯宜陽。出發時復傳諭道：「賊若東走，可引宜陽兵會新安；賊若南走，可引新安兵會宜陽。」一面令馮異擇險邀擊，決殲此虜。創業之主，必有良謨。異奉命進駐華陰，正值赤眉東來，即扼要拒擊，先後六十餘日，交戰至數十仗，多勝少敗，收降赤眉將卒五千餘人。

　　未幾已是建武三年，朝命異為征西大將軍，節制西行人馬，且促鄧禹交代，限期還都。禹還想鼓勵饑卒，邀擊赤眉，仍然失利，才率車騎將軍鄧弘等東歸。途次與馮異相遇，又欲與異共攻赤眉。貪功之心，何竟至此？異從容道：「異與賊相拒數十日，雖得俘獲賊將，但賊眾尚多，須推示恩信，徐徐招誘，未可遽勞兵力！且皇上已遣諸將分屯澠池，使異在西夾擊，彼此並力，一舉聚殲，乃是萬全的計策。公不若遵旨東還，待異蕩平此虜便了。」禹聽了異言，還道異不肯分功，益加猜忌。就是鄧弘亦有此私意，決欲一戰，遂自請為先鋒，引兵遽進。赤眉齊來接仗，交戰多時，見弘軍微有饑容，卻不望前進，反向後退。弘軍當然追逼，赤眉拋棄輜重，紛紛卻走，弘軍尚不知是計，但見輜重車上，有豆載著，爭相掬食，頓致行伍散亂，無心戀戰。不防赤眉翻身殺轉，猛擊弘軍，弘軍已經亂伍，倉猝間不能成列，自然四潰，弘亦只得返奔。鄧禹在後面望著，忙邀馮異一同往援，兩人並轡馳往，麾動部兵，截殺赤眉。復酣鬥了好一歇，赤眉稍稍退去。還是誘敵。異亟向禹進諫道：「赤眉小卻，並非真敗，我軍已多饑倦，宜暫休息，毋使前進！」禹不肯聽異，反驅兵急進。異未便停馬，相偕進軍，驀聽得幾聲胡哨，赤眉等四面兜集，踴躍來前。禹與異慌忙對敵，怎禁得赤眉湧至，馳突入陣，把禹異兩軍衝作數截。禹異兩軍，已是饑乏得很，望見敵勢洶湧，統皆怯戰，覓路亂逃。禹亦自知不支，但率親兵二十四騎，衝開血路，逕向宜陽奔去。鄧弘已早經遁走，不知去向，單剩得馮異一軍，也是東逃西散，如何支持？異急走至回溪阪，溪長四里，旁有峭壁，狀甚陡峻。異棄馬逾溪，與麾下數人躍登峻阪，方得馳脫。這番戰仗，漢軍死傷至三千餘人，餘皆散逸。還虧馮異脫身回營，下令收集潰卒，軍士方知異無恙，夤夜奔投，復得萬人，守住營壁。越日復由異整兵募眾，遍召各處城堡戍卒，一並會聚，再與赤眉約期會戰。赤眉恃勝生驕，輕視馮異，待至戰期已屆，便令萬人為前驅，凌晨挑戰。異早經部署，申定號令，一聞寇至，但使銳卒一二千人，出營交鋒。赤眉見異軍寥寥，越加蔑視，存了一種滅此朝食的妄想，悉眾來圍異軍。異乃縱兵大出，與赤眉鏖戰一場，兩下裡旗鼓相當，兵刃交接，吶喊聲震動遠近，好容易殺到日昃，還是未分勝敗，相持不捨。異卻把紅旗一招，突有一支人馬，向赤眉陣中攪入，衣服與赤眉相同，赤眉錯認是自己黨羽，慌忙招呼，誰料到劈頭一撞，都害得頸血模糊，十死五六。赤眉後隊，頓時大亂。再經異麾軍縱擊，殺斃赤眉，不可勝計。看官道這支人馬，究從何處殺來？原來馮異知赤眉勢盛，但憑力敵，未易殺退，所以預先設計，令壯士千人，改服赤眉衣飾，夜伏道旁，約用紅旗為號，叫他搗亂賊軍。果然赤眉中計，一敗塗地。當由異軍追至崤底，截住男女八萬人，諭令降者免死。八萬男女，一體匍伏，束手歸誠。尚有殘眾十餘萬，東走宜陽。將恃謀，不恃勇，於此可見。異馳書報捷，光武帝特賜璽書云：

　　赤眉破平，士卒勞苦，始雖垂翅回溪，終能奮翼澠池，可謂失之東隅，收之桑榆，方論功賞，以答大勳。

　　璽書既下，光武帝復親率六軍，至宜陽截住赤眉。赤眉正拚命東走，到了宜陽，見前面戈鋌耀日，旌旗蔽天，當中擁著漢天子御駕，黃屋大纛，八面威風。嚇得赤眉叫苦不迭，如樊崇逄安等人，經過百戰，殺人未嘗眨眼，至此亦倉皇失措，不知所為。當下經眾會議，只有乞降一法，乃遣劉恭持書請降。恭既至漢營，得見光武帝，行過了禮，呈上降表。光武帝准令降順，恭面請道：「盆子率百萬眾降陛下，敢問陛下如何待遇？」光武帝接說道：「待他不死便罷。」王言如綸。恭因即返報，盆子率徐宣以下三十餘人，肉袒歸降，獻上所得傳國璽綬，並將所有兵甲，悉數繳付，堆積宜陽城外，高與熊耳山相齊。光武帝令縣廚賜食，降眾正苦饑餒，隨到隨食，總算十萬餘人，並得一飽。光武帝見降賊甚多，恐有反覆，特就次日清晨，大陳兵馬，遍布洛水岸旁，令盆子等隨駕觀兵，且顧語盆子道：「汝自知當死否？」盆子跪答道：「罪原當死，但求陛下恩赦呢！」光武帝微笑道：「兒亦太黠，宗室中原無愚人！」說至此，又顧問樊崇等道：「汝等曾悔降否？朕願遣汝等回營，鳴鼓相攻，再決勝負，可好麼？」好權術。徐宣等叩頭道：「臣等出長安東都門，君臣計議，已願歸命聖德，惟百姓可與圖成，難與慮始，所以未曾遍告。今日得降，如脫去虎口，得依慈母，誠喜誠歡，還有什麼悔恨呢？」光武帝語徐宣道：「卿可謂鐵中錚錚、庸中佼佼了！」乃斂兵歸營。更諭諸降將道：「汝等大為不道，所過成墟，屠老弱，溺社稷，污井灶，殘暴已極，本應駢誅。但朕念汝等尚有三善：攻破城邑，幾遍天下，妻婦未嘗棄易，算是一善；立君能用宗室，算是二善；他賊乘亂立君，待至危急，往往弒君持首，乞降邀功，獨諸卿尚知大義，奉主來降，算是三善。朕所以網開三面，法外行仁，此後總宜洗心革面，共享太平！」降將都一齊跪下，齊呼萬歲。光武辯論善惡，亦俱得當。光武帝揮眾令起，啟行還都，令降將分居洛陽，每人賜宅一區，田二頃，餘眾給資遣歸。惟楊音與帝叔劉良有舊，良先依劉玄，玄敗沒時，獨良得楊音禮待，才得免害。因此光武帝為叔報德，封音為關內侯，得與徐宣安享天年。劉恭替劉玄報仇，刺死謝祿，繫獄自首，亦得貸死。獨樊崇逄安，居洛數月，又想造反，謀泄被誅。不死胡為？光武帝矜憐盆子，賞賜甚厚，使為叔父良部下郎中。盆子病目失明，方令免官，尚給滎陽均輸官地，食稅終身。小子有詩詠道：

　　牛吏何堪作帝王，崤山一跌便淪亡；

　　得全首領猶雲幸，總為童兒質尚良。

　　赤眉已平，餘寇猶熾，免不得再加征伐，勞動王師。欲知後來情事，且看下回續敘。



　　項羽掘始皇冢，後人以兇殘嫉之，顧未有如赤眉之甚者。赤眉不法，發掘園陵，裸辱女屍，閱《漢書．劉盆子傳》中，載入此事，謂有玉匣附殮者，多被淫穢，姓氏不概傳，獨於呂後則標明之。意者其亦嫉呂後生前之奢淫，特揭此以為後人戒歟？鄧禹已入長安，不能捍衛陵寢，咎實難辭，乃復以饑疲之卒，貪功邀戰，屢致失利，甚且累及馮異，同致覆師。微異之奮翼澠池，則赤眉東來，眾尚二十萬，即如光武之勒兵親征，截擊宜陽，勝負亦未可料，安能不戰屈人乎？光武能專任馮異，卒成大功。至若劉盆子之降，待以不死，陳兵示威，笑語屈賊，光武固一英辟也歟？而樊崇逄安之自外生成，終遭誅殛，何一非惡貫滿盈之果報也！





