
			　　卻說王元奉著隗囂命令，出據隴坻，阻遏漢軍。漢軍尚未知確音，貿然前往，途次遇著來歙，也不過說是隗囂拒命，未及王元出兵情形。耿弇蓋延諸將，以為隴坻一帶，尚無阻礙，待至來歙別歸，即匆匆趕路，期在速進。哪知王元已安排妥當，靜待漢軍。漢軍行近隴坻，見前途塞住木石，已覺驚心，但尚未遇兵將，還想進去。當下將木石搬徙，徐徐引入，好容易開通一路，走了一程，又是七丫八杈，橫截道路；再辟再走，費去了許多氣力，還是不能盡通。並且羊腸峻阪，逐步崎嶇，害得軍不成伍，馬不成群。驀聞隴上鼓角齊鳴，一彪軍從高趨下，持著長槍大戟，奔向漢軍。漢軍已人困馬倦，如何抵敵？沒奈何倒退下去。那敵勢很是兇悍，再加領兵主將，就是隗囂部下主戰的王元，銳氣方張，迫人險地，滿望一鼓蕩平漢軍，怎肯輕輕放過？漢軍叫苦連天，慌忙退走，已是不及，前隊多被殺死，後隊自相蹴踏，又傷斃了許多。耿弇蓋延，雖都是能征慣戰，怎奈勢不相敵，無法可施，也只好引兵出險，且戰且行。何故輕進？王元緊追不捨，又來了隗囂大隊，漫山蔽谷，悉眾前來。漢軍只恨腳短，逃得不快。囂與元步步進逼，一些兒不肯放鬆，惱了漢捕虜將軍馬武，激厲勇士，返身斷後，手持一干長戟，向囂兵衝殺過去，勇士一齊隨上，擊斃追兵數百人。囂兵乘興進來，不防有這場回馬陣，倒嚇得腳忙手亂，一齊退去，囂與元也恐有失，鳴金收回，漢軍才得退入長安。

　　光武帝時已還都，聞諸將敗還，亟令耿弇移軍漆邑，祭遵移軍汧城，使吳漢等保守長安，另遣馮異出屯栒邑。異奉命即往，行至半路，有探馬報稱囂將行巡，來攻栒邑，兵已下隴。異申令將士，倍道亟進。部將統言虜兵方盛，不可與爭，宜擇地安營，徐思方略。異勃然道：「虜兵臨境，幸得小勝，便思深入，若栒邑被取，三輔動搖，豈不可慮？兵法有言：『攻者不足，守者有餘。』我若得先至據城，用逸待勞，便可阻住虜馬，並不是急欲與爭呢！」確是有識之言。乃長驅急馳，竟得入城，但使將士靜守，偃旗息鼓，待著敵軍。行巡引眾至城下，見城上毫無守備，總道是唾手可取，不如休息片時，再行督攻。部眾得令，並皆下馬散坐，無復紀律。異從城樓上悄望，備悉虜情，當即擊鼓揚旗，麾兵殺出。行巡未及防備，當然著忙，部下越加驚亂，上馬亟奔，被異追殺數十里，斬獲無算，方才收軍回城。同時祭遵在汧，亦得擊走王元軍，漢軍復振。北地諸豪長耿定等，俱聞風獻表，背囂降漢。馬援在上林苑屯田，上書闕廷，具陳破囂計畫，且言，「臣非負囂，囂實負臣，臣初次詣闕，囂曾與約事漢，不料他反覆如此，所以臣願獻密議，決除此虜。」光武帝因召援進見，面詢方略。援請先翦羽翼，繼攻腹心。光武帝乃給發突騎五千，帶領前往，便宜從事。援即往來游說，離間囂將高峻任禹等人。

　　囂自覺勢孤，始上書謝過，略云：

　　吏民聞大兵猝至，驚恐自救，臣囂不能禁止。兵有大利，不敢廢臣子之節，親自追還。昔虞舜事父，大杖則走，小杖則受。臣雖不敏，敢忘斯義！今臣之事，在於本朝，賜死則死，加刑則刑，如遂蒙恩，更得洗心，死骨不朽！

　　書至闕下，諸將以囂雖陳謝，言仍不遜，請光武帝誅囂質子，大舉入討。光武帝心尚未忍，復使來歙至汧，傳遞復諭。諭云：

　　昔柴將軍柴武。與韓信書云：信係韓王信，非淮陰侯。「陛下寬仁，諸侯雖有亡叛而後歸，輒復位號，不誅也。」以囂文吏曉義理，故復賜書，深言則似不遜，略言則事不決。今若束手聽命，復遣恂弟詣闕，則爵祿獲全，有浩大之福矣。吾年垂四十，在兵中十載，不為浮語虛詞，如不見聽，盡可勿報！

　　囂得諭後，已知光武帝察破詐謀，竟不作答。涼州牧竇融，遣弟友上書，自陳忠悃。適因隗囂叛命，道梗不通，友從中途折回，另遣司馬席封，從間道至長安，呈上書奏。光武帝答書慰藉，情意兼至。融乃貽書責囂，語多剴切，由小子再錄如下：

　　伏維將軍國富政修，士兵懷附，親遇厄會之際，國家不利之時，守節不回，承事本朝。後遣伯春即囂子恂，見上。委身於國，無疑之誠，於斯有效。融等所以欣服高義，願從役於將軍者，良為此也。而忿悁之間，改節易圖，君臣分爭，上下接兵，委成功，造難就，去縱義，為橫謀，百年累之，一朝毀之，豈不惜乎？殆執事者貪功建謀，以至於此，融竊痛之。當今西州地勢局迫，民兵離散，易以輔人，難以自建。計若失路不返，聞道猶迷，不南合子陽，則北入文伯耳。夫負虛交而易強御，恃遠救而輕近敵，未見其利也。融聞智者不違眾以舉事，仁者不違義以要功，今以小敵大，於眾何如？棄子徼功，於義何如？且初事本朝，稽首北面，忠臣節也。及遣伯春，垂涕相送，慈父恩也。俄而背之，謂吏士何？忍而棄之，謂留子何？自起兵以來，轉相攻擊，城郭皆為邱墟，生民轉於溝壑，今其存者，非鋒刃之餘，則流亡之孤。迄今傷痍之體未愈，哭泣之聲尚聞，幸賴天運少還，而將軍復重其難，且使積痾不得遂瘳，幼孤復將流離，其為悲痛，尤足愍傷，言之可為酸鼻，庸人且猶不忍，況仁者乎？融聞為忠甚易，得宜實難。懮人太過，以德取怨，知且以言獲罪也。區區所獻，惟將軍省焉！（想是班彪手筆。）

　　融既貽囂書，專待使人返報。過了旬日，使人回來，甚是懊悵，報稱被囂斥歸。融也覺動怒，召集河西五郡太守，部署兵馬，並上疏行在，請示師期。光武帝優詔褒美，且因融七世祖廣國，為孝文皇后親弟，（文帝后竇氏，見《前漢演義》。）曾封章武侯，誼關姻戚，特賜漢祖外屬圖等，表示情好。一面敕令右扶風太守，修理融父墳墓，祭用太牢。所有四方貢獻珍物，往往轉賜與融，使命不絕。融當然感激，毀去囂所給將軍印綬，令武威太守梁統，刺死囂使張玄，更發兵攻入金城，大破囂黨先零羌封何，奪得牛馬羊萬頭，穀數萬斛，充作軍實，守候車駕西征。囂因漢軍壓境，河西失和，自覺孤立無助，不得已遣使詣蜀，稱臣乞援。仍要向人稱臣，何苦背漢？述封囂為朔寧王，遣兵往來，與為犄角。囂正擬發兵內犯，又聞得漢將馮異，奪去安定上郡各城，因即率步騎三萬人，往攻安定。行抵陰繁，適與馮異相遇，交戰數次，不獲一勝，怏怏引還。再令別將攻悁，又為祭遵所破，退回天水。兩番跋涉，統是空勞，反喪失了若干士卒，若干芻糧。囂將王遵，屢次進諫，俱不見納，會得來歙招降書，因潛挈家屬逕投洛陽，詣闕請降，得拜大中大夫，封向義侯。光武帝欲親往討囂，偏遇日食告變，乃暫罷軍事。詔求直言，並敕公卿以下，舉賢良方正各一人。先是建武五年，光武帝嘗訪求高士，得周黨王良等人，三徵始至。周黨字伯況，籍隸太原，素有清節，王莽篡位，更托疾杜門，足跡不涉鄉里。及徵車迭至，不得已奉命詣闕，布衣敝巾，坦然入見。到了光武帝座前，雖然跪伏，卻是未嘗呼謁，但自言山野布衣，不諳政事，仍請放還云云。光武帝並未加責，叫他退朝候命。獨博士范升，上疏奏劾道：

　　臣聞堯不須許由巢父，而建號天下；周不待伯夷叔齊，而王道以成。伏見太原周黨等，蒙受厚恩，使者三聘，乃肯就車；及陛見帝廷，黨不以禮屈，伏而不謁，偃蹇驕悍，有失臣道。黨等文不能演義，武不能死君，釣彩華名，希得三公之位。臣願與坐雲台之下，考試圖國之道，倘不如臣言，臣願伏虛妄之罪；果黨等敢私竊虛名，誇上求高，亦當罪坐不敬，為天下戒。臣昧死上聞。

　　光武帝覽畢，將原疏頒示公卿，另行下詔道：

　　　　自古明王聖主，必有不賓之士，伯夷、叔齊，不食周粟；太原周黨，不受朕祿，亦各有志焉。其賜帛四十匹，許遂所志。

　　黨受詔即歸，與妻子隱居澠池，著書成上下篇，壽考終身。邑人共稱黨為賢，設祠致祭，歲時不絕。惟東海人王良，受官沛郡太守，遷任大中大夫，進為大司徒司直，在位恭儉，妻子不入官舍，布被瓦器，如寒素時。司徒史鮑恢，因事至東海，過候王家，良妻布裾曳柴，方從田間歸來，恢素未相識，錯疑是良家傭婦，便昂然與語道：「我為司徒掾屬，便道至此，欲見王司直夫人！」良妻答道：「妾身便是！掾史得無勞苦麼？」恢不禁驚訝，慌忙下拜，並問良妻有無家書。良妻答稱：「在官言官，不敢以家事相煩。」恢歎息而還。（賢婦風範，比義夫尤為難得。）後來良因病辭歸，病癒後應徵復起，道出滎陽，探訪故友。故友不肯出見，但傳語道：「不有忠言奇謀，乃竊取大位，豈不可恥？奈何尚僕僕往來，不自憚煩呢？」良聽了此言，未免自慚，乃謝病歸里，終不就徵。此外尚有太原人王霸，隱居養志，亦被徵入都，引見時稱名不稱臣，有司向霸詰問，霸答道：「天子有所不臣，諸侯有所不友，原是儒生本分呢！」時大司徒伏湛免官，進用尚書令侯霸為大司徒，侯霸素重王霸名，情願推賢讓能，王霸獨乞病告歸，偕妻逃隱，茅屋蓬戶，安享餘年。又如北海人逄萌，雁門人殷謨，累徵不起，並為逸民。

　　最著名的乃是七里灘邊的釣夫，羊裘一襲，遺範千秋，小子述及姓名，想看官應亦早有所聞，此人非別，本姓是莊，單名為光，表字子陵，會稽郡餘姚縣人。漢史避明帝名諱，改莊為嚴。因此後人只稱他為嚴子陵先生，不叫他做莊子陵。特別提出，復特別辨明。光武帝少時遊學，曾與他一同肄業，到了光武即位，他卻移名改姓，避家他去。光武帝憶念故人，令會稽太守訪問蹤跡，不見下落；再令海內各處搜求，亦無影響。光武帝終不肯忘懷，口述形容，使畫工繪成肖像，到處物色。

　　「天下無難事，總教有心人。」果然有人奏報，說在齊國境內，有一男子身披羊裘，屢釣澤中，面目與畫圖相似。光武帝大喜道：「這定是子陵無疑了！」彷彿得寶。忙命有司備安車，攜玄纁，往齊禮聘。嚴光接著，尚未肯自道姓名，只說是：「朝廷誤徵。」使臣哪裡肯放？不論他是真是假，定要請他上車，三請三卻，畢竟一難當十，被朝使手下的隨員，前推後挽，竟將他擁至車上，飛馳入都。光武帝聞光到來，尚防他乘間逸去，特命就舍北軍，妥給牀褥，使太官主膳之官。朝夕進膳，奉若神明。大司徒侯霸，與光為舊識，忙使部屬侯子道，奉書問候。光踞坐牀上，啟書讀訖，半晌才顧問道：「我與君房相別已久，侯霸字君房。君房素有癡疾，今得為三公，癡疾可少愈否？」奇人奇語。子道答道：「位居鼎足，怎得再癡？」光正色道：「既無癡疾，為何遣汝來此？」子道接口道：「司徒聞先生辱臨，本欲即來問候，適因公務匆忙，未能脫身，願俟日暮稍閒，前來受教。」光又笑道：「汝言君房不癡，這豈不是癡想麼？天子使人徵我，三請方來，我尚不欲見人主，難道就先見人臣？」子道聽罷，也不便多與絮聒，但求光復書還報。光托言手不能書，只好口授，因接說道：「君房足下，位至鼎足，甚善。懷仁輔義天下悅，阿諛順旨要領絕！」說到末語，便即住口。子道再欲請益，光大笑道：「君莫非來買菜麼？求益何為？」原是夠了。子道乃返報侯霸。霸將光語錄出，封奏進去。光武帝微哂道：「這也是狂奴故態，不足計較！」說著，即命駕出宮，親往訪光。早有人向光報聞，光置諸不理，高臥如故，佯作閉目熟睡狀。亦太矯情。光武帝親至牀前，見光坦腹臥著，因用手撫腹道：「咄咄子陵，何故不肯相助為理？」光仍然不起，良久始張目熟視，也不陳謝，但答說道：「從前唐堯有天下，帝德遠聞，尚有巢父洗耳。士各有志，奈何相迫如是？」光武帝喟然道：「子陵，我竟不能屈汝麼？」乃升輿還宮。既而令侯霸邀光入闕，略跡談情，與敘舊事，光始從容坐論，不復倨傲。光武帝婉顏問光道：「君看我比前日何如？」光答道：「似勝往時！」光武帝鼓掌大笑，留光食宿，與同寢臥。光用足加帝腹上，偽作鼾聲，好一歇方才移去。到了詰旦，即由太史入奏，謂客星侵犯御座，狀甚危迫。光武帝笑說道：「朕與故人子陵共臥，難道便上感天象麼？」因面授光為諫議大夫，光並不稱謝，亦不辭行，拂袖自去。返至富春山中，仍舊做那耕釣生涯，年至八十乃終。今浙江省桐廬縣南，有嚴陵瀨，與七里灘相接，背後有山，叫做嚴山，山下有石，能容十人，就是嚴光釣魚處，俗呼為嚴子陵釣台。地因人傳，流芳百世，可見得亮節高風，比那封侯拜相，還要光榮十倍哩！熱中者可以返省。這且擱過不提。

　　且說漁陽告平以後，光武帝嘗使茂陵人郭伋，就任漁陽太守。伋鎮撫百姓，糾除群盜，境內咸安。惟盧芳竊據北塞，屢引匈奴兵入寇，大為邊患。伋復整勒士馬，修繕堡寨，阻絕胡騎南下，一塵不驚，人民得安居樂業，戶口日蕃，中外都稱為賢太守。會因大司空宋弘，有事免職，朝臣多舉伋代任。光武帝以盧芳未平，不便將伋內調，所以未曾允議。建武七年春三月晦日，太史又奏稱日食，有詔令百官各上封事，毋得言聖。當時杜林鄭興等人，棄囂歸鄉，見前回。統由光武帝聞名召入，各授官職：林為侍御史，興為大中大夫。此次因變陳言，謂應俯從眾議，調任郭伋為大司空，且言日月交會，數應在朔，今日食每多在晦，乃是月行太速，故有此變。君為日象，臣為月象，君元急故臣下促迫，致見咎徵，望陛下垂意洪範，勉思柔克等語。光武帝也優詔褒答，惟仍不願調回郭伋，卻令妹夫李通代任。通首先倡義，弼成大業，身尚公主，仍然謙恭自持，不敢驕盈，故得保全爵位，以功名終。富貴壽考，全賴謙沖。太傅褒德侯卓茂，已經病歿，特賜棺塋地，表彰耆碩。敘筆載明生卒，亦無非闡揚名士。並因前侍御史杜詩，累任沛郡汝南各都尉，所在稱治，乃更調任南陽太守。南陽為光武帝故鄉，從龍諸臣，半出南陽，歷任太守，反視為畏途，只恐得罪貴戚。及杜詩蒞郡，興利除害，政治清平，無論貴賤，一體翕服。又修治陂池，廣拓土田，在郡數年，家給人足，時人比諸前漢的召信臣。信臣曾為南陽太守，也是一位施德行惠的好官。南陽人所以傳出兩語云：「前有召父，後有杜母。」小子亦有一詩，錄述於後：

　　黃堂太守一麾來，萬匯全憑隻手栽；

　　召父已亡推杜母，養民畢竟仗賢才。

　　轉眼間又是一年，光武帝顧念隴西，又要遣將往討了，欲知何人西征，待至下回發表。



　　隗囂據有西州，自稱上將軍，因時乘勢，崛起圖功，原不必定居人下。迨既受鄧禹之承制封拜，則君臣之名義已定，又何得再懷反側乎？設當光武討蜀之時，率兵效命，功且十倍竇融，他日即不得封王，公侯可坐致也。乃惑於蜚言，反覆不定，始則助漢而誅蜀使，繼且叛漢而為蜀臣，同一屈膝，朝秦暮楚胡為者？況洛陽如旭日，而蜀如朝露，一可恃，一不可恃，於可恃者而背之，不可恃者而親之，甚矣其愚也！彼如嚴子陵之孤身高蹈，抗禮闕廷，後世不譏其無君，反稱其有節，誠以其敝屣富貴，超出俗情，雲台諸將，且不能望其項背，遑論隗氏子哉！若周黨王霸逄萌諸人，亦子陵之流亞，而王良其次焉者也，然亦足以風矣。





