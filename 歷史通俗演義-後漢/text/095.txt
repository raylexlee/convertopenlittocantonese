
			　　卻說楊儀姜維，依著諸葛亮遺囑，秘不發喪，但將屍骸安載車上，拔營徐退。當有魏諜，報知司馬懿，懿聞諸葛亮已死，放膽追來，將及蜀兵，忽見蜀兵回旗鳴鼓，前來截擊，並有一派喧聲，齊呼司馬懿休走，此番中計，快來受死！司馬懿聽著，拍馬便奔，魏兵都棄甲曳兵，倉皇逃命，跑了好幾十里，不見後面動靜，方才停住。再使人探聽蜀兵虛實，回報蜀兵盡退入斜谷，揚起白旗，為亮發喪，懿再轉身往追，馳至赤岸，毫無影響，料知蜀兵去遠，只得退還。（越乖越醜。）途人有歌謠云：「死諸葛，走生仲達。」懿聽見後，卻也不惱，但宣言解嘲道：「我能料生，不能料死。」（忍辱含垢，卻是司馬懿一生特長。）及回視蜀兵營壘，無一不佈置有方，因即歎美道：「孔明真天下奇才哩！」又顧語諸將道：「國家有福，敵喪良才，從此可高枕無懮了。」遂引回長安，表陳魏主，不消細說。且說蜀兵已入斜谷，揚旛舉哀，全體素服，方將故丞相遺骸，妥為棺殮，然後扶櫬南歸。將登閣道，遙見前面火光沖天，喊聲盈路，楊儀姜維不知何因，急忙令人探問，返報前軍帥魏延，截住去路，不放楊長史過去。原來魏延自恃才勇，藐視楊儀，只因儀為丞相長史，不得不稍從含忍，及丞相病歿，儀欲令延斷後，先令司馬費禕，往探延意，延勃然道：「丞相雖亡，難道就不去擊賊？楊儀等為丞相官屬，盡可奉喪還葬，我仍當留此討虜。且楊儀何人？敢令魏延斷後哩？」禕勸解道：「這是丞相遺命，不宜有違。」延瞋目道：「丞相若依我計，已早至長安；我今官居前軍帥征西大將軍，受封南鄭侯，應繼丞相後任，楊儀不必托名丞相，使君誑我，可即將兵符繳來。」禕知不可說，支吾對付，飛馬回報。儀乃與姜維商議，維想出一法，從槎山小路進發，繞出棧道，晝夜兼行，抄到魏延背後。延聞儀等已至南谷，亟往谷口迎擊，並奏稱楊儀造反；儀亦劾延作亂。兩表遞入成都，後主方得李福還報，說是丞相亮壽終，免不得悲慟逾恒；忽又接得延、儀二人的訐奏，心下大驚，急召侍中董允，留府長史蔣琬，入示二人表文，詢明順逆。允與琬齊聲道：「臣等願保楊儀，不保魏延。」後主道：「丞相新亡，兩人便自相爭殺，豈非大患？」蔣琬答道：「丞相非不知魏延驕戾，只因他勇力過人，妥為駕馭；臣料丞相必有遺策，授與楊儀，請陛下勿懮。」（蔣琬料事如見，不負諸葛所托。）後主稍稍放心，專待延、儀二人消息。儀等到了南谷，令王平為先行。平至谷口，適與魏延相遇，彼此各擺開兵馬，互相答話，平叱延道：「汝何敢造反？」延亦叱平為叛黨，揮兵擊平。平揚鞭指語道：「丞相待汝軍士，何等厚恩？今丞相骨尚未寒，汝等為何從逆？況汝等俱係蜀人，不乘此時回家團聚，靜候賞賜，反且助延為亂，自取滅門，汝等試想，該不該呢？」道言甫畢，延部下同聲應響，紛紛散去，魏延大怒，揮刀出戰。平接住廝殺，未及數合，又有馬岱，來助王平，延雖多力，終因部卒盡散，不敢戀戰，拍馬返奔。馬岱從後追去，王平留報楊儀。（史鑒或稱何平，按諸《王平傳》中，平本養外家何氏，後複姓王，且傳文載入前屯祁山，及迎擊魏延諸事，故本編獨書王平。）儀聞魏延敗竄，乃偕平西進。未幾，即由馬岱回軍，持入延首，儀用足蹴踏道：「賊奴！尚敢作惡麼？」遂表請夷延三族。（儀亦過甚，怎能善終？）先是延夢頭上生角，問諸占夢趙直，直詐言麟角呈祥，必主吉兆，及退語密友道：「角字上從刀，下從用，頭上用刀，必遭大凶。」至是果驗。延並非欲反，實因與儀有隙，妄思除儀代亮，哪知輿情不服，害得勢孤力竭，身敗家亡，這也可謂自作孽不可活呢。留府長史蔣琬，欲分主懮，特出宿衛各營，出都赴難，行約數十里，得接楊儀軍報，延已受誅，乃退回成都。過了兩日，儀等奉亮遺櫬，已至都門。後主帶領百官，親出迎喪，哭聲載道，當下扶櫬入城，暫停丞相府中。亮子瞻，年尚幼弱，一切喪葬，盡由蔣琬等監理。楊儀呈亮遺表，即由後主展閱，略云：

　　伏聞生死有常，難逃定數；死之將至，願盡愚忠。臣亮賦性愚拙，遭時艱難，分符擁節，專掌鈞衡；興師北伐，未獲成功。何期病入膏肓，命垂旦夕，不及終事陛下，飲恨無窮。伏願陛下清心寡慾，約己愛民，達孝道於先皇，布仁恩於宇下；提拔幽隱，以進賢良，屏斥奸邪，以厚風俗。

　　臣家有桑八百株，田十五頃，子孫衣食，自有餘饒，至於臣在外任，隨身所需，悉仰於官，不別治生，以長尺寸；臣死以後，不使內有餘帛，外有贏財，以負陛下也。

　　後主閱罷，復潸然淚下，隨即傳旨卜葬，楊儀面奏道：「丞相已有遺言，命葬漢中定軍山，因山為墳，但足容棺罷了。」

　　後主依議，擇期奉葬，又擬定諡法，加予冊文道：

　　維君體資文武，明叡篤誠，受遺托孤，匡輔朕躬，繼絕興微，志存靖亂；爰整六師，無歲不徵，神武赫然，威震八荒，將建殊功於季漢，參伊周之巨勳。如何不弔？事臨垂克，遘疾隕喪！朕用傷悼，肝心若裂。夫崇德序功，紀行命諡，所以光昭將來，刊載不朽。今使使持節左中郎將杜瓊，贈君丞相武鄉侯印綬，諡君為忠武侯。魂而有靈，嘉茲寵榮。嗚呼哀哉！嗚呼哀哉！

　　後來朝野官民，追念亮恩，屢請立廟致祭，乃築祠淝陽，四時享祀。諸葛瞻年至十五，拜為騎都尉，得尚公主，後文再表。後主謹從亮議，進蔣琬為尚書令，總統國事；吳懿為車騎將軍，出督漢中。忽聞吳增兵巴丘，數約萬人，後主不勝驚疑，亟問蔣琬，琬請一面添兵永安，防備不測；一面保舉中郎將宗預，出使東吳，探明動靜。後主一律依從，遂遣宗預東行，預至吳都。吳主權反詰他添兵永安，是何意見？預答說道：「江東增戍巴丘，西蜀增戍白帝城，無非為事勢所迫，不勞細問。」權欣然道：「卿真不亞鄧伯苗；（芝字伯苗。）我聞諸葛丞相病歿，恐魏人乘喪侵蜀，故就巴丘增兵，遙為蜀援，並無他意。」預又答道：「東西聯盟，和好已久，當然彼此相關；陛下且增戍援蜀，難道蜀可不增戍應吳麼？」權乃優禮待預，並使預代達己意，決不負約。預拜謝西歸，報知後主，後主當然喜慰，蜀中亦聞信咸安。獨楊儀返成都後，雖得進拜中軍師，卻已撤銷兵權，有名無實，儀自謂才逾蔣琬，資望又比琬為優，乃反位出琬下，未免怨望；後軍師費禕，暇時過談，儀慨然道：「曩時丞相初亡，我若舉軍就魏，何至落寞如此？」禕假意勸慰，及辭退後，密將儀言入告，後主遂廢儀為庶人，徙置漢嘉郡。儀至徙所，心愈不平，還要上書誹謗，結果是一道詔旨，收繫郡獄，儀慚憤自殺。（不至夷族，還算幸事。）於是遷蔣琬為大將軍，即授費禕為尚書令。琬舉止不苟，喜怒不形，禕應事敏速，識悟過人，兩人同心輔政，力守諸葛成規，故蜀安如故，魏與吳亦斂兵守境，好幾年不動刀兵。（百姓之福。）獨魏主叡坐享承平，恣意淫樂，既作許昌宮，又治洛陽宮，起昭陽太極殿，築總章觀，高十餘丈，傜役不休，農桑失業。司空陳群等，上書力諫，輒不見從，且欲鏟平北邙，上築台觀；衛尉辛毗，中書郎王基，少府楊阜，交章諫諍，方才罷議。魏青龍三年秋季，洛陽華殿被焚，叡問太史令高堂隆道：「漢柏梁殿失火，嘗大起宮殿，作為厭勝，卿可識此義否？」高堂隆道：「這乃越巫所為，不合古訓，願陛下毋惑邪言。」叡不以為然，立命博士馬鈞，徵發民夫數萬，晝夜督造，窮極技巧，殿前有九龍環繞，號為九龍殿。又引穀水，通過殿前，旁設玉井綺欄，神龍吐出，蟾蜍合受。馬鈞更仿造指南車，叫作司南車，俾叡得隨意游幸。並在殿北設立八坊，專選美貌婦女，序居坊中，最上封貴人，次封夫人，就中有數人知書識字，特任為女尚書，出納章奏。他如歌姬舞妓，采女宮娥，不可勝計。殿外特造芳林園，搜羅奇花名卉，珍禽異獸，中鑿陂池，編列畫舫，每舫貯佳麗數人，教以楫棹越歌，俱臻靈妙。叡隨時游幸，遇有中意的美人兒，當即召御，未有虛夕。誰知連宵跨鳳，累歲絕麟，叡已越壯年，未得一子，廷尉高柔，請叡簡省侍女，育精養神，方可「螽斯衍慶」云云。叡雖然優詔報聞，卻仍是肆淫不已，尋且就宗室中，取得二兒，一名芳，一名詢，充作己子，即立芳為齊王，詢為秦王。

　　皇后毛氏，性頗端淑，與叡向無閒言，自郭夫人專寵後，遂將毛后愛情漸漸移到郭后身上；（回應前回。）後來貴人以下，承接甚多，更將毛后撇置中宮，不復過問。一日叡游芳林園，郭夫人等並皆隨行，獨毛后不與，郭夫人問叡道：「何不一請皇后同行？」（恐是故意詰問。）叡頻頻搖首，且囑左右，不得通報中宮。及既至園中，賞花飲酒，備極歡娛，直至日落西山，方才回宮。毛皇后愴懷失寵，鬱鬱寡歡，鎮日裡望斷乘輿，免不得囑托宮娥，探聽魏主行止，適有人得知遊園消息，走報毛后，毛后益覺怏怏，甚至一宵廢寢。翌日早起，特至西宮外候著，等到日上三竿，方見叡乘輦出來，當即迎前笑問道：「陛下昨游北園，可極樂否？」說尚未畢，但見叡勃然變色，滿臉怒容，禁不住嚇退三步，叡掉頭逕去。到了傍晚，竟由宮宦齎入諭旨，勸令毛后自盡。可憐毛皇后又悲又憤，又憤又悔，想到無可奈何的時候，竟取過鴆酒，一口吸乾，轉瞬毒發，便致暴亡。（前有甄后，後有毛后，可謂兩次同命。）叡尚恨左右違旨，擅敢漏泄，不問是否通報，竟殺死了十餘人。不過表面上說不過去，偽言毛后暴崩，依禮喪葬，加諡曰悼，號後墓為愍陵，是年為魏青龍五年。茌縣（茌音仕。）報稱黃龍出現，（青變為黃，已寓死兆。）有司樂得獻諛，說是魏得地統，宜改正朔，易服色，一新觀聽。叡遂改元景初，建丑為正，服色尚黃，犧牲尚白。又用太史令高堂隆奏議，在南北郊，營方圜二丘，圜丘祀天，方丘祀地，詔稱曹氏係出有虞，應以虞帝舜配天，皇祖武皇帝配地。（武皇帝即曹操，見前文。）已而徙長安諸鐘簴，及秦始皇所鑄銅人，漢武帝所制承露盤，盡至洛陽。銅人重不可致，留置霸城，承露盤在途折斷，聲聞數十里，叡乃另彩別銅，鑄成銅人二個，號為翁仲，分列司馬門外；更鑄銅龍銅鳳，置內殿前，龍高四丈，鳳高三丈餘。（有何用處？）還要在芳林園中，增築土山，限令三日告就，土役無暇，即令公卿群僚，荷畚擔土，好容易堆成高阜，上植松竹雜木，作為美觀。司徒掾董尋，太子舍人張茂，陸續奏諫，始終無效。高堂隆得病將死，口占遺疏，請毌黜奢崇儉，親親任賢，也徒博得區區褒贈，齎志以終。只有大將軍司馬懿，進宮太尉，位高責重，卻是片言不發，噤若寒蟬。（數語已足誅心。）嗣由幽州刺史毋丘儉，報稱公孫淵僣號燕王，改元紹漢，置官吏，誘胡虜，糾眾入寇，騷擾北方，叡乃亟召司馬懿入朝，與議討淵。淵為遼東太守公孫度孫，父名康，曾斬袁尚袁熙首級，獻與曹操，操表封為廣平侯。（見前文。）康死時，淵尚幼弱，官屬立康弟恭。恭庸劣不能治事，及淵年漸長，脅奪恭位，上表曹丕，丕意在羈縻，拜淵為揚烈將軍，領遼東太守。未幾，淵與魏有貳，遣使至吳，願為吳藩，吳主權乃使太常張彌，執金吾許晏等，齎著金寶珍貨，航海授淵，且封淵為燕王。淵又恐魏人討伐，收沒貨賂，誘殺張彌、許晏，傳首至魏，魏進淵為大司馬，封樂浪公。（刁狡至此，寧能久存？）吳主權，聞淵反覆，即欲督兵討淵，陸遜、薛綜，連章諫阻，權方中止。誰知淵又貪心不足，復欲背魏，對著魏使，時出惡聲。幽州刺史毋丘儉，奉魏王命，齎璽書徵淵，淵竟發兵抗儉，儉因眾寡不敵，退還幽州。淵遂自稱燕王，屢寇魏境，毋丘儉乃表請濟師。太尉司馬懿為了討淵一事，奉召入都，謁見曹叡，叡問及方略，懿答言得兵四萬，自足破賊。叡又問道：「卿料淵行動若何？」懿又答道：「淵若棄城預走，乃是上計，據守遼東，抗拒大軍，乃是中計，若坐守襄平，便成下計，必為臣所擒了。」叡問淵能行上計否？懿謂淵徒凶狡，不知兵謀，定出下計；叡復問大軍往還，應需幾時？懿預約往百日，攻百日，還百日，又須休息六十日，大約滿足一年，就可了事。（武侯已歿，應讓司馬爭雄。）叡聞言大喜，便令懿帶兵啟程。公孫淵聞懿出討，也覺心驚，又遣使向吳稱臣，謝罪乞援。吳主權欲戮淵使，嗣經謀臣羊衟等計議，（衟即古道字。）陽為許援，陰圖乘隙，所以發兵駐境，靜觀成敗。

　　那司馬懿驅兵大進，直指遼東，淵令部將卑衍楊祚，分率步騎數萬，屯踞遼隧，設塹二十餘里，堵遏懿兵。懿用胡遵為先鋒，引兵挑戰。淵令楊衍守寨，自出交鋒，被遵殺退，自是堅守不出。（也想學襲司馬懿舊法麼？）懿笑語諸將道：「賊不與我戰，欲我老師糜餉，糧盡退兵，我豈肯為賊所料？且賊眾多在此處，巢穴必虛，我不如潛攻襄平，一舉破賊哩。」乃多張旗幟，佯作南行，卑衍等盡銳南追。懿卻潛渡濟水，北趨襄平。至衍等察覺，轉向北進，卻被懿用伏兵掩擊，殺得七零八落，竄往首山。懿兵追入山中，卑衍戰死，楊祚乞降，於是懿得進圍襄平。公孫淵出戰失利，退守危城。會值秋雨兼旬，遼水暴漲，運糧船直達城下，平地水深三尺，懿兵行立不便，各欲移營，懿反下令軍中，敢言移營者斬。都督令史張靜，入帳固請，竟被斬首，懸竿示眾，軍人乃不敢再動。城中見懿營阻水，樂得出外樵牧，魏軍司馬陳珪，請出兵截擊，懿獨不從。珪疑問道：「太尉前攻上庸，晝夜兼進，故能立拔堅城，擒斬孟達；今遠來反緩，又縱賊樵牧，究是何意？」懿笑答道：「孟達兵多糧少，我糧多兵少，若非急進，出彼不意，怎能取勝？今賊眾我寡，賊饑我飽，何必速攻？正當任彼內亂，然後縱兵合擊，可以聚殲，倘或掠彼牛馬，截彼樵彩，是驅令遠走，反為不妙。」陳珪聽了，方才拜服。既而天雨晴霽，懿乃分兵合圍，四築土山，登高俯攻，矢石不絕，守兵死傷甚多，並且糧食垂盡，不能再支，只得遣使請和，懿怒斬來使，送還首級，檄令淵自縛來營。淵窘急無法，再令親臣衛演求降，願送子入質，懿忿然道：「軍事大要有五，能戰當戰，不能戰當守，不能守當走，不能走當降，不能降當死；何必遣子為質，多來絮聒？」說罷即叱演使歸。（司馬大出風頭。）先是淵家有犬，冠幘絳衣，上屋馳行，民居午炊，有小兒蒸死甑中；襄平北市，土中生肉，周圍數尺，頭目口鼻俱全，獨無手足；占驗家已預知凶兆，說是有形不成，有體無聲，國必滅亡。至是圍城緊急，夜有流星數十丈，從首山東北，墜下襄平城東南，自公孫淵以下，並皆驚駭。又值衛演返報，無術圖存，不得已挈子公孫修等，突出南門。懿早已防著，預令先鋒胡遵，屯兵梁水，等到淵父子逃來，便即截住，後面又由大兵追上，立把淵父子擒住。司馬懿已攻入城中，搜獲公孫淵家族，及吏士七千餘人。可巧淵父子解到，懿即喝令斬首，並將所獲人犯，一體誅夷，築成京觀；惟淵首傳送洛陽。淵叔恭為淵所囚，許得釋放，俾存一脈。凡中原人流寓遼東，聽令還鄉，遼東遂平，懿亦班師。途次接得朝旨，喻令回鎮長安，及行到河內，偏來了宮使闢邪，叫懿速至洛陽。正是：

　　內旨兩岐成柄鑿，外臣一入據鈞衡。

　　究竟懿行止如何，待至下回續表。



　　魏延楊儀，心術相同，延不過早為發作，自速其死耳。若儀之與費禕言，謂不若前時就魏，是延之所未及設想者；而儀欲為之，其居心尤出延下。微諸葛丞相之善為駕馭，幾何而不先作亂也？曹叡奢淫無度，違理蔑倫，種種荒謬，俱足亡國，而反得平定遼東，擒斬公孫淵父子，是所謂天奪之鑒，而益其疾也。司馬懿為莽操流亞，功不顯，位不高，烏得擅權竊國？公孫死而司馬益崇，魏之不亡亦僅矣。誰謂荒淫之主，能貽厥子孫哉？





