
			　　卻說宋皇后被廢後，忽忽間已過兩年，尚未冊立繼后，六宮無主，當由內外臣工，一再申請，乞立繼后，以宣陰化；靈帝乃立貴人何氏為皇后。後出身微賤，本是一個屠家女兒，父名真，家居南陽，營業積資，每思攀援權貴，博些微名，湊巧宮中招選采女，遂囊金出都，賂遺中官，得將女兒充選；也是這女應該大貴，生成一副花容玉貌，比眾不同，身長七尺一寸，肌膚瑩豔，骨肉婷勻。靈帝素來好色，瞧著這個美人兒，哪有不喜歡的道理？衾裯使抱，列作小星，幾度春風，含苞結種，十月滿足，生下一男，取名為辨。時後宮常生子不育，靈帝恐再蹈覆轍，特令乳媼抱辨出宮，寄養道人史子眇家，號曰史侯。名為皇帝，何亦做村嫗思想？因即冊何女為貴人，甚有寵幸，至是竟得立為皇后，徵後兄進為侍中，嗣復追封后父真為車騎將軍，兼舞陽侯，號後母興為舞陽君。後性剛多忌，既得正位，尚恐他人奪寵，隨時加防。偏有趙國佳人王氏，為前五官中郎將王苞孫女，也得應選入宮，姿色與何后相同，才具比何后較勝，能書能算，應對尤長，靈帝又不肯放過，再令她入侍巾櫛，好幾次鸞顛鳳倒，更種成歡葉愛苗，靈帝因她身懷六甲，晉號美人。漢制宮中妃媵，貴人以下為美人。何皇后略有所聞，偵察愈嚴，常圖陷害；還是王美人生性聰敏，備豫不虞，有時進謁正宮，往往用帛束腰，不令大腹宣露。無如胎中兒日大一日，美人腹亦日脹一日，累得王氏朝夕不安，只恐隱瞞不住，當下購服墮胎藥，飲將下去，滿望胎得墮落，還可保全性命；哪知藥竟無靈，胎終不動，夜間復得夢兆，屢次負日前行，心中暗想：莫非應生貴子，未便使墮？於是不再服藥，聽天由命，也是這個胎中兒該有三十年帝號，所以安居腹中，無論如何刺激，總得保存過去。好容易過了十月，不坼不劈，脫離母胎，侍女報知靈帝，靈帝自然心歡，替他取下一名，是一恊字。恊既產出，王美人身尚未健，須服藥調治；那何后陰謀設計，密遣心腹內侍，齎著鴆毒，走至王美人宮內，覷隙置入藥中，王美人雖然伶俐，究竟防不勝防，服毒以後，嗚呼畢命！可憐。靈帝聞喪，親往驗視，看她四肢青黑，料是中毒，禁不住淚下潸潸；再經查究起來，察出何后下毒情由，頓時怒不可遏，即欲將何后廢去。慌得何后又驚又懼，急忙賄囑曹節張讓等人，代為緩頰，竭力斡旋。果然錢可通神，奸能蒙主，曹節等從中籲請，得使何后位置，仍然穩固，毫不動搖。惟靈帝預防一著，令將王美人所生子恊，寄居永樂宮，請董太后留心撫養；董太后卻一口應承，恊始安然無恙，免遭暗算。靈帝尚悼亡心切，憑著生平才學，撰成《追德賦》《令儀頌》兩篇，詞旨纏綿，如泣如訴。但身為天子，不能庇一婦人，終覺得乾綱失紐，薄倖貽譏，雖有哀詞，無從共諒；因此遺制失傳，徒有篇名流播罷了。惟靈帝不但好色，並且好游，特在雒陽宣平門外，築起兩座大花園，署名穴畢圭苑，分列東西，東穴畢圭苑，周一千五百步，西穴畢圭苑，周三千三百步；又在兩苑旁增造靈昆苑，規制與兩苑相同，苑中佈置，備極繁華，小子也無暇細述。靈帝尚嫌不足，更在阿亭道築造台觀，高至四百尺，又特置園圃署，用宦官為令，再就後宮中設市列肆，使諸采女相率販賣，由靈帝自作肆主，易服為商，握算持籌，估贏較絀。其實靈帝究非商人，怎知情偽？所有肆中貨物，輒被諸采女竊去，甚至彼多此少，人有我無，弄得暗爭明鬥，吵鬧不休，只瞞過靈帝一雙眼睛。靈帝反自鳴得意，晝督諸女貿易，夕擁諸女酣宴，把朝政置諸不顧，一味兒縱樂尋歡。宮女以外，尚有一班閹人子弟，入宮服役，玩弄狗馬，靈帝俱賞賜爵祿，使著進賢冠帶綬。進賢冠，係漢朝文官服飾。又往往用四驢駕車，由帝親自執轡，馳驅苑中，京師互相倣效，驢價與馬價相齊。有時郡國貢獻方物，必令先輸例錢，納入中署，叫作導行費，一人聚斂，四海沸騰。中常侍呂強，夙具忠誠，因上疏進規道：

　　天下之財，莫不生之陰陽，歸之陛下，本無公私之別；

　　而今尚書方斂諸郡之寶，中御府積天下之繒，西園引司農之藏，中廄聚太僕之馬；而所輸之府，輒有導行之財，調廣民困，費多獻少，奸吏因其利，百姓受其敝；又阿媚之臣，好獻其私，容諂姑息，自此而進。舊典選舉，委任三府，三府有選，參議掾屬，咨其行狀，度其器能，受試任用，責以成功，若無可察，然後付之尚書，尚書舉劾，請下廷尉復按虛實，行其賞罰。今但任尚書，或復敕用，如是三公得免選舉之負；尚書亦復不坐，責賞無歸，豈肯空自苦勞乎？夫立言無顯過之咎，明鏡無見疵之尤，如惡立言以記過，則不當學也；不明鏡之見疵，則不當照也。願陛下詳思臣言，不以記過見疵為責，則聖德懋而天下安矣！

　　靈帝沈迷不醒，怎肯聽從？四府三公，又多憑宦官好惡，隨勢進退，還有什麼公是公非？自從太尉段熲，與司徒劉郃，相繼誅死，後任為劉寬楊賜，兩人皆負重望，足諧輿論；惟司空張濟，趨奉權閹，贓私狼籍。哪知寬與賜任職年餘，並皆罷去，獨張濟居位如故，另用許馘為太尉，陳耽為司徒。馘品行貪鄙，不亞張濟；惟陳耽尚有清澡，不久免職，再起袁隗為司徒，三公並係閹人黨與，濁亂可知。天變人異，歷年不絕，日食星孛，河決山崩，最奇怪的是洛陽女子，生下一個嬰兒，兩頭四臂，似人非人，為此種種妖異，遂引出無數妖人來了。時鉅鹿郡有張氏弟兄三人，長名角，次名寶，又次名梁。角讀書不成，誤入左道，自號大賢良師，誘惑愚民，設壇講授，所談一切，無非是假托黃老，以偽亂真。會值民間大疫，十病九危，角得乘間行私，查得幾個醫疫古方，剉合成藥，用水煎汁，傾入瓶內，為人治病，病人踵門求藥，他便將藥水取出，假意燒符持咒，令病人跪拜壇前，然後給藥與飲，有數人命不該死，飲下藥水，果得病退身安，於是奉角為神，輾轉稱揚；每日至角處求醫，多約百餘人，少亦數十。角復自稱為太平道人，另遣門徒周遊四方，轉相誘惑，大約過了十多年，凡青、徐、幽、冀、荊、揚、兗、豫八州人民，無不知有張大賢良師，交相傾慕，甚且棄賣財產，爭赴張門，奔波跋涉，雖死不辭。因此十餘年間，徒眾多至數十萬名，郡縣未識角意，反譽角善道教化，為民所歸。獨司徒楊賜引為深懮，嘗與掾吏劉陶相語道：「張角等誑惑百姓，必為後患，現今勢已蔓延，若即令州郡捕討，恐反激成速變。我意欲飭刺史二千石，簡別流人，各使歸籍，待至邪黨散去，賊目自孤，那時派吏往捕，不勞可獲！卿以為此法善否？」果行是言，何至騷擾八方？陶應聲道：「這正如孫子所云：『不戰屈人，』怎得謂非善策呢？」賜即將所擬計策，列入奏章，條陳上去，多日不見施用，賜乃因病乞休。劉陶更申前議，乞請照行，略言張角陰謀日甚，四方謠言，謂角等潛入京師，覘視朝政，欲圖不軌，州郡互相忌諱，不欲上聞，宜亟下明詔，購捕角等，賞以國土，有敢迴避，與賊同科。靈帝仍不以為意，將原疏留中不報。

　　角逍遙法外，私置三十六方，大方萬餘人，小方六七千，各立渠帥，位等將軍；何不盡稱道人？訛言蒼天當死，黃天當立，歲在甲子，天下大吉。老天也有生死語，真奇怪。陰令徒黨混入京中，夜用白土為書，自京城寺門，以及大小官署，皆寫成甲子二字。甲子歲次，就是靈帝光和第七年，大方賊帥馬元義，先收荊、揚無賴徒數萬人，與張角約期起兵，自己輦運金帛，至京師賄通中常侍，約為內應。中常侍曹節已死，趙忠張讓夏惲郭勝段熲宋典孫璋畢嵐栗嵩高望張恭韓悝等十二人，皆得封侯，貴盛無比；又有封諝徐奉，亦得邀寵，但不及趙忠張讓的威權。靈帝嘗謂張常侍是我父，趙常侍是我母，所以兩人勢燄直同皇帝。閹人可呼為父母，張角等應不愧為祖師。封諝徐奉雖是趙忠張讓的羽翼，但因勢力不及兩人，也未免陽奉陰違；既得馬元義私賂，遂不顧靈帝恩眷，竟與他訂定私約，願為內援。元義大喜，立即報知張角，約期三月五日，內外並起。角有門徒唐周，獨上書告變，於是遣吏密捕元義，一鼓擒住，就在洛陽市中，處以轘刑，且詔令三公司隸，查究宮省直衛，及內外吏民，遇有與角交通，當即處死，誅殺至千餘人；並敕冀州刺史，嚴拿張角兄弟。角等聞事已敗露，星夜舉兵，自稱天公將軍，號弟寶為地公將軍，梁為人公將軍，所有徒眾，統令頭上包裹黃巾，作為標記，因此時人呼為黃巾賊。角黨三十六方，同時響應，燔燒官府，劫掠州郡，遂致烽火連天，中外俱震。靈帝迭接警報，也覺得焦急起來，乃命何皇后兄進為大將軍，加封慎侯，使率左右羽林兵五營，出屯都亭；復就函谷太谷廣成伊闕轘轅旋門孟津小平津八關，派員扼守，賜名八關都尉，嚴遏黃巾。偏是賊勢浩大，官軍多望風披靡，莫敢爭鋒，警信傳達京師，幾乎一日數至；靈帝不得已大會群臣，共議討賊方法。北地太守皇甫嵩，方述職還都，入朝與議，力請赦除黨禁，並發中藏私錢，西園廄馬，班賜軍前，鼓勵士心。這兩事為靈帝所厭聞，但到此無可如何的時候，也不便固執成見，因再詢諸中常侍呂強。強乘勢進言道：「黨錮久積，人情怨憤，若再不赦宥，將與張角合謀，為患滋甚，後悔無及！今請先考核左右，誅貪懲濁，復大赦黨人，察量二千石刺史能否撥亂致治，雖有盜賊，亦無慮不平了！」靈帝乃頒下赦書盡弛黨禁，凡從前坐罪被徙諸徒，一體放還；獨張角不赦。遂詔求列將子孫，大發天下精兵，使尚書盧植為北中郎將，督領北軍五校士，往討張角，再進皇甫嵩為左中郎將，諫議大夫朱儁為右中郎將，共發五校三河騎兵，並募壯丁四萬餘人，分討潁川黃巾賊。三將俱曉暢戎機，熱心報國，一經簡選，當即分道進兵；途次探悉盜賊詭謀，尚有勾通內侍消息，自然據實奏陳。封諝徐奉，曾私交賊黨馬元義，元義誅死，兩人慌忙得很，只恐謀泄並誅，因將所得金帛，轉贈張讓，求他代為轉圜；讓即為入白，寥寥數語，便把封徐兩人的逆謀，刷洗淨盡。阿父訓令，為皇兒的應該服從。至三將奏報到京，靈帝復詰責諸常侍道：「汝等常謂黨人欲危社稷，概令禁錮，今黨人且為國用，汝等反敢通賊，應斬與否，可令汝等自說！」諸常侍連忙跪下，叩頭流涕道：「這皆是王甫侯覽等所為，臣等實未知情，乞陛下恩宥！」好一條推諉法。靈帝見他們哀求情狀，又不禁心中憐惜，諭令起身；但將封諝徐奉兩人，下獄治罪。諸常侍尚懷疑懼，陸續求退，各自詔還京外子弟，不令為吏。靈帝還要溫語慰留，叫他們安心守職。獨呂強看不過去，勸靈帝速懲逆黨，毋再養奸，靈帝才誅封諝徐奉，餘皆不問。趙忠夏惲，與封徐交誼頗深，遂共譖呂強，謂與黨人共毀朝廷，屢讀《霍光傳》，志在廢立，且強兄弟出為郡吏，並貪穢不法，應即究治。靈帝不察真偽，便令小黃門持劍召強。強不覺動怒道：「我死，內亂不可復止！大夫欲盡忠國家，怎能坐對獄吏，枉受棰楚呢？」說著，便取過小黃門手中持劍，向頸一揮，流血畢命。死得可惜。小黃門見強已自殺，當即返報。趙忠等又進讒言道：「強未知所問，便即自盡，顯係情虛畏罪，惶急輕生！尚有強親族留存，須再加明審，休使漏網！」靈帝因復收強親屬，沒入財產。侍中向栩，上書論事，譏刺閹黨，又為張讓所誣，說他與張角通謀，欲為內應，即收送黃門北寺獄，把他處死。郎中張鈞，復上書指斥宦官，有云：

　　竊惟張角所以能興兵作亂，萬民所以樂附之者，其源皆由十常侍多放父兄子弟、婚親賓客，典據州郡，辜榷財利，侵掠百姓；百姓之冤，無所告訴，故謀議不軌，聚為盜賊，宜斬十常侍，懸首南郊以謝百姓！又遣使者佈告天下，方可不煩師旅，而大寇自消矣。

　　靈帝得書，取示張讓等人，叫他們自閱。又要斷送張鈞性命了。讓等看畢，統嚇得形色倉皇，各免冠徒跣，叩首謝罪，乞自詣洛陽詔獄，並出家財補助軍餉。何不依之？靈帝又心懷不忍，諭令起著冠履，照常辦事，且憤然道：「鈞真狂奴，難道十常侍中，竟無一善人麼？」張讓等始謝恩而退。鈞卻不管死活，申疏如前，益惹動權閹怒意，陰囑御史構成鈞罪，拘繫獄中，指為學黃巾道，搒死杖下。前司徒楊賜，復起拜太尉，代許馘後任，靈帝召賜入問，商及討賊事宜，賜上言欲禁外寇，先黜內奸，明明是救時良策。偏靈帝心懷不悅，竟將賜免官，改用太僕鄧威為太尉，並罷去司空張濟，特遣大司農張溫為司空；一面詔飭三中郎將，限期平賊。左中郎將皇甫嵩，右中郎將朱儁，各統一軍，馳赴潁川。儁與黃巾賊波才相遇，兩下交鋒，儁軍敗退；波才進攻皇甫嵩，嵩暫避賊鋒，退保長社，憑城自固。各處黃巾賊，聞得官軍敗退，越加猖狂，南陽黃巾賊張蔓成，攻殺太守褚貢；汝南太守趙謙，又被黃巾賊殺敗；幽州刺史郭勳，及太守劉衛，均為黃巾賊所殺。那潁川黃巾賊波才，復乘勝進圍長社，皇甫嵩嬰城拒守。部下兵不過數千，俯瞰城下賊眾，約有數萬，不由的相顧失色。嵩下令軍中道：「賊勢雖盛，我自有計破他，汝等但能靜守，聽我號令，包管破賊！」軍士聞知，稍稍安定，恊力守城，波才攻撲數次，因城上矢石交下，不能得手。時當仲夏，天氣溽暑，賊眾多結草為營，罷戰乘涼，嵩乃召語軍吏道：「兵有奇變，不在多寡，今賊眾依草結營，正好用計破滅了！」軍吏問是何計，嵩不慌不忙，說出一條火攻的計策，且囑咐道：「賊眾借草自蔽，一遇火燒，必致四延，延燒以後，還有不驚亂麼？我若乘勢出兵，四面繞擊，定可大勝，滅賊建功，就在今夜哩！」軍吏聽著，齊稱好計。嵩即令軍士各束草炬，每人一紮，待至黃昏將靜，俱執炬登城；可巧大風四起，天昏如墨，各軍士用火爇炬，齊向賊營中拋去，草遇火燃，火隨風熾，霎時間煙燄沖天，賊眾大驚。嵩復使銳士開門出城，四逼賊營，再縱火大呼，聲徹郊野，城上亦舉燎相應，慌得賊眾駭愕萬分，不知所措；嵩又從城中鼓噪而出，麾動部兵，馳突賊陣，賊皆股栗，覓路亂奔。經嵩驅兵進擊，殺得群賊屍橫遍野，血落成渠。轉眼間已是天明，忽又有一彪軍殺到，截住賊眾去路，為首一員將弁，細目長鬚，儀容不俗。看官欲問他來歷，乃是一位漢末梟雄，特奉朝命，來此殺賊。正是：

　　欲平賊黨非難事，且看梟雄已出場。

　　欲知此人為誰，且待下回報明。



　　黃門用事，引出黃巾，以內賊召外賊，古今來衰亂之徵，大都如是，何疑乎張角？角之所為，殆亦一篝火狐鳴之小智耳。封諝徐奉，與賊相應，靈帝既已察覺，應立申國憲，置諸死刑，顧必待諸內外之奏請，晚矣！且張讓等日侍左右，亦有通賊之嫌，乃姑息勿誅，使之反噬正人；呂強為內侍中之忠且直者，而迫之使死，向栩張鈞，皆以直言受戮，昏憒如此，天下寧有不亂乎？皇甫嵩用火攻計，燔燒賊眾，此為兵法上之所易知者；但施請烏之賊，即此已足。波才小丑，原不足道；而張角之破滅，亦借此為先聲之舉，莫謂皇甫非良將才也！





