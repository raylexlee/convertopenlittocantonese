
			　　卻說劉備接得荊州來書，即與諸葛亮商議行止，亮答說道：「想是因黃祖敗死，故請將軍，往議抵禦東吳，將軍不妨前去，亮願隨行。」備聞言甚喜，便偕亮出城，同詣荊州。看官欲知黃祖敗死情形，還須從源至委，補敘一番。先是孫權繼承先業，安踞江樂，見七十九回。曹操恐權強盛，責令遣子入侍，為抵質計。權與張昭等會議，猶豫未決，獨周瑜入白吳太夫人，極言送質非計，吳太夫人乃囑權道：「公瑾與伯符同年，相差只有一月，我視公瑾如子，汝當事公瑾如兄，不得違議！」慧眼識人。權唯唯受教，遂不應操命。惟權弟孫翊，出任丹陽太守，好酒漁色，未洽眾心；督將媯覽，郡丞戴員，嘗為翊所責，陰懷不平，密與翊親吏邊鴻結為心腹，有害翊意。可巧孫權為父報仇，出攻黃祖，覽、員兩人趁勢發作，囑使邊鴻行刺，適丹陽屬縣令長，詣郡大會，翊出見後，送客至門，被鴻在後刺死。翊妻徐氏，秀外慧中，頗善數理，曾卜得一卦，爻象大凶，勸翊不宜會客，翊不聽妻言終遭奇禍；徐氏撫屍大慟，並飭將佐等速拿兇手。媯覽戴員，便將邊鴻拿住，不待問訊，當即處斬。覽遂入居軍府中，強取翊家姬妾，及左右侍御；並因徐氏姿色可人，亦思占為己妾。徐氏陽為許諾，但言須俟至晦日，設祭除服，方可成婚；暗中卻召入舊將孫高傅嬰，授與密計。到了晦日，設祭堂上，盡哀易服，沐浴熏香，濃裝豔裹，好象另做新人模樣，且派侍婢出室邀覽；覽喜如所望，也即盛服進去，徐氏從容迎入，待覽坐定，一聲暗號，突出孫高兩將，雙刃並舉，剁落覽首；一面偽傳覽命，邀員入宴，也即處死。徐氏再著喪服，持得兩賊首級，往祭翊墓，軍士方共稱為智婦。實是烈婦。孫權在椒邱聞報，急回丹陽，見二賊已經授首，索性盡誅逆黨，擢孫高兩人為牙門將，令守丹陽；接歸徐氏，及孤兒松，厚加撫養，保全節孝。獨權母吳太夫人，悼翊非命，積哀成疾，奄忽一兩年，終至不起，彌留時召見張昭等，托付後事，悠然而逝。權依禮喪葬，守制逾年，復議往伐黃祖。還有少年都尉凌統，因父操從征江夏，為黃祖部將甘寧射死，志在復仇，自請衝鋒效力；權即親督軍馬，克期出發。適由都尉呂蒙，引一降將進見，問及姓名，就是凌統仇人甘寧，表字興霸，他本巴郡臨江人，少好游俠，殺人亡命，奔走江湖間；後來折節讀書，往投劉表，表不能用，因是東行入吳。道出夏口，被黃祖留住軍中，一再立功，不見重賞，祖部下軍將蘇飛，替寧保舉，反為祖所呵斥，飛乃更為設法，調寧為鄂縣長，使他自圖去就，寧始得脫身入吳。因恐前時射殺吳將，求榮反辱，故先見呂蒙，探問凶吉，蒙一力擔承，決無他害，乃引寧見權。權亦開誠相見，談及江夏情形，寧進策道：「今漢祚日微，曹操擅權，必為篡竊。荊南為操所必爭；劉表素無遠慮，諸子又劣，萬難保守，將軍若不早圖，恐操將捷足先得了！今請先取黃祖，祖年已昏耄，專嗜貨利，不修戰備，有船無兵，有兵無律，將軍往攻，必能滅祖；祖既破滅，鼓行西進，楚關一下，巴蜀亦可規取了！」寧策恍似諸葛孔明。權大喜道：「復仇雪恨，就在此舉呢！」權志但在復仇上，故下文得半而止。當下命周瑜為大督，率同呂蒙董襲凌統諸將，充作先驅，即使甘寧為前導，溯江上行。至淝口前面，有兩大艨艟，擋住要隘，鼓聲一響，艨艟中千弩齊發，箭如雨集；吳軍不得前進，董襲凌統，分募敢死士各百人，令被重甲，乘舟執刀，冒矢衝入，斲斷艨艟纜索，艨艟分流，吳軍便得大進。黃祖忙令都督陳就，帶領水軍，鼓棹迎戰，被呂蒙甘寧等，一陣驅殺，就軍大敗，蒙親梟就首，進攻江夏，祖將蘇飛，開城出戰，又為所擒；黃祖挺身出走，由吳軍追殺過去，斲死祖身，取首報功。於是周瑜孫權，先後入江夏城，函盛祖首，擬歸祭孫堅墓前；尚有一函制就，將盛蘇飛首級。飛向甘寧求救，寧傳語道：「彼若不言，寧豈忘心？」會權為諸將犒勞，置酒大會，寧下席泣拜道：「寧若不得蘇飛，早死溝壑，怎能效命麾下？今飛罪當夷戮，乞將軍開恩一線，為寧赦飛！」以德報德，不愧義士。權動容道：「今為卿赦飛，飛若逃去，卿肯受責否？」寧又答道：「飛已蒙赦，感恩不淺，還肯逃走嗎？如果逃去，寧頭當代入函中！」權乃命將飛釋出檻車，且召令與宴。飛入謝權恩，正欲隨寧就坐，忽席間有一人躍起，拔劍出鞘，竟刺甘寧，寧慌忙趨避，連蘇飛亦竄一隅；諸將忙起座攔住。權亦起身驚視，仗劍的，並非別人，就是凌統，因即出言勸解道：「興霸射死卿父，彼時各為其主，不得不爾；今同聚一堂，只好不念舊仇，願卿息怒！」統叩頭大哭道：「父仇不共戴天，統豈可與仇人共席？」說得權也為欷歔，因令寧領兵五千，帶著蘇飛，出屯當口，寧拜謝自去，席亦遽撤。權未免掃興，擄得男女萬餘口，班師逕回。

　　這時候正是劉表著忙，邀入劉備同議拒吳，諸葛亮早已料著，勸備模糊對付。備見了劉表，只言宜詳探軍情，再圖抵敵。表因使人再探，返報權已回軍，表乃放下了心；但邀備與宴，酒至半酣，表歎息道：「我年已老，諸子又皆不才，看來我死以後，此州非君莫屬了！」備驚起避席道：「公何出此言？備怎敢當此重任？況公子皆賢，幸勿過懮！」表再欲有言，聽得屏後有環珮聲，乃不復出口。備亦從旁窺透，起身告辭，退至客館，與亮述及，亮笑語道：「將軍何不承認下去？」備搖首道：「景升劉表字。待我頗厚，我若奪彼位置，豈非薄情？我決不忍出此！」亮喟然道：「將軍仁厚過人，但恐將來多費謀力了！」料定後文。正談論間，外間來了表子劉琦，因即延入，琦說了幾句套話，便請屏人密談。亮不待備命，立即趨出。琦乃向備泣拜，悄悄的談敘片時，備眉頭一皺，計上心來，因與琦附耳數言，琦始別去。原來琦為劉表長子，少年失恃，表娶繼室蔡氏，生子名琮，蔡氏因琦非己出，常勸表舍長立幼，且並娶姪女為琮婦。表溺愛後妻，免不得被他人盅惑，所以立嗣問題，始終未定。這位蔡夫人，又硬要干政，每遇表會見賓客，往往隔屏竊聽，所以備入宴時，有環珮聲，傳出外庭，便是蔡氏私聽秘言。釋明上文。琦年已長成，恐為後母所害，日夜危疑，因此向備求計。備囑他轉問諸葛，又知亮小心慎重，未肯代謀，乃特為設法，令琦照行。次日備佯稱未適，使亮答拜劉琦，琦延入密室，自述苦況，求亮指教。亮默然不答，琦乃邀亮遊覽後園，共上高樓，琦復長跪求計，亮尚辭謝道：「這乃公子家事，外人怎敢與謀？」說著便欲下樓，哪知樓梯已經撤去，此非亮中備計，實防外人竊聽，故有是舉。琦復哀請道：「今日上不至天，下不至地，言出君口，但入琦耳，先生奈何尚未賜教？」亮乃低語道：「公子應閱史事，獨不聞申生在內而危，重耳在外而安麼？」這兩語將琦提醒，當即拜謝，便取梯接樓，送亮出去。亮返告劉備，備已知秘計，就擬向劉表辭行，湊巧表復來邀備，備聞召即入。表蹙額道：「江夏重地，必須得人接守，我欲遣長子往鎮，未識可否？」備已知琦從中運動，因即慫慂道：「黃祖性暴，所以致禍，長公子寬厚仁恕，必能愛民，況有親子弟為外藩，更足免慮，又何不可？」表又說道：「聞曹操在鄴中整兵，意將南下，如何是好？」備即答道：「備願出屯樊城，幸請免懮！」表當然樂允。

　　備即起辭，回館整裝，順便接取家眷，是時甘夫人已生有一兒，取名為禪，表字公嗣；甘夫人嘗夢吞北斗，故又為禪取一乳名，叫做阿斗。阿斗生於建安十二年，至是已將週歲了。特志年歲。備見他體質壯偉，恰也心歡，當下使禪母子，乘坐一車，又用一車，載著糜夫人，自與亮跨馬同行。至新野召集關、張等人，一古腦兒移入樊城。才閱數旬，忽由荊州來了急使，說是主公病重，請將軍速臨一訣。備欲召問孔明，偏值孔明外出，迫不及待，只好帶了趙雲，匆匆至荊州。趨入劉表寢室，見表病已垂危，不禁淚下，表亦感動流涕，與語道：「前與君談及後事，諒君尚未忘懷？」備接入道：「備當竭力輔佐公子，不敢負托！」表復說道：「我子不才，奈何奈何？」備又勸慰道：「公子並能守城，何必多慮？」表拱手道：「全仗賢弟教導，愚兄就要長別了！」鄭重托孤，未始無見，其如疏不間親何？說罷，痰喘不止，備不便多坐，當即辭退。偏由表妻舅蔡瑁，及他將蒯越，邀備會議善後事宜，備只好暫留外廳，與之議事。瑁越二人，佯與備商及立嗣問題，備沈吟無語。俄有一人入語道：「曹操已發兵鄴中，來取荊州！」說至此，以目視備；備見是山陽人伊籍，素在劉表幕下，相識有年，此時兩目相對，料知有異，乃偽起如廁。籍亦隨往，低聲語備道：「蔡瑁心懷不良，公宜急走。」備不禁著忙，虧得籍導至後園，開門引出；備尚懮無馬，籍答說道：「籍已將公坐騎，牽到此處，請公上馬速行。」備又言趙雲在外，尚未得知，恐遭毒手，籍復說道：「籍當往報趙將軍，請公先行一步。」備乃加鞭疾馳，直出西門，再經里許，前面有一檀溪，闊約數丈；清流激湍，映帶瀠洄，備所乘馬，叫作的盧，頗甚雄駿，惟額邊生有白點，相馬家謂不利主人，備卻聽諸命數，仍然乘坐。及至檀溪，眼見是不能飛越，回顧後面，又見塵頭大起，想有追兵到來，一時情急無奈，只好躍馬下溪，馬足陷入淤泥，幾乎蹷倒，備驚惶道：「的盧的盧，今日果要害我了？」話才說完，那馬竟一躍三丈，跳過彼岸。殆有神助。備驚魂未定，似醉似癡，猛聽得夾岸大呼道：「使君何故遽去？」這一聲方將備叫醒，遙顧對岸，是蔡瑁人馬，也不暇答話，縱馬馳去。瑁亦暗暗詫異，收軍自回，途次遇見趙雲，問及劉備，瑁答言已經回去；雲已得伊籍通報，故無心詳問，策馬自行。到了檀溪，又為備吃一大驚。返問守門軍士，各言劉使君躍過檀溪，千真萬確，雲乃繞道至樊城，果然備已早歸，安然無恙。既而伊籍亦至，報稱表已病歿，劉琦省疾被拒，仍回江夏；蔡瑁蒯越，已立表次子劉琮為主了。從伊籍口中敘過，省卻許多文字。諸葛亮在旁歎息道：「劉琮豎子，怎能守此荊州？若不早圖，必為操有。」伊籍接口道：「何不借弔喪為名，襲取荊州？」亮拍手贊成，備獨不願，但派吏至荊州弔喪罷了。此時卻失之過厚。

　　且說曹操既平河北，即思南取荊州，因恐朝右大臣，從中牽掣，索性奏罷三公，自為丞相；用崔琰為西曹掾，毛玠為東曹掾，司馬朗為主簿，司馬懿為文學掾。懿即朗弟，係河內溫縣人，朗字伯達，懿字仲達，崔琰嘗謂朗不及懿，故操特引用；懿佯稱風痹，不肯就職，經操察知懿詐，欲加收禁，懿始出就職。懿甫出現，即懷詐意，曹操何必定要使詐？操安排已定，便擬整軍南下，適大中大夫孔融，奏稱王畿以內，不宜封建諸侯，又謂天下粗定，瘡痍未復，不宜興師。明明與曹操反對，操當然懷恨，御史大夫郄慮，與融有隙，竟誣融在北海時，招合徒眾，圖為不軌，入朝後暗通孫權，訕謗朝廷，且與禰衡互相贊揚，衡謂仲尼不死，融答顏回覆生，大逆不道，應坐誅夷。操有詞可借，便令廷尉繫融下獄。融有二子，並在幼年，聞父被收，尚對坐弈棋，左右勸令急走，二子說道：「覆巢下何有完卵！」道言甫畢，緹騎已至，把融妻及二子，一並拘去，與融同斬東市，暴屍示眾。京兆人脂習為融故友，嘗戒融剛直太過，恐遭奇禍，融終因此遇害。習往撫融屍，嚎啕大哭，有人報知曹操，操命人執習，習長歎道：「文舉融字文舉。已死，我亦不願求生了！」操又偏不使習死，將他釋放。習遂將融全家屍首，收殮埋葬，操亦不復問，便督率大隊人馬，疾驅南來。才抵宛城，荊州大震，蔡瑁蒯越，慌張失措，掾屬傅巽王粲等，想出一條乞降的末策，入內白琮。琮庸稚無能，有何主見？琮母蔡氏，至此也急得沒法，不得不顧全性命，情願將荊州全土，獻與曹操；癡心立愛，終歸無效。遂命王粲繕好降表，派吏送去。劉備留屯襄城，聞得操軍南下，亟使人問琮，琮尚諱言降曹，未肯詳告；直至操軍已到新野，方遣掾吏宋忠，詣備報命，備才知琮已降操，且驚且怒道：「汝曹既欲降操，何不早告？今曹軍已至，方來報我，可惜可恨！」說著，復拔劍指忠道：「今雖斷汝首級，尚未足泄恨，但大丈夫已經臨別，殺人何為？汝可速去，教劉琮自思罷了。」忠抱頭出去。備急與諸葛亮等，會議行止，亮進言道：「上策莫如取襄陽，下策只好走江陵；若待操軍大至，區區樊城，如何能保守哩？」備躊躇半晌，方開口道：「據宋忠言，劉琮已赴襄陽，迎候曹操，今往取襄陽，勢必害琮；劉荊州臨歿時，向我托孤，我不能保護彼子，反去加害，他日死後，有何面目再見劉荊州？我意不如逕往江陵。」備之失機在此，備之留名亦在此。乃悉眾盡行。路過襄陽，在城下駐馬呼琮，琮懼不敢出，蔡瑁等且登城拒備，亂箭射下，備不得已，至襄陽城東，拜辭表墓，涕泣而去。荊襄士民，見備如此仁慈，不願相舍，竟陸續趕上，隨備同行。備抵當陽，眾至十餘萬，輜重數千輛，不能急走，每日只行十餘里，將佐多向備進議道：「此去江陵，程途尚遠，急宜倍道疾趨，方能速至，況士民相隨，不能爭戰，雖多無益；若還要兼顧，恐曹操兵到，免不得玉石俱焚了。」備流涕道：「欲濟大事，全賴人心，人願歸我，我何忍棄去？」諸葛亮接說道：「將軍既不忍棄民，應遣雲長先赴江夏，借得戰船數百艘，速來接應，方可無虞。」備依言遣羽，羽即馳去，虧有此著。備仍徐行如故。忽有探馬走報道：「曹操已親率大軍，長驅追來了！」備因使張飛斷後，趙雲保護家小，孫乾、糜竺、伊籍等，照顧百姓，自與諸葛亮徐庶，緩轡同行。

　　哪知曹操煞是厲害，既由劉琮迎入襄陽，便調琮為青州刺史，勒令東往，所有蒯越以下，悉數截留，陽封蒯越等為列侯，陰實剪琮羽翼，不使相從；一面自率輕騎萬人，兼程追備。一日一夜，得越三百餘里，逕達當陽。備正在前進，猝聞曹軍從後追到，還想保全百姓，揮令同行，諸葛亮著急道：「禍在眉睫，奈何遲延？」遂促備疾馳，自與徐庶護備同進。哪知曹軍已從後掩至，單靠一張飛截擊，也是攔阻不住。曹軍衝入前面，頓將大眾驅散，連甘糜二夫人，也只好各走各路，不能相顧。趙雲仗著一干長槍，左挑右撥，殺開一條血路，已不見甘糜二夫人，再從亂軍中殺入，得將甘夫人覓著，引回長坂坡。可巧張飛已走至坡上，據橋立馬，見趙雲送到甘夫人，便讓令過橋，問及嬰兒阿斗，知由糜夫人抱去，雲不顧死活，再回舊路，一枝槍神出鬼沒，無人敢當，好多時殺散曹軍，救出糜夫人。糜夫人身已受傷，尚抱住阿斗，不肯釋手，見了趙雲，方將阿斗交付與雲，一躍入枯井中，竟至殉難。史傳中未見載明，姑從羅氏《演義》。雲不遑撈屍，即將阿斗裹入懷中，單騎走回。張飛尚立在長坂橋上，等候趙雲。雲方至橋畔，後面追兵又至，忙呼飛求援，飛應道：「有我在此，請君放心！」遂讓開一步，令雲過橋。須臾，曹軍大至，飛令手下二十餘騎，在橋後伏著，自己橫矛橋上，瞋目大呼道：「我是燕人張翼德也，可來與我決一死戰！」這聲呼喝，好似空中起一霹靂，嚇得曹軍紛紛倒退，沒一人敢上橋與爭。小子有詩詠道：

　　一聲叱咤敵先驚，長坂橋頭獨著名；

　　身是燕人張翼德，好憑七字作長城。

　　張飛既嚇退曹軍，乃拆斷橋樑，拍馬見備。欲知備再走與否，試看下回便知。



　　黃祖本無才智，而孫堅死於祖手；孫策又不能親復父仇，命為之，勢為之也。堅阻於命，策限於勢；至權承父兄之業，用瑜蒙諸將，一出再出，方舉黃祖而梟夷之，春秋之義大復仇，如孫仲謀者，其固不愧為令子乎？曹操謂生子至如孫仲謀，若劉景升諸兒，與豚犬等，原非虛言。但劉景升亦非傑出才，偷息荊襄，不思展足，其無能已可概見；至如惑後妻，遠長子，卒至身死未幾，全州歸曹；而於真誠坦白之劉玄德，若即若離，反使其倉皇奔走，瀕死當陽，玄德不負景升，景升實負玄德耳。趙雲百戰長坂坡，保全甘夫人母子，可謂忠臣；而糜夫人甘心殉難，亦可謂賢妻。孫徐氏以不死報夫仇，劉糜氏以寧死全夫嗣，俱足為彤史生光云。





