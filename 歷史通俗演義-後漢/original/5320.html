<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第四十回　駁百僚班勇陳邊事　畏四知楊震卻遺金</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　駁百僚班勇陳邊事　畏四知楊震卻遺金</font></h4>
			　　卻說羌眾奔渡淺水灘，被官軍一聲呼喝，已是心驚膽落；再加夜色昏暗，辨不出官兵若干，但覺得刀槊縱橫，旌旗錯雜，嚇得羌眾拚命亂跑，所有輜重，盡行棄去，命裡該死的，統做了灘中水鬼，餘皆逃散，再不敢還寇武都。其實這班官軍，只有四五百名，由虞詡遣伏灘旁，料知羌眾必從此返奔，正好乘夜掩殺，果然不出所料，大獲勝仗，官軍奏凱還城。詡犒勞已畢，復出巡四境，審視地勢，添築營壘百八十所，招還流亡，賑貸貧民，疏鑿水道，開墾荒田。初到郡時，穀每斗千錢，鹽石八千，戶口只一萬三千，及任職三年後，米斗八十，鹽石四百，民增至四萬餘戶，家給人足，一郡大安。此之謂為政在人。鄧太后特簡從兄鄧遵為度遼將軍，邀同南單于檀，及左谷蠡王須沈，合兵萬騎，同至靈州，擊破羌豪零昌，斬首八百級，有詔封須沈為破虜侯，並賜南單于以下金帛有差。至元初三四年間，中郎將任尚，也遣兵擊破丁奚城，乘勢招募敢死士，往攻北地，得捕誅零昌妻孥，搜得零昌父子僣號文書，把廬帳盡行毀去。尚再買結當闐種羌榆鬼等五人，使他投入杜季貢寨中，伺隙刺死季貢，攜首歸報；由尚替榆鬼請封，得受封破羌侯。季貢遇鬼，安得不死？三輔一帶，羌勢少衰。惟餘羌流入益州，勢尚蔓延，朝廷曾使中郎將尹就往討，好多日不能蕩平，乃將就徵還坐罪，改命益州刺史張喬代領就軍。喬剿撫並用，羌眾或降或逃，漸歸平靖。任尚已進為護羌校尉，再購募效功種羌號封，刺殺零昌，號封得受封為羌王。零昌雖死，尚有謀主狼莫，擁兵北地，未肯降附。於是尚與騎都尉馬賢，合擊狼莫，相持至兩月餘，與狼莫大戰富平河畔，斬首五千，狼莫乃遁。諸羌自是知懼，次第詣鄧遵營，檄械投降，隴右始平。惟狼莫在逃未獲，由鄧遵募得羌人雕何，偽尋狼莫，幸與相遇，狼莫引為腹心，終被刺死，將首級獻與鄧遵。遵報稱大功垂成，且具陳雕何勞績，詔封遵為武陽侯，食邑三千戶；雕何亦得為羌侯。惟任尚與遵爭功，互有齟齬，遵劾尚虛報虜首，並受贓至千萬以上，鄧太后偏信遵言，赫然震怒，竟派大員拘拿任尚，用檻車囚入都中。有司仰承鳳旨，鍛鍊成獄，即將尚推出市曹，梟首示眾，家產俱籍沒充公。尚有罪時，可誅而反賞，此次平羌，不為無功，且反棄市，真正令人不解！看官聽說！自從羌人叛亂十餘年，調兵遣將，歲時不絕，軍需用去二百四十餘億，兵士死亡，不可勝數。至零昌狼莫刺死，群羌瓦解，三輔益州，方得不聞寇警；但并、涼二州，從此耗敝，就是國家府庫，亦用盡無餘，漢廷元氣，已漸就銷磨了。到了元初七年間，立皇子保為太子，復改年號為永寧元年。皇子保為後宮李氏所生，安帝本欲立李氏為后，嗣因閻姬入宮，閻氏名姬。饒有姿色，專寵後房，且與鄧太后戚誼相關，遂得由貴人進為皇后。閻姬為鄧弘姨妹所生，已見前回。事在元初二年。閻后素性妒忌，視李氏如眼中釘，竟將李氏鴆死，惟保得僅存。安帝待后生男，五六年不得一產，乃立保為太子。閻后無法諫阻，只得由他冊立。內外臣僚，方入宮慶賀，忽由敦煌太守曹宗，呈入奏章，請發兵擊北匈奴，並取西域。原來西域為漢廷所棄，各國復為北匈奴所制，連兵寇邊。敦煌太守曹宗，曾奏薦掾吏索班，使行長史事，出屯伊吾，招撫西域。車師前王及鄯善王，復聞風請降。永寧元年，車師後王軍就，連結北匈奴兵馬，攻殺索班，並擊走車師前王，略有北道。曹宗乃表請北征，報怨雪恥。鄧太后以事關重大，不得不召集群臣，會議進止。群臣以羌寇初平，瘡痍未復，不如閉住玉門關，免得勞師。太后猶豫未決，繼思前西域軍司馬班勇，為前定遠侯班超次子，頗有父風，不妨召令與議。勇奉召入闕，獨與眾議未合，別伸己見，大略說是：<br />
　　昔孝武皇帝患匈奴強盛，兼總百蠻，以逼障塞，於是開通西域，離其黨與，論者以為奪匈奴府藏，斷其右臂。嗣遭王莽篡逆，徵求無厭，胡夷忿毒，遂以背叛。光武中興，未遑外事，故匈奴負強，驅率各國；及至永平，再攻敦煌，河西諸郡，城門晝閉。孝明皇帝獨抒廟策，命虎臣出征西域，故匈奴遠遁，邊境得安；及至永元，莫不內屬。間者羌人叛亂，西域復絕，北虜遂遣責諸國，備其逋租，高其價值，嚴以期會，鄯善車師，皆懷憤怨，思樂事漢，其路無從；前所以時有叛者，皆以牧養失宜，還為其害故也！今曹宗徒恥於前負，而不尋出兵故事，猶未度當時之宜也。夫徼功塞外，萬無一成，若兵連禍結，悔無所及。況今府藏未充，師無後繼，是示弱於遠夷，暴音僕。短於海內，臣愚以為不可許也！舊敦煌郡有屯兵三百人，今宜復之，復置護西域副校尉，居於敦煌，如永元故事。又宜遣西域長史，將五百人屯樓蘭，西當焉耆、龜茲逕路，南強鄯善于寘心膽，北扞匈奴，東近敦煌，然後可徐圖招懷，服西域而卻北虜也！臣勇謹議。<br />
　　這議既上，便由各尚書詰問道：「今立副校尉，如何稱便？但置長史屯樓蘭，有何利益？」勇答說道：「從前永平末年，始通西域，初遣中郎將居敦煌，復置副校尉住車師，既足節度胡虜，又禁止漢軍侵擾，所以外域歸心，匈奴畏威。今鄯善王尤還，為漢人外孫，若匈奴得志，尤還必死。彼等雖行同鳥獸，也知趨利避害，若使長史出屯樓蘭，樓蘭與鄯善相近，自足使尤還安心。故愚見以為便利呢！」道言甫畢，又有長樂衛尉鐔顯，廷尉綦母參，司隸校尉崔據，同聲出駁道：「朝廷前棄西域，無非因西域無益中國，反多糜費，所以決計棄去。今車師已屬匈奴，鄯善未可保信，一旦反覆，試問班司馬能保北虜不為邊害麼？」口亦厲害。勇復答道：「朝廷分建郡國，各置州牧，豈不是防寇詰奸，安民利國麼？若州牧能長保治安，勇亦願拚此身首，長保匈奴不為邊害！試想今日能通西域，北虜勢必衰微，自不致常為我害。若再不遣置校尉，分屯長史，西域諸國，更覺絕望；望絕必屈就北虜，合兵窺我，恐沿邊諸郡，將屢為所侵，河西城門，終日長閉，不能復開了！照此看來，為了目前惜費，反令北虜勢盛，難道是長久計策麼？」駁得好。鐔顯等理屈詞窮，只好默然。忽又有一人出詰道：「今若更置校尉，西域必絡繹遣使，要索無厭。若一概給與，必致耗費無窮；不與便啟彼異心；一旦為匈奴所迫，又要向我求救，徒致煩擾，有損無益，何必多此一舉哩？」此說更屬牽強。班勇瞧著，乃是太尉掾屬毛軫，便開口辯難道：「今若將西域讓與匈奴，匈奴果肯感念漢恩，不再犯邊，倒也罷了；否則匈奴得西域租賦，養兵蓄銳，來犯我境，是適為仇仇增富，暴夷增勢，如何可行？勇請再置校尉，意在令西域內向，杜北虜外侵，免得費財耗國，常為我懮！且西域諸國，無他需求，不過使節往來，稍費廩餼；若為此拒絕，俾歸北虜，北虜必與西域並力，入寇并、涼，那時不能不防，不能不御，勞師糜餉，不可勝計！何止千億百億呢？」仍是引伸前意。毛軫聽了，也只得啞口無言。鄧太后見班勇所議，確有至理，因復敦煌郡營兵三百人，置西域副校尉，使居敦煌。鄯善諸國，始無異志。惟匈奴與車師國，尚是連兵入寇，鈔掠河西，待至班勇出屯，方見戰功，後文再表。<br />
　　且說前大將軍鄧隲，自母喪還第後，與諸兄廬墓守制，還算勉盡孝思。季弟閶哀慟過甚，竟至骨立，尤得時譽。及服闋後，鄧太后召令復職，仍授前封，隲等固辭，乃止令並奉朝請，遇有大議，方詣闕參謀。已而鄧弘病逝，鄧太后親服齊衰，安帝亦服緦麻，並往弔喪。有司請追贈弘驃騎將軍，封西平侯，太后因弘有遺言，不願加贈，但賜錢千萬，布萬匹。隲等復辭還不受，乃詔令大鴻臚持節，就弘靈前，封弘子廣德為西平侯。嗣因弘曾為帝師，備有勞績，復封廣德弟甫德為都鄉侯。都鄉由西平分出，名為兩侯，食邑實未嘗加增，不過虛示顯榮罷了。旋復封鄧京子珍為陽安侯，兼職黃門侍郎。不意鄧弘歿後，未及三年，鄧悝、鄧閶，相繼謝世，皆遺言薄葬，不受爵贈。（早死為幸。）太后並如所言，惟封悝子廣宗為葉侯；閶子忠為西華侯，自是鄧氏兄弟五人，惟隲尚存。（何不速死？免有後責！）隲子鳳官拜侍中，嘗與尚書郎張龕書，極稱郎中馬融才能，說他應居台閣。又復受中郎將任尚贈馬，尚坐罪棄市，（見上文。）鳳懼連坐，先在隲前自首，隲髡妻及鳳，以謝天下，輿論稱賢。鄧太后嘗徵和帝弟濟北、河間王子女，（濟北王壽，河間王開，俱見三十四回。）凡四十餘人，又鄧氏近親子孫三十餘人，為開邸第，教學經書，親自監試，威愛兼施。且詔敕從兄河南尹鄧豹，越騎校尉鄧康等云：<br />
　　　　吾所以引納群子，置之學宮者，實以方今承百王之敝，時俗淺薄，巧偽滋生，五經衰缺，不有化導，將遂陵遲，故欲褒崇聖道，以匡失俗。《傳》不云乎：「飽食終日，無所用心，難矣哉！」今末世貴戚，食祿之家，溫衣美食，乘堅驅良，而面牆無術，不識臧否，斯故禍敗所從來也！永平中，四姓小侯，皆令入學，所以矯俗厲薄，返諸忠孝。先公既以武功書之竹帛，兼以文德教化子孫，故能束身修心，不觸刑網。誠令兒曹上述祖考休烈，下念詔書本意，則足矣。其勉之哉！<br />
　　鄧氏子弟，素承訓誡，雖似保泰持盈，有所顧忌，但聲勢已是赫耀，宮廷內外，無不曲意趨承。時三公已皆易人，太尉李修，已經去世，後任為大司農司馬苞，不久又歿，代以太僕馬英；司空張敏罷職，改任太常劉凱為司空；未幾司徒夏勤免官，進劉愷為司徒，用光祿勳袁敞為司空。（三公為漢廷重官，故每有沿革，備敘不遺。）敞為故司徒袁安子，廉正不阿，與鄧氏子弟有嫌。尚書郎張俊，有私書與敞子，述及省中秘議，當時尚無人知曉。俊有同僚朱濟丁盛，品行不修，為俊所嫉，意欲上書彈劾，偏兩人得悉風聲，轉浼同官陳重雷義，代為緩頰。陳雷俱豫章人，向係好友，並有義行，陳重得舉孝廉，讓與雷義，義當然不受，兩人交讓數次，太守張雲，因相繼並舉，均得入為尚書郎。鄉里有謠傳云：「膠漆自謂堅，不如雷與陳。」（隨筆敘入雷、陳交誼，是消納法。）此次為朱濟丁盛所托，兩人不知他品行失檢，只因同僚相委，不便固卻，乃轉告張俊，乞免奏彈。俊年少氣盛，怎肯聽從？雷陳亦樂得辭退，復告朱濟丁盛。濟與盛越加銜恨，遂私賂侍史，使求俊短，得俊與敞子書稿，便即封好上奏。朝廷因他漏泄省事，拘俊下獄，且責袁敞教子不嚴，交通郎官，策免司空官職。敞憤急自盡，俊坐罪論死。虧得他文藝素優，在獄上書侃侃論辯，鄧太后愛他文辭，特馳詔赦免死刑。俊已被刑官推出都門，引頸待戮，死裡逃生，可謂僥倖萬分。敞子亦得免死，並賜復敞官，仍用三公禮殮葬，繼任為太常李郃。郃未幾罷官，復另任衛尉陳褒。司徒劉愷，與李郃同時罷免，特簡太常楊震為司徒。震字伯起，弘農郡華陰縣人，父名寶，習歐陽《尚書》（注見前。），隱居不仕。相傳寶年九歲時，出遊華陰山北，見一黃雀為鴟鴞所傷，墜落樹下，被螻蟻困住，寶心懷不忍，將雀取歸，置巾笥中，飼食黃花，百餘日毛羽豐滿，縱令飛去，是夕有黃衣童子入見，向寶再拜道：「我乃西王母使者，蒙君仁愛，拯我災厄，謹酬白環四枚，令君子孫清白，位登三公，有如此環！」說畢，將環呈上，寶方才接受，轉眼間童子已杳，詫為奇事。後來娶妻生子，取名為震。震少年喪父，能承遺志，博通經籍，家貧無資，課徒為生，暇輒親植菜蔬，供養老母，門生替他種植，震卻不願，特拔起更種，免得弟子服勞，諸儒交口相贊道：「關西孔子楊伯起。」嗣復有鸛雀銜三鱣魚，飛集講堂前，有都講取魚進說道：「蛇鱣為卿大夫服，鱣數有三，便是三台預兆，先生當從此升遷了！」（酬環銜鱣事，趁手敘明。）時震年已至五十，果由大將軍聞名辟召，得舉茂才。四遷至荊州刺史。調任東萊太守，道經昌邑，縣令王密，本由震舉薦茂才，至是乘夜進謁，獻金十斤。震勃然道：「故人知君，難道君不知故人麼？」密答說道：「暮夜進饋，何人知曉？」震搖首道：「天知地知，汝知我知，共有四知，何謂無知？」說著，舉金擲還，密懷慚引退。震就任年餘，又轉為涿郡太守，持身廉介，不受私謁，子孫常蔬食步行。或勸震少營產業，留貽子孫，震正色道：「使後世稱我為清白吏，便是貽澤子孫，比較貽金積產，好得多哩！」（四世貴顯，賴此餘澤。）元初四年，徵入為大司農，永寧元年　升任司徒，朝野無不欽慕，就是鄧太后亦另眼相看。惟安帝年將及壯，鄧太后尚未還政，臨朝如故。先是郎中杜根，奏請歸政嗣皇，語甚切直，惹動太后盛怒，令用縑囊盛根，下杖撲死。（刑罰亦奇。）棄屍城外，竟得復甦，逃奔宜城山中，為酒家保，埋名避難。還有平原郡吏成翊世，亦奏請太后歸政，坐罪繫獄。越騎校尉鄧康，因宗族盛滿為懮，屢勸太后恬退深宮，太后不從，康謝病不朝。太后使侍婢探視，侍婢本由康家入宮，服事太后多年，當時老年內侍，多稱中大人，所以待婢奉命視康，及門通名，亦以中大人自呼，康召婢入內，厲聲呵叱道：「汝出自我家，敢自稱中大人麼？」說得侍婢滿面羞慚，回宮復命，便誣康心存怨望，詐稱有疾。太后不禁怒起，竟將康罷免官職；但存夷安侯舊封，遣令就國，削絕屬籍。（若非鄧氏支裔，性命休矣。）及永寧二年仲春，太后不豫，欬逆唾血，尚力疾起牀，乘輦出殿，召見侍中尚書，順便至太子宮中監視。還宮後大赦天下，賜諸園貴人，及王侯公主錢帛有差。到了春暮，病勢日篤，竟爾歸天，享年四十一歲，臨朝至十有八年。小子有詩詠道：<br />
　　屈指臨朝十八年，母儀雖美總貪權；<br />
　　千秋書法留遺憾，何若含飴馬氏賢！（馬氏指明帝后。）<br />
　　欲知鄧太后臨終後事，待至下回再詳。<br />
<br />
　　黷武窮邊，古有明戒！然既已奏功於當日，不應隳績於後時！試思班超以二三十年之勞苦，得定西域，而卻北虜，乃以後任非才，一旦輕棄，豈不可惜？勇承父志，再議屯邊，朝臣多以為非計，即史家亦謂其復圖西域，致貽河西以寇虜之懮。不知西域不通，河西亦未必免寇，勇之駁斥群僚，並非強詞奪理。且觀其後來出屯，終復父業，坐言起行，勇固為定遠肖子乎！楊震不受遺金，四知之言，可質天地；並欲清白傳子孫，卒能貽澤後人，休光四世。後之為子孫計者，何其熏心富貴，但知貽殃，未知貽德耶？而關西夫子楊伯起，卒以此傳矣。<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>