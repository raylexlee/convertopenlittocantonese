<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第五十五回　驅蠹賊失計反遭殃　感蛇妖進言終忤旨</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十五回</br>　　驅蠹賊失計反遭殃　感蛇妖進言終忤旨</font></h4>
			　　卻說靈帝元年八月，太白星出現西方，侍中劉瑜，頗知天文，暗思星象示儆，危及將相，免不得瞻顧徬徨，因即上奏太后道：「太白侵入房星，光衝太微，象主宮門當閉，將相不利，奸人為變，宜亟加防！」一面又致書竇武、陳蕃，略言星辰錯繆，不利大臣，請速決大計，毋自貽禍。武與蕃乃再恊商，籌定計議，先令朱<img src=http://open-lit.com/mpf/i/IHLB.BMP align=absmiddle border=0>為司隸校尉，劉祐為河南尹，虞祁為洛陽令，然後奏免黃門令魏彪，另用小黃門山冰代任，且使冰入白太后，收捕長樂尚書鄭颯，送入北寺獄中。陳蕃向武進言道：「若輩既經收捕，便當處死，何必送他入獄，多煩考訊哩？」（蕃言甚是，但徒殺一鄭颯，何足濟事？）武不肯從，即使山冰會同尚書令尹勳，侍御史祝瑨，就獄訊颯；颯供詞連及曹節王甫，勳與冰即據詞復奏，使侍中劉瑜呈入。武躊躇滿志，總道曹節王甫等有權無力，唾手可取，不必防備他變，遂放心出宮，歸府待信。（蠭蠆尚且有毒，況權閹蟠踞有年，怎可不為之備？）劉瑜呈入奏章，也即退出；不料出納奏章的內官，持了奏本，先去告知長樂宮內的五官史朱瑀。瑀聞鄭颯被收，已懷疑懼，且與曹節王甫等人，素相親善，彼此互為倚托，自然時刻留心；當下索取奏本，私自展閱，看了數行，已經怒起，及閱畢後，更覺忍耐不住，自言自語道：「中官不法，自可誅夷；我輩何罪？乃盡欲加誅呢？」說著，眉頭一皺，計上心來，便大聲喧呼道：「陳蕃、竇武，奏白太后，將廢帝為大逆，此事如何了得？」一面說，一面遍召長樂宮從吏，夤夜入商。當時應召馳至，計得共普張亮等十七人，歃血共盟，謀誅竇武、陳蕃，然後報告曹節王甫。節倉猝驚起，入語靈帝道：「外間喧呶，將不利聖躬，請速出御德陽前殿，宣詔平亂！」（宵小詭謀，煞是可畏！）靈帝年才十三，怎知內外隱情？當即依了節言，出御前殿。節與閹黨拔劍相隨，踴躍趨出，乳母趙嬈，亦從至殿中，在旁擁護，傳令閉諸禁門，召入尚書官屬，取出亮晃晃的白刃，脅作詔書；尚書官屬，無不貪生，就使心恨閹人，到此亦為威所迫，不敢不依言繕寫。節也托稱帝意，拜王甫為黃門令，使他持節至北寺獄，收繫尹勳出冰。冰等時已就寢，聞有中使到來，急忙披衣出迎，兜頭一看，乃是王甫，且見他張目宣詔，聲勢洶洶，心下不禁懷疑，返身復入；甫即搶上一步，厲聲吆喝道：「山冰汝敢不奉詔麼？」道言未絕，手中已拔出佩劍，竟向山冰背後劈去，刀光一閃，冰已倒地。尹勳也從夢中驚醒，出外接詔，又被王甫手起劍落，結果性命。<br />
　　甫即就獄中放出鄭颯，還入長樂宮，竟去劫迫太后，索取璽綬，竇太后尚未起牀，璽綬已被人取出，獻與王甫。（汝不忍人，人將忍汝！）甫令謁者守住南宮，扃閣門，斷復道，令鄭颯等持節，及侍御史謁者，往捕竇武、陳蕃。武聞變馳入步兵營，與兄子步兵校尉竇紹，張弓拒使，射死數人，且召集北軍五校士數千人，屯守都亭，向眾宣令道：「黃門常侍等造反，汝等能盡力誅奸，當有重賞！」軍士尚將信將疑，勉聽武命。鄭颯慌忙奔還，報知曹節王甫；節復矯詔令少府周靖行車騎將軍，使與護匈奴中郎將張奐，率五營兵士討武。奐方自北方受徵，還都不過二三日，未知底細，一聞宮中急詔，當即奉命出來，與靖會合。王甫又招集虎賁羽林諸將士，出來應奐，途中遇著陳蕃，與官屬諸生八十餘人，持刀入承明門，將至尚書門前，（八十餘人，何足濟事？此來意欲何為？）因即擺開兵馬，將蕃截住；蕃等攘臂奮呼道：「大將軍忠心衛國，黃門膽敢叛逆，怎得反誣竇氏呢？」甫應聲詬詈道：「先帝新棄天下，山陵未成，武有何功，乃父子兄弟，並得侯封，時常設樂張宴，妄取掖庭宮人，私下縱歡，旬日間積資巨萬？（這四語是誣陷竇武。＿大臣若此，尚得說是有道麼？公為宰輔，且與相阿黨，豈非不忠？此外更不必說了！」說著，即指揮軍士，將蕃圍住，蕃拔劍叱甫，詞色愈厲，甫悍然不顧，竟令軍士一擁齊上，拘拿陳蕃；蕃年已垂老，又沒有甚麼武力，所領官屬諸生，多是文質彬彬，如何敵得住軍吏？眼見是束手就縛，無策逃生。總計蕃等八十餘人，一大半被他捕去，押送北寺獄中。黃門從官，統是權閹羽翼，見了陳蕃捕到，便奮拳伸足，相率毆蹋道：「死老魅尚敢減損我等人員，剝奪我等廩餼麼？」蕃怎肯忍氣，自然反唇相譏，惱動這班狐群狗黨，報告曹節王甫，索得偽詔，將蕃害死。時已天明，張奐引兵出屯朱雀掖門，王甫領軍繼至，差不多有數千人，與竇武兩下對壘；甫又使軍士大呼武軍道：「竇武為逆，汝等皆係禁兵，應當宿衛宮省！為什麼從逆抗命？如肯翻然知悟，反正來降，朝廷自當加賞，毋得多疑！」營府素畏服中官，且見張奐王甫等，自內出來，持節指麾，總應親受帝命，方得如此張皇，因此心懷顧慮，不願助武。張奐領兵多年，善覘敵勢，遙望武軍懈弛，就麾軍進攻，氣勢甚銳；武軍既已疑武，復遭奐軍壓迫，料知情勢不佳，不如見機往降，還可免罪受賞，於是彼棄甲，此倒戈，紛紛投入奐軍。自朝至暮，武手下只剩百餘騎，怎能支持？不得已拍馬逃走；武從子紹亦即隨奔。奐與王甫驅軍追擊，到了洛陽都亭，得將武等圍住；武與紹惶急萬分，自思無路可脫，先後拔劍自刎。奐即將二人梟首，繳與王甫，甫令懸首都亭，示眾三日；（奐有重名，應知竇武忠正，奈何助奸戮忠？本編以追殺竇武，歸咎張奐，具有良史書法。）隨即還兵收捕竇氏宗族，及親戚賓佐，一體駢戮；惟將竇武妻妾貸死，徙往日南。先是竇武生時，與一蛇同出母胎，家人未敢殺蛇，送往林中；及武母歿後，舉棺出葬，有大蛇蜿蜒到來，用首觸柩，淚血並流，歷時乃去；智士已目為不祥，至是始驗。武有孫輔，年只二歲，虧得掾吏胡騰，聞風先至武家，將輔抱匿他處，才得倖存。他如侍中劉瑜，與屯騎校尉劉述，均被捕戮，家族誅夷。曹節王甫，復迫竇太后徙往南宮；且乘隙報怨，誣稱虎賁中郎將劉淑，暨前尚書魏朗，俱與竇武等通謀，遣吏捕拿，二人皆憤急自盡。餘如公卿以下，前經竇武、陳蕃薦舉，盡行黜免，甚至兩家門生故吏，無一逃罪，悉數禁錮。<br />
　　議郎巴肅，本與武等同謀，曹節等未明情跡，但因他為武等薦引，免官歸里，後來查悉肅與通謀，復派朝使前往拘戮；肅得知消息，不待朝吏到家，便詣縣投案。縣吏素重肅名，解去印綬，欲與俱亡。肅慨然道：「既為人臣，有謀不敢隱，有罪不逃刑；肅本與謀除奸，不幸失敗，何敢逃罪？願隨竇陳二公於地下，使後世知有渤海巴肅，如君盛情，死且感念，今實不願相累呢！」（可謂義士。）縣令很是歎息，將肅交與朝使。朝使宣詔誅肅，肅引頸就刑，毫無懼容。銍令朱震，為太傅陳蕃故友，棄官入都，收葬蕃屍；蕃家屬或死或徙，只有蕃子逸在逃，向震投依，震尚恐被捕，囑逸隱姓埋名，避匿甘陵縣境。後來果被發覺，繫震下獄，一再考訊，脅令供逸所在，震抵死不肯承認，甚至全家被拘，連日搒掠，仍然不得實供，方得將案情延擱；直至黃巾賊起，朝廷大赦，震始得釋，逸亦安歸。就使竇武遺骸，亦由胡騰收埋。武孫輔，賴騰保護，與令史張敞，遁入零陵，詐云已死，自己改名謀生，以輔為子，費盡許多辛苦，養輔成人，替他娶婦，及赦詔屢頒，尚未敢遽言本姓；至獻帝建安年間，荊州牧劉表，辟輔為從事，方知輔為竇武後裔，使還竇氏，仍奉武祀。這也是天鑒孤忠，不使絕後，所以有朱震胡騰諸義士，極力保全；雖是顛連困苦，終得一線留遺。試看那宦官後來結果，究竟還是忠臣子孫，垂亡不亡，勿謂亂世時代，果可怙惡不悛哩！（苦口婆心。）<br />
　　且說曹節王甫等害盡忠良，揚揚得志，節遷官長樂衛尉，封育陽侯；甫遷官中常侍，仍守黃門令如故；宋瑀共普張亮等，皆為列侯；張奐仍拜大司農亦受侯封。嗣奐悔悟前失，深恨為曹節等所賣，上書固讓，繳還侯印，有詔不許。（悔已遲了。）越年三月，靈帝尊母董貴人為孝仁皇后，由慎園迎入都中，特置永樂宮奉養，如皇太后儀。過了月餘，有青蛇從空墜下，蟠繞御座，歷久方去；翌日又遇大風雨雹，霹靂四震，拔起大木百餘株；有詔令群臣直言。大司農張奐因乘機上疏道：<br />
　　　　臣聞風為號令，動物通氣；木生於火，相須乃明；蛇能屈伸，配龍騰蟄；順至為休徵，逆來為殃咎，陰氣專用，則凝精為雹。故大將軍竇武，太傅陳蕃，或志寧社稷，或方直不回，前以讒勝，並伏誅戮，海內默然，人懷震憤。昔周公葬不如禮，天乃動威；（周成王葬周公於成周，天大雷電，以風偃禾拔木，乃改葬於畢示不敢臣，語見《尚書大誥》。）今武蕃忠良，未邀明宥，妖眚之來，皆為此也，宜急為改葬，徙還家屬；其從坐禁錮，一切蠲除。又皇太后雖居南宮，而恩禮不接，朝廷莫言，遠近失望，宜思大義顧復之報，以全孝道而慰人心，則國家幸甚！<br />
　　靈帝看到此疏，卻也感動，轉語中常侍等，欲親往南宮定省，中常侍等並皆色變，慌忙攔阻；究竟靈帝年紀尚輕，胸無主宰，又復延宕過去。司徒胡廣，已代陳蕃為太傅，錄尚書事。廣一任司空，再任司徒，三登太尉，又遷太傅，居官三十餘年，頗能煉達故事，熟悉朝章，只是素性優柔，專知和顏悅色，取媚當時，所以同流合污；任令宮廷如何變亂，一些兒不遭遷累。京師有俚語云：「萬事不理問伯始，天下中庸有胡公。」伯始即胡廣表字，萬事不理，卻是胡廣一生的確評；若中庸二字，乃是聖賢至德，難道逢迎為悅的胡廣，也能當此美名？可見輿論悠悠，非真足信。此外如宗正劉寵，代王暢為司空，進任司徒，再繼劉矩為太尉；平素清廉有餘，剛斷不足，故雖懮心時事，究未敢直言賈禍，匡正朝廷。至若許栩、許訓等，相繼為司徒，劉囂、橋玄等，相繼為司空，才具不過平常，在任又屬不久，更無容贅述了。（表明四府沿革，免致滲漏。）張奐見四公在位，各無建白，因又與尚書劉猛等，共薦李膺等足備三公，曹節、王甫，聞言銜恨，當即請旨譴責；奐與猛自囚廷尉，數日始得釋出，尚令罰俸三月，聊示薄懲。郎中謝弼，蒿目時艱，滿懷憤懑，特上書奏諫道：<br />
　　　　臣聞和氣應於有德，祆異生乎失政。上天告譴，則王者思其愆；政道或虧，則奸臣當其罰。夫蛇者陰氣所生；鱗者甲兵之符也。《鴻範傳》曰：「厥極弱時，則有蛇龍之孽。」又熒惑守亢，（熒惑與亢，皆星名。）徘徊不去，在有近臣謀亂，發於左右；不知陛下所與從容帷幄之內，親信者為誰，宜急放黜，以消天戒。臣又聞惟虺惟蛇，女子之祥；伏惟皇太后定策宮闈，援立聖明。《書》云：「父子兄弟，罪不相及。」竇氏之誅，豈宜咎延太后，幽隔空宮？愁感天心，如有霧露之疾，陛下當有何面目以見天下？昔周襄王不能敬事其母，夷狄遂致交侵，孝和皇帝不絕竇氏之恩，前世以為美談。禮為人後者為之子，今以桓帝為父，豈得不以太后為母哉？《援神契》曰：（《援神契》，緯書名。）「天子行孝，四夷和平。」方今邊境日蹙，兵革蠭起，自非孝道，何以繼之？願陛下仰慕有虞蒸蒸之化，俯思凱風慰母之念！臣又聞爵賞之設，必酬庸勳，開國承家，小人勿用；今功臣久疏，未蒙爵秩，阿母寵私，乃享大封；大風雨雹，亦由於茲。又故太傅陳蕃，輔相陛下，勤身王室，夙夜匪懈，而見陷群邪，一旦誅滅，其為酷濫，駭動天下，門生故吏，並罹徙錮；蕃身已往，人百何贖，宜還其家屬，解除禁錮。夫台宰重器，國命所繫，今之四公，惟劉寵斷斷守善，餘皆素餐致寇之人，必有折足復餗之凶，（《易》曰：「鼎折足，復公餗。」餗，鼎實也。折足復餗，喻不勝任。）可因災異，並加罷黜！亟徵故司空王暢，司隸李膺，並居政事，庶災變可消，國祚惟永。臣山藪頑暗，未達國典，伏見陛下因變求言，明詔令公卿以下，無有所隱；用敢不避忌諱，冒死瀆陳，惟陛下裁察。<br />
　　這書呈入，閹黨大嘩，即欲將弼加罪；但因靈帝為了邪妖天變，下詔求言，若遽至收弼，不免與前詔相背，乃只說他黨同罪人，不宜在位，出謫為廣陵府丞；弼不願就職，辭官回家，閹宦尚未肯干休，查得弼家居東郡，特簡曹節從子紹為東郡太守，前往監束。紹即誣構弼罪，將他拘繫，幾次訊鞫，硬要他供認罪伏；弼明明無辜，怎肯自誣？終落得刑杖交加，枉死獄中。（暗無天日。）故太尉楊秉子賜，方進為光祿勳，靈帝常令他侍講殿中，問及蛇妖徵驗，賜博通經術，因即據經奏對道：<br />
　　　　臣聞和氣致祥，乖氣致戾；休徵則五福應，咎徵則六極至。夫善不妄來，災不空發；王者心有所維，意有所想，雖未形顏色，而五星為之推移，陰陽為其變度。以此而觀，天之與人，豈不符哉？《尚書》曰：『天齊乎人，假我一日。』（我，指君主言，此為《尚書》中語。）是其明徵也。夫皇極不建，則有蛇龍之孽，《詩》云：『惟虺惟蛇，女子之祥。』故春秋兩蛇鬥於鄭門，昭公殆以女敗（昭公之立，由於祭仲女之泄謀逐去厲公，故得入立，至蛇鬥見兆，昭公遇弒，故云以女敗。）；康王一朝晏起，關雎見機而作（佩玉晏鳴，關雎歎之。事見《魯詩》，今已佚亡。）。夫女謁行則讒夫昌，讒夫昌則苞苴通，故殷湯以此自戒，終濟亢旱之災（商初七年大旱，湯祈天自責，卒得大雨。）。惟陛下思乾綱之道，別內外之宜，崇帝乙之制，受元吉之祉，（見「易泰卦」。）抑皇甫之權，割豔妻之愛，（見《詩小雅》。）則蛇變可消，禎祥立應。殷戊宋景，其事甚明，（殷王太戊時，桑谷拱生於朝，太戊修德，而桑谷死；宋景公時，熒惑守心，景公修德，而星退舍，並見《史記》。）幸垂察焉。<br />
　　看賜奏對，也是隱斥權奸；不過語從含混，未嘗指明閹黨，但就婦女上立說。此時靈帝尚未立后，只有乳母趙嬈，一介女流，未能周知外情，因此賜尚得無恙；惟所請各條，終歸無效，徒付諸紙上空談罷了。小子有詩歎道：<br />
　　衰朝誰復重忠賢，主暗臣邪總不悛！<br />
　　盡有良言無一用，何如劉勝作寒蟬？<br />
　　內政雖亂，外事還幸順手，當由邊疆傳入捷報，乃是東西羌一律討平。欲知功出何人，待至下回再表。<br />
<br />
　　竇武之死，其失在玩；陳蕃之死，其失在愚。彼曹節王甫等，蟠踞宮廷，根深蒂固。太后嗣主，俱在若輩掌握之中；即使謀出萬全，尚恐投鼠忌器，奈何事已發作，尚出輕心耶？武之誤事不一端，而莫甚於出宮歸府，不先加防；蕃與武密謀已久，仍不能為萬全之計，至聞變以後，徒率官屬諸生，持刃入承明門，豈寥寥八十餘人，遂足誅鋤閹黨乎？誅閹不足，送死有餘，何其愚也？然則二族之橫被誅夷，跡固可憫，而實由自取。劉瑜尹勳以下，更不足譏焉，張奐為北州豪傑，甘作閹黨爪牙，罪無可恕；至妖異迭見，乃請改葬蕃武，朝謁太后，欲蓋已往之愆，寧可得耶？謝弼官卑秩微，犯顏敢諫，雖曰徒死，不失為忠，是又不得以張奐例之矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>