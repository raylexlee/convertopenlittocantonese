<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第三十六回　魯叔陵講經稱帝旨　曹大家上表乞兄歸</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十六回</br>　　魯叔陵講經稱帝旨　曹大家上表乞兄歸</font></h4>
			　　卻說陰皇后妒恨鄧貴人，已被和帝察覺，隨時加防，到了永元十四年間，竟有人告發陰后，謂與外祖母鄧朱等，共為巫盅，私下咒詛等情。和帝即令中常侍張慎，與尚書陳褒，會同掖庭令，捕入鄧朱，並二子鄧奉鄧毅，及後弟陰軼陰輔陰敞，一並到案，嚴刑拷訊。三木之下，何求不得？當即錄述口供，證明咒詛屬實，應以大逆不道論罪，定讞奏聞。和帝已與陰后不和，見了張慎等復奏，也不願顧及舊情，便命司徒魯恭，持節至長秋宮中，冊廢皇后陰氏，徙居桐宮。魯恭由侍御史擢至光祿勳，累蒙寵信。會司徒劉方，坐罪自殺，繼任為光祿勳呂蓋，不久又罷，遂升恭為司徒。恭奉命廢后，后已無計可施，只得繳出璽綬，搬向桐宮居住。長門寂寂，悶極無聊，即不氣死，也要愁死。況復父綱仰藥，弟輔斃獄，外祖母鄧朱，及母舅奉毅，並皆為刑杖所傷，陸續斃命。陰鄧兩姓家屬，都被充戍日南，單剩了自己一身，悽惶孤冷，且悔且憤，且憤且悲，鎮日裡用淚洗面，茶也不飲，飯也不吃，終落得腸斷血枯，遽登鬼籙。（誰叫你度量狹窄。）宮人報聞和帝，總算發出一口棺木，草草殮訖，即日舁出宮外，藁葬平亭。鄧貴人聞陰后被廢，卻還上書勸阻，（太覺得假惺惺了。）和帝當然不從。貴人即自稱疾篤，不敢當夕，約莫有好幾旬，有司請續立皇后，和帝說道：「皇后為六宮領袖，與朕同體，承宗廟，母天下，豈可率爾冊立？朕思宮中嬪御，只鄧貴人德冠後庭，尚可當此！」這數語為鄧貴人所聞，連忙上書辭謝，讓與後宮周馮諸貴人。好容易又是月餘，和帝決計立鄧貴人為后，貴人且讓至再三，終因優詔慰勉，方登后位。（也好算得大功告成了。）宮廷內外，相率慶賀；夢兆相法，果如前言。小子因一氣敘下，未便間斷，免不得中多闕漏，因再將和帝親政後事，略述數條：和帝崇尚儒術，選用正士，頗與乃父相似。沛人陳寵，係前漢尚書陳咸曾孫，咸避莽辭職，隱居不仕，（見《前漢演義》。）常戒子孫議法，寧輕毋重。及東漢中興，咸已早歿，孫躬出為廷尉左監，謹守祖訓，未敢尚刑。寵即躬子，少為州郡吏掾，由司徒鮑昱辟召，進為辭曹，職掌天下訟獄，多所平反；且替昱撰《辭訟法》七卷，由昱上呈，頒為《三府定法》。嗣復累遷為尚書，與竇氏反對，出為泰山廣漢諸郡太守，息訟安民。竇氏衰落，寵入為大司農，代郭躬為廷尉。躬通明法律，矜恕有聲，任廷尉十餘年，活人甚眾。及躬病逝，由寵繼任，往往用經決獄，務在寬平，時人以郭陳並稱，交口榆揚。惟司空張奮免職，後任為太僕韓稜，稜以剛直著名，迭見前事，當然為眾望所歸。太尉張酺，因病乞休，嘗薦魏郡太守徐防自代，和帝進大司農張禹為太尉，徵徐防為大司農。禹襄國人，族祖姑曾適劉氏，就是光武帝祖母；祖況隨光武北征，戰歿常山關；父歆為淮陽相。禹篤厚節儉，師事前三老桓榮，得舉孝廉，拜揚州刺史。嘗過江行巡，吏民謂江有伍子胥神靈，不易前渡，禹朗聲道：「子胥有靈，應知我志在理民，怎肯害我？」甚是。言畢，鼓楫逕行，安然無恙。後來歷行郡邑，決囚察枉，民皆悅服。嗣轉兗州刺史，亦有政聲。入為大司農，吏曹整肅，及擢拜太尉，正色立朝，為朝廷所倚重。徐防沛人，亦有令名，祖宣父憲，皆通經術，至防世承家訓，舉孝廉，乃入為郎。體貌矜嚴，品行慎密，累遷至司隸校尉，又出為魏郡太守。和帝因張酺薦引，召為大司農。適司空韓稜逝世，太常巢堪代任，未能稱職，乃進防為司空。防留意經學，分晰章句，經訓乃明。就是司徒魯恭，亦以通經致用。恭弟丕更好學不倦，兼通五經。章帝初年，詔舉賢良方正，應舉對策，約有百餘人，獨不同時應舉，得列高第，除為議郎，遷新野令，視事期年，政績課最。擢拜青州刺史，後復調為趙相。門生慕名就學，追隨輒百餘人，關東人互相傳語云：「五經復興魯叔陵。」叔陵即不表字。東漢自光武修文，歷三傳而並尚經學，故士人多以此見譽，亦以此致榮。旋復調任東郡陳留諸太守，坐事免官，侍中賈逵，獨奏稱不道藝深明，宜加任用，不應廢棄，和帝乃再徵為中散大夫。永元十三年，帝親幸東觀，取閱藏書，召見侍中賈逵，尚書令黃香等，講解經義，丕亦在列。賈逵為賈誼九世孫，累代明經，至逵復專精古學，嘗作《左氏傳國語解詁》五十一篇，獻入闕廷，留藏秘館，入拜為郎；又奉詔撰《尚書古文同異》，及《齊魯韓詩與毛氏異同》，前漢時，轅固為齊詩，申公為魯詩，韓嬰為韓詩，毛萇為毛詩。並作《周官解詁》，凡十數卷，皆為諸儒所未及道，因此名重儒林。和帝遷逵為左中郎將，改官侍中，領騎都尉，內參帷幄，兼職秘書，甚見信用，盈廷俱推為經師。逵以經學成名，故特從詳敘。黃香為江夏人，九歲失母，號泣悲哀，幾致滅性，鄉人稱為至孝。年十二，為太守劉護所召，使居幕下，署名門下孝子，香得博覽經典，殫精道術，京師稱為天下無雙，江夏黃童。嗣入為尚書郎，超遷至尚書令。看官試想！這賈侍中黃尚書兩人，一個是累代家傳，一個是少年博學，平時講貫有素，一經問答，統是口若懸河，不假思索。偏魯叔陵與他辯難，卻是獨出己見，持論明通，轉使賈黃兩宿儒無詞可駁，也不免應對支吾。和帝顧視魯丕，不禁稱善，特賜冠幘履襪，並衣一襲。<br />
　　此時卻難為賈黃。丕謝賜而退，越日復上疏道：<br />
　　臣以愚頑顯備大位，犬馬氣衰，煨得進見，論難於前，無所甄明，衣服之賜，誠為優過。臣聞說經者傳先師之言，非從己出，不得相讓；相讓則道不明，若規矩準繩之不可枉也。難者必明其據，說者務立其義；浮華無用之言，不陳於前，故情思不勞，而道術愈章。法異者各令自說師法，博觀其義，覽詩人之旨意，察《雅頌》之終始，明舜禹臯陶之相戒，顯周公箕子之所陳，觀乎人文，化成天下。陛下既廣納謇謇以開四聰，無令芻蕘以言得罪，既顯巖穴以求仁賢，無使幽遠獨有遺失，則言路通而人才進，人才進而經說明，天下可不勞而理矣！<br />
　　為此一疏，和帝乃下詔求賢，令有司選舉明經潔行，使侍經筵，且敕邊郡各舉孝廉。敕書有云：<br />
　　幽、并、涼州戶口率少，邊役眾劇，束修良吏，進仕路狹。<br />
　　朕惟撫接夷狄，以人為本，其令緣邊郡口十萬以上，歲舉孝廉一人，不滿十萬，二歲舉一人，五萬以下三歲舉一人。<br />
　　看官閱此，應疑和帝既令邊郡各舉孝廉，何故限人限歲，嚴格如此？哪知孝不易得，廉亦難能，且邊郡人民，華夷雜處，性質多半愚蒙，尚未開明文化，能有幾個孝子幾個廉士呢？這且無容細敘。且說涼州西偏，屢有寇患，叛羌迷唐，自被劉尚趙世等擊走，奔往塞外，漢兵引歸。（回應前回。）廷議且謂尚、世畏懦，不敢窮追，應該坐罪，乃逮入詔獄，並令免職。議亦太苛。謁者王信，代領尚營，屯駐枹罕；謁者耿譚，代領世營，屯駐白石。譚復懸賞購募，招誘羌人，羌眾又陸續來歸。天下無難事，總教現銀子。迷唐見部眾離散，復起驚慌，因遣人乞降。譚令迷唐自至，方可允許。迷唐不得已趨詣漢營，譚與信會同受降，且遣迷唐詣闕投誠；餘眾不滿二千，統皆饑乏，暫入居金城，撥給衣食。及迷唐入京，朝謁已畢，和帝令他還居榆谷，不得再叛。迷唐未便多言，拜辭西行。奈何復縱之使去？到了塞下，卻不肯再回故地，他想榆谷附近，漢人已造河橋，往來甚便，如何保守得住？因致書護羌校尉吳祉，托言種人饑餓，不肯遠歸。吳祉得書，還道他是真言，多賜金帛，令得糴穀購畜，便即出塞。不料迷唐心變，至金城挈領部眾，順便鈔掠湟中諸胡，滿載而去。王信耿譚吳祉，統皆坐罪，又致奪職還鄉，改用酒泉太守周鮪為護羌校尉。永元十三年秋季，迷唐復至賜支河曲，率眾犯塞。周鮪與金城太守侯霸，調集諸郡兵士，湟中小月氏胡，合三萬人出塞，行至允川，未見羌蹤。鮪安營駐紮，使侯霸前往探哨。霸驍勇敢戰，在途巡邏，忽與迷唐相遇，毫不畏縮，即向前突陣，銳不可當，羌眾慌忙退走，已晦氣了四百多人，做了枉死的無頭鬼。霸復驅兵追剿，急得羌眾走投無路，多半匍伏乞降，共計有六千餘口。迷唐只帶了數百殘騎，奔往賜支河北，伏匿岩谷間。及霸飛章告捷，漢廷因周鮪逗留，未曾與戰，飭令還都論罪；擢霸為護羌校尉。置校尉如奕棋，也屬不宜。既而安定降羌燒當種叛亂，由郡守發兵剿滅，沒入婦女，盡為奴婢。於是四海及大小榆谷，無復羌寇。隃麋相隃麋為東漢侯國。曹鳳上書獻議道：<br />
　　西戎為害，前世所患，臣不能紀古，且以近事言之：自建武以來，其犯法者常從燒當種起事。所以然者，以其居大小榆谷，土地肥美，又近塞內，諸種易以為非，難以攻伐，南得雜種以廣其眾，北阻大河，因以為固，又有西海魚鹽之利，緣山濱水，以廣田畜，故能強大。常雄諸種，恃其權勇，招誘羌胡；今者衰困，黨援壞沮，親屬離叛，餘兵不過數百人，竄走窮荒。臣愚以為宜及此時，建復西海郡縣，規固二榆，廣設屯田，隔塞羌胡交通之路，遏絕狂狡窺伺之謀；又殖穀富邊，省委輸之役，國家可無西顧之懮矣！<br />
　　和帝覽書，發交公卿會議，俱云可行。乃復置西河郡，即拜鳳為金城西部都尉，出屯龍耆。嗣金城長史上官鴻，復開置歸義建威屯田二十七部，霸亦增置東西邯屯田五部，及留逢二部，總計得三十四部。功將垂成，後因安帝永初元年，諸羌復叛，竟至中輟。惟迷唐孤弱失援，終至病死。有一子款塞來降，戶口不滿數千，西陲暫得少安。至若西北一帶，自從班超撫定西域，各國歸命，變亂不生。惟超由明帝永平十六年，奉命西行，直至和帝永元十二年，尚未得歸，先後約三十載，超年將七十，思歸故里。適值超掾史甘英，奉超令欲赴大秦，即羅馬國。行至條支，即阿剌。西臨大海，為安息人所勸阻，中道折回；安息國獻入獅子，及條支大鳥，超因遣子勇偕同外使，共詣洛陽，特拜疏乞歸道：<br />
　　臣聞太公封齊，五世葬周；狐死首丘，代馬依風。《韓詩外傳》云：「代馬依北風，飛鳥揚故巢。」夫周齊同在中土，千里之間，猶且如此，況遠處絕域如小臣，能無依風首丘之思哉？蠻夷之俗，畏壯侮老，臣超犬馬齒殲，常恐年衰，奄忽僵僕，孤魂棄捐。昔蘇武留匈奴中，尚十九年，今臣幸得奉節，帶金銀，護西域，如自以壽終屯部，誠無所恨；然恐後世或因臣淪沒西域，舉以為戒。臣不敢望到酒泉郡，但願生入玉門關。老病衰困，冒死瞽言。謹遣子勇隨獻物入塞。及臣生在，令勇目見中土，亦所慰心。望闕哀鳴，伏冀垂鑒。<br />
　　這疏呈入，和帝因超居西域，得外人心，急切無人可代，只得暫從擱置，俟後再圖。轉眼間又是二年，超久待朝命，杳無消息。但聞妹昭入宮續史，為後宮師，因特寄與一書，浼令設法求歸。昭本善文，援筆立就奏章，伏闕上陳。略云：<br />
　　妾同產兄西域都護定遠侯超，幸得以微功特蒙重賞，爵列通侯，位二千石，天恩殊絕，誠非小臣所當被蒙。超之始出，志捐軀命，冀立微功，以自陳效。會陳睦之變，道路隔絕，超以一身奔走絕域，曉譬諸國。因其兵眾，每有攻戰，輒為先登，身被創痍，不避死亡，賴蒙陛下神靈，尚得延命沙漠。至今積三十年，骨肉生離，不復相識，所與相隨時人士，皆已物故。超年最長，今且七十，衰老被病，頭髮無黑，兩手不仁，耳目不聰明，扶杖乃能行，雖欲竭盡其力，以報塞天恩，迫於歲暮，犬馬齒索。蠻夷之性，悖逆侮老，而超旦暮入地，久不見代，恐開姦宄之源，生逆亂之心。而卿大夫咸顧目前，莫肯遠慮，如有猝變，超之氣力，不能從心，便為上損國家累世之功，下棄忠臣竭力之效，誠可痛也！故超萬里歸誠，自陳苦急，延頸遙望，三年於今，未蒙省錄。妾竊聞古者十五受兵，六十還之，亦有休息，不任職也。緣陛下以至孝理天下，得萬國之歡心，不遺小國之臣，況超得備侯伯之位？故敢觸死為超求哀，匄超餘年，一得生還，復見闕庭，使國家永無勞遠之慮，西域無倉猝之懮，超得長蒙文王葬骨之恩，子方哀老之惠。子方姓田，為戰國時魏文侯師，文侯棄老馬，子方為棄馬非仁，收而養之。詩云：「民亦勞止，汔可小康；惠此中國，以綏四方。」超有書與妾生訣，恐不復相見。妾誠傷超以壯年竭忠孝於沙漠，疲老則便捐死於曠野，誠可哀憐。如不蒙救護，超後有一旦之變，如國家何？妾冀幸超家蒙趙母衛姬先請之貸，趙母謂趙括母，懼括敗，先請得不坐罪。衛姬係齊桓公姬，桓公與管仲謀伐衛，桓公入，姬先請衛罪。並見《列女傳》。愚戇不知大義，觸犯忌諱。無任翹切待命之至。<br />
　　和帝見了此奏，不禁感動，乃召超還朝，命中郎將任尚代為都護。超欣然奉命，與尚交代。尚問超道：「君侯在西域三十餘年，遠近畏懷，末將煨承君後，任重才淺，還求明誨！」超喟然道：「超已年老，耳目失聰，任君屢當大任，經驗必多，何待超言？但既承明問，敢不竭愚！塞外吏士，本非孝子順孫類，皆因平時犯罪，徙補邊屯；戎狄又性同禽獸，難養易敗，今君來此撫馭，他不足慮，只性太嚴急，還宜少戒。水清無大魚，察政不得下和，宜改從簡易，寬小過，總大綱，便可收效了！」尚雖然謝教，心下卻未以為然，待超去後，私語親吏道：「我以為班君必有奇謀，誰料他所言止此，平淡無奇，何足為訓？」平淡中卻寓至理，奈何輕視？遂把超言置諸腦後，不復記憶。超至洛陽，詣闕進謁，和帝慰勞數語，令為射聲校尉。超素患胸疾，至是益劇，入朝不過月餘，便致告終，年七十一。和帝遣使弔祭，賵遺頗厚，令長子班雄襲爵。小子有詩詠道：<br />
　　久羈外域望生還，奉詔登途入玉關；<br />
　　老病已成身遽逝，此生終莫享餘閒！<br />
　　班超如此大功，生雖封侯，死不予諡；那宦官鄭眾，居然得加封為鄛鄉侯，真是有漢以來，聞所未聞了！欲知後事，試看下回續敘。<br />
<br />
　　經者常也，六經即常道也。聖賢之所以垂訓，國家之所以致治，於是乎在。自秦火一炬以後，簡殘編斷，得諸燹餘者，往往闕略不全。漢儒重興經學，意為箋注，已失古人精義；但先王之道，未墜於地，則猶賴漢儒之力耳。魯丕在東觀講經，能折賈黃二宿儒之口，當非強詞奪理者可比。本回特從詳敘，所以表章經術，風示後世。經廢則常道不存，安在而不亂且亡也？班超有撫定西域之大功，年老不得召歸，幸有同產女弟之博學貞操，為後宮所師事，方得以一篇奏牘，上感九重。至超歸而月餘即歿，狐死首丘，吾猶為超幸矣！夫蘇武歸而僅為典屬國，班超歸而僅得射聲校尉，至病逝後，並諡法而且靳之，漢之薄待功臣久矣！無惑乎李陵之降虜不返也！<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>