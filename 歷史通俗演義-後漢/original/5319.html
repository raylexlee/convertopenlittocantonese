<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第三十九回　作女誡遺編示範　拒羌虜增灶稱奇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九回</br>　　作女誡遺編示範　拒羌虜增灶稱奇</font></h4>
			　　卻說永初四年九月，鄧太后母新野君患疾，新野君見前文。太后親往省母，連日留侍，未見還宮，三公上表固請，方才返駕。安帝此時已十有七歲，何不共請還政？既而新野君病劇，再去送終臨喪，極盡悲哀，棺殮時給用長公主赤線，特贈東園秘器，玉衣繡衾，東園秘器，注見前。使司空張敏持節護喪，儀比清河王臨終遺制，諡曰敬君，清河王臨終，見三十七回。又賜布三萬匹，錢三千萬。鄧隲等辭還錢布，並乞退位守制，還居里第。太后尚未肯許，詢諸曹大家班昭，昭因上疏復陳道：<br />
　　伏惟皇太后陛下，躬盛德之美，隆唐虞之政，辟四門而開四聰，彩狂夫之瞽言，納芻蕘之謀慮，妾昭得以愚朽身當盛明，敢不披露肝膽，以效萬一！妾聞謙讓之風，德莫大焉！故典墳述美，神祇降福。昔夷齊去國，天下服其廉高；太伯違邠，孔子稱為三讓，所以光昭令德，揚名於後者也。《論語》曰：「能以禮讓為國，於從政乎何有！」由是言之，推讓之誠，其旨遠矣。今國舅深執忠孝，引身自退，而以方陲未靖，拒而不許，如後有毫毛加於今日，誠恐推讓之名，不可再得。緣見逮及，故敢昧死竭其愚誠，自知言不足彩，聊以示蟲蟻之赤心，伏冀鑒察。<br />
　　鄧太后素師事班昭，因即聽從，許令■等還第終喪，且封昭子曹成為關內侯。昭此時續著漢史，已經垂成，昭續《漢書》，見三十四回。出示士大夫，多半未解。故伏波將軍馬援從孫融，與昭同郡，得為校書郎，至闕下從昭受讀。融兄名續，少甚敏慧，七歲通《論語》，十三明《尚書》，十六治《詩》，博覽群《經》，又通《九章算術》。鄧太后聞續才名，亦召入東觀，使他參考《前漢書》，再為校正。故《前漢書》百二十卷，除班氏兄妹編著外，續亦略有損益，然後大成。見《曹大家傳》。班昭復作《女誡》七篇，作為內訓：第一篇標目，是卑弱二字，第二篇是夫婦，第三篇是敬慎，第四篇是婦行，第五篇是專心，第六篇是曲從，第七篇是和叔妹，總計不下數千言，流傳後世，近俗呼為女四書。小子無暇盡述，但記得她有一序文，照錄如下：<br />
　　鄙人愚暗，受性不敏，蒙先君之餘寵，賴母師之典訓，年十有四，執箕帚於曹氏，於今四十餘載矣。戰戰兢兢，常懼黜辱，以增父母之羞，以益中外之累；夙夜劬心，勤不告勞，而今而後，乃知免耳。吾性疏頑，教導無素，恒恐子谷負辱清朝，《後漢書》引三輔《決錄注》云：子谷即曹成子。聖恩橫加，猥賜金紫，即授封關內侯事。實非鄙人庶幾之望也。男能自謀矣，吾不復以為懮也。但傷諸女方當適人，而不漸訓誨，不聞婦禮，懼失容他門，取羞宗族。吾今疾在沈滯，性命無常，念汝曹如此，每用惆悵，閒作《女誡》七章，願諸女各寫一通，庶有補益裨助，汝身去矣，其勖勉之！校書郎中馬融，見了七篇《女誡》，特為抄錄，歸示妻女，囑令講習，所以逐漸流傳，千古不磨。此外尚有《賦頌銘誄問注哀辭書論上疏遺命》，凡十六篇。至昭歿後，由子婦丁氏編成全集，自撰大家贊一則，附入集中，姑媳能文，可作彤史佳話。昭有夫妹曹豐生，亦有才慧，嘗作書與昭論難，詞亦可觀。當昭逝世時，年已七十有餘，鄧太后且素服舉哀，厚加賻贈，特派使臣監護喪事。這真好算作士女班頭，生榮死哀了！才德如曹大家，應該褒揚。當時尚有廣陵人姜詩妻，河南人樂羊子妻，也有賢名，並垂不朽。姜詩為廣陵人，事母至孝，妻為同郡龐盛女，奉事尤謹。姜母好飲，江水去家約六七里，龐氏隨時往汲，攜歸奉母。一日適遇大風，歸家較遲，致母渴不能耐，詩因怒責龐氏，將她斥歸。龐氏涕泣出門，借寓鄰舍，日夕紡績，托鄰媼轉遺姜母，數月間饋問不絕。姜母不免驚異，詳問鄰媼，鄰媼始據實相告。姜母且感且慚，忙囑詩召還龐氏，格外憐愛。龐氏益曲體母心，始終無違。有子少長，為姑汲流，竟致溺死，龐氏恐姑哀傷，未敢相告，但托言出外求學，未便常歸。姜母更好嗜魚鱠，又不願獨食，夫婦嘗合力勤作，得資買魚，為鱠供母，並令鄰媼作陪，冀博母歡。既而孝感動天，有湧泉流出舍側，每旦必雙鯉躍起，使供母膳。龐氏亦再得生子，不致絕嗣。地方官吏，因舉詩為孝廉，入拜郎中。尋復出宰江陽，頗有治績，居官數年，病歿任所。人民為詩立祠，並將詩妻龐氏，一並繪象供奉。姜門雙孝，流播千秋。舉此可以勸孝。樂羊子妻，姓氏失傳。羊子嘗出外遊行，拾得遺金一餅，還家示妻，妻瞿然道：「妾聞志士不飲盜泉水，廉士不受嗟來食，齊黔婁賑饑，見餓者與語曰：『嗟！來食』餓者以其無禮，竟不食死。奈何貪利拾遺，自污清行哩？」羊子大慚，亟將遺金還擲原地，一面尋師求學。逾年還，妻跪問歸家理由，羊子道：「久別懷思，並無他故。」妻起身取刀，趨近機前，指示羊子道：「此織生自蠶繭，成自機杼，積縷累寸，積寸累尺，積累不已，方成丈匹，今若割斷，便是自棄前功，終至無成。夫子既出外求學，應該學成乃歸；若中道輟業，便與斷機無異了！」羊子慌忙攔阻，情願再出求學，妻始將刀放下。羊子遂去，七年不返。羊子尚有老母，妻慇懃奉養，又嘗遠饋羊子。會有鄰雞誤入園中，羊子母竟盜雞宰食，妻對雞不餐，潸然淚下。母怪問何因，妻答說道：「自傷居貧，使食有他肉。」母方有慚色，將雞棄去。嗣有盜賊入門，逼妻受污，妻操刀趨出，盜見她執刀，便把羊子母劫住，且威嚇道：「汝若釋刀從我，當使兩全；否則先殺汝姑！」羊子妻舉首仰天，長歎一聲，竟舉刀刎頸，流血畢命。盜也覺驚愕，捨去羊子母，揚長自去。羊子母報聞太守，太守捕盜抵罪，賜她縑帛，依禮安葬，號曰貞義。舉此可以勸節。後來尚有漢中人陳文矩繼妻，表字穆姜，生有二男，前妻亦有四子，文矩出為安眾今，在任病故，穆姜與諸子攜櫬歸葬。四子以穆姜本非生母，每有憎嫌；穆姜卻慈愛溫仁，加意撫養，衣食一切，比親子還要加倍。鄰人語穆姜道：「四子不孝，可謂已甚，何不與之分居，免得受嫌？」穆姜答說道：「我方欲以仁義相導，令他自知遷善，奈何反與分居呢？」鄰人乃懷慚退去。嗣因前妻長子陳興，遇疾甚篤，穆姜親調藥食，晝夜探問，不厭煩勞。好幾月始療興疾，興方才感悟，起呼三弟道：「繼母仁慈，出自天授，我兄弟不識恩養，行同禽獸，雖母德從此益隆，我輩過惡，也從此益深了！」使他自悟，方為善教。說著，遂挈三弟詣南鄭獄中，具陳母德，且述自己從前不孝，乞許就獄治罪。縣令卻暗暗稱奇，往白郡守。郡守提訊四子，四子陳述如前，郡守乃勸諭道：「汝等既自知不孝，革面洗心，此後可在家侍奉，格外孝謹，借贖前愆，既往不咎，權從貸免罷了！」四子方相引歸家，共至穆姜前跪下，願受家法。穆姜道：「知過能改，還有何言？」說著，那郡中已遣吏至門，代為旌表，且免除全家傜役；穆姜率諸子拜謝。嗣是興等悉遵母訓，並為良士。穆姜年至八十餘乃歿，遺命薄葬，不得好奢，諸子奉行維謹，見稱鄉曲。舉此可以勸慈。這三婦的德性，與曹大家相較，看似貴賤不同，行為互異；但試看古今婦女，能有幾人懿言美行，得如三婦？怪不得史冊流芳，推為賢媛呢！這且按下不提。<br />
　　且說鄧太后為母服喪，逾年乃畢，復因天時久旱，親幸洛陽獄錄囚，理出死罪三十六人，餘罪八十人，方才還宮。至永初七年正月，率命婦等往謁宗廟，與安帝交獻親薦，禮畢乃還，詔省時物二十三種。古禮：「天子入祭宗廟，與後並獻。」此時皇后尚未冊立，所以母子交獻如儀。待到安帝二十二歲，方冊立貴人閻氏為后。閻氏母為鄧弘姨，故得冊立，後文自有交代。惟屢年羌寇不絕，邊警頻聞，漢中太守鄭勤，戰死褒中，鄭勤出屯褒中，見前回。主簿段崇，與門下史王宗原展，奮身捍勤，並皆鬥死。騎都尉任仁，出援三輔，戰無一勝，亦見前回。部下兵又不守紀律，乃由朝廷派遣緹騎，將仁縶歸，下獄處死。護羌校尉段禧病歿，接替乏人，不得不再起侯霸，使他出屯張掖，防禦羌人。侯霸見黜，俱見前回。羌眾轉寇河內，百姓多南奔渡河，絡繹不絕。北軍中侯朱寵，奉命率五營兵士，往守孟津；屯騎，越騎，步兵，長水，射聲，為五營。並有詔令魏郡趙國常山中山數處，繕築塢候六百十六所，分段御邊。偏是沿邊長吏，多籍隸內郡，不願在外戰守，紛紛請徙郡縣人民，暫避寇難；朝廷亦弄得沒法，乃令隴西徙治襄武，安定徙治美陽，北地徙治池陽，上郡徙治衙縣。這令一下，四郡長吏，當然大喜，急促人民徙居，自己也好避開虎口。我能往，寇亦能往，豈趨避所能了事？無如百姓多戀居故土，不願徙去，惹動官吏怒意，飭吏役刈去禾稼，撤去牆屋，毀去營堡，除去積聚，硬迫百姓移徙。可憐百姓流離分散，顛沛道旁，老弱轉溝壑，婦女躓山谷，一大半送命歸陰；只有一小半壯丁，還能勉強支撐，隨官流徙，僥倖生存。比羌寇還要厲害。前征西校尉任尚，已經免官，再奉召為侍御史，出擊叛羌。至上黨牛頭山，與羌眾交鋒數次，幸得勝仗，羌眾散走，河內少安。乃撤回孟津屯兵，仍戍洛陽。<br />
　　俄而漢陽賊杜琦，及弟季貢，與同郡王信，聚眾通羌，奪據上邽城，自稱安漢將軍，散佈偽檄。漢陽太守趙博，潛遣刺客杜習，混入上邽，梟得杜琦首級，還獻郡守。趙博以聞，詔封習為討奸侯，賜錢百萬；再令侍御史唐喜，領兵往討杜季貢王信。信等據住樗泉營，被唐喜一鼓攻破，斬首六百餘級，信亦伏誅。惟季貢逃脫，奔依滇零。適滇零病死，子零昌繼為羌酋，年尚幼弱，未知大計，但使季貢為將軍，別居丁奚城。這統是永初五六七年間的事情。到了永初八年，改號元初，又出了一個羌豪號多，為當煎勒姐諸羌總帥，抄掠武都漢中。巴郡有一種蠻人，當前漢開國時，曾受高祖恩詔，免輸租賦，蕃息多年，因聞羌人屢擾漢中，所以奮然投效，願為漢助。蠻俗好用板隃，與敵相鬥，時人號為板隃蠻。這板隃蠻約有數千，與漢中五官掾程信會師，出擊號多，號多敗走，退屯隴道，與零昌合。護羌校尉侯霸，率同騎都尉馬賢，復掩擊號多，殺斃二百餘人，號多復遁。越年侯霸病終，即令前謁者龐參接任。參招誘號多，恩威並用，號多乃率眾請降。參遣號多入朝，蒙給侯印，使還原鎮；參亦移治令居，專顧河西通道，防禦零昌。既而屯騎校尉班雄，即班超子。出屯三輔。左馮翊司馬鈞，奉命行征西將軍事，督率右扶風仲光，安定太守杜恢，北地太守盛包等，合兵八千餘人，與龐參分道出討零昌。參部下亦有七八千，行至勇士縣東首，為杜季貢所邀擊，失利引還。獨司馬鈞等進攻得勝，乘虛入丁奚城。季貢方擊退龐參，回至城下，見城上已插漢幟，並不返攻，便即竄去。明明有詐。鈞令仲光杜恢盛包三人，領兵數千，出刈羌禾，臨行時亦囑他謹慎，不得分兵。光等違鈞節度，四處刈禾，只管深入，被季貢伏兵掩殺，不能相救。鈞恨光等不遵號令，雖有所聞，也不赴援，終至光等敗沒。季貢復乘勝殺來，鈞見孤城難守，又復走還。光等有應死之咎，鈞坐視不救，罪亦相同。事為朝廷所聞，敕將司馬鈞龐參，一並逮繫獄中。又因北地安定上郡三處，並遭羌害，特使度遼將軍梁慬，遣發邊兵，救拔三郡吏民，徙入扶風界內。慬即遣南單于兄子優孤塗奴，引兵往徙，事畢回來，慬以塗奴有勞，先給羌侯印綬，然後報聞。哪知朝廷責他專擅，也召慬還都下獄。還虧校書郎中馬融，力請赦免龐參梁慬二人，始蒙貸死；惟司馬鈞無人救解，自盡獄中。於是詔令馬賢為護羌校尉，且將班雄調回，遷任尚為中郎將，督屯三輔。始終不忘此人。朝歌長虞詡，已調為懷令，進謁任尚，乘便獻議道：「《兵法》有言：『弱不攻強，走不逐飛！』這乃自然定理。今叛羌類皆騎馬，日行數百里，來如風雨，去似斷弦，若欲使步兵追擊，如何能及？故雖屯兵二十餘萬，曠日持久，毫無效用。為使君計，莫如罷諸郡兵，各令出錢數千，就二十人兵餉，移買一馬，可得萬騎；萬騎兵逐虜數千，尾追掩擊，不患無功，這豈不是利民卻敵，一舉兩得麼？」此議尚無甚奇特，如何他人未曾想著？尚大喜道：「君言甚是。」當即令詡主稿，奏達京師，復詔盡如詡議。尚汰兵買馬，選得輕騎萬人，襲擊丁奚城。杜季貢倉猝出御，終不能支，尚軍得斬首四百級，獲馬牛羊數千頭，回營報功。尚復上書奏捷，鄧太后乃器重虞詡，擢詡為武都太守。詡率吏屬赴任，行近陳倉崤谷間，探得前面有羌眾數千，截住要道，遂停車不進，揚言須請兵保護，方可前行。羌眾信以為真，分掠旁縣，詡得乘虛衝過。星夜急走，每日馳行百餘里，且每一駐足，必令吏士各作兩灶，逐日加倍，好容易至武都。屬吏私下懷疑，至是方向詡啟問道：「古時孫臏行軍，逐日減灶，今公乃令逐日加增；且兵法嘗云：『日行不過三十里，所以防備不虞。』今乃日行至二百里，究為何因？」詡笑答道：「寇眾我寡，徐行必被追及，速行方可遠害；我令汝曹增灶，無非示虜不測，虜見我灶日增，總道是郡兵來迎，眾多行速，不宜追我，因此我得無懮。從前孫臏減灶，故意示弱；我今卻欲示強，情勢不同，虛實互異，汝等何必多疑？」屬吏方才省悟，憬然退出。嗣聞羌人因詡脫走，果來追詡，及見詡逐日增灶，然後卻還，吏士越佩服詡謀。詡查閱郡兵，不滿三千，又費躊躇，外面又傳入警報，謂有羌眾萬人，圍攻赤亭。詡急令軍士操演箭法，約閱二三旬，技射並精，乃令羸兵至赤亭誘敵，有退無進。羌眾踴躍追來，將到城下，詡因發出弓弩手數百名，先用小弩，後用強弓。小弩不能及遠，只有數十步可射，羌眾以為矢力甚弱，不足為懼，遂猛撲城壕，並力急攻；詡再發號令，使弓弩手各用強弩，且命二十人專射一羌，發無不中，中無不踣，羌眾前隊多死，當然駭退。詡復親率吏士，出城奮擊，斃羌甚多，餘羌退至數里外下營，詡亦收兵還城。翌日大開城門，環列士眾，從東郭門入北郭門，復自北郭門入東郭門，回轉數周，屢換軍裝。仍與增灶法同意，先後用一疑兵計。羌人遙望詡兵，不知有多少，士卒互相驚嚇，倉皇夜走。到了淺水灘邊，躍馬亂渡，忽聽得一聲鼓號，有許多官兵殺出，齊聲大呼道：「羌奴快留下頭來！」正是：<br />
　　一呼已破群羌膽，百變尤奇太守謀。<br />
　　欲知淺水灘旁的官兵，從何而來，容待下回說明。<br />
<br />
　　本回敘述曹大家遺事，並錄《女誡》序文，實為《列女傳》增一色彩。至若姜、樂、陳三婦，亦隨筆敘入，並非畫蛇添足，殆有鑒夫人心不古，女教益衰，不得不臚述前型，為女界留一榜樣，作者之寓意甚深，其用心亦良苦也。《後漢書．列女傳》中，尚有一周郁妻，不能諫夫，竟致自盡，蓋猶有遺憾存焉；略而不記，去取從嚴，比《范史》且更進一層矣。虞詡增灶，千古稱奇，厥後之奇謀迭出，更見智能。自永初元年，羌人為亂，連擾至十餘年，將士絡繹，不絕於途，求一謀略如虞詡，不可再得，漢亦可謂無人，而詡之名乃益盛。誰謂白面書生，不可與語行軍哉？<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>