<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第十一回　劉盆子乞憐讓位　宋司空守義拒婚</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一回</br>　　劉盆子乞憐讓位　宋司空守義拒婚</font></h4>
			　　卻說光武帝即位以後，曾授大將軍吳漢為大司馬，使率朱鄗岑彭賈復堅譚等十一將軍，往攻洛陽。洛陽為朱鮪所守，拚死拒戰，數月不下。光武帝自鄗城出至河陽，招諭遠近。劉玄部將廩邱王田立請降。前高密令卓茂，愛民如子，歸老南陽，光武帝特徵為太傅，封褒德侯。茂為當時循吏，故特夾敘。一面遣使至洛陽軍前，囑岑彭招降朱鮪。彭嘗為鮪校尉，持帝書入洛陽城，勸鮪速降。鮪答說道：「大司徒被害時，鮪曾與謀。指劉縯冤死事。又勸更始皇帝，毋遣蕭王北伐，自知罪重，不敢逃死，願將軍善為我辭！」彭如言還報，光武帝笑說道：「欲舉大事，豈顧小怨？鮪果來降，官爵尚使保全，斷不至有誅罰情事。河水在此，我不食言！」彭復往告朱鮪，鮪因孤城危急，且聞長安殘破，無窟可歸，乃情願投誠。當由彭遣使迎駕，光武帝遂自河陽赴洛。鮪面縛出城，匍伏請罪。光武帝令左右扶起，替他解縛，好言撫慰。鮪當然感激，引駕入城。光武帝駐蹕南宮，目睹洛陽壯麗，與他處郡邑不同，決計就此定都。洛陽在長安東，史稱光武中興為後漢，亦稱東漢，便是為此。回應前文，語不厭煩。光武帝封朱鮪為扶溝侯，令他世襲。這也未免愧對乃兄。鮪不過一個尋常盜賊，僥倖得志，但教保全富貴，已是滿意，此後自不敢再有貳心了。<br />
　　御史杜詩，奉著詔命，安撫洛陽人民，禁止軍士侵掠。獨將軍蕭廣，縱兵為虐，詩持示諭旨，令廣嚴申軍紀，廣陽奉陰違，部兵騷擾如故。遂由詩面數廣罪，把他格死，然後具狀奏聞。光武帝嘉詩除害，特別召見，加賜棨戟。棨戟為前驅兵器，彷彿古時斧鉞，漢時惟王公出巡，始得用此；杜詩官止侍御，也得邀賜，未始非破格殊榮。嗣是驕兵悍將，並皆敬憚，不復為非，洛陽大安。惟前將軍鄧禹，已由光武帝拜為大司徒，令他迅速入關，掃平赤眉。禹尚逗留栒邑，未肯遽進，但遣別將分攻上郡諸縣；更徵兵募糧，移駐大要，留住馮愔宗歆二將，監守栒邑。誰知馮愔宗歆，權位相等，彼此鬧成意見，互相攻殺，歆竟被愔擊斃。愔非但不肯服罪，反欲領兵攻禹。累得禹無法禁遏，不得已奏報洛陽。鄧禹實非將才。光武帝顧問來使道：「馮愔所親，究為何人？」使臣答稱護軍黃防。光武帝又說道：「汝可回報鄧大司徒，不必擔懮；朕料縛住馮愔，就在這黃防身上呢！」來使唯唯自去。光武帝便遣尚書宗廣，持節諭禹，並囑他暗示黃防。果然不到月餘，防已將愔執住，交與宗廣，押送都門。是時赤眉肆虐，凌辱降將，王匡成丹趙萌等，不為所容，走降宗廣。廣與共東歸，行至安邑，王匡等又欲逃亡，為廣所覺，一一誅死，但將馮愔縛獻朝廷。愔膝行謝罪，叩首無數。光武帝欲示寬大，貸罪勿誅；叛命之罪，不可不誅，光武雖智足料人，究難為訓。一面再促鄧禹入關。<br />
　　禹自馮愔抗命，軍威稍損，又復徘徊河北，未敢南行。於是梁王劉永，自稱為帝，見第九回。招致西防賊帥佼強，聯絡東海賊帥董憲，瑯琊賊帥張步，據有東方。還有扶風人竇融，累代仕宦，著名河西，嘗與酒泉太守梁統等友善，歸附劉玄，授官都尉。至是因劉玄敗死，為眾所推，號為大將軍，統領河西五郡，武威張掖酒泉敦煌金城，稱為河西五郡。撫結豪傑，懷輯羌胡。此外又有安定人盧芳，詐稱武帝曾孫劉文伯，煽惑愚民，佔據安定，自稱上將軍西平王，且與匈奴結和親約。匈奴迎芳出塞，立為漢帝，復給與胡騎，送歸安定，聲燄漸盛。就是隗囂奔還天水，見第十回。仍然招兵買馬，蟠踞故土，自為西州上將軍。三輔耆老士大夫，避亂往奔，囂無不接納，引與交遊。以范逡為師友，趙秉蘇衡鄭興為祭酒，申屠剛杜林為持書，馬援王元等為將軍，班彪金丹等為賓客，人才濟濟，稱盛一時。鄧禹聞他名震西州，乃遣使奉詔，命囂為西州大將軍，使得專制涼州朔方事宜。囂答書如禮，與禹連和。禹乃放心南下，往擊赤眉。<br />
　　赤眉將帥，雖奉劉盆子為主，但不過視同傀儡，無一稟命。建武元年臘日，赤眉等置酒高會，設樂張飲，劉盆子出坐正殿，中黃門等持兵後列。酒尚未行，大眾離座喧呼，互相爭論。大司農楊音，拔劍起詈道：「諸卿多係老傭，今日行君臣禮，反敢擾亂至此，難道宮殿中好這般兒戲麼？若再不改，格殺毋悔！」大眾聽了，並皆不服，霎時間鬧做一堆，口舌紛爭，拳械並起。劉盆子慌得發抖，幸經中黃門扶他下座，躲入後廷。楊音見不可當，只好卻走。亂眾大掠酒肉，飽嚼一頓，還想入內殺音。衛尉諸葛稚，勒兵入衛，格斃亂黨百餘人，方得少定。餘眾陸續散去，稚始引兵退出，楊音亦得馳歸。惟劉盆子遭此一嚇，不敢出頭，但與中黃門同臥同起，苟延性命。當時掖庭裡面，尚有宮女數百人，赤眉置諸不問。不去掠做婢妾，還算有些禮義。可憐這班宮女，鎮日幽居，無從得食，或在池中捕魚，或就園中掘蘆菔根，即蘿蔔根。胡亂煮食，終究是不得療饑，死亡累累，積屍宮中。尚有樂工若干人，衣服鮮明，形容枯瘦，出見劉盆子，叩首求食。盆子使中黃門覓得糧米，每人給與數斗，才得一時救饑。未幾又復絕糧，仍做了長安宮中的餓鬼。俗語說得好：「寧作太平犬，毋為亂世人。」照此看來，原非虛言。建武二年元旦，赤眉等又復大會，聚列殿廷。式侯劉恭，料知赤眉無成，已在前夜密教盆子，囑使讓位。是日樊崇以下，俱請盆子登殿受朝。盆子尚有懼意，勉強跟著劉恭，慢步出來。恭即開口語眾道：「諸君共立恭弟為帝，厚意可感；但恭弟被立一年，擾亂日甚，恐將來徒死無益，情願退為庶人，更求賢才為主，唯諸君省察！」崇等隨聲作答道：「這皆崇等罪愆，與陛下無涉！」恭復固請讓位。突有一人厲聲道：「這豈是式侯所得專主？請勿復言！」恭被他一駁，惶恐避去。盆子記著兄言，急解下璽綬，向眾下拜道：「今蒙諸君推立天子，仍無一定紀律，黨徒四掠，人民怨憤，盆子自知無能，所以願乞骸骨，退避賢路。必欲殺死盆子，下謝臣民，盆子亦無從逃避。若承諸君不棄，曲賜矜全，貸我一死，感且無窮！」說著，涕灑如雨。虧他記憶，不忘兄教。樊崇等見他情詞悱惻，不禁生憐，乃皆避席頓首道：「臣等無狀，辜負陛下，從今以後，不敢放縱，請陛下勿懮！」語畢皆起，抱持盆子，仍將璽綬佩上，盆子號呼多時，終由樊崇等竭力勸解，護送入內。待大眾退出後，各閉營自守，不復出掠。三輔同聲稱頌，所有避亂的百姓，爭還長安，市無虛舍。不意赤眉等賊心未改，連日不得劫掠，已皆仰屋欷歔，且人民返集都中，免不得攜筐提篋，載貨同歸。赤眉越加垂涎，又復出營打劫，一倡百和，索性大掠一番，無論財貨糧食，一古腦兒取奪得來。驀聞漢大司徒鄧禹，領兵西來，大眾無心對敵，遂收取珍寶，縱火焚闕，把宮庭付諸一炬，方將劉盆子載出，拔隊西行。眾號稱百萬，自南山轉掠城邑，馳入安定、北地，沿途所過，雞犬皆空。鄧禹已經入關，探得長安空虛，倍道進兵，逕入長安，屯兵昆明池，大饗士卒。嗣率諸將齋戒三日，禮謁高廟，收集十一帝神主，遣使奉詣洛陽。光武帝加封禹為梁侯，此外各功臣亦晉封侯爵，各賜策文。文云：<br />
　　在上不驕，高而不危；制節謹度，滿而不溢。敬之戒之，傳爾子孫，長為漢藩！<br />
　　封賞已畢，便就洛陽建置宗廟社稷，並在城南設立郊天祭壇，始正火德，色仍尚赤。正在制禮作樂的時候，突接到真定警報，乃是真定王劉揚，與綿蔓縣賊勾通，私下謀反。光武帝乃遣將軍耿純，持節往幽冀間，借著行赦為名，探驗虛實，便宜行事。揚為郭夫人母舅，從前光武帝嘗投依真定，得納郭氏，結為姻親。見第八回。至光武即位，揚忽陰生異志，不願稱臣。他與光武帝世系相同，均為高祖九世孫，又嘗項上患癭，故詭造讖文，說是赤九之後，癭揚為主，意欲借此欺人，傳聞遠近。純既至真定，留宿驛舍，探得揚造作訛言，謀反屬實，乃邀揚相見。揚因純母為真定劉氏，頗有親誼，料純不敢為難，且胞弟讓與從兄紺，俱各擁兵萬人，勢亦不弱，怕甚麼一介朝使？於是帶領將士，及兄弟二人，昂然出城，親至驛舍中拜會。純出舍相迎，延揚入內，備極敬禮，復請揚兄弟一同面談。揚兄弟不以為意，就令將士留待門外，大踏步趨入舍中。純與他周旋片刻，只說有密詔到來，當閉門宣讀，俟門已扃閉，立即指麾從吏，把揚兄弟三人拿下。揚兄弟還自稱無罪，經純詳詰反狀，說得他有口難分。詔命一傳，三首駢落。當下開門逕出，宣佈揚兄弟逆案，舉首示眾，眾皆瞠目無言。純又謂汝曹無罪，應該奏聞天子，立揚親屬，仍為汝主。眾情尤為悅服，喏喏連聲，遂引純入真定城。純慰撫劉揚家屬，叫他靜聽後命，方才還報。光武帝果封揚子德為真定王，使承宗祀，真定復平。想仍為了郭夫人面上。<br />
　　上黨太守田邑，舉部請降。光武帝使邑持節，招降河東軍將鮑永。永即前司隸校尉鮑宣子，宣為王莽所殺，永伏居上黨，以文學知名。更始二年，徵永出仕，遷擢尚書僕射，行大將軍事，鎮撫河東。永領兵赴任，擊破青犢等賊，得超封中陽侯。至劉玄破敗，三輔道絕，光武帝遣使招諭，永尚有難意，拘繫使人。及田邑持節招降，方知劉玄已死，乃釋放來使，遣散部曲，封上將軍列侯印綬，但與故客馮衍等，幅巾束首，逕詣河內見駕。光武帝召永入問道：「卿擁有重兵，今已何往？」永離席叩首道：「臣前事更始，不能保全故主，負慚實甚，若再擁眾求榮，更覺無顏。所以一並遣散，束身來歸。」光武帝作色道：「卿言亦未免自大呢！」說著，即揮永使退。時懷縣守吏為劉玄親將，負固不服，光武帝遣將往擊，多日不克，乃更召永與語，使永招降。永與守吏素來相識，奉命往撫，片言即下。帝始大喜，拜永為諫議大夫，引令對食，且賜他上商里宅，永拜辭不受。尋聞東海盜帥董憲，分兵擾魯，因拜永為魯郡太守，撥兵數千，使他平亂。永受命即行，獨永客馮衍，向有才名，與永來歸，也想博取爵位，借展才能。偏光武帝恨他遲遲來降，廢黜不用，衍未免失望。永就職時，私自慰衍道：「從前高祖誅丁公，賞季布，俱有微權，今我與君同遇明主，何必過懮？」衍意終未釋。後來做了一任曲陽令，誅獲劇盜，仍然不得超遷，坎壈終身，惟著述甚富，傳誦當時。後人謂光武知人，尚失馮衍，幾擬衍為賈長沙即賈誼。董江都一流人物，說亦難信，看官但閱《馮衍列傳》，自有分曉，毋庸小子嘵嘵了。敘入鮑永，所以闡揚桓鮑夫婦之前行，至附評馮衍，陰短文人，亦自有特見。<br />
　　且說光武帝援據讖文，始登大位，因見人心悅服，諸事順手，乃將赤伏符作為秘本，事多仿行。符中曾有讖語云：「王梁主衛作玄武。」玄武係水神名號，光武帝以為司空一職，管領水土，想符中玄武名目，當是司空代詞。可巧王梁為野王縣令，當即遣使召入，擢梁為大司空。王梁履歷已見第八回中。梁自隨光武帝，平定邯鄲，便令他出宰野王。至入任司空，才未稱職，年餘罷去，改用長安人宋弘。弘曾為哀平時侍中，王莽使為共工，及赤眉入關，脅弘就職，弘投入渭水，經家人救出，佯作死狀，始得免歸。光武帝聞他清正有操，特徵為大中大夫。弘正色立朝，儀容端肅，更為光武帝所稱賞，乃遷為大司空，使代王梁後任，加封栒邑侯。弘持身儉約，所得俸祿，分贍九族，因此位列公卿，不啻寒素。光武帝體貼入微，徙封弘為宜平侯。宜平采邑，比栒邑為多。弘仍分給族里，家無餘資。嘗薦沛人桓譚為給事中，為帝鼓琴，輒作繁聲。弘朝服坐府第中，召譚加責，不稍徇情。既而光武帝大會群臣，復使譚入殿彈琴。弘正容直入，惹得譚手足失措，彈不成聲。光武帝未免驚異，顧問桓譚。譚尚未及答，弘離席免冠，頓首謝罪道：「臣薦譚入侍，無非望他忠誠輔主，稱職無慚。不料他詭道求合，反令朝廷耽悅鄭聲，這是臣所薦非人，理應坐罪！」光武帝聞言改容，仍令戴冠，囑譚退席，不復聽琴。弘更別求賢士，引為侍臣。一夕入宮進謁，見御座旁所列屏風，盡繪列女。光武帝屢次顧及，弘即從旁進規道：「未見好德如好色，聖訓果不謬呢！」光武帝聽著，即命將屏風撤去，向弘微笑道：「聞善即改，卿以為何如？」弘答說道：「陛下德業日新，臣不勝喜慶呢！」光武帝有二姊一妹，長姊名黃，次姊名元。元即鄧晨妻室，先已殉難。見前文第四回。妹名伯姬，已嫁李通為繼室。建武二年，追封次姊元為新野長公主，又封長姊黃為湖陽長公主，妹伯姬為寧平長公主。召通入衛，封固始侯，拜大司農。獨湖陽長公主，方在寡居，光武帝憐她岑寂，特與語及大臣優劣，微窺姊意。公主說道：「我看朝上大臣，莫如大司徒宋公，威容德器，非群臣所可及！」光武點首道：「我知道了。」光武頗重名節，奈何欲姊再醮？待至宋弘進見，乃令公主坐在屏後，自出語弘道：「俗語有言：『貴易交，富易妻，』這也是常有的人情，卿可知此否？」弘正色道：「臣聞貧賤交，不可忘；糟糠妻，不下堂！」光武帝不待說畢，便回顧公主道：「事不諧了！」公主怏怏返入，弘亦徐徐引退，一場婚議，從此打消。小子有詩贊宋弘道：<br />
　　夫宜守義婦宜貞，禮教昌明化始成；<br />
　　畢竟宋公能秉正，糟糠不棄兩全名。<br />
　　帝姊不得再婚，帝后卻已冊定。欲知何人為后，請看下回再詳。<br />
<br />
　　劉永劉揚，雖係漢家支裔，與盜賊不同，然皆非帝王氣象，不足有為，遑問一劉盆子？但盆子固非欲為帝者。一介童子，為盜所掠，得充牧牛小吏，幸全生命，已自知足。無端被迫，脅使為帝，惶怖之念，出自真誠，觀其承受兄教，向眾宣言，亦非蚩蚩無知者比。厥後之得保首領，廩祿終身，亦天之所以報其謹厚耳。永、揚皆死，而盆子不死，有由來也。彼湖陽長公主之寡居，度其年已逾三十，就令不耐守孀，光武亦宜正言曉諭，完彼貞節。萬一不可，亦惟有代為擇偶已耳。乃使之自擇大臣，且令其坐諸屏後，公然炫鬻，微宋弘之守正不阿，豈非導人為不義之行，使之易妻娶孀乎？光武為中興令主，猶有此失，而宋公之威容德器，誠哉其不可及歟！<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>