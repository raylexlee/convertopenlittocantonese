<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第六十二回　起義兵三雄同殺賊　拜長史群寇識尊賢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十二回</br>　　起義兵三雄同殺賊　拜長史群寇識尊賢</font></h4>
			　　卻說護軍司馬傅燮，係北地靈州人氏，本字幼起，嗣慕南容三復白圭，南容春秋時魯人，事見《魯論》。乃改字南容。身長八尺，儀表過人，郡將舉燮為孝廉，因得出仕；後聞郡將丁懮，也棄官行服，借報知遇；及為護軍司馬，獨謂國家大患，不在賊寇，實在閹人，所以從軍出征，尚在營中拜表道：<br />
　　臣聞天下之禍，不由於外，皆興於內；是故虞舜升朝，先除四凶，然後用十六相，明惡人不去，則善人無由進也。<br />
　　今張角起於趙魏，黃巾亂於六州，此皆釁發蕭牆，而禍延四海也。臣受戎任，奉辭伐罪，始到潁川，戰無不克，黃巾雖盛，不足為廟堂懮也。臣之所懼，在於治水不自其源，末流彌增其廣耳。陛下仁德寬容，多所不忍，故閹豎弄權，忠臣不進，誠使張角梟夷，黃巾變服，臣之所懮，甫益深耳。是扼要語。何者？夫邪正之人，不宜共國，亦猶冰炭不可同器；彼知正人之功顯，而危亡之兆見，皆將巧詞飾說，共長虛偽。夫孝子疑於屢至，市虎成於三夫，若不詳察真偽，忠臣將復有杜郵之戮矣。秦白起死於杜郵亭。陛下宜思虞舜四罪之舉，速行讒佞放殛之誅，則善人思進，奸凶自息。臣聞忠臣之事君，猶孝子之事父也，子之事父，焉得不盡其情？<br />
　　使臣身備鐵鉞之戮。陛下稍用其言，國之福也。<br />
　　自燮有此奏，方得感動靈帝，倖免譴罰，惟有功不封，只命為安定都尉。還有豫州刺史王允，與討黃巾，搜得賊中文件，有中常侍張讓賓客私書。允將原書奏報，靈帝召讓詰責，讓叩頭陳謝，且言：「書從外來，安知非詐，不能作為確證」云云。說得靈帝也起疑心，竟被他花言巧語，瞞騙過去。讓既得免罪，索性誣允欺君罔上，應該逮治，靈帝竟偏信讓言，逮允下獄。及朱儁班師回朝，授為光祿大夫，宮廷內外，慶賀賊平，靈帝不勝喜慰，詔改光和七年為中平元年。時將歲暮，還要改元，真是多此一舉。惟頒出一道赦文，卻便宜了好幾個罪犯：王允亦遇赦得釋，就是前北中郎將盧植，囚解進京，減死一等，也因此釋放出獄，還復自由。（回應前回，筆不滲漏。）再經皇甫嵩上書舉植，盛稱植行師方略，乃復起植為尚書。植有一個高足弟子，與植同郡，乘亂起兵，出討黃巾餘孽，立了一些功勞，由校尉鄒靖，登名薦牘，使列仕版，就職安喜縣尉。這人為誰？乃漢景帝子中山靖王劉勝裔孫，名備字玄德。特筆提出，表明漢裔。勝子貞嘗封涿縣陸城亭侯，因酎金欠佳，坐譴革爵，漢武時宗廟祭祀，命宗藩獻金，號為酎金，酎金不佳，例當奪封。貞遂留居涿縣，好幾傳生出劉備。備祖雄與父弘，世為郡縣吏，弘早病逝，單剩下妻子二人，家乏遺資，寡婦孤兒，形影相弔，不得已販履織席，權作生涯。住宅東南角上，有大桑樹，高約五丈餘，濃蔭滿地，好似車蓋一般，往來行人，互相詫異，里民李定，頗知相法，謂此家必出貴人。備幼時嘗與村兒共戲樹下，指樹與語道：「我將來當乘此羽葆蓋車。」少成若天性。叔父劉子敬，聞言相戒道：「汝勿妄語，恐滅我門！」何膽小乃爾？備乃不復言。年至十五，母使遊學，因與同宗劉德然、遼西公孫瓚，俱往拜盧植為師。德然父元起，獨憐備家貧，出資賙給。元起妻勸阻道：「我與彼各自一家，為何不惜錢財，時常給與。」不脫村婦心性。元起歎道：「我同宗中有此佳兒，定非凡器，奈何不分財濟貧呢？」既而備年力漸強，身體日壯，長至七尺五寸，耳大垂肩，手垂過膝，目能自顧兩耳，性喜狗馬，又愛音樂；惟與人相接，寬厚和平，語言不煩，喜怒不形，豪俠少年，往往樂與交遊，備亦好士不倦，休休有容。當時有兩大壯士，同至備家，得備歡迎，遂結為生死交，始終不渝。一個是河東解縣人，姓關名羽，初字長生，改字雲長，朱顏赭面，鳳眼蠶眉，美鬚髯，擅膂力，在本縣殺死土豪，逃難亡命，奔至涿郡，適與劉備相遇，談論甚歡，遂成至友；一個是世居涿郡，姓張名飛，表字翼德，《三國志》作益德。豹頭環眼，燕頷虎鬚，平素粗豪使酒，直遂逕行，獨見了劉備關羽，卻是流瀣相投，格外莫逆。莫非前緣。相傳三人嘗結義桃園，誓為異姓兄弟，不願同日生，只願同日死。備年最長，次為關羽，又次為張飛，依序定稱，不啻骨肉，食同席，寢同牀，出入必偕，不離左右。會聞黃巾賊起，意欲仗義起兵，為國討賊，只苦糧草馬匹，無從籌辦；三個異姓弟兄，單靠著六條臂膀，如何成事？正愁慮間，湊巧有豪販兩人，引著伙伴，驅馬前來，劉備眼快心靈，即向兩人問訊，彼此互答，才知兩人是中山大商，販馬為業，一叫張世平，一叫蘇雙。當由備延入莊中，置酒相餉，慇懃款待，兩人申說沿途多賊，不便販賣，所以奔投僻處，為避寇計；備即與語道：「我正欲糾集義徒，前往殺賊，可惜手無寸鐵，無財無馬，甚費躊躇。」兩人便同聲接入道：「這有何難？我等當量力相助便了！」少頃飲畢，即取出白金數百兩，良馬數十匹，慨然持贈。也是俠客。備樂得領受，謝別二客，就招集鄉勇，鑄造兵械。備自制雙股劍，關羽制青龍偃月刀，張飛制丈八蛇矛，各置全身盔甲，配好馬匹，領著徒眾，往投校尉鄒靖。靖見三人氣宇軒昂，不禁起敬，因即留居麾下，待至黃巾入境，便率三人同去截擊。雲長的寶刀，翼德的利矛，初發新硎，連斃劇賊，就是劉玄德的雙劍，也得誅寇數人，發了一回大利市。句法新穎。鄒靖得了三雄，立將黃巾賊驅出境外，上書奏聞，不沒備功；朝廷因備起自布衣，只予薄賞，但命備為安喜縣尉。<br />
　　備奉命就職，辭了鄒靖，帶著關、張二人，同詣安喜。約有數月，忽由都中頒下詔書，凡有軍功得為長吏，當一律汰去。備也為驚心，轉思縣尉一職，官卑秩微，去留聽便，何妨靜候上命。又過了好幾日，聞郡守遣到督郵，已入館舍，縣令忙去迎謁，備亦不得不前往伺候；哪知督郵高自位置，只許縣令進見，不准縣尉隨入，備只得忍氣退回。翌日又整肅衣冠，至館門前投刺求謁，待了多時，才有一人出報，說是督郵抱病，不願見客。備明知督郵藐視縣尉，托詞拒見，一時又不便發怒，勉強耐著性子，懊悵回來。關、張兩人，見備兩次空跑，問明情由，禁不住憤急起來。張飛更性烈如火，便欲至館舍中抓出督郵，向他權借頭顱，劉備一再禁阻，飛陽為順從，覷得一個空隙，竟搶步趨出，與督郵算帳去了。俄而備查及張飛，不見形影，料他必去闖禍，慌忙帶著關羽等人，馳往督郵館舍；將至門前，已聽得一片喧鬧，聲聲罵著害民賊。老張聲音，初次演寫。備急走數十步，才見督郵被張飛撳住，且罵且打，放開巨掌，在督郵頭上亂捶，當即高聲喝住。督郵又痛又憤，已是神志昏迷，及聞備喝阻聲音，方將靈魂兒收轉軀殼，喘息一番，復要拉著架子，向備叱問道：「這……這個野奴！乃是由汝差來麼？」備尚未及答，督郵又說道：「我奉命到此，正要黜逐汝等狂夫，汝卻目無尊長，反且差人打我，敢當何罪？」這數語激動備怒，也不禁接口道：「我也奉府君密教，特來拿汝？」此君也要使詐了。張飛在旁，聞備亦這般說法，膽氣又壯，仍將督郵一把抓去，遙望左近有一繫馬樁，便牽過督郵，攀落馬樁旁邊的柳條，當作繩索，將督郵縛住樁上，再用柳條為鞭，盡力撲打，差不多有一二百下；快人快事。備又上前阻住張飛。飛大嚷道：「兄長積功甚大，只得了一個小小官兒，不做便罷，我今殺死這賊！卻為民間除一污吏，有何不可？」說至此，竟回取佩刀，要將督郵結果性命。－－嚇得督郵渾身發抖，不能不改口哀求道：「玄德公恕我無知，乞饒性命！」何前倨而後恭？備方轉怒為笑道：「汝早知如此，我等自然好好伺候，何必受此一頓痛打哩？」說至此，便取出印綬，繫督郵頸上，且與語道：「煩汝交還印綬，我也不願在此為官，當與汝長辭了！」言已即回。張飛正取刀來殺督郵，當由備將他攔轉，共返署中，草草收拾行裝，飄然引去。那督郵手下，非無從卒，但看了張飛虎威，統皆自顧性命，不敢向前；等到張飛已經去遠，才敢走至樹旁，解放督郵，督郵滿身疼痛，由從卒扶至館舍，醫治了好幾日，方得少痊，還報郡守。郡守詳申省府，遣人捕拿，劉關、張三人早已遠揚他方，無從拘獲了。《三國志．劉先主紀》謂先主入縛督郵，杖二百，羅氏《演義》屬諸張飛，較為合理，姑從之。<br />
　　且說中平二年二月，南宮雲台，忽然失火，毀去靈台樂成等殿，延及北闕，復向西燃燒，如章德殿和歡殿等，盡被毀去，宮中宿衛，竭力搶救，四面沃水，偏似火上添油，越澆越猛；等到火勢漸息，已是大半烏焦，所有龍台鳳閣，盡變做瓦礫荒場，殘燄熊熊，尚是不絕，半月後始火盡煙消。靈帝不知修省，仍擬興工再築，規復原狀，可奈國庫告罄，一時騰不出這般巨款，未免懮勞；中常侍張讓趙忠，為帝設法，請加徵天下田賦，每畝十錢，積少成多，已足修復宮室，更鑄銅人。靈帝當即依議，頒詔郡國，按畝加徵。樂安太守陸康，上疏諫阻，略言春秋時代，魯宣稅畝，即生蝝災；哀公增賦，孔子以為非理，怎可聚奪民物，妄興土木，違棄聖訓，自蹈危亡？這數語原是激切，與張讓趙忠等大相反對。讓與忠即譖康謗毀聖明，等諸亡國，應以大不敬論罪。有詔用檻車徵康，囚詣廷尉；還虧待御史劉岱，力為解免，方得貸罪歸田。於是詔發州郡材木文石，令內侍督工監造，內侍貪得無厭，往往向州郡索賂，稍不如意，便說他材木文石，不能合用，強令折價賤賣，另行購辦；至第二次解到都下，又不肯即受，終致材料朽腐，宮室連年不成。又遣西園騶從，分道四出，督促州郡。州郡官吏，欲免罪譴，不得不賄托朝使，乞為轉圜，一面卻克剝百姓，私加賦稅，作為挹注；暗地裡還想中飽若干。看官試想，百姓已困苦不堪，那上供朝廷的款項，實行報解，十成中不過四五成。朝廷尚嫌不足，令牧守薦舉茂才孝廉，俱當責助修宮錢；甚至簡放官吏，亦必使先到西園，議定繳價，然後得赴任供職。新簡鉅鹿太守司馬直，素有清名，西園允許減價，但尚索錢三百萬，直悵然道：「為民父母，顧可剝奪人民，上應時求，這卻非我所忍為呢！」遂辭疾不行，迭經朝廷催迫，沒奈何單車就道。到了孟津，復上書極諫時弊，並致書家人，與他永訣，竟服藥自殺。（衰亂時代，原是速死為幸。）靈帝得直遺疏，稍稍感動，乃暫罷修宮錢，惟大小官吏，仍須納資西園，方得到任。司徒袁隗因事免官，繼任為廷尉崔烈。烈本冀州名士，至是因宮中傅母程夫人，納錢五百萬，才得超遷，但名譽因此驟衰。靈帝尚嫌價值太廉，顧語左右道：「悔不少靳詔命，若昂價求沽，定可得千萬錢！」（虧他說出。）程夫人從旁應聲道：「崔公名士，怎肯買官？賴我設法張羅，方能得此，難道尚嫌不足麼？」靈帝聽了，也不加責，一笑作罷。（市儈家也不應如此，堂堂帝室，乃有這般笑話，真是古今罕聞。）<br />
　　惟是朝政日非，吏民交怨，免不得流為盜賊，一倡百和，所在橫行，盜目各有綽號，不可殫述，大約聲如雷震，便號為雷公；騎坐白馬，便號為白騎；多鬚號為氐根，或號髭丈八；大眼就號作大目；他如浮雲、白雀、楊鳳眭、固苦蝤等名目，各有所因，傳為綽號；大群約二三萬，小群亦六七千。常山賊褚燕，輕勇趨捷，賊黨呼為飛燕，互相憚服，陸續趨附，依黑山為巢穴，愈聚愈眾，多至百萬人，時號黑山賊。河北郡縣，無不受害，朝廷不能討，遣使餌以官爵，誘令投誠；褚燕乃上表乞降，詔授燕為平難中郎將，使領河北諸山谷事。燕雖嘗拜命，仍舊縱眾殃民，未肯帖然就範，朝廷也無可如何，得過且過，置作緩圖。惟隴西一帶，駐守非人，湟中雜胡，乘勢圖變，推胡人北宮伯玉為將軍，勾結先零羌種，與枹罕河關諸盜，一同作亂。金城人邊章、韓遂，素有膽略，著名西州，群盜劫入寨中，使主軍政，攻掠州郡，戕殺金城太守陳懿，及護羌校尉伶徵。隴右刺史左昌，擁兵不救，長史蓋勳，極言力諫，反觸動昌怒，但給勳數百人，使他出屯河陽，抵禦賊鋒；更派從事辛曾、孔常，與勳同往，陽為助守，陰實監制，意欲伺勳僨績，然後加罪。哪知勳素孚物望，連盜賊都不敢相侵。邊章等繞出河陽，竟至冀城攻昌。昌忙使人移檄，召還辛曾、孔常、蓋勳。曾等疑不肯赴，勳怒說道：「古時莊賈後期，穰苴奮劍，（本列國時齊國故事。）公等不過位居從事，難道還比古時監軍權力更重麼？」（莊賈曾為齊監軍，故勳言若是。）曾等聞言知懼，乃與勳還兵救昌。勳至城下，見邊章指揮群盜，猖獗異常，因高聲呼章道：「汝本望重西州，奈何反聯合寇賊，違叛朝廷？」章答說道：「左使君若早從君言，發兵臨我，庶可自改，今負罪已重，勢難再降，計惟退避三舍，權謝高賢！」說罷，即引軍撤圍，揚長自去。既而左昌玩寇坐罪，革職去官；後任刺史，叫作宋梟。（或作宋泉。）梟見隴右多盜，擬令民講讀經書，使知大義，（想是一個迂儒。）乃召勳與語道：「涼州人民寡學，故屢致叛亂，今不如多寫孝經，遍使誦習，待至家諭戶曉，亂自可弭了！」勳答說道：「昔太公封齊，崔抒弒君，伯禽侯魯，慶父篡位，齊、魯豈乏士人，何為至此？今不亟求靖難方法，徒欲濟以文治，恐不止結怨一州，反將取笑朝廷，勳以為決不可行！」梟不以為然，竟將己意申奏，果被詔書詰責，召令還京。會新任護羌校尉夏育，為羌人所圍，勳率州兵往援，終因眾寡不敵，敗退下來；羌眾隨後尾追，勳部下多半潰散，單剩得百餘騎兵，還算跟著。勳結陣自固，怎奈羌人四蹙，孤弱難支？百餘騎又戰死一半，勳亦身中三創，馬又負傷，不能再戰，索性下馬危坐，指著木表道：「我當就死此地，為國殉身，也不足惜了！」羌眾見勳已力盡，各欲上前殺勳，獨有一羌渠躍馬攔阻道：「蓋長史乃係賢人，汝等若將他殺死，豈非負天？」（羌人也知重賢。）勳聞言審視，係是勾就種羌帥滇吾，向曾相識，但此身已拚著一死，不願向滇吾說情，因瞋目叱罵道：「死反虜，曉得什麼天道？快來殺我罷了！」滇吾毫不動怒，反趨近勳旁，下馬相見，且願讓馬與勳；勳仍不肯允，滇吾乃揮動徒眾，把勳擁去，到了自己寨中，請勳上坐，呼眾羅拜，再出酒肴相待，備極慇懃。轉瞬間已是旬日，方撥羌騎數十人，送勳入寨，回至漢陽。朝廷聞勳忠義動人，徵為討虜校尉。小子有詩詠道：<br />
　　羌虜猖狂也畏天，持刀未敢害忠賢；<br />
　　一營羅拜申誠意，贏得名臣姓氏傳。<br />
　　勳雖生還，寇終未平，滿朝公卿，又為了涼州亂事，會議征討事宜。欲知如何定議，請看下回便知。<br />
<br />
　　劉先主起自寒微，以一販履織席之貧民，獨能具有大志，交結英雄，為國討賊，較諸曹阿瞞之已為朝吏，奉遣出兵，其難易固屬不同，其忠義亦自有別，正不特一為漢裔，一為閹奴已也。關、張兩人，或剛或暴，而與劉先主交遊，偏能沆瀣相投，誓同生死，此正可見劉先主之駕馭英雄，自有令人傾倒、樂為用命者，怒鞭督郵一事，閱者稱快，安得舉天下後世之貪官污吏，盡付英雄之鞭笞乎？蓋勳位不過長史，獨能遠諧物望，為世所欽；邊章已入寇黨，避而遠之；滇吾本為虜帥，敬而禮之。盜賊夷狄，猶向慕賢者若此，人生亦何苦縱惡，而自喪聲名，為此萬年遺臭也？<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>