<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第六十三回　請誅奸孫堅獻議　拚殺賊傅燮捐軀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十三回</br>　　請誅奸孫堅獻議　拚殺賊傅燮捐軀</font></h4>
			　　卻說涼州亂事，連年未平，朝臣奉詔會議，又覺得聚訟盈廷，莫衷一是；司徒崔烈，且欲棄去涼州。時安定都尉傅燮，已入為議郎，亦得與議，聽了崔烈言論，不由的鼓動熱腸，正色厲聲道：「司徒可斬！斬了司徒，天下乃安！」好大膽！三語說出，四座皆驚，烈亦為變色；尚書欲顧全崔烈面目，不得不劾燮妄言。靈帝召燮問狀，燮從容答道：「涼州為天下要衝，國家藩衛，今牧御失人，乃使一州叛逆，烈為宰輔，不思弭寇，反欲輕棄萬里疆場；若使虜眾得居此地，士勁甲堅，入寇內地，試問國家將如何抵禦？這豈不是社稷深懮麼？」靈帝乃依了燮言，詔令左車騎將軍皇甫嵩，回鎮長安，相機討賊。賊黨邊章韓遂等，入掠三輔，嵩引兵出戰，得將賊黨擊退。偏中常侍張讓趙忠，與嵩有嫌，反說他屢戰無功，徒糜軍餉；靈帝竟不分皂白，收還嵩左車騎將軍印綬，降嵩為都鄉侯。原來嵩討張角時，路過鄴中，見趙忠宅居逾制，奏請沒收，張讓又向嵩求賂錢五千萬，嵩亦不許，兩人由此生恨，屢謀害嵩；且因嵩平張角，稱為首功，若把嵩捽去，好將功勞奪歸內廷，自己可以受賞。果然陰謀得遂，嵩被排斥，昏昏沈沈的漢靈帝，坐受群小熒惑，說是前討張角，內侍參議有功，竟封張讓趙忠等十三人為列侯。獨不記張讓通賊書麼？一面使司空張溫，代為車騎將軍，並召前中郎將董卓，使為破虜將軍，歸溫節制，出討涼州諸賊。溫調集諸郡兵馬，約得十餘萬人，進屯善陽，邊章引眾來攻，溫與戰失利，卓亦敗退。已而時屆仲冬，天氣嚴冷，夜間有流星如火，光長十餘丈，照徹賊營，賊眾疑為不祥，欲歸金陵；卓得此消息，心下大喜，復邀同右扶風鮑鴻等，向晨攻賊；賊皆有歸志，不願力戰，一哄兒棄營西走，倒被卓等驅殺一陣，斬首數千級，還營報功。溫令卓往討叛羌，另派蕩寇將軍周慎，追擊邊章。章方敗走榆中，據城固守，慎即欲進攻。前佐軍司馬孫堅，方由溫奏調至軍，參議軍事，堅因向慎獻策道：「賊新入榆中，必無糧儲，定當由外輸入；堅願得萬人，截賊糧道，將軍率大兵為後應，賊不能久守，自然駭走；若竄入羌中，並力往討，便可蕩平，涼州得從此安靖了！」慎不從堅議，遂引兵圍榆中城。邊章聞慎軍將到，先撥分賊黨，往駐葵園；待至慎軍攻城，堅守勿戰，卻密令葵園賊眾，斷慎糧道。慎乏食生驚，棄去輜重，狼狽遁還。<br />
　　就是董卓一路人馬，行抵望垣北隅，突遇羌胡大隊，蜂擁前來，急切不能退避，致為所圍，兵既被困，餉又不繼，急得董卓徬徨終日，左思右想，幸得了一條良策，立命軍士照行。卓本倚水立營，就從水旁築起一壩，佯為捕魚，暗中卻將水勢堵塞，騰出淤地，乘著宵深更靜，拔寨潛走，悄悄的從壩下過軍，待賊聞知，出來追擊，卓軍已經過盡，決塞放水，反將賊眾淹死多人，賊慌忙走還；卓得全師引歸，反屯扶風。適邊章與韓遂爭功，兩不相恊，章致書張溫，自請投降，實是一緩兵計。溫樂得應允，收兵退回長安，並將前後軍情，奏報闕廷。靈帝覽奏，見戰功多出董卓，因特封卓為斄鄉侯，食邑千戶，調任并州牧；當下頒詔付溫，使溫轉告董卓。卓已得知封侯消息，便即志高氣盈，睥睨一切，及溫使人往召，竟不奉命。溫待久不至，再遣屬吏齎詔召卓，卓方徐徐到來，入帳見溫，並未謝及奏敘的惠德，且滿面露著驕容，居然有壓倒張溫的氣象。已是跋扈。溫看不入眼，出言譙讓，卓竟反唇相譏，並謂西征諸將，全屬無用，若非我董卓功勞，怎能使賊畏服？溫又憤然與語道：「邊章等名雖乞降，心實難恃，將軍既智勇兼全，還當再接再厲，掃平群賊，方得上報國恩！」卓亦抗聲說道：「賊已降我，無故往攻，豈不是自失威信麼？卓志在殺賊，卻不願師出無名！」說著便起座自去。溫見卓如此倨傲，也不起送，但悶悶的坐在帳中。旁邊惱了一位參軍，向前密語道：「將軍奈何放卓出營？」溫見是孫堅，便屏去左右，問為何因？堅答說道：「卓不自知罪，反敢大言不慚，將軍何不申明軍法，說他不肯應召，有違節度，立命斬首？」溫驚顧道：「卓頗有威名，若將他殺死，西行何依？」堅慨然道：「明公親率大軍，威震天下，何恃一卓？況卓有三罪，不殺何待？卓抗辭不遜，慢言無禮，便是一罪；邊章韓遂，跋扈經年，理當按時進討，卓反謂不宜往攻，沮軍疑眾，便是二罪；卓受任無功，應召稽留，乃尚趾高氣揚，妄自尊大，便是三罪。古時名將，杖鉞臨眾，往往先斬悍將，借示威名；如穰苴斬莊賈，魏絳戮楊干，故事可徵，並非創例；今明公不忍誅卓，縱令驕恣，自虧威重，後悔恐無及了！」溫若果聽堅言，何至養癰貽患？溫終不能決，揮堅使退，堅乃趨出，歎惜不已。未幾有詔書頒到長安，進溫為太尉，三公在外拜命，由溫為始。溫雖不能除卓，但頗重堅才，薦為議郎。堅為將來東吳始祖，小子應將他出身履歷，補敘詳明：<br />
　　堅字文台，係吳郡富春縣人，就是孫武子後裔，世為郡吏，歷代祖墓，並在富春城東，墓上輒有五色雲罩住，光延數里。鄉父老少見多怪，常互相告語道：「這非尋常雲氣，看來孫氏子孫，必將興旺了！」及堅母懷妊，夢有人剖腹出腸，取繞吳郡閶門，不禁失聲大呼，突致驚寤，回憶夢境，尚覺可怖；翌日出告鄰母，鄰母勸慰道：「安知非將來吉徵？何必多懮？」既而生子名堅，頭角崢嶸，狀貌偉岸。好容易長大成人，出為縣吏。十七歲時，與父共載船至錢塘，遙見有海賊數十人，掠得商人財物，在岸上分贓，堅即白父道：「速擊海賊！」父搖手阻堅，囑勿妄動。哪知堅已取得一刀，划船近岸，聳身躍上，大呼殺賊，手中刀東西指揮，如招人狀；壯哉文台！賊驚出意外，還道堅招呼官軍，當即拋棄財物，分頭竄散；堅尚持刀追去，剁死一賊，攜首還船。嗣是揚名郡縣，由郡守召為郡尉，遷官司馬。會稽賊許生造反，逾年未平，虧得堅召募勇士，會合州郡兵馬，陣斬許生父子。見前文，《三國志》作許昌。刺史臧旻，上奏堅功，朝命未嘗加賞，但使他做了三任縣丞。至黃巾亂起，始由右中郎將朱儁保薦，歷年從軍，前文中已經敘及，無庸小子絮述了。惟自張溫出征後，司空一職，懸缺不補，會靈帝查閱案牘，得楊賜劉陶所上奏章，曾云遣散張角黨羽，然後誅及渠魁，事見六十回。當時置諸不理，遂致蔓延。此時張角雖平，前言俱在，靈帝也自覺悔悟，因加封賜為臨晉侯，使代張溫為司空；且封劉陶為中陵鄉侯，使任諫議大夫。賜就職不過月餘，便即病歿，靈帝也為輟朝三日，素服舉哀，優加賻贈，令公卿以下會葬，予諡文烈。長子楊彪襲爵。那諫議大夫劉陶，既入為言官，常思補袞盡職，因復上疏言事道：<br />
　　臣聞事之急者，不能安言，心之痛者，不能緩聲。竊見天下前遇張角之亂，後遭邊章之寇，每聞羽書告急之聲，心灼內熱，四體驚悚。今西羌逆類，私署將帥，皆多段熲時吏，曉習戰陣，識知山川，變詐萬端；臣常懼其輕出河東馮翊，抄西軍之後，東至函谷，據阨高望。今果已攻河東，恐更豕突上京，如是則南道斷絕，車騎之軍孤立，關東破膽，四方動搖，威之不來，呼之不應，雖有田單陳平之策，亦計無所施。況三郡人民，皆已奔亡，南出武關，北徙壺谷，冰駭風散，唯恐在後，今其存者尚十之三四，軍吏士民，悲愁相守，民有百走退死之心，而無一前鬥生之計；西寇寢前，去營咫尺，胡騎分佈，已至諸陵。將軍張溫，天性精勇，而主者旦夕迫促，軍無後殿，假令失利，其敗不救。臣自知言數見厭，而言不自裁者，以為國安則臣蒙其慶，國危則臣亦先亡也。謹復陳當今要急八事，乞須臾之間，深垂納省，則國家幸甚，臣等幸甚！<br />
　　書中所陳八事，不能盡述，大旨無非歸罪宦官，說他欺君害民，釀成大亂。中常侍張讓趙忠等，得悉陶書，無不切齒，遂共白靈帝道：「前因張角事發，詔書曉示威恩，臣等並皆改悔；今四方安靜，陶乃嫉害聖政，專言盜賊；試想州郡並未上聞，陶何由得知底細？顯見他與賊通情，所以先來恫喝，要想把臣等盡置死地，方好任所欲為。願陛下勿為所欺！」（是為膚受之愬。）靈帝視讓忠如父母，總道他痛癢相關，不至誣妄，遂下詔譴陶，收繫黃門北寺獄。獄為黃門所掌，當然歸閹人鞫問，橫加搒掠。陶自知必死，張目顧問宦官：「朝廷已經省悟，加恩臣身，今為何又誤信讒言？陶恨不與伊呂同儔，反與三仁並命！」（殷有三仁，即微子、箕子、比干。）說至此，竟用手扼吭，氣閉身亡。前司徒陳耽，亦嘗反抗宦官，張讓趙忠，索性將他羅織在內，拘繫獄中，亦被掠死。趙忠反超任車騎將軍。忠欲位置私人，更追論討賊功臣，凡從前並未從軍，只教是閹黨走狗，多納賄賂，便說他與討黃巾，奏請授官。執金吾甄舉，往見趙忠道：「傅南容前在東軍，有功不侯，天下失望；今將軍親當重任，應該進賢理屈，下副眾心！」忠也為點首，待甄舉辭去後，即遣弟城門校尉趙延，往訪傅燮，乘間與語道：「南容肯稍答我常侍，萬戶侯便可立致了！」燮正色道：「人生通塞，乃是命中注定，若有功不賞，何莫非命？燮豈可妄求私賞哩？」說得趙延無言可答，返報乃兄。乃兄忠越加銜恨，惟因燮為眾所推，未敢加害；但將他調任漢陽太守。燮抵任數月，已是中平三年。賊帥韓遂，殺死同黨邊章，及北宮伯玉，糾眾十餘萬，進圍隴西，太守李相如，不能御賊，反與賊連和，猖獗益甚。漢陽賊王國，又自號合眾將軍，起應韓遂，四出寇掠。涼州刺史耿鄙，號召六郡兵馬，進討賊眾，令治中陳球為先驅。球素性貪婪，為民所怨，鄙亦未恊輿情，傅燮知鄙出必敗，乃向鄙進諫道：「使君統政日淺，民未知教。孔子有言：『以不教民戰，是謂棄民。』今若率平素不教諸人，越隴討賊，恐十舉十危。且賊聞大軍將至，必萬眾一心，與為對壘，鋒不可當。使君又統領新兵，上下未和，萬一內變，雖悔何追？愚意不若息軍養威，明賞必罰，陰加訓練，賊得逍遙境外，必謂我決不能戰，自致驕盈，由驕生釁，同惡相殘；使君率已教人民，討已離盜賊，尚患不能奏功麼？今不為萬全計策，反自就危途，竊為使君不取呢！」鄙自恃兵多，不從燮言，即日引軍起行。<br />
　　甫經狄道，果有別駕應賊，先殺陳球，後殺耿鄙。鄙司馬扶風人馬騰，亦擁兵不救，自主一方。王國韓遂等，遂進圍漢陽；城中兵少糧盡，燮尚拚死守住。賊黨中有北地胡騎數千，與燮同里，夙受燮恩，見燮登城抵禦，各跪叩城下，願送燮還鄉；燮將他叱退。燮子幹年甫十三，從父在任，知父性剛氣銳，恐不能免，因向燮跪諫道：「國家昏亂，致令大人不容朝廷；今天下已叛，孤城決難自守，鄉里羌胡，夙懷恩德，欲送大人棄城歸里，大人不如從權允許，還鄉以後，率勵義徒，俟至天下有道，再出未遲！」燮聽得數語，便慨歎道：「汝難道知我必死麼？古人有言：『聖達節，次守節。』我聞暴如殷紂，伯夷且不食周粟，餓死首陽；今朝廷昏德，尚不如紂，我豈可自絕伯夷？況前時不能高隱，居位食祿，怎得見危即去？我已決死此地，汝有才智，後當自勉！主簿楊會，便是我程嬰，可以托孤，我死亦瞑目了！」（程嬰保孤事，見列國晉時。）幹流涕哽咽，不能復言，左右亦皆泣下。忽由故酒泉太守黃衍，叩城求見，燮傳令放入，幹乃起入帳後，待衍進來。燮延令入座，問明來意，衍實為王國所遣，來作說客，因開口語燮道：「成敗事已可預知，君能先機起事，上可為霸王事業，下亦不失為伊呂，看來天下終非漢有，明府如果有意，衍等當奉為君師，願受驅策，幸勿失此時機哩！」燮不禁變色，拔劍置席道：「汝亦做過大漢臣吏，反為賊來下說詞麼？本當斬汝，徒污我刃，我權寄汝頭顱，回報叛賊，毋再妄想！」衍懷慚自去。燮即傳齊將士，開城搦戰，與賊眾接仗多時。賊眾自恃勢盛，上前圍燮，環繞數匝，燮尚冒死衝突，格斃賊黨數十人；怎奈兵殘力竭，外無援應，終落得捐軀殉國，畢命沙場。燮子幹由楊會護出，得歸故里。朝廷聞燮陣亡，賜諡壯節，且予幹世蔭。後來幹已長成，具有才名，仍得出仕，官至扶風太守。可見得忠臣有後，食報非遲。<br />
　　當時還有一位名賢，在家壽終，大將軍何進，遣使弔祭，海內赴喪，多至三萬餘人。這人為誰？就是前太邱長陳寔。實為太邱長後，隱居不出，黨錮獄興，實亦連坐，繫宥。見前文。實居鄉有年，平心率物，遇有爭訟，輒求判正，無不悅服；里人多感歎道：「寧為刑罰所加，毋為陳公所短。」會遇歲歉民饑，有竊賊夜入實家，隱踞樑上，實已瞧見，故意不言，但呼子孫訓戒道：「人不可不自勉，惡人非生性使然，傳染惡習，遂致不返；試看樑上君子，便可了然！」賊在樑上聽著，大驚投地，叩頭謝罪。實徐語道：「看君狀貌，不似惡人，若能改過遷善，自可不慮貧睏了！」乃令子孫取絹二匹，贈與竊賊，賊拜謝而去；非陳仲弓，不能為此。於是一縣無復盜竊。前太尉楊賜及司徒陳耽，入朝拜官，群僚畢賀，賜等以實未為相，自己反先登台輔，嘗引為慚恨；大將軍何進等，屢次派人敦聘，實終不肯出，婉謝來使道：「實久謝人事，飾巾待終罷了，幸君善為我辭！」嗣後閉門懸車，棲遲養老，至中平四年夏季，考終家中，享壽八十四歲；弔祭諸徒，共至墓前瞻拜，代為刊石立碑，諡曰文范先生。遺有六子，紀諶最賢，孫群亦有盛名，事見後文。小子有詩贊道：<br />
　　到底仁人克善終，光前裕後子孫隆；<br />
　　宣城書法今猶在，千古爭傳陳仲弓。<br />
　　《後漢書》為宋宣城太守范曄所著。<br />
　　老成凋謝，喪亂弘多，欲知後來變端，且至下回臚敘。<br />
<br />
　　董卓曾受朝命，歸車騎將軍張溫節制，溫召卓不至，顯違主帥，其跋扈情形，已見一斑。孫堅勸溫誅卓，溫獨不從，雖若謹守臣道，不敢專誅，但閫以外將軍制之，漢文曾有明訓，溫果能為國除奸，就使得罪被戮，較諸他日之受害於卓，為益多矣。哀哉溫之臨事寡斷，卒釀成無窮之禍也。傅燮困守孤城，可去不去，跡亦近拘；然城存與存，城亡與亡，本人臣之大義，幼子泣請而不從，虜使進言而被斥，見危授命，大義凜然，雖死且不朽矣！語云：「板蕩識忠臣！」信然！<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>