<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第七十五回　略橫江奮跡興師　下宛城癡情獵豔</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十五回</br>　　略橫江奮跡興師　下宛城癡情獵豔</font></h4>
			　　卻說呂布擲弓地上，笑顧紀靈劉備道：「這是天意令汝罷兵呢！」備即起座獻觴，向布道謝；惟紀靈面有難色，既不便悔賴前言，又不好滿口應允，沈吟半晌，方對布道：「將軍天威，令人敬服，靈自當遵命，但如何回報主人？」布應聲道：「這有何難！由布修書一函，即煩將軍帶回便了。」紀靈不能不允，起身告辭；布且與兩造約定，明日續宴，並與紀靈餞行。紀靈因未得布書，只好留屯一宵。到了次日，復與劉備共集布營，兩下宴敘，比昨日稍為歡洽；待至飲罷，布乃出書給與紀靈，彼此揖別，紀靈拔營自歸。備迎布入城，免不得盛筵相待，伸謝德惠，賓主盡興，布乃辭了劉備，回下邳城。那紀靈回報袁術，呈上布書，術閱書大怒，擬親自攻布；還是紀靈力為諫阻，謂呂布只可計取，不可力敵，且與他聯成姻好，務令除去劉備，方可圖布。借婚姻為吞並，古今軍閥如出一轍。術方才忍耐，仍與呂布通使，虛作應酬，一面從孫策計議，使策出定江東。策即孫堅長子，表字伯符，本居壽春，少年英達，喜結交遊。舒人周瑜，字公瑾，與策同年，亦具大志，聞得策慷慨好友，遂自舒城至壽春，一見傾心，約為昆仲，策長瑜兩月，瑜便事策如兄；勸策徙家至舒，並讓道南大宅，俾策全家居住，登堂拜母，有無與共。及策年十七，方思出立功名，不意凶信傳來，策父堅敗歿峴山；堅死峴山見前文。策哀慟異常，即偕母吳氏，迎櫬東歸。策舅吳景，方為丹陽太守，因擬將父櫬安葬曲阿；曲阿為丹陽所轄，道過揚州，偏被袁術截住，脅令策母交出玉璽，策母無奈取交，才得釋去。策有從兄孫賁，將叔父堅遺眾數千，也交與袁術接管，術使賁為丹陽都尉。廣陵人張紘，避難江東，博通經術，策屢次往訪，具述志趣，且慇懃詢問道：「方今漢祚中微，天下擾擾，四方梟傑，各擁眾營私，不務大義，先君與袁氏共破董卓，功業未就，偏為黃祖所害。策雖庸稚，有志復仇，欲往從袁揚州，求得先君餘眾，東據吳會，西略荊襄，報怨雪恨，為朝廷外藩；君若以為可行，幸乞賜教。」紘方丁母懮，婉詞遜謝；再由策嗚咽陳詞，聲淚俱下，紘才為感動，慨然作答道：「卓犖少年，有此大志，何患不成？最好先投丹陽，收兵吳會；然後據長江，奮威德，復仇洗恥，匡君澤民，功業且高出桓文，豈止守藩了事？待紘服闋，當與君同好，共圖南濟，君卻先往建功便了！」策復說道：「策有老母，並弱弟三人，可否相托，使策不致懮家？」紘毫不推辭，當即許諾。也是季布流亞。策乃逕詣壽春，入謁袁術道：「亡父曾從長沙入討董卓，與明使君共會南陽，同盟結好，不幸遇難，勳業不終；策感念先人遺志，欲自憑結，還請明使君垂察微誠，濟師雪恨。」術見他英姿豪爽，語言明達，禁不住暗暗稱奇，但尚未肯將策父舊部，直捷撥還，因語策道：「我已用貴舅為丹陽太守，賢從兄為都尉；丹陽為三吳要地，不乏健兒，汝可往彼招募便了。」<br />
　　策乃與汝南呂範，族人孫河，同往丹陽。策舅吳景，當然接納，且囑策歸迎母弟，同至丹陽。策遂返至舒城，奉母吳氏，及弟權翊匡，與一幼妹，共抵曲阿，依父廬墓旁居住；輾轉召募壯士，得數百人，尋為涇縣賊帥祖郎所襲，喪失過半。沒奈何再往見術，涕泣拜求，願給還亡父部曲，術始將孫堅遺眾撥出千餘人，交策收領。仍然不肯全給。表拜策為懷義校尉，且謂當遷任九江太守。策拜謝而出，收集乃父舊部，自立一營，故將程普韓當黃蓋等，亦歸麾下。有一騎士犯令私逃，奔入術營，匿居內廄，策察知情隱，率吏掩捕，牽出斬首；因詣術謝罪。術答說道：「叛兵應當共恨，不殺何待，毋庸言謝！」術此語又似明白。策乃趨退。軍中始知策膽略，不敢輕視，就是術部將喬蕤張勳，亦皆服策英明，互相敬禮。術嘗自歎道：「使我有子如孫郎，死亦無恨了！」話雖如此，惟心中總不免懷忌。九江太守出缺，仍不肯使策代任，另用丹陽人陳紀接任。後向廬江太守陸康，徵米三萬斛，不得如願，乃遣策攻康；臨行與語道：「日前錯用陳紀，致負前言，今煩卿攻拔廬江，便當令卿為廬江守了！」策領兵往攻，力戰數次，得將陸康逐去。據有全城，向術報捷。誰知術又召策回郡，另委故吏劉勳為廬江太守；策自是恨術，不過因兵力未充，勉從術命，將廬江城交與劉勳，怏怏引歸。適朝廷遣侍御史劉繇，東下為揚州刺史，州治本在壽春，因壽春為袁術所據，乃改至曲阿，逐去丹陽太守吳景，及都尉孫賁，景與賁退居歷陽，報知袁術。術憤不可遏，即使故吏惠衢為揚州刺史，更命吳景為督軍中郎將，與孫賁共擊劉繇。心目中已無漢帝。繇令部將樊能於麋陳橫屯江津，張英屯當利口，分頭防守。吳景等屢攻不克，丹陽人朱治，前為孫堅校尉，此時復歸孫策，勸策往助吳景，收取江東。策因進白袁術道：「亡父前在江東，本有舊惠，今願助舅氏共略橫江，橫江得下，可招募土著人士，能得三萬兵甲，上佐明公，天下可不難平定了！」術知策隱懷怨望，但聞劉繇據住曲阿，兵力不弱，且有會稽太守王朗，為繇後援，總道策未能與敵，樂得聽他出去，敗死無怨。好良心！遂令策為折衝校尉，行殄寇將軍事。策部下兵只千餘人，馬只數十匹，容易部署，即日啟行，途中招徠賓從，陸續趨集；及抵歷陽，差不多有五六千人了！策母吳氏，及弟妹五人，已隨吳景至歷陽，策謁母即行，乘便寄書周瑜，請他出師；瑜有從父周尚方為丹陽太守，由瑜前往省視，途次接得策書，遂向丹陽貸粟借兵，順道迎策。策大喜道：「公瑾遠來，我事必諧了！」遂進攻橫江，搗入當利口，擊走守將張英，與吳景孫賁等會師；再破樊能等軍，渡江入牛渚營，盡得糧穀戰具，軍勢大振。一鳴驚人。<br />
　　時有彭城相薛禮，下邳相笮融，俱走依劉繇，推繇為盟主；禮據秣陵城，融屯縣南，策先領兵攻融，融出營交戰，被策擊敗，傷亡五百餘人，奔入營中，不敢再出。策移攻秣陵，日夕猛撲，慌得薛禮手足無措，乘夜潰走。策得入秣陵城，安撫居民，禁兵侵掠，忽有探馬入報，乃是樊能於麋等，復襲奪牛渚營，斷策歸路；策奮然起座，當即督兵回攻，大破樊能於麋。擒獲萬餘人，能麋等統皆遁去，因復轉擊笮融。融令弓弩手分伏營門，待策趨近，一聲號令，萬矢齊飛，策尚用槊撥箭，不肯遽退，百忙中不免一疏，股上突然中箭，翻身落馬；左右忙將策救起，用車載策，馳還牛渚營。將佐俱入帳問安，策已拔去箭鏃，用藥敷搽，笑語諸將道：「我傷未及重，何至落馬？此中寓有深謀，汝曹可說我已死，舉哀退兵，笮融必來追我，我就好設法擒融了！」諸將俱拍手稱善。策即遣將置伏，一一辦妥，然後令軍士佯哭，拔寨齊起。早有細作報知笮融，融果遣部將於茲，率兵追策；策軍尚是偽退，誘茲入伏，四面攢擊，立將於茲射死，掃盡餘軍。於茲卻是個替死鬼。策乘勝復逼融營，融正想接應於茲，出兵就道，忽有一彪人馬殺到，首領為一赳赳少年，厲聲大呼道：「孫郎在此，叫笮融速來受死！」自稱孫郎趣甚。融不意孫策復生，驅軍亟遁，策追殺數里，得了許多甲冑，方才還軍；本編皆彩自《吳志》，與羅氏《三國演義》情事略殊。於是破海陵，陷湖孰江乘，直指曲阿。劉繇聞策軍將至，急忙整備兵械，為守禦計。可巧太史慈前來省繇，繇因太史慈與己同郡，不得不傳入相見。慈入帳行禮，繇自居前輩，不過欠身作答，且問慈道：「聞汝曾依孔北海，今日何故到此？」慈答說道：「北海早已解圍，現聞明公亦至受敵，故特來效力，願為前驅！」北海事見七十一回。繇卻淡淡的相答道：「我亦知汝忠勇，可惜少未更事；既來助我，可為偵察敵情，待破敵後，遷擢未遲！」不識英雄，怎能破敵？慈失望而出。或謂慈英武過人，不妨使為大將，繇搖首道：「我若重用子義，子義即太史慈字。許子將能無笑我麼？」子將即許劭，善操月旦評事，見前文。待至策軍已經近城，駐營神亭，慈只率騎卒二人，前往偵探，突與孫策相遇，將慈阻住。策有從騎十三人，就是韓當黃蓋諸宿將；慈本未識策，但看他青年威武，料知不是常人，便喝問道：「誰為孫策？」策見慈獨饒膽量，也覺稱奇，即應聲道：「只我便是？」好漢識好漢。慈又說道：「人人皆怕汝孫郎，我太史慈獨不怕汝！可能與我交戰百合否？」策笑答道：「要戰就戰，我豈怕汝？且願與汝獨身自鬥，免得說我恃多欺寡哩！」說著，即令韓當等退後，自己縱馬向前，與太史慈大戰數十合，不分勝負。慈喝采道：「好孫郎，名不虛傳。」一面說，一面拍馬便走。策怎肯捨慈，且追且呼道：「休得用詐敗計誘我，我總要擒汝方回！」慈盡管前走，策盡管後追，彼此跑了數里，慈忽兜回馬頭，與策再戰；大約又是數十合，策覷隙刺慈，慈眼明手快，縱轡一躍，槊中馬首，馬忍痛一俯，慈亦把頭一低，背上短戟，被策掣去。策正在得意，不防慈又復躍起，竟將策兜鍪取去，兩人正在相持，韓當等已經趕到，劉繇亦遣將覓慈，又復混戰；俄而兩下俱有大軍馳至，天色垂暮，始各鳴金收軍。太史慈還見劉繇，繇反責他輕戰啟釁，禁令再出。不但慈灰心懈體，連他將也覺不平，於是人人生貳，不願替繇盡力，終致城池失守，繇奔丹徒，太史慈亦西走涇縣。<br />
　　曲阿遂由孫策占住，入城安民，秋毫無犯。又檄告諸縣，凡劉繇笮融等部曲來降，不究既往，人民願來從軍，一門得免傜役，否亦聽令自便。才閱旬日，趨附甚眾，約得現兵二萬餘人，馬千餘匹，威震江東。策遣吏迎接家眷，還居曲阿，自引兵出徇會稽。吳景欲先平吳中群盜，然後南下。策慨然道：「吳中盜賊，只有嚴白虎最強，但素無大志，容易成擒；一俟會稽平定，還掃鼠輩，好似拉朽摧枯，值得甚麼費力呢？」遂引眾渡浙江，進取會稽。會稽太守王朗，意欲出拒；功曹虞翻，謂策起兵東來，無人敢當，不如暫避為是。朗未肯聽從，發兵拒敵，一再敗衄，索性棄城夜遁，浮海至東冶。策又從後大破朗軍，朗乃請降。策遂自領會稽太守，仍用虞翻為功曹，待以客禮，惟王朗不得復職，留居幕下。再引兵還討嚴白虎，白虎料不能敵策，堅守勿出，且使弟輿至策營請和。策聞輿有勇名，意欲面試短長，乃延輿入帳，與談和約，且待以酒肴；酒至半酣，策故作醉狀，拔劍砍席，輿嚇得一跳，聳身欲走，策笑語道：「聞君矯健異常，聊以戲君，非有他意！」輿答說道：「白刃當前，不得不爾。」實自獻醜。策不待說畢，便取過手戟，向輿擲去，應手刺倒，當即鳴鼓進兵。白虎所恃惟弟，弟輿一死，如失左右臂，勉強開營搦戰，哪裡敵得過策軍，遂北走餘杭，終至竄死。虎遇獅兒，不死何為？策乃使吳景為丹陽太守，孫賁為豫章太守，朱治為吳郡太守；禮聘廣陵人張紘，彭城人張昭等為參謀，居然與袁術抗衡，不復再承術命。術聞報大憤，便欲興兵攻策。部將紀靈橋蕤等入帳勸阻，謂宜先取徐州，後伐江東。術問取徐方法。紀靈答道：「呂布劉備，同在徐州，必為大患；今仍須履行前計，使呂布攻殺劉備，自翦羽翼，那時一鼓掩擊，便可穩取徐州。」術乃依議，再派使人往說呂布，提及婚議，且謂劉備在小沛城，招軍買馬，如何不防？布著人探聽，果聞備集兵萬餘人，遂率兵往圍小沛。備自知難敵，索性帶領家小，與關羽張飛兩人，殺出重圍，竟奔許都，投依曹操。操方禮賢下士，籠絡人心；一聞劉備來奔，便即迎入，待若上賓。備具述呂布逼迫情形，操慰語道：「布本無信義，徒恃勇力；將來當助君擒布，盡請紓懮。」備起座稱謝。操復置酒宴備，至晚方罷，送備出居客館。程昱進言道：「備亦一當世英雄，志不在小，今不早圖，必為後患。」操默然不答。待昱退出，適值郭嘉入見，操即與述昱言。嘉接口道：「昱所見未嘗不是，但明公提劍起義，為百姓除暴，推誠仗信，招羅豪健，猶恐未逮；今備有英名，窮蹙來歸，若遽行加害，是使智士各啟危疑，別圖擇主，試問公將與何人共定天下呢？」（也是備不該死，故有郭嘉相救。）操喜答道：「卿言正合我心。」翌日即舉備為豫州牧，撥兵數千人助備，令至沛城就任，東擊呂布；備即日辭行，挈眷引兵，出赴沛城。<br />
　　操還想親出接應，與備共滅呂布，忽由南陽傳來軍報，乃是張濟南攻穰城，中箭身死；從子繡代領遺眾，屯兵宛城，用賈詡為謀士，連結劉表，意圖犯闕。操大怒道：「么麼小丑，也想跳樑，我當先除此豎，然後討布便了！遂大興兵馬，親督諸將，出討張繡。繡聞操督軍自至，頗有懼色，即與賈詡商議；詡亦謂操兵方強，挾主令眾，未易抵敵，不如遣使求和。繡乃令詡至操營通款，詡夙長應對，見了曹操，不過三言兩語，便使曹操傾心。操欲留詡為輔，便與語道：「卿嘗為尚書，遷拜宣義將軍，今何不隨我入朝？我當表卿復任。」詡答說道：「自從御駕東遷，詡即繳還印綬，西走華陰，轉投南陽；今得張繡厚待，不忍遽棄，蒙公厚惠，願以他日為期。」隱伏下文。操允從和議，送詡出帳，慇懃囑別。詡還報張繡，繡即親至操營，當面投誠，操自無異言，溫語遣歸。惟一時未曾退兵，尚在宛城駐紮；一日挈著長子昂，與從子安民，跨馬出營，遊覽形勢。遙見一輕車徐徐過來，中坐淡妝婦人，縞衣素袂，飄飄若仙，再瞧那一副芳容，紅白相間，真個是桃腮杏靨，秀色可餐。操生平本來好色，弱冠前已娶妻丁氏，納妾劉氏；嗣見娼家女卞氏有姿，復購作媵姬，大加寵愛，攜入洛都。董卓為亂，操避難東行，不及挈回卞氏，洛中訛傳操死，或勸卞氏圖歡，卞氏不從，誓以死殉；莫謂娼女無節。亂事少定，卞氏得出都歸操，操敬愛有加。及見了宛城少婦，比卞氏更增嫵媚，禁不住色眩神迷，最厲害的是少婦秋波，也把操瞬了又瞬，更覺得脈脈含情，勾魂動魄。少頃間車行已過，操猶用目注送，看她入城自去，才回營中，心下未肯捨割，密使從子安民，探聽該婦下落。安民去了半日，當即返報。原來是張繡叔母，張濟繼妻，操喟然歎惜，擬作罷論。偏安民逢迎操意，謂濟死已久，寡婦何妨取來，諒繡亦無可如何。說得操怦怦心動，待至日光垂暮，令安民帶著數十騎士，往取該婦。全是為色所迷，遂致不顧利害。好容易將該婦取到，引入後帳，拜倒操前，操起座相扶，挽住該婦玉腕，該婦全然不避，一任操牽引柔荑，低首無語；及操問明名姓，果係濟妻鄒氏。當下在帳後開筵，與鄒氏相坐歡飲，燈光旁映，四目相窺；男有情，女有意，不由的癡心惓惓，軟語喁喁。到了酒闌燈炧，肴撤席空，一對宿世冤家，居然就軍營中，作了洞房，相偎相抱，並枕同衾，徹夜的鳳倒鸞顛，幾不知東方既白了！小子有詩詠道：<br />
　　女色原為肇禍媒，傾城傾國不勝哀；<br />
　　誰知一代奸雄魄，也被孀姝勾引來。<br />
　　露水情緣，歡娛無限，當有人報知張繡，繡不禁大怒，欲與操拚命，究竟如何爭鬧，待至下回說明。<br />
<br />
　　孫伯符以童稚之年，即能結交名士，奮志功名；其銳氣之特達，原不在乃父下。及乞師進取，攻略江東，袁術非不加忌，卒之縱虎出柙，俾得橫行。或謂術不先害策，釀成尾大不掉之弊，吾意以為策非負術，實術之不能用策，有以致之也。曹操為亂世奸雄，乘機逐鹿，智略過人。袁紹袁術諸徒，皆不足與操比，遑論一張繡乎？乃宛城既下，遽為一孀婦所迷，流連忘返，幾至身死繡手，坐隳前功。董卓之死也，釁由婦人；操之不死於婦人之手，蓋亦僅耳！諺云：<br />
　　「色上有刀。」誠哉是言！<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>