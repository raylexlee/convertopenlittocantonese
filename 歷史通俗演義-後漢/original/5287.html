<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第七回　杖策相從片言悟主　堅冰待涉一德格天</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　杖策相從片言悟主　堅冰待涉一德格天</font></h4>
			　　卻說王憲擁兵入宮，官吏已皆逃散，只有一班婦女，無從趨避，統是縮做一堆，抖得殺雞相似。憲見婦女們多有姿色，免不得惹起淫心，當令眾兵出外駐紮，只說是婦女無辜，不宜侵犯，但發出庫藏金帛，分犒眾兵。大眾得了犒賞，卻也應令趨出，獨王憲住下東宮，到了夜間，就去傳召一班美女，叫她們侑酒侍寢，就是王莽繼后史氏，偷生怕死，也只好出見王憲，供他糟蹋，直鬧得一塌糊塗。勝似嫁與老夫。憲居然穿帝服，乘法駕，向商人杜吳處，取得天子璽綬，出警入蹕，也想做起皇帝來了。京倉守將郭欽等，聞得京師失守，王莽斃命，沒奈何出降漢營。李松鄧曄，馳入都城，將軍申屠建趙萌，從後繼至，查得王憲私懷璽綬，奸占後宮，即把他捕出斬首，憲只快活了三四日，也落得身首兩分。樂極悲生，奈何不慎？當下取莽首級，派人傳送至宛。劉玄命將莽首示眾，百姓恨莽切骨，多去擲擊，甚至將莽舌割下，切作數片，分啖立盡。劉玄因都城已下，會議行止，忽由洛陽傳到捷報，乃是上公王匡，已將洛陽收降，縛住莽太師王匡，國將哀章，械送宛城。王匡縛王匡卻是異聞。劉玄乃待了數日，等到囚犯解入，遣刑官問訊數語，立命誅死。哀章挾詐得官，至此也送命了。又聞得莽將李聖、孔仁，並見前文。俱皆敗亡，豫洛肅清，諸將都勸玄暫都洛陽，不必遠詣長安。玄本來沒有決斷，就依了眾議，命破虜大將軍劉秀，行司隸校尉事，先往洛陽整修宮府，以便定都。<br />
　　秀自遭兄喪，不願與聞政事，嘗在官舍中閒居度日，想起從前遊學長安時，曾自明志願，留有二語云：「仕宦當作執金吾，官名。娶妻當得陰麗華。」現在身為大將軍，比長安城中的執金吾，似乎還勝過一籌，獨陰麗華年約及笄，未知她曾否適人？遂著人往探消息。麗華係南陽新野人，秀前適新野，見過一面，雖是淡妝素服，卻生得姿容韶秀，落落大方。秀心中時常記著，以為娶妻不得如麗華，寧可終鰥，自古英雄多好色。所以在舂陵時，年至二十有八，尚未成婚。也是麗華應配真龍，到了十有九歲，尚未許字，至劉秀著人探問，與麗華兄陰識談及，識已無父，樂得與阿妹作主，叫她去做漢大將軍妻室。麗華亦喜逢佳配，便由陰識與來人說明，托他還報。秀欣如所望，當即聘娶，六禮告成，兩美合璧，自然如魚得水，好合無尤。及秀奉玄命為司隸校尉，乃與陰氏告別，仍使歸居新野，自率吏士逕赴洛陽。於是置僚屬，作文移，從事司察，一秉舊章。待至宮府修成，報知劉玄，玄擇日起行。當時三輔官吏，京兆左，馮翊右，扶風，號為三輔。東迎劉玄，見玄麾下諸將，首戴冠幘，服近婦人，莫不暗中竊笑，惟見了司隸僚屬，都不禁心喜道：「不圖今日復見漢官威儀。」嗣是皆歸心劉秀，不願屬玄。玄既都洛陽，遣使招降赤眉。樊崇等聞漢室復興，卻也有心歸漢，因留部眾分駐青徐，自與部目二十餘人，逕投洛陽，入見劉玄。玄並封為列侯，未給國邑。崇等見劉玄沒甚威儀，已失所望，又不得采邑分封，更難如願，廝混了一二旬，乘隙出走，返入老營。分為二部，崇與逄安為一部，尚有徐宣謝祿楊音等黨羽，另成一部，仍然反抗漢命，略地稱兵。此外又出了一個淮南王，乃是廬江連帥李憲，曾由王莽命為偏將軍，出徇江淮，因聞王莽被殺，遂據住廬江，自稱淮南王。劉玄諸將，卻無意東封，獨謀北略，當下議派遣大將，往定河北。大司徒劉賜，繼縯後任，係是劉玄從兄，獨謂劉秀才可大用，應即遣往，朱鮪等意在阻秀，語多蹊蹺，賜卻一力保舉，駁去眾議，乃令秀行大司馬事，持節渡河，鎮撫州郡。蟄龍出海了。秀不帶多兵，但率親從數百騎逾河，沿途無犯，察官吏，明黜陟，赦囚徒，革除王莽苛禁，規復前漢官名，吏民大悅，爭持牛酒迎接道旁，秀一律卻還，婉言慰諭，無不歡呼。再前行至鄴城，有一士人杖策追來，報名求見，秀立命延入，下座相迎。這人為誰？乃是南陽人鄧禹，係東漢佐命元功，為將來雲台二十八將的領袖。鄭重言之。他少時遊學長安，曾與秀同學，氣誼相投，至是久別重逢，當然歡慰，寒暄甫畢，秀卻笑問道：「我得承制封拜，仲華遠來，莫非想做官麼？」原來仲華是鄧禹表字，故秀有是稱。禹笑答道：「禹不願為官。」秀又笑說道：「官不願為，何苦僕僕風塵，前來尋我？」禹應聲道：「但願明公威加四海，禹得效尺寸功勞，垂名竹帛，便足稱快了。」並非不願做官，實想做個功臣。秀鼓掌大笑，就留禹同食同宿，與語軍情。禹乘勢進言道：「現今山東未安，赤眉等到處擾亂，動輒萬計，更始乃是庸才，不能剛斷，部下諸將，又沒有什麼豪傑，不過志在財帛，但顧目前，明公試想這等庸奴，豈能深謀遠慮？尊主安民，將來四方分崩，必致敗亡！從來帝王崛興，必須天時人事，相與有成，今更始方立，天變不絕，便是不得天時；且中興大業，豈凡夫所能勝任？便是不恊人事。明公雖得為藩輔，終屬受制他人，不能自主，依禹愚見，如公盛德大功，為天下所響服，何不延攬英雄，收服人心，立高祖大業，救萬民生命，一反掌間，天下可定，勝似俯首依人，事事受制哩！」秀不覺大悅，「安知非僕」之志願，從此激成。令禹常居左右，事必與商，且飭部眾呼禹為鄧將軍。<br />
　　先是秀居兄喪，陽為談笑，陰寓悲傷，枕席間常有淚痕。父城留守馮異，當秀入洛陽時，路過父城，異嘗開門出迎，奉獻牛酒，秀乃令為主簿，使前縣長苗萌為從事。異遂從秀至洛，且薦舉同里銚期銚音姚。叔壽段建左隆等，並為掾吏。嗣是異一心事秀，秀亦推誠倚任。異見秀平時納悶，料知秀不忘乃兄，時為勸解。秀搖手道：「卿勿多言。」及秀往河北，得遇鄧禹說了一篇獨立的計議，異亦稍有所聞，也向秀進說道：「更始亂政，百姓失依，譬如人當饑渴，一遇飲食，容易充飽，今公專任方面，宜急分遣官屬，徇行郡縣，理冤結，布惠澤，方好收拾人心！」秀點首稱善，依議施行。復北向至邯鄲，騎都尉耿純，出城迎謁，秀溫顏接見，偕純入城。純字伯山，鉅鹿宋子縣人，父艾為王莽濟平尹，至劉玄稱帝，使李軼招撫山東，艾即請降，純亦隨見，軼使艾為濟南太守，並因純應對不凡，承制拜為騎都尉，授純符節，令他撫集趙魏各城。純奉令往撫，留寓邯鄲，因此得迎謁劉秀。秀待遇有恩，自然愜意，及趨退後，復見秀部下官屬，各有法度，益加敬服，意欲格外結納，特獻馬及縑帛數百匹。純亦中興名臣之一。故趙繆王子劉林（繆王為景帝七世孫，名元。），尚在邯鄲，入見劉秀道：「赤眉現在河東，但教決水灌去，就使他眾至百萬，也好使作魚鱉了。」秀以為此計太忍，默然不應，竟留耿純守邯鄲，自率鄧禹、馮異等出徇真定。<br />
　　劉林因計不見聽，怏怏不樂，自思卜人王郎，向與友善，不若就去問卜，使決後來吉凶。郎素好誕言，見了劉林，便為道賀。林愕然問故，郎說道：「誰不知劉氏當興？君係劉氏宗室，難道不就此復封麼？」林與言獻計劉秀，不得見從，甚是可惜，郎又說道：「君可逕自稱尊，何必仰仗別人？」林頗有難色，郎復進策道：「我聞得王莽在日，曾由將軍孫建，謂有妄男子武仲，冒充成帝子子輿，已經誅訖，君本姓劉，何妨就作為子輿，號召四方？」《漢書．王莽傳》，曾有武仲冒充子輿，謂為成帝小妻所生，今特借口補敘。林笑道：「我自我，子輿自子輿，怎可混充？如我可冒充子輿，君亦盡可冒充了！」郎躍起道：「君若肯助我起事，我就冒充劉子輿。」（好好賣卜，也想稱尊，真是該死。）這一席笑語，竟至弄假成真，遂去連結趙國大豪李育張參等，決議起兵。育與參本認識王郎，平時常向郎卜易，卻有幾句被郎說著，所以信郎甚深。此次郎欲起事，想他必有把握，因此慨然允許，就將家中私財，搬取出來，招募壯丁，不到旬日，就聚集至數千人。當下擁戴王郎，就在邯鄲城內，據住官舍，南面稱尊。邯鄲百姓，曉得什麼真假子輿，並且無拳無勇，如何反抗？只好讓他去做皇帝。獨有耿純不服，與從吏夤夜出走，手中尚持著漢節，發取驛舍車馬數十乘，載與俱馳，奔歸宋子。至王郎派人捕純，純早已颺去。郎遂假稱劉子輿，傳檄郡國，略言聖公未知，誤稱帝號，翟義不死，已詣行宮，一派荒誕無稽的文告，布示遠近，吏民哪裡知曉？聞風響應。於是趙國以北，遼河以西，多半向郎上表，自請投誠。上谷太守耿況，已受劉玄使命，遣子弇馳赴長安，貢獻方物。弇字伯昭，年方二十有一，與屬吏孫倉衛包偕行，道出宋子縣，正值耿純帶領從兄訢宿植等，約有數百人，起程北趨，弇與純本不認識，見純從行多人，不由的詫異起來，探問行人，才知邯鄲有獨立消息，稱尊的叫做劉子輿，耿純不肯從命，所以他往。弇乃與孫倉衛包兩人，共商行止，倉與包應聲道：「劉子輿既為成帝後人，應承正統，我等捨此不歸，還想遠行，果將何往？」弇不以為然，按劍叱責道：「子輿小丑，終為降虜，我今至長安，與國家說明，漁陽上谷的兵馬，勇悍可用，然後求得使節，還出代郡，大約在途數十日，便可歸至上谷，徵發擊騎，驅除小寇，好似摧枯拉朽，立見掃平，兩君不識去就，恐誤投匪人，轉眼間就要滅族了！」（弇未識破假子輿，又欲去投劉玄，亦非良策，惟知邯鄲不能成事，也覺有識。）倉、包未信弇言，竟悄然逃去，亡歸王郎。只剩弇躑躅道旁，孤蹤西向。忽有途人傳說，謂劉秀轉赴盧奴，自思盧奴與上谷相近，不如還投劉秀，較還得計，乃即返轡北行。<br />
　　時耿純已與秀相會，報知王郎為亂，勢甚猖獗，秀恐幽薊一帶，為郎所欺，因擬先定幽薊，還擊王郎，可巧耿弇亦至，遂留為長史，與他同行至薊州。既得入薊州城，乃令功曹王霸，募兵市中，將攻邯鄲。霸字元伯，係潁陽人氏，少為獄吏，慷慨有大志，前時秀略潁川，道出潁陽，得霸與俱，命為功曹令史，至此奉令募兵，偏市人無一應募，轉用冷語相侵，霸不禁懷慚，還白劉秀。秀見人心未附，便擬南歸，官屬也都有歸志，獨耿弇進諫道：「明公從南方到此，大勢未定，奈何南行？現在漁陽太守彭寵，與公有同鄉誼，弇雖家世茂陵，但弇父方為上谷太守，耿弇籍貫，借他自述，省得另表。耿弇王霸皆中興之名臣，故敘筆不略。若徵發兩郡兵馬，控弦萬騎，直搗邯鄲，還怕什麼假子輿呢？」秀乃有留意，惟官屬統思南歸，相率喧嘩道：「死且南首，奈何北行入囊中？」秀笑指耿弇道：「這是我北道主人，何用多募？」隨即依了弇議，致書漁陽上谷，徵發援兵，時已為更始二年春月了。秀尚留住薊城，專待兩郡兵馬到來，進擊王郎。不料王郎移文至薊，購索劉秀，標明十萬戶為賞格。有一個故廣陽王劉嘉子接（嘉係武帝五世孫。），貪得厚賞，糾眾應郎，全城擾亂，訛言百出，紛紛說是邯鄲兵至，將捉劉秀。秀因兵單將寡，不便久留，當即帶領親信將士，出南城門，城門已閉，由銚期斬關奪路，方得走脫。晨夜南馳，未敢輕入城邑，行至蕪蔞亭，天寒風烈，食盡腸鳴，馮異至民間乞得豆粥，取供劉秀，秀勉強食訖，復起行至饒陽。一班從吏，連豆粥都不得覓食，真是餓腸轆轆，無力再行。秀乃偽稱邯鄲使人趨入驛舍，索供飲食，驛吏依言進供。偏是這班從吏，好象地獄中放出餓鬼，爭先搶食，頃刻便盡。那驛吏當然動疑，自去槌鼓數十通，托言邯鄲將軍，不久便到，眾皆失色，秀亦升車欲馳，忽然情急智生，徐徐還坐道：「既係邯鄲將軍到來，我等應當相見，不妨從緩！」一面說，一面傳語驛吏道：「請邯鄲將軍入見！」催一句，愈妙。驛吏本是假語，偏劉秀要當起真來，哪裡尋得出邯鄲將軍？只好含糊對答。秀方知驛吏詐謀，安坐了好多時，才起身呼眾道：「邯鄲將軍，想是路上逗留，我等也不便久待了。」眾皆應聲而出，秀即上車馳去。賴有機變。仍然晝夜兼行，一路上蒙犯霜雪，凍得面無人色，膚皆破裂。吃得苦中苦，方為人上人。到了下曲陽，傳聞邯鄲追兵，即在後面，大眾又驚慌得很，急趨至滹沱河。前驅候吏，還言河水長流，無船可渡，秀再命王霸往視，霸馳至河濱，但見流水潺潺，寒風獵獵，東西南北，並無一船，不由的嗟歎起來。轉思追兵在後，死生總須一渡，不如扯一個謊，叫眾人齊至河邊，再作計較。乃趨還白秀道：「河冰方合，正好速渡，」此君也有應變才。眾聞言大喜，開步便走。說也奇怪，待至大眾臨河，果然冰堅可涉，當即依次渡河，渡到對岸，冰又解散，霸暗暗稱奇，一時也無暇說明。<br />
　　莫非人定勝天。及抵南宮，兜頭颳起一陣大風，雨隨風下，滴瀝不絕，累得大眾衣衫盡濕，冷不可當。又是一番苦楚。秀見道旁有一空舍，當即下車避入，好在空舍中貯有積薪，復有宿麥，並且廚灶兼全，鄧禹馮異，就做了兩個火夫，一爇火，一抱薪，鍋中煮飯，灶上烘衣。秀脫去外袍，烘了片時，略覺乾燥，麥飯亦已煮熟，便由異盛了一碗，奉與劉秀，尚有餘飯未盡，與眾同食，不夠半飽，但稍稍得過飯瘾，已算幸事。此時也不遑尋問主人，由秀登車復走，眾亦隨出。趨至下博，四面各有歧路，不知所從，俄有白衣老人，踉蹌前來，並未問及行蹤，即舉手指示道：「努力努力！此去南行八十里，就是信都，信都太守，尚為長安守住此城，可以前往。」秀正要向他稱謝，不意白衣老人回頭急走，倏忽不見，大眾不勝驚異，秀亦知白衣老人不是凡品，遂依他指導，逕往信都。信都太守任光，表字伯卿，籍隸宛縣，素性謹厚，少為縣吏，漢兵至宛，見光衣服鮮明，意欲加害，虧得光祿勳劉賜，替他救免，薦為安集掾，尋拜偏將軍，隨秀至昆陽，同破王邑王尋，得遷信都太守。及王郎僣號，傳檄信都，光不肯服從，獨與都尉李忠，縣令萬修等，恊力固守。郡掾持檄勸光，光將他斬首示眾，招集精兵四千人，為死守計。適劉秀狼狽到來，光正慮孤城難全，得秀親至，喜出望外，立即開城迎入，吏民素聞秀仁名，亦皆歡呼萬歲。秀略述途中苦況，並言王郎勢大，恐難與敵，意欲還見劉玄，請兵北討。任光見秀兵寥寥，自己亦不過數千部眾，只有護秀西行的能力，沒有助擊王郎的軍容，心下頗費躊躇，李忠萬修，亦謂不若派兵送秀，以便請兵。正遲疑間，忽報和戎太守邳彤來會，光當然出迎，與同見秀。彤字偉君，家世信都，曾為莽和成卒正，居下曲陽，前次秀徇河北，彤舉城出降，因改名和成為和戎，使彤居守。彤感念秀德，故與任光同無貳心。兩人皆隸名雲台，故分敘履歷。彼此相見益歡，共商行止。彤聞秀議定西行，慨然諫阻道：「海內吏民，歌吟思漢，已有數年，所以更始稱尊，天下響應。今卜人王郎，假名乘勢，集眾烏合，雖得牢籠燕趙，究屬根本未固，若明公號召二郡兵民，仗義往討，何患不克？今欲捨此西歸，非但空失河北，必且驚動關雒，墮威失機，甚非良策！試想明公西去，邯鄲無事，必且繕兵整甲，長驅南來，吏民誰肯千里送公？統皆繫念妻孥，中途逃歸，人心一散，尚可復收麼？」秀恍然道：「偉君所言甚是，我當照行。」遂留住信都，光即行文旁縣，徵發兵士，好幾日只得四千人，秀尚嫌不足，欲向城頭子路及刁子都兩處借兵，當有一人閃出道：「不可不可！」正是：<br />
　　莫呼將伯求為助，畢竟男兒當自強。<br />
　　欲知何人出諫劉秀，待至下回報明。<br />
<br />
　　鄧禹杖策追秀，相見之下，從容計畫，即進秀以興漢之謀，此為中興名臣所未及。故雖智不及良平，勇不及韓彭，而後人推為功臣之冠，良有以也。王郎僭號，劉接助虐，秀狼狽南趨，幾不得免，豆粥麥飯，何等困窮？孟子所謂「天降大任於斯人，必先苦其心志，勞其筋骨，餓其體膚，然後動心忍性，增益其所不能。」彼劉秀亦猶是耳！必至如滹沱河之不得濟，乃出神力以助之，河冰甫合，復繼以大風雨，此正天之巧為磨煉也！非歷過諸艱，寧能造成真主乎？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>