<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第八十七回　失冀城馬超奔難　逼許宮伏后罹殃</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十七回</br>　　失冀城馬超奔難　逼許宮伏后罹殃</font></h4>
			　　卻說劉備用龐統中計，佯欲東歸，即遣人至白水關，報告楊懷高沛二將；楊高巴不得劉備東歸，親出送行，突被備軍擒住，說他居心不良，立命斬首，遂佔據白水關，進拔涪城。是時法正才到，始知備係詐言東歸，當即入賀。備留住法正，探聽成都消息，得悉張松被誅，關隘不通，益州從事鄭度，向璋獻計，教他堅壁清野，固壘勿戰，免不得心下擔懮。因即轉問法正，正慰解道：「劉璋無謀，終不能用此計，請將軍放心。」果然璋不從度言，但遣部將劉璝冷苞張任鄧賢等，引兵拒備，累戰皆敗，退保綿竹。備置酒大會，宴集將士，飲至半酣，顧語龐統道：「今日宴會，不可謂不樂了！」統直答道：「伐人家國，反以為樂，仁主用心，不宜如此。」備已酒意醺醺，聽得統言，很覺逆耳，便作色道：「武王伐紂，前歌後舞，難道不算為仁主麼？卿言殊不合理，可速退去！」統大笑而出；備亦因醉入寢，一睡竟夕。翌旦方起，自覺前言未忘，深加後悔，遂延統入廳，向他謝過；統卻不答謝，談笑自若。備復說道：「昨日言論，我為最失。」統方答道：「君臣俱失，何必追憶？」善於分謗。備乃開顏大笑，歡敘如恒。既而劉璋復遣吳懿李嚴費觀諸將，出御備軍，先後敗挫，反皆降備，備軍益強；分遣諸將略定蜀地。冷苞鄧賢戰死，張任劉璝，退至雒城，璋子循奉了父命，至雒助守。任素有膽力，屢出衝圍，雖屢被擊退，氣不少衰；備與龐統商定計策，誘任出城，引過雁橋，把橋拆斷，前後夾攻，害得任進退無路，為備所擒。備勸任投降，任抗聲道：「忠臣豈肯復事二主？速死為幸。」備始令推出斬首，收屍禮葬；任死雁橋，在龐統未死之前，史可復按；羅氏《演義》指為任之受擒出自諸葛，且雁橋上加一「金」字，不知何據。且命諸軍四面築壘，並力圍城。劉循劉璝，不敢再出，但從嚴防守，積久未懈，城中所需糧食，又由劉璋源源接濟，故相持逾年，尚得守住。備正在焦急，忽接到葭萌關來書，乃是守將霍峻，報稱張魯誘降，已經叱退；現由璋將扶禁向存等來攻，正由峻設法抵禦等語。原來備自葭萌關還襲益州，留中郎將霍峻守關，部兵不過千人，張魯遣將楊帛招峻，峻怒叱道：「我頭可得，城不可得！」帛乃退出。嗣由劉璋遣兵萬餘人，從閬水上攻，統將就是扶禁向存，虧得峻戰守有方，尚得以少制眾。惟備得了此信，越覺加懮，既不便分兵援峻，又恐巴東有警，截斷後路；不得已致書荊州，請諸葛亮派兵相助。獨龐統急欲邀功，親出督軍，猛攻雒城，城上矢如雨下，竟將統射中要害，回營畢命。落鳳坡諸說，亦屬無稽。<br />
　　備失去龐統，如斷右臂，飛使邀請諸葛軍師，入蜀參謀。諸葛亮已遣張飛西行，至此聞龐統又歿，不得不親身入蜀；乃將荊州全權，盡委關羽，自率趙雲等，泝江西進。時張飛已至巴郡，為太守嚴顏所遏，不得前往。飛用誘敵計，擒住嚴顏，瞋目呵叱道：「大軍到此，汝何故不降，反敢拒戰？」顏亦抗語道：「汝等不道，侵犯我州，我州只有斷頭將軍，沒有降將軍！」飛聞言愈怒，顧令左右道：「快把這老匹夫，砍下頭來！」顏神色不變，向飛笑語道：「要砍便砍，盛怒何為？」說得飛也為心軟，竟下座釋顏，延諸上座，優禮相待；顏感飛厚遇，乃許投誠。莽張飛也有奇謀。飛遂令顏為前導，暢行無阻，直抵雒城，與備會師。諸葛亮亦令趙雲先驅，從外水經過江陽犍為，所至皆降，也得至雒城相會。雒城固守年餘，已經力乏，怎禁得備軍大至？不由的慌亂起來。劉循開城夜遁，劉璝為亂軍所殺，雒城遂為備有了。備正思進攻成都，有人報知張魯援蜀，特遣驍將馬超，領兵西來。超素有勇名，為備所知，當即與商諸葛亮，亮笑答道：「將軍勿懮，但遣一辯士往說，便可招降。」乃留意簡選，得了一個建寧人李恢，前為郡中督郵，方來投備，雅善口才，遂遣令前往。究竟馬超如何投依張魯，又如何助魯援蜀，說來又是話長，不得不從簡補敘。<br />
　　超自為曹操所敗，西奔涼州，果如楊阜所料，略奪隴上諸郡，回應前文。又復進攻冀州；刺史韋康，忙遣別駕閻溫，告急長安。不料溫出水關，被超擒斬，急得韋康沒法，只好請降。楊阜哭諫不從，竟開門迎超，超卻將韋康殺死，獨用楊阜為參軍，自稱征西將軍，領并州牧，督涼州軍事。長安屯將夏侯淵，聞信馳救，反為超所殺敗，只好退還。會阜遇妻喪，乞假歸葬，路過歷城，得見撫夷將軍姜敘，敘與阜為中表弟兄，當然延入。阜面有慼容，敘還道他是悼亡心切，不便多問。及進謁敘母，索性淚下不止，敘忍不住詰問道：「妻歿不妨續娶，何必過哀？」阜搖首道：「何從為此？」敘復問何因，阜淒然道：「守城不能完，主亡不能死，恨無面目再見尊親；但阜無權無勇，不能力討超賊，獨怪兄擁兵歷城，忍心坐視，咎亦難辭，《春秋》書趙盾弒君，便是此意。」敘慨歎道：「我非不欲討超，實恐超勇悍過人，急切難圖。」阜又說道：「超強暴無義，非真難除。」敘母亦接口道：「汝不早圖，尚待何時？即如韋使君遇難，亦豈盡由義山負責？阜字義山。汝亦與有過失呢！人誰不死？死得有名，奈何不為？汝若慮我年老，我已將生死置諸度外，毋勞汝懮。」敘母亦一女丈夫，可惜見理未明。敘乃與校尉趙昂尹奉等，合謀討超。又由阜致書冀城，潛結軍吏梁寬趙衢，使為內應，安排已定。惟趙昂有子名丹，在超麾下，昂引為己懮，歸語妻室，妻厲聲道：「為君父雪恥，隕首亦屬無妨？何況一子呢！」又一奇婦人，但究不知誰為君父。昂意乃決，遂據住祁山，與姜敘楊阜，同聲討超。敘阜兩人，進兵歷城，超聽趙衢詭議，親出拒戰，留衢與梁寬守城。及與敘阜交鋒，不能得利，引兵退歸；哪知城門緊閉，連呼不應，但擲出頭顱數枚，超不瞧猶可，瞧了一遍，險些兒墜落馬下。看官！這是何故？原來是嬌妻愛子的首級。有勇無謀，如何保家？當下越悲越怒，恨不把城池踏破；可奈姜敘楊阜及趙昂等，兩面殺到，只好回頭就走。趙昂子丹，由超帶著，就將他一刀兩段。復悄悄的掩襲歷城，竟得衝入，搜獲姜敘老母，用刀擱頸，逼令召敘回來，敘母大罵道：「汝乃背父逆子，殺君惡賊，為天地所不容！尚敢橫行人世麼？」說到末句，頭已落地。<br />
　　楊阜聞歷城失守，忙引兵還援，與超交戰城下，拚死力鬥，身中五創，尚不肯退。嗣由姜敘趙昂等，一齊殺到，方將超眾殺敗；超乃南走漢中，投依張魯。魯令超為都講祭酒，且因超妻子被戕，欲把愛女嫁為繼室。或謂超不知愛親，怎能愛人？魯乃罷議。超從魯乞師，往圍祁山。姜敘等又向夏侯淵告急，淵使偏將張郃，率五千軍先行，自督萬人繼進，擊走超軍；復移兵長離，大破韓遂殘眾，然後還師。超敗回漢中，魯以為超無能為，禮貌濅衰。魯將楊伯等，更欲害超，超當然憤悒。適劉璋失去雒城，急不暇擇，反使人向魯求救。魯與璋本係世仇，怎肯赴急？偏馬超欲乘此圖功，願去取蜀。魯樂得遣超一行，陽助劉璋，陰圖劉璋。超有部將二人，一係從弟馬岱，一係南安人龐德，並皆勇敢。德適遇疾，不能從軍，留居漢中養痾。超只偕岱西進，由魯撥兵數千，給令同行。到了武都，正值李恢奉劉備命，前來招降。恢本來善辯，再加超乞得此差，原為避禍起見，一經恢巧言說合，自然語語投機，當下隨恢同進，直指成都。劉備已自雒城進發，先至成都城下，既得馬超來降消息，便欣然說道：「我定可得益州了！」乃潛分兵數千，使會超軍，囑令屯駐城北，交逼劉璋。璋還道馬超來援，登城俯問，哪知超揚鞭仰指，口口聲聲，叫璋出降劉豫州，嚇得璋面色如土，幾乎跌倒。經左右扶璋下城，璋長歎道：「不聽忠言，悔無及了！」（庸主往往如此。）會由劉備遣從事簡雍，入勸璋降。璋城中尚有兵士三萬人，穀帛足支一年，吏民多欲死戰。璋流涕道：「我父子在州二十餘年，並無恩德加及百姓，百姓為璋攻戰數年，已害得膏血塗野，璋何忍再令死鬥，使無孑遺？不如出降為民罷了。」說得群下都為流淚，璋無可奈何，只得與簡雍並輿出城，逕詣備營。備開門迎璋，面加撫慰，復偕璋入城安民，所有璋私儲財物，一並檢還，令佩振威將軍印綬，徙居公安。一面大開筵宴，遍饗士卒，取庫中金銀，分賞將吏，多寡有差。備自領益州牧，進諸葛亮為軍師將軍，黃忠為討虜將軍，魏延為牙門將軍，糜竺為安漢將軍，簡雍為昭德將軍，孫乾為秉忠將軍，伊籍為左將軍從事中郎，馬超為平西將軍，法正為蜀郡太守，兼揚武將軍；舊益州太守董和，得掌軍中郎將，並署左將軍府事，舊廣漢長黃權得為偏將軍；尚有嚴顏吳懿費觀李嚴秦宓許靖費詩孟達彭褵等一班降官，約數十人，並皆錄用。獨零陵人劉巴，夙負才名，曾由備具書招致，巴不背從，反自交趾入蜀，奔依劉璋；及璋迎備，巴一再諫阻，擬備為虎，終不見聽，乃閉門稱疾。備攻成都，即下令軍中，謂有人害巴，誅及三族。故成都既下，得巴甚喜，令為左將軍西曹掾，巴無奈受命。璋將扶禁向存，前嘗圍攻葭萌關，逾年不克，至成都圍危，兩將當然撤還，被守將霍峻，追擊一陣，向存授首，扶禁遁去。備因霍峻有功，授峻為梓潼太守，全蜀悉平。惟劉璋家眷，已俱隨璋東徙，只有璋寡嫂吳氏，為劉瑁妻，即吳懿妹，依兄居住，仍在成都。吳氏少時，有相士謂當大貴，璋父劉焉，因娶為子婦。偏偏結褵未幾，竟喪所天，相士所言，似乎未驗。想由相士未便詳說，留此缺陷。到了備據益州，獨少內助，孫夫人已經還吳，備恨她跡同專擅，且與孫夫人雖為夫婦，彷彿一閨中敵國，隨時加防，故由她大歸，不願再迓。於是左右從吏，竟將懿妹吳氏，向備關說。備使人覘視，華顏未老，丰韻猶存，卻也有些合意；但自思與瑁同族，未免含嫌，何必定納嫠婦？不但同宗有嫌！乃更問法正。正答說道：「晉文且納懷嬴，比諸將軍，相去何如？將軍盡可從權呢。」恐是逢君之惡。備乃決納吳氏，重整鸞鳳，領略溫柔滋味。這且不必絮談。<br />
　　且說法正得掌重任，外統都畿，內參帷幄，無德不酬，無怨不報，常擅殺仇人數名。或請諸葛亮轉達劉備，預加抑制，亮獨駁說道：「主公在公安時，北畏曹操，東憚孫權，內復為孫夫人所制，日夜不安，幸得法孝直入為羽翼，導引西翔，今主公已得高飛，難道孝直獨應下降麼？」但口中雖有此論，心下也不無微嫌，遂改訂治蜀條例，概從嚴峻。法正語亮道：「昔高祖入關，約法三章，公初至益州，亦應緩刑弛禁，借慰民望，奈何反從嚴峻呢？」正要你知法守正！亮正色道：「君但知一不知二，秦尚苛法，高祖不得不從寬；今劉璋闇弱，德政不舉，威刑不肅，蜀土人士，無法已久，我今以法率民，法行然後知恩，以爵限吏，爵加然後知榮，恩榮並濟，上下有節，方可挽回宿弊，否則恐復蹈故轍了。」法正也為佩服，漸自斂戢，不敢犯禁。吏民亦各守法規，比那前時的上疲下玩，已好得許多，這就叫作亂國用重典呢。且說曹操攻吳不克，撤兵還鄴，休息了一兩年，但時常示意左右，表揚功德；有詔令操劍履上殿，入朝不趨，贊拜不名。既而長史董昭，復謂操宜進爵國公，加九錫禮。侍中荀彧，獨向昭駁說道：「曹公本仗義興師，匡朝寧國，豈徒為安富尊榮起見？君子當愛人以德，不宜諂諛若此。」昭懷慚而退；偏被曹操聞知，暗生忿恨。會值彧有小恙，乞假數日，操竟借饋食為名，使人持送一盒；及彧揭視，乃係一個空器，並沒有甚麼珍饈，遂長歎數聲，服毒自盡。死得遲了。彧子惲訃告曹操，操佯為舉哀，予諡曰敬，令惲襲爵為侯。越年建安十八年。由御史大夫郗慮，齎奉冊書，命操為魏公，兼加九錫。策文有云：<br />
　　朕以不德，少遭愍凶，越在西土，遷於唐衛，當此之時，若綴旒然；幸天誘厥衷，誕育丞相，保又我皇家，弘濟於艱難，朕實賴之。今將授君典禮，其敬聽朕命，昔者董卓不道，撓亂王綱，賴君首啟戎行，得平大憝；後及黃巾，反易天常，侵我三州，延及平民，君又剪之，以寧東夏，此則君之功也。韓暹楊奉，專用威命，君則致討，克黜其難，遂遷許都，造我京畿，設官兆祀，不失舊物，此又君之功也。袁術僭逆，肆於淮南，懾憚君靈，用丕顯謀，蘄陽之役，橋蕤授首，積威南邁，術以隕潰，此又君之功也。回戈東征，呂布就戮，乘轅將返，張楊殂斃，眭固伏罪，張繡稽服，此又君之功也。袁紹逆亂天常，謀危社稷，憑恃其眾，乘兵內侮，君奮其武怒，運其神策，致屈官渡，大殲醜類，俾我國家，拯於危墜，此又君之功也。濟師洪河，拓定四州，袁譚、高幹，咸梟其言，海盜奔跡，黑山順軌，此又君之功也。烏桓三種，崇亂二世，袁尚因之，逼據寨北，束馬懸車，一征而滅，此又君之功也。劉表背誕，不供貢職，呈師首路，威風先逝，百城八郡，交臂屈膝，此又君之功也。馬超成宜，同惡相濟，濱據河潼，求逞所欲，殄之渭南，獻馘萬計，遂定邊境，撫和戎狄，此又君之功也。鮮卑丁零，重譯而至，單于白屋，請吏率職，此又君之功也。君有定天下之功，重之以明德，班敘風俗，旁施勤教，恤慎刑獄，吏無懷慝；敦崇帝族，表繼絕世，舊德前功，罔不鹹秩。雖伊尹格於皇天，周公光於四海，方之蔑如也。我為阿瞞羞死。朕以眇眇之身，托於兆民之上，永思厥艱，若涉淵水；非君攸濟，朕無任焉！今以冀州之河東、河內、魏郡、趙國、中山、常山、鉅鹿、安平、甘陵、平原凡十郡，封君為魏公，錫君玄土，苴以白茅，其為丞相領冀州牧如故，又加君九錫。其敬聽朕命，簡恤爾眾，時亮庶功。用終爾顯德，對揚我高祖之休命。<br />
　　當時九錫典禮，一是車馬，大輅戎輅各一。二是衣服，兗冕之服，赤舄副焉。三是樂懸，王者之樂。四是朱戶，戶用朱色。五是納陛，所以登階。六是虎賁，三百人。七是鬯鉞，八是弓矢，九是秬鬯圭瓚。操既得此異數，應思如何報答，哪知他愈貴愈橫，愈榮愈惡，不但建宗廟，立社稷，置尚書侍中，六卿僭擬皇家；甚且一朝國母，也被曹操害死，連二子也送入黃泉，說來尤令人髮指。先是董貴人遇害，伏皇后內不自安，嘗與父伏完手書，數操罪惡，乞完伺隙密圖。完雖嘗授職輔國將軍，卻是性甘恬退，不願與曹操爭權，所以接得後書，始終未發。至操為魏公，伏完已歿過三四年了。操有三女，長名憲，次名節，又次名華，長次俱納入皇宮，惟季女尚幼，在閨待年，擬及笄時，續行送入。莽只獻入一女，操卻納入三女，總算忠心。獻帝並封為貴人。甫越期年，不意伏后致父書信，竟被伏家怨僕，偷獻曹操，操不禁大怒，立入宮中，脅迫獻帝，廢去伏后。獻帝躊躇未忍，操不待許可，便使尚書令華歆，代草詔書，逼帝蓋印。書中有云：<br />
　　皇后伏后名壽。得由卑賤，登顯尊極，自處椒房，二紀於茲，既無任姒徽音之美，文王母太任，武王母太姒。又乏謹身養己之福，而陰懷妒害，包藏禍心，弗可以承天命，奉祖宗；今使御史大夫郗慮，持節策詔，其上皇后璽綬，退避中宮，遷於他館。嗚呼傷哉！壽自取之，未致於理，為幸多焉！<br />
　　詔至中宮，伏皇后驚出意外，不敢不將後璽繳出，正想出徙別館，忽聞外面人聲嘈雜，好似來捕大盜一般，嚇得伏后三腳兩步，急至復壁間躲避。誰知助操為虐的華歆，引兵入宮，四覓不見，竟由歆破壁得後，麾兵動手，兵士尚有難色，歆竟親揪後發，拖至外殿。適值獻帝與郗慮坐談，見後披發跣足，狀甚悽慘，不禁淚下。伏后泣語道：「竟不能復相活麼？」獻帝嗚咽道：「我亦不知命在何時！」又顧語郗慮道：「郗公！天下果有是事麼？」那華歆不由分說，竟牽伏后入暴室中，與後所生二皇子，一體鴆死。小子敘至此處，隨書一絕句道：<br />
　　誅奸無力反招災，巾幗拚生劇可哀；<br />
　　前有董妃後伏后，魂兮可向許宮來！<br />
　　伏后已死，伏氏家族，駢戮至百餘人，華歆方向操復命。<br />
　　欲知歆為何等人物，待至下回表明。<br />
<br />
　　馬超多勇無謀，卒致上害父母，下及妻孥；設非投入劉備，則其身尚不能保，遑問與曹操為敵乎？姜敘母及趙昂妻，名為勸忠，實則知其一不知其二，仍不過為婦人女子之見，無足取焉。劉備之取成都，勢固難已，而情究未安；至納劉瑁妻為繼室，尤足貽譏後世，「操以暴我以仁」之說，殆亦未免欺人歟？若操之所為，黯無天日，貴妃可殺，皇后可弒，其與篡逆相去，能有幾何？假令老而不死，否知其繁陽受禪，固不待曹丕也！<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>