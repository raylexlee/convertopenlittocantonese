<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第十八回　借寇君潁上迎鑾　收高峻隴西平亂</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十八回</br>　　借寇君潁上迎鑾　收高峻隴西平亂</font></h4>
			　　卻說建武八年春月，中郎將來歙，與征虜將軍祭遵，奉命西征，進取略陽。遵在途遇病，折回都中，獨歙率精兵二千餘人，伐山開道，繞出番須回中，直抵略陽城下。守將叫做金梁，在城安坐，一些兒沒有豫備。等到城外鼓聲大作，方才登陴瞭望，足未立定，頭已不見。怪語。原來歙遠道進行，實為偷襲城池起見，途中並未聲張，到了城下，還是悄悄的整備雲梯，架住城堞，一經辦妥，方擊鼓麾眾，緣梯直上。可巧金梁跑上城來，正好湊那歙兵的快手，一刀劈去，適中頭顱，嗚呼哀哉！城中失了統將，或逃或降，才閱片時，便由歙據住略陽城。有潰卒走報隗囂，囂大驚道：「這軍從何處進來？有這般神速哩！」話尚未畢，王元行巡諸部將，已閃出兩旁，請即發令出軍。囂使元拒隴坻，巡守番須口，王孟塞雞頭道，牛邯戍瓦亭，自率大眾數萬人，圍攻略陽。略陽為西州要衝，自為歙所攻入，飛章奏捷，光武帝聞報大喜，笑語諸將道：「來將軍得攻克略陽，便是搗入隗囂腹心，心腹一壞，肢體自然漸解了！」忽又由吳漢等，呈上表章，報稱出師應歙。光武帝又復懊恨道：「誰叫他進兵？須知隗囂失去要城，必悉銳往攻，略陽城堅可守，曠日不下，囂兵必敝，那時方好乘危進兵了！」知己知彼，百戰不殆。說著，忙遣使持節西出，追還吳漢等人，聽令來歙獨守略陽。並非棄歙，實已早知歙才。隗囂率眾往攻，把略陽城團團圍住，四面攻撲，終不能下。公孫述亦遣部將李育田弇，助囂攻歙，亦不能克。好容易過了兩三月，一座略陽城，仍然無恙，惹得隗囂發急，斬木築堤，決水灌城，費盡無數計畫。歙督兵固守，隨機肆應，箭已放盡，即毀屋斷木，作為兵器，誓死不去。光武帝聞略陽圍急，乃下詔親征，部署既定，便即啟行，光祿勳郭憲進諫道：「東方初定，車駕未可遠征。」光武帝搖首不答，憲拔出佩刀，截斷乘輿中馬韁，帝終不從。西行至漆邑，諸將亦多言王師重大，不宜深入險阻，累得光武帝也費躊躇，不能遽決。適值馬援夤夜到來，報名求見，光武帝立即召入，與商軍情，且述及群議，使定行止。援駁去眾口，獨伸己見，力言隗囂將士，已兆土崩，王師一進，必破無疑，又在帝前聚米為山，指劃形勢，詳陳路徑，何處可攻，何處可守，說得明明白白，昭然可曉。光武帝不禁大悟道：「虜已在我目中了！」次日早起，即麾軍大進，抵高平第一城。涼州牧竇融，率領五郡太守，及羌虜小月氏等番兵前來相會，共計得步騎數萬人，輜重五千餘車。光武帝置酒待融，遍犒來軍，趁著興高采烈的時候，合兵上隴，分道深入，勢如破竹。隗囂聞報，自知不能抵敵，退保天水，略陽城才得解圍。大中大夫王遵，自棄囂歸漢後，得帝寵眷，參與軍謀，王遵降漢，見前回。此次隨駕西征，因與囂將牛邯，素相友善，遂奏明光武帝，作書招邯。書云：<br />
　　遵前與隗王歃盟為漢，自經歷虎口，踐履死地，已十數矣。於時周洛以西，無所統一，故為王策，欲東收關中，北取上郡，進以奉天人之用，退以懲外夷之亂，數年之間，冀聖漢復存，當挈河隴奉舊都以歸本朝，生民以來，臣人之勢，未有便於此時者也。而王之將吏，群居穴處之徒，人人抵掌，欲為不善之計。遵與孺卿即邯字。日夜所爭，害幾及身者，豈一事哉？前計抑絕，後策不從，所以吟嘯扼腕，垂涕登車，幸蒙封拜，得延論議。每及西州之事，未嘗敢忘孺卿之言。今車駕大眾，已在道路，吳耿驍將，雲集四境，而孺卿以奔離之卒，拒要厄，當軍衝，其形勢何如哉？夫智者睹危思變，賢者泥而不滓，管仲束縛而相齊，黥布杖劍以歸漢，去愚就義，功名並著。今孺卿當成敗之際，遇嚴兵之鋒，宜斷之心胸，參之有識，毋使古人得專美於前，則功成名立，在此時矣。幸孺卿圖之！<br />
　　牛邯得書，觀望了好幾日，覺得西州一隅，終非漢敵，不如依書投降，乃謝絕士眾，奔詣行在。光武帝慰勉有加，亦拜為大中大夫。邯為隗囂部下的驍將，一經歸漢，全體瓦解，不待王師雲集，已是望風趨附。約閱一月，囂將十三人，屬縣十六城，兵士十餘萬，俱向行在乞降。囂惶懼的了不得，亟使王元赴蜀求援，自挈妻子奔往西城，投依大將軍楊廣。就是蜀將田邽李育，一時也不能還蜀，退保上邽。光武帝到了略陽，來歙率眾出郊，迎駕入城。當下置酒高會，因歙攻守有功，賜坐特席，位居諸將上首，至歡宴已畢，又賜歙妻縑一千匹，歙當然拜謝。光武帝又進幸上邽，馳詔告囂道：「汝若束手自歸，保汝父子相見，不咎既往，必欲終效黥布，亦聽汝自便！」囂仍不答報。甘為黥布，有死而已。光武帝傳詔誅恂，即囂子。使吳漢岑彭圍西城，耿弇蓋延圍上邽，加封竇融為安豐侯，融弟友為顯親侯，此外五郡太守，亦俱封列侯，一古腦兒遣令還鎮。融尚自請從軍，另求派員代鎮涼州，光武帝復諭道：「朕與將軍如左右手，乃屢執謙退，轉失朕望，其速返原鎮，勉撫士民，毋擅離部曲！」這數語柔中寓剛，反令融爽然若失，拜辭行在，率眾西去。光武帝調度各軍，滿擬即日平囂，然後凱旋。忽接到都中留守大司空李通奏報，略言潁川盜起，河東守兵亦叛，京師騷動，請即回鑾靖寇云云。光武帝不禁歎息道：「悔不從郭子橫言，今始覺費事了！」橫即郭憲字，語見上文。說罷，即自上邽起程，晝夜東行，馬不停蹄。途次賜岑彭等書云：「兩城若下，便可將兵南擊蜀虜。人生苦不知足，既平隴，復望蜀，每一發兵，頭髮皆白，未知何日能肅清哩！」這是聰明人口脗。及既還洛陽，幸尚安謐，前潁川太守寇恂，已入任執金吾，扈蹕往還，隨侍左右。光武帝因與語道：「潁川逼近京師，亟應平亂，朕思卿前守潁川，盜賊屏跡，今仍委卿前往，當可立平。卿忠心懮國，幸勿辭勞！」恂答說道：「潁川人民，素來輕狡，聞陛下遠逾險阻，有事隴蜀，遂不免為匪徒所惑，乘間思逞；今若乘輿南向，先聲奪人，賊必惶怖歸死，怎敢抗命？臣願執銳前驅便了。」光武帝乃使命駕南征，使恂先驅。直至潁川，果然盜賊盡駭，沿路跪伏，自請就誅。恂稟命駕前，但誅盜首數人，餘皆赦免。郡中父老，夾道迎恂，且共至駕前匍伏，乞復借寇君一年。為官者，不當如是耶？光武帝勉從眾請，乃留恂暫居長社，安撫吏人，收納餘降，自率禁軍還宮。適東郡濟陰縣亦有盜賊，警報入都，光武帝再遣大司空李通，與大將軍王常，領兵剿捕。又因東光侯耿純，嘗為東郡太守，威信並行，因召他詣闕，拜為大中大夫，使與大兵共赴東郡。東郡聞純入界，無不歡迎，盜賊九千餘人，皆詣純乞降，大兵不戰而還。詔即令純為東郡太守，連任五年，境內帖然。後來病歿任所，賜諡成侯。東漢功臣，多能牧民，如純，如恂，其尤著者。<br />
　　且說吳漢岑彭，圍住西城，月餘未下，光武帝傳詔至軍，叫他遣歸羸卒，但留精銳，免得虛糜糧食等語。漢情急邀功，未肯遽遣，又探得楊廣病死，城中失恃，越想並力攻城，日夕不息，軍令倍嚴，吏士日久苦役，不免逃亡。囂將王捷，登城大呼道：「漢軍聽著！我等為隗王守城，誓死無二，必欲與我相持過去，願以頸血相易，我為首倡，請汝等看來！」說到末語，竟拔刀揮頸，血濺頭殊，身尚立著，好一歇方才撲倒。何故乃爾？漢軍見他無故自殺，統皆詫異，又想他人人拚命，就使攻下城池，亦必有一場惡鬥。眼見是性命相搏，彼此俱難免傷亡，懼心一起，不覺氣餒，遂致易勇為怯，懈弛下去。岑彭因持久不克，想出一計，分兵至谷水下流，用土堵住，使水勢湧入城中。谷水由西至東，繞過西城，下流被遏，水無去路，自然向城中灌入，漸漲漸高，距城頭僅及丈許，守兵雖然恟懼，卻還未肯出降。驀聽得城南山上，鼓聲四震，有一大隊披甲勇士，長驅馳下，先行執著一桿大旗，上書一個斗方大的蜀字，炫人眼目，且乘風大呼道：「蜀兵有百萬人到來了。」一面說，一面直迫漢壘。漢軍猝不及防，竟被衝破，且因來軍大聲恫嚇，多半駭散。暮氣已深，怎能再戰？吳漢岑彭，也不能支持，覓路退去。就是谷水下流的漢兵，都一哄兒逃得精光。其實蜀兵只有五千人，由囂將王元借來，用了一條虛喝計，竟得嚇退漢軍，安然入城，城內水已驟退，復得安居。王元且勒兵復出，來追漢兵。漢兵已經乏糧，且恐蜀兵大至，無心戀戰，遂由吳漢下令，焚去輜重，逐步退走。待至王元追來，還虧岑彭返鬥一陣，擊走王元，才得全師東歸。惟校尉溫序，為囂將苟宇所獲，迫令降囂，序怒叱道：「叛虜怎敢迫脅大漢將軍？」說著，持節亂撾，打倒數人。宇眾大憤，爭欲殺序，宇擺手道：「這是當代義士，可給彼劍！」乃拔劍付序，序接劍在手，亟撚鬚銜入口中，顧語左右道：「既為賊所殺，毋令須污血！」說畢，把劍一橫，魂歸天上。不沒忠臣。從事王忠，隨序陷虜，苟宇卻令他收殮序屍，送歸洛陽。光武帝特賜墓地，並召序三子為郎。序本太原人氏，留葬洛中，乃是旌示忠臣的意思。<br />
　　自從吳漢等引兵退還，耿弇蓋延亦撤圍引歸，獨祭遵尚留屯汧城。未幾已是建武九年，遵病歿營中，訃至洛陽，光武帝悲悼異常，令馮異馳領遵營，派員護喪東歸。遵為人廉約小心，克己奉公，所得賞賜，盡給士卒，家無私財，身無華服，取士專用儒術，對酒設樂，必雅歌投壺，饒有儒將風規。遵妻裳不加緣，相夫克儉，惟生男不育，終致無嗣。遵兄午買女送遵，使為遵妾，遵為國忘家，卻還不受，臨歿時不言家事，但遺囑從吏，只用牛車載喪，薄葬洛陽。及喪至河南，有詔令百官先會喪所，然後由車駕素服親臨，哭奠盡哀，予諡曰成，葬後尚就墓御祭，順道存問家屬。遵妻當然拜謁。光武帝見他家無婢妾，室宇蕭條，不由的悲感道：「怎得懮國奉公，如祭征虜一流名將呢？」嗣後帝思遵不忘，輒加歎息。無非是借勵諸將。惟自馮異接任，吏士亦俱悅服，駐守如故。獨隗囂不願再居西城，移居冀邑，復遣兵分略各城，於是安定北池天水隴西，復為囂有。只因糧餉不繼，屢患乏食，囂又積勞成病，多臥少起，沒奈何出城謀食，惟得了數斛大豆，粗糲不堪下咽，越覺恚憤得很，還入城中，病即加劇，不久便死。部將王元周宗等，立囂少子純為王，總兵據冀，仍向公孫述處稱臣乞援。述將田弇李育，已經歸蜀，述復使田弇北行，惟將李育留住，換了一個趙匡，與弇同至冀城，援助隗純。漢將馮異，奉詔進討，相持未下。公孫述欲大舉攻漢，為純紓懮，特使翼江王田戎，大司徒任滿，南郡太守程泛，率兵數萬人下江關，攻入巫峽，拔夷陵夷道二縣，據住荊門虎牙兩山，橫江架橋，並設關樓，面水倚山，結營自固，差不多有進窺兩湖，退挾三川的威勢。漢大司馬吳漢等，尚屯兵長安，光武帝特使來歙監軍，馬援為副，觀察隴蜀情勢，取示進止。歙因上書獻策道：<br />
　　公孫述以隴西天水為藩蔽，故得延命假息，今若平蕩二郡，則述智計窮矣。宜益選兵馬，儲積資糧，昔趙之將帥多賈人，高帝懸之以重賞，今西州新破，兵民疲饉，若招以財穀，則其眾可集。臣知國家所給非一，用度不足，然有所不得已也。<br />
　　光武帝覽奏，乃詔令有司備穀六萬斛，用驢四百頭輸運，盡至汧城交卸，積作西征軍需。到了秋高馬肥，兵精糧足，特遣歙為統帥，率同征西大將軍馮異、建威大將軍耿弇、虎牙大將軍蓋延、揚武將軍馬成、武威將軍劉尚等，共攻天水。馮異已與蜀將田弇趙匡，會戰數十次，蜀兵傷亡過半，再加耿弇等率兵會集，士氣百倍，大破蜀兵，陣斬田弇趙匡。獨隗純留居冀城，使王元等駐紮落門，依險拒守；還有高平第一城，又為囂將高峻所據，未肯服漢。於是馮異等進攻落門，耿弇等進攻第一城，兩路分攻。越年未下，馮異且在軍抱病，竟至謝世，光武帝賜諡節侯，令異長子彰襲爵，且復議親征西州。執金吾寇恂，已自長社還洛，仍然隨駕起行。既至關中，恂叩馬諫阻道：「長安道里居中，應接近便，安定隴西，聞車駕出駐長安，必然震懼，自當望風來降，若必以萬乘之尊，親履險阻，實非所宜，潁川前轍，不可不戒！」也說得是。光武帝不以為然，驅車再進，直抵汧城，方使恂招降高峻。峻本已由馬援說下，受漢封為關內侯，拜通路將軍，所以漢軍出入，峻常為引導，不致阻礙。援說高峻，見前回。及吳漢等敗還長安，峻乃復歸故營，據住高平，堅守不下。寇恂奉詔諭峻，峻遣軍師皇甫文出謁，語多倨傲，貌亦驕盈，兩下裡辯駁一番，惹動寇恂怒意，顧令左右縛文，擬置死刑。文尚不肯服禮，反唇相譏，諸將向恂進諫道：「高峻擁兵萬人，且多強弩，西遮隴道，連年不下，今欲將峻招降，奈何反殺峻使？」恂瞋目道：「要斬便斬，怕他甚麼？」說著，即命把文處斬，將首級文文隨員，使他帶歸。且囑令傳語道：「軍師無禮，已經正法，欲降即降，不降固守！」斬釘截鐵。這數語傳將進去，峻竟開城出降，迎納漢軍。諸將莫名其妙，都向恂請問道：「殺死來使，反得降峻，究是何因？」恂答說道：「皇甫文係峻腹心，受遣來會，我看他辭意不屈，必無降志。我若將他放還，反損軍威，惟殺死了他，使峻膽落，自不得不降了。」諸將才拜賀道：「寇君神算，我等不及。」恂將峻解往行在，幸得免誅。中郎將來歙，因落門尚未攻破，即與耿弇蓋延等，鼓勵將士，猛撲不休，守兵不能再支，各有降意，周宗行巡苟宇趙恢，擁著隗純，開門出降；獨王元引著殘部，突圍奔蜀，隴右乃平。光武帝令將隗氏宗族，徙居京師，自率寇恂等還朝。後來隗純復與賓佐數十人，潛逃朔方，行至武威，被地方官捕住，殺死了事。小子有詩詠道：<br />
　　敢將螳臂當王車，一舉三年便覆家；<br />
　　父死子降猶受戮，可憐全族半蟲沙。<br />
　　得隴望蜀，光武帝已操成算。至建武十一年春間，遂遣大司馬吳漢，率同劉隆臧宮劉歆三將，與征南大將軍岑彭，會師伐蜀。畢竟蜀地能否蕩平，再至下回分解。<br />
<br />
　　隴右未平，潁川又亂，處興亡絕續之交，其欲制治也難矣。幸有寇恂扈駕南征，節鉞一臨，盜賊四伏，非素得民心者，其能若是乎？父老遮道，乞借寇君，莫謂小民果蚩蚩也。厥後西赴高平，斬皇甫文於城下，成算在胸，卒收勁敵，不戰屈人，寇君有焉。他若耿弇七軍，輕進致敗，吳漢諸將，勞師無功，謀之不臧，烏能制勝？視寇君有愧色矣。獨祭征虜公而忘私，國而忘家，人皆去而彼獨留，功未竟而命先隕，何怪光武帝之哀慟逾恒乎？要之雲台諸將，非無優劣，本書敘人述事，自有陽秋，閱者於夾縫中求之，即知所區別矣。<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>