<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第十四回　愚彭寵臥榻喪生　智王霸舉杯卻敵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十四回</br>　　愚彭寵臥榻喪生　智王霸舉杯卻敵</font></h4>
			　　卻說彭寵僭稱燕王，已閱年餘。光武帝意欲親征，預備六軍出發，文武百官，未敢異議。獨大司徒伏湛上疏諫阻，略云：<br />
　　臣聞文王受命，而征伐五國，犬戎密須耆邘崇。必先詢之同姓，然後謀於群臣，加占蓍龜以定行事，故謀則成，卜則吉，戰則勝，然後俟時而動，三分天下而有其二。陛下承大亂之後，受命而興，出入四年，滅檀鄉，制五校，降銅馬，破赤眉，誅鄧奉之屬，不為無功。今京師空匱，資用不足，未能服近而先事邊外，似屬非宜。且漁陽之地，逼接北狄，黠虜困迫，必求其助。又今所過縣邑，尤為困乏，大軍遠涉二千餘里，士馬罷勞，轉糧艱阻。今兗、豫、青、冀中國之都，寇賊縱橫，未及歸化。漁陽以東，本備邊塞地，貢稅微薄，安平之時，尚資內郡，況今荒耗，豈足先圖？而陛下捨近務遠，棄易就難，四方疑怪，百姓怨懼，誠臣之所惑也。願遠覽文王重兵博謀，近思征伐前後之宜，顧問有司，使極愚誠，彩其所長，擇之聖慮，以中土為懮念，則不勝幸甚！<br />
　　光武帝覽疏，方才罷議。但使建義大將軍朱祐，建威大將軍耿弇，征虜將軍祭遵，驍騎將軍劉喜等，出略北方。涿郡太守張豐，叛應彭寵，為寵屏蔽，祭遵以張豐不除，無從滅寵，乃引軍先行。倍道至涿郡城下，一鼓登城，城中大亂，張豐倉猝欲奔，被功曹孟厷縛住，獻與遵軍。豐素信方術，有道士向豐諛媚，謂豐當為天子，且用五彩囊裹住一石，令豐繫諸肘後，偽云石中有玉璽，俟得就尊位，方可剖取。豐信為真言，因即謀反。此次做了罪囚，推至遵前，遵詰問反狀，豐尚述道士訛言，舉肘示遵。遵令將五彩囊解下，取出一石，用椎擊破，並無玉璽，便擲石示豐，豐始知被詐，仰天歎道：「當死無恨。」真是獃鳥。遵即命推出斬首，傳詣洛陽。光武帝聞張豐伏誅，撤去漁陽羽翼，當然心慰。惟因岑彭往擊秦豐，數月不得捷音，見前回。乃將朱祐調回，使助岑彭。留祭遵屯良鄉，劉喜屯陽鄉，使耿弇進擊漁陽。弇因父況與寵同功，跡近嫌疑，且無兄弟留侍京師，益恐遭忌，未敢獨進。因上書求還洛陽，願將漁陽事讓與祭遵。光武帝覽悉內容，即下詔賜弇道：「將軍嘗舉宗相依，為國忘家，功效卓著，今何嫌何疑，反欲求征？且屯兵涿郡，勉圖方略，平叛課功。」弇接到詔諭，乃暫駐涿郡，並作書稟父，請況為國效力，夾攻彭寵。況得書後，已知弇意，便遣弇弟耿國入侍。光武帝嘉況忠誠，晉封況為隃糜侯。會因彭寵出兵兩路，分攻祭遵劉喜，一路由寵引兵數萬，自擊祭遵；一路使弟純領著匈奴騎兵，約有好幾千人，往擊劉喜。純行至軍都，忽刺斜裡突出一彪人馬，大刀闊斧，攔住廝殺，純不及措手，慌忙倒退。有兩個匈奴統將，不識利害，向前接戰，誰知上谷騎士，比胡騎還要厲害，左衝右突，無人敢當。且有一位青年驍將，橫槊當先，飄飄飛舞，鋒刃到處，流血淋漓，兩個匈奴軍將，都做了無頭鬼奴，餘眾自然駭散，純亦逃歸。看官道來將為誰？就是耿況次子耿舒。倒戟而出。況曾遣諜騎，往探漁陽消息，既知彭純出發，即遣次子耿舒，率銳邀截。純卻不曾防備，適被耿舒橫擊一陣，敗回漁陽。軍都乃是縣名，本已附屬彭寵，此次由耿舒乘勝進攻，也是唾手得來。寵聞彭純敗還，軍都失守，不由的心驚膽落，連忙引兵折回，自保巢穴，尚恐祭遵劉喜，與耿況連兵搗入，日夕不安。就是漁陽城內的百姓，也是擔懮得很，未遑寧處。蹉跎過了數月，已是建武五年。彭寵妻夜臥牀間，恍恍惚惚，覺得自己裸體登城，被髡徒推墮城下，駭極大呼，才得驚寤，醒後始知是一場惡夢，大為惶惑。越夕由寵升堂，聞火爐下有蝦蟆聲，閣閣亂鳴，寵將火爐移開，並不見有蝦蟆形跡，再令左右掘地尋覓，亦無影響。為此種種怪異，便召卜人筮易，術士望氣，統云不必防外，但當防內。寵聞言細思，只有從弟子後蘭卿，由洛陽到來，見前回。莫非蓄有陰謀，潛圖為變？乃將他調戍邊防，不令居內。且欲祀神禳災，先期齋戒，移居靜室。蒼頭子密等三人，見寵心緒煩亂，後必無成，遂暗中密謀，擬將寵夫婦殺死，往降漢營。當下伺寵臥著，踅將進去，把寵縛住牀上，再出告外吏，說是大王齋禁，令眾歸休。待外吏散去，又偽傳寵命，收縛奴婢，分置密室，然後召出寵妻。寵妻不知何因，趨入齋室，驀見寵被繩捆住，忍不住驚叫道：「叛奴造反！」說到反字，已被子密等揪住頭髮，用掌擊頰，打得寵妻面目紅腫，不敢作聲。誰叫你嗾寵造反？寵慌忙大呼道：「快為諸將軍辦裝，不必多言！」子密等乃釋放寵妻，隨她入取寶物，但留一奴守寵。寵顧語道：「汝為我所愛，想為子密脅迫至此，若肯解我縛，當使女珠嫁汝，家中財物，與汝同分！」守奴頗為所動，出視戶外，見子密尚未他去，因不敢替寵釋縛。子密等取得金玉珍寶，復將寵妻牽入寵室，迫使縫兩縑囊，盛貯各物，寵妻不敢不從。到了縑囊縫就，已經夜半，子密又放開寵手，使他親寫手敕，諭告城門將軍，但言今遣子密等往報子後蘭卿，速即開門，毋令稽留。寵已同傀儡一般，如言寫就，子密便拔刀在手，剁落寵頭；轉身把寵妻也是一刀，首隨刀落。當即取兩首盛入囊中，與寵書一並攜著，出室跨馬，賺開城門，逕奔洛陽。齋室門至曉不開，外吏敲門不應，越垣進去，見寵夫婦屍身委地，各無頭顱，不禁大駭。當下召齊官屬，查緝兇手，早已不知去向。尚書韓立等，收殮寵夫婦遺屍，立寵子彭午為王，召入子後蘭卿為將軍。才經數日，又被國師韓利，梟取午首，持獻漢征虜將軍祭遵。遵馳詣漁陽，夷寵家族，然後遣使奏聞。就是子密亦馳至闕下，呈上寵夫婦首級，光武帝封子密為不義侯。既云不義，如何封侯？<br />
　　北方既平，只有東南一帶，尚未告靖。征南大將軍岑彭，與秦豐部將蔡宏相持，累月不見勝負，光武帝已遣朱祐往助，復傳詔責彭逗留。彭且懼且奮，不待祐至，便夜勒兵馬，佯云當西向進擊，又故意縱去俘虜，使他還報秦豐。豐即悉眾西行，邀擊彭軍。彭卻引兵潛渡淝水，悄悄東進，襲破豐將張揚。又從川谷間伐木開道，進搗黎邱。黎邱是秦豐巢穴，在西方接得警報，慌忙還救。彭與諸將駐營東山，嚴兵待著。豐與蔡宏夤夜攻彭，彭開營迎擊，大破豐軍，豐遁還黎邱。蔡宏被彭軍追及，回馬再戰，一個失手，頭已落地，彭遂進逼黎邱。秦豐相趙京，方守宜城，懼威出降。彭據實上奏，光武帝進封彭為舞陰侯，拜趙京為成漢將軍。彭引京同圍黎邱，就是建義大將軍朱祐，也領兵會彭，共攻秦豐。豐有女夫田戎，嘗擁眾夷陵，自稱掃地大將軍，聞得秦豐被圍，驚惶得很，即欲降服洛陽。惟豐有數妻，一妻母家姓辛，有兄辛臣，曾在田戎帳下，入諫田戎道：「今四方豪傑，各據郡國，洛陽地處四塞，未必穩固，不如按甲斂兵，靜待時變！」戎搖首道：「強大如秦王，尚為征南所圍，何況是我？我已決計降漢了！」本意原是不錯。乃留辛臣守夷陵，自率眾沿江泝淝，進向黎邱，擬至岑彭處請降。不意辛臣盜取珍寶，棄去夷陵，先從間道降彭，但作書招戎。戎恨他前後反覆，且恐他先進讒言，禍將不測，因此未敢降漢，反說是往救秦豐，與豐合兵，表裡相應。岑彭留朱祐圍城，自引兵攻擊戎營，又是好幾月不下。後來戎支持不住，連戰皆敗，部將伍公投降彭軍，戎逃歸夷陵。光武帝親至黎邱，慰勞吏士，封賞至百餘人。探得城中勢弱，兵只千餘，糧亦將盡，不久可克，乃令朱祐獨攻黎邱，使彭與積弩將軍傅俊，往討田戎。一面諭令秦豐，出降免死。豐復命不遜，乃將軍事委任朱祐，期在必克，自己啟駕還都。彭與俊移軍夷陵，盡力攻撲。戎出兵搏戰，傷亡無算，遂將夷陵棄去，向西逃走。彭追至秭歸，因戎越山奔蜀，不便窮追，方才班師。獨朱祐圍攻秦豐，豐自知孤危，忙向外郡飛召黨羽，還援巢穴。適有豐將張康，從蔡陽進援，與祐軍鏖戰兼旬，並將糧食輸送秦豐，城內又復得食，拚命堅守。祐分兵繞出張康營後，先斷張康糧道，然後鼓動部曲，搗入康營，康軍自然潰亂，不戰便走。祐從後追擊，將抵蔡陽，巧值截糧軍回來，攔住康前，康進退無路，免不得手忙腳亂，被祐趕至馬前，一刀砍死。祐梟取康首，回示黎邱守兵。守兵俱有懼色，但因糧食未盡，還想坐守過去。至建武五年夏間，兵盡糧竭，豐無法可施，只得與母妻九人，肉袒出降。祐囚豐入都，光武帝責他負嵎不服，罪無可赦，因即諭令正法，敕祐還師。又了結一個盜首。另遣捕虜將軍馬武，騎都尉王霸，往攻垂惠，再擊劉紆。紆向海西王董憲求救。憲正擬率眾赴援，不意蘭陵守將賁休，舉城降漢，遂致憲怒氣上衝，先去圍攻蘭陵。虎牙大將軍蓋延，方屯楚郡，聞得蘭陵被圍，願與平狄將軍龐萌，同援蘭陵。光武帝答詔道：「憲巢窟在郯，若直搗郯城，蘭陵自可解圍了。」這卻是釜底抽薪的妙計。蓋延奉詔，領兵出發，途次屢接蘭陵警報，危在旦夕，不得已先詣蘭陵。董憲但遣偏將挑戰，由延軍一陣擊退，長驅入城。入城也是失著。過了一宵，憲竟糾合大隊，合圍蘭陵。延始知中計，引兵突出，方去攻郯。一誤再誤。光武帝得報，急傳諭責延道：「朕令將軍先去攻郯，無非欲掩他不備，使他情急還援，將軍失算，先救蘭陵，不能擊退賊眾，尚欲往攻郯城，賊既知備，蘭陵益危，豈不是一舉兩失麼？」延等已至郯城，不能復返，只好奮力督攻，果然守備甚固，累攻不下。那蘭陵城已被憲陷入，賁休戰死，枉送了一條性命。獨劉紆待憲不至，使蘇茂出招徒黨。茂收得五校遺眾，還救垂惠，約有四千餘人，截擊漢軍糧路。漢騎都尉馬武，聞信馳救，見茂來軍不多，意在輕視，正在交戰時候，城中復突出周建，引兵夾擊，武腹背受敵，慌忙衝開血路，奔至王霸營前，大呼求救。霸佯作癡聾，堅壁不出，軍吏統勸霸出軍，霸搖首道：「茂招集亡命，來勢甚銳，馬都尉已經敗還，但望我軍出援，士無鬥志，若我軍開營接戰，軍心不一，勢必兩敗。今我閉營固守，示不相援，賊必乘勝輕進，逼壓馬軍，馬軍無援可恃，不得不拚死與戰，待至賊眾疲乏，我出乘彼敝，何懮不勝？諸君但聽我號令便了！」軍吏方才退去，整甲待命。已而蘇茂周建，帶著兩路兵馬，圍裹馬軍。馬武見霸不肯出救，憤然下令，與茂建決一死鬥，兩下裡喊殺連天，撼動山谷。約有兩三個時辰，霸尚按兵不動，營中壯士路潤等，忍耐不住，截發請戰，霸乃下令出救，卻不開前門，獨引精騎潛出後帳，繞至敵軍背後，喧呼入陣。茂與建正雙戰馬武，蠻橫得很，誰料後隊已亂，來了一位金盔鐵甲的大將軍，擺動一干方天畫戟，左挑右撥，破入中堅。建急忙回馬接戰，未及三合，脅上已為戟所傷，負痛亟走。蘇茂瞧著，也即舍了馬武，覓路退回。馬武正危急萬分，見來將擊退茂建，當然大喜，仔細審視，正是王霸。便將前時恨霸的心思，變作感激，索性再奮餘勇，驅殺一陣。霸部下統是生力軍，踴躍追擊，殺得敵眾大敗虧輸，奔入城中，霸與武才收兵回營。<br />
　　又越兩日，茂建復鼓眾出來，獨至王霸營前挑戰，霸卻安坐營中，與軍吏飲酒作樂，談笑自如。又要作怪。突有一賊箭飛來，將近霸頰，霸用手中所執的酒杯，輕輕格去。杯係銅制，但聽得叮噹一聲，箭墜席前，軍吏統皆變色，霸鎮定如故，徐語軍吏道：「蘇茂帶著客兵，來救此城，我料他糧食不足，所以一再挑戰，幸圖一勝。今我閉營休士，以逸待勞，便是不戰屈人，指日可下了。」軍吏似信非信，好容易俟至日暮，營外已無嘩聲，敵皆退盡。夜半有邏騎入報，謂茂建不得入城，奔往他方。霸撚鬚微笑道：「我已知他不能久持了。」軍吏又請發兵往追，霸又笑道：「窮寇勿追，況在昏夜？料他亦無能為呢！」越宿由城中守將周誦，遞到降書，霸慨然允降，與馬武勒兵入城。周誦當然迎謁，不必絮述。惟周誦究是何人？為何不顧茂建，逕來降漢？原來誦係周建兄子，與建有嫌，且因蘇茂招來賊眾，不守法度，徒耗糧食，城中積粟已罄，勢必俱盡，因此拒絕茂建，決計降漢。惟劉紆本在城中，猝然聞變，亟率衛士數十騎，奪門出走，奔往西防，投依佼強。周建負創未愈，又恨兄子為變，怒不可遏，激動創痕，流血不止，就在途中斃命。茂走至下邳，與董憲合軍。時蓋延攻郯未克，頓兵城外，忽由平狄將軍龐萌，起了歹意，竟嗾動軍士，反襲延營。延猝不及防，倉皇走脫，北渡泗水，沈舟毀橋，方得截住龐萌。萌本為下江盜首，轉依劉玄，玄令為冀州牧，使隨謝躬同攻王郎，郎死後躬亦被戮，見前文。乃歸降光武。平時頗知遜順，為光武帝所信愛，嘗謂托孤寄命，非萌莫屬，因拜為平狄將軍。知人則哲，惟帝其難之。至是與蓋延共討董憲，詔書獨不及龐萌，萌暗裡懷疑，且因延違詔無功，恐延嫁禍己身，所以遽叛。延具狀奏聞，光武帝不禁大憤，且與諸將璽書道：「我嘗稱龐萌為社稷臣，卿等能勿笑我妄言否？老賊罪當族誅，願卿等各厲兵秣馬，會集睢陽，待我親往督戰。」這璽書頒發出去，隨即啟蹕親征，行抵蒙城，聞知彭城失陷，太守孫萌，為萌所執，幾至被殺。還虧郡吏劉平，伏住太守身上，泣求代死，方得釋免。光武帝不遑休息，留下輜重，竟率輕騎馳赴亢父。日已將暮，從臣奏請停蹕，不得邀允，再馳越十餘里，始至任城留宿。龐萌自號東平王，探悉車駕親征，飛報董憲。憲令劉紆入蘭陵，蘇茂佼強，合助龐萌。萌亟移屯桃城，阻住車駕來路。桃城距任城僅六十里，總道御蹕親臨，定有一場惡戰，誰料待了三日，並無音響。不由的大驚道：「前聞漢帝遠來，晝夜兼行，疾馳至數百里，今乃高坐任城，不發一兵，究是何意？真正令人不解呢！」乃與茂強等猛攻桃城，城中已知帝駕在邇，可以無恐，自然安心靜守。萌連攻二十餘日，仍不能下。忽由光武帝親督大軍，前來援應，車騎如雲，騶從如雨，所有吳漢王常蓋延馬武王霸等百戰良將，一齊會集，盡抵桃城。龐萌等望塵先怯，沒奈何硬著頭皮，率眾迎敵，彷彿似卵敵石，如蛾撲火，不消半日，已經十死四五。蘇茂佼強，引兵先潰，龐萌也落荒竄去。小子有詩詠道：<br />
　　用人容易識人難，誤把忠奸一例看，<br />
　　猶賴廟謨能補過，叛臣一舉便摧殘。<br />
　　桃城圍解，光武帝入城犒賞，休軍數日，復啟行南下。欲知駕幸何地，且至下回再表。<br />
　　彭寵與耿況，同助光武，寵因功高賞薄，怏怏失望，且又為朱浮所激，卒至反戈，情跡雖似可原，然耿況不反，而寵獨反，寵將何以自解乎？寵妻一婦人耳，不以大義勸夫，反且促成叛亂，禍生夢寐，釁起帷廧，其夫婦同死也宜哉！惟寵為逆，而光武討之，子密既為寵奴，竟敢手刃其主，亦一逆也！光武明知其非義，乃封以侯爵，又以不義為名，不義可侯，誰願守義？以視慶吾之得受侯封，其誤尤甚。及秦豐伏誅，董憲未滅，劉紆以睢陽餘孽，奔赴憲軍，死灰復燃。蓋延失計，馬武又敗，幸有智勇深沈之王霸，能戰能守，談笑卻戎。光武帝錄取人才，勝任者多，不勝任者少，此所以一失之彭寵，再失之龐萌，而終無礙於中興也。<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>