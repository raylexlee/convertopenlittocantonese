<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 後漢 - 第十三回　誅鄧奉懲奸肅紀　戕劉永獻首邀功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十三回</br>　　誅鄧奉懲奸肅紀　戕劉永獻首邀功</font></h4>
			　　卻說赤眉既降，關中無主，盜賊又乘機蠭起，各據一隅。下邽有王歆，新豐有芳丹，霸陵有蔣震，長陵有公孫守，谷口有楊周，陳倉有呂鮪，汧駱有角閎，長安被張邯占住，各稱將軍，互相攻擊。獨延岑屯據杜陵，擊破赤眉將逄安，意氣自豪，再移部眾入藍田，僭稱武安王，分置牧守，居然想做關中霸主。聞得征西大將軍馮異進兵，亟誘同張邯等眾，共攻異軍。一番接仗，竟被異軍殺斃千餘人。張邯等戰敗先逃，延岑亦向東南竄去。異進駐上林苑中，號令遠近，先撫後剿，所有前時附近諸堡砦，附屬延岑，至此都向異投誠。異又遣復漢將軍鄧曄，輔漢將軍於匡，領兵追岑。到了析縣，正值岑督眾圍城，一遇鄧曄等到來，慌忙解圍對敵，偏部眾懲著前敗，不敢再戰，裨將蘇臣等投械先降。岑不敢再持，奔歸南陽，又被漢建威大將軍耿弇等，迎頭截擊，斬首三千餘級，生擒將士五千餘人。岑勢孤力竭，但率數騎奔投秦豐，嗣復轉詣西蜀，下文自有交代。惟鄧奉本光武帝姊夫鄧晨兄子，從征有功，官拜破虜將軍。自吳漢出略南陽，兵多侵暴，連鄧奉故鄉新野縣中，亦遭蹂躪。奉返省鄉里，廬舍蕩然，不由的怒氣填胸，竟糾合流氓，造起反來。鄉里遭殃，何妨劾奏吳漢，奈何造反？當即攻入淯陽，逐去守兵。顧應前回。尚有堵鄉人董欣，杏聚人許邯，亦糾眾應奉，四出騷擾。董欣攻入宛城，拘住南陽太守劉欣，幸漢揚化將軍堅鐔，尚未遠去，一聞宛城失守，便引兵夜至城下，使壯士悄悄登城，斬關納入兵士，一鼓而進。欣未曾防備，勢難招架，只好棄城竄去，逃歸堵鄉。光武帝時已聞警，亟授岑彭為征南大將軍，使討鄧奉董欣，且擬添將助彭。適值王常自鄧來歸，常即前時下江帥，與光武帝同破莽軍，轉事劉玄。玄曾命常為廷尉大將軍，封知命侯，進爵鄧王。至是方挈眷入洛，謁見光武。光武帝與語道：「王廷尉良苦，每念前時與同艱險，無日忘懷！奈何至今始來相見哩？」常頓首謝道：「臣蒙大命，得效鞭策，始遇宜秋，繼會昆陽，幸賴陛下威武，終破大敵。更始不量臣愚，委任南州。赤眉入關，傷心失望，以為天下復失綱紀。今聞陛下即位河北，如日重明，臣等得見闕廷，雖死亦無遺恨了！」光武帝笑說道：「我與卿戲言，不必介意，今得見卿，南顧無懮了。」遂指常語諸將道：「王將軍曾率下江諸將，輔翼漢室，心如金石，真好算是忠臣呢！」於是面授常為漢忠將軍，使與朱祐賈復耿弇郭守劉宏劉嘉耿植等，一同南下，由征南大將軍岑彭節制。彭率眾至杏聚，擊破許邯，邯窮蹙始降。再順便進攻堵鄉，董欣向鄧奉乞援，奉率銳卒萬餘，往救董欣，兩人並力拒守。岑彭等連攻數月，尚不能克。到了建武三年夏間，光武帝下詔親征，帶領六軍出都。行至葉縣，適遇董欣別將數千人，沿途攔阻，車駕不得前進，正要麾兵開道，巧值彭亦引兵殺到，前後夾攻，一霎時掃得精光。光武帝進軍堵陽，鄧奉不禁膽怯，夜奔淯陽。董欣獨力難支，自縛出降。積弩將軍傅俊，騎都尉臧宮，奉著帝命與岑彭等追趕鄧奉，馳抵小長安，得及奉兵，當然再戰。奉抵死格拒，酣鬥經時，互有殺傷。驀聞光武帝親來接應，車騎大至，漢軍越加奮勇，殺死奉兵無數，奉欲逃無路，迫急乃降。光武帝記奉前功，且由吳漢起釁，擬從赦宥。岑彭與耿弇進諫道：「鄧奉背恩造反，致王師暴露經年，罪無可逭！若不誅奉，何以懲惡？」說得光武帝不便徇情，乃將奉正法示眾。國法原是難容。惟許邯董欣，幸得貸免。光武帝啟駕還都，但使岑彭與傅俊臧宮等三萬餘人，南擊秦豐去了。<br />
　　過了月餘，得虎牙大將軍捷報，說是劉永授首，睢陽報平。究竟劉永如何敗死？應該詳敘情形。永在睢陽僭稱帝號，專據東方。見十一回。內有沛人周建等為爪牙，外有佼強董憲張步等為羽翼，除國都睢陽外，如濟陰山陽沛楚淮陽汝南等二十八城，俱歸管轄，差不多將青兗徐三州包括了去。光武帝曾拜蓋延為虎牙大將軍，使與降將蘇茂，相偕東征。茂本劉玄部將，前與朱鮪共守洛陽，鮪既出降，茂亦歸命。及隨蓋延東行，獨不肯受延節制，分軍自去，掠得數縣，據住廣樂，反向劉永處遣使稱臣。永拜茂為大司馬，封淮陽王。蓋延獨進攻睢陽，且奏達蘇茂叛狀，光武帝再遣駙馬都尉馬武，騎都尉劉隆，護軍都尉馬成，偏將軍王霸等，往助蓋延，為延副將，合攻睢陽城。彼此經過好幾次戰仗，城中兵不能取勝，閉門死守。兩下裡復相持數旬，延盡收田間禾麥，作為軍糧，守兵無糧可因，漸生恟懼，當被延軍窺出間隙，緣梯夜登，入城擊永。永不知所措，亟引兵走出東門，延等追殺一陣，橫屍遍野，只剩得騎士數十人，保住劉永家屬，奔往虞城。虞城人不願納永，反將永母及妻子，一並殺死，永倉皇走脫，得抵譙邑。永將蘇茂佼強周建等，合兵三萬餘人，至譙救永，永復得成軍，再擬拒延。延連拔薛城沛城，斬魯郡太守梁邱壽，及沛郡太守陳修，長驅追永。永率蘇茂等三將軍，至沛西逆戰，又吃了一大敗仗。不得已再棄譙城，轉奔湖陵，蘇茂奔還廣樂，惟佼強周建，還是與永同行，未曾捨去。<br />
　　蓋延乘勝略地，收撫沛楚臨淮各城。光武帝也遣大中大夫伏隆，持節使青徐二州，招諭郡國。青徐群盜，多望風請降。就是瑯琊盜帥張步，亦迎謁伏隆，斂兵聽命。隆許為歸報，囑步靜候朝旨，步乃使掾吏孫昱，隨隆詣闕，貢獻鰒魚。鰒似蛤，即石決明。光武帝遷隆為光祿大夫，仍使隆齎著詔書，拜步為東萊太守。隆即與步掾孫昱，仍向東行。哪知為劉永所聞，忙遣人立步為齊王，並封東海賊帥董憲為海西王。步貪得王爵，欲背隆約。及隆持詔前來，竟擺起國王的架子，拒詔不受。隆探悉情隱，因向步曉諭道：「高祖與天下約，非劉氏不得封王；今君果去逆效順，總不失為萬戶侯，何必貪受偽封，但顧目前，不顧日後哩？」步不以為然，惟留隆共守青徐二州，隆憤然道：「君不受朝命，必有後悔！我奉命到此，諭君反正，豈肯隨君附逆？我就此返報便了。」說著，持節欲行，步卻麾動左右，把隆拘住，錮居一室。隆繕就密書，交付從吏，囑使乘間脫身，歸報朝廷。從吏一住數日，覷得步兵防檢少疏，乘夜逸出，好容易奔還洛陽，把隆書呈遞進去。<br />
　　光武帝立即展閱，但見書中寫著：<br />
　　臣隆奉使無狀，受執凶逆，雖在困厄，授命不顧。步固桀驁，屬吏知其反叛，心不附之，願以時進兵，無以臣隆為念！臣隆得生到闕廷，受誅有司，此其大願；若令沒於寇手，以父母昆弟長累陛下。願陛下與皇后太子永享萬國，與天無極！臣隆待死上言。<br />
　　光武帝覽罷，知隆已陷入寇中，亟召隆父伏湛，示隆來書，且流涕與語道：「隆節同蘇武，忠誠貫日，朕卻恨他不如姑許，自求生還哩！」（這是無聊慰語，莫被光武瞞過。）湛泣拜而退。湛為濟南伏勝九世孫，世傳經學。（伏勝為秦時耆儒，見《前漢演義》。）高祖伏孺，徙居瑯琊郡東武縣；父伏理曾為高密太傅。湛承父蔭，補充博士弟子員；王莽時為繡衣執法；劉玄入關，使為平原太守；光武帝即位，聞湛才名，徵拜尚書，令訂舊制。至是因伏隆被執，意欲加慰湛心，擢任公卿。時鄧禹已早還都中，自愧無功，繳上大司徒及梁侯印綬，光武帝賜還侯印，但將大司徒一職，懸缺不補。（回應前回。）此次擬遷擢伏湛，正好使他代任大司徒，乃即日錫命，使行大司徒事。未幾即命他實授，加封陽都侯，一面調遣大司馬吳漢，率同驃騎大將軍杜茂等，會攻劉永。並擬另派別將，專討張步。忽由幽州牧朱浮，馳使告急，請速濟師。頓令光武帝不遑東顧，又要籌及北防。<br />
　　這朱浮告急的原因，便是為了彭寵造反，逼迫幽州。彭寵本為漁陽太守，嘗發突騎助光武軍，得平王郎。至光武正位，封賞功臣，如寵所遣的吳漢王梁，皆位躋三公，寵仍守原官，不獲超遷，因此不平。光武帝也未免負寵。幽州牧朱浮，年少好客，嘗向漁陽徵取銀米，充作廩餼。寵不肯照發，且有怨言。浮致書責寵，譏他為遼東白豕，只好誇示遼陽，不足比衡河右。寵得書越加恨浮，浮更密表譖寵，光武帝乃徵寵入都。寵請與浮一同就徵，奉詔不許，寵遂懷疑懼。寵妻素好干政，勸寵不必應徵，盡可自主；此外屬吏亦無人勸行，於是遷延不發。寵有從弟子後蘭卿，隨光武帝居洛陽，光武帝因遣令諭寵，寵留住子後蘭卿，竟出兵二萬餘人，往攻朱浮。又因上谷太守耿況，也是功高賞薄，與己相同，不妨誘與同反。於是一再遣使，馳詣上谷。哪知有去無來，所遣使人，俱被耿況斬首了。彭寵造反，前回已曾提及，此外所敘各事，參觀前文便知。光武帝聞朱浮被攻，曾遣游擊將軍鄧隆，引兵援浮。隆與浮立營太遠，呼應不靈，被寵兵突破隆營，隆倉猝走脫，部下多死。浮不能相救，只好還守薊城，與寵相拒。既而涿郡太守張豐，也與寵連兵，自稱無上大將軍。寵得一幫手，氣燄越張，索性大舉圍薊。朱浮不敢出戰，惟飛章入洛，乞請援師。<br />
　　光武帝得報，想了數日，一時騰不出兵馬糧餉，乃令來使還報，教他靜守毋戰，俟籌足軍實，方可來援等語。浮又固守了好幾月，城中糧盡，人自相食，那外面卻攻撲甚急，險些兒陷沒全城，就使棄城不顧，也是無路可出，眼見得危急萬分，朝不保暮。虧得上谷太守耿況，遣到兩三千騎兵，衝破圍城一角，浮得趁此機會，開城殺出，由上谷兵在外接應，才得走脫。只薊城吏民，不及隨行，上谷兵又復退去，無人相救，沒奈何出降寵軍。寵既得薊城，復陷右北平上谷數縣，遂自稱燕王，北通匈奴，南結張步，又收集朔方遺賊，稱雄一隅。光武帝時思北討，但恐劉永未平，一或遠征，免不得顧此失彼，患生眉睫，所以耐心待著，只望蓋延吳漢兩軍，早日平永，便好移師北行。偏偏事多周折，波浪層生，前次睢陽城已經攻下，只逃脫了劉永一人。及蓋延往略沛楚，永又從間道還至睢陽，睢陽人又反城迎永。蓋延再去圍攻，急切又不能得手。惟吳漢一軍，行至廣樂，與永將蘇茂連戰數次，茂奔廣樂見上文。茂敗入城中。吳漢督兵猛攻，四面架起雲梯，將要登城，不防來了一個周建，帶著大隊十多萬人，救茂擊漢。漢自率輕騎，前去截擊，雖是敵眾我寡，倒也未嚐膽怯。一場混戰，畢竟殺不過茂眾，看看將敗退下去，漢不禁性起，怒馬向前，挺戟突陣，刺死敵兵數人。驀然來了一箭，射中馬首，馬負痛一蹷，把漢掀翻地下，幸虧左右將士，搶前力救，才得將漢扶歸。漢膝上受傷，不能起立，困臥榻上，諸將只得閉壘自固，一聽周建入城。到了日晚，吳漢尚病不能興，未免呻吟。杜茂等入語道：「大敵在前，公乃因傷久臥，恐致搖動眾心，還請詳察。」漢聽言未畢，便躍然起坐，裹創出帳，椎牛饗士，下令軍中道：「賊眾雖多，統皆烏合，勝不相讓，敗不相救，並沒有什麼忠義。今日為諸君立功時候，殺賊封侯，在此一舉，望諸君勉力。」麾下不禁鼓舞，齊稱得令，將士同心，不懮不勝。於是士氣復振，待旦廝殺。到了昧爽，城中已有鼓角聲，傳入漢營。漢知周建等又來挑戰，遂選四部精兵黃頭吳河等，黃頭繫首戴黃巾，為敢死士。及烏桓突騎三千餘人，作為先驅，自督諸將隨出，號令全軍，聞鼓齊進，退後立斬。當下大開營門，嚴陣以待。望見周建領兵出來，即由漢親自擂鼓，蓬蓬勃勃，激動士氣，前驅奮勇殺出，後軍繼進，一古腦兒衝入建軍。建軍抵擋不住，立即返奔，被漢軍快馬追上，守卒不及閉門，頓至門前擠住，彼此爭入，結果是全城搗毀，周建蘇茂，奪路遁去。漢入城安民，留杜茂陳俊居守，自率兵追躡建茂，直抵睢陽。建與茂入城見永，相偕守禦。漢會同蓋延，晝夜急攻。城中被困，已將百日，兵吏皆有菜色，再加建茂敗兵，從外竄至，人數雖是較多，糧食越加不濟，沒奈何保住劉永，潰圍出走。延軍截住輜重，從後追擊。永等拚命亂跑，將抵酇城，眾已四散，連建茂亦自去逃生。只有永將慶吾，還是跟著，眉頭一皺，計上心來，竟悄悄的拔出佩刀，向永腦後劈去，永未曾預防，當然被殺，慶吾遂梟了永首，迎獻延軍。延令慶吾攜首入都，伏闕呈報，慶吾得受封為列侯。好僥倖。<br />
　　永弟防尚守住睢陽，聞得永已斃命，也開城出降。獨永子紆隨著建茂，同至垂惠。建茂因立紆為梁王，收合餘燼，再圖起復。永將佼強走保西防，仍與建茂等，遙為聲援，共保劉紆。紆且使人至劇城，傳報嗣立情狀，劇城為張步所居，正在擁兵拓土，奪得齊地十二郡，侈然自大。既接劉紆使命，意欲尊紆為帝，自稱定漢公。也想摹仿王莽麼？獨瑯琊太守諫阻道：「梁王嘗歸附劉宗，所以山東聽命，今若尊立彼子，恐眾情未必翕從。且齊人多詐，不可不防！」步乃罷議，但將來使遣歸。王閎即王莽從弟，王譚子。頗有膽略，為莽所忌，遣為東郡太守。至劉玄為帝，閎率東郡三十餘萬戶，拜表降玄，玄因令閎移守瑯琊。張步起事，受永封爵，閎與戰不勝，單騎見步，步陳兵相見，怒目視閎道：「步有何過，乃為君所不容，屢次見攻？」閎按劍道：「閎為大漢太守，奉命守土，今文公張步字。擁兵相拒，不服朝命，閎只知討賊，管什麼有過無過呢？」步為閎所折，不禁心服，遂離席跪謝，陳樂獻酒，待遇如上賓禮，仍使閎守郡如故。閎此次進諫，是知劉紆不能成事，意欲張步仍歸順洛陽。步但不願帝紆，未肯從洛，且殺死洛陽使臣伏隆，據境自雄。正是：<br />
　　狐鼠徒知爭窟穴，蟪蛄原不識春秋。<br />
　　張步尚是專橫，彭寵卻已速死。究竟寵何故斃命，請看官續閱下回。<br />
<br />
　　鄧奉為鄧晨兄子，與光武帝戚誼相關，乃以新野被掠之嫌，遽敢造反，實屬罪無可貸。光武帝之欲加赦宥，未免循私。岑彭耿弇，共請正法，所言甚當。卒之叛臣伏罪，國法得伸，光武帝之曲從眾請，誠哉其以公滅私也。劉永亦高祖後裔，名位與光武相類，光武可帝，永亦未嘗不可帝；但永之才智，不逮光武，必欲據有青齊，抗衡河洛，不敗何待？不死胡為？惟慶吾既為永臣，乃乘永窮蹙之時，遂加手刃，攜首求功，光武帝竟封為列侯，毋乃過甚。帝嘗語盆子諸臣，謂其奉主來降，不失為善，是明知弒臣之非義，奈何猶加封賞也？耿弇諸將，能諫阻光武之赦奉，不知諫阻光武之封吾，其亦一得一失也歟！<br />
<br />
<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>