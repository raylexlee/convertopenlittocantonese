<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　乃復搜乘補卒，與操堅持。操軍不得一勝，又遇疫氣傳染，十死二三，不由的懷著退志。忽由許中傳到急警，乃是少府耿紀，司直韋晃，太醫令吉本，猝然生變，射傷督軍王必；必與典農中郎將嚴匡，合兵討平等語。原來操在鄴中，常留長史王必，督領許中軍事。必與京兆人金禕友善，互相通問；禕係前漢宰輔金日磾後裔，慷慨任俠，自思世為漢臣，不願事魏，所以謀奪必軍，暗結耿紀韋晃吉本諸人，拒操迎備。待至建安二十三年的元夜，許中懸燈慶賀，王必亦在營中宴飲，席尚未終，變忽驟起，營外一片火光，照徹營內，必慌忙上馬，出營逃生；忙亂中遇著一箭，正中左肩，忍痛逃往金禕家門，意圖躲避。禕家聞有叩門聲，還道禕等成功歸來，漫然相應道：「王長史已殺死了麼？」必才知禕實同謀，忙轉身投入嚴匡營內，匡即號召兵馬，出攻亂黨。耿紀等本無軍士，只帶了家僕數百名，東衝西突，哪裡敵得過嚴匡？金禕吉本，相繼戰死，耿紀韋晃被擒，梟首市曹；諸家老小，盡坐誅夷，匡與必乃聯名報操。操心雖慰，總尚不能無懮；嗣復得知王必病死，更加繫念，於是擬班師退去。但從此棄掉漢中，心又不甘，因復欲與劉備大戰一場，才定行止，當下使人約戰，夾水列陣。備用法正計議，使黃忠趙雲等，潛渡上流，繞出曹軍旁面，衝擊過去，一面用舟渡兵直攻操陣。操只顧前面，不防兩旁有敵軍殺入，只得分兵對敵，自己徐徐引退，備得安渡漢水，進逼操軍。操再整軍出戰，備遣養子劉封出馬，向前突陣，操即令徐晃截住廝殺，且揚鞭指語道：「賣履兒慣使假子衝鋒，若叫我黃鬚兒來，看汝假子能相敵否？」語尚未畢，封已退去。操正思麾兵追擊，忽聞備營中金鼓齊鳴，又未便輕進，因使人往召黃鬚兒。黃鬚兒係操子彰，膂力過人，能手格猛獸，不避險阻；惟頦下生須如鐵，色卻純黃，故呼為黃鬚兒。及黃鬚兒奉命西來，操已退入長安了。原來操因屢戰無功，退至斜谷時，當晚餐庖人呈入雞湯，由操且食且飲，適由帳下弁目，入請夜間口號，操隨口說出雞肋兩字，弁目不敢細問，便傳令出去，將士不知所謂。獨主簿楊修，連夜束裝欲歸，旁人驚問何因，修答說道：「雞肋兩字，寓有深意，棄之不甘，食之無味，據此看來，是必歸無疑了！」將士等聽到此言，便各整歸裝。事為曹操所聞，查詰大眾，俱言由楊修所教，操忌修益甚。但看眾情已有退志，料難再戰，不若棄去漢中，即日旋師，於是拔寨齊起，退還長安。途中與曹彰相遇，囑令同回，黃鬚兒難違父命，也即折還。劉備遂得據有漢中。並得降將王平，乃是曹操麾下的署理校尉，素知漢中地理，遂引備將劉封孟達，攻破房陵，再進略上庸，收降太守申耽，漢中大定，群僚遂表請備為漢中王。備再三推辭，嗣經群臣固請，方才勉允，即於建安二十三年七月，在淝陽築設壇場，陳兵列眾，由群佐擁備登壇，備戴王冠，披王服，佩王璽綬，受群下謁賀。禮成以後，立夫人吳氏為王后，子禪為王太子，進許靖為太傅，法正為尚書令，關羽為前將軍，張飛為右將軍，馬超為左將軍，黃忠為後將軍，趙云為翊軍將軍。此外文武百僚，俱進位有差，留鎮遠將軍魏延，留守漢中，兼領漢中太守，自引大軍，還治成都。軍師諸葛亮，當然出迎，備握手道故，具極歡洽。據《亮列傳》中，亮並未隨攻漢中，故本回從正史，不從羅氏《演義》。亮勸備表奏獻帝，繳還左將軍宜城亭侯印綬，備自然照行。亮復進言道：「黃忠名望，與關馬不同，從前馬超來降，雲長尚欲與較優劣，今使忠與彼同列，彼必不服，宜從斟酌。」備笑答道：「我自能向彼解說，軍師勿懮。」
    </voice>
</speak>
