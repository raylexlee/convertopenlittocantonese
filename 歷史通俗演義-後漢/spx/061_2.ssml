<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　角得了重病，不能起牀，既善符水，何不自醫？但遣季弟梁出城迎戰。梁部下多係劇賊，且新得戰勝，氣燄甚張，嵩軍雖亦精銳，但兩下裡旗鼓相當，接戰多時，兀自不分勝負；嵩鳴金收軍，退至十里外下寨，閉營休士，靜覘賊變。翌日令諜騎往探，見城外賊營如昨，惟眾心惶惶，似有大故，仔細偵查，才知張角已死。當即向嵩報知，嵩喜出望外，傳令軍士，三更造飯，五更攻賊，軍士依令部署，待至雞鳴，一擁齊出，由嵩親自督領，直抵賊陣；賊未肯讓步，出營廝殺，約莫戰到午後，賊黨漸漸疲乏，陣勢少亂，嵩急鳴戰鼓，驅兵向前，兵士各猛力齊進，衝破賊陣，東斲西剁，滾落許多賊頭。賊眾駭奔，張梁也欲逃回，偏被官軍殺至，不及回馬，拚著死命，左右遮攔，百忙中一著失手，已為官軍搠倒，從馬上跌落馬下，已經死去，再經兵刃交加，立成糜爛；只首級由快手割去尚是完全無缺，向嵩報功。嵩見張梁已死，乘勢搶城，城中賊奪門出走，又由嵩分兵追殺，趕至河濱，賊忙不擇路，齊投河中，河水方漲，湮沒了好幾萬人，嵩得入廣宗；見署中擺著棺木，料是張角屍骸，即令破棺戮屍，傳首京師；惟角弟寶尚駐守下曲陽，未曾伏誅，乃復邀同鉅鹿太守郭典，往擊張寶，連戰連捷，陣斬寶首，餘賊多降，差不多有十餘萬眾。事見《皇甫嵩傳》。羅氏《三國演義》謂寶由賊黨嚴政所殺，不知何據？三張並了，賊渠已殲，首功應推皇甫嵩，當由靈帝論功行賞，進嵩為左車騎將軍，領冀州牧，封槐里侯。嵩請減免冀州一年田租，暫蘇民困，有詔依議。百姓為嵩作歌道：「天下大亂兮市為墟，母不保子兮妻失夫，賴得皇甫兮復安居。」嵩在軍中，善能撫循士卒，故甚得眾心；及治理民政，恩威兼濟，莫不畏懷。獨有一前信都令閻忠，挾策干時，勸嵩入清君側，創建奇功，大略說是：<break time="100ms" />
　　昔韓信不忍一餐之遇，而棄三分之業，利劍已揚其喉，方發悔恨之歎者，機失而謀乖也。今主上勢弱於劉項，將軍權重於淮陰，指撝足以振風雲，叱咤可以興雷電，赫然奮發，因危抵頹；崇恩以綏先附，振武以臨後服；徵冀方之士，動七州之眾，羽檄先馳於前，大軍響振於後，蹈流漳河，飲馬孟津，誅閹宦之罪，除群凶之積，雖僮兒可使奮拳以致力，女子可使褰裳以用命，況厲熊羆之卒，因迅風之勢哉？功業已就，天下已順，然後請呼上帝，示以天命，混齊六合，南面稱制，移寶器於將興，推亡漢於已墮，實神機之至會，風發之良時也。夫既朽不雕，衰世難佐，若欲輔難佐之朝，雕朽敗之木，是猶逆坂走丸，迎風縱棹，豈云易哉？且今豎宦群居，同惡如市，上命不行，權歸近習，昏主之下，難以久居，不賞之功，讒人側目，如不早圖，後悔無及矣！議雖不經，卻是奇論。
    </voice>
</speak>
