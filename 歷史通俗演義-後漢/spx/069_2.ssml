<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　卓生平本來好色，至老益淫，特派親吏四出，彩選民間少女八百人，入居塢中，尚有九十歲的老母，與一班妻妾子孫，悉數遷入塢內，坐享奢華；此外金玉珍寶，錦繡綺羅，逐日運積，不可勝數。故度遼將軍皇甫規，去世有年，遺有寡婦孤兒，還居安定原籍。規元配早卒，繼妻頗有才名，工草書，善屬文，又生得天然秀媚，歷久未衰，不知何人報知董卓，令卓豔羨異常，遽用軿輜百乘，馬二十匹，奴婢錢帛，充途塞道，往聘規妻；規妻毅然拒絕，不願就聘。卓怎肯罷休？再三催逼，啗先重利，繼迫淫威，規妻自知不免，索性毀容易服，自詣卓門，長跪陳情，詞甚淒切。卓出視規妻，雖是黯淡無華，仍然姿容未減，一雙色眼，惹起淫魔，恨不即刻摟來，與同歡樂；當下開言勸解，說出許多好處，使她心動。偏規妻不肯從命，任卓舌吐蓮花，只是峻顏相拒，頓時惹動卓怒，令左右拔刀圍住，且與語道：「孤令出必行，四海風靡，難道汝一婦人，敢不相從麼？」規妻聽了，突然起立，指卓叱罵道：「汝本羌胡遺種，毒痡天下，尚以為未足麼？我先人清德奕世，皇甫氏文武上才，為漢忠臣，豈若汝人面獸心，行同狗彘？汝死在旦夕，還敢向汝君夫人前，欲行非禮，真正妄想！我若怕汝，也不敢前來了！」讀至此，可浮一大白。卓被她一罵，無名火高起三丈，即使左右揪住規妻發髻，繫住車軛，橫加鞭撻。規妻顧語道：「何不從重下手，速死為惠？」俄頃氣絕，棄屍野外。當有人憫她貞節，私為殯葬，後世繪成圖像，號為禮宗。千古不朽。卓尚餘恨未消，無從排解，因特赴郿塢消遣　出都啟行。郿塢與長安相隔，約二百六十里，亦須三五日可到。卓臨行時，百官俱至橫門外餞別，設帳置筵，備極豐腆，飲至半酣，適有北地降卒數百人，前來報到，卓即號令衛士，把降卒為下酒物，先截舌，次斬手足，又次鑿眼目，再用大鑊烹煮，呼號聲震徹都門。座中與宴諸官僚，嚇得魂不附體，或至戰慄失箸，卓獨當筵大嚼，談笑自如。忽又記起衛尉張溫，在獄未死，竟命呂布詣獄提溫，將他笞死市曹，然後起座撤席，向司徒王允拱手，囑托朝事，登車自去。允字子師，為太原祁縣人，嘗與同郡人郭泰友善，泰許允為王佐才；後以軍吏進階，出刺豫州，與左中郎將皇甫嵩，右中郎將朱儁等，剿撫黃巾賊黨，立有巨勳；嗣為權閹所陷，下獄遇赦，起為從事中郎，轉河南尹；回應六十二回。尋且入拜太僕，代楊彪為司空。董卓遷都關中，允悉收聚蘭台石室諸書，隨駕入關，故經籍具存，不致被毀。時卓尚留住洛陽，朝政大小，委允主持，允亦曲意取容，事多白卓，卓因結為密友，無嫌無疑。其實允是買動卓心，好教卓不復加防，暗地裡得設法圖卓。前太尉黃琬，復為司隸校尉，與允同志，還有尚書鄭泰，也嘗朝夕過從，決定密謀，表請護羌校尉楊瓚，行左將軍事，執金吾士孫瑞為南陽太守，並率兵出武關，托名往攻袁術，乘間取卓，然後奉駕還洛，仍復舊都。哪知卓卻刁猾得很，不准舉兵，遂致允計無成；一挫。允乃薦瓚為尚書，瑞為僕射，引作臂助，徐為後圖。會河南尹朱儁，移守洛陽，潛與山東諸將交通，東出中牟，移書州郡，招兵討卓。
    </voice>
</speak>
