<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　超自為曹操所敗，西奔涼州，果如楊阜所料，略奪隴上諸郡，回應前文。又復進攻冀州；刺史韋康，忙遣別駕閻溫，告急長安。不料溫出水關，被超擒斬，急得韋康沒法，只好請降。楊阜哭諫不從，竟開門迎超，超卻將韋康殺死，獨用楊阜為參軍，自稱征西將軍，領并州牧，督涼州軍事。長安屯將夏侯淵，聞信馳救，反為超所殺敗，只好退還。會阜遇妻喪，乞假歸葬，路過歷城，得見撫夷將軍姜敘，敘與阜為中表弟兄，當然延入。阜面有慼容，敘還道他是悼亡心切，不便多問。及進謁敘母，索性淚下不止，敘忍不住詰問道：「妻歿不妨續娶，何必過哀？」阜搖首道：「何從為此？」敘復問何因，阜淒然道：「守城不能完，主亡不能死，恨無面目再見尊親；但阜無權無勇，不能力討超賊，獨怪兄擁兵歷城，忍心坐視，咎亦難辭，《春秋》書趙盾弒君，便是此意。」敘慨歎道：「我非不欲討超，實恐超勇悍過人，急切難圖。」阜又說道：「超強暴無義，非真難除。」敘母亦接口道：「汝不早圖，尚待何時？即如韋使君遇難，亦豈盡由義山負責？阜字義山。汝亦與有過失呢！人誰不死？死得有名，奈何不為？汝若慮我年老，我已將生死置諸度外，毋勞汝懮。」敘母亦一女丈夫，可惜見理未明。敘乃與校尉趙昂尹奉等，合謀討超。又由阜致書冀城，潛結軍吏梁寬趙衢，使為內應，安排已定。惟趙昂有子名丹，在超麾下，昂引為己懮，歸語妻室，妻厲聲道：「為君父雪恥，隕首亦屬無妨？何況一子呢！」又一奇婦人，但究不知誰為君父。昂意乃決，遂據住祁山，與姜敘楊阜，同聲討超。敘阜兩人，進兵歷城，超聽趙衢詭議，親出拒戰，留衢與梁寬守城。及與敘阜交鋒，不能得利，引兵退歸；哪知城門緊閉，連呼不應，但擲出頭顱數枚，超不瞧猶可，瞧了一遍，險些兒墜落馬下。看官！這是何故？原來是嬌妻愛子的首級。有勇無謀，如何保家？當下越悲越怒，恨不把城池踏破；可奈姜敘楊阜及趙昂等，兩面殺到，只好回頭就走。趙昂子丹，由超帶著，就將他一刀兩段。復悄悄的掩襲歷城，竟得衝入，搜獲姜敘老母，用刀擱頸，逼令召敘回來，敘母大罵道：「汝乃背父逆子，殺君惡賊，為天地所不容！尚敢橫行人世麼？」說到末句，頭已落地。
    </voice>
</speak>
