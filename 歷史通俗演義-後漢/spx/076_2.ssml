<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　嗣聞布與袁術結親，又恐術為布援，未易攻下；乃改用反間計，特使奉車都尉王則，齎奉詔書，往拜呂布為左將軍。且由操備書與布，令王則一同帶去。王則尚未至徐州，袁術已遣使韓胤，向布求婚，布當即應允，連夜備辦妝奩，送女前往。韓胤自然偕行。布既遣女出嫁，入廨休息，忽由沛相陳珪，扶病求見；布不知何因，延入與語，珪開口道：「袁術叛漢稱帝，將軍奈何與彼和親？」布瞿然道：「這……這也何妨？」珪申說道：「孫策借兵袁術，得取江東，今尚不肯帝袁，抗詞拒絕，策拒袁術借口敘明。試想驕侈如術，可成得大事麼？況曹公方奉迎天子，翊贊國政，一旦奉詔討逆，海內響應，術必滅亡！將軍與彼結婚，顯係從逆，能勿因此及禍麼？」數語已足嚇布。布不禁變色，俯首沈吟。珪復說道：「為將軍計，最好是通使朝廷，恊同曹公；既足保名，復足安身，比諸與術結婚，禍福利害，相差甚遠哩！」布蹙額道：「我女已去，怎得復回？」珪急答道：「去尚未久，盡可追還！」布聽了此語，立遣輕騎往追；才閱半日，已得將女追回，並拘住韓胤，監禁獄中。珪復勸布解胤入許，即舉子陳登為使。原來就是登父，可謂舉不避親。布尚在躊躇，可巧朝使王則到來，開讀詔書，齎給左將軍印綬，布欣然拜受；則又出操私書，交布展閱，內容多敬慕語，喜得布手舞足蹈，厚待王則，優禮餞歸，並遣陳登持了謝表，隨則入都。臨行時與登密談，要他代白曹操，薦為徐州牧；登謂宜解胤入都，自得所望，布亦樂允，就將胤推入檻車，令登帶去。登至許都，呈入謝表，謁見曹操，操聞韓胤一並解到，立命處斬。真是枉死。登因白操道：「呂布有勇無謀，輕於去就，明公宜早圖為是！」操喜答道：「我素知布狼子野心，不宜久養，卿父子善察情偽，幸為我從中代謀。」登應聲如命，操即表增珪秩為二千石，登為廣陵太守；且留登數日，方許告歸。尚握登手叮嚀道：「東方事盡行付卿，卿勿相忘！」登喏喏受教，馳回徐州，報知呂布，具述父子邀恩，獨不及徐州牧事。布不覺怒起，拔劍斲幾道：「汝父勸我恊同曹操，絕婚公路，今我所求不得，汝父子乃得叨顯貴，是明明為汝父子所賣，還敢回來見我麼？」始終不脫孩兒氣，怎得成事？登夷然自若，從容答說道：「登見曹公，原為將軍進言，謂養將軍譬如養虎，當令食肉得飽，不飽且將噬人；曹公獨批駁登言，比將軍如養鷹，饑可為用，飽即揚去，所以未肯實授州牧，將軍自思，究竟何如？」布轉怒為笑道：「曹操竟視我為鷹麼？」一語甫畢，當有探卒入報道：「袁術遣大將張勳橋蕤，與韓暹楊奉連兵，步騎數萬，分作七道，來攻徐州了！」布大驚道：「我兵不逾萬，馬不滿千，如何敵得住袁術？」說著，復瞋目視登道：「都是汝父教我絕婚，惹出此禍，汝速去叫父前來，為我敵術；如不能敵，休想活命！」登大笑道：「將軍為何這般懦弱，登看袁術七軍，好似七堆腐草，立可掃平。」是謂元龍豪氣。說到此語，那陳珪已經趨至，復由布問及禦敵方法。珪即說道：「珪正為此事前來，今袁術雖起七軍，勢同烏合，韓暹楊奉，未必果為術用；但教將軍作書相招，定可倒戈，若術果親至，保為將軍擒術哩！」布乃說道：「作書通使，仍須煩卿父子，幸勿推辭。」珪答說道：「我子登一人能為，毋煩老朽。」說罷即去。登即為布繕就書牘，當先交布閱過，大略說是：<break time="100ms" />
　　二將軍拔大駕來東，有元功於國，當書勳竹帛，萬世不朽。今袁術造逆，當然誅討，奈何與賊聯兵攻布？布有殺董卓之功，與二將軍俱為功臣，可因今共擊破術，建功於天下，此時不可失也！<break time="100ms" />
　　布覽畢大喜，便遣登持書前去。過了數日，登趨回報布道：「韓暹楊奉，願為內應，專候將軍進兵，會同擊術，不致有誤！」布因即起兵，帶同張遼高順陳宮臧霸等一班將吏，出城迎敵。行至數十里外，與術將張勳相遇，勳未敢交鋒，閉營自守，靜待各軍接應；布即壓營結壘，相去僅數百步。俄而喊聲大起，韓暹楊奉兩軍殺到，勳望見兩路旗幟，總道他前來相助，當即開營出戰，不意暹與奉反招呼呂布，三面夾擊，殺得張勳叫苦連天，慌忙引兵奔還。逃至汝濱，士卒墮水溺死，不可勝計。布與暹奉二軍，乘勝南下，直指壽春，水陸並進，沿途大掠。行抵鍾離，見有重兵把守，乃投書譏術，還渡淮北。術接得敗報，方率健卒五千，親至淮上，與布等隔水相望。布令部兵辱罵一場，班師逕歸。韓暹楊奉欲與布同至徐州，布將所掠財物，分贈二人，令他留屯徐、揚交界，防禦袁術，二人乃依言分駐，免不得縱兵四出，劫掠平民。豫州牧劉備，方在沛城，聞得暹奉為殃，誘令入宴；陰囑關羽張飛，突至席間，把他兩人殺死，餘眾聞變駭散，民得少安。當時與暹奉挾帝東行，尚有胡才李樂，留屯河東，樂自病死，才被怨家所害；就是李郭張樊四將，同時作亂，樊稠為李傕所殺，張濟戰死穰城，郭氾入居郿塢，也由部將伍習刺死，但剩得李傕一人，收拾殘眾，混跡關西，寧輯將軍段煨，奉詔往討，陣斬李傕，誅及三族。可見天道昭彰，無惡不報，人生何苦作姦行暴，累得身家絕滅，宗族凌夷呢？當頭棒喝。
    </voice>
</speak>
