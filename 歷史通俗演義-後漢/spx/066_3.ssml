<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　轉瞬間已是年暮，有詔除光熹昭寧永漢三個年號，仍稱中平六年，越年元旦，乃改號初平，百官俱先至相國府賀謁，然後由董卓帶領入宮，朝見獻帝。及退班散去，卓回至府中，召集一班粉面油頭，通宵筵宴，醉賞昇平。約莫過了旬餘，又要安排元宵燈席，大慶團圞。忽由外面遞入警報，乃是關東牧守，合兵聲討，公然要他身家性命，取謝國人；卓也不禁著忙，再令幹吏往探消息，原來事起東郡，由太守橋瑁發生。瑁為故太尉橋玄族子，曾為兗州刺史，頗著循聲；及調任東郡太守，正值董卓廢立，逆惡昭彰，海內豪雄，多欲起兵討卓，只因先發無人，未敢輕舉，瑁有志討逆，亦恐勢孤力弱，不足濟事，乃詐作三公密敕，移書州郡，陳卓罪惡，徵兵赴難。時冀州牧韓馥，由卓推舉，到任數月，探得渤海太守袁紹，日夕募兵，有圖卓意，自思渤海隸屬冀州，正好遣吏監束，使紹不得妄動，方得報卓知遇；主見已定，偏接到橋瑁移文，展閱一周，又累得滿腹狐疑，乃召問諸從事道：「今果當助董氏呢？還是助袁氏呢？」語尚未畢，即有治中從事劉子惠，挺身出答道：「起兵為國，何論袁董？」兩言可決。馥被他提醒，面有慚色，乃致書與紹，聽令起兵。紹得韓馥贊成，越加膽壯，遂派使四出，約同舉義。東郡太守橋瑁，與冀州牧韓馥，當然如約。紹從弟後將軍袁術，山陽太守袁遺，也即響應；還有豫州刺史孔伷，兗州刺史劉岱，陳留太守張邈，廣陵太守張超，河內太守王匡，均復書答紹，同時並舉。前典軍校尉曹操，逃歸陳留，散家財，募義徒，為討卓計，又得孝廉衛茲，出資幫助，集成了五千人，一聞袁紹起事，即率兵往會。就是前騎都尉鮑信，引兵返里，並未遣散，反多招了萬餘名，合得步兵二萬，騎兵七百，輜重五千餘乘，與弟鮑韜督練成軍，援應各州郡義師。袁紹引軍至河內，與王匡合兵；韓馥留駐鄴城，督運軍糧；袁術屯魯陽，餘軍屯集酸棗，設壇祭天，歃血為盟。各牧守互相推讓，莫敢先登，突有廣陵郡功曹臧洪撩衣登壇，操盤歃血，當即向眾宣言道：<break time="100ms" />
　　漢室不幸，皇綱失統；賊臣董卓，乘釁縱害，禍加至尊，虐流百姓，大懼淪喪社稷，翦復四海。今由渤海太守袁紹等，糾合義兵，並赴國難，凡我同盟，齊心戮力，以致臣節；隕首喪元，必無二志。有渝此盟，俾墜其命，無克遺育，皇天後土，祖宗明靈，實共鑒之！<break time="100ms" />
　　洪字子原，係廣陵人，為故匈奴中郎將臧旻子，前曾舉孝廉為郎，因亂棄官，還隱家中；太守張超，延為功曹，起兵向義，實由洪慫慂出來。洪身長八尺，狀貌魁梧，聲如閎鐘，當登壇宣眾時，說得慷慨激昂，聲淚俱下，大眾聽了，無不動容。歃血既畢，遂由各牧守推選盟主，群言袁紹四世三公，應為領袖；紹辭讓至再，經大眾合詞要求，然後應允。徒以門生推舉，未免失真。紹自號車騎將軍，領司隸校尉，使曹操行奮武將軍，一面傳檄天下，曆數董卓罪惡，殺有餘辜。於是長沙太守孫堅，承檄起兵，襲殺荊州刺史王睿，直指南陽；前西園假司馬張楊，回籍募兵，道經上黨，接得紹檄，也即在上黨發難，糾合義徒數千人，進趨河內。共計討卓人馬，先後得十有四路，陸續會集，伐鼓淵淵，振旅闐闐，也好算得一場豪舉了。反襯下文。小子有詩歎道：<break time="100ms" />
　　仗義聯盟德不孤，為王討逆效前驅；<break time="100ms" />
　　當年若果同心力，元惡何懮不立誅？<break time="100ms" />
　　既而檄文傳入京師，連董卓亦得瞧著，卓又驚又憤，復想出一條逆謀，囑使郎中令李儒照行。欲知他如何行逆，下回再當說明。<break time="100ms" />
<break time="100ms" />
　　少帝之廢，誰致之？何太后致之也！何太后以屠家女，得為國母可稱萬幸，假令知足不辱，謙尊而光，則釁隙無自而生，禍難即可不作；何至母子兄弟，同歸於盡，而國祚且為之陰移歟？夫惟其鴆死王美人，逼死董太后，念念為嗣子計，又念念為母族計，而後蒼蒼者乃嫉惡之。千里草，何青青？正天之巧為驅集，所以死悍後而彰惡報也。董卓為漢末亂賊，人人得而誅之；關東各路之興師，名正言順，誰曰不宜？獨惜各牧守有討賊之舉，而無討賊之才；且推袁紹為牛耳長，使主齊盟，紹固一引卓禍漢者，奈之何以門望相推也？當時之智勇較優，厥惟曹操孫堅二人，然觀於後來，皆非漢家柱石，韓馥以下無譏焉。羅氏《演義》，乃更以孔融陶謙馬騰公孫瓚羼入，四子並未討卓，安能與列？雖曰小說，亦不應穿鑿失真，一至於此也。<break time="100ms" />
<break time="100ms" />
<break time="100ms" />

    </voice>
</speak>
