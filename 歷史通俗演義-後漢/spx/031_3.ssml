<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　自經超有此大捷，西域都畏超如神，不敢生心；就是北匈奴亦聞風震懾，好幾年不來犯邊。章帝得專意內治，巡視四方，修貢舉，省刑獄，除妖惡黨禁，免致株連；戒俗吏矯飾，務尚安靜；賜民胎養穀，每人三斛；嬰兒無父母親屬，及有子不能養食，俱廩給如律，不得漠視。臨淮太守朱暉，善政得民，境內作歌稱頌道：「強直自遂，南陽朱季。」暉為南陽宛人。章帝幸宛聞歌，即擢為尚書僕射。魯人孔僖，涿人崔駰，同游太學，並追論武帝尊崇聖道，有始無終，鄰捨生即訐駰僖誹謗先帝，譏刺當世，事下有司。駰詣吏受訊；僖上書自訟，略言武帝功過，垂著《漢書》，自有公評。陛下即位以來，政教未失，德澤有加，臣等亦何敢寓譏？就使陛下視為譏刺，有過當改，無過亦宜含容，奈何無端架罪云云。章帝得書省覽，下詔勿問；且拜僖為蘭台令史，旌美直言。廬江毛義，素有清名，南陽人張奉，慕名往候。才經坐定，忽有吏人傳入府檄，召義為安邑令。義喜動顏色，捧檄入內。奉轉目義為鄙夫，待義復出，即起座辭歸。後聞義遭母喪，丁艱回籍，及服闋後，屢徵不起。奉乃贊歎道：「賢士原不可測，往日捧檄色喜，實是為親屈志；今乃知毛君節操，實異常人！」章帝亦得聞義名，徵義就官，義仍然謝絕。乃賜穀千斛，並令地方官隨時存問，不得慢賢。還有任城人鄭均，潔身自好，有兄嘗為縣吏，貪贓受賕，屢諫不悛，均竟脫身為人傭，積得工資若干，歸授乃兄，且垂涕與語道：「財盡尚可復得，為吏坐贓，終身捐棄，不能復贖了！」兄聞言感動，改行從廉。未幾兄歿，均敬事寡嫂，撫養孤姪，情禮備至。州郡交章舉薦，均終不應徵。建初三年，司徒鮑昱，致書辟召，又不肯赴。至六年時，由公車特徵，不得已入都詣闕。章帝即使為議郎，再遷為尚書，屢納忠言。旋即因病乞休，解組回里，一肩行李，兩袖清風，仍然與寒素相等。章帝東巡過任城，親至均舍，見均家室蕭條，感歎不已，因特賜尚書祿俸，贍養終身。時人號為白衣尚書，垂名後世。看似贊美章帝，實是闡表諸賢。只會稽人鄭弘，為宣帝時西域都護鄭吉從孫，少為靈文鄉嗇夫，鄉官名。愛人如子，遷官騶令，勤行德化，道不拾遺。再遷淮陰太守，境內適有旱災，弘循例行春，課農桑，賑貧乏，隨車致雨，漢制各郡太守，當春巡行屬縣，是謂行春。又有白鹿群至，夾轂護行。弘問主簿黃國道：「鹿來夾轂，主何吉凶？」國拜賀道：「僕聞三公車轓，嘗繪鹿形，明府他日必為宰相！」弘付諸一笑，亦無幸心。建初八年，奉調為大司農，奏開零陵桂陽嶺路，通道南蠻。先是交阯七郡，貢獻轉運，必從東冶航海，風波不測，沉溺相繼，至南嶺開通，捨舟行陸，得免此患。弘在職二年，省費以億萬計。時海內屢旱，民食常苦不足，國帑卻是有餘，弘又請省貢獻，減傜役，加惠饑民。章帝亦頗以為然，下詔彩行。元和元年，太尉鄧彪免官，即令弘繼任太尉。弘見竇氏權盛，恐為國害，常勸章帝隨時裁抑。言甚剴切，章帝亦溫顏聽受，但優容竇氏，仍然如常。無非礙著牝後。虎賁中郎將竇憲，職兼侍中，出入宮禁，雖未敢公然驕恣，卻是密結臣僚，引為心腹。尚書張林，雒陽令楊光，黨同竇憲，貪殘不法。弘忍無可忍，至元和三年間，極言彈劾，囑吏繕陳。吏與楊光有舊交，先往告光，光聞言大懼，亟詣竇門求救。竇憲忙入白章帝，劾弘泄漏樞機，失大臣體。章帝問為何因？竇即先將弘所上彈章，約略陳述。已而弘奏呈上，果如憲言。章帝不能無疑，便令左右傳詔責弘，且收弘印綬，另任大司農宋由為太尉。弘始知為屬吏所賣，逕詣廷尉待罪。旋復有詔赦弘，弘因乞骸骨歸里，好幾日不得復詔，頓令弘積憤成疾，奄臥不起。臨危時尚強起草疏，力斥竇憲，仿古人屍諫的遺意。是衛史魚故事。疏中有數語最為扼要，錄述如下：<break time="100ms" />
　　竇憲奸惡，貫天達地，海內疑惑，賢愚嫉惡，謂憲何術以迷主上？近日王氏之禍，　然可見！陛下處天子之尊，保萬世之祚，而信讒佞之臣，不計存亡之機；臣雖命在晷刻，死不忘忠，願陛下誅四凶之罪，以饜人鬼憤結之望！<break time="100ms" />
　　這書呈入，章帝始遣醫往視，弘已病終。妻子遵弘遺囑，悉還從前賜物，但將布衣為殮，素木為棺，輕車減從，奔喪還鄉。章帝亦不加賻贈，聽令自便。這卻未免辜負好官，有私外戚哩！鄭弘既歿，司空第五倫，也老病乞休，有詔准令退位，惟終身賞給二千石俸秩，而加賜錢五十萬，公宅一區。倫奉公盡節，言事不肯模稜，性質慤，少文彩，在位以貞白見稱，時人比諸前朝貢禹，後來壽逾八十，考終家中。太僕袁安，奉命繼任。安字邵公，汝陽縣人，祖父良，習《易》著名，安少承祖訓，得舉孝廉，累任陰平任城令長，遷守楚郡，再為河南尹，政號嚴明，吏民畏服。嗣由太僕超遷司空，守正如故。未及期月，又代桓虞為司徒，光祿勳任隗繼為司空。隗字仲和，係故信都太守阿陵侯任光嗣子，好黃老言，品性清廉，與袁安並為三公，時稱得人。博士曹褒，奏請考成漢禮，詔下公卿集議，安與隗各無異言，獨詞臣班固，謂宜廣集諸儒，共議得失。章帝歎道：「古諺有言：『築室道謀，三年不成。』今欲集儒議禮，必致聚訟不休，互生疑異，筆不得下。從前帝堯作大章樂，一夔已足，何必多人？」乃即拜褒為侍中，舉漢初叔孫通所訂《漢儀》十二篇，令褒改訂，且與褒語道：「此制散略，多不合經，今宜依禮條正，使可施行！」褒乃援據古典，參入《五經讖記》，依次輯錄，自天子至庶人，凡冠昏喪祭各制度，具列無遺，共成百五十篇。匆匆奏入，章帝未遑詳閱，也不令有司平議，當即收付禮官，遽令施行。及章帝崩後，群臣多言褒擅更禮制，不足為法，因將新禮百五十篇，一並棄擲敗字麓中。小子有詩歎道：
    </voice>
</speak>
