<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十四回<break time="100ms" />　　登將壇靈帝張威　　入宮門何進遇救
    </voice>
    <voice name="zh-HK-WanLungNeural">
        <break time="100ms" />
			　　卻說靈帝中平年間，朝政日紊，國勢愈衰，靈帝只知信任閹人，耽情淫樂。今歲造萬金堂，明歲修玉堂殿；鑄銅人四具，分置蒼龍玄武門外；制黃鐘四架，分懸玉堂雲台殿中；又特在平門左右，用銅範成天祿蝦蟆（天祿獸名。），中設機捩，口中噴水，謂可除穢闢邪。種種構造，統係掖庭令畢嵐監工。就是一班刑餘腐豎，亦無不建築第宅，侈擬皇宮，靈帝常登台顧景，為消遣計；趙忠等恐他望見私第，向前進言道：「人主不宜登高，登高恐百姓乖離！」（出自何典？是即趙高指鹿為馬之類。忠亦姓趙，總算善承世德。）靈帝遂不敢登台，閹黨益肆行無忌，但教瞞過一人耳目，還怕甚麼百官萬民？哪知內蠹不休，適召外侮，西羌連年擾攘，未曾告平，鮮卑豪酋檀石槐，雖已病死，部落猶眾，仍然出沒塞下，屢寇幽、并諸州。他如腹地的盜賊，真是群起如毛，幾難盡述。江夏散兵趙慈，戕殺南陽太守秦頡，糾眾作亂，幸虧荊州刺史王敏，發兵破滅，得誅趙慈。未幾中牟令落皓，及主簿潘業，又被滎陽賊殺死，當由河南尹何苗督師往剿，斃賊多人，暫時告靖。長沙賊區星，零陵賊觀鵠，又相繼造反，朝廷命議郎孫堅出守長沙，先斬區星，後斬觀鵠，荊湖始平。偏漁陽人張純張舉，接連發難，攻殺右北平太守劉政，遼東太守楊終及護烏桓校尉公綦稠；舉自稱天子，純號彌天將軍，同掠幽冀二州。外如休屠各胡，亦乘隙為變，入寇西河，擊殺郡守邢紀，轉攻并州，刺史張懿與戰，不幸敗亡。黃巾餘孽郭太等，因西河為胡所掠，也在白波谷揭竿，聯絡胡人，分擾太原河東。左屠各胡復脅迫南單于，一同叛命，騷擾朔方。冀州刺史王芬，因見亂端四起，日夜戒備，累得寢食不安；適故太尉陳蕃子逸，自成所赦歸，往謁王芬，談及天下大亂，俱由閹豎專權所致，芬亦為歎息。旁有術士襄楷在座，奮袖起談道：「天文不利宦官，看來黃門常侍，均要族滅了！」陳逸大喜道：「果有此事，不但國家可安，即如我先人埋冤地下，亦得從此伸雪，含笑九原！」芬亦接口道：「若果天象有憑，芬願為國家驅除閹賊！」襄楷指手畫腳，力言閹人夷滅，不出一二年。（語頗不謬，但未識何人能除閹黨？為術終疏。）芬乃召集豪俊，籌備餉械，上書言盜賊日滋，攻劫郡縣，宜厚蓄兵馬，分途剿平。靈帝不加理會，且欲北巡河間舊宅，指日起行。芬等聞信，遂欲用兵劫駕，盡誅黃門常侍，乘勢廢立。濟南相曹操，已入拜議郎，與芬本係相知，芬因操足智多謀，遂使人與言秘計，乞為內援。操搖首道：「廢立二字，乃天下最不祥的名目；古人惟伊尹霍光，行過此事。伊霍位居首輔，誠能動眾，所以事出有成；今諸君未及古人，漫思造作非常，期在必克，這豈不是求安反危，圖福得禍麼？」（阿瞞畢竟性靈。）遂囑來使還白王芬，務求慎重，切勿鹵莽從事。芬尚未信操言，又召平原人華歆陶邱洪，共定大計。洪欲應召前往，歆急為勸阻道：「廢立大事，伊霍不過幸成，芬才疏望淺，怎能成事？不如勿行！」洪乃中止。會北方有赤氣亙天，夜半愈盛，橫貫東西，太史奏言北方有陰謀，不宜出巡，靈帝乃無心北幸，並敕王芬罷兵。俄而徵芬還都，芬疑是秘謀洩露，不敢應命，當即解去印綬，私走平原；尚恐朝廷拘拿，倉皇自盡。陳逸襄楷，幸得免累，就是議郎曹操等，亦毫不牽連，這都是芬謀未泄，故俱得無恙；徒斷送王芬一命罷了。（死得無名。）
    </voice>
</speak>
