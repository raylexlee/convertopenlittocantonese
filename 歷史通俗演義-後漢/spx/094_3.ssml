<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　且說魏主叡即位以後，仍守乃父遺志，專任異姓，不重同宗。任城王曹彰，在曹丕黃初二年，便已暴亡；獨甄城王曹植尚存，徙封雍邱，再徙濬儀，很不滿意。會因入朝許宮，得見金縷玉帶枕，為甄夫人故物，更不免觸動舊懷，格外悲悼，回應九十二回。還經洛水，作《感甄賦》，可歌可泣。何勞阿叔這般多情？魏主叡嗣位時，雖已追諡生母甄夫人為文昭皇后，但於甄夫人冤死情形，尚未詳悉。相傳甄夫人死不成殮，甚至披發覆面，用糠塞口，就中都由郭后暗地安排，一手掩住，不令叡知。叡雖郭后撫養成人，但尚有李貴人暗受丕囑，從中監護，所以叡得無恙，安然嗣位。哪知天下事若要不知，除非莫為，郭后害死甄夫人種種情弊，卻被曹植一一偵悉。太和四年，太皇太后卞氏病歿，植還都奔喪，乘間白叡，述及甄夫人慘死情狀，叡尚疑信參半，密詢庶母李貴人，才知植言非誣，不勝悲憤。因命甄夫人兄子甄象，以中郎將兼代太尉，持節赴鄴，改葬甄夫人，號朝陽陵，且改封植為陳王。植雖得增封，仍然不獲大用，就國以後，得病即亡，諡曰思王。叡復搜植遺著，得賦頌詩銘，雜論百餘篇，內有一篇《感甄賦》，跡近嫌疑，改名《洛神》，這且毋庸細表。惟叡嘗立毛氏為皇后，出入同輦，伉儷甚諧。嗣復得河西太族郭氏女，美麗無雙，拜為夫人，寵逾毛后。郭氏生女名淑，數月而夭，叡哀痛異常，適甄后從孫甄黃，亦致幼殤，因特替他陰配，取棺合葬，為女子諡立廟，並追封甄、黃為列侯，且令舉朝素服。司空陳群，少府楊阜，聯名諫阻，均不見聽。溺愛至此，古今罕聞。既而為避災計，與郭夫人出幸摩陂，特築景福承光殿，作為行宮。忽聞摩陂井中，出現青龍，便挈郭夫人往觀，井中果隱見鱗甲，蛇耶？龍耶？遂號摩陂為龍陂，改太和七年，為青龍元年。尋且想入非非，命郭夫人從弟郭德，過繼甄黃，承襲亡女淑封爵，淑為平原懿公主，德即襲封平原侯。德為郭夫人從弟，即為叡女淑從舅，從舅可為甥女繼子，真是荒謬。並常至郭太后前，詰問甄后死狀，郭太后忿然道：「先帝自賜彼死，與我何干？況汝為人子，何必追仇死父，為前母逼死後母呢？」叡更加氣憤，凡郭太后飲食服用，故意裁減，氣得郭太后有口難言，鬱鬱致死。叡令內侍棺殮，使如甄后故事，惟表面上治喪如儀。郭太后生平，頗知守儉，不好音樂，又能抑損母族，力戒驕奢，只因讒妒甄氏，終至結局不良，天道好還，莫謂善惡無報呢！暮鼓晨鐘。會因山陽公病逝，魏主叡總算盡禮，素服舉哀，仍許用天子禮喪葬，墓號禪陵，追諡為孝獻皇帝。東漢自光武帝起，至獻帝止，共歷八世，凡十二主，得國二百九十六年；獻帝在位三十一載，被篡後，又閱十四年，壽終五十有四。孫康，嗣為山陽公，再傳二世，至晉懷帝永嘉年間，五胡亂華，山陽公秋被殺，祚絕國亡。總結漢事，筆無滲漏。
    </voice>
</speak>
