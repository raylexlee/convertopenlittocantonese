<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　顏忠王平，連坐楚獄，情罪最重，自知不能幸生，索性信口扳誣，竟將隧鄉侯耿建、郎陵侯臧信、護澤侯鄧鯉、曲成侯劉建等，一古腦兒牽引進去。四侯到庭對簿，俱云與顏忠王平，素未會晤，何曾與謀？問官不敢代為表白，還想將他們誣坐。侍御史寒朗，亦嘗與問，獨以為四侯蒙冤，使他們退處別室，再提平忠二人出訊，叫他們說明四侯年貌。二人滿口荒唐，無一適符，朗遂入闕復陳，力為四侯辨誣。明帝作色道：「汝言四侯無罪，平忠何故扳引？」朗亦正容答道：「平忠兩人，自知犯法不赦，所以妄言牽引，還想死中求生！」明帝又問道：「汝既知此，何不早奏？」越問越獃。朗答說道：「臣雖察知四人冤情，但恐海內再有人告訐，故未敢遽行奏陳。」明帝不禁怒罵道：「汝敢首持兩端麼？」竟是使氣。說著，即回顧左右道：「快將他提出去！」左右不敢怠慢，便牽朗欲出。朗又說道：「願伸一言而死，小臣不敢欺君，無非欲為國持正罷了！」明帝道：「他人有否與汝同情？」朗答言無有。明帝復問道：「汝何故不與三府共商？」三府，即三公府。朗伸說道：「臣自知罪當族滅，不敢多去累人。」明帝問他何故族滅？朗復說道：「臣奉詔與訊罪犯，將及一年，既不能窮極奸狀，乃反為罪人訟冤，料必將觸怒陛下，禍且族滅；但臣終不敢不言，尚望陛下鑒臣愚誠，翻然覺悟！臣見決獄諸人，統說是妖惡不道，臣民共憤，與其失出，寧可失入，免得後有負言，因此問一連十，問十連百。就是公卿朝會，陛下問及得失，亦無非長跪座前，上言舊制大逆，應該懲及九族，今蒙陛下大恩，止及一身，天下幸甚。及退朝歸舍，口雖不言，卻是仰屋歎息，暗暗呼冤，惟無人敢為直陳。臣自知死罪，理在必伸，死亦無恨了。」明帝意乃少解，諭令退去。過了兩日，車駕親幸洛陽，按錄囚徒，得理出千餘人。時適天旱，俄而大雨，明帝亦為動容，起駕還宮。夜間尚恐楚獄有冤，徬徨不寐，起坐多時，馬皇后問明情由，亦勸明帝從寬發落，於是多半赦免。唯顏忠王平，不得邀赦，竟在獄中自盡。侍徹史寒朗，自悔監獄不嚴，就繫廷尉，明帝不欲窮治，只將朗免去官職，釋歸薛縣故鄉。任城令袁安，擢為楚郡太守，蒞任時，不入官府，先理楚獄，查得情跡可矜，即具奏請赦。府丞掾吏，並叩頭力爭，謂縱容奸黨，應與同罪，斷不宜率爾上陳。安奮然道：「如有不合，太守願一身當罪，決不累及爾曹！」也是一條硬漢。到了復諭下來，果皆許可，得全活四百餘家。明帝且下詔大赦，凡謀反大逆，及諸不應宥諸囚犯，盡令免死，許得改過自新。一面敬教勸學，尚德禮賢，凡皇太子及王侯公卿子弟，莫不受經。又為外戚樊氏郭氏陰氏馬氏諸子立學南宮，號為四姓小侯，特置五經師，講授經義。他如期門羽林諸吏士，亦令通孝經章句。此風一行，人皆向學，連匈奴亦遣子肄業，願冰陶熔。義士如範式李善等，俱由公府辟舉，破格錄用。<break time="100ms" />
　　式字巨卿，山陽人氏，少游太學，與汝南人張劭為友，劭字元伯，游罷並告歸鄉里，式與語道：「二年後擬過拜尊親。」劭當然許諾。光陰易過，倏忽兩年，劭在家稟母，請具饌候式，母疑問道：「兩年闊別，千里結言，難道果能踐約麼？」劭答說道：「巨卿信士，必不誤期。」母乃為備酒餐，屆期果至，升堂拜飲，盡歡乃去。已而劭疾不起，同郡人郅君章殷子徵，日往省視，劭歎息道：「可惜不得見我死友！」子徵聽了，卻忍耐不住，便問劭道：「我與君章，盡心視疾，也可算是死友了，今尚欲再求何人？」劭嗚咽道：「君等情誼，並非不厚，但只可算為生友，不得稱為死友；若山陽范巨卿，方可為死友哩！」郅殷兩人，未曾見過範式，並覺得似信非信。越數日，劭竟告終，時式已為郡功曹，夢見劭玄冠垂纓，曳履前呼道：「巨卿！某日我死，某日當葬，君若不忘，能來會葬否？」式方欲答言，忽然驚覺，竟至泣下。翌日具告太守，乞假往會，太守不忍拂意，許令前往。式即素車白馬，馳詣汝南。劭家已經發喪柩至壙旁，重量逾恒，不肯進穴，劭母撫棺泣語道：「元伯莫非另有他望麼？」乃暫命停柩。移時見有單車前來，相距尚遠，劭母即指語道：「這定是范巨卿！」及素車已近，果然不謬。式至柩前，且拜且祝道：「行矣元伯！死生異路，永從此辭？」寥寥十二字，已令人不忍卒讀。眾聞式言，並皆泣下。式即執紼引柩，柩已改重為輕，當即入穴。式又留宿壙間，替他監工，待至墓成，並為栽樹，然後辭去。如此方不愧死友。
    </voice>
</speak>
