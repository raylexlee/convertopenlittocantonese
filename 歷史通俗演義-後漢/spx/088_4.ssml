<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　捉刀一事，見得曹操渾身詭譎。即如接見外使，本在無足重輕之例，乃必令崔琰為代，豈非多事？琰敢代操，操已隱忌之矣；置琰於死，豈僅為書語之不遜耶？且贖文姬所以沽名，妒楊修所以嫉才，操之舉措，純然為老奸伎倆；欺一時尚可，欺後世固不可也！孫權不能敵張遼，安能敵曹操？一敗於逍遙津，再敗於濡須口，僅賴周泰等之拚生翼護，才得脫圍，可見赤壁之戰，微孫劉之合力，則東吳未必倖存。雲長之拒索荊州，非真強詞奪理，而魯肅以聯劉為本旨，始終不變，蓋誠有見乎大者。魯肅歿而孫劉之好破；孫劉失好，而曹氏篡漢之局成；故魯肅之存亡，不第關係吳蜀已也。<break time="100ms" />
<break time="100ms" />
<break time="100ms" />

    </voice>
</speak>
