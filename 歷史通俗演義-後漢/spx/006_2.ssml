<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　兩路兵馬，領命去訖。那王莽聞得昆陽大敗，險些兒心膽俱碎，還想詭托符命，鎮壓人心。明學男張邯，進言符命，妄引《易經》，同人卦九三爻辭云：「伏戎於莽，升其高陵，三歲不興。」這三語說作當代的讖文，莽係帝名，升即劉伯升，高陵即高陵侯子翟義，伯升與義，在新室下暗伏兵戎，最多不過三歲，終不能興。虧他援引，虧他解釋。群臣聽邯滿口荒唐，未免竊笑，不過對著莽前，還只得順旨阿諛，齊呼萬歲。莽又令東方將士，解送罪犯數人入都，途次揚言是劉伯升等，已經擒獲，特送入正法云云。百姓也知他是騙語，無人輕信，付諸一笑。假面具總要戳破。時有莽將軍王涉，素信道士西門君惠，惠好談天文讖記，嘗語王涉道：「讖文謂劉氏復興，國師公姓名，就當應讖文了。」涉記著惠言，往告大司馬董忠，復與忠屢至國師殿中，談及讖緯，國師不應。既而王涉屏人與語道：「涉欲與公共安宗族，奈何公不肯信涉呢？」國師就是劉歆，早已曉得讖文，因改名為秀。他見涉語真情摯，才答說道：「我仰看天文，俯察人事，東方必能有成。」涉接口道：「我知新都侯幼年多病，指莽父。功顯君平素嗜酒，指莽母。未見得定有生育，現在新室皇帝，恐非我家所出。涉與莽同宗，故自稱我家。現在董公指董忠。主中軍，涉領宮衛，公長子伊休侯主殿中，歆長子名疊，封伊休侯，為莽中郎將。若能同心合謀，劫帝降漢，彼此宗族，都可保全，否則難免夷滅了！」歆不禁心動，贊成涉議，且語涉道：「當待太白星出現，方可舉事。」涉將歆言轉告董忠，忠因司中大贅莽時官名。起武侯孫伋，亦嘗主兵，不得不邀令同謀。伋卻也許諾，歸至家中，神色頓變，食不下咽，但妻瞧著，料有他事，一經研詰，伋竟和盤說出。但妻大驚，勸伋速去訐發（一對混帳夫妻。）。伋尚覺不忍，經妻舅陳邯得知，從旁慫慂，且云伋不自首，邯當獨告，伋無可奈何，只得同去告發。莽忙使衛士分召忠等，忠方閱兵講武，忽聞詔使到來，便欲應召，護軍王咸進說道：「謀久不發，恐致漏泄，不如斬使起事，免為人制！」忠不敢遽發，當即入朝。劉歆王涉，也是奉召前來。莽先召忠入，使黃門官伋惲問狀，忠含糊對答：即由中黃門把忠拿住，忠正擬拔劍自刎，又聽得侍中王望傳旨，但說出大司馬反四字，已被中黃門鋒刃交下，將忠砍死。莽意欲厭凶，再使虎賁諸士，持斬馬劍分砍忠屍，盛以竹器，使用醯醢毒藥白刃叢棘，摻雜器中，掘坎埋著，又是奇想。一面下令收捕忠族。惟不聞傳召歆涉二人，歆涉已知忠被誅，料亦難免，並皆自殺，莽亦不加查究。看官道是何故？他因歆為勳戚，涉繫宗室，統是心膂重臣，若將他聲罪定罰，反致張揚內亂，不如令他自盡，反好暗瞞過去，因此不願明言。且查得歆子伊休侯，素性恭謹，實未與謀，但免去中郎將官職，另授中散大夫。歆本漢宗正劉向子，饒有才名，能承父業，平居嘗彙集群書，編成《七略》，上達漢廷：一輯略，二六藝略，三諸子略，四詩賦略，五兵書略，六術數略，七方技略。都下人士，無不因他廣見博聞，嘖嘖稱賞，只是助莽為逆，熱中富貴，終弄到身死名裂，賠笑後人，這豈不是一朝失足，千古銜悲呢？語重心長，為文人者其聽之！話休敘煩。
    </voice>
</speak>
