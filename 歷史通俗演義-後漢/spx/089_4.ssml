<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　先是孫權從魯肅計議，與羽結好，至呂蒙代肅後任，嘗欲圖羽，（回應前回。）權尚欲先取徐州，後據荊州，蒙謂徐州易取難守，不如取羽為宜。權還有疑意，又遣使至江陵，為子求婚羽女，羽不肯許婚，反將吳使叱回。畢竟太傲。權因動怒。及曹操致書相約，便即依允，密飭呂蒙進圖荊州。蒙復疏道：「羽往攻樊城，仍留重兵駐守江陵，無非為防蒙起見，蒙常有病，請召還建業，托名養痾，另遣他人代任，羽以為東顧無懮，必調兵盡赴襄樊，蒙卻潛軍直進，攻彼無備，一舉便可成功了。」權依了蒙言，即召蒙還都；蒙復舉陸遜自代。遜係吳人，字伯言，為權姪婿，官拜定威校尉，年少多才，未經大任，權慮他望輕資淺，未足代蒙。蒙面答道：「正惟遜未有遠名，非羽所忌，故特為薦舉；蒙知遜外斂內明，必能任重，幸勿多疑。」權乃令遜為偏將軍，任右都督，代蒙守陸口。遜奉命到任，即作書賀羽，備極謙恭。言甘者心必苦。羽竟為所欺，不加後防，且調江陵兵，合攻樊城。是時操將徐晃，已出援曹仁，屯兵陽陵坡。羽聞徐晃將至，急圍樊城，盡力督攻；正指揮間，不料城上偷放一箭，正中左臂，箭頭敷有毒藥，鏃雖拔去，毒已入骨，遂致腫痛未消，不能運動。幸虧得沛人華佗，夙長醫術，延請調理；佗謂毒陷骨中，必須割骨去毒，方可無恙。羽便伸臂令治，毫無難色。將吏都入帳探視，由羽邀與共飲，右手執杯，左手剖臂，一任華佗刲刮，血滿盤器，仍然引酒舉胾，談笑自如。及胾刮已畢，用藥敷治，縫裹合口，臂即自能展舒，痛苦自消；羽歡然道謝，留佗夜宴，酬以百金。越宿佗即告辭，勸羽息怒靜養，方可復原。羽志在討曹，怎肯中止？且因天晴水退，樊城仍未能克，越覺焦灼，營中兵士日眾，糧食不繼，屢向糜芳傅士仁催索，未見時至；禁不住大怒道：「他二人敢慢我軍令，他日回軍，定當盡法懲治。」遂行文再催，反至杳無影響。羽不得已，撥兵至湘關截取吳米，聊濟軍需，誰知米雖截得，那呂蒙已潛領舟師，扮作商船，使白衣人搖橹過江，掩至江陵，招降糜芳傅士仁，竟將南郡公安，一並取去。雲長之後路已斷。羽尚未聞知，仍想力攻樊城，城幾垂陷，忽由徐晃統兵殺來。羽與晃本係故交，當即拍馬往迎，既與徐晃見面，各在馬上寒暄數語，晃突然回顧將卒道：「誰能取得雲長首級，當重賞千金。」羽驚訝道：「公明晃字。何驟出此言？」晃朗聲答道：「晃為國家大事，怎敢因私廢公？況素知雲長效忠劉備，今南郡公安已被吳將呂蒙襲入，雲長且進退無路，不死將何待呢？」惡極。說罷，即揮兵齊進。羽亦引軍抵敵，約有幾個回合，羽部下都繫念江陵，並皆潰退；任你力敵萬人的關雲長，也只好且戰且走。不料樊城裡面的曹仁，又復衝出，與徐晃合兵夾攻，羽兵大亂，引將士急奔襄陽。就是偃城四冢的屯兵，已由晃射入軍書，說明荊州失守，紛紛記念家室，相率奔還。羽退至淝口，尚疑晃搖惑軍心，下令駐營，探聽荊州確耗。偏接偵騎回報，果然糜芳傅士仁，挾嫌降吳，荊州盡失，頓致悔恨交並，箭瘡復裂；急切無從設法，勉依將吏計議，使人致書呂蒙，責他背盟奪地。及去使還報，謂由蒙格外優待，所有關公全眷，及從軍將士諸家屬，無不周恤，秋毫無犯，惟言荊州本是吳地，所以收還。愈甘愈毒。說得羽恨上加恨，奮髯張目道：「好奸賊！我雖死尚不饒汝！」遂遣使至劉封孟達處乞援，一面引兵渡江，再欲奪還荊州。行至半途，正值呂蒙陸遜，分兵邀擊，把羽軍困在垓心，經羽奮力殺出，部眾多被荊州士兵，招誘回去，單剩數百騎親從將吏，走保麥城。再使人催召劉封孟達，兩人竟不奉羽命，托言山郡初附，未便出師。眼見得這位關公，勢窮援絕，沒奈何棄去麥城，夜出西奔，隨身只有子關平及周倉等十餘人。行至臨沮，伏兵驟發，吳將朱然潘璋，左右殺出，羽不能再戰，奪路急走；前面山逕叢雜，夜色昏矇，一腳踏空，跌入陷坑，潘璋部下馬忠，領兵追至，竟將關公父子，一並擒去。看官試想，關公是一位忠肝義膽的丈夫，豈肯臨危怕死？孫權雖欲勸降他，卻誓不承認，遂致殺身成仁，父子同盡；周倉等亦皆為主捐軀。羅氏《演義》謂關平為關公養子，史傳但言子平，今從之。小子有詩歎道：<break time="100ms" />
　　赤膽忠心誓報劉，越江討賊死方休；<break time="100ms" />
　　東吳不念東風惠，萬古江潮咽恨流。<break time="100ms" />
　　欲知關公歿後情形，待至下回便知。<break time="100ms" />
<break time="100ms" />
　　劉玄德據荊益，定漢中，智謀如曹阿瞞，且斂鋒避銳，此正蜀漢全盛時代。及關羽北擊樊城，銳意討曹，正應妥選良將，代守南郡，使羽得免後顧之慮；況當時蜀中安堵，趙雲黃忠，並在左右，何一不可遣往？乃令羽孤軍無繼，卒致敗亡，此其誤非盡在關公，玄德實屍其咎，諸葛孔明亦與有責焉。或謂孔明預知天數，未便救羽，此則為羅氏《演義》所熒惑，不足取信。荊州為巴蜀下游，關係甚大，若果如羅氏所言，則孔明尤為忍人，不為預籌良策，坐令父子捐軀，荊土全失，何其忍心若是？君相有造命之權，寧可如常人之徒諉天數乎？若關公之敗，失之過剛，呂蒙雖勝，不能無罪；親漢賊而仇漢裔，蒙亦何心？此後人之所以深嫉呂，而不能忘懷於魯子敬也。<break time="100ms" />
<break time="100ms" />
<break time="100ms" />

    </voice>
</speak>
