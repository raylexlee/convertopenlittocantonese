
			　　卻說李密兵寇東都，聞李淵起太原，傳檄諸郡，欲東向取天下，與眾人商議，柴孝和說密曰：「秦地阻山帶河，項羽背之而亡，漢祖得之而王。今公以裴仁基守回洛，翟讓保洛口，明公自簡精銳之兵，西襲長安，然後東向，以平河洛，傳檄而天下定矣。不早為之，必有先我者。後悔之無及。」密曰：「此誠上策，但昏主尚存，從兵猶眾。我部下皆山東人，今未下洛地，安肯與我向西？且諸將皆群盜，不相統一，一敗則大業掃地矣。」孝和曰：「然則我諸間行觀釁，若淵兵東向得利，則隋軍不暇救應，我以兵倍道趨長安，百姓誰不郊迎？是徵而不戰也。此亦一策。」密許之。孝和與數十騎從陝縣去了。密遂按兵不動。

　　且說柴紹在長安得淵密書，將赴太原，謂其妻李氏曰：「尊公舉兵，欲與你同行則不可，留此則及禍。奈何？」李氏曰：「君宜速行。我一婦人，易以潛匿，當自為計。」紹遂約河東建成、元吉，離了長安，偕至晉陽，見唐公，唐公大悅。紹具說：「今隋政不綱，賊盜蠭起，出兵屢敗，又各處取救者羽檄交馳於長安道，無一軍可應。明公正宜乘時行事。」淵甚喜。劉文靜勸淵與突厥相結，資其士馬，以益兵勢。淵從之，自為手啟，卑辭厚禮遺始畢可汗。遣使來見突厥，突厥正在議事。使臣報唐公遣使有書來，突厥命入。使人朝見，呈上唐公啟札，始畢可汗當座拆開視之。啟曰：

　　世道乖張，群雄竊據，黎民待解倒懸，以日為歲。欲舉義兵，迎主上，復與突厥和親。若能與我俱南，願勿侵暴百姓。若恒和親，不與義旗同行，坐受寶貨，亦唯可汗所擇。

　　始畢得啟，謂其大臣曰：「隋主為人，我所知也。若迎得他來，心害唐公而擊我無疑矣。苟唐公自為天子，我當以兵馬助之。」即命以此意為復書。使者去七日，回見唐公，進上始畢可汗書。唐公拆開視之。書曰：

　　夫所謂大丈夫，豈天使為之哉？以其進為天下利，退有百世名，顯為諸侯師，默成高世法而已。乃者隋政乖紊，天下分崩，四方豪傑據郡以觀釁隙，弗下數十，而執事雄才大略，正宜掃清六合，崢削群雄，尊正主而救黎元。是進為天下利，顯為諸侯師也。僕敢以士馬相隨，同應義兵，以同厥功告成耳。如執小諒，而忘大計，進退於持疑之間，吾未見其有濟。不然，使他人得之，則執事那時有數十萬兵，亦未可憑。劉項之勢，所宜深鑒。某再拜。

　　唐公看畢，以書示將佐。將佐皆言：「請從突厥之言。」淵以為不可，曰：「諸君更宜思其次。」裴寂等乃請尊天子為太上皇，立代王為帝，以安隋室，移檄郡縣，改用旗幟，雜以絳白色。淵曰：「此可謂掩耳盜鈴。然逼於時事，不得不爾。」乃許之。即復遣使以告突厥。移檄各處，惟有西河郡不從。李淵聞知大怒，即使建成、世民、將兵二萬討之。令溫大有副其行。淵諭之曰：「士馬單少，須要經略。以君參軍事，事濟否，卜是行也。」大有領命，與建成、世民即引兵離了晉陽，望西河進發。世民次早與建成議曰：「我軍新集，皆未閱練。今且初然出征，本為弔民伐罪，若不示之以號令，三軍何以調遣？將士何以用命？正宜先曉諭之，使在路不得攪擾生民，臨敵不許逡巡畏縮。如違令者，立誅弗赦。」建成依其說，即曉諭於軍中。眾人各遵令而行。自是世民與士卒同甘苦，得賞賜必分共之。近道菜果，非買不食。所過秋毫無犯。

　　不一日，兵至西河，離城二十里扎住大營。哨馬軍報入西河守，西河郡丞高德儒聽得唐兵來到城下，就點起人馬，出城迎敵。世民見西河有人出城，即引前部兵，來與德儒軍相迎。兩陣對圓，德儒部將廖元出馬搦戰。世民陣內，殷開山挺槍躍馬，直取廖元。戰不多時，廖元撥回馬走。殷開山引兵掩殺，德儒軍大敗，走入西河城中，堅守不出。世民令軍圍了，日夕攻擊。德儒與廖元謀曰：「唐軍困打城池，如此緊急。薛世雄擁兵燕地，誰可往燕地求救於世雄？」廖元曰：「唐兵勢大，如何殺得出？不如今夜密密偷營，暗走則可矣。」德儒即遣廖元乘夜縋城而下，偷出唐營。廖元從間路未行數里，被唐伏路軍所捉，搜取身上，有求救文書，知是細作，捉送營內，來見世民，世民問曰：「你果是高德儒部下人乎？」廖元曰：「小人委是德儒副將。昨日出兵，被公子殺敗，又見公子圍城緊急，令元往燕地求救於薛世雄，來退唐軍。被公子伏兵捉來。小人情願投降。」世民大悅，即令解其縛，以禮待之，謂曰：「爾今納降，實出本心。然高德儒，為人性刻讒佞，諂事人主。本欲即攻拔城池，執誅之。奈百姓何辜？吾所以不忍也。今差汝帶領唐兵，就打隋軍旗號，假作救兵，賺開城門。我卻遣兵一擁而入，則四河唾手可得。此便是將軍降唐一功績也。」廖元曰：「公子將令，敢不從命！緣無薛世雄批文，他如何肯開城？」世民曰：「德儒輕躁之輩，只於乘夜黑裡點起火炬，城下故作大鬧。我軍且詐退走之狀。你揚說見得薛世雄軍，乘夜來到。彼城上親見你在火光之中殺散唐軍，必信開門內應。待他出城，自有擒德儒之策。」廖元從其計，領兵一萬，打起隋軍旗幟，從西河僻路，繞向東南而來，直抵西河。世民卻差殷開山部一支軍遠遠埋伏城邊，姜謨領兵五千，隨廖元後哨徐徐而進，待賺開城門，乘機一擁而入。

　　眾將得令去了。且說廖元第三夜初更左側，從僻路繞到西河城壕邊，點起火炬，如同白日，城下金鼓齊鳴，喊聲大振，城中聽得城外火光連天，如交兵之狀，德儒領眾兵上城看視，見火光中廖元殺散唐軍，約退五里，後隊大軍並來，廖元城下大叫：「薛世雄救兵至，可速開城。」德儒認得是實，即開了城門，率眾從內殺出，不持防城壕邊一將突出，大叫：「高德儒休走！」德儒回頭見是唐將，大驚，措手不及，被殷開山一把揪住，活捉過來。後哨軍一擁而入城，降其眾無數。次日早，殷開山綁縛高德儒，入中軍來見世民。德儒低頭無語，世民數之曰：「汝僥亻幸小人，故違檄示。指野鳥為鸞，以欺人主，取高官。吾起義兵，正為誅佞人耳，豈可留之！」遂令牽出轅門，斬首示眾。自餘不戮一人。世民出榜安民，各慰撫，使復業。遠近聞之大悅，建成等下令班師，復還晉陽。眾軍得令，俱各拔寨，離了西河。正是：

　　馬敲金蹬響，人唱凱歌回。