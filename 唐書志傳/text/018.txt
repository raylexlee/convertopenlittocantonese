
			　　皇泰元年八月，唐主以密新降，復遣使招撫李軌，與欲共圖秦、隴，謂之從弟。軌得唐主命大喜，遣弟入貢，唐遂冊拜軌為涼王。密知之，心甚不快，自謂：「吾之功勳不減於李軌，何獨以公位處我，而封王他人？」因大失望，遂有叛唐意矣。次日唐主升殿，大小官僚朝罷，裴寂出班奏曰：「煬帝失德，已今弒戮。陛下初登大位，四方所繫。隋祚未滅者郡屬皆然，正可再遣使迎問煬帝之柩，敕在近之臣，以禮葬之，則諸侯懷義者，知隋運息，引領慕望陛下仁厚澤渥，而皆願為王之臣矣。欲治天下何難之有？」唐主依其奏，遂遣使詣江都近屬，命卜葬煬帝喪柩，更會知各處諸侯。使者齎命出了長安，逕往江都路來傳宣唐主敕命，通知天下。不半月間，隋江都太守陳稜求得煬帝之柩，率郡屬官員，略備儀衛，葬於江都之雷塘，具表遣使入長安，奏知唐主。唐主大喜，重封陳稜。於是四海豪傑、州郡守臣爭遣使者請降。

　　卻說隋河間府郡丞王琮守都城，拒竇建德。建德攻之歲餘不下。因是道路阻絕，一時未知煬帝凶問。及得唐主遣使通會各處，命葬帝柩，方始知覺二帝被宇文化及所弒，帥郡中吏民與二帝發哀，長幼咸穿素服，放聲大哭，如喪考妣，悲痛之聲聞於城外。竇建德軍中聽的，眾人亦為之感動。建德乃遣祭酒凌敬入城弔問，因謂之曰：「君上夷滅，跡息澤亡。君任臣職已盡矣。更猶拒孤城，欲為誰守？且建德禮賢愛士。足下如肯歸降，以事隋之忠事之，則富貴遺於子孫，豈不勝於死乎？」琮曰：「拜上將軍：我當救一郡生靈，來日詣軍中納降。」凌敬辭琮，出城回至營中，備陳王琮歸降之事。建德大喜，即傳令大兵退去三十餘里屯紮，預備甚（盛）禮以候王琮。建德恐麾下有傷王琮，使監軍宋正本領五百壯騎往迎之。

　　琮次日開了城門，率吏民眾軍逕至建德營中，拜於帳下。建德出帳扶起王琮，令左右持過繡褥花茵賜琮坐。琮曰：「遐僻孤臣，不能盡忠。所事君上被弒，又未能為之報仇，冒罪深重，敢勞將軍禮敬！」建德曰：「足下盡盡臣節，遠近悉聞。今慨生靈而降，此仁人君子之事。宇文化及有失民心，左右抱怨，遽稱尊號，必不能有成矣。竟與足下共仗大義，明正其罪，發兵討之，與煬帝雪冤於地下，代府丞顯忠於當時，豈不美哉！」琮下席拜曰：「果如將軍所言，琮肝腦塗地亦無惜也！」言罷，捶胸跌足，俯伏流涕，誓以雪仇為念。建德亦為之動容。邊將劉黑闥等謂建德曰：「王琮久困我軍，將有一年，傷損士卒不計其數，因糧竭力盡才來投降。請烹之以快眾憤。」建德曰：「琮忠臣也。吾當旌賞，以勸為人臣事君之道。奈何殺之？吾往日在高雞泊為盜，則可胡亂殺人；今欲安定天下，豈得害忠良乎？」乃即下令軍中：「如有與王琮懷宿怨而妄傷之者，夷三族。」自此，再不敢有言者。建德以琮為瀛州刺史。於是，河北郡縣聞之，爭附於建德。建德以張玄素為黃門侍郎。先是玄素為隋景城戶曹，節儉愛民，深得士心。竇建德攻陷景城，執玄素，將殺之。縣民千餘，號泣請代其死，曰：「戶曹清慎無比，殺之何以勸善？」建德釋之，以為治書御史，固辭不受。及聞江都敗，至是乃起就職。建德欲定興復計，與眾將商議。

　　饒陽令宋正本，其人資質清美，博學有才氣，進策曰：「自古帝主得天下而守之者，必有繼天立極之君，以開其統於上。故湯之於桀，所以纘禹之舊服也。雖南巢肇跡，而天下不以為悖；武之伐紂，所以反商之舊政也，雖牧野造改，而天下不以為非。今隋運已去，兆民無籍，迎候義王者如天旱之望雲霓也。將軍驅駕北收燕、趙，西定河北，然後徇撫而東，民歸士慕，帝業反掌而成也。」建德深然其計，引為謀士。

　　評曰：宋正本之策，出於大義，使建德依其所行，五帝之業，非伯而已哉。惜乎建德盜黥之徒，不足以語此。皇泰元年冬十月，有大鳥五集於樂壽，後有群鳥數萬從之。

　　按《唐書》小說，其大鳥身高八九尺，前節似鴻，後節似（，其頭如蛇，其尾如魚，其顙似鶴，其腮似鴛，其文似龍，其背似龜，其額似燕，其啄似雞，其翼猶如乾盾，其聲猶如蕭鳴。五色俱備，不啄生蟲，不折生草，不與群鳥同棲，不遭羅網之罹，不是梧桐不宿，不是竹實不食，不是醴泉不飲。此禽乃鳳鳥也，一名神鳥，一名鳥王，為羽蟲三百六十之長，飛則乘風。生東方君子之國，翱翔四海之外。飛過崑崙之山，飲水於月桂之下，洗羽於溺水之洋。非太平，則此禽不至。建德見之，以為己之祥瑞。又崇城民掘得玄玉圭以獻，會稽孔德紹等皆進賀曰：「此玄圭者，原上天賜之夏禹。今我主又得之。此亦上天賜命也。今隋主被弒，天下倥傯。我主當順天應人，用正大位。」建德曰：「群雄擁眾，侵亂隋室，四海未得安寧。豈可即稱號以自貽禍？」德紹曰：「天運無常，民懷有德。主公如以德安天下，何禍之有？」宋正本亦曰：「主公祥瑞已兆，承天之命，以安隋民，正宜削平四方之僭亂，圖成一時之創業矣。更何疑焉？」於是建德始從眾議，建天子旌旗，起造宮殿，設置官僚，出警入蹕。因天賜夏禹玄圭之應，國號大夏；因鳳鳥之瑞，改元為五鳳元年。立妻曹氏為後，封隋齊王日東遺腹子楊政道為勛國公，齊善行為僕射，裴矩、宋正本為納言，孔德紹為內史侍郎，凌敬為祭酒，劉黑闥、高雅賢及妻弟曹旦為將軍。設宴禮待眾臣，移檄諸郡，欲為煬帝誅討宇文化及，令有司募軍聚餉，備具器械，以候出征。

　　話分兩頭。卻說秦王薛舉卒，其子仁杲立，居折土庶城，擁精兵二十萬，欲進與唐主爭天下，謀於郝瑗曰：「吾今欲乘養銳之眾，西向關中，圖取京師。其計何出？」瑗曰：「唐主新立，藩外之臣悉皆順命，文武協力，共承底績。此仁深澤至而能致是。今主公欲兢一時之武功，驅兵西向，欲爭天下，誠非一日可動搖其不拔之基乎。古人用兵，不攻其腹心，先離其手足。此知勢漸至於危矣。主公如果有是舉，亦宜先取涇州。涇州一下，乘席捲之勢，襲逼關中，京師震駭，外援阻絕，庶幾進有所據，退有所止，天下或可圖也。」仁杲深然之。即統領大軍一十五萬，出離折土庶，直趨涇州。守鎮涇州者，乃唐將軍劉感，聽的哨軍報：「薛仁杲引十五萬精兵，來取涇州。」劉感堅閉城門，悉力拒守。仁杲兵至圍之，督令眾軍攻擊。劉感於城上擂下木石、火箭、火炮之類，仁杲軍傷損頗甚，不敢近前，只在壕外困守。劉感城中緊急，差機密軍人偷出城，往長平取救。軍人帶了取救文書，夜靜密密縋城而下，偷出軍營，未敢停留，直抵長平，來見王叔良。呈上取救文書，言：「薛仁杲圍困城池，水洩不通。作急持兵救應。」叔良知的，次日點起人馬，親自來救涇州之圍。

　　不說王叔良部兵來救涇州。仁杲打探軍報知，具言：「劉感取得長平救兵來到，王叔良大兵只曾三十里遠。」仁杲謀於眾將曰：「何以退王叔良兵？」郝瑗曰：「乘此機會，可以擒劉感矣。」仁杲曰：「有甚良策？」瑗附口於仁杲耳邊云：「如此如此。」仁杲大悅，即密令眾軍依計而行。時王叔良兵屯紮虎丘，令人將文書入涇州城中知會。忽報：「外有數軍走得慌慌忙忙，直奔轅門，言有機密事告將軍。」叔良召入，問軍卒何來。軍人拜哭於帳下曰：「吾等高墌人氏，本為唐民，被薛仁杲威力所逼，不得已而降之。今大兵盡出，涇州城中空虛無主。我等正欲投往關中，不想在此遇見將軍，情願將城獻降，然後將軍大兵襲其後，仁杲可擒矣。」軍人言畢，若有不勝情之狀。叔良曰：「此事果實否？」軍人曰：「我輩傾心投降，安得不實？將軍可速行之。若使知覺，我眾人無餘類矣。」叔良信之，即令人以密書通知劉感，令帥眾赴應。自引本部軍直趨折土庶城。劉感城中得知叔良密書，令出兵合攻仁杲。劉感疑狐未決。忽軍人來報：「仁杲兵各慌亂撤圍而去，不知何緣故。」劉感知此事是實，必有人襲破折土庶，故仁杲連夜退歸。令刺史李邦仁守城，自引精騎，開了城門，從後趕去。將近四十餘里，令人體探虛實，並無動靜。

　　劉感恐中其計，引兵復還。忽山坡後金鼓齊鳴，伏兵盡起，將劉感圍在垓心。劉感大驚，刺斜盡力殺出，望長平而走。四下喊聲大作，劉感殺出重圍，正遇王叔良敗兵。劉感慌問：「主將何在？」敗兵言：「主將被降軍所惑，引兵近至折墌城，壕邊埋伏有軍馬。主將正欲殺進，被城上亂箭射下，中矢而死。我等殺敗，逃走至此。」劉感聽說，不敢往長平，復與眾軍殺奔涇州來。迎頭一將身著絳袍，襟連鎧甲，坐跨紫騮高駿馬，手持芒射利鋒槍，面方口闊，碧眼紫須，勇健絕人，乃薛仁杲也，一匹馬攔住，大叫曰：「劉感至此還不納降，更欲何之？」劉感大怒，挺槍躍馬，直取仁杲。仁杲略示輕敵，二人戰未數合，仁杲放落鋒槍，撥於馬下。眾軍一齊搶上，捉了劉感，降其軍無數。仁杲將劉感綁縛於軍中，謂之曰：「將軍若降，免你一死。」感曰：「我縱歸降，城中糧食充足，吏民為我固守。不日唐主兵至，爾軍焉能免乎？」仁杲曰：「我軍糧食未充，將軍如肯臨城下語城中，雲援兵已敗，不如早降，使我得就其食。復爾原職。」感聞仁杲軍乏食，暗喜曰：「此賊好無機關。」即偽許之。仁杲將劉感推至城下，令人報入城中來。李邦仁在敵樓上，看見劉感被執，眾軍面面相覷。劉感大呼曰：「逆賊飢餒，亡在朝夕。秦王帥數十萬眾，四面俱集。城中勉之！」仁杲大怒曰：「殺不盡狂徒！何敢如此！」令軍士於場中開一土窟，將劉感埋至膝。緣仁杲好騎射，自馳騎射之。劉感被鏃所傷，體無完膚，至死聲色逾厲。

　　綱目斷云：隋氏負不義之名，故雖有致命效死之臣，皆不得書。今唐德方新，是以劉感首以死節，特書於冊。綱目之去取如此，一以孤逆賊之黨，一以褒忠義之士，皆所以垂世勸戒也。