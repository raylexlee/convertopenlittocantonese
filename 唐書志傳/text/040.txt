
			　　是時丘行恭與鄭昊二馬相交，兵器並舉，一往一來，一衝一突，戰上二十餘合。行恭虛掩一斧，往南落荒而走。秦王既看見行恭佯輸，即勒馬望後而退。鄭昊不知是計，拍馬隨後追趕，要捉行恭。趕走十里遠，只見前面一座高山，山〔前〕一道大溪。行恭見後頭鄭兵趕來，知其中了計，即策馬過溪。鄭昊催動人馬，陸續亦追趕過溪。初時溪水甚淺，鄭兵過後，不覺溪水洶湧，頃間水勢泛漲，阻其歸路。鄭昊急欲勒馬退時，前面高山，後邊溪水，遂將人馬夾在中間。行恭在高坡處，放起號炮，山谷兩邊閃出兩枝精兵，左有殷開山，右有段志賢，鼓躁近前，箭如飛蝗。昊大驚，即呼：「後軍慢來！」徑策馬走上山頂。段志賢一匹馬已趕在後，大叫一聲：「匹夫休走！」一槍刺透脅下，鄭昊墜馬身死。山上木石亂滾下來，鄭兵死於溪中者不計其數。先鋒郭士衡領兵策應，來到溪邊，見水勢甚大，遠望鄭兵在山上，被唐軍追殺，降者無算。只在溪邊叫苦。才然未了，後來鄭兵報導：「唐軍等將軍領兵前來策應，隨有一枝人馬將老營攻破，把糧草盡數燒燬。比及游兵報知羊角城守將羅質，四營人馬見老營火起，正要來救，被那員將一衝，首尾不能相顧，殺得我軍七斷八截，拚死走入羊角城。」士衡聽說，不敢戀戰，領本部人馬復投洛陽。

　　行恭與諸將已獲全勝，旋師入見秦王獻功。秦王大喜，重賞諸將，復勒兵羊角城，圍得水洩不通。城裡羅質與眾人黃鉞、趙勝等，築起土壕，日夜持防，一面差人告急於洛陽。唐軍連攻了數日，雖是土城，城上守把軍人，齊力擂下木石火炮之類，傷損軍馬亦多。李靖入見秦王曰：「吾之患不在山城之取否。世充大軍屯紮洛陽未動，倘知吾專覓於此，背地出軍，約夏國勁兵襲吾之後，使我軍困其中，前有阻兵，後有勁敵，進退無路，非長計也。莫如撤兵守高平。前可以控鄭國之眾，後可以防夏兵之集，首尾有禁，誠為上策也。」秦王深然之，即下令著三軍撤圍，退紮高平，不在話下。

　　卻說郭士衡引敗兵入得洛陽，見鄭主，將鄭昊敗兵之事，一一奏知。鄭主驚歎曰：「悔不用楊都督之言，果有今日之敗。鄭昊戰死，是其分也。所可惜者，十萬精兵，未全一半。」言尤未了，又報：「唐軍大勢人馬進攻羊角城，守將羅質告急文書，屢屢來取救兵。」鄭主即聚群臣，復議迎敵唐軍之策。總管何惠奏曰：「奏王此來，士馬精強，部下謀臣、猛將，皆有伊尹之才、臧馬之勇。今主上且暫命楚王守國，親統大兵，以李光儀、張老虎為先鋒，羅士信、單雄信為左、右翼，以劉師立、楊振興為救應，一面遣人往夏國，著彼出軍擊其後。是使天威下臨，唐軍不敢深入，方能取勝。不然，徒廢兵馬，豈能以致勝乎？」鄭主曰：「卿此諭甚高。」於是點二十萬大兵，命楚王監國，著留蘇威、段達副之。其下將佐、臣僚，俱隨駕出征。鄭主號令已出，先命李光儀、張老虎領兵十萬，先發行；著王玄應出虎牢，運送糧草入洛陽支給。鄭主分撥已定。

　　次日，大小三軍，一齊啟行，出離了洛陽。大兵至羊角城下營。鄭主坐在中軍，諸將列於左、右。羅質哭拜，見於前曰：「臣之失機，特來請罪。」鄭主曰：「非卿之罪。鄭昊料敵之過矣。」因問：「秦王見今屯兵何處？有多少人馬？為將佐者幾人？」質奏曰：「秦王屯兵高平。本部人馬大約二十餘萬。為將佐者李靖、徐世勣、殷開山、段志賢、秦叔寶、房玄齡等二十餘人，皆足智多謀之士。其下摧鋒破敵、憤戰能徵者，不可勝數。日前攻圍羊角城甚緊，今其退去高平，已五日矣。臣聞主公車駕親到，急來朝見，如大旱之望雲霓也。」鄭主大喜，謂楊振興曰：「此高平乃洛陽夾路，秦王不據羊角而阻青城宮，卻乃屯兵高平，可見其識淺近，終無能為也。吾可以策而破之。」振興曰：「秦王軍中有見識多。此屯兵於高平，正其慮之長也。今主上大兵集於洛陽，倘出軍越漳河而尾其後，彼軍必受其困。又恐吾結連夏王，上下夾攻。故移屯高平，使吾此計行不得矣。彼攻此山城何益？主公誠勿欺秦王無智。雖用十分防備他行兵也。」鄭主默然。遂按下大兵，著人探唐軍虛實。

　　飛騎已先報入高平，備說：「鄭國王世充，親率二十萬大軍，前牴羊角城，要來與唐軍交鋒。」秦王聽得此消息，即聚集眾將佐商議。一班戰將皆請秦王示兵，欲決勝負。秦王因問李靖曰：「世充親兵來到，有何策破之？」靖曰：「洛陽之眾，大半隨世充出征，守國者必老羸之卒，此不足慮矣。惟世充所轄地方，尚有精兵、資糧所在。今世充所恃，亦以附近城廓有必援之勢，有糧草之應，不在十分疑慮，誠非一戰而可成功。今日若與放對，此最策之下也。莫若持調諸軍，分攻各處，使諸郡先受其困。吾以精兵逼於世充營壁，俟彼及知各郡有警，不能相援，那時他不知我軍從何而來，先自搖動，無所倚恃，必奔還洛陽。然後主公傳檄各處，諸軍響應，會於洛陽，是使世充糧草不得入，援兵不及救，猶如網中之魚矣，更成何濟！此乃孤其黨勢，剪其羽翼之良謀矣。何必恃血氣之勇，而使吾眾冒鋒鏑之苦哉！」秦王曰：「公之計甚善。」於是遣行軍總管史萬寶部兵一萬，自宜陽南據龍門；劉德威部兵一萬，自太行東圍河內；王君廓部兵一萬五千，自洛口斷其餉道；黃君漢部兵二萬，攻向洛城；秦王自與李靖等屯於北邛，連營二十里，以逼世充之陣。令殷開山、段志賢為先鋒，自總中軍，續後而進。

　　卻說鄭主王世充屯紮於羊角城，細作探聽秦王人馬來否，差人回報：「唐軍連營二十餘里，旌旗迷空，金鼓之聲，振動山嶽。秦王自率大軍前來，與我主對陣。」鄭主聽得，即下令，著大小三軍分作三隊出戰：第一隊李光儀、張老虎打初陣；第二隊黃越、趙勝、羅質；自總大軍隨後接應。眾將得令，各依次序而行。次日，王世充嚴整隊伍，多張旗幟，金鼓大作，前臨青城宮，與秦王對面列陣。秦王亦領諸將出陣，與世充隔一條溪，遙見世充中軍打起龍鳳日月旗，知是世充自己總後。前哨先鋒李光儀、張老虎一字兒擺開。秦王隔岸謂之曰：「請世充出馬答話。」對岸李光儀見秦王親自出馬，要請鄭主答話，即報入中軍。中軍王世充一馬當先，立於門旗之下，左有羅士信，右有單雄信，背後戰將數十員，靠緊相隨。世充隔水謂世民曰：「今當隋末，疆土分崩，得人者昌，失人者亡。吾與乃父同於事功，名（各）有定業：今汝父兵向關中，自立而王；吾得河南，世充自守本境，未嘗有意西侵王之郡邑。今王無故忽舉兵東來，有何意也？」世民使房玄齡應之曰：「吾唐主以義興師，初入關中，百姓簞食壺漿以迎王師，如赤子之望於父母。隋君知天命有歸，首讓乎國。及登九五，佈告天下，海內群雄攝服，無不來庭，獨君自專其柄，播亂隋室，有阻聲教。近日殺吾國之守臣，侵奪所轄郡土。因是唐主赫然震怒，命秦王部領天軍，徵討不服。為此而來，安得以無罪抵辭耶？」世充曰：「二國相爭，未有其利。今日相與，息兵講和，不亦善乎？」玄齡又應之曰：「秦王奉詔來取東郡，要在誅戮亂臣賊子，不令講和也。」世充大怒曰：「豎子安敢以言辱吾！」李光儀曰：「誰先渡水斬此賊以雪吾憤？」言未畢，一將應聲而出，乃山東人氏張老虎，因隋末聚眾剽掠江淮間，世充遣人召之，老虎遂降。世充以為偏將軍，曰：「臣願出馬以擒之。」

　　世充正欲令其越溪而鬥。單雄信曰：「主公且停。今日此會，非交兵之處。來日於平川曠野，以定輸贏不遲。」世充怒猶未息，遙謂秦王曰：「再日誓與爾決一雌雄！」遂引兵而退。日已銜山，秦王亦領回人馬。且看下節如何。