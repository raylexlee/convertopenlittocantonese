
			　　卻說徐圓朗因世民初平洛陽，率其眾請降，唐主封為兗州總管。聽的劉黑闥聚眾蒲津，欲與故主報仇，正在持疑間，忽報：「黑闥遣人呈書來此。」圓朗接書看曰（之），書云：

　　「車輔相依，唇亡齒寒」，寒勢使然也。吾王不幸，見作俘囚，此吾之所恥。今我不幸裒其餘眾，再欲復圖國計，未知人力可以勝天否？聞君虎踞一方，封連魏境。助我一旅之師，先取幽、薊，為根本之地。然後攻關，共取隋業，亦不世之功也。足下其審之。

　　圓朗看書畢，與部將孫暉、徐文等議曰：「黑闥既有書來，吾當起兵應之。」徐文曰：「總管擁精銳之兵，正好乘時取事也。何有不可？」圓朗決意叛唐，回書答黑闥，約共起兵日期，即點起本部人馬，來取任城。時唐主遣安撫大使盛彥師安集河南，行至任城，聽得圓朗叛唐，將取任城，自至軍前問之曰：「君既降復叛，何意也？」圓朗出馬曰：「吾乃當時豪傑，止得一鎮，甚有不平，故叛也。」顏師曰：「公見差矣。今唐主寬仁大量，天下歸心。又有秦王用兵如神，雖世充、建德之強勇，尚被俘囚，何況總管兵微將寡，勢力孤弱，恐難與爭強。不若專意事唐，保守兗州，不失魯封。此亦人臣之極貴也。何他望耶？」圓朗曰：「大丈夫當自創立，豈可碌碌屈於人下！」即使徐文等圍之。彥師見圓朗志不肯服，欲回馬走。被眾軍一齊趕上，遂捉了。圓朗乘勢攻陷任城，自稱魯王，部下人馬約數萬。與眾商議，欲推一人主謀。孫暉曰：「彥師智勇足備，大王可用之。」朗曰：「其人初拘於此，心志未定，豈肯服哉？」暉曰：「只以兵刃挾之，彼畏懼，必降也。」朗依其計，先用厚禮待之數日，召入門曰：「君今被執，若肯委心歸降，富貴共之。不然，難免禍矣。」彥師曰：「吾天子使也，見執就刑，理之當然。禍患非所恤。今日此頸可斷，志不可奪也。」朗曰：「不順且由汝。即目爾弟守虞城，若作書使其來降，免汝之誅。」彥師被禁逼不過。乃為書曰：「吾奉使無狀，為賊所擒。為臣不忠，誓之以死。汝善待老母，勿以吾為念。」圓朗見書，乃笑曰：「盛將軍有壯節，不可殺也。」待之如舊。遣人報知於黑闥，黑闥大喜，復以圓朗為大行台元帥。由是，河南震動。鄆、陳、杞、伊、洛、曹、戴等州，豪傑皆起兵應之。

　　聲息傳入長安。唐主集群臣商議曰：「徐圓朗，孤待之不薄，何乃通同劉黑闥侵朕河南？朕發兵討之。」眾臣皆請先徵蕭銑，平定楚地，乘勝兵克服劉黑闥，圓朗不足慮矣。」唐主從之，詔趙郡王孝恭、開府親軍李靖，統領巴、蜀精兵十五萬，自夔州東征蕭銑。孝恭、李靖分調各處人馬，遣盧江王瑗一軍出襄陽，黔州刺史田世康一軍出辰州。次日，辭唐主出師，水陸並下，統軍望夷陵進發。但見旌旗蔽日，鎧甲凝霜，已近了梁地。此時梁將周法明守泗州，荀安守夏口，見唐兵勢大，不敢迎敵，各閉門堅守。孝恭令王瑗圍泗州，田世康圍夏口，下令曰：「兵貴神速，遂撤十二軍，星行電走，浩浩蕩蕩。前至安州界。城中守將雷長穎、荀安二人商議曰：「唐兵十數萬前來，勢不可當。不如守之。」荀安曰：「唐兵遠來，雖多何懼？前有魯山關，地勢險惡。使一軍擋之，萬夫不能進也。足下須部兵二千守此，吾引眾以退唐軍。若不出戰，夏、泗二城休矣。」長穎持疑不定。荀安曰：「事不宜遲。倘唐兵至關下，此城決不保矣。」即令長穎守關隘，自引五千軍，殺奔魯山來。止爭五里城途，望見唐軍寨壁。荀安鼓噪而進，唐兵不戰便走。荀安乘勢驅眾追殺二十餘里。唐兵複合，荀安急回，關上已豎起降旗。荀安大驚，高罵：「忘義之賊！」只見雷長穎在魯山關上大叫曰：「我已順了大唐。汝可隨吾投降。」荀安大怒，罵曰：「汝乃反賊也！吾豈效之哉？」關上矢石如雨，荀安翻身殺回。李靖自督兵大至，將荀安圍在中軍。荀安所領人馬，十停去九，死戰不得脫，身著數槍，坐下馬已倒，被唐兵所執。孝恭得了安州，山險地峻，糧草、軍器極多。大喜，犒賞三軍，招集餘眾，唯荀安以不屈見殺。

　　卻說蕭銑在江陵，聽知游騎報：「唐兵已襲了安州，即今明州、夏口二處緊急。」銑星夜差人，傳檄各處救兵，遣大將文士弘出清江口拒敵唐兵，文士弘帶領副將周琦、鄭世昌、吳威、董晟等十數員，人馬五萬，前至清江口，多設艨艟戰舡，分為四隊，統領外用小舡，居游騎往來前後。張錦幔，內置長槍硬弩，金鼓之聲達於晝夜。孝恭在軍中聽此消息，與眾商議進兵。黃君漢曰：「賊據阻險立營，且又峽江方漲，戰艦乘水而下，吾眾難以御之。請待水勢潦落，方可進兵。」李靖曰：「兵機事以速為神。今吾眾始集，銑不及知。若乘江漲掩其不備，是震霆不及塞耳。此必成擒。不可失也。」孝恭從之，乃帥戰艦二十餘艘東下，兵抵荊門，守將蘇胡兒守把不住，逃回江陵去了。唐兵遂拔荊門，連取宜都二鎮，進至夷陵。大軍引屯北江，守把官吏聽知唐軍到，疑是天降，乃飛報入江陵。蕭銑聽知唐兵已近城壕，見屯兵於北江。是時，銑重兵在外，宿衛軍才數千人，倉卒徵兵未到，只得點起民壯，同宿衛軍盡出拒戰。人報：「梁兵請戰。」孝恭會諸將出兵。李靖曰：「不可。士弘乃蕭銑健將。其下皆勇士。今聞吾取荊門，彼悉銳拒。此救敗之師，鋒芒之（正）盛。不若且泊南岸，緩之一日。俟梁眾必分兵歸守，乘其懈戰之，蔑不勝矣。若急之，則並力死戰。楚兵剽銳，未易當也。」孝恭曰：「兵進此而不戰，是怯敵也。」遂不聽李靖之言，遣黃君漢部兵二萬迎之；自總中軍；李靖為後應。黃君漢兩軍相遇，梁將張繡出馬。君漢更不打話，提槍直取張繡。張繡舞刀來迎。戰與數合，張繡敗走。孝恭驅兵掩擊，趕上十里。鑼聲響，一彪人馬湧出，乃梁將蘇胡兒，攔住唐兵。孝恭衝擊過來，梁兵四散逃走。

　　黃君漢鼓動三軍，又趕了五里。忽報：「江口士弘人馬已攻北江寨壘，勢不可當。將軍速回兵救之！」孝恭大驚，即下令抽回黃君漢追兵。被張繡、蘇胡兒兩路軍抄回，唐兵大敗，死者不計其數。孝恭走上二三里，人困馬乏。及殺回北江，又逢士弘生力軍，正在奪掠糧草。孝恭憤怒，崢力來戰士弘。兩下交鋒數十合，不分勝敗。士弘將周琦、鄭世昌等跳出戰艦，縱兵圍繞上來，舡上箭如雨落。孝恭左衝右突，無路得出。正在危急間，李靖見梁眾散亂，爭取軍資，引本部精壯，斬壁而出，喊聲大舉，殺入北江來。迎頭正遇周琦攔住，李靖一槍刺於馬下。且看下節如何分解？