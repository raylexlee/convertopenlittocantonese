
			　　是時，薛仁貴引五千健卒，斬寨而入，正遇著歐飛。仁貴大喝曰：「我等已過了黃龍坡，早投降者免汝一死！」歐飛大怒，捻刀直奔仁貴。仁貴舞槍來迎，二人在火光之中戰了數合，歐飛如何抵敵得過，勒馬乘黑跑出山坡而走，被仁貴趕上一槍，刺死馬下。遼兵大敗，暨武、張猴孫見勢不好，棄盔曳甲，扒上山逃走。隘下薛萬備引唐兵搶上坡來。眾將都要爭功，薛萬備趕近前，生擒暨武。薛仁貴活捉了張猴孫。遼兵被唐軍擒獲大半。時天色微明。薛萬備取了黃龍坡，張士貴亦領人馬續後而到。左右推過暨武、張猴孫，跪在面前，請發落。士貴曰：「抗拒逆賊，留之無益。」令斬之。手下簇去梟首回報。士貴將二人首級號令，記錄薛仁貴、薛萬備眾人功績。收其弓弩箭矢，不計其數。

　　次日，捷音報知御前，太宗聞知副總管過了黃龍坡，敕李世勣催動三軍，攻取安市城。世勣得旨，領兵馬至黃龍坡，與張士貴會齊。世勣與士貴議曰：「煩公先引本部軍士，直抵安市城。吾候迎聖駕，隨後便至。」張士貴慨然請行，與先鋒薛仁貴、都尉薛萬備，領六萬精兵，先出黃龍坡，離安市城一望之地屯紮。

　　卻說安市城絕奴部梁萬春哨馬報：「歐飛等守黃龍坡，被唐將用計出隘後，殺死歐飛等三人，部下麗兵擒捉去大半。即日唐兵逼於安市城下。主帥急為提備。」梁萬春大驚，謂鄒定國曰：「唐兵已過了黃龍坡，殺死灌奴部歐飛等三員大將，今已來到安市城。爾眾人有何高見？」定國曰：「幾時聞得唐兵善戰，所向無敵。今一連取了高麗數個大郡，果的不虛。我兵先輸了一陣，又折了三員大將。若復出兵對陣，定不能取勝。城中只管預備軍器，城上插起戰旗。主帥一邊遣人漏夜上高麗見國王，急調軍馬救應，然後出兵未為晚矣。」梁萬春依其議，即吩咐三軍緊守城池，準備戰具；一邊遣人上高麗取救不題。

　　卻說高麗王正在國中與奸臣蓋蘇文、大盧對計議唐將征伐之事，忽報：「安市城遣人取討救兵。即日唐兵過了黃龍坡，殺死大將歐飛、暨武、張猴孫等三人。目今兵臨城下，聲勢甚緊。」高麗王聽的大驚，與文武議曰：「唐天子征伐之兵，已入境矣。爾眾人有甚良策，能安國家？」奸臣蓋蘇文出班奏曰：「目前白岩城公文，雪片求取救兵。正因赴應遲緩，有失此個大郡。今聞唐兵兩路而來，利在急戰。臣調北部都督高延壽、高惠真統兵十五萬，前救安市；左丞相大盧對副之。」高麗王允其奏，即遣高延壽等，引兵迎敵。延壽辭王出師。原來高延壽北部最驍雄者，使一柄蘸金斧，入陣無人敢當。惠真是其族弟，使一把銅刀，重六十斤，亦有萬夫之勇。是日，引十五萬麗兵，長槍闊斧，殺奔安市城來。

　　卻說李世勣屯黃龍坡，接著鑾駕，一齊進發安市城。太宗謂世勣曰：「先用招安詔書入城諭旨，若守將知天命，獻納城池，省得驚動百姓，極善待他。不肯歸順，然後敕諸將攻城。」世勣曰：「陛下所見誠是。奈麗將兇惡，不遵詔旨，反損威風也。」太宗曰：「不降由他。百姓本是無罪。只依朕行。」世勣乃退。是時城中知得救兵來到，不依天子詔旨。太宗聞知，即下令各營進兵，攻打安市城。眾將得令，城下裝起雲梯、火箭、火炮之類攻擊。

　　忽哨馬報：「高麗王聽的唐軍取安市，今遣大將高延壽等，引十五萬精兵前來救應。遙望前面征塵蔽日，殺氣連天，將次到矣。」太宗乃與長孫無忌等議曰：「我想延壽今來救安市，其策有三：彼若引兵直前，連城為壘，據住險隘，食現成之糧草，掠吾之牛馬，我軍攻之，不可猝下，欲退則泥潦為阻，坐困吾軍，此上策也。若乘城中之眾，連夜走去，不與吾對敵，此中策也。不度智能，未審時勢，強來與吾交鋒，乃下策也。我察高延壽勇夫也，上、中之策不審，必出下策，遭擒在吾目中矣。爾諸將試觀之。」長孫無忌曰：「陛下之見甚明。然亦惟得人誘之，延壽必來鬥矣。」太宗然之，乃敕下各營，命東營總管張士貴：「先將千騎兵誘之出戰。只許敗，不許贏。吾自有他計。」張士貴得旨，自引兵去了。又喚李世勣：「引精兵二萬，離安市東南八里，依山埋伏，候麗兵入垓心，聞鼓聲，然後殺出。」世勣領計，自用調度去了。又喚薛萬備、李思摩等引步兵一萬五千，屯紮西嶺，以絕敵人走路。薛萬備披掛領兵去訖。江夏王道宗進曰：「高麗傾國而來，以拒我軍，平壤之地必無人守把，願與臣精兵五千，先取其本根，則數十萬眾可不戰而降矣。」太宗曰：「今大敵在前，若破之，則平壤唾手得之，不必勞師遠取也。公可引本部騎兵，出狹谷以衝敵人之後。」道宗領兵去訖。太宗分撥諸將已定，自與長孫無忌將精卒二萬為奇兵，偃旗息鼓，登北山準備舉號。

　　卻說都督高延壽、高惠真引麗兵直望安市城，欲與唐兵放對。謀臣大對廬進說曰：「秦王內芟群雄，外服戎狄，獨立為帝，此命世之才。今舉海內之眾而來，不可敵也。為今之計，莫若按兵不戰，曠日持久，分遣奇兵，斷其糧道，待彼糧食既盡，求戰不得，欲歸無路，乃可勝也。」延壽曰：「今唐兵深入疲困，利在速戰，不可養成氣力，急難退也。」對盧又曰：「君用吾策，唐兵不戰自慌，將軍何用冒矢石而取僥倖之功耶？」高惠真曰：「吾匹馬縱橫天下，何愁唐兵也！待見秦王，吾自擒之。」遂不聽對盧之計。麗兵至安市城下，屯住寨柵。

　　次日，引眾將出，陣兵於野。高延壽立馬於門旗下，遙望見張士貴兵到，陣開處，當先出馬，左有薛仁貴，右有劉君卯，三匹馬盤旋陣前，鼓聲大振。麗將高延壽指唐將而言曰：「吾與中國自來無仇，何故奪吾州郡？」對陣張士貴欲激其怒，大罵曰：「殺不盡麗賊，尚不引頸受吾快刀，而敢陣前搖舌哉！」延壽大怒，拍馬舞刀，只奔士貴。士貴挺槍迎敵。兩下金鼓齊鳴。未數合，士貴勒馬便走。薛仁貴、劉君卯各跑回本陣。高延壽謂惠真曰：「唐兵易為破耳。」乃驅兵鼓噪而進。直至安市城下。城中梁萬春見高麗兵馬來，率眾將在敵樓上擂鼓助喊。唐陣張士貴復戰延壽。延壽曰：「敗將又敢再來！叫強者出馬！」士貴曰：「再與你拼數十合。」二人又戰了三四合。士貴落荒而走，頭盔盡落。延壽曰：「不在此處捉唐將，更待何時！」縱馬揮兵，乘勢衝入，喊聲大振。太宗在高埠，望見麗兵入了垓心，將手中紅旗摩動，左右擊起戰鼓，東南伏兵齊起。李世勣挺槍躍馬殺出，正遇高延壽接住交鋒，勝敗不分。唐將結住陣腳，各要爭功。東營薛仁貴持矛縱騎，大呼曰：「取封侯正在今日也！」直衝進麗陣，迎頭遇著麗將霍雲龍，手起槍落，刺於馬下。殺散餘騎。後隊高惠真見仁貴來得勇猛，乃勒住馬，按了手中刀，拈弓搭箭，望仁貴對面矢來。左軍劉君卯看見，喝曰：「有人暗算將軍！」仁貴聽的，側回身，一箭射中馬膛，其馬負痛，將仁貴掀於馬下，跑走。麗將黃毛壽拍馬舉槍，望後心便刺。槍未落，仁貴接住槍，罄平生力一扯，黃毛壽墜於馬下，抽出短劍截為兩段。攀鞍上其駿馬，一直殺入，所向無敵。原來黃毛壽那一匹馬新羅來的，名做玉珠龍，滿身雪白，端的入陣如飛，由人跨馭。仁貴喜曰：「此乃天賜吾成功也！」

　　太宗在高處望見薛仁貴連贏麗將，敕問：「此將是誰？」護駕軍跑馬向東營，問其主將張士貴，少刻回報，太宗乃知薛仁貴也。太宗再敕諸將：「力擒遼將，安市城唾手可得。」各營得令，誰不向先！李世勣在軍前，合士貴兵馬，衝出陣來。高延壽、惠真等皆走。四下唐軍迸集，麗兵大敗，死者不可勝數。惠真曰：「唐兵勢大，已用埋伏計，城中已不得入。可走黃城，以拒敵兵。」延壽依其議，揮兵奪圍，殺出垓心，望黃城而走。出得西嶺，忽西嶺鼓聲大振，一彪人馬殺出。且看下節何如？



