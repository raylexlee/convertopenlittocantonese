
			　　君集聽得高昌王來降，吩咐三軍嚴其隊伍，親出轅門迎接。見高昌王拜伏帳下，君集扶起，引入軍中諭之曰：「吾主寬仁愛下，但有來廷者，無不禮接。君今既降，吾當保奏天子，使爾永遠為國主也。」智盛再三叩首謝罪。次日，君集大軍入城，見其部落富實，眾人各爭取財物，君集不能禁止。副將薛萬均亦私入高昌宮室。城中大亂三日，君集乃嚴下禁令：「再有竊盜民物者腰斬。」由是諸軍始有約束，其亂方息。仍遣薛萬均分兵招安其地。數日，來降者二十二城，得戶口八千四十餘。君集以高昌之地悉平，乃議班師。大軍離了高昌，國王率部曲送出隘口而回。君集人馬已近關中。次日早朝，見太宗奏知：「臣部三軍，直抵沙漠，後主智盛，懷威感德納降。致不動聲勢，已平定高昌。所屬二十二城，乞陛下定奪。」太宗大悅，重賞侯君集等，與群臣商議，欲以高昌為州縣。魏徵諫曰：「文泰有罪，故陛下發兵討之。今罪人已死，其子又服，宜撫其百姓，存其社稷，復立其子，則威德被於遐荒，四夷皆悅服。若以為州縣，當復遣兵鎮守，勞費不貲，死亡相繼，而陛下終不得高昌撮粟尺帛，以佐中國。所謂散有用以事無用也。」上曰：「吾以為州縣，因彼土地人民，而資其用，何有不可？」遂不聽徵諫，下詔以其地為西州，置安西都護府。每歲發兵千餘人，戍守其地。諫議大夫褚遂良上疏諫曰：「陛下取高昌，調人屯戍，破產辦裝，死亡者眾。設使張掖、酒泉有烽燧之警，陛下豈得高昌一夫斗粟之用？終當發隴右諸州兵食以赴之耳。然則河西者，中國之心腹，高昌者，他人之手足。奈何糜弊本根，以事無用之土乎？願擇高昌子弟，使君其國，求為藩輔，內安外寧，不亦善乎？」上弗聽。

　　是時侯君集因破高昌，私其珍寶，將士爭為竊盜，被有司劾奏。詔下君集等於獄治罪。中書舍人岑文本諫曰：「命將出師，主為克敵。苟能克敵，雖貪可賞。若其敗績，雖廉可誅。是以黃石公曰：『使智，使勇，使貪，使愚。』故智者樂立其功，勇者好行其志，貪者急趣其利，愚者不計其死。今君集等雖有罪過，願錄其微勞，而赦宥之，則雖屈法，而陛下之德彌顯矣。」上曰：「君集以主將得罪，在不赦論。卿奏其有平高昌之功，朕當釋之。止有薛萬均破高昌之時，私人婦女，須付大理寺，與婦女對辨，審的實治罪。」魏徵諫曰：「臣聞君使臣以禮，臣事君以忠。今遣大將軍而與亡國婦女對辨。使事實，則所得者輕；事妄，則所失者重。」上曰：「卿之言是也。」遽釋之。

　　貞觀十五年夏五月，太宗遣方郎中陳大德使高麗，大德承詔，初入其境，欲志山川風俗，所至城邑，以綾綺送其守者。守臣皆悅，大德因得遊歷各處。至玄菟新城，見中國人，乃是隋末從軍沒於高麗者，各來問親戚存沒。大德曰：「爾等妻子親戚皆無恙。」眾人聞說，皆涕泣相告。數日後，大德既回，隋人望之而哭者，遍於郊野。大德歸，言於太宗曰：「臣奉使高麗，歷遍其山川城郭，何處可以屯兵，何處可以埋伏，前後往來之路，總畫成一圖，名曰《指掌圖》，今特以獻陛下。且高麗沃野之地，民殷國富，與他國不同。若得之，足可以為大藩鎮也。」太宗覽其圖，大喜曰：「高麗本四郡地耳，吾發兵數萬，取之不難。但山東州縣雕殘未復，吾不欲勞之也。候有機會，朕當與卿等圖之。」大德既退，太宗詔來年二月，將封泰山。有司承旨，各預備不題。

　　卻說薛延陀、真珠可汗，聞天子將東封，聚集眾人商議曰：「中國欺辱我等，重待思摩阿。常欲報之無因，今天子封太（泰）山，邊境之臣扈從，必空虛。我以此時，取思摩如拾草芥耳。」乃命其子大度設、驍將張天王，發諸部兵合二十萬，擊突厥思摩。諸部得令，引兵馬離北磧，鼙聲大振而來。哨馬報入突厥，李思摩聞此消息，亦部眾將出平城迎敵。遙望薛延陀人馬旌旗交雜，殺氣連天。來到平川曠野，兩下各屯住營腳。李思摩橫槍勒馬，出軍前罵曰：「爾等不伏王化之徒，大唐天子有甚負你處？又思叛耶？」對營薛延陀亦罵曰：「天子只重汝輩，嘗有征伐我國意。今日先擒汝輩，然後叛入長安。」思摩大怒，舉槍拍馬，直取延陀。延陀舞刀勒馬迎戰。二人相交，兩下胡兵喊聲大振。二人戰上二十合，不分勝敗。北營張天王勒馬舞斧助戰。胡兵一掩殺入，箭如雨發。思摩遮攔不住。見北兵勢大，跑馬望本陣逃走。薛延陀兵齊進，南兵大敗，殺死者不計其數。思摩不敢入平城，引敗騎奪圍走入長安。堅閉不出。延陀人馬直趕上三十里方回，奪得器械、羊駝無算。延陀大喜，重賞部下，乃曰：「乘吾勝兵，直攻入朔州，取了此個大郡，足可以御唐兵也。」眾部落得令，即拔營直抵朔州，圍了城池。守朔州者，乃突厥新降將阿耶思力，此人極是忠義，有勇力。唐主見其身材不常，故任為朔州總管。是日，聞李思摩敗入長安，薛延陀部兵來攻城郭，一面遣人約思摩出兵，首尾相應；一邊差使命入長安取救不題。

　　卻說京師聽的薛延陀謀叛，朔州聲勢甚緊，即聚文武商議。群臣皆以：「李世勣素有威望，可發兵救之。」太宗曰：「世勣昔為並州長史，在州十六年，令行禁止，民夷懷服。朕聞之，自以為隋煬帝勞百姓築長城，以備突厥，卒無所益。今惟置李世勣於晉陽，而邊塵自息。其為長城，豈不壯哉！」即日詔世勣為總管，李藝、薛萬徹等副之，引兵十萬，前救朔州之圍。諸將辭行，上親諭之曰：「薛延陀負其強盛，逾漠而南，行數千里。馬已疲瘦，見利不能速進，不利不能速退。吾遣使敕思摩燒其雜草，彼糧糗日盡，野無所掠。卿等俟其將退，與思摩一時奮擊，破之必矣。」世勣等承戒諭，出離長安，引三軍望長城進發。是時冬十二月，但見塞雁寂寥風凜冽，徵人寒凍雪﹥漫。不則一日，大軍已到石塹。世勣下令屯了木寨。世勣問李藝曰：「胡兵攻朔州甚緊，公有何高見？」藝曰：「若會思摩之眾，朔州一城必被攻陷矣。吾料薛延陀合諸部而來，北磧空虛，可徑奔摩天隘，抄出北磧之後。薛延陀知之，必退回人馬。此乃魏救韓之策也。待其退，約思摩追襲，胡兵兩頭不能接應，薛延陀可擒也。」世勣曰：「此計大妙。」即與薛萬徹中分其兵，令出摩天隘，徑攻敵人巢穴。萬徹引兵去了。世勣自與李藝部兵，直抵長城。

　　卻說薛延陀圍攻朔州，被阿助思力設計防備，以此攻打不入。聽的中國救兵來到，引將迎敵，正遇唐兵。世勣擺開陣勢，出馬指延陀而罵曰：「背國逆胡，今日休走！」延陀更不打話，舞刀拍馬，直取世勣。世勣舉槍來迎。兩下喊聲大振。思摩於城上擊鼓助威，二人戰上數十合，未分勝負。忽後兵來報：「唐兵已出摩天隘，襲取北磧營。先將回路絕了。」延陀大慌，正待分兵救之，李世勣揮兵衝入胡隊，唐兵鼓勇而進，無不以一當百。延陀人馬大敗。思摩開長城，放出一彪生力人馬衝殺。延陀與張天王引兵往諾真水而走。唐兵乘勢追擊，殺死於水中者不計其數。斬首三千餘級，擒虜五萬餘人，遂解朔州之圍。世勣下令曰：「胡賊不可長，乘勝追之，彼再不敢來也。」眾軍得令，拔寨離長城，如風捲追襲。延陀勢窮，又值大雪，人馬凍死者什八九。聽得後面喊聲不絕，征塵蕩起，知有追兵。與部落急急而走。忽聞前軍發喊，唐兵斷絕去路。延陀慌到前看時，見薛萬徹大喝曰：「汝欲走回北磧，吾已等候多時。」張天王忿怒曰：「前有阻兵，後有追騎，只得拚一死戰！」言罷，一匹馬跑出，舞斧直奔萬徹。兩馬相交，萬徹罄力而鬥。未數合，一刀將張天王劈於馬下。胡兵慌亂，各四散逃走。