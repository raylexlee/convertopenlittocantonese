
			　　卻說劉弘基引兵城下搦戰，宋老生與江志達、伍存良一班將佐多置擂木炮石固守，並不出戰。弘基令軍士在城下百般穢罵。老生大怒曰：「唐軍太欺我耶！」即引兵三萬，分左右翼而出。建成見老生出城，使殷開山召後軍。後軍繼至，淵欲使軍士先食而後戰。李世民曰：「敵已出城，當先挫其鋒，時不可失。」乃使建成陣於城東，自結陣於城南。宋老生擺開陣勢，左翼軍江志達一騎飛出陣前搦戰。對陣中殷開山手揮大斧，直奔志達。志達捻槍來迎。二人戰不數合，右翼伍存良驟馬躍出，夾攻殷開山。開山兵佯輸，撥回馬走。宋老生見唐軍小卻，率軍一掩殺來。世民引數百騎自南原馳下。衝擊老生陣，出其背。老生後軍先亂。劉弘基躍馬持槍，直犯隋軍，正遇伍存良接住弘基交鋒。弘基手起槍到，刺於馬下，隋軍大潰。宋老生見勢頭失利，與江志達領敗兵殺出重圍，望霍邑僻路走。殷開山、劉弘基引兵趕來。

　　老生正走間，忽山坡後金鼓齊鳴，一少年將領一千騎當頭阻住。江志達向前迎敵，被其將揮起鋼刀。斬為兩段。宋老生前後受敵，知不能脫，即棄馬，投於塹下。後軍劉弘基趕到，就而斬之，盡降其眾，與前軍合。時殺死隋軍僵屍數里，流血成溝。會日已暮，淵即命登城。將士各攀援而上，遂克之。淵大軍進了霍邑，諸將佐俱上其功。劉弘基進宋老生首級，引得一少年將領來見，乃臨淄人氏，姓段，名志賢。少無賴，數犯法。大業末從父客太原，以票果諸惡少年畏之，為世民所識。聞唐公進圍霍邑，故部其眾來從，正遇交鋒，首殺老生部將江志達。唐公見其身材健捷，姿質偉岸，甚悅，即授之右領大都督府軍。就令溫大雅紀錄功冊簿行賞。軍吏有言：疑奴應募者不得與良人同。淵曰：「矢石之間，不辨貴賤。論勛之際，何有等差！宜並從本勛授。」引見霍邑吏民，勞賞如西河，選其壯丁使從軍。士欲歸者，並授五品散官遣歸。或諫以官太濫，淵曰：「隋氏吝惜勛賞，此所以失人心也。奈何效之？且牧眾以官，不勝於用兵乎？」眾人皆拜伏其論。淵下令大軍進略臨汾、絳郡。哨兵軍報入臨汾、絳郡來，通守陳叔達聞得消息，即分遣軍士各門築起土城，以示重壘嚴固，悉力拒守。淵兵到城下，分道攻擊，相拒二十餘日，不能進。淵督率諸將，用火箭、雲梯各項，一齊攻打。溫大有入中軍，見唐公曰：「陳叔達誠實君子，今為隋臣，安得不效其職？縱攻克其城，百姓損傷者多。來日凴几句言，於城下說之，彼必來降也。」淵從之，下令緩其攻打。次日，溫大有匹馬於城下大叫，令人請陳叔達有機密事

　　說。守城軍報知叔達。叔達登城，見溫大有立於城壕邊，問曰：「閣下召叔達，有何高論？」溫大有曰：「吾聞：『順天者昌，逆天者亡。』唐公倡舉義兵，欲尊王室，德愛及於百姓，威令行於諸侯。又兼世民深得豪傑之心，所向何有不克？知天命者，即當倒戈而降，乃為明達。若苟規規於一偏之見，拒守孤城，倘唐軍並力攻擊，圍困延月，內乏糧食，外無救援，一至喪身失守，此謂『逆天者亡』也。且通守為當今名士，須先觀時勢，細察興亡。試以為唐公與隋王政令，二者孰優？」叔達曰：「政令比於隋主，誠大有不似。然唐以義舉，則隋主君也，唐公臣也。以臣侵君之土宇，可謂忠乎？」大有曰：「隋主遠事遊幸，流連忘返。侑王秉國，權柄下移，天下危殆無日，兼群雄竊據以觀時勢者，遍滿州郡。唐公指揮號呼，四海英雄景從。閣下知天命者固如是乎？」叔達被溫大有說到是處，猛省曰：「公言甚有理。我當納降。」大有隨報唐公。次日，叔達開了城門，迎接唐公入城。淵前後大隊人馬進了臨汾、絳郡。淵見叔達言詞慷慨，明敏機警，甚喜，禮而用之。淵安撫吏民。大軍至龍門，有合淝人任環謁見。淵與談論，對答如流。淵以為河東縣戶曹。忽報：「劉文靜、唐鞘利以突厥兵五百人、馬二千匹來至。」淵喜其來，緩謂文靜曰：「吾軍西行及河，突厥始至，兵少馬多，皆君昔行將命之功也。」文靜曰：「靜以公命達於始畢可汗，始畢以軍中馬匹乏少，故付靜復帶就軍應用，非敢有辱公命。」唐公深然之。人馬進次河東境，離城不遠，令人遞戰書報入河東來。

　　且說拒守河東者，乃隋將屈突通。按《唐史》，屈突通徒河人，少好兵法，善撫吏民，遇敵必身先士卒，故人樂為之用。忽聽候騎報唐兵近河東，與其將桑顯和、堯君素、張允忠商議。桑顯和曰：「淵軍新破宋老生數萬之眾，連下臨汾、絳郡，士卒甚銳，難與交鋒。將軍可先斷絕其津梁，令一軍前阻飲馬泉，堅壁不出。候彼餉運弗繼，士馬疲乏，然後乘其怠而擊之，一鼓可破矣。」屈突通依其計，即斷絕橋樑，整備器械，令桑顯和領數百騎拒飲馬泉堅守，果是一夫當關，萬夫難過。淵謀於將佐，汾陽薛大鼎說淵曰：「請勿攻河東。自龍門直濟河據永豐倉，傳檄遠近，關中可坐取也。」淵將從之，諸將有請先攻河東，任瑰曰：「今主政殘酷，兵役不止，天下之人思見拯亂，與之息肩。公天付神武，仗順而起，軍令嚴明，所下城邑無秋毫之犯。關中起兵者，」踵而待，擁義師，迎眾欲，何不濟哉！瑰在馮翊，久悉其人，情願為一介使，入關宣佈威靈，以收左輔，繇梁山濟河，直趨韓城，逼「陽，徇朝邑。蕭造文吏，勢當自下。次招諸賊，然後鼓行而前，據永豐積粟。雖未得京師，關中固已定矣。」淵悅曰：「是吾心也。」時關內群盜惟孫華最強，淵令人以書招之。華來見淵，淵以言慰獎之曰：「觀君材貌，非剽掠暴劫之人，正宜闡效忠貞，以圖顯名，何作穢行偷生，有辱先人乎？」華即傾心拜伏曰：「華恨未得主人，因以苟免存濟。今遇將軍，雖使肝腦塗地，亦不辭也！」淵又以任瑰為招慰大使，前往說韓城。任瑰至城下，說：「唐公不以威力協人，府丞自察時勢歸降，免致生民受困。」府丞羅閏即開韓城迎接李淵。下了韓城，秋毫無犯，旁郡皆順風納款。

　　屈突通自恃兵精糧足，只是堅守弗出。唐兵進不得河東。淵謂將佐曰：「屈突通精兵不少，相去五十餘里，不敢來戰，足明其眾不為之用。然通畏罪，不得不出。若會李密一軍進逼其後，我軍進攻其前，河東唾手可得。」世民曰：「大人此計甚妙。」淵即令人持書以會李密，遂按兵不動。卻說李密會武陽郡，郡丞元寶藏以郡降李密，密以為上柱國。寶藏使其客鉅鹿人魏徵為書啟，謝李密，且請改武陽為魏州，又請命，欲帥所部甲士，西取魏郡，南會諸將取黎陽倉。密得書，見詞理婉曲，精捷麗華，問來人曰：「此啟書出於誰人手作？」來人對以「魏徵所為。」密大喜，即以寶藏為魏州總管，且召魏徵來見。寶藏即遣魏徵往謝密。密以為掌記室。有太山道士徐洪客，令人獻書於密。密展視之，書曰：

　　愚聞：欲興大事者，雖審天下之勢，意圖進取者，寧先制服於人。今將軍大眾久聚，恐米盡人散，師老厭戰，難可成功。如乘進取之機，因士馬之銳，沿流東府，宜向江都，執取獨夫，號令天下。

　　密壯其言，以書招之。洪客竟不出，逃避於他郡，莫知所之。

　　胡氏曰：洪客之謀奇而正，非獨李密不及，唐之諸人皆不及也。天下未嘗無才，或隱於屠販，或隱於盜賊。洪客與魏徵者，皆優游黃冠中人，而抱匡時之略，懷濟世之具，顧人自不能知耳。然李密不足與言，豈當時洪客未知晉陽興師，或無路以自達，而於密獻此書耶？以此一言觀之，洪客胸中奇計固多矣，而即逃遁不自見，豈其不及唐室之興而死歟？抑以黃石公、魯仲連之流歟？嗚呼！其可謂高士矣。

　　後人有詩一首，評李密不能薦賢，洪客不知事唐云：

　　見賢難以用書招，李密為人志自驕。時有晉陽由義起，黃冠何必侶漁樵？