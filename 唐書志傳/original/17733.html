<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第七十七回　唐太宗御駕徵東　薛仁貴洛陽投軍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十七回</br>　　唐太宗御駕徵東　薛仁貴洛陽投軍</font></h4>
			　　會新羅國屢次遣使命來乞救兵，太宗乃命營州都督張儉，起幽州兵五萬，與契丹、靺鞨等先出遼海，救新羅。仍下詔起諸路兵馬，伺候隨駕，許授總管職者，得自招募精壯以行。太宗將徵發出長安，耆老至御駕前，勞之曰：「遼東原屬中國地，因莫離支弒其主，阻吾聲教。朕將自徵討之，故與父老約知，但有子孫從我行者，我自撫恤之。爾眾人不必慮也。」父老齊拜曰：「子姪隨陛下者，皆願圖立功於當時，垂名於後世，何所慮耶？惟陛下車駕遠征，惟宜保重。吾民專待凱還也。」上納其言，命有司給布粟，遣眾耆老回。群臣復勸太宗莫行。太宗曰：「汝群臣勸我，我知之矣。今去本而就末，舍高以取下，釋近而徵遠，三者為不祥。伐高麗是也。奈蓋蘇文弒其君，囚使臣，殘暴不忍言。黎民被苦者延頸待救，眾臣顧未諒耶？今朕決意徵討，復有諫者，罪之。」眾臣再不敢諫。<br />
　　於是運糧草於營州，發戰兵於吳江。軍器利刃，諸具齊全。時太子聞上將行，悲泣數日。上入宮中諭之曰：「為國之要，在於進賢，退不肖。賞善罪惡，至公無私。汝當努力行之。悲泣何為？」太子乃止。上剋日出師，太子、諸王及百官送出東門之外。但見旌旗蔽日，鎧甲凝霜，隊伍分明，軍令整肅。上召太子治至御前，謂之曰：「吾宮中所囑國事，不可有忘。內外不決者，與高士廉、張行成、馬周、高季輔、劉泊、岑文本等議而行之，必無疏失。」太子拜而受命。上又召高士廉等諭之曰：「太子幼稚，未識治體。國有重事，卿輩自當理之。朕遠征，非好立威外夷也。誠為長久之慮矣。」士廉等各拜領旨。<br />
　　上乃命眾臣同太子、諸王回長安。御駕合中外人馬，共三十萬，水陸並進，舡騎雙行，西連遼海，東接營州，連路寨柵三百餘里，煙火不絕。十一月，駕至洛陽。李世勣奏曰：「高麗山川險阻，道路難認，陛下必須廣招有曾經其地者問之，則車駕識安止之處，人馬知所以屯紮也。」上曰：「近有陳大德使高麗，曾畫一圖，名曰《指掌圖》，其地山川風俗，進止之處，俱載明白，但得經過者，按圖指示尤善。汝眾臣各舉所知以聞。」張亮進曰：「前宜州刺史鄭元璹，嘗從隋煬帝伐高麗，今致仕在家。陛下可召而問之。」太宗即遣使召鄭元璹至，問其高麗路徑。元璹曰：「遼東道遠，糧草難進。東夷將士善守城，攻之不可猝下。」上曰：「今日非隋之比，公但聞之，亦未知其詳也。」或言洺州刺史程名振善用兵，上遣人召來，問之方略，名振對答如流，太宗謝不敏，勞賚之。名振忘拜謝。上欲試之，乃詐為責怒，以觀其所為。名振謝曰：「疏野之臣，未嘗親奉聖問，適間正思所對，故忘拜耳。」言罷，舉止自若，顏容不變。帝乃歎曰：「奇士也！」即日拜名振為右驍衛將軍，以張亮為平壤道行軍大總管，常何、左難當、冉仁德、劉英行、張文乾、龐孝泰副之，引水軍十五萬，戰艦五百艘，自萊州泛海趨平壤。又以李世勣為遼樂道行軍大總管，江夏王道宗副之。張士貴、張儉、執失思力、契苾何力、李思擊等為行軍總隸之，引步騎十五萬，趨遼東。<br />
　　太宗分撥已定，張亮等各引兵前後而進，不題。太宗乃手詔諭天下曰：今以高麗蓋蘇文，弒主虐民，今問其罪。朕所過營頓，無為勞費，小可涉者勿作橋樑。非行在州縣，不得令學生、耆老迎謁。朕昔提戈撥亂，廩無十日之積。今幸家給人足，只恐勞於轉餉，故驅牛羊以飼軍。且朕必勝有五：以我大擊彼小；以我順討彼逆；以我安乘彼亂；以我逸敵彼勞；以我悅當彼怨，何憂不克。佈告元元，勿為疑懼。<br />
　　卻說絳州龍門人薛仁貴，少貧賤，以農為業，嘗自曰：「大丈夫當封侯萬里，何用久屈鄉里乎？」其妻柳氏謂之曰：「夫有高世之材，要須遇時，方且發達。今天子自徵遼東，招募猛將，此難得之時也，君何不圖功名以自顯？」仁貴曰：「妻之言誠善。只慮家事凋零，吾去後，爾難以自存也。」柳氏曰：「君以丈夫之志，而猶戀於家事，終身只是一個田舍翁也。富貴何時得之？君但慕前程，他事不必慮矣。」仁貴悅然，遂辭了妻子，徑往投軍去訖。是時總管張士貴正在洛陽招軍，忽報：「有人應募，願見總管。」士貴召入，薛仁貴昂然進立於帳前曰：「遠方壯士，聞天子御駕徵遼，招募果毅。某因不辭跋／，得來從軍。以立功名。」遂通了鄉貫名目。士貴見其人眉目清朗，虎體雄（熊）腰，喜曰：「君肯護駕，用心破敵，無患不封侯也。」乃拜為帳前先鋒。仁貴領職，自去伺候出征，不在話下。<br />
　　貞觀十九年二月，御駕自洛陽趨定州屯紮。太宗見諸軍會齊，乃謂文武曰：「今天下大定，唯遼東未服。其王恃士馬盛強，蓋蘇文唆以叛逆。喪亂方始，朕故自取之，不遺後世憂也。」眾皆曰：「然。」太宗親坐於城門，見過兵，人人皆親撫慰之。遇疾病者，敕州縣給藥治療。由是將士大悅，無有一人怨者。長孫無忌見帝奏曰：「天下諸侯，悉從鑾駕，今陛下宮官，止有十人，此非所以重聖體也。」帝曰：「將士度遼者三十萬眾，皆辭鄉里、別親戚而隨朕，以宮官十人盡足矣。公何謂少？此乃朕臥不安枕之日，非比在長安時也。此事公再莫言。」無忌乃出。四月，敕李世勣進兵。世勣乃集諸將議曰：「前至玄菟新城，高麗守將聽得大兵來到，皆嬰城而守，不可力敵，當以智勝。」召副總管道宗曰：「公可引兵數千，至新城之南埋伏，候吾軍到，交鋒，可從彼處抄出。麗兵見之自亂矣。」道宗領計去了。又喚折衝都尉曹三良引十餘騎，直壓城門，誘其出戰。曹三良亦領兵去訖。喚過營州都督張儉曰：「公引胡兵為前鋒，進渡遼水，護駕趨新安城，使高麗首尾不能相應，破之必矣。」張儉慨然而行。世勣分撥已定，乃下令三軍，多張旗幟，佯出懷遠之狀，而潛師北趨甬道。三軍得令，各離柳城，望甬道而進。<br />
　　卻說玄菟新城，乃是高麗第一個衝要，城中有牙將漢桂婁、金精通、汪茶丘三人鎮守，正在軍中相議唐兵將近，漢桂婁曰：「高麗屢次有檄文來，著我等嚴加防備，恐唐兵來攻。今哨馬報，天子御駕已到洛陽，即目大軍渡遼水，想是緊急。吾等準備迎敵。」金精通曰：「趨唐兵未至，吾引驍騎數萬，跨遼水而戰，先使車駕不能濟渡，挫其一陣也。」江茶丘曰：「不可。唐兵勢大，戰將雲集。我若先出，必被其所制。不如堅守，候其人馬來到，乘疲擊之可矣。」桂婁曰：「公之見為是。」言未罷，游騎報：「大唐軍馬已渡遼水，離玄菟新城不遠矣。」漢桂婁聽的，即議出兵。汪茶丘曰：「新城濠塹堅完，彼縱打不能猝下。將軍只宜固守；一面遣人催市城兵到，兩下夾攻，唐兵必退矣。」金精通曰：「新城有燒眉之急，尚何待哉！」乞步兵二萬，出城迎敵。桂婁與之步兵，自亦披掛，與汪茶丘作左右翼而出。且看下節分解。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>