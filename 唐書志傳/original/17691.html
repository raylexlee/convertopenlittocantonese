<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第三十四回　世民計襲柏壁關　唐主竟誅劉文靜</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十四回</br>　　世民計襲柏壁關　唐主竟誅劉文靜</font></h4>
			　　卻說敬德次日引眾軍出陣前，單搦唐將出馬。對陣中鑾鈴響處，一將飛騎而出，乃唐將程咬金。敬德曰：「汝非吾敵手，只教秦叔寶來。」咬金大怒，驟馬揮斧，直取敬德。兩馬相交十餘合，咬金舞斧當頭劈來，敬德躲過，只一鞭正中咬金脊背，負痛而走。叔寶見咬金中傷，勒馬向前，與敬德交戰。正鬥之間，金剛鳴金收軍。敬德回至關內曰：「我正欲收賊將，何故收兵？」金剛曰：「人報秦王已引軍襲取太原。恐吾基寨有失，不可久留。今令尋相、完顏百達守關，爾領兵外拒唐兵，截其後援，我還往太原。」苑君璋曰：「此莫非唐將用誘敵之計？日前秦王自引大軍從小路抄襲並州，山路崎嶇已回。安有復取之意？主將不可輕離，恐墜其計矣。」金剛曰：「君可與吾同往，以防不測。」君璋再不敢諫，遂跟著金剛退軍。敬德、尋相、完顏百達三將正坐之次，候騎來報：「元帥軍行至峪中，被唐伏兵殺出，戰之不及，走出中路。將軍可速救應。」敬德大驚，不顧眾人，綽鞭上馬，引大部五千軍逕出關來。<br />
　　未及數里，只見守關小軍殺得血淋淋跑走，叫曰：「唐將奪卻關也！」敬德慌問其故，小軍曰：「北突厥完顏百達與唐將相約，將軍才離柏壁，即引唐兵入關，尋相抵敵不住，殺出走往莒州，以致被他奪了。我等逃命至此。」敬德聞之曰：「中唐軍圈套也！」道尤未了，山坡後湧出一隊軍，為首大將程知節，大罵曰：「敬德！今日與你定個輸贏，以報一鞭之恨！」敬德大怒，舞鞭直取知節。知節舉斧來迎，戰未三合，知節勒馬便走。敬德曰：「不擒此賊，難平吾憤！」盡力追之。知節回馬又戰二合，復轉入峪口去了。敬德疑是計，乃勒馬急回。忽聽得金鼓齊鳴，刀槍簇簇，兩道邊伏兵齊出：左有馬三寶，右有樊興。敬德深入重地，被唐軍圍在垓心，東衝西撞，軍馬越厚。時敬德手下只剩四千餘人，獨戰馬三寶、樊興，全無懼怯。只兩條鞭，陣中用無虛落，人不敢十分近逼。李靖於高埠上，手持紅旗指引三軍：如敬德投東，則望東指；投西，則西指。眾軍隨旗指揮圍困，因此攻打不透。敬德帶領人馬，且戰且走。<br />
　　秦王自於高處觀之，見敬德左衝右突，如入無人之境，歎曰：「若得此人來降，天下不足定矣！」下令諸將，不許以冷箭傷之。敬德殺透重圍，暗思：「柏壁關已失，若往前行，又怕金剛見罪。」自奮曰：「忠臣不怕死，怕死豈忠臣！今日當捨命報主，盡力殺出。」前面來往追尋金剛，轉過坡來，見血流滿地，人馬堆疊，拋下金鼓旗幟，盡是武周字號。敬德大懼，不知金剛所在。忽人指東面：「圍繞甚緊，必有廝戰。」敬德殺向東來，正見金剛被唐軍困在危急之間，敬德殺退史大奈，救出金剛、苑君璋，望太原而走。秦王見金剛去遠，亦不追趕，收軍退入柏壁屯紮。時兵部唐儉與元君寶總管、尚書劉世讓皆得脫，來見秦王。秦王責之曰：「爾等不死王事，屈膝降賊。王孝基之死，吾尚慊於心。久後回朝，罪能逭哉！爾等當立功以贖前職（罪）。」唐儉等各叩頭出血，願效職補過。後人有詩，單贊敬德英雄云：<br />
　　俊傑生朔州，將星連夜朗。突陣顯英雄，衝圍持勇敢。鬼哭與神號，天驚地亦慘。憶昔美良川，聞風驚破膽。駿馬勒烏騅，鋼鞭雙手擰。壯哉動秦王，怒矣山搖喊。猛將一交擒，驍騎笑談斬。膂力絕常人，霸王應不減。<br />
　　卻說宋金剛與敬德引敗殘軍馬投太原，見劉武周，具說：「秦王借得西突厥精兵，詐作北突厥軍來相助，因被用疑兵計，賺我軍出救太原，暗引唐兵，襲了柏壁。不是敬德一力殺退，小將性命難保。」武周怒曰：「吾初起雁門，兵連突厥，其鋒所向無前，破榆次，拔介休，又得太原。以爾為西南道大行台，屯守柏壁。今被唐軍奪取要地，折卻許多人馬。倘明日乘勢進圍並州，由爾失機以致也。」遂命將金剛、敬德推出斬之。金剛攀案告曰：「非臣有誤軍情，故失柏壁。秦王大軍欲襲太原，臣正恐根基有失，不待文書來到，逕引眾趨應。今失柏壁關，敬德罪也，與吾何預？」武周以其妹面上，饒了金剛，止教斬敬德號令。眾軍簇下敬德，正欲下手，一人慌曰：「且留人！」來見敬德，與說曰：「保汝往介休守護糧草，以控唐軍之後，將功贖罪，若何？」敬德應：「願往。」此人乃苑君璋也，直入見劉武周曰：「三軍易得，一將難求。敬德雖然有罪，乃一員勇將，不可誅之。再與五千軍，令往介休守護糧草，以防唐軍。太原自安矣。如不成功，二罪俱罰。」武周從君璋之言，再與兵五千，交敬德去守介休。敬德努力而去。君璋曰：「太原前阻莒州實吾咽喉之地。近有尋相守把，其地可再遣宋金剛屯於中壘，以防唐兵，庶為太原保障也。」武周依其計，即遣宋金剛引兵一萬去了。<br />
　　卻說敬德引人馬逕往介休，行未十里路，忽小軍來報：「前西南上有一塊火，滾來滾去，不知是何物？」敬德未信，自勒馬往觀之，果然。敬德看了半晌，與眾人言：「好怪物！」即取弓箭矢去，不見了火，卻是一塊頑石。敬德與眾人近前看之，見石上有「困避守時」四字，不解其意。引眾上馬，來到介休城。查究軍糧有一千石，草料二千束。敬德吩咐眾軍，按壁守保。未半月間，劉武周遣人來報：「秦王大眾乘勝攻取，莒州緊急，屢日交戰，未分勝敗。軍中缺少糧草，將軍可速令人護送到，不許有誤。」敬德接了文書，打發來人先回。次日，令大將黃子英護送糧草至並州交納。吩咐路上謹防劫掠。黃子英領命，帶糧草與二千人馬，送上並州。至晚間，軍士各暫安息。二更左側，忽山坡下金鼓齊鳴，火光照耀，殺上坡來。黃子英大驚，綽槍來迎，正遇其將交馬。只一合，將子英斬落馬下，悉虜其眾，將糧草車輛連夜送至莒州界口，來見秦王。<br />
　　秦王巡哨軍報入帳中，秦王起集諸將，令召入。其將拜伏帳前。秦王燈下視之，見其人身長八尺，黃面赤睛，形貌魁梧。問曰：「將軍何處人氏？」其將曰：「某並州人也，姓張名德政，隋末聚眾山林，劫掠為生。今聞殿下行兵至此，欲來投降，無進見之功。默知介休運糧上並州，被吾殺死黃子英，劫得糧草二十車來見殿下。」世民正在乏糧，聽的此事，大喜，謂李靖曰：「今得大將張德政，又有糧草二十車，吾寧有此願乎！」李靖曰：「此出主公默契天道，遇此機會，非人力所能為。」世民然之，表張德政為驃騎大將軍。次日，人報敬德：「昨夜黃子英被殺，糧草盡皆劫奪去訖。」敬德聞之，仰天長歎：「今定楊王不用忠臣，終為秦王所滅。吾憶石上四字，非天意乎！」遂喚左右多造守城器械，增築壕塹，以俟天意也。<br />
　　且說秦王每日與諸將決策進攻武周，轅門外報：「軍師民部尚書劉文靜來到。」世民聽報，即出軍前迎接文靜入帳中坐定，問曰：「肇仁此來有何見議？」文靜曰：「唐主以殿下久師在外，未知邊廷消息如何。特遣臣齎賞勞之物，來見殿下。」世民曰：「近日始破金剛之眾。戎事倥傯，捷音未到闕下，有重聖上宵旰，又勞足下遠涉風塵。」文靜曰：「君命召，不俟駕而行。臣當此辭回復聖上。」世民與眾將送離轅門，文靜自回至關中，入見唐主：「殿下屢來得勝，破劉武周只在目下矣。」高祖聞奏大悅，重賜文靜。<br />
　　文靜已退，會唐主追念裴寂往昔之功，寬宥其罪，詔復居原職，恩寵日隆。因是文靜自以才能過裴寂遠甚，又屢有軍勛，而位居其下，意有不平，每在朝論政，多與寂違，遂有隙。寂每欲發文靜過失而誣之，未得機會。值文靜家數有妖怪，家人恐懼。其弟文起時為散騎常侍，與文靜說曰：「家有妖怪，當召巫者禳之。」文靜不聽。文起見兄弗從，夜自召巫者來家祈禳。巫者披髮御刀，以為禳厭之術，文靜怒曰：「弟讀書人，何如此耶？」叱令左右驅逐而出。文起甚恨，忍而不言。知其與裴寂不睦，常欲默其過愆以告。文靜有妾潘氏失愛，密告文起曰：「爾凡日前飲酒至酣，有怨言，拔刀擊柱曰：『當斬取裴寂頭矣。』」文起得此言，即告於裴寂。裴寂憤怒，入奏唐主曰：「文靜自恃其功，常出怨言。欲有反陛下之意。」高祖聞奏怒曰：「朕有何負彼處？得起異圖！有背寡人。」遂以文靜屬法吏，遣裴寂、蕭瑀鞠問其情。蕭瑀領令至開府訊文靜反狀。文靜曰：「昔在大將軍府，司馬與長史位望略同。今寂為僕射，據甲第；臣官賞不異眾人。吾東征西討，老母留京師，風雨無所庇，實有觖望之心。有言背叛，臣安有此意？」<br />
　　蕭瑀以文靜詞具奏，唐主曰：「觀此言，文靜反明白矣。」李綱曰：「文靜與陛下初起晉陽之時，未有此意。今陛下已正大位，即有反乎？鞠彼之情可原。陛下當寬貸之。」蕭瑀等皆明其不反。唐主意未決，竟欲誅之。李綱、蕭瑀退出議曰：「此非秦王來，聖意必不可回。文靜終難免刑矣。」李綱密差飛騎詣秦王，言知此事。飛騎漏夜來到軍中見秦王，呈李綱、蕭瑀之書。世民拆開觀看，驚曰：「文靜與吾自幼相識，豈得有此心乎！」即以戎事付李靖，自輕騎謁行來見高祖。高祖曰：「卿徵討在外，因何輕身來見？」秦王曰：「臣總戎在外，軍中聞陛下欲誅劉文靜。臣未審其誅文靜之由，故輕身來見陛下。」高祖曰：「近日文靜有怨寡人，起謀欲反。朕知之，因欲加刑，以正其罪。」世民為之固請曰：「昔在晉陽，文靜先建非常之策，始告寂知。及克京城，任遇懸隔。今文靜怨望則有之，非敢謀反。陛下如無故而殺之，何以勸示後臣。文靜必無此意。宜賜全宥。」寂在旁，固諍曰：「文靜才略過人，性復粗險，忿不顧難，丑言怪節，已暴驗矣。今天下未定，留之必為後患。」唐主素親信寂，低回久之。世民曰：「以長史之言，朝廷須用具臣矣。有才略者竟忌之，將何以輔治乎？」唐主以謂秦王在京師，文靜必賴其庇，即命離京師，出外督理軍情。一日三敕，下秦府中。世民只得仍離關中，不敢停留。唐主卒用寂言，殺文靜於南市。文靜臨刑，撫膺而呼曰：「『飛鳥盡，良弓藏。』果不妄耳！」死年三十二歲。唐主既殺文靜，並誅其弟文起。文起悔恨無及。籍沒其宗。<br />
　　胡氏曰：文靜首唱大謀，賞不酬勛，又以讒死。而太宗不能力救何也？曰：非不能也，不敢也。文靜晉陽引寂見世民之時，有漢高、魏武之比，而未嘗歸心高祖。寂則高祖所厚，而世民所薄也。其不敢力諫，為是也歟。在世民則當然，而李綱、蕭瑀不能數批逆鱗，使勳舊冤死，其責大矣。為文靜者，功名已著，退以全身，何善如之。而乃芥蒂自取積毒，其才智雖高，而識量淺矣。<br />
　　後人有詩歎云：<br />
　　首建興王畫策時，丹心期許晉陽知。北通可汗資雄馬，西定關中議義旗。自謂功名為己有，未知才略眾人疑。韓、彭事業曾如是，鳥盡弓藏悔亦遲。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>