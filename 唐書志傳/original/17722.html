<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第六十六回　張玄素上書諫太宗　封德彝排言斥魏徵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十六回</br>　　張玄素上書諫太宗　封德彝排言斥魏徵</font></h4>
			　　太宗區處外夷以來，沙缽羅及遠方蠻酋，各上表朝貢，年年不絕。因謂侍臣曰：「往者太上皇以百姓之故，稱臣於突厥，朕嘗痛心焉。今單于稽顙，庶幾可雪前恥矣。昔人謂御戎無上策，朕今治安中國，而四夷自服。豈非上策乎？」房玄齡等拜賀曰：「陛下英武廣被，四夷賓服。漢高之世，不及遠矣！」<br />
　　忽中書省奏入：「杜如晦疾篤，具表納還官誥。」太宗聞奏，即遣太子詣府中問疾。太子承詔，徑來看視如晦病體。如晦遣人迎接，入榻前坐定。如晦之子侍立於側。太子因問起居消息，皆其子應對之。如晦曰：「臣已老矣，病入沉痾。殿下回奏皇上，臣不能復起以視國事也。」太子曰：「君善保其恙，皇上亦必親來視。」言罷，即出。家臣拜送至府外。太子登了車駕，徑入朝，以如晦所言奏知。太宗其時正在便殿與講臣說書，聽得太子奏，即起，詔備鸞駕，與一派講官親詣如晦府問安。不移時，各執事準備儀仗已具，太宗啟行。早先有人報知。如晦著堂候眾人，迎接聖駕至府門外，謝了鑾殿。太宗輕身入到堂中，隨官於外伺候。如晦扶病見上於西軒。太宗坐於榻前，親臣遠遠侍立。太宗問曰：「卿之疾未瘳，朕無日不念。自以為戎馬在邊，不得與卿請誨。今四夷寧息，正好議論治道，輔朕不及。倘君萬一不諱，誰可代之？」如晦淚下而言曰：「臣蒙陛下知遇，雖粉身碎骨，無以報恩。今疾不起，而與陛下永訣。房玄齡與臣同任，其人忠貞可任。陛下當與理政事矣。魏徵、王珪盡言無私，實社稷之臣，若付人民之寄，必有可觀。臣再無他言。惟願陛下息兵革，毋傷天地之和，誠生靈之幸！」太宗曰：「卿言朕當識之。」俄陰陽官報：「日近晡。」上乃慰諭而出，升鑾駕回朝。百官隨至宮門方散。次日早朝罷，中書省奏：「杜如晦卒。」上聞知流涕，謂房玄齡曰：「公與如晦同佐朕，今獨見公不見如晦矣。」玄齡亦為慘焉，因奏曰：「昨日聖駕問安，如晦囑不及家事。真乃清節之臣。陛下須保全之。」太宗曰：「朕與如晦，分須君臣，恩猶手足。朕正欲以報其功也，肯忘之乎！」即詔有司依制給贈喪儀，官其子孫、至親十二人。<br />
　　後賢有詩贊杜如晦云：敷陳王道闡孤忠，致治唐虞念在躬。未見宣承星已墜，高墳先有鳥呼風。<br />
　　卻說太宗以如晦已卒，政事皆決於房玄齡。玄齡效忠開誠，剖決如流，上甚禮重之。侍立於朝，必過午始退。是日，正與太宗議論軍政，有御史大夫蕭瑀在列，每妒李靖功高，乃奏曰：「陛下以軍政在嚴，近有李靖所部，御之無法，曾傷場圃民稻。請付法司推之。」太宗曰：「靖有平戎之功，縱其部下有傷民稼穡之事，府司自用治之。今若輒付法司，非朝廷待大臣之體。」不聽。蕭瑀退出。次日，李靖會朝，頓首謝罪。太宗責之曰：「隋帝之臣史萬歲破達頭可汗，有功不賞，以罪見誅。朕則不然，錄公之功，赦公之罪。」乃加靖為光祿大夫，賜絹千匹。靖曰：「臣無功有罪，陛下何以加爵賜帛？」固辭不受命。太宗復謂之曰：「前者，人或讒公。今朕已寤（悟），勿以為懷，竟令受之。」會林邑獻大珠來，有司以其表辭不順入奏，請討之。太宗以獻表示李靖曰：「好戰者亡。如煬帝、頡利，皆所親見也。今林邑小國，縱有不順之辭，朕毋與計較也。」靖曰：「戰士初回，不宜即遣。若討而勝之，亦為不武。況未必可必勝乎？」上深然之。<br />
　　太宗以外夷屏息，來朝者眾，欲修洛陽宮，以備遊幸。給事中張玄素上書曰：「洛陽未有巡幸之期，而預修宮室，非今日之急務也。且陛下初平洛陽，凡隋氏宮室之宏侈者，皆令毀之。曾未十年，復加營繕，何前日惡之，而今日效之也？且以今日財力不及隋世，陛下勞瘡痍之眾，襲亡隋之弊，恐又有甚於隋帝矣。」太宗曰：「朕今所為，異於桀、紂者乎？」玄素曰：「若此役不息，亦同歸於亂耳。」上歎曰：「吾思之不熟，乃至於是！」顧謂房玄齡曰：「玄素所言有理，可即罷之。」他日與房玄齡、蕭瑀政於便殿，上以玄素言即罷洛陽之命，因自思：「隋帝拒諫自任而喪國。」乃問二人曰：「隋文帝何如主也？」對曰：「文帝勤於為治，臨朝或至日昃，即引五品以上坐論治道，命衛士傳餐而食。雖性非厚，亦勵精之主也。」太宗曰：「公知其一，未知其二。文帝不明而喜察。不明則照有不通，喜察，則多疑於事物。皆自決，不任群臣。帝王一日有萬機之事，豈能一一合理？群臣既知上之意，則凡事惟取決受成而已。雖有過失，莫敢諫諍。此國止以二世而亡也。朕則不然。擇天下賢才，置之百官，使思天下之事。經由宰相，使宰相審熟便宜可否，然後奏聞。有功則賞，有罪則刑。敢不竭心力以修職業？何憂天下之不治乎？」房玄齡拜曰：「陛下所見甚遠。臣等將睹治安之世也。」上因敕百司：「自今詔敕未便者，皆應執奏，毋得阿從，不盡己意。」<br />
　　次日，邊廷貝西突厥種落散在伊吾，將起謀叛，有司以事應執奏者，申於上知。太宗聚群臣議處。房玄齡奏曰：「戎虜之性，難以統率。今散居他處者，是其固俗矣。今陛下天威所披，外夷仰皇風尚不暇，豈有輒叛者耶？邊臣不原其意，故有是奏。乞遣忠直之臣安撫之，其患自息也。」太宗然之，以李大亮為安撫使，貯糧磧石以賑之。大亮進曰：「玄齡之見實然。安撫之策未便。」太宗曰：「何以言之？」大亮曰：「欲懷遠者，必先安近。中國如本根，四夷如枝葉。疲中國以奉四夷，猶拔本根以益枝葉也。今招致西突厥，但有勞費，未見有益。況河西州縣蕭條，不堪供億。不如罷之。其或自立君長，求內屬者，羈縻受之，使居塞外為中國藩蔽。此乃施虛惠而收實利也。」上從之。至是九月，伊吾來降，詔置伊西州以處之。未幾，高昌王麴文泰亦來朝，太宗加意接納。西域諸國聞知，皆朝請。上即遣使，令文泰使人迎之。魏徵諫曰：「昔光武不聽西域送侍子，置都護。以為不以蠻夷勞中國。前者文泰之來，陛下厚其賜，致緣道供億甚苦。若諸國皆來，將不勝其敝。聽其商賈往來，與邊民交市，則可耳。倘以賓客禮送之，非中國之利也。」太宗曰：「卿論是也。」時遣使人已行，輒詔止之。<br />
　　上以屢年豐熟，民殷國富，嘗與群臣語及治化，乃曰：「今朕承大亂之後，恐斯民未易化也。」魏徵對曰：「不然。久安之民驕佚，驕佚則難教；經亂之民愁苦，愁苦則易化。譬如飢者易為食，渴者易為飲也。」上深然之。封德彝進曰：「徵之言非也。三代以還，人漸澆訛，故秦專法律，漢雜霸道，蓋欲化而不能，豈能之而不欲耶？魏徽書生，未識時務。信其虛論，必敗國家。」徵抗言曰：「五帝三王，不易民而化；湯武皆承大亂之後，身致太平。若謂古人淳樸，漸致澆訛，則至於今日，當盡為鬼魅矣，人主安得而治之？」上卒從徵言。先年關中飢饉，米豆一斗值絹一匹。連歲天下蝗蟲、大水，百姓疲竭。太宗勤而撫之，雖有東西就食，流離出境者，未嘗嗟怨。是時天下大熟，流散者皆歸鄉里，米豆不過三四錢。年終出死囚，才二十九人。東至於海，南及五嶺，皆內外不閉行旅，不用齎糧，取給於道路焉。<br />
　　他日，太宗謂長孫無忌曰：「貞觀之初，議者皆云：『人主當獨運威權，不可委之臣下。』又云：『宜震耀威武，徵討四夷。』惟魏徵勸朕偃武修文，中國自安，四夷自服。朕用其言。今頡利成擒，其酋長並帶刀宿衛，皆襲衣冠。徵之力也。但恨不使封德彝見之耳。」徵再拜謝曰：「此皆陛下威德，臣何力之有？」帝曰：「朕能任公，公能稱朕所任，則其功豈獨在朕乎？」<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>