<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第六十九回　侯君集冒雪驅兵　任成王飛騎斬虜</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十九回</br>　　侯君集冒雪驅兵　任成王飛騎斬虜</font></h4>
			　　卻說李靖一連十數日不出戰，西營薛萬均入稟曰：「總管屯兵不出，意欲如何？」靖曰：「我預算定已十數日矣。前夕露坐帳外，見賊星入於我度。本日干支相剋，今夜必有賊敵臨營。君以西營人馬各準備埋伏於牛心堆路口，候胡騎出營，亦不須動，看中軍信炮響，你可乘勢殺入，奪其大營。」萬均應諾，領計去了。靖又吩咐將士，各披掛結束，遠遠埋伏，舉火為號，四下抄進。眾軍得令，各摩拳擦掌，伺候交鋒。靖分撥已定，止立一個空營在此。是時二更左側，天柱王乘月黑，部五千精兵，先出營。胡騎口各銜枚，悄悄徑奔唐寨。遙望李靖大明燈燭，正在帳中坐定。天柱王大喊一聲，都力思哈在後為助，直殺入中軍，但見主將端坐不動。天柱王驟馬近前，一槍刺倒。原來是個草人，身穿主將衣甲，頭上縛著金盔。天柱王見是個草人，急勒馬出帳外，叫：「後兵莫進，墜其計也！」言未畢，帳後連珠炮起，寨中一老將當先攔住去路，姿貌魁秀，聲若巨鍾，乃京兆三原人李藥師也，挺槍躍馬，直取天柱王。兩下騎兵各自拒定，二人在火光之中交鋒。都力思哈見中唐軍計策，先自跑馬走了。天柱王只望舊營人馬來救，原來已被薛萬均精兵斬營而入，殺死部將無數，就勢奪了大營。天柱王與靖死戰唐寨中，放起火來，葦蓬皆著。是夜南風微動，一時間，火起風威，滿營通紅。天柱王奪圍走回舊營，已被唐軍占了。勒馬乘夜望赤太原而走。李靖趕了一程，收軍回入舊營。原來此舊營，乃是吐谷渾門戶，極是險固。當被唐軍占了，靖謂萬均曰：「破竹之勢，不可失也。胡寇窮走絕域，乘其巢穴已破，勒兵追襲，全虜可擒矣。」萬均曰：「總管一面追襲，先差人會侯君集截其去路，使虜前後受敵，則功可成也。」靖然之，一面進發人馬，隨即差人報知侯君集，令出兵截虜去路。<br />
　　卻說侯君集與道宗人馬出南道，行無人之境，有二千餘里。三軍遇盛夏，逾險深入，傷疲甚眾。行及烏海，不想北地風俗與中國不同，六月天氣，海風凜冽，人馬凍不堪行。一半日間，霜雪大降。是時三軍正病暑，遇霜雪，人各口含冰，馬啖雪而行。哨馬軍報：「唐軍已襲破舊營，吐谷渾人馬走入赤太原。今來約總兵引軍絕其去路。」侯君集與道宗議曰：「吐谷渾被前軍趕得無所投依，何不以勝就而破之？」道宗問：「如何？」君集曰：「虜勢力已竭，必蜂屯猥集一處，以全微喘。我明日當先鋒去，汝卻引精兵在後。出其不意，彼必慌亂，望山谷而走。吾於幾處都著人埋伏，用車數十乘，各帶柴草，用火燒著。吾乘勢擒天柱王。」道宗得了計，次日侯君集遣哨騎沿路打探，自引軍前進。遙望赤太原，平空一匝草地，見虜兵旗幟交加，胡騎來往。君集令人馬擺開，一聲炮響，三軍一湧而進。吐谷渾正不知何處人馬，驚亂各四散逃走。天柱王披掛來迎，正遇侯君集。兩馬交鋒，戰上數合，都力思哈、丑豹軍、高牙尉俺（掩）殺將來。君集詐敗。都力思哈引步兵後趕，原路口一支人馬湧出，為首一員大將，乃任城王道宗，喝曰：「虜將慢來！」一槍刺於馬下。步兵皆走，君集合兵殺回，胡騎大敗，死者不計其數。天柱王見勢不支，與國王伏允保妻子望山峪而走。被四下伏兵放火燒著柴車沿及山頭，蘆草皆著，煙迷其徑。君集引兵復追。天柱王四下無路，與部落棄了馬，與伏允奔長蛇嶺，攀藤附葛而走。<br />
　　時唐兵大勝，前來與李靖會齊。靖遣人打探吐谷渾走於何處，游騎回報：「天柱王保伏允，收聚敗兵，走入積石河源，堅守不出。」靖曰：「正好合兵追之。看吐谷渾何所依棲！」傳令離赤太原，拔寨而進。<br />
　　卻說天柱王走入石河源，與部落商議曰：「此處乃絕源之地。雖古今之英雄，不曾有人到也。中條路後通蓬海，水勢險惡，誰人可渡？路側兩邊，盡是石壁，無一寸著腳之地。今大王穩居於此，但疊斷我等來路，倘有唐兵追來，於路無水，亦必自退矣。」伏允然其議，即著人以鐵蒺藜已將路口斷絕了。又在於積石山多設鹿角，令兵守之。李靖人馬趕到積石河源，吐谷渾走入其中，路口盡皆疊斷。山險嶺峻，不能前進。總管高甑生進曰：「今兩勝吐谷渾部落，既已膽喪，安敢再出？天氣甚勢，軍馬疲乏，取之無益。不如班師。」靖曰：「據汝之言，正中天柱王之計也。吾兵一退，彼必隨後追襲。既到此地，安有復回之理？如有再言者，立斬。」於是無敢言者。靖召本處嚮導問之，皆言：「此間只有前後一條路，前面乃是大軍經由之路，後面泊蓬海絕源之處，兩邊積石山，人不能行。去西南二百里，便是吐蕃別部，曾降了大唐，往年亦去進貢。其外無有所在矣。」李靖聞土人之言，以手加額曰：「天教我在此人身上成功也。」眾將問其計，靖曰：「兵機事不可預知。恐走透消息未便。不過數日，諸君便見也。」眾人皆懷疑，靖即修下書一封，預備中國玩好之物，及金帛二車，密遣三四人，吩咐：「從東路逕至吐蕃處下書，彼見書中意，自有消息。爾卻疾速回來。」軍人帶了書，將金帛之物，漏夜前至吐蕃，不在話下。<br />
　　原來吐蕃乃吐谷渾西南別種，未嘗通中國。其王稱贊普浴，不言姓氏。王族皆曰「論」，稱官族皆曰「尚」。貞觀五年，遣使入貢。聽得大唐遣使將金帛到國，贊普浴聚部落拆書觀看，見書內令起兵襲吐谷渾之後。與帳前尚裡吉商議。尚裡吉曰：「往年大王入貢中國，天子厚意接納。今大軍深入絕漠，求救內應，安得不從？大王若擒吐谷渾以獻唐主，必重待我等也。」贊普浴依其言，即起本國騎兵三萬，就著尚裡吉統領，密密出蓬海，以應唐軍。尚裡吉領兵去了，不在話下。<br />
　　卻說吐谷渾知的唐兵已屯積石界口，只是不能攻打，天柱王與眾部落議曰：「李靖便有神機妙算，亦進不得此來矣。今我等守此，足可報二敗之恥。」言未畢，忽報：「唐兵已占了石積左隘，殺了守兵，鹿角盡被燒燬。」伏允大驚曰：「唐軍何神異也？若殺入來，吾妻子亦休矣！」天柱王曰：「事急矣！只得與唐兵決一死戰。豈能束手受縛？」是日，宰馬殺牛，大賞部落，候與唐兵交戰。游騎報：「蓬海一彪人馬，盡打吐蕃旗號，殺氣沖天，從海東而來，不知何處軍馬。」天柱王正待遣人打探，尚裡吉引三萬兵徑入營中，早有人認得鄰國人馬，報入帳中，眾皆迎接。尚裡吉曰：「聞君輩被唐兵所困，本國遣吾來助戰。」天王大喜曰：「鄰國助我，戰必勝矣。」即安排筵席，管待尚裡吉人馬。<br />
　　酒至半酣，尚裡吉大喝一聲，左右二十騎健虜近前，把天柱王捉住。高牙尉卻待要走，被尚裡吉一槍搠死，營中一時發作起來，誰敢近前？裡吉揚言曰：「同降在唐者免誅戮。」眾部落皆曰：「情願納降。」裡吉入帳中，即將伏允妻子監在一邊，惟有伏允見勢不好，早與數十騎走出積石山去了。天柱王憤怒曰：「兔死狐悲，物傷其類。吾與汝等無仇，何故相擒而助外人也？」尚裡吉曰：「吾國主感唐天子之恩，無可以報。汝今是反臣，故當獻之。」於是開了路口，放唐兵入石河源。李靖諸將已取了虜營，升帳坐定，尚裡吉解吐谷渾妻子共三十餘人，及其臣天柱王、丑豹軍等入拜，具言：「某等得總管書來，著引兵襲吐谷渾之後，為內應。不敢忘中國恩澤，今航蓬海徑入敵人巢穴，故擒其部落以獻。只走脫吐谷渾主伏允，逃奔荊蠻去了。」李靖勞而遣之，不在話下。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>