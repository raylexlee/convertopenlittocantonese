<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第六十三回　張公謹獻策闕下　李世勣兵出雲中</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十三回</br>　　張公謹獻策闕下　李世勣兵出雲中</font></h4>
			　　卻說頡利可汗，君臣朝日望中國兵糧來到。正相議間，忽報：「大唐差人運得糧草四十車，與使臣同回。」頡利見無人馬來。與文武議曰：「延陀干戈不息，今唐主止應糧草，何以退敵？」塔察兒曰：「目今天氣甚寒，霜雪不開，想彼之眾，亦無戰心。大王可將糧草十車、牛馬百匹，差人送與薛延陀等，與他講和。彼眾見有此物來和，亦必歡喜聽從。待他退回人馬，大王養威蓄銳，儲積餱糧，俟其隙而討之，一舉可滅也。」頡利悅曰：「公言甚當。」即日遣會言語者一人，帶糧食、牛馬，徑來薜延陀營中講和。是時，延陀與回紇等正在營中相議曰：「如今天氣甚寒，頡利堅守本國不出，目今糧草又盡，戰馬多凍死，甚非計也。」回紇曰：「再過數日，突厥必有消息。我人馬且只顧莫動。」言未畢，忽報：「頡利可汗差人來，有事商議。」延陀令喚入。差人將糧草、牛馬於營外，輕身入見眾部落曰：「突厥主道天氣寒凍，軍馬受飢，何況吾兩家兵革不息，自相殘戮，實有怒於皇天，亦弗祐吾等也。今國君差吾齎送糧草二十車，牛馬一百匹，濟汝營中，相與講和。未知眾人依允否？」延陀與部落商議。回紇、多濫葛等皆曰：「君可乘此機會許之和。」延陀乃對來人言：「既是講和，無復再相侵也。二國交兵，以和為利。既突厥要來結好，我輩豈有不從？」收了糧草、牛馬，亦贈駝、羊二百口報之。即日將各部人馬退還磧北去了。<br />
　　差人回報頡利：「薛延陀等許和，皆退了人馬。」頡利復遣哨馬打探，果是只遺下一座空營。突厥君臣商議，撒禮黑曰：「既然薛延陀罷兵，皆唐天子之賜。大王可遣使入朝報知，一且以謝應糧草。」頡利曰：「此論甚善。」即遣右丞擴廓奉表入朝奏知，頡利可汗自將面見。擴廓領命徑入長安朝見太宗。先謝賜糧之德，次呈頡利可汗自請入朝。太宗覽表畢，詔來使返國，謂侍臣曰：「向者突厥方強，憑凌中國，用是驕恣，以失其民。今困窮如是，朕聞之且喜且懼。何則？突厥衰，則邊境安，故喜。然朕或失道，亦將如此，卿等莫惜苦諫，以輔朕之不及。」眾臣皆稱賀。忽有代州都督張公瑾上奏：「突厥有六可取之狀：頡利縱欲逞暴，誅忠良，昵奸佞，一也；諸部皆叛，二也；突厥諸部，皆得罪，無所容，三也；塞北霜早，餱糧乏絕，四也；疏其族類，信任諸胡，大軍一臨，必生內變，五也；華人入地，所在嘯聚，大軍出塞，自然響應，六也。」太宗以狀示群臣曰：「朕與頡利既議講好，近日又應之糧食。若復伐之，恐夷狄以朕失恩信也。」兵部尚書杜如晦進曰：「夷狄無信。我雖如約，彼常負之。今陛下忘其征伐，使頡利兵馬復振，所謂養虎遺患，終成大害也。」太宗曰：「頡利無罪，遽伐之，恐外夷致疑，非所以安國計也。」如晦曰：「比者不能制薛延陀，致擾我邊郡，殘戮軍民，又常發兵救梁都師。安得無罪？」<br />
　　太宗從其言，乃命李靖為行軍總管，以公瑾為副，李世勣、柴紹、薛萬徹為諸道總管，合人馬十餘萬，皆受靖持調。李靖領旨出軍中，與諸人分道出征突厥：李世勣部軍三萬，出雲中；柴紹、薛萬徹引兵三萬，出白道；自與戰將程名振、李藝引兵四萬餘，出馬邑，望定襄進發。大軍離了長安，正值春二月間，但見：路上野花隨馬足，林中啼鳥動徵情。李靖大隊人馬，前望定襄不遠，屯下塞壁。遣人將戰書進入定襄，<br />
　　卻說守定襄胡將，乃是頡利心腹人康蘇密，原乃隋煬帝之臣，因隋滅，帶了蕭皇后，與宮官楊政道奔走突厥，投頡利。頡利以蘇密鎮守定襄，使近中國地方。是日聽得唐軍有戰書來到，與楊政道商議迎敵。政道曰：「唐兵所向無敵，天下諸侯莫不帖首歸服。統軍總管李靖，用兵如神。我與閣下守此孤城，如何擋抵？不如獻了定襄，詣靖軍中納降。緣我等先是中國之臣，靖必不棄。君欲迎敵，決無勝理。」蘇密曰：「公言甚善。明日即開城納降。」<br />
　　卻說李靖正在軍中分遣將士出戰，忽報：「定襄守將來降。」靖召入。康蘇密等拜伏於帳前，曰：「臣聞天兵來到，情願來降。」靖曰：「公乃隋臣，非夷虜之屬。今既歸順，唐主必不負汝。」蘇密因請大軍入城。李靖既取了定襄，大軍直抵突厥。早有游騎報入頡利可汗：「見有唐主發兵來征伐，李靖已襲破了定襄。」頡利聽得大驚，聚諸將商議。左丞撒禮黑曰：「唐主以我國常失盟好，今發兵來討，只得整點人馬，預備出戰。」言未畢，人報：「唐軍已抵城下矣。」右丞擴廓進前曰：「兵來將搪，水來土壓。唐軍深入吾地，何足懼哉。乞我步騎二萬，以退唐軍。」頡利從之，即付騎兵二萬。擴廓全身披掛，引了步騎，開城東門出戰。遙望見唐軍來到，兩陣對圓，李靖出馬。胡將更不打話，舞刀躍馬，直取李靖。李靖舉槍來迎。兩馬相交，戰了四五合，擴廓力怯，撥回馬走入城。唐軍一齊掩殺，胡騎死者無數。李靖恐深入險地，鳴金收軍。<br />
　　胡將入見頡利，說道：「唐軍勢大，不能抵敵。」頡利曰：「初出一戰即敗，何以為計？」塔察兒進曰：「唐兵雖眾，亦不足慮。目今春潦將降，人染濕氣，必生疫癘，豈能久屯乎？且彼初來，芒鋒正甚，如何迎敵？大王只顧預備守城，勿與交鋒。且看他如何施展也。」頡利依其計，深溝高壑，嚴立烽火，差人四面巡哨。一連十餘日不與唐交兵。李靖軍中見突厥人馬不出，皆曰：「日前胡將殺輸一陣，卻又堅城不出，何也？」靖曰：「此必頡利鈍兵之計，欲疲我眾。」即喚過牙將程名振，吩咐曰：「離突厥三十里，有鐵山，乃頡利屯糧草所在。爾領一枝人馬，去此處放起火來，彼必有人出戰。吾又有後軍接應。」名振領兵去了。又喚過李藝曰：「頡利聽得糧草有失，定著人出城救應。你領步騎一萬，埋伏鐵山北原，候彼眾來到，與名振合兵擊之。」李藝領計而行。李靖與公瑾議曰：「胡虜出城，城中必虛，吾與足下分兵攻打，頡利膽落矣。」公瑾依其行。<br />
　　卻說程名振引五千軍馬，皆束草負薪，悄悄望鐵山而來。將近黃昏左側，是時鐵山守把將頡利族弟沙摩可汗，自以鐵山險阻之處，人馬難行，不十分持防。一更時分，只聽得寨外響聲不絕。及起來看，火光滿天，糧草盡被燒著。四下喊聲大舉，唐軍一掩殺入。沙摩可汗驚慌不及，被程名振一刀斬之。胡騎死者不計其數。走回餘騎報入守城兵，傳與頡利知得。頡利望見鐵山火光正燄，慌聚眾人救之。撒禮黑進曰：「某與擴廓急去鐵山救糧草。」塔察兒曰：「不可去救。近年民飢，鐵山些須糧草，損之無害。惟防唐軍夜襲也。」禮黑曰：「鐵山一失，大王事去矣。豈可不救？」頡利即遣禮黑、擴廓部兵去救鐵山。開了城門，遙望火光未熄。行近北原，一聲鼓響，火把照天，李藝兵從中截出。撒禮黑抵住交鋒。未數合，程名振從後抄出，兩下攻擊，胡兵大敗。禮黑、擴廓奪路走入城去。<br />
　　天明，李靖引大軍攻打四門，城中緊急。頡利無計可施。眾人皆曰：「大王要退唐兵，除非遣人往遼東，見高麗王，許以本國遞年進貢所產，問他借得救兵來，內外相應，則可退也。」頡利從其言，即差健騎縋城而下，從間路悄悄而來。未三四里，被唐伏兵所執，縛入軍中，來見李靖。搜身上，帶有求救書札。李靖令將來人縛之，與眾將謀曰：「頡利城中困急，遣人往遼東借兵。不是今截了書札，倘高麗以兵應之，內外夾攻，何以抵擋？今可乘其疲弊，並力攻之，城廓或可取也。」眾皆然之。次日，李靖自監軍士，於城下攻打。頡利聽得城外金鼓不絕，唐兵攻城，坐臥不安。眾將齊曰：「城中尚有精兵一十萬，豈肯束手受戮？大王不親出陣，眾人未肯用心。不如與唐兵決一雌雄。勝敗未可料也。」頡利見眾人要出戰，只得披掛上馬，引眾胡騎，開城而出。且看勝負何如？<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>