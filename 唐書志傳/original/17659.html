<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第二回　陳孝意拒城死節　高君雅謀泄被誅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　陳孝意拒城死節　高君雅謀泄被誅</font></h4>
			　　卻說景城人劉武周，殺馬邑太守王仁恭，得眾萬餘，襲破樓煩郡，進取汾陽宮，得隋宮女，以賂突厥始畢可汗。始畢以名報之，兵勢益振。武周遂率眾攻陷定襄郡，突厥立武周為定楊可汗，遺以狼頭纛。武周因僭稱皇帝，以妻妲為後，建元天興，封衛士楊伏念為左僕射，妹婿苑君璋為內史令。<br />
　　會上谷賊宋金剛有眾萬餘，與歷山賊魏刀兒連和。魏刀兒被竇建德所攻，金剛率眾救之，大敗，領殘眾四千，退保西山。建德遣人招之使降，金剛怒曰：「建德殺魏主，吾義不往。諸君可以吾首取富貴。」乃拔刀將自刎，眾抱之泣，遂與眾歸武周。武周素聞金剛善用兵，得之甚喜，封為宋王，以軍與之統率，分家資一半與之。金剛大悅，亦自結納武周，出其先妻，而娶武周妹，說武周取晉陽，南向爭天下。武周從其議，授金剛西南道大行台，統引兵圍雁門郡。<br />
　　守雁門郡丞陳孝意，聽的劉武周兵來，悉力拒守，武周兵圍之，一月不下。孝意與郡將王澤議曰：「賊兵少怠，今夜開關而出，乘其無備擊之可破。」澤然其計。令校尉張倫守城，自與王澤選驍騎五千餘人，開關出城。約近三更初，左側前離武周營不遠。果是武周連日見關上無人出戰，日夜與美人飲酒，不理軍事，被孝意斬寨而入，人不及甲，馬不及鞍，武周軍落荒而走，隋軍點起火炬，王澤隨後殺來。劉武周左頰中流矢，忍痛不住，幾欲墮馬。宋金剛一軍力戰，保定望後而退，棄了寨柵。走到黑河邊，天色慾明，孝意恐人暗襲了雁門，亦退兵城中，掠得軍器、鞍馬無算。武周大敗一陣，折傷甚多。<br />
　　次日，與宋金剛復大聚人馬，來圍了雁門。武周深恨被流矢所傷，自立於城下，往來嚴督攻打。孝意亦率民兵，築起土城，以示重壘拒守。遣使從間道詣江都求救，皆不報。城中困迫，孝意與王澤登城，觀武周軍周回圍繞，水洩不通。孝意曰：「誰可再往江都求救？」王澤應聲出曰：「某願一往。」意曰：「但恐透不得重圍矣。」澤曰：「視死如歸，何所不至！郡丞可於城上擂鼓摩旗，以助軍威，我當乘勢殺出。」意即修書與澤。澤帶書於身，綽槍上馬，開東門而出。孝意令二百敢死士隨之，正遇賊將宋金剛，阻住大殺一陣。意在城擂起戰鼓，王澤不敢戀敵，力戰殺透重圍，迎頭一將擋住，與澤戰未數合，其將輕舒猿臂，早活捉馬上，降其兵一百餘人。看捉王澤者是誰？其人幼有膽氣，且兼弓馬嫻熟，乃朔州善陽人氏，複姓尉遲，名恭，字敬德。隋大業末，從劉武周。武周以為偏將。是日，捉得王澤，執入軍中，來見武周。武周大悅，即以澤縛示於城下，令人報知孝意。孝意上城，看見王澤執綁城下，計無所出。澤進謂孝意曰：「君宜堅守此城，勿以我為累！候天兵一至，此賊不足平矣。」武周曰：「量汝一匹夫，有何武勇？今被擒來，若肯委心歸降，免你一死。」澤曰：「吾受隋之厚恩，未能報效，寧為國家鬼，不作降賊也。」武周大怒，叱令斬之。王澤引頸受刑。<br />
　　劉武周斬了王澤，令軍士日夜攻擊。孝意既而外無救援，糧草食盡，誓以必死，旦暮向詔敕庫俯伏流涕，情動三軍，亦為之悲感。一連睏了百餘日，校尉張倫殺孝意，獻雁門郡以降。後人讀史至此，有詩贊云：<br />
　　賊馬橫行戰士殘，鑾輿遊幸阻間關。守臣誓有輸君志，一死須教輕泰山。<br />
　　又贊王澤亦盡君命而死一首：<br />
　　身懷尺牘請王師，力戰轅門未出時。盡命遭擒甘就戮，張倫有愧見男兒。<br />
　　卻說劉武周取了雁門郡，以張倫復陳孝意之職。會梁師都、郭子和起兵附突厥始畢，始畢以梁師都為解事天子，郭子和為平楊天子，俱以屬武周，因是武周軍威大振，其鋒所向無前。候騎報入太原來，李淵大驚，乃集將佐議之。世民曰：「大人為留守，而盜賊竊據離宮，不早建大計，禍今至矣！」淵謂副留守曰：「武周據汾陽宮，罪當滅族。諸君有何高見？」王威等皆懼，請計於淵。淵曰：「朝廷用兵皆稟節度。今賊在數百里內，江都在三千里外，加以道路險要，復有他賊據之。以嬰城膠柱之兵，當巨滑豕突之勢，必不全矣。進退兩難，實無適從。」王威等皆曰：「公乃貴臣，同國休戚，要在平賊，專之可也，何必稟覆。」淵陽若不得已而從之者，曰：「然則先當集兵。乃命世民與劉文靜、長孫順德、劉弘基等，各募兵遠近赴集，旬日間近萬人。仍密遣使召建成、元吉於河東、柴紹於長安。<br />
　　有王威、高君雅二人見兵大集於太原，乃疑李淵有異志，謂武士彟曰：「長孫順德與劉弘基，皆初仕隋為三侍職，因出征乃背叛，逃亡人耳，怎得將兵？當收之以按其罪。」士彟曰：「二人皆唐公賓客，若收按之，必大致擾亂。不如舍置，以緩取之。」威等乃止。復議陰圖李淵，君雅曰：「彼爪牙協力，難以動搖。來日唐公禱雨晉祠，可先埋伏壯士廊下，乘其無備而誅之。」王威善其計，準備甲士，伺謀唐公。人泄報於劉文靜，文靜即與司馬劉政會議曰：「唐公事露，君雅等欲陰圖之，此當何如？」政會曰：「先發制人，後發制於人。不如將計就計，先作急書詣留守淵，告二人謀反，先就擒之，以除後患。」文靜曰：「此計妙哉！」<br />
　　五月甲子，淵及威、君雅視事開陽府，劉文靜進曰：「有密牒言謀反者。」持牒與唐公。唐公令威等視牒。劉政會不肯，曰：「威等乃副留守，所牒唯唐公得觀。」公驚曰：「詎有是乎？」讀畢，淵語威曰：「人告公等潛引突厥入寇，有反情狀，信乎？」君雅大詬曰：「反人欲殺我耶？」即攘袂抽身而起。世民已布兵塞路，文靜以目視弘基、順德。順德搶入就執之。王威亦並擒耳。會突厥領數萬眾來寇晉陽，淵命裴寂等聚兵，四下準備，而盡開諸城門。突厥疑有計，不敢進。兩下相持日久，淵曰：「人以為威、君雅召突厥，吾未信，今果然。」遂斬威、君以徇。突厥懼，大掠而去。裴寂請命追之，淵曰：「窮寇勿追，兵家所忌，任從去矣。」由是淵決意起兵，乃開大將軍府，集諸將佐，定議令。記室參軍溫大雅作檄書，號稱義兵。檄云：<br />
　　大業十三年六月己卯，晉陽留守李為招募義兵，共扶王室事。蓋聞亂者保其治，危者保其安，是故先王建國，列之侯封，刑以懲叛，禮以懷來。某叨君上付托之重，夙夜驚惕懼不克勝，而王世充不道，乘帝王幸江都之後，襲破樓煩，進逼離宮，肆為暴虐，屠戮良民，守臣見殺，焚蕩室廬。因是太原吏民皆效補報，同建旌旄。謹具檄文，遍會豪傑。果有齊心共事者，而能因勢乘機，運籌制勝，披堅執銳，親居矢石之間，斬將摩旗，躬致馘俘之獻，功之大者授之以國土，功之次者優之以金帛。嗚呼！勸爾爵於眾人之中，流爾芳於千載之下，豈不偉哉！故檄。<br />
　　唐公以檄書移示州郡，關中豪傑翕然響應。裴寂進米九百萬斛，雜彩五萬匹段，鎧四十萬，以資軍費。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>