<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第八十三回　李世勣兵進安市城　薛仁貴智取黃龍坡</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十三回</br>　　李世勣兵進安市城　薛仁貴智取黃龍坡</font></h4>
			　　是時太宗將府庫金銀，分給賞了將士，改其城為岩州。調兵鎮守。李世勣奏曰：「前面乃是安市城，按圖指示，及問鄉導之人，此安市城為高麗一個大郡。攻了此城，便是建安城。前至高麗二百里也。此一處須用得陛下親臨陣中，諸將乃肯盡心。」太宗曰：「卿言甚善。朕聞安市城濠塹固完，兵精糧足。我兵臨城攻之，不能以歲月破也。今建安城兵弱而糧少，城郭低淺，若出其不意，攻之甚易。使建安襲破，安市在吾掌中耳。此兵法所謂：城有不用攻，自能取之也。」世勣曰：「陛下之策，難保全勝。建安城在南，安市城在北，吾軍糧皆在遼東。今越過安市而攻建安，倘若麗兵絕斷吾糧，不能運進，如之奈何？」太宗從之，即敕諸將護駕前往安市城進發。後人有詩云：<br />
　　帷幄籌謀可萬全，太宗親討志何堅。曾聞諸葛能興漢，未必田單解誤燕。貔虎風雷驚海岳，旌旗閃電耀山川。六軍雲擁驅安市，悉掃妖氛靜塞邊。<br />
　　卻說御駕離了白岩，大軍水陸並進，沿路旌旗不斷。雖是夏月，御駕前全不見日影，因是太宗無暑渴之疾。大軍行了三日，與安市城只曾一百五十里程途。李世勣與張亮分兵二處徵進：張亮率水軍，出虎胥江，直趨建安城；自提步兵進安市，前至黃雲塞屯紮，與張士貴等東西立營。遣人將戰書投進安市城。<br />
　　卻說守安市城者，卻是高麗國左、右親衛軍官鎮守，各分「絕奴」、「灌奴」等部。絕奴部主帥梁萬春、鄒定國、李佐升，灌奴部主帥歐飛、暨武、張猴孫，共六員猛將，虎踞於安市城中。近日哨馬報：「唐天子御駕已取了白岩城。引大軍來。」都準備下迎敵器械。是日正在廳堂上會集二部商議。灌奴部歐飛進曰：「唐兵合水陸三十餘萬而來，近日所向無敵。麗兵屢挫其鋒。今大軍指日到安市城。臨時出戰，未得地利。乘其未至，先引部下精兵數萬，直抵黃龍坡屯住，阻住御駕。且看他從那裡過？」梁萬春曰：「此計大妙。與君精兵五萬，先截住唐軍，我隨後亦有人馬來應。」歐飛慨然與副將暨武、張猴孫等領了五萬麗兵，即日出得安市城，直抵黃龍坡紮下營寨。原來此黃龍坡離安市七十餘里，乃是大官路，最是險隘。對面阻污泥河，兩邊盡是石山，人馬不堪行。正中有水可飲，他處皆絕泉源。若有一夫當之，萬夫不能過去。實乃天生一個戰場。<br />
　　當日歐飛兵馬立寨在正路口，左邊有一條樵路，可通安市，已將大石橫木築斷了。四下皆安著箭垛，令善射者守把，甚是堅固。歐飛等占住此個去處，按兵不出。哨馬軍報入前軍總管李世勣帳中：「見有麗兵把住黃龍坡，甚是堅固，不能進前。」世勣聽的，即喚過張士貴、契苾河（何）力、薛萬備等，入軍中吩咐曰：「安市城人馬不比他處，此近高麗封境，盡是驍勇者鎮守。今聽的我大軍將到，先遣將把住黃龍坡。我觀畫圖，及問此處嚮導，皆言止有一條中路進安市，左壁有條小路，人馬不堪行，且各處無水吃。今值此炎勢天氣，若絕了泉，我等何以存濟。爾眾人正須用力攻破黃龍坡，據了此地，方好進兵取安市也。」眾將皆領命，部兵去了。時李思摩箭瘡平伏，乃進曰：「不才數十日未經戰陣，今引本部人馬，取黃龍坡，以報天子。」世勣曰：「君養傷痕新痊，未可即動力。吾有他處用得君。此回莫行。」思摩曰：「大丈夫得死沙場幸矣。吾瘡口安痊，今日要立功處。總管何如不許？」堅執要行。世勣見其志銳，乃付與精兵一萬，令為合後。思摩即引兵去訖。世勣分撥已定不題。<br />
　　卻說張士貴、契苾何力、薛萬備等，領騎兵六萬，迤邐哨到坡下，並不曾見一騎往來。張士貴與眾將商議曰：「麗兵守住此個隘口，果實堅固。彼若不出，將奈他何？」薛萬備曰：「且把三軍至隘下，一時攻打。看有敵人出來否？」士貴從其議，驅三軍直抵隘下。忽聽坡頂一聲鼓向（響），早發下數矢。唐兵退避不及者，中了弩箭。士貴看時，豎著一面彩繡白旗，旗下數員麗將，靠壘而立。士貴隘下指而罵曰：「不量時勢麗蠻，今日天兵到此，尚自抗拒。豈不見前路守將，曾饒過誰來？早開隘道與御駕前徵，則留汝等性命。若執迷不醒，死在目前！」坡上歐飛曰：「我高麗未曾侵犯中朝，何故深入吾地，自來送死哉」我今守住此處，縱是人馬能飛，亦過不去矣。」士貴大怒，令三軍一齊攻擊。隘上見唐兵迸集，攻上坡來。歐飛一聲梆子響，兩邊強弓硬弩齊發，箭如雨落，唐兵不能著腳，傷損者無算。6何力曰：「未得地利，且抽回人馬，再作計較。」士貴然之。即揮三軍退離隘下二十里。麗兵見唐兵退去，欲出兵追襲。歐飛曰：「中國人譎計甚多，恐有埋伏。我等只是堅守，彼自不能過也。」眾人依其議，遂按甲不追。<br />
　　卻說副總管張士貴，見攻不得黃龍坡，計無所出，悶悶不悅。先鋒薛仁貴進曰：「量此一個小可關隘，不能攻拔，何況要取高麗！總管無憂，我有一計，使高麗兵盡死隘中。黃龍坡唾手可得。」士貴驚曰：「將軍有何妙算，願聞其略。」仁貴曰：「兵法云：『得地利者勝。』今麗兵守住隘口，是地利彼先得矣。總管若以力取，一年亦不能過。此當以智勝之也。」士貴聞仁貴此言，即屏退左、右，引仁貴入中軍，詳細問其取黃龍坡計策。仁貴曰：「今訪得居民，說此處有二條路，可通安市城中：一條麗兵守把，乃是大路；左壁有小路可通，只是險峻，人馬不堪行。即目麗兵將木石斷絕了。為今之計，總管且把兵馬作左、右營屯紮，休兵養銳，再勿復出。麗人多疑，見我兵不來攻擊，只作前面提防。小將部五千健卒，各帶火箭、火炮，密地潛出小路，抄進黃龍坡。約過一日，總管可調右營悄悄埋伏隘下，有躲藏處。近三更左側，軍中候火箭連起，吾兵已出隘後，可將伏兵催起，遠遠的喊聲攻打。麗兵見是夜裡，必慌。待他矢下弓弩，從軍多著皮鎧遮護，我軍從寨後放起火來，內外夾攻，遼將便有撥天關本事，亦逃不出吾之料也。」士貴聽了，以手加額曰：「將軍真當代之孔明也。何憂高麗不破哉！」即密秘傳下軍令，將人馬分作兩營，一依仁貴所行。<br />
　　仁貴曰：「事不宜遲，恐有走透不便。」士貴即日選精兵軍士五千，各給與乾糧。仁貴全身披掛，辭主將徑取黃龍坡小路而來。是時六月末旬，初更無月，仁貴與步騎穿林透嶺，攀藤附葛，行過數里，到一處山嶺，險峻小路口，都用大石疊斷。仁貴令健卒疏開而過。約近三更，已出黃龍坡後寨。仁貴連放起數根火箭，伏路軍報入唐營中，薛萬備知的，催起伏兵，於隘下齊聲吶喊，火把兢天。坡上麗兵聽有唐兵攻擊，一時速集隘前守護。歐飛下令曰：「夜裡不分人馬，眾軍只管發下矢石，敵兵自退。」麗眾得令，長弓木石，一齊放下，四邊箭如蝟集。唐兵亦不近前，只在遠地擊鼓，如攻打之狀。麗將緊守住隘口，不提防薛仁貴轉到寨後，令步兵堆起硫黃燄硝，放起火來，糧草積聚，一時燒著，半夜南風正起，風隨火勢，火趁風威，坡頂光衝漢表，向（響）聲振天。比及遼兵報知歐飛，隘下見坡上火起，知的仁貴幹功，薛萬備率軍士乘勢攻上坡來。麗兵不戰自亂，都只顧走路。歐飛與暨武、張猴孫等，知唐兵襲其後，急來救應。且看下節何如？<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>