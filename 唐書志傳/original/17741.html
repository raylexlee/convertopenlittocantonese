<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第八十五回　高延壽納降李世勣　蓋蘇文保舉束頂漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十五回</br>　　高延壽納降李世勣　蓋蘇文保舉束頂漢</font></h4>
			　　左有李思摩，右有薛萬備。延壽只得死戰。李思摩當先衝擊，延壽不能抵擋，復殺回，望銀城逃走。薛萬備大殺一陣，斬首五百級，奪其軍器無算。延壽殺出南陣，望見背後征塵蔽日，追兵喊聲不絕。延壽大懼，謂惠真曰：「出不得重圍，我與弟分作兩翼殺出。」惠真曰：「若分二翼而戰，吾等全軍皆沒。不如兵馬相連，拚死而鬥，或可免難矣。」延壽依其言。部下餘兵尚有二三萬，並作一連，乘勢衝出南陣。正走間，前面旌旗卷出，大書「江夏王道宗」，兵馬當頭攔住，大叫曰：「敗將無路，何不早降！」惠真當先衝陣，梆子響處，箭如驟雨，惠真面中數矢，射死山坡。麗兵傷損者，屍首相藉。延壽見勢不支，棄了坐馬，刺斜望山狹走了。餘眾走不得的，羅拜地下乞降。道宗盡擒之。引本部出狹谷來，各營俱在御前獻功。<br />
　　是時太宗大勝一陣，敕各營給賞本部，命東營薛仁貴入侍。仁貴素袍銀甲，見太宗於中軍。太宗視仁貴眉清目秀，人材出眾，又見他搴旗斬將，人不能近，乃喜曰：「朕以一班舊將已老，不忍再勞他出征，今見君武藝不群，深慰朕望也。」仁貴頓首稱謝而出。太宗顧謂長孫無忌曰：「寡人不喜得遼東，喜得名將也。」無忌曰：「觀其對敵，真豪傑矣。陛下何患高麗不服哉！」太宗然之。<br />
　　忽報：「江夏王道宗，擒得麗兵而回。」太宗召進御前問之，道宗曰：「臣埋伏射卒於狹谷，適遇大將戰敗走來其地，被臣伏弩齊起，首先射死大將高惠真，麗兵死於谷口者，屍首枕藉。得其降卒二萬。單獨走了主將高延壽、左臣大對盧。」太宗大喜曰：「朕正在軍中紀錄諸將，正不知高延壽下落。今公一戰，勝他人之績也。」道宗拜謝。太宗乃下令諸軍，乘勝攻擊安市。一面遣李世勣襲銀城，困住高延壽。眾人得令，於安市城下不分晝夜攻打。梁萬春見麗兵戰敗，與部下鄒定國、李佐升等議曰：「唐兵日夕打攻城池，百民各懷內俱。高延壽損折兵馬，走入銀城。何以退得敵兵？」李佐升曰：「安市城濠塹堅固，縱唐兵攻打，無奈我何。復遣人入高麗取救，我只顧準備戰守之具，敵人自退也。」梁萬春依其議，一面遣使再來高麗取救，一面吩咐軍士嬰城而守。<br />
　　卻說太宗敕諸將攻城，連攻了二日，不能前進。且是城郭堅完，守護軍兵發下強弓硬弩，傷損者亦多。長孫無忌曰：「安市城實乃高麗之藩障也。兵精糧足。難以歲月下也。陛下詔世勣進兵取黃城、銀城，若得此二座城郭，鑾輿有駐驛之所，又孤安市之勢。此亦一策矣。」太宗從其議，即遣薛萬備引兵五千，取黃城；仍詔李世勣進兵取銀城。薛萬備領兵去了不題。是時，李世勣兵馬抵銀城，團團圍住，水洩不通。原來銀城近高麗之東，亦是一險要去處，糧草積聚，大半在此城。高延壽走入城中，與原守將祖文魯堅閉城門，提防迎敵。聽的李世勣部兵攻擊，延壽曰：「唐兵勢大，謀臣勇將，不下數千，近日殺得遼兵片甲不回。今又來困住此城，難為計矣。」祖文魯曰：「小官亦聽的唐兵所向無敵。只得準備交鋒。」延壽歎一聲，乃曰：「看起來高麗王懦弱，蓋蘇文專弄國柄。他日唐兵若臨本國，亦只是歸降的，徒枉了千軍萬馬，冒鋒鏑死於無辜。爾眾人有何高論？」左丞大對盧進曰：「即日唐兵四集，安市城尚不可保，何況銀城兵馬不滿二萬，若拒守之，自疲精神，無益也。為今之計，莫若開城乞降，免被擒獲耳。」延壽曰：「吾亦要如此主意。正不知爾眾人皆願降否？」祖文魯亦曰：「降之可保，若戰自取死矣。」<br />
　　延壽見勢不利，眾人皆無鬥心，次日開東門詣世勣軍中請降。小校報入帳中，世勣聽的，謂李思摩曰：「延壽乃高麗最驍雄者，今日勢窮來降，餘者不足慮矣。」思摩曰：「請整軍待之，以防不測。」世勣然之，即下令軍中整戈甲，親出轅門。見高延壽一派諸將，伏在軍前。世勣扶起延壽，引入帳中，與其分賓主而坐。延壽曰：「敗將不可以語勇。今延壽窮敗來歸，何勞將軍待之以賓主禮？」固辭不敢當。世勣曰：「吾天子得汝高麗降將，無不虛心接納。何況我等？今足下來降，實知時勢者也。」延壽見世勣意誠，乃坐下位。其餘皆依次而坐。世勣吩咐諸軍備酒禮待延壽。延壽亦開懷盡飲。酒至半酣，延壽曰：「某等不勝酒力，請將軍人馬入城，安撫人民。」世勣曰：「足下先入，吾兵馬來日早入城。」延壽領諾。酒罷，辭世勣，引本部先入城中去了。李思摩曰：「麗人頑皮，不以禮義為重。總管自用提防，休使墜其計也」。世勣曰：「高延壽誠心歸降，若復疑之，使來者立腳不定矣。吾與諸公明日侵早入城，准無後慮。」思摩再不復言。<br />
　　次日平明，銀城四門大開，延壽先遣二騎出城迎接，世勣下令：「人馬依次入城，不許侵擾百姓。」三軍得令，金鼓齊鳴，入銀城東門。近濠邊，延壽率眾將迎著世勣，二人大悅，如平生，並馬入城。軍民秋毫無犯。世勣至府中坐定，麗將各參見畢，世勣一一諭遣之。即日安撫了百姓，引延壽等出離銀城，入中軍來見太宗，奏曰：「今延壽舉銀城以降，臣不動張弓只箭，已平伏了此處。且延壽為人忠厚，陛下可重用之。」太宗大悅曰：「朕以鑾駕駐驛銀城，就其糧草，以攻安市，何懼城郭不破哉？」即日下詔，將中軍人馬入銀城屯紮。是時銀城與安市止曾二十里遠，太宗御駕既入了銀城，召高延壽親安慰之，以延壽為鴻臚卿。延壽拜謝。忽報：「薛萬備亦取了黃城，得精兵七千而回。」太宗乃遣其合諸營進攻安市，不在話下。<br />
　　卻說高麗國王，連得安市救急文書，乃聚文武商議。蓋蘇文出班奏曰：「臣舉數人，皆不能成功，以致折兵損將。亦知罪大，深自羞愧，毒求補追，未有效忠竭力之地。臣得一大將，勇冠三軍，力敵萬人，兩手能開鐵胎弓，百發百中，又有一身本事。端的會呼風喚雨，變化無窮。乃是遼東新城道人也，姓束，名頂漢。臣乞保此人為先鋒，殿前都尉曹觀為主將。再統三軍，前救安市之圍，必要生擒唐將。」高麗王大喜，召進束頂漢至階下拜畢，宣上殿觀之，其人身長一丈，紅睛藍面，醜惡凶狠。高麗王以金甲錦袍賜之，加為前部大先鋒。以曹觀為都督，與頂漢引麗兵十二萬退敵。束頂漢一同出征。次日，領人馬同曹觀離了高麗，但見槍刀蕩蕩，劍戟層層，十二萬遼兵，風捲而來。早有哨馬報入銀城，近臣奏知，太宗與群臣議曰：「張亮提水軍一時未到。安市城守護得嚴緊。今有高麗救兵來到，誰可迎敵？」薛萬備要去。太宗曰：「汝既為護駕，且未可去。」更問其次，都尉李思摩應聲而出曰：「某不才，願敵來將。」太宗與兵二萬，交思摩去邀戰。又問曰：「思摩雖然去了，麗兵此來，鋒芒盛銳，誰敢再護助？」帳下驍騎黃常、霍茂願往。太宗與兵二萬，兩枝軍馬去了。太宗分遣已定。敕西營總管李世勣監戰。<br />
　　且說李思摩引軍前去，離安市三十里，與麗兵相遇。兩陣對圓，思摩橫槍立馬於陣前。高麗軍中束頂漢躍馬而出，手執銅刀，跨千里驊騮馬，厲聲大罵：「不懼死唐人，敢侵犯封界！」李思摩大怒，挺槍躍馬而出。麗副先鋒詹虎舞刀直取思摩。兩陣相交，鬥不數合，被思摩一槍刺於馬下。束頂漢見折了副先鋒，拈刀來戰思摩。兩下金鼓齊鳴，二將戰上二十餘合，勝敗不分。頂漢按住銅刀，就馬上披髮仗劍作法，口中喃喃念咒，忽風雷大作，黑氣中無限人馬自天而降。霎時間，飛砂走石。思摩急回馬，唐兵驚慌大敗，自相踐踏，死者不計其數。曹觀見唐陣已亂，率眾直衝過來，正遇黃常、霍茂二員將抵住。且看下節勝負何如？<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>