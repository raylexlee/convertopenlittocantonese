<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第三十二回　秦王乘夜窺柏壁　敬德部兵救並州</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十二回</br>　　秦王乘夜窺柏壁　敬德部兵救並州</font></h4>
			　　卻說宋金剛，預先哨馬軍報：「秦王遣將攻取蒲坂。」正在軍中與眾將商議，忽報：「王行本遣人來求救應。」金剛曰：「車破則輔摧，唇亡齒必寒。不得不救之矣。」即令尉遲敬德與尋相部兵一萬救之。敬德引兵離了柏壁，早有人傳與秦王。秦王曰：「賊人知我攻蒲坂，特遣敬德救之。我當自往，邀之於中路，必擒此賊矣。」即率精兵五千，令樊興伏於左道，秦叔寶伏於右道，俟其半度出擊。二將領計，各點兵去了。<br />
　　且說敬德、尋相催動人馬，正行之間，望見前面一聲鼓響，山坡後一隊軍殺出，為首一員大將，金盔金甲，手挺紅纓槍，大叫：「世民在此等候多時，將軍何不下馬受降，以圖重用，更欲助賊敵而救蒲坂，是明珠污於沙泥也。」敬德怒曰：「吾正沒捉你處，今日倒自來送死。」言罷，拍坐下烏錐馬，手綽鐵鞭，刺斜逕取世民。世民撥回馬望山後走了。敬德勒馬追去。忽連珠炮響，左手撞出樊興，右手撞出秦叔寶。尋相知有埋伏，引軍望後便走，自相踐踏，死者不可勝數。秦叔寶馳騎進前，大叫：「黑胡漢！勿得有傷吾主！」敬德見後追兵趕至，拋了秦王，揮鞭回敵叔寶。二人在山坡下鏖戰三十餘合，不分勝負。秦王駐馬在高岡觀望，招動紅旗，部下五千精兵從高馳下，助攻敬德。敬德恐後軍有失，不敢戀戰，勒轉馬殺出重圍，走上二十里，與尋相合兵一處，奔回柏壁。世民見敵人去遠，亦收軍回營。王行本屢日望救兵不來，城中糧盡，眾兵稍有離散，自知不能固守，引眾出降，李靖令軍中監囚之。平復蒲坂，下令班師，回柏壁來見秦王。<br />
　　秦王正在帳中與諸將議攻金剛之策，忽報李靖已回。秦王喚入，李靖進見王曰：「仗主公風聲所至，只二十日間克復蒲坂。王行本計窮力竭出降，臣監囚在轅門。收其餘眾五千。」世民大喜，謂諸將曰：「行本擒俘，宋金剛折一臂也。」即下令軍中，以王行本勞師經年，依附賊黨，推出轅門梟首號令。不移時，左右將王行本斬訖，將首級掛於高竿。李世勣曰：「王行本雖克復，金剛集突厥始畢可汗之兵尤盛，且兼北方士馬精強，主公可遣郭孝恪以金寶之物結好處羅可汗，預承陛下之敕，加封彼為歸義王，令遣軍來相助，以分金剛之勢。此上策也。」世民然之，即遣郭孝恪多備珍寶幣帛以往。郭孝恪領了珍寶幣帛之物，帶數十軍人，辭秦王，逕往西突厥，來見處羅可汗。<br />
　　卻說處羅可汗自始畢可汗死後，襲其位而為西突厥。兵馬雄壯。近日北突厥借兵與宋金剛助拒秦王，正在軍中與右副元帥撻嘿忽議曰：「唐主禪位關中，天下所脅，乃真命也。劉武周何得強據並州，妄圖興舉？吾欲興兵以助秦王，爾意以為可從否？」撻嘿忽曰：「大王此行，正謂順天者存，逆天者亡，有何不可？」正議論間，人報：「大唐遣使命來見大王。」處羅可汗喚入，郭孝恪進見，具上珍寶幣帛之禮，又捧過璽綬，宣讀高祖敕書，封西突厥為歸義王，令遣人馬助秦王，以擊劉武周。處羅可汗得此大悅，望西南稽顙，拜受璽封，請郭孝恪入帳坐定，設筵席待之。處羅可汗問曰：「唐主借兵，合用多少？」郭孝恪曰：「止用精兵五百騎，戰將一員，可成功矣。」處羅可汗就差副元帥撻嘿忽，率領五百驍騎，即日便行。孝恪辭卻處羅可汗，與撻嘿忽離西突厥，逕回柏壁。郭孝恪心生一計，與撻嘿忽曰：「今北突厥以兵助劉武周，拒戰秦王。我軍路經此過，恐知之必來追襲。可使人馬俱著彼軍衣甲妝扮，或五十人為一隊，一百人為一隊，各使首將領之，亂出射獵。遇北突厥人馬，則不相害。令其各人頭上插一白毛，乘夜若近北突厥營寨，互相出入抄掠，軍中舉號，聞雁聲，當用命吶喊殺人；聽鹿鳴，則收軍，悄悄認自軍，一處潛躲。使北突厥之眾不戰自亂也。」撻嘿忽曰：「此計甚妙。」即吩咐眾軍，依郭孝恪所行。是夜近三更時候，已離北突厥寨柵不遠。撻嘿忽引眾前後抄襲，放著野火，光照山峪。北突厥認不得何處軍馬，各先驚亂，混殺至五更左節，西突厥軍中打動鹿聲，其眾有白毛者聚於一處，逕從南山去了。北突厥殺至天明，收點人馬，三停折去一停。慌聚大臣計議，分人馬四下巡哨聲息，並無動靜。赤嘿哈奏曰：「此莫非唐軍有人暗襲主公？可差使臣前往定楊可汗劉武周處取回人馬，防禦不測。」北突厥允其奏，即遣使往並州去訖。<br />
　　且說郭孝恪與撻嘿忽晝夜引兵隱入南山，使人探聽消息，回報：「北突厥夜來交戰，不知兵從何至。疑恐唐兵暗來攻襲。即今遣人往並州取回劉武周之兵。」孝恪喜曰：「略展小智，抽回劉武週五萬大軍，足能孤其勢也。」即與撻嘿忽議：「爾乘此機會，領兵前至柏壁，去投宋金剛，詐稱北突厥將兵以來相助，金剛定不疑。君就中用事立功，秦王知之，自有重賞。切不可與北突厥相交結，致仇恨於中原，我主秦王英雄神武，恐後不利於君。那時悔之晚矣。」撻嘿忽欣然領計而去。郭孝恪引數十騎自回唐營，不在話下。<br />
　　卻說秦王自平王行本後，郭孝恪又往西突厥借取人馬。劉武周外援已絕，糧料不通，知其眾有歸心，欲整點人馬，與宋金剛決戰。在軍中調度諸部。至夜靜間，星月交輝，惟聞刀鬥之聲。秦王立於寨外，見對面宋金剛營寨分為二壁，布列齊整。世民不使眾將知覺，與侍衛將公孫武達、樊興、馬三寶、史大奈，五人引五百精騎，悄悄出營，欲看柏壁關道，險隘攻取之勢。公孫武達曰：「柏壁關左正近宋金剛營壘，主公又不帶人馬去，倘巡哨軍知的，報入金剛營中，以兵追來，四下圍定，那我眾不知主公圍困，一有疏失，唐主倚仗誰耶？」世民曰：「我有諸君相隨，更兼五百精騎同往，何懼金剛哉。」留下馬三寶、史大奈在十里之外等候，以防伏兵，自與公孫武達、樊興等隨至柏壁關，周圍看了一遍。見金剛連營十里，烽火夜明，前後有警。顧謂諸將曰：「此賊亦善調度。」樊興曰：「軍中有苑君璋，此人見識深遠，安得不堅固其壘。主公可速回，恐敵人知之不便。」<br />
　　秦王勒馬，與眾人乘月明而回。早有巡哨軍報知尉遲敬德，即率鐵騎五千，從關下抄進。只見他鐵襆頭中生冷燄，鋼鞭手裡起寒光，大叫一聲如山崩地裂：「秦王休走！」一匹馬搶上關來。樊興見敬德引兵來到，高叫：「主公速走！我當抵住其軍！」樊興在月光之下，與敬德戰。未及數合，氣力不加，撥回馬保秦王而走。公孫武達又抵住一陣，亦被殺敗。敬德單要捉秦王，那裡顧諸將廝殺，勒動坐下馬，一直趕上。遙見二支軍來到，大叫：「勿傷吾主！」乃馬三寶、史大奈，軍器並舉，抵住敬德。敬德獨戰二將。公孫武達、樊興力保秦王，三騎馬刺斜走出柏壁。二將不敢當敵，撥馬走回。將二十里遠，敬德見秦王走脫，又在夜間，引兵自回營去，不來追趕。<br />
　　卻說秦王與四將回至營中，將近三鼓，諸將佐卸甲休息，各自守壘壁，並無知者。世民吩咐公孫武達等：「休露今夜被敬德追逼之事與眾將知之。」武達等遵命，亦各回營。次日，秦王升帳，聚集諸部人馬，議取柏壁之計。程知節曰：「劉武周回兵保守太原，柏壁宋金剛、尉遲敬德相拒。關左有小路，逕接太原。主公可假臣精兵一萬，出其不意，攻擊太原。金剛知太原受圍，定撤兵而救之。金剛一離，柏壁空虛，不消半萬之眾，唾手可取。既取柏關，乘席捲之勢，並取太原。劉武周不暇為計矣。」世民大喜曰：「此計正合吾意。」即下令，以徐世勣、錢九隴屯柏壁，自與李靖、秦叔寶、程知節、馬三寶、史大奈、殷開山、屈突通一十員大將，從小路抄出，以取太原。眾人得令，各點軍分撥起行。<br />
　　且說尉遲敬德正與宋金剛在軍中說：「昨夜秦王單騎來視營壁，被吾引鐵騎五千追捉，部下眾將混戰一夜，秦王走脫回去。」金剛聞知，下令軍中：「自今以後，諸將各周謹守寨柵，用防不測。」言尤未了，忽探聽來報：「秦王領六萬之眾，戰將十員，從柏壁關左路抄出，逕取太原。」金剛大驚，謂其下曰：「秦王乘我無備，進襲並州。若出救應，則柏壁難保；若不出兵救之，倘並州有失，是吾腹心先喪也。爾眾人有何高見？」苑君璋曰：「既知此事，當將計就計，令尉遲敬德與尋相帶領一萬驍騎，前往山險處埋伏。山後多張旗幟，以為疑兵。待彼眾半度，舉炮為號，兩下殺出。彼不知虛實，必返騎退出。然後盡力追之，秦王可擒也。」金剛然其計，傳下軍令，敬德與尋相點兵出了，自與苑君璋、陳煥章等拒守柏壁關。畢竟看下節分解。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>