<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第八十回　薛仁貴斬將立功　董世雄部兵解圍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十回</br>　　薛仁貴斬將立功　董世雄部兵解圍</font></h4>
			　　起唐太宗貞觀十九年乙巳歲，止唐太宗貞觀十九年乙巳歲。首尾凡一年實事。<br />
　　按《唐書》實史節目。兩河戰罷萬方清，原上軍回識舊營。立馬望雲秋塞靜，射雕臨水晚天晴。戍閒部伍分岐路，地遠家鄉寄羽旌。聖代止戈資廟略，諸侯不復更長征。<br />
<br />
　　卻說張亮既部水軍出遼澤，欲與李世勣人馬相會。哨馬軍早先報知李世勣：「天子鑾駕出了遼海。即目水軍總管張亮部水軍趨遼澤而來。」世勣喚過張士貴：「先引精兵一萬搦戰。吾有人馬接應。」士貴引兵去了。又喚過江夏王道宗，引步騎二萬，繞出東門救應。道宗亦領兵去訖。世勣分撥已定，自準備火箭火炮，攻城之具，為合後。是時城中聽的唐兵搦戰，徹萬三整兵迎敵，與高天莫、黑垂環分左右而出。次日平明，徹萬三開東門，放出一彪麗兵，旌旗卷舞，金鼓喧天。麗將一匹馬跑出陣前，張士貴見遼兵出戰，擺開陣勢，兩軍對圓。士貴馬上罵曰：「殺未盡遼蠻，尚不獻城納降！今天子御駕將臨，若攻破城池，使爾輩寸草不留！」徹萬三亦罵曰：「爾唐主無故侵我封境，反來說我歸降！贏得手中刀，便獻城與汝也。」士貴大怒，正待躍馬而出，背後一員虎將，手執丈八蛇矛，跨下黃鬃駿馬，頂一付冰玉水銀盔，著一領川中素白袍，撞出陣前曰：「本官且停，小將立誅此匹夫！」眾軍視之，乃龍門縣人薛仁貴也。<br />
　　仁貴跑馬舉矛，直取徹萬三。驍騎金忻躍馬橫槍來迎，兩下喊聲大舉。二人戰上兩合，仁貴要立奇功，賣陣便走。金忻勒馬後追。仁貴較其來近，回馬大喝一聲，金忻撞入懷中，早被仁貴挾於脅下。仁貴放下遼將，令步騎捉縛去了，復勒馬衝進麗陣，勇不可當。徹萬三射住陣腳，欲與唐兵鏖戰，見仁貴捉了副將，衝入本陣，即分兵圍之。仁貴左衝右突，殺死遼兵無數。黑垂環、高天莫兩騎雙出，抵住仁貴。仁貴力戰二將，並無懼怯。張士貴驅兵繼進。城中大模達引兵截出，長槍硬弩，一湧而來，將士貴圍在垓心。薛仁貴正鬥二將，後軍報曰：「主將被圍危急。」仁貴拋了二將，復殺回，正遇麗將大模達阻住一陣。仁貴挺矛而戰，麗兵不退。高天莫乘勢趕來，仁貴前後受敵，部下隨騎漸少。忽東門喊聲大起，道宗引二萬步騎殺入中軍，與仁貴合勢夾攻。高天莫見唐兵四起，恐城中有失，正待殺奔東門收兵入城，被薛仁貴趕近前，一槍刺死馬下。大模達見高天莫刺死，勒馬殺奔東門來。張士貴潰圍殺出，與道宗合勢掩擊，麗兵大敗，死者不計其數。徹萬三、黑垂環見唐兵勇猛，引敗騎殺回東門，正會著大模達。城裡放下吊橋。<br />
　　將近黃昏左側，忽壕澤邊金鼓連天，槍刀齊舉，五六萬唐兵湧上東岸，乃副總管王大度人馬出遼澤，聽的兩下交鋒，在此等候。麗兵戰得困乏，如何當得五六萬生力精兵？徹萬三大驚，只叫得苦。遼兵未及交戰，先自拋戈棄甲逃走。王大度勒馬截殺。黑垂環、大模達等只得死戰。李世勣一支兵繞出東門，兩下夾攻。麗兵四下無路，投死澤中者，屍首相疊。大模達跑馬奪圍走出，被王大度趕上，一刀斬於馬下。徹萬三、黑垂環二騎刺斜突奔，未數里，又被張士貴人馬攔住。徹萬三見無走路，拔所佩自刎而死。黑垂環棄馬逃走，被薛仁貴一箭射死。唐兵合在一處。城中守兵，尚有數萬，堅閉了城門。世勣傳令曰：「今日此戰，難遇之機也。功在垂成而退回人馬，遼東城再不可得矣。麗將盡被誅戮，城中雖有守眾，已皆喪膽，豈敢再來與我交鋒乎？今日先登城者，功居第一。」世勣令已下，三軍齊聲曰：「取功名富貴在此舉也！」各努力攻城。江夏王道宗攀堞先登，薛仁貴執箭板繼上。城東樓角守兵刺下長槍，仁貴閃過，把守埤軍砍倒城濠邊，仁貴遂登了東城樓櫓，劈開城門，唐兵一湧而入，城中大亂，男女乞降之聲徹於內外。麗將見唐兵殺入城來，各開西門奔走，被百姓一個個捉將回來。世勣入城，已近二更，即下令：「休得傷損百姓。」因是城中秋毫不動。次日紀錄各人功績，薛仁貴居首。得降兵萬餘人，男女四萬口，軍糧、馬料極多。世勣出榜安民，遣使迎接御駕。<br />
　　是時天子鑾駕離遼東五十里，沿路捷音報知，太宗聽的取了遼東城，大喜。車駕已進城中，諸將各朝參，問起居畢，世勣近御前具奏取遼東之由。太宗慰勞曰：「公諸將披矢石，為寡人立功，回朝廷不忘今日之勞也。」世勣頓首拜謝。太宗詔三軍取白岩城。李世勣、張亮等水陸並進，前望白岩城進發。<br />
　　卻說守白岩城遼將達魯揭裡、麗三高、張有威、劉士安四員猛將，領十萬麗兵鎮守，近日聽得唐兵將到，達魯揭裡聚眾人商議迎敵。麗三高曰：「唐兵勢大，難與交鋒。主帥只管預備堅守；一面遣人上高麗取救兵。待人馬來到，唐兵少怠，一戰可破也。」達魯揭裡依其議，吩咐諸軍緊守四門，嚴立烽火，按甲不出。<br />
　　卻說唐兵已近白岩城，總管李世勣屯下塞柵，喚過張士貴、李思摩，各引精兵先至城下請戰。士貴、思摩各引精兵二萬去了。世勣與張亮水陸前後救應。士貴、思摩引兵直哨到白岩城下，見城只是準備得十分齊整，只是沒一個出戰。士貴與思摩議曰：「遼兵堅守不出，吾與足下分兵攻之。」思摩依其議，即與士貴分東西門攻打。城中聽的唐兵攻擊，報入中軍。遼將張有威請出兵退敵。達魯揭裡曰：「唐兵合水陸而進，只恐不能取勝。」有威曰：「趁今不戰，倘唐兵並集，何以當之？」揭裡即與精兵二萬，出城迎敵。有威全身披掛，綽槍上馬，引二萬兒郎，開東門而出。金鼓喧天，飛奔將來。<br />
　　張士貴見城中有人出戰，各將陣勢擺開，橫刀立馬於門旗下，指遼將罵曰：「反叛逆賊，何不早降！」張有威大怒，遣步騎洪飛虎舞斧直取士貴。士貴背後薛仁貴挺丈八矛躍出陣前，大喝：「遼將休走！」兩馬相交，戰上二三合，仁貴手起槍落，刺中心窩，洪飛虎落馬而死。張有威見折了步騎，拍馬舞刀，直奔仁貴。仁貴賣陣而走。有威乘勢追襲，士貴結住陣腳助喊。仁貴較定遼將近，按了金槍，拈弓搭箭，回馬望有威矢來。有威措手不及，一箭射死。士貴見仁貴贏了二將，驅兵掩殺，麗兵大敗，連忙走入城中，閉了城門。唐兵只趕近城壕邊而回。仁貴得了頭功，仍復城下搦戰。達魯揭裡見折了二員大將，又損兵馬，那裡敢出？一面遣人申奏高麗王，一面四門多添人馬守護。<br />
　　卻說使臣漏夜入高麗來，見了麗王，具奏：「唐天子御駕已臨白岩城，近日交鋒，損兵折將，甚緊急。望國王早為定奪。」高藏大驚，謂文武曰：「唐天子一連取了高麗許多城池，今大兵又攻白岩，離安市城不遠，倘一日兵馬來此，何以迎敵？爾眾臣有何良策？」眾臣皆低頭無語。蓋蘇文進曰：「日前臣舉大模達無功，再舉一人，可退唐兵。」王問是誰。蘇文曰：「此人新城人氏，姓董名世雄，善騎射，使一條金槍，神出鬼沒，端的有萬夫之勇。我主若用此人，押兵前救白岩城，必有成效。」高藏依其奏，即召過董世雄，付以本國鐵騎兵二萬，前解白岩城之圍。世雄得了恭旨，辭王出兵，前望白岩城而來。是時董世雄有二子，官為左、右都尉，一名董琦，一名董魁，皆善戰。引著二萬鐵騎兵，乃高麗護衛將士，極其驍猛。人馬望白岩城不遠，先遣二子引步兵，先去退敵。自與鐵騎兵合後。<br />
　　董琦、董魁引五千步騎，直哨出白岩城，遙望見唐兵正在攻城。董琦手執方天戟，跨烏龍馬，引二千兒郎，殺入唐陣中。李思摩見高麗一路人馬來到，縱馬跑出陣前，正遇麗將董琦。思摩更不打話，兩馬相交，四下喊聲大舉，戰上十數合，不分勝負。麗軍後面董魁手舉銅錘，拍馬突殺將來。唐兵不能擋抵，一湧而退。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>