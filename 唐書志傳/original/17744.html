<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第八十八回　白袍將百步穿楊　唐太宗獨契英雄</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十八回</br>　　白袍將百步穿楊　唐太宗獨契英雄</font></h4>
			　　是時葛定方正走間，萬留公扯開硬弩，指定矢來。定方翻身落馬。郭翟卻待舞斧抵住交鋒，萬留公復架一矢，縱馬扭回身射落，穿透郭翟腦髓而死。石雲龍衝入陣中，唐兵死者不可勝數。契苾何力被麗兵一裹，直圍入西北角上去了。王許忠一匹馬在陣前左衝右突，不能得出。當頭一員鐵勒將烏賽神阻住交兵。許忠無心戀戰，刺斜引敗騎殺出。賽神放馬緊追。許忠恰慌，連人帶馬陷入土坑。賽神展出一條蛇矛，從坑中刺下，可憐大將王許忠，一命須臾。是時唐兵你我不相顧。契苾何力望山谷尋路而走，後面喊聲大振，當先那員鐵勒將，手C鐵錘，大叫：「小將休走！吾乃萬留公也。」契苾何力終是膽寒，架隔不住，縱馬望山腳下而逃。走到前面，正值塞了山口，只得勒回馬，卻被萬留公按住鐵錘，扯起硬弓矢來。何力躲過自身，坐下馬中了一矢，掀下何力便倒。<br />
　　何力掙起直走，正在危急間，天山隘口鼓聲擂動，當先一員大將，白袍銀甲，手拈丈八蛇矛，大叫：「賊將慢來！」契苾何力認得本家兵馬，大叫曰：「薛將軍救我也！」原來敗軍正遇東營總管兵到，指說：「西北角上，被麗兵圍去主將契苾何力。」士貴急遣先鋒薛仁貴抄出天山後來救，正好此間遇著。仁貴一騎搶出來戰萬留公。二人戰上數合，不分勝負。仁貴激怒曰：「不斬此賊，非是英雄！」二人又戰二三合，留公勒馬便走。仁貴縱馬追來。留公扯弓在手，回馬望仁貴左脅矢來。仁貴眼快力大，左手已將一矢接住，乃曰：「且吾回他此一矢，看他躲避否？」架上弓弦，復回一矢，正中留公左腿，負痛而走。麗兵風捲來到，救出本營去了。仁貴勒回馬，與契苾何力出山前。<br />
　　李世勣、張士貴兵馬都到，眾軍同歸寨內，世勣與士貴議曰：「此一陣折了許多人馬，一連被殺了四員大將。如今何以計議？」士貴曰：「我等且守住寨柵，公往見天子定奪，再戰未遲。」世勣依其言，來見御駕，奏知折將敗軍之事。太宗驚曰：「鐵勒何等人馬，折許多將士？朕明日親自臨敵，以觀勝負。」長孫無忌曰：「陛下將帥雲集，何必自冒矢石，以損威望。但謹保聖躬，看各營自用退敵也。」太宗曰：「寡人不親臨陣，諸將未肯齊心。吾意決矣。爾等勿再言。」無忌再不敢諫。<br />
　　次日，御駕離了銀城，水陸總管李世勣、張亮、王大度、程名振、張士貴，俱會齊進兵。李世勣入御駕前奏曰：「鐵勒人馬據守石城，離城五里，地名天山，最是險隘。今賊兵屯聚列柵，預備嚴固。我軍若攻其前，彼則退出於後。地利生疏，難以克敵也。陛下雖調撥應有軍馬，當先衝陣，將東、西營分作三路迎戰，方能成功。」太宗從之：「中一路，朕御駕自引兵；左一路，公與李思摩；右一路，張亮、程名振。再調東營張士貴、御前薛萬備護駕，各一萬馬軍，平踏到石城而來。」鐵勒大將李摩天，搖旗擂鼓，引軍搦戰。太宗自跨黃鬃馬，打起龍鳳日月旗，左有張士貴，右有薛萬備，指虜兵曰：「爾等不度時勢，拱手歸降，尚乃蜂屯蝟聚，自來尋死路耶？」對面虜兵見旗下唐天子親出陣，萬留公一馬當先，手掿鐵錘，腰帶雕弓，答曰：「爾自為中國主，亦已足矣，何乃棄金湯之險，而取域外封境，親冒矢石，僥倖成功，非重威望者乎？今若退回兵馬，我等與高麗王稱臣進貢，且使軍士息爭罷戰，庶民省供給之勞，豈不美哉。」太宗顧謂諸將曰：「頑皮逆賊，軍前巧言搖舌，以侮寡人。誰先出馬擒之？」言未畢，薛萬備縱馬挺槍而出，直奔虜將。萬留公正待出馬，其弟萬濟公一騎當先，手執烏龍棍，與薛萬備交鋒。戰到二十餘合，勝敗不分。兩下金鼓齊鳴，結住陣腳。虜陣萬通公見兄濟公戰不下唐將，勒馬舞宣花斧助戰。對陣張士貴躍馬提刀，接住廝殺。萬通公戰到二三合，勒回馬便走。右衛將軍李思忠，靺鞨人也，生得顏容奇怪，善使流星錘，坐一匹追風馬，太宗徵高麗雖有戰功，是日見虜將賣陣而走，要在天子面前顯功，拍馬追去，萬通公見唐將追來，兜回馬，揮起越斧，對面劈來。思忠側身，躲避不及，左臂傷了一斧，墜於馬下。萬通公再復一斧，可憐思忠腦髓迸流而死。張士貴看見，一匹馬搶出，正待救時，不提防萬留公回馬一矢，射中士貴坐下戰馬，那馬立地起來，把士貴掀在地上。留公拈錘打之。<br />
　　錘未落，只聽得一聲弓弦響，一箭射中留公馬面。翻身落馬。馬濟公拋了薛萬備，殺回救了。射留公馬者，乃先鋒薛仁貴也。是時仁貴激怒，挺丈八蛇矛，縱馬直衝入虜陣，迎頭正遇李摩天。兩下更不打話，戰上四合，仁貴手起槍落，刺於馬下，殺散餘騎。太宗見仁貴首先殺死虜將，親擊戰鼓催兵。仁貴左衝右突，人不敢近。萬家兄弟殺回保本陣。石雲龍、烏賽神合勢抵住仁貴交鋒。薛萬備當先殺入，唐兵繼進，喊聲大振。仁貴獨敵石雲龍、烏賽神二將，全無退心。提起金槍，石雲龍閃落馬下。雲龍攀鞍復上。薛萬備一馬近前，再復一槍，刺透咽喉。虜兵散而複合。萬備與仁貴二騎馬直殺入中軍，虜兵大敗。萬留公兄弟只顧得抵敵，那裡分得前後？忽然北風大起，飛砂走石，對面不能開眼。太宗恐深入重地有失，急鳴金收軍。鐵勒人馬亦退回石城去了。<br />
　　且說太宗點計諸將，折了右將軍李思忠，甚是感傷。兵馬折損者亦多。乃謂長孫無忌曰：「今日臨陣，非東營先鋒薛仁貴連贏虜將，吾軍盛挫銳氣也。」無忌曰：「吾所以不與陛下冒矢石，正以虜賊頑皮，恐有不測也。」太宗深然之。即敕各路且慢進兵，須在見機而動。李世勣、張亮等按住寨柵聽候。次日，太宗召東營先鋒薛仁貴來見。仁貴卸卻盔甲，徑詣駕前，拜伏在地。太宗親慰勞之曰：「昨觀卿對陣，真勁敵也。且矢無虛發，一連誅斬虜將，實與寡人壯觀威風。回鑾之日，功勞朕不負也。」仁貴頓首曰：「此乃陛下威望所及，臣有何能？然寸心報主，未嘗一日有忘。必盡誅此類，克伏高麗，方遂吾願矣。」太宗大悅曰：「朕有白袍將，足可克敵也！」張士貴奏曰：「仁貴善騎射，陛下且試之，以觀其能。」太宗曰：「朕幼年亦好矢箭，未見巧射。既仁貴善此，朕正須試之。」因謂仁貴曰：「聞卿善騎射。古人善射者，有能穿七札悉透，卿試以五甲射焉。與孤較其力量。」仁貴曰：「陛下既要試臣射藝，當於御前面較。」太宗即命步騎離御前約有一百五十步，豎起高竿，竿上疊懸五甲，甲用紅絨索繫之。步軍承旨，準備停當回報。太宗親自擊鼓為號，命仁貴射之。仁貴辭太宗而出，披袍掛甲，跨下玉珠龍馬，盤旋於帳前。左右諸將看者，專待仁貴射中喝采。仁貴調了弓矢，勒動飛馬，搭上箭，拽滿弓靶。太宗擊動號鼓，仁貴弓開如明月行天，箭去似寒星墜地，口呼：「箭應！」一矢洞貫五甲，不差些須。太宗大驚曰：「真將軍也！」仁貴勒回馬，再復一箭，射落係甲紅絨墜地。眾軍士見了，齊聲喝采。仁貴下馬，伏在御前。太宗曰：「觀公之射，春秋養由基殆不過是也。」更取黃金甲賜之。仁貴拜謝。張士貴奏曰：「鐵勒九姓部落，惟萬家善射。陛下委仁貴徵進，必能成功。」太宗允奏，即敕仁貴徵討萬家兵馬，總管張士貴輔之而行。<br />
　　仁貴辭太宗，歸至軍中，與士貴議曰：「鐵勒之眾，昨日已輸二陣，今已堅守石城，據住天山，正在養威蓄銳，要來與我軍決取勝負。本管若驅兵攻之，未得地利，難以克敵。莫若約集二路李世勣、張亮之兵，出天山隘口，以防敵人衝突。劉君卯與本管引兵直出石城。吾與副將杜微、盧敬以步騎埋伏天山正路。江夏王道宗、薛萬備為左右救應。御駕大隊人馬據住安市，以防內應。須是如此而行，鐵勒之眾可破，石城反掌而得矣。」士貴曰：「公言甚善。」即往太宗御前，奏知仁貴所行。太宗曰：「仁貴妙算，朕欽服也。」即敕諸軍照依仁貴所行。士貴回至軍中，李世勣、張亮兵馬自出天山隘口，不在話下。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>