<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第三十回　尉遲恭大戰唐兵　劉武周威震關中</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　尉遲恭大戰唐兵　劉武周威震關中</font></h4>
			　　卻說劉武周據並州、太原府，復欲使姜寶誼歸順。寶誼曰：「忠臣不事二君，烈女不更二夫。願受快刀，誓不順賊也。」劉武周怒，令軍人推出斬之。寶誼臨刑，西向大哭曰：「臣無狀，負陛下矣！」不移時，軍士斬首回報。劉武周既斬了姜寶誼，復遣宋金剛部眾五萬陷晉州，執守將右驍衛將軍劉弘基。武周欲殺之，羅孔陽曰：「弘基忠士也，可赦之為將。」武周從其請，復令領其本軍。遂進逼絳州，陷龍門縣，軍勢甚銳，所向望風而逃。邊廷報急文書交馳於關中。高祖與其下議曰：「劉武周聲勢如此緊急，秦王總戎在外，亦是關要，誰可以退武周？」言未畢，齊王元吉出奏曰：「臣往日既失並州，又被宋金剛折卻許多人馬。今願為國家出力，仍報舊仇，萬死無恨也。」唐主即命元吉為大總管，調關中諸路軍馬，前去迎敵。李綱出班奏曰：「公子齊王素不曾習戰，以致前日有失並州。今付以大任，非其宜也。更兼武周士卒精果，尉遲敬德勇冠諸軍。非久熟韜略者，不可與敵之。」元吉叱之曰：「爾何長敵人志氣，滅自己威風！吾若不生擒武周，剪除敬德，誓不復回關中！」即辭帝，星夜出關中，集諸路軍馬，來與劉武周決取勝負。<br />
　　卻說劉武周聽知齊王元吉引兵來到，遂下令軍中，於平川曠野排開陣勢。齊王大軍列於對面。齊王坐跨駿馬，手執長槊，立於門旗下，指宋金剛而罵曰：「不知天命草賊！日前誤失計較，致陷並州。尚復侵擾邊境。今日與你定個輸贏。」金剛曰：「臭乳匹夫！被吾殺得片甲不回，今日又敢無禮！」顧謂諸將：「誰可出馬擒之？」言未畢，一將湧身而出，面如鐵色，虎鬚環眼，身穿皂色袍，頭戴三山盔，坐跨烏錐駿馬，手執竹節鋼鞭，端的入陣有萬夫不當之勇，眾視之，乃朔州人氏，覆姓尉遲，名恭，字敬德。金剛大喜。唐陣中褊將軍張達一騎迎敵。二將交馬，戰不三合，尉遲敬德逼開唐陣，提起鋼鞭，將張達打落馬下。齊王見折了張達，勒馬挺槊，直奔敬德。敬德舉鞭還戰。交鋒才兩合，敬德佯輸，繞陣而走。元吉驟馬追來。敬德舉鋼鞭在手，看的元吉較近，分頭一鞭打來。元吉眼明，側身一躲，肩輩（背）上早稍了一鞭。元吉伏在馬上，口吐鮮血，逃回本陣。金剛見唐陣稍敗，摩動旌旗，左翼羅孔陽、右翼陳煥章，各引兵殺出。尉遲敬德欲展本事，在陣前抖擻精神，兩條鞭逕追中軍，左衝右突，如入無人之境，迎頭正遇淳州總管劉世讓、工部尚書獨孤懷恩、兵部尚書唐儉，齊來進攻。〔敬〕德獨敵三將，並無懼怯。獨孤懷恩一條槍望敬德後脅刺來，被敬德接過槍柄，撥下馬來，從騎進前捉了。唐儉見懷恩失利，引兵刺斜逃走，敬德拍馬追去。比及相接，敬德綽起鋼鞭，在臂上打中，唐儉負痛墜於馬前。劉世讓看見，一匹馬飛跑來救。敬德故意賣弄，返騎誘之。世讓挺槍從後追趕，大叫：「敬德休走！」敬德勒回馬，交鋒只三合，閃開火尖槍，劉世讓措手不及，早被捉在馬上，緩緩而退，人不敢近。此一回，尉遲敬德獨戰唐將八人，擒其三將：唐儉、劉世讓、獨孤懷恩，打死張達，元吉中傷，餘三人小將不錄。後人有詩贊云：<br />
　　劍戟凌空殺氣高，唐兵百萬望風逃。功勳未上麒麟閣，先向並州識俊豪。又詩云：褰旗斬將逞威風，刃帶徵兵染血紅。英武非惟平六合，將軍真可倚崆峒。<br />
　　卻說劉武周見唐軍喪氣，揮動眾兵，盡力四邊追殺，殺的唐軍屍橫遍野，血流成渠。元吉被傷，引敗兵連夜走回長安去了。武周鳴金收軍。自是風聲所至，人懷憂懼。並州以西，晉州以南及長子、壺關，但聞敬德形影來，亦皆驚怕。消息傳入京師，閣門大使奏知唐主。唐主大驚曰：「敬德何等人，有如此英雄！」且莫問他與唐軍迎敵勝負，手敕令邊廷諸侯：「畫得尉遲敬德形像來與寡人觀看。」詔下二日間，遠近諸臣，俱進上敬德表儀。唐主命掛於殿前東壁，以示群臣曰：「敬德生的如此雄壯，真乃煞神出世也。若不降伏此人，劉武周焉能平克？」李綱奏曰：「秦王世民，部下戰士如雲，豈無一人能敵敬德者乎？陛下可調之徵討武周，必能成功。」高祖允其奏，即遣使詔秦王回，一面差人令裴寂守把澮州，以塞武周要衝。裴寂素性怯，無將略，及聞詔，憂懼無措，惟趨令軍民入為堡伍，自相守護，遇有積聚悉焚之。民驚擾愁怨，皆起為盜。夏人呂崇茂殺其縣令，率眾攻裴寂。裴寂甲士各無鬥志，大敗走歸長安，入訴。唐主責之曰：「卿任戎事，不審地利，致折兵損將於並州。朕寬宥爾罪，當效職補過，庶不負朕重托。今弗重民命，所有積聚悉焚之。此為何策？又攪亂一方，而來見朕。恐執法者難再容卿也。」裴寂無言可復，唯叩首丹墀而已。唐主下詔，與趙文恪俱屬法吏。敕永安王孝基討呂崇茂。<br />
　　時劉武周結連蒲坂王行本，相應關中，精兵二十萬，所向震駭。唐主與眾臣議曰：「孤素知劉武周景城悍賊，輔之以宋金剛，如虎生翼。今據並州，新破裴寂十萬眾於上流，已斬姜寶誼，吾兵銳氣頻挫。近日兵部尚書唐儉、工部尚書獨孤懷恩、總管劉世讓俱被虜囚。張達已死，元吉負傷。若一旦兵到長安，何以當之？莫若棄大河以東，謹守關西，暫避其銳而已。爾眾人以為如何？」高祖宣諭畢，群臣莫對。正在未決之際，適秦王世民至，聞唐主有此舉，進說曰：「齊王不能固守，致失並州。裴寂未得地利，因折甲士。近日眾人被擄傷者，皆輕敵故也。於國家大計，未足有損。今太原王業所基，國之根本。河東殷實，京邑所資。若舉而棄之，臣竊憤恨。願假臣精兵三萬，必平殄武周，克復汾、晉。陛下勿憂。」高祖曰：「武周部下有一員猛將，覆姓尉遲，英雄無敵。近日破我軍，皆此人力也。藩外諸侯進得其形像在此，端的容貌絕異，真天人矣。」世民曰：「臣亦知敬德英武，臨敵之際自有牢籠他的計策。」<br />
　　高祖正與世民議論間，值劉政會密表，具劉武周可平之狀。於是高祖意決，更發關中精兵二萬以益世民，使擊武周。世民辭帝出朝，退居秦府中。諸將佐各參已畢，秦王將敬德儀形掛於堂上。眾將觀其人生得惡獰，皆有驚懼，惟秦叔寶端立不視。世民問曰：「秦兄亦懼否？」叔寶咬牙踏步而進曰：「若見此匹夫，誓生致之，以報主公知遇厚恩。」秦王喜而壯之。遂率領精兵五萬，出教場練閱，問於世勣曰：「此去徵克武周，試謂計從何出？」世勣曰：「可將京師關中人馬分為十二軍，一人總管，一將副之，遇敵則督之以戰，閒暇則教之以耕。今武周深入晉州，其軍利在速戰。我眾且耕且守，以老其師。此雖非一時之利，實能使武周不戰而自困矣。」世民大喜，遂依其計，分十二軍，統關內諸府，皆取天星為名，每軍將、副各一人，督以耕戰之務：<br />
　　萬年道按參旗星為名號，參旗軍總管秦叔寶領之；長安道按鼓旗星為名號，鼓旗軍總管程知節領之；富州道按玄戈星為名號，玄戈軍總管侯君集領之；醴泉道按井錢星為名號，井錢軍總管馬三寶領之；同州道按羽林星為名號，羽林軍總管李靖領之；華州道按騎官星為名號，騎官軍總管劉政道領之；寧州道按析威星為名號，析威軍總管段志賢領之；岐州道按平道星為名號，平道軍總管錢九隴領之；幽州道按招搖星為名號，招搖軍總管李安遠領之；西麟道按苑遊星為名號，苑游軍總管陸德明領之；怪州道按天紀星為名號，天紀軍總管殷開山領之；宜州道按天節星為名號，天節軍總管屈突通領之。<br />
　　秦王分撥已定，下令軍中曰：「此回出兵，非往日之比。爾眾甲士各宜奮厲，聞鼓以進，聞金則止，前後俱依隊伍，臨敵不許越節，以亂行伍，致誤軍情。如得賊人首級者，照數關賞；仍有弗遵約束之人，定以軍法按之。」眾將得令，各依號令而行。怎見的：旌旗閃耀，盔甲鮮明；正值暮秋九月，路上紅塵隨馬足，塞邊白草點徵衫。秦王大軍徵進，以李世勣為大元帥，受麾節，掛大元帥印，總督諸軍。自龍門縣度河，離絳州二十里柏壁屯紮。時介休軍民，聞世民來，莫不歸附，至者日多。世民漸收其糧，軍食以充。乃下令休兵秣馬，唯令錢九隴、李安遠等乘間抄掠，自領大軍堅壁不出。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>