<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第五回　嚴道宗謀說薛舉　常仲興兵敗昌鬆</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　嚴道宗謀說薛舉　常仲興兵敗昌鬆</font></h4>
			　　大業十三年秋七月，雨久不止，淵軍中乏糧，劉文靜催運未返。或傳突厥與劉武周結連，乘虛欲襲晉陽。淵聞此消息，欲領軍北還。裴寂等見雨水連旬，人馬病死，亦以為：「隋兵尚強，未易卒下，李密奸謀難測，武周惟利是視。不如還救根本，更圖後舉。」李世民曰：「今禾菽被野，何憂乏糧？老生輕躁，一戰可擒；李密顧戀倉粟，未遑遠略；武周與突厥外雖相附，內實相猜。武周雖遠利太原，豈可近忘馬邑？本興大義，奮不顧身以救蒼生，當先入咸陽，號令天下。今遇小敵，遽已班師，恐從義之徒一朝解體。還守太原一城之地，為賊耳，何以自全？」建成亦以為然。<br />
　　淵不聽，促令引發。左軍得令，各治行裝，拔寨離了霍邑。惟世民管領右軍懼世民之威，尚未敢行。世民將復入諫，遇淵已寢，不得入，曰：「我等若再回晉陽，外有深敵，死無葬身之地！」言罷，踴躍號哭於外，聲聞帳中。淵召問之，世民曰：「今兵以義動，進戰則克，退還則散。眾散於前，敵乘於後，死亡無日，何得不悲？」淵乃悟，曰：「軍已發行矣，奈何？」世民曰：「右軍嚴而未發，左軍去亦不遠。請自往追之！」淵笑曰：「吾之成敗，皆在汝。由你所為。」世民出帳，即與建成分道夜追，未七十里，左軍復還。既而太原運糧亦至。因是軍心始安，聲勢大振。<br />
　　且說霍邑宋老生，只是堅守不出戰，欲候唐軍眾乏，乘虛擊之。打探人回報：「唐寨兵精糧足，預備火炮、火箭、雲梯各項，待雨霽來攻打城郭。」老生聽得甚憂。部將夏侯玄曰：「金城薛舉，雄兵數萬，今自稱帝，據天水郡。其子仁杲，驍勇多力，善騎射，軍中號萬人敵。可修書一封，令機密人送去，說之以利害，誘之以合從。彼若見從，使出軍控淵之後，則淵一戰可破也。」老生依其說，即修書，令一能幹者送到天水見薛舉。薛舉得書，問於嚴道宗曰：「宋老生為隋守霍邑，以書邀說合從之勢，可從否？」道宗曰：「唐公倡舉義兵，三輔豪傑響應。李氏之子英邁過人，其志不小，若策非萬全，未可輕舉。今若與隋吞併，勢終不解，非一載而可下。莫若從權許之。唐公如勝，則我按兵不出；若敗，則乘虛擊之。是兩利皆我得也。」薛舉大悅，即回書與來人，許以出兵攻淵之後，遣人會集河西軍馬，同應老生。<br />
　　河西府司李軌，字處則，涼州姑臧人，略知書，有智辨。家富，任俠。聽得薛舉令人來召，與同郡曹珍、關謹、梁砍、李斌、安修仁等謀曰：「薛舉今來會兵，欲坐觀勝敗，就中取事。若不從，必致侵暴。郡官庸怯，勢不能御。吾輩豈可束手，並妻孥為人所虜耶？不若並力拒之，保守河右，以待天下之變。」眾皆以為然，欲推一人為主，各相讓莫肯當。曹珍曰：「久聞圖讖：『李氏當王。』今軌在謀中，乃天命也。」遂相與拜軌，奉以為主。軌乃令修仁率諸胡兵入內苑城，建旗大呼曰：「隋室分裂，李氏已應讖書。今我等共尊為主。敢有不從者，先梟首號令！」軌亦集眾助之。修仁踏入河西府，來軌虎賁郎將謝統師。郡丞韋士政遂自稱「河西大涼王」，置官屬，掌理其事。關謹等欲盡殺隋官，分其家貲。軌曰：「不可。諸公既見推尊，當稟吾約。今興義兵，以救生民，隋置官屬，我當撫而用之。若乃殺人取貨，此群盜所為耳，將何以濟？」關謹等乃止。軌遂以統師為太僕卿，士政為大府卿，自結民間豪傑，用防薛舉。<br />
　　消息報入天水郡來，薛舉知的，大怒曰：「豎子何敢妄自稱號，故違盟好！誓踏平西河，剿戮鼠輩，方快吾志也！」即遣其將常仲興，部兵數萬，前攻西河；令子仁杲鎮守天水；自率精兵二萬繼之。當日，常仲興領兵逕從西河進發，前抵昌鬆，離西河二十里下寨。哨軍報入西河，李軌問曰：「誰出兵迎敵仲興？」一將應聲而出曰：「某願往。」眾視之，乃部屬李斌也。軌即欲遣行。關謹曰：「薛舉勢大，更遣仲興為前敵，可以智勝，不可以力退。此間離昌鬆止爭二十里之地，薛舉親軍隨後，宜先遣驍將黃有武領兵五千，埋伏昌鬆左道；修仁領兵五千，埋伏西河北岸，候薛軍半渡擊之。先備船隻，伏軍於上河頭相應。曹珍部一支兵，抄攻薛舉之後，多張旗幟，信炮、金鼓之屬，設為疑兵。李斌離城迎敵佯輸，引仲興入陣。李軌、安修仁守城。」眾將得令，俱各領計去了。<br />
　　次日，常仲興率兵將近西河，於平川曠野排下陣勢。李斌部兵來，與仲興軍相近。兩陣對圓，仲興更不打話，只見副將陳泰驟馬挺槍，直取李斌。李斌舞刀來迎。戰不多時，李斌回馬望本陣而走。陳泰引兵掩殺。趕去十五里，忽聞後軍大喊。流星馬報上來：「左道鼓聲大振，不知何處軍？」副將龔廷玉謂仲興曰：「此必有謀。後軍速退！」陳泰急忙回軍，李斌背後殺來。左道黃有武一軍迎頭攔住，被李斌趕上，一刀斬於馬下。薛軍大敗。廷玉與仲興不敢往原路，領殘軍望西河渡而走。常仲興眾人未及半渡，忽岸畔金鼓齊鳴，修仁一支軍殺出，薛兵又敗一陣，大半死於河中，仲興正搶上岸，遇上流頭船隻蕩來，衝墮水中，被修仁一把執之。薛舉哨軍報知：仲興全軍陷沒，又被曹珍於山後設疑兵，亦不敢進，望後退歸天水。李軌鳴金收軍，斬首二千級，虜其眾無數。修仁綁縛仲興於帳下，軌欲放遣之，斌曰：「力戰獲俘，復縱以資之，將焉用耶？不如盡坑之。」軌曰：「天若祚我，當擒其主。此屬終為我有；若其無成，留此何益？」乃縱之。後人讀史至此，有詩贊之云：<br />
　　縱留俘卒悉全身，一點仁台惻隱存。若使此心無倦政，薛君寧不位稱尊？<br />
　　未幾，攻擊張掖、敦煌、西平、抱罕，皆克之，盡有河西五郡之地。會隋主詔涿郡薛世雄，將燕地精兵二萬討李密，命王世充等諸將皆受世雄節度，所過盜賊隨便誅剪。李軌恐兵臨河西，日夜持防。忽哨軍回報：「薛世雄被竇建德所破，慚恚發病卒。」軌聞此消息，遂按兵不動。且說李淵軍。據賈胡堡日久，八月雨霽，下令軍中曬曝鎧仗、行裝，趣攻霍邑。淵與將佐議曰：「老生堅守不出，焉能進取？」世民曰：「老生勇而無謀，以輕騎挑之，理無不出。倘或固守，則用行間，誣以與我有通約，彼必恐為左右所奏，安敢不出？」淵然之，乃遣世民率數百騎，先至霍邑城東數里埋伏，以待步兵；使建成將數百騎，至城下，舉鞭指麾前後，若將圍城之狀。劉弘基領兵一萬，城下挑罵，引之出敵。眾將各依令而去。淵自統大軍隨後。畢竟且看何如？<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>