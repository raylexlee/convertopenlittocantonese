<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第八十七回　盧漢三建安死節　蓋蘇文鐵勒徵兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十七回</br>　　盧漢三建安死節　蓋蘇文鐵勒徵兵</font></h4>
			　　且說盧漢二提兵望鴨綠水而來，遙望見火光沖天而起，催軍星夜而行，離鴨綠尚有五十餘里，前後軍一聲吶喊，漢二慌教看時，張亮阻住去路，王大度後面殺來，麗兵殺得四下亂竄。漢二曰：「今番中了唐人計矣！」與弟漢三引步兵死戰得脫，奔歸建安。到濠邊喚門，敵樓上亂箭射將下來。漢二因仰視，一矢射透咽喉而死。盧漢三大驚，正不知所為，麗兵各慌。程名振在城上喚曰：「我已入取了城也。」原來卻被名振夤夜扮作麗兵，賺開城，已得了建安。漢三忙投新城而走。行不到一程，王大度、張亮截出。漢三激怒，挺槍躍馬，乘勢衝殺。王大度一力當先。二人戰未數合，漢三措手不及，活捉馬上。餘兵皆降。天色微明，張亮引軍入城，安撫百姓。城中秋毫無犯。程名振接見張亮，喜曰：「非公之策，何以得此城池？」名振曰：「略施小計，幸得成功。皆仗總管威風也。」忽報：「小軍洪寶、廖英殺死王朝奉，亂箭射了張鼎石，生擒麗兵五千。」張亮令推過麗將盧漢三，漢三立而不跪。亮曰：「若肯歸降，免汝一死。」漢三曰：「你用賺計殺了吾兄，奪去城池。恨不得盡誅汝等報仇。尚來說我降哉！」張亮猶不忍殺。王大度曰：「留他亦無益。不如誅之，以全其義。」張亮喝令推出斬之。左右簇下，漢三罵不絕口，引頸受刑。不移時，梟首回報。張亮憐其盡忠，令收屍首葬於建安西門。<br />
　　靜軒先生有短詞一篇，贊云：建安城外旌旗急，鴨水流頭戰艦密。鼕鼕鼙鼓每催兵，麗地豪雄心激烈。整干戈弓調弩矢，跨下驊騮當陣入。唐人定下鬼神機，不意牢籠遭掀跌。孤城失守勢難支，壯士階前分曲直。等閒視死氣吞虹，笑彼偷生甘屈折。今來此處弔行蹤，滿地空遺連草血。<br />
　　卻說張亮既取了建安城，調人鎮守，提水軍艨艟俱進，直趨平壤。由鴨綠水進發，所過郡縣，望風逃避。將近安市，早有人報知太宗：「今有張亮一連贏了麗將，取其建安城。即日大軍出平壤。」太宗大喜，即敕李世勣諸將，攻打東、西、南門陸路，張亮攻打北門水路。兩下合勢，務要取了城池。二處總兵得旨，晝夜攻擊，梁萬春終日與鄒定國、李佐升等議論戰守，聽的唐兵各門攻打甚急，李佐升曰：「唐兵屢攻我不下，徒弊精神。主將可出兵殺他一陣，以挫其鋒。」鄒定國曰：「唐人已被吾奪了土山，又得一重堅固。今水陸並進，人馬三十萬，長驅而來，其勢甚盛，若出戰，必為所破。急差人求救於高麗，又作計較。」梁萬春依其議，遣人星夜入高麗求救。城中只是深溝高壘，相守不出。<br />
　　卻說使人入得高麗，奏知：「唐兵攻打安市，晝夜不停，甚是危急。」高麗王聚文武商議。右丞大吐捽奏曰：「日前建安新城報到，已被唐人襲了。止有安市未下。外面衝要城郭，俱不能守，若更攻陷此處，高麗危矣。若只用本國兵馬迎敵，恐退不得唐兵。除非借得外國驍雄相助，方且成功也。」高麗王曰：「外國雖有，正不知那一處兵馬驍雄？」大吐捽曰：「離高麗四百里，有鐵勒國，聚九姓，十餘萬盡是弓馬閒熟，不懼刀箭之徒。我主須遣使齎金珠至其國，宣他眾人至高麗封以官職。許將附近州鎮贈之，此輩必拚死為王出力，何患唐兵不退哉。」高麗王從其議，即遣使命帛衣頭大兄收拾金玉數車，往鐵勒國借兵。帛衣頭大兄領了鈞旨，即日辭王，離了高麗，齎送金珠，來鐵勒國，不在話下。<br />
　　卻說鐵勒國乃北部種落，原無城郭，人各築壘布帳居之，飲食類高麗，其人頗有知識，皆是各處相聚。據了此處，無人能到。其地九姓，惟萬留公、萬濟公、萬通公此三兄弟最雄，人號萬三聖。其八姓石雲龍、朱厥、李摩天、張豪、黃班、樊虎、烏賽神、孫霸君等，俱聽其指揮，部下人馬數萬，盡能走射，矢無虛發。因是他國懼之，不敢去侵犯。是日正在帳中飲酒高會，見人來報：「高麗王遣使來到本國，有機密事商議。」萬留公聽報，遣人請入帳中，使臣與眾人相見畢，分賓主坐定。留公問曰：「麗王遣使至此，有何見議？」大兄曰：「國王為因唐天子御駕親征高麗，近來一連被奪去幾座城池，即目攻打安市城。本國屢次交兵，未能退敵。今特遣小臣，齎送金珠數車，來與大王作賞眾人之資，乞借汝國驍雄，前退唐兵。高麗王言，候退得敵兵，唐天子御駕回去了，重將附近大州鎮謝將軍。望將軍勿推阻。」留公曰：「我這裡亦聽的唐天子征伐高麗。我國本與彼無仇，今若借爾兵馬，可不自是惹干戈？」使臣曰：「唐人貪婪無厭，若取了高麗，還思來徵汝國也。不如乘敵人尚未深入，合我本國人馬，殺退唐軍。那時大王亦得重賜，且保無後患，卻不是兩得其利也？」是時眾人見了金珠，各希圖賞賜，力勸留公借他人馬。留公曰：「爾先回，拜覆高麗王，我隨後便起兵馬來也。」使者即領了回書，辭留公先回去了。<br />
　　留公乃發下號令，將本部人馬盡數起行，只留些老弱者守國。眾人得令，各準備弓箭刀槍，剋日拔營離了鐵勒國，望高麗而來。卻說使臣星夜回奏高麗王：「鐵勒國萬家兄弟，見王借兵文書，初尤未肯許，被臣陳說利害，即目隨後便起人馬來也。」高麗王大喜，先遣人於路上體探。次日，但見正東征塵蔽日，殺氣連天。人報：「鐵勒兵馬到矣。」高麗王聚文武見之，鐵勒人馬至城下屯紮。萬留公止率八姓部落入城。麗王傳旨宣入，留公隨使進至階下。禮畢，麗王降階迎接，入殿上對坐。文武侍立兩邊。高麗王曰：「本國見怒於中朝。今天子御駕征伐。不想連被奪去數處城郭。恐大軍到此，一時準備未完，難以迎敵。聞將軍鎮守鐵勒，威名皆仰。今特勞動，退了唐兵，吾重謝不負也。」留公笑曰：「國王不必憂慮。憑俺九姓兄弟，十數萬驍騎，莫說道唐兵三十萬，便是傾國而來，殺教他片甲不回矣。」麗王大悅，即命設筵席款待萬留公等。當日酒罷，眾人各退。次日早，萬留公入辭高麗王出師。高麗王助兵馬五萬，以殿前大將溫沙多門部領，合鐵勒人馬，共計十五萬，前望安市進發。但見人如流水急，馬似疾風吹。大隊兵馬，已到石城屯紮。<br />
　　卻說太宗在銀城，聽知高麗王借得鐵勒國部人馬，來救安市，即令諸將預備迎敵。南營李世勣聞知鐵勒動兵，問帳前：「誰敢當此一軍？」契苾何力願往。世勣曰：「鐵勒人馬驍雄。今高麗又助精兵而來，勢力盛大。更得數員將，迎敵可矣。」帳前轉過四將：一人姓史，名恭，武邑人；一人姓葛，名定方，冀州人；一人姓郭，名翟，許州人；一人姓王，名許忠，泗州漣水人。此四人皆應募將士，進曰：「我等願退敵兵。」世勣付與精兵二萬。契苾何力為合後，史恭等為前鋒，眾將引兵去了。世勣分遣已定，約東營張士貴分兩路為策應。<br />
　　且說契苾何力引前軍近石城，見麗兵旌旗卷舞，槍刀密密，甚是利害。與史恭商議。恭曰：「未知麗兵虛實。來日見陣，便可知也。」次早，把兵馬分為三路：史恭在中，葛定方在左，郭翟在右。三路兵齊進。但見鐵勒人馬漫山塞野而來，當先一員猛將，生得身長九尺，面貌惡丑，使方天戟，有萬夫不當之勇，乃是別部石雲龍也，早與史恭兵馬，列成陣勢。史恭出馬，與石雲龍交鋒。戰上數合，史恭抵敵不住，葛定方一騎挺槍助戰。兩下金鼓齊鳴，喊殺連天。石雲龍揮起剛刀，大喝一聲如雷，將史恭斬落馬下。葛定方見史恭失手，勒馬跑回本陣。萬留公見唐陣已動，手執鐵錘，腰帶雙刀，跨龍馬衝突而來，勇不可當。契苾何力聽的前軍失利，急催動後軍救應。鐵勒人馬如潮湧而進，唐兵大敗。且看下節分解。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>