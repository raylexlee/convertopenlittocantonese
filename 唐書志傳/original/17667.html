<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第十回　殺翟讓魏公據眾　降李密王慶背隋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十回</br>　　殺翟讓魏公據眾　降李密王慶背隋</font></h4>
			　　卻說李密大兵，佈陣十餘里，旌旗蔽日，金鉦連天。世充軍亦整齊擺列。兩陣對圓，王世充當先出馬，單搦李密交鋒。翟讓左翼呂應兆引軍出迎。二人更不打話，軍器並舉。戰未十合，王世充賣個破綻，應兆搶入懷來。世充按住槍，早將應兆活捉馬下，逕回本陣。右騎軍鮑跡見捉去應兆，一馬突出，持槍望世充左脅刺來。世充放下應兆，令後軍縛了，再復馬與鮑跡相敵。只一合，被世充刺死馬下。翟讓軍因戰不利，望後陣退。世充揮手一指，眾軍齊逐至中軍。密兵將潰，王伯當、裴仁基等選驍勇，從旁橫斷其後，兩下殺氣騰空。李密勒中軍兵敵住世充。戰到日晡，只見世充陣後先自逃走，人報：「一支軍背寇其營，極是驍勇，未知何處軍。」世充大驚，撥回馬，引本部兵殺回後陣來，正遇其將，乃裴行儼，因在洛口養病已痊，引兵前來助陣，挺槍直取世充。世充前後受敵，隋軍不戰自亂，引本部殘兵殺出重圍，走入河陽，堅閉城門不出。<br />
　　李密收整軍馬，還至洛口，日與將佐復定入京師之計。密有捷才，制勝決策，皆默與眾合，是以人皆伏（服）之。翟讓部將王儒信，心志險僻，常好議論人長短，憚密威望，勸讓自為大塚宰，總統眾務，以奪密權。仁從儒信，因說讓，見翟弘曰：「吾等久事主公。密我之輩也，今權悉歸於彼。又陰結其下，終當不利於主公也。宜早計之。」弘然其言，即語讓曰：「天子汝當自為，奈何與人？汝若不為，我當為之。」讓但大笑，不以為意。人以報密。密聞而惡之。一日，讓謂房彥藻曰：「君前破汝南，大得寶貨，獨與魏公，全不與我。魏公我之所立，事未可知。」彥藻懼，謀於鄭頲，鄭頲曰：「翟讓貪財之輩，不足慮也。」次日會彥藻說密曰：「翟讓為人貪愎不仁，宜早圖之，免生後患矣。」密曰：「我知之久。緣此人與共起兵，若一旦誅之，難以服眾。」鄭頲曰：「可引至密室而殺之，然後以大義曉示其下，焉有不服者哉？」密從其議，乃置酒，令人召讓赴宴。<br />
　　讓將行，翟弘曰：「不可去矣。我觀李密心氣怏怏，常有懷恨之色，筵無好筵，弟宜慎之！」讓曰：「禮尚往來，來而不往非其禮也。今日若不赴席，是轉見疑於密矣。」因與裴仁基、郝孝德同往。密接入，各分賓主，仁基、孝德與讓共坐，單雄信等皆帶劍侍立。房彥藻、鄭頲往來檢校筵席。密執杯，起而言曰：「今日薄味，與司徒少敘舊日之情，不須多人以帶利刃，此非鴻門宴乎？宜撤之。」密左右皆引去，翟讓左右猶在。彥藻進白密曰：「今方為樂，天時甚寒，司徒左右請給酒食。」讓許之。彥藻乃引讓左右盡出。獨密手下壯士蔡建德持刀立侍食，未進。密取出良弓，與讓習射中庭。讓接過弓來，方欲引滿，不持防背後被蔡建德掣出鋼刀，自後砍之。翟弘、王信儒見事變，即大詬曰：「密反！司徒部下何在？」廊下搶出二百壯軍，並執弘與信儒，皆殺之。徐世勣見勢頭不利，抽身走出。守者攔住，持刀砍來，傷其頸。王伯當見，遙呵止之曰：「不得無禮！」世勣負痛而去。單雄信即拜伏階下，叩頭請命。密釋之曰：「與君無傷，切莫憂懼。」左右皆驚擾，莫知所為，密乃大言曰：「與君等同起義兵，本除暴亂以安王室。司徒專行貪虐，凌辱群僚。今所誅止其一家，諸君無預也。」命扶徐世勣至幕下，以言慰之曰：「小卒不知，足下誤傷貴體，密之過也。」即親為以藥傅其創處。翟讓麾下無統，各欲散去，密復使單雄信前往宣慰。密尋獨騎入其營，歷加撫諭，仍令徐世勣、單雄信、王伯當分領其眾，中外遂定。<br />
　　評曰：翟讓為人殘忍，信儒貪縱。故死之日，所部無哀之者。然密之將佐，因是始有自疑之心矣。李密自殺翟讓之後，盡得其眾，權由己出，群下皆拱手聽令，威振遠近。河南諸郡，盡附李密，唯滎陽太守郇王慶、梁郡太守楊注，尚為隋守，不降。密令祖君彥作書招慶，為陳利害，遣人送到滎〔陽〕來見〔郇〕王慶，呈上魏公書。慶拆視之，書曰：大廈將顛，非一木可支。隋失其德，民叛士散。天下之勢，郡守所知。且王之先世，家住山東，本姓郭氏，初非楊族。今若固為坐守，吾軍扼於外，足下迫於內，智窮力竭，轅門請降，誠恐部下有孰小忿者，不利於君也。手札到日，更宜察焉。〔郇〕王慶得密手書，即以滎陽郡獻降。密將禮待之，復其原職，領鎮滎陽。復遣使人詣京師，約通唐公。畢竟看下節分解。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>