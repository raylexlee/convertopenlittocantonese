<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第五十六回　尉遲恭義辭建成　程知節忠勸世民</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十六回</br>　　尉遲恭義辭建成　程知節忠勸世民</font></h4>
			　　起唐高祖武德九年丙戍歲，是歲秦王即天子位。盡唐太宗貞觀六年壬辰歲。首尾七年實事。<br />
　　按《唐書》實史節目。細推今古事堪愁，貴賤同歸土一丘。漢武玉堂人豈在，石家金谷水空流。光陰自旦還將暮，草木從春又到秋。閒事與時俱不了，且將身暫醉鄉游。<br />
<br />
　　卻說叔寶、程知節一班將士，保得秦王回府，房玄齡、長孫無忌等賀曰：「大王知今日之危乎？」世民曰：「非叔寶與諸將持防，決死非命矣。」尉遲敬德曰：「今後尤宜慎之。齊王不害主公，其心未休也。」秦王深識之，遂退入寢室，夜臥不起。蓋因鴆毒氣盛，衝入五臟故也。早有近臣奏知高祖：「夜來秦王飲酒於太子府中，臥病不起。」高祖驚曰：「朕幾日未召秦王，原來遽有疾也。」即差醫官診視回報。醫官來秦府，看視秦王脈息，知中酒毒，回奏高祖。高祖心甚疑之，因敕建成曰：「秦王不能飲酒，今後朕無詔命，不許夜聚。」建成得旨，悶悶不悅，與元吉惟思圖秦王之計。聲息頗揚於外。人懼之，不敢告知。<br />
　　秦王病癒，入朝謝恩，上謂世民曰：「首建大謀，平定天下，皆汝之功。吾欲立汝為太子，而汝固辭。且建成立為東宮日久，吾不忍廢也。觀汝兄弟，似不相容，不可同處。今遣主居洛陽。自陝以東皆屬主管。出入仍建天子旌旗，如漢梁孝王故事。汝即日便行，勿再延長安也。」秦王泣曰：「洛陽有行台尚書溫大雅鎮守，外夷無憂。臣若居此，非所願也。不可遠膝下。」帝曰：「我為天下之主，何地莫非吾臣。汝居洛陽，猶吾在也，何用悲耶？」秦王固辭，不許，乃謝而出。建成、元吉聽得秦王將行，相與謀曰：「秦王若至洛陽，不可複製。不如留在長安，則是一匹夫，取之易矣。」乃密遣人以金寶賄賂宮妃，結好侍官封德彝，令諫止之。德彝因諷中台官上封事，言秦王左、右聞陛下有洛陽之命，無不喜躍，觀其志趣，若與之行，正如放虎歸山，捉禽脫網，恐不復來矣。」高祖沉吟不決。入宮又惑於妃嬪之諂，乃止。<br />
　　元吉聞知高祖不著秦王赴洛陽，心中暗喜，來與建成議曰：「略施小計，遂使秦王留長安。可乘皇上有疑，來日太子入朝，奏世民有通夷狄之情，結連諸侯，欲危社稷。皇上若允，則明正其罪。不允，矯詔殺之甚易也。」建成大喜曰：「此計正合吾意。」次日，入奏高祖曰：「秦王世民親密甚多，往往結連夷寇，欲起謀意。陛下不早圖之，恐禍難測也。」高祖怒曰：「秦王豫建起義之謀，未有叛意。今天下已定，寧有異心？汝勿多言，自生釁端也！」建成惶恐而出。近臣報知，秦府中僚佐皆驚懼，不知所出。房玄齡與長孫無忌等議曰：「今太子、齊王嫌隙已成，一旦禍機竊發，豈惟府朝塗地，實乃社稷之憂也。不如勸大王行周公之事，以安國家。存亡之機，正在今日。」無忌曰：「公言甚善。然事不宜遲，恐後有變。」即邀眾人入見秦王，告以建成謀害之狀：「不如乘此行事，國家可定也。」秦王曰：「杜如晦見識深遠，爾等且與商議。」因遣人召入問之，如晦亦勸之曰：「管、蔡不誅，朝堂之亂不息。今王若容忍之，則流言之禍日至矣。且王所行社稷計，非為禍階者乎。」秦王曰：「諸君且退，容吾思之。」眾人各出而議論紛紛。<br />
　　然建成又以秦王牙爪驍勇，難以動手。與元吉商議，元吉曰：「秦王僚佐，惟尉遲敬德最勇。若得此人降服，其餘不足慮也。今重以金帛結之，誘彼動心，世民無所恃矣。」建成大喜，即遣心腹人劉緒，密將金銀器一車結識敬德。劉緒逕來見敬德，送上禮物，告以太子意，言：「君若棄秦王而為彼用，亦不失高爵。聊送些須之物，庶表相見情也。」敬德辭曰：「某因天下離亂，久陷逆地，蒙秦王收錄，恩無以報。今於太子無功，豈敢當重賜？若私許，則懷二心。是為棄忠逐利人矣。縱事殿下，亦焉用之哉？」劉緒再欲言，敬德已退入帳中去了。劉緒只得回見太子，告知敬德不肯相從。建成怒曰：「吾先誅此輩，然後除秦王。元吉曰：「敬德一勇之夫，差一有膽量心腹人，當夜越牆入府刺之足矣。」建成曰：「誰人可往？」元吉曰：「弟家有一勇士，自來無姓名。人見其身長力健，以『萬金剛』呼之。著此人藏利刃，取敬德頭，如探囊取物耳。」建成大喜，即召萬金剛至，賜以酒食，令之來刺敬德。金剛慨然請行。<br />
　　卻說敬德自思有忤太子，夜嘗防有不測。是夜大開外門，自安臥於堂中，左右不設一人。萬金剛近二更入其府中，見燈燭微明，堂上並無動靜。近前來，見敬德臥於堂中，聲息如雷。金剛吃了一驚，不敢動手。良久乃歎曰：「敬德真英雄丈夫也。殺之無益，不如逃走他處，以絕太子之望。」言罷，遂抽身復出，走往他方去了。次日天明，建成與元吉候金剛回報，並不見消息。建成知計不成，乃入奏高祖曰：「秦王所以起謀逆，皆僚佐希圖富貴之故。秦府智略之士，可憚者，獨房玄齡、杜如晦、程知節、尉遲敬德數人耳。望陛下逐而出之，則秦王之禍自息矣。」高祖允奏，出房玄齡為並州刺史，杜如晦為洛陽安撫使，程知節為康州刺史。齊王復奏曰：「敬德初起據賊，陛下若封之於外，恐與秦王通謀，乞殺之。」高祖收敬德囚下，人報知秦王。秦王即入朝見高祖曰：「臣削平四海，敬德之功居多，陛下何以將殺之？」高祖曰：「人適奏敬德欲謀叛，急圖富貴。朕收之，以除其患。」秦王頓首泣曰：「奏陛下者，欲陷臣於死地也。敬德起自貧賤，心如山嶽，豈富貴所能移？主上必欲殺之，臣請納職以贖其罪。」高祖見秦王懇切，遂赦之。眾臣退出，裴寂、蕭瑀、陳叔達等自相議曰：「朝廷自是有蕭牆之憂矣。」裴寂曰：「太子用心險惡，寧能免於禍耶？不出一月，必應也。」言罷，各散去。<br />
　　卻說秦王至府中，杜如晦、房玄齡各來辭。玄齡曰：「主公之計，宜速為之。太子諂吾等出外，吾亦專候大王信息。若復遲緩，禍在近矣。」秦王曰：「君所言計，吾甚不忍。今且權出居外職，不久亦回。」如晦、玄齡悵悵而別。不移時，程知節入見世民曰：「大王股肱羽翼，皆被太子所剪盡，身何能久？知節寧死君前，以報知遇之恩，不願去矣。王早決計。」秦王良久乃曰：「容吾再思之。」時世民腹心，惟長孫無忌、將軍侯君集、親將尉遲敬德與其舅高士廉輩在幕下。知節與是數人，日夜勸世民決計。世民猶豫，終夜不寢。乃遣人召李靖、李世勣入宮中問之曰：「眾人皆勸我行周公之事，以安家國。吾計屢日不決。二公試為我熟籌之。」李靖曰：「太子位居東宮，高祖命也。今王之功雖大，是亦臣子職矣。若必為相殘計，吾安敢預於是哉！」世勣亦勸秦王：「當立法後世，無為天下議也。」世民曰：「二公之言誠確論，吾當遵之。」二李辭出，世民由是甚重二人。<br />
　　忽邊廷消息報入長安：「突厥大舉入塞，潞、朔等州甚緊。高祖集文武商議誰可將兵討之。建成恐秦王爭功，出奏曰：「齊王元吉軍馬嫻熟，陛下召徵突厥，必成功也。」高祖召齊王曰：「夷寇犯邊，爾部人馬前往徵討。唯用心退敵，自有重賞。」元吉奏曰：「突厥之眾，鋒芒甚銳，長安軍士恐未經戰陣，難以拒敵。有秦府精兵，不下數萬，臣將悉簡閱出征，必能剿除胡賊也。」高祖允其請，即下詔將秦府驍勇軍士，盡發遣出征，尉遲敬德亦在行伍。建成見世民侍從漸散，心甚歡喜，遣人請元吉來相議曰：「秦王心腹已離，可以行事矣。明日弟辭皇上出征，吾與秦王設餞送行於昆明池。爾吩咐壯士拉殺之。吾遣人佯說上讓我以國，而立汝為太弟，共理天下，眾人必無疑。君位不由斯而定乎？」元吉曰：「此計大妙。吾來日雖（准）殺秦王。」建成準備了當。且聽下節分解。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>