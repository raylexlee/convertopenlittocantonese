<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第七十六回　貞觀中君臣論治　高麗國部將專權</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十六回</br>　　貞觀中君臣論治　高麗國部將專權</font></h4>
			　　卻說兵部侍郎崔敦禮，持節使薛延陀，逕來北磧見延陀，以議和親。延陀曰：「天子既以公主妻我，我當順旨。」即吩咐眾將接待天使。敦禮曰：「既大王與天朝結好，更請何力同回中國。」延陀曰：「既是和親，則中國、外域為一家矣，放回何礙？」次日，著契苾何力同使臣崔敦禮歸長安。延陀遣人直送出塞磧。何力回見太宗，深訴其辱君命之罪。太宗喜曰：「公立節胡庭，志不少衰，乃朕之忠臣也。」甚加賜賚。適薛延陀真珠可汗使其姪來納聘，獻羊馬以議和親。太宗會群臣商之。契苾何力上言：「薛延陀不可與婚。彼恃居於北磧，離長安甚遠。陛下雖極其榮寵，以奉承之，亦難抑其為惡志也。」上曰：「卿未回時，吾已許之矣，可食言乎？」何力曰：「願陛下亦且遷延是事敕夷男效中國禮，使其親迎，彼必不敢來，以此絕之，則有名矣。」上從之，乃詔御駕親幸靈州，召真珠可汗會禮，即遣來使先回報知。使人回見薛延陀，具所以天子親幸靈州，來與大王議親。<br />
　　薛延陀與眾部落商議，將出北磧見天子。其臣皆曰：「不可往。天朝所以不能致吾輩，正以居遠方無奈我何矣。今若行，必不返。」延陀曰：「天子聖朝，遠近朝服，今親幸靈州，以愛注德我。我得見天子，死不恨矣。」遂不依眾議，又多以牛馬為聘。經砂磧，值炎熱天氣，耗死者過半。太宗乃責其聘禮不備，遂絕之。褚遂良上疏曰：「往者夷夏咸言陛下欲安百姓，不愛一女，莫不懷德。今一朝忽有改悔之心，得少失多，臣竊以為國家惜之。嫌隙既生，必結邊患。彼國蓄見欺之怒，此民懷負約之慚。恐非所以服遠人，訓戒士也。夫龍沙以北，部落無算，中國誅之終不能盡。當懷之以德，使為惡者，在夷不在華；失信者，在彼不在此耳。」上不聽。是時薛延陀初無府庫，至是厚斂諸部，以充聘財之用。諸部怨叛。薛延陀於是遂衰。<br />
　　貞觀十八年秋七月，以劉泊為侍中，岑文本、馬周為中書令。文本既拜職還家，悶悶不悅。母問曰：「兒今受命而回，何故不悅？」文本曰：「吾又非國之功臣，又非天子舊知。濫荷寵榮，位高責重，所以憂懼。」母善其言。他日上謂侍臣曰：「朕欲自聞其失，諸公見直言無隱。」劉泊曰：「頃有上書，不稱旨者，陛下皆面加窮詰，恐非所以廣言路也。」馬周亦曰：「陛下比來賞罰，微以喜怒有所高下。」上皆納之。太宗文學辨敏，群臣言事者，引古今以折之，多不能對。劉泊諫曰：「以至愚而對至聖，以極卑而對至尊，虛襟以納其說，猶恐未敢對說，況動神機，縱天辯，飾詞而折其理，引古以排其議，欲令凡庶何階答應？且多記損心，多語損氣。願為社稷自愛。」上善其言，乃飛白字答之曰：「非慮無以臨下，非言無以述慮。比有談論，遂致煩多，輕物驕人，恐由茲道。形神志氣，非此為勞。今聞讜言，虛懷以改。」劉泊拜而受之。<br />
　　九月，以褚遂良為黃門侍郎，參預朝政。上嘗問遂良曰：「舜嘗造漆器，諫者十餘人。此事不干礙，何足諫？」對曰：「奢侈者，危亡之本。漆器不已，將以金玉為之。忠臣愛君，以防其漸。若禍亂已成，無所復諫矣。」上曰：「然。朕見前世帝王，拒諫者，多雲業已為之，終不為改。如此，欲無危亡得乎？」遂良曰：「正如陛下之謂也。」一日，謂長孫無忌等曰：「人苦不自知其過，卿可謂為朕明言之。」無忌對曰：「陛下武功文德，臣等將順之不暇，又何過之可言？」上曰：「朕聞卿以己過，公等乃曲相諛說，朕欲面言公等得失，以相戒而改之，何如？」無忌等皆拜謝，上曰：「長孫無忌善避嫌疑，敏於決斷。而總兵攻戰，非其所長。高士廉臨難不改節，當官無朋黨，所乏者，骨鯁規諫耳。唐儉言辭辨捷，善和解人事。朕三十年遂無言及於獻替。楊師道性行純和，而情實怯懦。緩急不可得力。岑文本性質敦厚，持論常據經義，自當不負於物。劉泊性最堅貞，有利益。然意向然諾，私於朋友。馬周見事敏速，直道而言，朕比任使，多能稱意。褚遂良學問稍長，性亦堅正，每寫忠誠，親附於朕，譬如飛鳥依人，人自憐之。」群臣既退。<br />
　　是年遼東守臣屢告急，高麗王絕新羅之貢，欲起叛謀。太宗敕亳州刺史裴思莊齎詔書招諭之。思莊承命，徑來高麗，不題。卻說高麗王建武弟之子，名藏。貞觀十六年，為東部大人，原蓋蘇文所立。是日，正與大對盧、吐＠A、折大、模達參佐等一派文武，在國中議事，忽報：「中國遣使命至。」高麗王召入。思莊進於階下，行君臣禮。王命賜坐，因問：「中國差使臣至此，有何高論？」思莊曰：「大唐天子，以大王自居一方，不得為其率土之臣，以致君臣疑議，特遣臣齎詔撫諭，欲使大王來朝，共講和好，使中外咸得相安也。」高麗王曰：「天使且退，容吾與眾商議。」裴思莊既出，王因問眾文武：「此事何以回答？」左丞大對盧進曰：「今天子威望所加，四海莫不承風順旨。為今之計，莫若遣人進貢，遠地稱臣。則唐王非敢以尋常待主公哉。不唯能安本國之百姓，抑且絕禍患之源也。」<br />
　　高麗王將從之，忽一人厲聲進曰：「大左丞何其弱也？」眾視之，其人貌質魁秀，濃眉美髯，乃本國專臣莫離支蓋蘇文也。穿帶魁服，皆飾以金玉。佩三口飛刀，有萬夫不當之勇。立朝中，左右莫敢仰視。是日奏高麗王曰：「中國有征伐之兵，吾國有預備之固。唐天子只好平服他處，蓋蘇文在此，彼敢正視高麗耶？大王且把使臣監了。先統本國精兵，臣請先伐新羅，以剪中國輔翼。然後遣人結連百濟，許以附近封邑，與之乘勢長驅，入關中；使百濟跨海襲其後，吾出新城攻其前。唐之君臣，便有呂望之才，馬援之勇，可能擋哉？」高麗王大喜，即從蓋蘇文言，將使臣幽之於安市城。發精兵十萬，差大將消奴部統領，前徵新羅；一面遣人齎金寶結好百濟，令其出兵襲長安之西。當下分撥已定。消奴部辭高麗王，引精兵望新羅進發。不則一日，近長平、高固二城，被高麗人馬乘勢攻入。守將周裡力、王舒翰不能抵敵，棄城而走。消奴部遂取了二城。<br />
　　新羅國王聽的高麗取其二城，慌聚文武商議。左丞張啟進曰：「高麗自恃兵精糧足，蓋蘇文專秉國政，今連師百濟，先寇吾境。除非遣使入中國，乞伐高麗，吾助人馬糧食，敵兵方可退也。」王從其議。即遣使臣徑入長安，朝見太宗，言：「百濟與高麗連兵，謀絕入朝之路。乞兵救援。」上聞之，謂侍臣曰：「蓋蘇文弒其君而專國政，誠不可忍，近時又監使臣裴思莊。朕以今日兵力，取之不難。但不欲苦勞百姓耳。吾欲先使契丹、靺鞨二國出兵擾之，何如？」太師長孫無忌曰：「蓋蘇文自知罪大，畏討，必嚴設守備。陛下且為之隱忍。彼得以自安，必更驕惰，討之未晚也。」上從其言，復遣司農丞相裡玄獎以璽書，到高麗，冊命高藏為遼東郡王。且使莫攻新羅。<br />
　　玄獎領旨徑詣高麗，見了高藏，宣讀天子璽書，冊封高藏為郡王。高藏接詔，望長安謝恩畢，賜玄獎坐位。玄獎諭帝旨曰：「天子以郡王自領一國，今取新羅二城，實為過分。詔郡王抽回攻新羅兵馬。」蓋蘇文笑曰：「往年隋煬帝侵新羅，乘勢奪我封邑五百里。今不盡復其地，我兵不肯止，二城尚何言哉？」玄獎曰：「往事且莫論。遼東故我中原郡縣，天子與你亦不取。今日何得違詔不從？」蓋蘇文曰：「君好舌辯，不見使臣裴思莊乎？」玄獎無語，只得回奏：「蓋蘇文，不奉詔命，不可以不討。」太宗怒曰：「高麗權柄下移，蓋蘇文罪惡貫盈，朕命徵之，誰道我出師無名哉？」諫議大夫褚遂良曰：「今中原清晏，四夷咸服。陛下之威望大矣，乃欲渡海遠征小夷，蹉跌傷威損望，更將命兵，則安危難測也。」李世勣曰：「近日薛延陀入寇，陛下發兵窮迫。因魏徵之言遂失機會。若依陛下之見，薛延陀無遺類矣。」上曰：「公言是也。此乃魏徵誤朕，今已悔之無及耳。且高麗比延陀何止十倍，若不早平伏，後為患更深。朕將御駕親征之。」遂良力諫曰：「天下譬猶一身：兩京，心腹也；州縣，四肢也；四夷身外之務也。高麗罪大，誠當致討，但命一二猛將，統數萬精兵，取之如反掌耳。太子新立，年紀幼小，陛下所知。一旦棄金湯之全，渡遼海之險，以天下之君，輕行遠舉，皆臣之所甚憂也。」群臣亦多諫者，上皆不聽。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>