<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第五十八回　李世民南面登基　孫伏伽禁中獻璽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十八回</br>　　李世民南面登基　孫伏伽禁中獻璽</font></h4>
			　　卻說高祖自立秦王為太子後，國家政事並不親理，乃召裴寂、封德彝、蕭瑀、陳叔達等入宮中諭之曰：「吾今忄昏亂，不堪為君。將頒詔傳示中外，讓天位與太子。寡人退養深宮，以保餘年也。」裴寂曰：「太子有天日之表，有帝王之德，仁孝寬厚，內外遵服。若立為君，足可以繼陛下之業，而衍無疆之休矣。」眾大臣齊應聲曰：「若讓太子君位，上順天理下合人心，邦家由是大定也。」高祖大悅，即遣侍官召太子入宮議之。世民隨侍官進宮中，見高祖諭以讓位意。世民固辭曰：「前因太子之惡，擅弄國柄，恣肆大逆，今且夷滅。大事已定，豈可即以寶位與臣？如臣無德，縱使登帝位，宗廟不歆，天下不服，何以安社稷而衍鴻休耶？」言罷，頓首出血。陳叔達等曰：「此非讓天下之所，太子暫退。來日於朝堂公議。」眾臣各散去。<br />
　　次日，秦王於東宮集眾臣僚議之。長孫無忌曰：「夫隋失其鹿，天下豪傑並起，人人自以為得之。然天命有在，所以率歸李氏有，天也。且唐業鞏固，四海宴安。高祖因天下之心，欲讓位太子，皆公議所出，非有私也。太子當自決斷之。不可執匹夫之見，而失此機會也。」世民曰：「建成、元吉，才因肆逆而誅，吾即受位為君，難塞天下之議矣。」尉遲敬德曰：「吾眾人棄鄉里，隨大王於矢石之間，固欲圖顯耀宗親，垂名竹帛，以成其所志耳。今功業既定，而大王猶不即帝位，誠恐眾人無望，紛然散去。那時難複合矣，則誰與相扶持乎？願大王思之。」世民見眾人勸言甚切，乃許之。忽報：「高祖親臣裴寂、蕭瑀、陳叔達等，具天子璽符，欲以上獻。」世民曰：「宮禁之中，非授受之地。待出朝會議。」<br />
　　次日世民引一班僚佐趨朝堂。只見蘇世長、宇文士及、韋雲起、孫伏伽、張玄素、陳叔達等一干文武大臣，俱在禁門迎候。太子曰：「受皇上君位，天下之重事也。寡人不佞，不足以當之。願請皇族中有最賢者立焉。」蘇世長進曰：「大王乃唐主嫡子，宜為高祖嗣。願大王即天子位，以為天地、宗社、神民之主。」陳叔達亦曰：「臣等熟計已久，今皇上退養深宮，而以太子登大位，誠為允當。王請勿疑也。」太子世民乃曰：「卿將相各以寡人宜受君位，寡人不敢辭。」乃於八月甲子日，群臣捧天子璽符，再拜上獻。太子接璽符，升顯德殿，即皇帝位，是為太宗文皇帝。遣裴寂告於南郊。其文曰：<br />
　　維年月日，朕以隋政不綱，運祚永終，士卒苦於奔命，蒼生困於流離。今者豪傑雲集，天下歸心，登大寶長安之南，面示天命。關外之東隅，凡爾諸侯，各攄厥志，共仗忠義，守封疆而勿貳，庸供乃職；遵王化而莫違。報功厚爵，朕不吝焉。如有梗於聲教，法所不私。其各體之。<br />
　　裴寂宣文以罷，大小文武群臣，各上表，行朝賀，禮畢。次日，奉高皇法駕，入養老宮，封大臣蘇世長等爵，邑萬戶；陳叔達、裴寂邑各三千戶。侍中高士廉、中書令房玄齡、宇文士及、僕射蕭瑀、封德彝以下，各居原職。凡大小文武群臣，俱有賞賚。<br />
　　發詔傳示天下，立妃長孫氏為皇后。後少好讀書，造次必循禮法。上為秦王，後奉事高祖，承順妃嬪，甚有內助。及為後，務崇節儉，服御取給而已。上深重之。嘗與之議賞罰，後辭曰：「牝雞之晨，惟家之索。妾婦人，安敢預聞政事？」固問之，終不對。太宗甚重之。<br />
　　卻說邊廷飛報入突厥，言：「秦王世民已即天子位。見有詔書，發於各國知道。」頡利可汗聞此消息，遣人召突利可汗相議曰：「今秦王初登大寶，何不因其國中未安，起二國之兵，攻入長安，可以雪前恥矣。」突利曰：「高祖以天下讓與秦王，秦王必兢謹以保其國。若只起本國人馬，急難取勝。惟必遣使往高麗，見國君建武王，獻送金帛，以賂其心，令其起遼東人馬，從海西攻長安之南；吾起本國騎兵，出雁門，攻長安之北。令唐主首尾不能救應，方可以成功矣。」頡利大喜曰：「君之計甚妙。」即日合十萬餘騎，離突厥，從涇州入寇。但聞鼙鼓連催，笳聲悲切，胡騎卷地而來。人馬至渭水，屯於便橋。<br />
　　頡利先遣心腹將執失思力入見唐主，以觀虛實。飛騎報入長安，近臣奏知：「突厥二可汗合兵入寇，即日人馬屯紮便橋，聲勢甚緊。」太宗集文武議之。中書令房玄齡奏曰：「胡寇結連高麗，為中國患。陛下新立，軍士解甲未久。雖遣人再與之議和，免動干戈，亦良策也。」言未畢，忽一人於班部中走出曰：「不因此時進兵，更待何時？」眾視之，乃朔州善陽人也，覆姓尉遲，名敬德，見為殿左親軍。敬德進言曰：「心不顧仁義，若復與之和，則彼念輕中國，非所以馭夷狄之道。今部眾深入吾地，必不能保全而回。乞陛下假臣一萬騎，斬頡利二可汗之首，致於闕下。」太宗曰：「和與戰，二者皆利。且看突厥來意若何。」忽報：「頡利遣使人朝見。」太宗召入，思力進拜山呼畢，即奏：「二可汗將兵百萬，見屯便橋之北，弓強刃利，請陛下定奪。」太宗怒責之曰：「吾與汝可汗在溝水之岸，面結和親，贈之禮物無算。今可汗背盟入寇，擾我軍民。汝雖戎狄，亦有人心，何得全忘大恩，猶自誇兵馬強盛。今先斬汝頭號令，然後發兵問二可汗之罪！」思力驚懼，再三哀告曰：「非臣之過。本二可汗失信之罪。臣特來通命也。」群臣咸為力勸，太宗乃令監囚於帥府。即遣高士廉、房玄齡引壯勇數千，於長安北道先發。又遣敬德、程知節引兵為合後：「朕將親見二可汗。」詔令已下，高士廉、房玄齡各引兵去了，敬德等亦準備軍馬後應。不在話下。<br />
　　卻說太宗車駕出得北門，徑至渭水上，遙望見突厥人馬，如葉聚蜂屯一般，金鼓之聲不絕。頡利、突利二可汗，看見長安有人馬出城，亦自擺開陣勢。不移時，旌旗擁出，黃羅傘下，蓋著唐太宗車駕，左有房玄齡，右有高士廉，背後隨騎，各金盔銀甲，紅錦戰袍。端的人雄馬壯，秦王之兵矣！突利二可汗看定，認得是太宗御駕親出，大驚，相謂曰：「思力入朝不回，唐主輕騎而來，必無好語也。」言未畢，太宗遣人出軍前揚叫：「唐天子請頡利二可汗出馬打話！」胡騎聽得，報入軍中。二可汗亦並馬出，立於門旗之下。太宗隔水責之曰：「日前與君盟約，誓書戰辭，何獨忘之乎？」頡利無語可應，唯曰：「因陛下新立，特來定歲貢之禮。非專為入寇也。」太宗怒曰：「既議歲貢，何必結連他國，合兵大舉而來？狄夷之心，貪婪不足。曾謂我中國無殺人之劍耶？」頡利聽罷，各面面相覷。忽長安城北一聲炮響，尉遲敬德部領精兵來到，旌甲蔽野，殺氣沖天。<br />
　　頡利二可汗見唐兵勢大，皆下馬羅拜於地，揚聲曰：「如今願與陛下實心講和。再不敢背約也。」太宗聞可汗之言，乃下令：「後軍且退十里佈陣，吾獨留在此，候與頡利議和。」於是兩下皆退。僕射蕭瑀叩馬諫曰：「戎狄之心不測，今日議和，明日又反。陛下以大軍皆退，而車駕獨留，倘胡兵一有他變，非所以重國體也。」太宗曰：「今突厥取以部下傾國而來者，以我國內有誅建成、元吉之難，聽得朕新即位，謂我不能迎敵也。我若不出兵，示之以弱，虜必放兵大驚，不可複製。故朕輕騎獨出，以疑其眾。然後縱大隊出城，震曜軍容。彼知必戰，且虜賊既深入，自有懼心。與戰則勝，與和則固。制服突厥，在此一舉矣。」眾再不復言。忽報：「頡利遣達官來請和。」太宗許之。<br />
　　次日，引文武前至便橋之上，對面頡利二可汗，兩下各屯住人馬。太宗出於軍前曰：「既今再和，勿復有生異心。寡人以兵革危事，不忍使軍民死於鋒鏑。此約不信，徵討之兵有所不免也。」言罷，令高士廉以白馬一匹斬於橋上為盟。頡利見太宗親結盟誓，皆羅拜於馬下，受命曰：「突厥自此不復反矣。」太宗仍令將金帛、牛馬送於突厥。突厥亦獻名馬二千匹，羊萬口。太宗皆不受。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>