<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐書志傳 - 第八十九回　張總管二路取石城　薛仁貴三箭定天山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十九回</br>　　張總管二路取石城　薛仁貴三箭定天山</font></h4>
			　　且說東營總管張士貴與副先鋒劉君卯引六萬精兵，直哨進石城土壕邊，見城上插起皂雕旗，擺下槍刀守石城，後便是天山鐵勒人馬，分作二處屯紮。高麗大將溫沙多門合鐵勒數姓烏賽神、孫霸君、張豪等共十萬兵馬，守石城。萬留公兄弟與樊虎、朱厥等數萬驍雄兵馬，據守天山。士貴遣劉君卯攻城西南角，鳴鼓大進。城裡烏賽神與溫沙多門率精銳之眾，出西南角，與士貴鏖戰。兩下欲決死鬥，各不肯退。江夏王道宗、薛萬備自將鐵騎二萬，逕取東北角，衝入虜陣。烏賽神恐失城池，急棄西南而回。唐兵兩下抄進，麗兵大敗，奔入石城。士貴分兵四面圍定攻擊。烏賽神、溫沙多門聚眾人商議。烏賽神曰：「唐兵勢大，即戰之，彼鋒正銳，難以取勝。我等只堅守此城。彼今深入，候其怠懶擊之，一鼓可破也。」溫沙多門曰：「公言雖善，唐人所利者，馬戰長槍，吾軍所利者步騎強弩。今夜可乘敵人疲竭，劫其寨柵，必獲全勝。」烏寨神曰：「中國人譎計百出，恐彼預防，吾等何以支持？」溫沙多門曰：「吾與公分前後而出，倘有不測，庶能救應。」烏賽神依其計，著孫霸君領步騎五千出東門埋伏。候有動靜，乘勢掩殺。自與溫沙多門作前後隊，出西門不題。<br />
　　卻說唐軍中，張士貴與薛萬備作二營屯紮，忽東營江夏王道宗乘夜來西營，有機密事商議。令人報知，士貴出迎道宗至帳中，問之曰：「足下趁晚來此，有何見議？」道宗曰：「偶見天河賊星明朗，直逼主星。今夜必有虜兵劫寨。我等作急準備。」士貴曰：「足下不來，吾心下亦有疑慮。即便裝下空營，令三軍各整點迎敵。君亦須會知本營兵馬，不宜怠慢。看火起為號。」道宗辭了士貴，自去準備不題。<br />
　　且說烏賽神與溫沙多門，前後出了石城，軍士銜枚，馬摘鑾鈴，將到唐軍寨柵，看見營門不閉。虜兵不敢擅進。烏賽神先遣步騎四下打探回報，並不見唐兵動靜。烏賽神自思曰：「莫非戰得疲倦，各安歇去了？」只顧驅著人馬，大刀闊斧，直殺進營中，見是空營。烏賽神大驚，抽馬便回。即令：「後軍莫進，中了唐將計也！」言未畢，只見中營火起，營門角炮聲振天，四下伏兵齊起。烏賽神衝開營門奔走，正面撞著先鋒劉君卯，更不打話，兩下相交。烏賽神提起金槍，劉君卯黑影裡措手不及，平被刺於馬下。烏賽神乘勢衝出。西邊張士貴大喝：「賊將快下馬受降，免汝一死！」烏賽神無心戀戰，刺斜殺出。麗將溫多沙門救兵來到。溫多沙門曰：「西路唐兵正盛，不能入。須向南門可脫。」烏賽神二人合兵，望南門而走。四下火光兢天，喊聲不絕，士貴引兵馬追來。烏賽神與溫沙多門正走到南門，江夏王道宗一馬阻住。烏賽神只得死戰。道宗掙起精神，手起刀落，斬於馬下。溫沙多門閃過便走，不提防火光中搶進薛萬備，抽出短劍，劈為兩斷。麗兵死者不計其數，生擒步騎大半。孫霸君聽知中了計，彼軍亦不敢出，堅閉了城門。唐軍已得大勝，王道宗、薛萬備自相議曰：「此一回殺了鐵勒大將烏賽神、高麗右衛將軍溫沙多門，足可報初陣之仇也。」只是折了副先鋒劉君卯，張士貴深歎惜之。次日令尋其屍首葬訖，再遣使報捷音於太宗，不在話下。是時石城守將因劫寨，兵將損折殆盡。孫霸君遣人報知萬留公等。<br />
　　卻說萬留公聽的唐兵攻擊石城，殺了烏賽神，大怒曰：「吾九姓兄弟威鎮外國，誰不仰懼？誰想來此一連折去幾個頭目。若不復仇，有何面目見高麗王？」即教點起本部驍雄，要與唐兵決一勝負。其弟萬濟公曰：「近日唐兵已出吾前後天山路口，有那薛仁貴搦戰。我這裡因石城沒消息，按兵不出。今部落殺敗，石城危急。若引眾出戰，倘仁貴兵馬襲吾後寨，我等何處屯紮？不如且據住山隘，乘其怠倦，以眾分為二路戰之，彼首尾受敵，一鼓可破也。」樊虎曰：「萬兄所言不然。乘今不殺退唐兵，石城有失，被其據守，合勢來攻，我等自取其困矣。吾引本部出天山，生擒唐將，以報眾兄弟之仇。」萬留公曰：「弟若願戰，亦須分為二路而出。吾與萬濟公三人出正路迎敵，你與張豪、黃班出石城，著令朱厥守寨，其別部盡行。」眾人得令，各引兵去了。<br />
　　且說萬留公與兄弟三人，搖旗吶喊，殺出天山來。伏路軍眼見停當，報入前隊杜微、盧敬，說知：「天山有人出戰。」杜微曰：「我等先誅來將，奪取頭功。」即引部騎擺開迎敵。萬留公一騎乘高而下，如天崩地裂之勢，大喝曰：「唐將不懼死者慢來！」杜微見其威風，先自膽怯，更不打話，挺槍直奔將來。萬留公交馬只兩合，鐵錘落處一道寒光迸起，杜微措手不及，打死馬下。步騎敗走，鐵勒人馬衝突而來。盧敬抵擋不住。後隊薛仁貴聽的，一騎馬飛跑來到。萬留公正趕，盧敬落荒而走。仁貴挺槍抵住，留公拋了盧敬，來與仁貴放對。兩下金鼓齊鳴，二人戰上十數合，不分勝負。留公自料嬴他不得，賣陣繞天山而走。仁貴縱動玉珠龍後追。萬通公、萬濟公兩翼抄進，將仁貴步騎圍入山口。盧敬復勒回馬來救應。當頭萬濟公截住交鋒。戰未數合，濟公舞起烏龍棍，將盧敬打落馬下，殺散餘騎，趕進天山口來，尋人廝殺。薛仁貴緊趕萬留公，在山前左衝右突，虜兵皆不敢近。正遇萬通公、萬濟公，二將器械並舉雙出，仁貴獨敵二將，全無懼怯，喊聲如雷。萬留公看見二弟戰住仁貴，立地扯起雕弓，指定仁貴射來。仁貴每知萬留公善射，亦提防之。聽的弦響，側身躲過，其箭早從仁貴頭頂飛去。<br />
　　仁貴勒回馬望後約退數十步，濟、通二公一直殺進。仁貴怒曰：「不誅此虜蠻，何日見太平也！」令步騎列於山頂，擂鼓助喊。是日天使英雄在此立功，忽山谷裡狂風驟起，黃雲迸集，虜兵對面各不相覷。仁貴按住丈八矛，勒住玉珠龍，拽滿神臂弓，架上連珠箭，指定濟、通二將矢來，喝聲：「箭應！」濟、通二公馬未近前，身已先倒，死於地下，步騎齊聲吶喊，振動山嶽。虜兵湧退，自相踏墜，死者不可勝數。萬留公見二弟失手，大驚曰：「兄弟之仇，不可不報！」驟馬乘怒殺回。仁貴見其來得猛，乃曰：「一齊結果此賊！免生後患。」拖槍跑馬直走。留公縱馬追來。轉過山僻，虛架一箭，留公亦防其矢，聽的弦響，伏於馬上躲過。起視之乃是空弦，無箭到。留公曰：「仁貴矢必盡矣。」放心追趕。仁貴較其來近，再復一箭，留公應弦而倒，死於馬下。步騎乘勢掩殺，鐵勒兵沒一個走脫，大半伏地乞降。此一陣乃仁貴第一之功，名為「三箭定天山，匹馬戰三公。」<br />
　　靜軒周先生有詩贊云：化行猶有未平蠻，大將從徵不憚煩。義勇孤忠扶社稷，驍雄三箭定天山。謀猷可與孫吳列，勛業真同房、杜班。掩卷慨思軍馬戰，令人千載一開顏。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>