

    
	
		
			本書說明
			炎徼紀聞版本：　　浙江巡撫采進本。四卷。作者：　　田汝成（１５０３～１５５７），字叔禾，錢塘（今浙江杭州）人，明嘉靖五（丙戌，１５２６）進士，曾任南京刑部主事、禮部主事等職。曾因違忤帝意遭貶謫。以後又擢為貴州僉事。再調任至廣西布政司右參議，事跡見《明史．文苑傳》。博學工文，著述良多。另著有《龍憑記略》，詳細記敘西南邊境各兄弟民族的生活習俗，及《遼記》、《田叔禾集》、《武夷游詠》、《西湖遊覽志》、《西湖遊覽志餘》等。內容：　　書凡十四篇。首紀王守仁征岑猛事，次紀岑璋助擒岑猛事，次紀趙楷、李寰事，次紀黃懘請立東官事，次紀征大籐峽事，次紀奢香事，次紀安貴榮事，次紀田琛事，次紀楊輝事，次紀阿溪事，次紀阿向事，次紀雲南諸夷，次紀猛密、孟養，次雜紀諸蠻夷。每篇各系以論，所載較史為詳。前有汝成《自序》，稱自涉炎徼，所聞諸事，皆起於撫綏缺狀，賞罰無章，切中明代之弊。其論田州之事，歸咎於王守仁之姑息；論黃懘之事，歸咎于于謙之隱忍；亦持平之議，不蹈門戶之見。史稱汝成分守右江時，龍州土酋趙楷、憑祥州土酋李寰各弒主自立，與副使翁萬達密討誅之。努灘賊侯公丁為亂，斷籐峽群賊與相應，汝成復偕萬達設策誘擒公丁，而進兵討峽賊，大破之。又與萬達建《善後七事》，一方遂靖云云。則汝成於邊地情形，得諸身歷。是書據所見聞而記之，固與講學迂儒貿貿而談兵事者迥乎殊矣。（轉自《四庫全書總目提要》）

