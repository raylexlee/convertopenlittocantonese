
			　　卻說薩君既領了三道人之教，一路而行，將其法運用，果皆應驗。怎見得應驗？薩君一日至鄖陽地方，前不著村後不著店，不覺的腹中饑餒，乃咒棗而食。用袖張之，果然其棗卒至。也不知是從天上落下來的，也不知是從地中湧出來的，也不知是鬼神送將來的。薩君取三枚食之，腹即不饑。

　　又行至襄陽地方，只見有一人家督促匠人做那送死的棺木。薩君問道：「做此棺木何為？」有一人答道：「吾父病重將欲死，故備此棺木待之。」薩君道：「何不請醫人救活？」其人道：「服藥多矣，並無效驗。」薩君道：「吾為汝治之。」乃出其棕扇扇之。果然，一扇則熱退，二扇則涼生，三扇則毛骨俱竦，其病即時愈矣。其人遂伏地而拜，說道：「吾父蒙活命之恩，天恩難報！」薩君忙扶起之，說道：「濟人利物，乃我出家人本份，何必拜跪。」既而，其人又持白金十兩奉謝薩君。薩君道：「吾出家人，無用此銀之處。」竟不受而去。

　　又行不半日，忽聞得哭聲甚哀，哭道：「少年兒，少年兒，曾參不能養曾皙，顏路反為顏回悲。」薩君聞之，此心徒然，說道：「此必喪子者哭也。」遂至其家，只見一老者，乃問曰：「老翁，慟哭為甚？」老者道：「吾五十歲始生一子，今才一十九歲，卒然而死，吾老無所終，是以悲哭。」薩君道：「令郎死幾時矣？」老者道：「氣絕未久。」薩君道：「既如此，老丈不必悲哭，吾能活之。」遂往死者身上貼了兩個符錄，用棕扇一揮，但見死者忽然轉動，不一時復起。其父抱之大哭，說道：「吾以為父子不能相見矣，今何幸返魂乎。」既而問其子：「汝何能返魂歸來？」其子道：「吾剛才去至冥司，忽有兩使者追趕，說道：『快回去，快回去。』既而覺得兩腋風生，遂從使者飛身轉來。」其父乃指著薩君，告於子曰：「此是這位先生救汝之功也。」於是，父子們雙膝跪下，叩首再拜。薩君見這個老者跪拜，亦連忙答禮，說道：「汝吾父輩，請起，請起。」那老者復謝以金帛，薩君道：「吾出家人，何用此等財物，請還之。」遂相別而去。

　　一日行至武昌地方，又聞得哭泣之聲，哭道：「少年夫，子則幼，妻則單，如何捨得歸九泉。」薩君聞之，此心愴然而悲，遂至其家。只見一女子年可二十二三，姿容雅淡，淚眼長流，正是：玉容寂寞淚闌干，梨花一枝春帶雨。薩君問道：「小娘子，慟哭何為？」那女子拭乾雙淚，說道：「吾夫才二十三歲，今不幸而死，拋下幼子今才五歲，留下妾身伶仃孤苦，妾是以哭之。」薩君道：「爾夫君幾時死的？」女子道：「死未久，只數刻也。」言罷又哭，薩君道：「小娘子，不須悲噎。爾夫君死既未久，吾能活之。」乃往死者身上貼了兩個符錄，用棕扇一揮，死者忽動，不一時復甦。你看那少年夫婦，妻子見了這個丈夫死裡回生，丈夫見這個妻子眼中流淚，相抱而哭。此一哭更悽慘得緊，說道：「比翼鳥險被猛鷹分矣。」既而妻問其夫：「你怎的還魂轉來？」其夫道：「吾已去到奈河橋邊，將欲過之，又愁兇險，正躊躇間，忽見兩使者卒至，執予之手，說道：『轉去，轉去，』言未畢，只見兩腋下清風忽起，故飛身而回。」時薩君在旁，其夫曰：「活君者，此先生力也。」夫婦遂雙拜倒於地。其夫謂薩君曰：「先生，再生父母也。」薩君道：「此雖是吾之活汝，亦是爾夫婦宿緣未斷。請起，不必下拜。」夫婦感薩君之恩，以為無物可報，其女將戴的首飾、穿的衣衫酬謝薩君。薩君道：「濟民利物，乃吾出家人本等的事，豈用謝為？」乃還其首飾衣服，相辭而去。