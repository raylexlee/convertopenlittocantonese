<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>躋春台 - 　新鐫《躋春台》序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>新鐫《躋春台》序</font></h4>
			　　《易》曰：「積善之家，必有餘慶；積不善之家，必有餘殃。」《書》曰：「作善降之百祥，作不善降之百殃。」是經書中未嘗不言善惡之報，以警惕中人，使之改惡從善也。然改惡從善之法，聖賢教人千言萬語，不外勸懲。特精言之則為性理，士知學者可解；粗言之則為報應，人不知學者可解。勸懲因人而語，未可徒重精深，而概薄淺近也。<br />
　　昔明代大儒呂新吾先生所著《呻吟語》極精深，而教流俗、婦人、孺子、樵夫、牧豎諸人，專以俗歌俚語切訓之。其書名曰《呂書五種》，吾先師黃曉谷夫子曾刊之以勸世。此淺近之言，最宜中人以下者也。而後世之效之者甚伙，特借報應為勸懲，引案以證之。俾善宣講者，傳神警覺人也，聞清夜鐘聲也。<br />
　　中邑劉君省三，隱君子也。杜門不出，獨著勸善懲惡一書，名曰《躋春台》。列案四十，明其端委，出以俗言，兼有韻語可歌，集成四冊。知交者慫恿付梓，省三問序於予。予曰：「此勸善懲惡之俗言，即《呂書五種》教人之法也，讀者勿以淺近薄之。」誠由是，積善必有餘慶，而餘殃可免；作善必召百祥，而降殃可消。將與同人共躋於春台，熙熙然受天之祜，是省三著書之意也夫。<br />
　　光緒已亥九月中旬銅山林有仁序於藜照書屋之戒欺軒
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>