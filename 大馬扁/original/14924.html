<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大馬扁 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　余友小配工小說，所為《廿載繁華夢》、《洪秀全演義》等，風行海內，大受社會之歡迎。近者，小配以新著之小說名《大馬扁》者出而示余，余受而讀之既竟，曰：「嗟乎！吾子過矣！子毋以康梁二人，招搖海外，借題棍騙，於馬扁界中，別開一新面目，而遂為康梁罪也。吾子之意，詎不曰康梁二人害社會實甚，有心世道者誠不能為之寬假也？雖然，社會害康梁，非康梁之害社會也。康梁之棍騙，非康梁之罪，而社會之罪也。夫社會不平，金錢實為萬惡之原，世界一日有金錢，即人類一日不能無罪惡。康梁不幸生不逢社會平等之日，自呱呱墜地時，即浸淫於金錢銅臭之內，迷惘既深，則譸張為幻，人情大抵皆然，況才足以濟奸者乎？故吾人方言康梁之不暇，而可以棍騙為康梁罪哉？抑余聞之，康梁所以能招搖海外者，全恃《戊戌政變記》一書。蓋書中極力鋪張，去事實遠甚，而海外僑民，蒙於祖國情勢，先入為主，至於耗財破家有所不恤。夫海通以來，內地謀生既困，迫而隻身越重洋，寄他人宇下，不知受如何委屈，歷如何艱險，乃得區區血汗之金錢。而黠者又以術愚之，而盡劫其所有，徒希望於首領賜環之後，而分我以一杯羹，然卒以是而流離海外，客囊羞澀，終其身有不能歸見父母妻子者矣。余言念及此，未嘗無餘痛也！然則謂此書之作，於社會無功焉，不得也。<br />
　　戊申八月二十日吾廬主人梭功氏謹序於海外。 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>