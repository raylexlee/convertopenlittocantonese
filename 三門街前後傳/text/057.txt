
			　　三月晴和湖景佳，桃紅開遍樹頭花。

　　賞春車馬盈郊外，喜趁東風玩物華。

　　話表永順王自行宮內換了微服，跨馬加鞭奔東門逃去。至東門，天已明，正欲出城，忽見從旁閃出一員大將，攔阻去路，高聲喝道：「好奸王，那裡逃走？某在此等候多時了，快下馬受縛。」永順王聞言，只嚇得魂不附體，強抖精神，口呼：「將軍我非奸王，實係避亂的難民，還求將軍憐我年邁，放我出城，我感德不盡了。」鄭九州聞言大笑：「你尚自巧辯，想要逃走，比登天還難。」伸手輕輕把永順王捉下縛訖，仍馱在馬上，押至土地廟內，會同蕭子世押著永順王奔王府而來。

　　再表白豔紅奉旨飛馬趕到行宮，時已天亮，前後搜了一遍，不但不見永順王蹤跡，連那些宮娥、內監皆杳無蹤影，就知皆已逃散。行宮內只遺下遍地死屍，只得回王府覆旨。正遇鄭九州、蕭子世押著奸王前來，三人相會，同上寶殿。十二姑已押著飛鸞將私書取到。白豔紅俯伏階下，正德皇帝問卿：「可捉到奸王否？」白豔紅復奏一遍，龍顏大悅，即傳旨宣蕭子世、鄭九州上殿。二人俯伏階下，口呼：「吾皇萬萬歲！」正德欽賜平身，二人謝恩，站立一旁，恭聽聖諭。正德問：「朕感先生神機妙算，前來救駕，卿家是朕第一之功臣。先生怎知永順王之奸謀？可細細奏來，使朕明白。」蕭子世便將史洪基如何起意，劉瑾如何下書，細細奏了一遍。正德聞奏，嗟曰：「總是朕任用奸人，以致於此。若非先生預為算到，朕竟無以生還了。惟恨永順王朕之皇叔，不明大義，竟同奸黨合謀，實堪痛恨。」即命將永順王推上來，諸人答應，立將永順王推至階下。永順王跪在下面，不敢仰視，叩頭說：「臣該萬死。」正德喝問：「爾係朕之皇叔，應該代朕去惡除奸，永保天下太平方是。為何竟敢私通姦黨，罔上欺君，同謀大逆？今朝事敗，爾尚有何言？」諭飭推出梟首示眾。永順王仰天長歎：「我自知罪該萬死，只悔不該被劉瑾書信慫恿，一時見理不明，致為所惑。倘蒙聖上寬以既往，格外施恩，不加誅戮，臣以後當力圖報德，永不為非作亂，尚乞聖上念一脈之情。」言罷，復叩頭不止。忽見蕭子世俯伏口呼：「聖主息怒，永順王本當應斬，懇求聖主念皇叔被劉瑾所惑，尚非出自本心，究竟與居心起意者有別。而且天潢一脈，吾主以仁孝治天下，當更以親親之誼，格外加恩，寬其罪愆。臣等不勝待罪惶恐之至。」正德聞奏，曰：「本應斬首，姑念一再代懇，著加恩削去王爵，貶為庶人，發在南京看守孝陵。格外加恩，准其隨帶妻女。諭欽差大臣即押解前往，毋得逗遛。」永順王謝恩退下，即同許氏王妃、飛鸞郡主前赴南京，不必細表。