
			　　種黃花盡稠，釀血初就，曉風晴雨碧山秋。向東籬會友，風流不落英雄後。心腸不改冰霜舊，魂夢不到鳳池頭，太平時野叟。－－－右調《醉太平》

　　一曲話表史錦屏進了大帳，向李廣打一稽首，口尊：「元帥在上，史錦屏參見。」李廣曰：「郡主少禮，一旁請坐。」錦屏口呼：「元帥，錦屏不敢落座。罪女深隱在山，不知始末。今奉師命差遣，下山除妖破陣，方知家嚴身犯大逆，理應九族全誅。犯臣之女，尚乞元帥寬恕一二，焉敢在元帥面前對坐。」李廣曰：「坐下無妨，好議軍情。你父雖然罪犯天條，而且家無全犯。」蕭子世插言口呼：「郡主不必心焦，與國家能出大力，破了此陣，他日奏知聖上，不但郡主無罪，就便令尊也可減輕一等。今日且請偏院歇息，明日待貧道調兵遣將，同郡主去破陣以立奇功。」便令人領郡主往偏院歇息。史錦屏遂謝了元帥、軍師，退出大帳，帶著煙柳、如霜、輕紅、軟翠四名使女，向偏院而去，一宿無話。

　　次晨李廣同軍師升坐帥廳，打起聚將鼓，眾將進帳參見，站立兩旁聽候差遣。只見史錦屏帶領四婢前來，參見已畢，立於帳下。蕭子世口呼：「諸位將軍聽者，番營所擺這座混元一氣陣，係按五行陰陽造化之理。向者之所以不能破陣者，因史郡主未到，未有抵妖道之人，並且困於陣中諸將應有七日災難。今者史郡主已到，諸將災難已滿，自當以相剋之法破之。諸位將軍務各努力，奮勇向前，須遵貧道調度。若有不遵軍令者，定按軍法從事，決不稍寬。其各凜遵，勿犯軍令為幸。」只聞眾將齊聲曰：「末將等謹遵軍師差遣，不敢違令。」蕭子世令傅璧芳、木林二人帶領三千人馬，皆穿銀盔銀甲，手執白旗，按西方庚辛金，打他東陣門，以取金剋木之意，二將遵令。又令左虎、胡逵二人帶三千兵馬，皆穿鐵盔鐵甲，手執皂旗，按北方壬癸水，攻打他南陣門，以取水剋火之意，二將遵令。又令左龍、鄭九州二人帶三千兵馬，皆穿紅盔紅甲，手執紅旗，按南方丙丁火，攻打他西陣門，以取火剋金之意，二人遵令。又令徐文亮、張珏二人帶三千兵馬，皆穿金盔金甲，手執黃旗，按中央戊巳土，攻打他北陣門，以取土剋水之意，二人遵令。又令甘寧、洪錦二將帶三千人馬，皆穿藍袍藍鎧，手執藍旗，按東方甲乙木，攻打他的中央，以取木剋土之意，二人遵令。又令史郡主可帶四婢分護四陣門，以防番營妖法。郡主自向中央抵敵非非道人，破其妖術。史錦屏遵令。蕭子世遂口呼：「諸位將軍入陣之後，切切不可妄動。須各按地段妥為把守。俟郡主把妖道制住後，再行衝踏妖陣。那時自有元帥率同蔣豹、喻昆督兵前來接應。陣中如有妖法等事，諸位將軍且忌大驚小怪，自有史郡主對敵，毫無妨礙。汝等克奏膚功，早平番奴，班師授賞。」眾將唯唯退出，整頓兵馬，以便破陣。

　　史錦屏待眾人走後，遂跪在帳前口呼：「元帥、軍師在上，錦屏哀乞，念家嚴大逆降番，理應碎屍萬段，但念錦屏一點孝意，情願破陣除妖，為家嚴將功贖罪。待破陣後，錦屏代家嚴粉身碎骨，我也心願不辭。惟求元帥、軍師大發惻隱之心，廣動仁慈之意，頓開法網，格外寬恩，懇乞上奏天庭，乞留家嚴殘生，不惜微軀自代。若蒙允許，錦屏捨死忘生，衝鋒破陣。設以家嚴為萬無可赦之法，錦屏當既請罪於帳下，免致他日目睹家嚴身首異處。況今破陣，即家嚴就擒地步，錦屏又何忍哉？為與其事後抱恨終天，不若事前請一死罪，雖不得一忠字，卻可盡一孝字之名。」言罷，痛哭哀求不已。李廣尚未開口，蕭子世遂贊曰：「郡主真乃忠孝雙全。但請放寬，不必悲苦，破陣之後，令尊如果不為番奴所害，以前一切大罪，某協同元帥力保減輕，不負郡主一片忠孝之志。郡主請起。」史錦屏聞言，收淚叩謝，站起率領四婢出城破陣去了。元帥李廣口呼：「軍師方才對錦屏之言，情理不通。史洪基是欺君大逆首罪，如何能赦？豈因他女破陣，就能將功折罪？如此亂臣，如何依他女兒之言保奏？」蕭子世口呼：「元帥有所不知，史洪基為大逆首罪，斷不能生還。某所以遽允錦屏者，以安其心，使彼竭力破陣也。」李廣聞言點首，遂站起，帶領兵馬，率同蔣豹、喻昆二將跨上徵駒，出城而去掠陣。