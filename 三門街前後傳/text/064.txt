
			　　空籬舊圃秋無跡，冷月清風夢有知。

　　霜前月下誰家種，檻外亭畔何人移。

　　話表次晨，李廣等眾前來約他同往雲府，拜見雲老夫人，楚雲只得相隨同去。到了雲府，璧人接進坐定。李廣備言一切，璧人便進內稟知。雲老夫人出堂，來至前廳。李廣等參見已畢，雲老夫人相謝，請眾人落座。李廣細看雲老夫人面目骨骼，頗似楚雲模樣，並與璧人相同，心中暗暗稱奇。此時楚雲相離八載，一朝見面，又不能公然相認，只得忍住悲傷，借觀牆上字畫。所幸雲老夫人略與眾人寒溫，就退進內院去了。雲璧人便留李廣等眾午膳，大家直歡至日晡方散。

　　過了兩三日，先是駱照、木林將駱老夫人與秋霞小姐接到，住在范相府。駱老夫人與范老夫人頗稱相得，范小姐與駱小姐亦意合情投。這李廣等眾兄弟，聞駱老夫人已到，一同至范相府拜見駱太太。無庸細表。

　　又過數日，徐府、李府兩家的眷屬並錢老夫人、白老夫人、甘氏太太、洪老夫人皆已到京。人夫轎馬，歷亂紛紛，便即分別安置。錢太太母女仍住李府，其餘各歸新造府第。惟有徐府仍與李府並排，外面雖是兩道府門，各是各府，內裡還有便門相通，與杭州府第無二。忙碌了數日，箱籠物件安設妥當。

　　次日，楚雲來至李府，便向李廣問道：「頃聞大哥與徐府之家眷皆已到京，為何家母尚不見到？小弟甚是疑惑。」李廣口呼：「賢弟且莫急躁，暫且候等，自有來日。」這按下不表。