
			　　鴛鴦夢好兩歡娛，記否羅敷自有夫。

　　今日相逢須一笑，分明依樣畫葫蘆。

　　話表武宗聞錦屏這一番話，不由暗暗贊羨，不料其父奸惡，其女甚賢。因曰：「卿有破陣之功，匡定之績。爾父雖生大逆之心，朕何能以爾代罪？而況功罪不分，何以服天下。只要以後一心為國，便可以代爾父贖罪。朕封爾為忠孝伯，以示鼓勵。」錦屏只得叩謝天恩。又見李廣出班跪奏曰：「臣尚有本奏知陛下，乞天恩俯准。」武宗曰：「卿且奏來。」李廣奏曰：「英國公徐文亮，本為杭州錢塘秀才，與臣比鄰而居，後因渡江落水，不知所之。自史錦屏擺設擂台期滿之時，忽然徐文亮從空而降，與錦屏比試，把錦屏拋落台下，錦屏在火遁而逃走。據徐文亮所言，當日落水之後，係為終南山呂仙救去；及至下山打陣，呂仙又堅囑徐文亮與錦屏有姻緣之分。現在徐文亮堅守前言，尚未定婚。臣查男女授受本關風化，史錦屏既為徐文亮親手所捉，又有呂仙預囑，是文亮遵守仙師之言，不另婚配，尚屬可嘉其志。可否仰懇天恩，著將史錦屏賜婚徐文亮為室，以維風化，而重人倫。」

　　李廣奏畢，武宗悅曰：「原來當日擺擂之時，有這段原委，非卿所奏，朕何以知之？」因謂史錦屏曰：「卿當日既有此段情由，無論有無仙師之言，但以一處女既為鰥男所擒，是自己玉璧之身，已為徐文亮所有，何可再適他人？況徐文亮堅守前言，其志亦屬可嘉之至。朕今權為卿等冰人，即著賜婚徐文亮為室，並加封英國夫人，卿其謝恩，毋負朕意。」

　　徐文亮聞諭，心中暗暗歡喜，惟有史錦屏羞愧無地，暗裡怪李廣多言。當俯伏金階，帶淚含羞，重複奏曰：「臣是叛臣之女，仰蒙恩赦，已是非分之邀，又何敢再冀與英國公配偶？況臣女久已無意人世，只因臣祖母年邁，無人侍奉，願侍祖母壽終之後，即便遁跡空山。伏乞天恩俯念臣女之志，收回成命，則臣女感激高厚之恩。」武宗聞奏不悅曰：「卿以白璧之身，遽思遁跡，已屬荒唐之極。本因著照逆旨論，姑念爾尚屬年輕，無甚知識，著毋庸議。若再逆旨。定即與爾父一併治罪。若因爾祖母年高無人侍奉，准其完婚後，迎養來京，用副卿盡孝之義。毋再違逆朕意，致乾未便。」遂向范相曰：「史錦屏現在無家可歸，即著賜與卿為義女，朕賜白金五千，以為妝奩之費。史錦屏尚有婢女四人，著一併賞給徐文亮為側室。卿毋負朕意，著即帶往卿第，改裝擇吉遣嫁。」范相遵旨。史錦屏此時萬分無奈，只得遵旨謝恩。徐文亮也就出班謝恩，已畢，站立一旁。武宗宣召楚雲曰：「朕有一事與卿商量。日前有御弟玉清王奏朕，因愛卿現所住劉瑾故宅很愛，擬欲遷出大內，以劉瑾故宅作為行宮。不知卿能謙讓否？如可，朕即命工部另外度地，起造卿之府第。」楚雲聞諭，奏曰：「臣所住之宅，無論何處，皆陛下所賜。臣之一身，尚屬陛下所有，何況宅第？臣何敢違旨！」武宗悅曰：「今日諸卿暫且退朝，明日再行賜宴。」言畢朝退，各位王公皆已朝散。

　　范相將史錦屏及四婢領至相府，改換妝束，擇吉遣嫁。李廣等一班同盟兄弟，各回府第，闔眷團聚，自有一番樂事。不必細表。英武王李廣回府請了母安，遂將徐文亮賜婚一節，往徐府告知徐太夫人，真是喜悅非常。英武王妃洪氏不日生了一位小爵王，滿朝王公大臣前來賀喜，熱鬧異常。接著徐文亮吉期已到，迎娶史錦屏並納煙柳、如霜、輕紅、軟翠。兩家喜事重重，頗極一時之盛也。說不盡那繁華富貴，天上人間。楚雲因奉旨遷宅，遂擇定李廣府第東首故相張聰舊宅。因張聰犯事，此宅入官，便令工部改造一新，擇了吉日，搬入居住。平時卻與英武王更屬咫尺，亦可謂朝夕過從相得。這且不表。