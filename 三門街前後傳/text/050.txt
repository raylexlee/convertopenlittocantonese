
			　　獨倚斜陽荒草徑，小橋流水漾寒清。

　　高人自樂磯頭釣，豈料羊裘應客星。

　　話表十二月十九日，大家齊集。楚雲稟明母親，楚老夫人不忍離開，只得堅囑幾句沿途保重，臨陣小心的話。李廣與母親言明，李老夫人也有一番諄囑。李廣又至自己房中，與洪小姐言：「明朝我同大家動身前往河南救駕，卿在家務宜珍重，毋須時念遠人為最。母親全倚卿服侍，寬慰親心。我此番前去勤王，指日功就名成，定博得一副紫誥花冠奉贈，以償昔日為我那番辛苦。」洪小姐聽了這番言語，意欲回答，不知從那裡說起，只覺兩頰飛紅，雙淚齊下。李廣忙攜玉手，口呼：「卿卿不必如此，雖然拋卻恩愛，去博功名，但大丈夫志在四方，且以忠孝為本。今君王有難，正是臣子盡忠之時，而且拙夫此去為日無多，不過兩三個月就可回來。那時夫貴妻榮，再與賢妻曲盡綢繆之樂。現時不可煩惱，若煩出病來，反使拙夫在外不安。」洪小姐聞言，長歎一聲，曰：「妾非慮君歸期遠近，只為君衝鋒上陣，恐非經慣之身。妾素膽小，所慮在此。一聞君語，不免驚心。但願馬到成功，衣錦還鄉，妾之憂心已卻。至於母親面前，君勿過慮，妾自當小心侍奉，以代君勞。君家此去，遠路風霜，必須格外保重，免妾之懸心。」李廣口呼：「賢妻萬安，卑人此去，定然衣錦還鄉。」洪小姐說：「但願如此，妾就謝天謝地了。」時已三鼓，二人俱各就寢。

　　次晨李廣便自起來，洪小姐亦不肯再睡，隨著也起來。梳洗已畢，用了些早點心，便辭別岳母、母親。李老太太、洪老夫人不免戀戀不捨，又諄囑沿途保重之言。李廣又去拜別徐老夫人，並托徐大弟照應家中一切。徐老太太囑托照應文亮，李廣遵命退出來。至大廳，眾弟兄俱已等候。李廣吩咐，分別水陸並進。

　　在路行程不止一日，於正月初九日，已到河南。大家同赴天寶寺，有行童報與知客師。知客僧走出迎接，向大眾合掌口念：「阿彌陀佛，貧僧問訊了。請問眾位大檀樾，尊姓大名，從何而來，到此有何貴幹？」李廣答言：「我乃杭州李廣，我等原非一起，大半不約而同，特來貴處賞看花燈。」知客僧聞言說：「久仰大名，今幸相會，小庵增光多矣。但敝處皇叔大放花燈，聖駕昨已到此。天下人民前來觀花燈的實在不少，小庵中還有二位英雄攜著家眷來此觀燈。」知客僧引領眾人，擇了一所五開間寬大房屋。院落極大，後面還有一片空地，盡好養馬。兩旁也有廂房，以便安住家丁。李廣看畢，甚為趁心，即定了房價。眾家丁已將行李搬入，知客僧退去。