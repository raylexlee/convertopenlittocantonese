
			　　削髮辭家淨六塵，自家且了自家身。

　　仁民愛物無窮事，原有周公孔聖人。

　　話表張珏聞徐文亮之言，因曰：「我不是你肚中蛔蟲，焉知你肚中妙計？你快說出，大家酌量方是。」文俊一旁笑曰：「小弟昨日思至三更，忽想出一條妙計，真是絕世無雙，且與兄長多有裨益。兄長一聽，定然樂從。但事成之後，未卜兄長怎樣謝我？」張珏聞言笑曰：「如此言來，真個越說越有趣了。李大哥害相思病，大家代他憂慮，也是朋友之義，與小弟有何干涉？忽然令小弟致謝你們，此何啞謎？真令人噴飯。」文炳笑曰：「賢弟可莫要推乾淨，須知此計真與賢弟有益，賢弟若能應允，我等將此計說明，若賢弟聞此計，不但自願相謝，必然倒頭百拜我等。」張珏口呼：「兄長，非小弟戲謔你，本來你是個好好先生，為何也說出這俏皮話來？」文炳口呼：「張賢弟，我非說俏皮話，其實我是至誠老實，你若允了我，便告訴你。」張珏曰：「我便應允，究竟有何妙計？你說出來罷。」文炳便將文俊所說之言，述說一遍。因道：「這不是兩全其美一條妙計嗎？賢弟你可擇吉預備納采罷。」張珏聞言，大笑曰：「我道是什麼計？如此這可奇了，為著顰卿與大哥之事，你們沒有善策，想出這個主意，令我去娶二婚。果然探花的才學高出於人，小弟可不能應允，還請兄長另籌妙策。」文亮口呼：「賢弟你怎麼說出這二婚的話來，須知錢小姐與顰卿雖名為夫婦，其實莫不相關，毫無沾染，終是爾為爾，我為我。而況瓊珠至貞至節，如此佳人，亦難再得，何得以二婚相稱？愚兄尚有一言，望吾弟容納，吾弟若娶錢氏，其利有三：錢氏既歸賢弟，則楚雲必無假辭，楚雲無可假辭，他必於歸大哥，則大哥之病立愈，其利一也。賢弟既娶錢氏，則錢氏有所依，不牽累楚雲，楚雲亦得以擺脫，可以一心一意於歸大哥，其利二也。賢弟既娶錢氏，賢弟亦有室，而況錢氏有難，係賢弟救出，在錢氏必然樂為匹配，借此可以報德，賢弟亦早免錦衾角枕之悲。而楚太妃見去了一個假子，復承繼一個真子，其心未嘗不樂。賢弟又無椿萱，也可借此承歡膝下，總比依人門戶，孰得孰失？其利三也。有此三利，吾弟試思之，此之謂兩全妙計。外面看，似乎處處拿著賢弟作襯子，皆是為大哥而設，其實一半還是為賢弟，難得此天假之緣。賢弟向來是一聰明有見識之人，不意此事竟不自詳察，漫然卻之，吾竊為賢弟不取焉！」接著文炳含笑口呼：「賢弟不可推卻，二弟之言是也。」張珏聽了這番言語，低首沉吟所言，皆在理上，也算一舉而三全。而況瓊珠又嫵媚，若捨此他求，未必有如此絕色。何必以矯情之論而失此麗姝，未免可惜，不如應允。主意已定，便笑曰：「前者與大哥紛爭，欲奪顰卿為室，那時雖儘管有此言，心無此事，不過嬉笑而已。孰想人事難知，天緣已定，小弟未奪過顰卿來，竟將錢氏瓊珠不奪而奪，真所謂李代桃僵，張冠李戴，換去顰卿。天下事不可逆料，竟是如此奇幻，今而後小弟知之矣。」徐氏兄弟聽他這番話，知他已是心允。三人喜悅曰：「不日夢穩鴛鴦，情深翡翠，不知你怎樣以謝我等月下老人？」張珏笑曰：「定法不是法，且到那時再斟酌。」正說之間，見書童報導：「啟公爺：眾位公爺、侯爺皆到。」張珏並徐氏兄弟方起身迎接，只見眾同盟一齊走來，彼此敘了常禮坐下，便問大哥今日病症如何？張珏說了一遍。徐文亮笑曰：「諸位兄長，不必憂慮，大哥之病不日病痊。」眾人問：「你何以知道？」文亮便將以上之事言了一遍。大眾聞言，皆曰此計甚妙，於是與張珏嬉笑一回不表。