
			　　恍然四季世人愁，轉眼光陰亦白頭。

　　惟有兩般不能改，青山隱隱水東流。

　　話表李廣等眾在城內閒遊，但見六街三市，鑼鼓喧闐，寶馬香車，絡繹不絕，家家結彩，戶戶懸紅。各店舖內高搭彩棚，羅列名畫古玩，制就各樣玲瓏燈彩，點得遍地通明。那十字街頭高搭著一座彩亭，兩旁柱上盤著兩條五爪金龍，點得光明徹地。亭子當中供設著一座萬歲燈牌，四面紮就五色細絹，許多燈彩頂上是五龍盤頂，也點得光耀半空。大家看畢，又望行宮走去。不移時，來至行宮門外。但見紮就一座鼇山，剔透玲瓏，奇巧無比。上面是八仙慶壽，王母開筵，孫悟空大鬧蟠桃會。下面是龍宮獻寶，水怪朝參，豬八戒誤入水簾洞。正是：

　　千層臨風舞結彩，一片光明耀目寒。

　　行宮頭門內外有許多侍衛，手執紅棍，威喝攔阻閒人，把守宮門，若干官員紛紛出入。眾人正在觀看，忽聞一聲傳呼，聖駕已經排鑾親臨王府拜壽。不移時，聖駕出行宮。眾人遠遠觀望，見向奸王府而去。大家在後跟隨，倏而已到奸王府前。早有永順王率領世子朱乾及各官跪接。正德皇帝入王府，與永順王拜壽已畢。永順王謝了聖恩，當即鬧鑼演戲，以伸敬意。正德皇帝觀了一齣戲，飲了三杯酒，起駕回行宮。永順王率領世子各官跪送如儀。不必細表。

　　永順王回到內殿，便喚世子朱乾、郡主飛鸞，吩咐道：「少刻為父往行宮侍宴，爾等可在府監察軍民人等來府觀燈，不許民人生事。只待三更時分，可各領兵馬前往行宮左右，先將那些隨駕各官全行誅戮。然後搶入內宮，幫同去弒昏君。左右二相，自有為父與左天雄、左天保二位將軍行事。令鄭天雷帶領兵馬，在三岔路口接應，畢天虎在行宮接應。諸事務宜小心，不可大意疏忽。如事成後，明日為父即是九五之尊了。」計氏王妃從旁聞言，不由兩眉雙鎖，暗恨他父子三人謀逆不道，不思報恩，反想九五之尊。必然有敗無成。屢次相勸，總是執迷不悟，眼見得事起倉卒，我豈肯獨生。拚著這條命，以死以報國家重恩。這且不表。

　　再言永順王見日落佔山，遂赴行宮侍宴。此時六街三市，燈火齊明。李廣望見桑黛、胡逵、甘十二姑三人走來。桑黛賣俏裝嬌，袖掩香唇，四下觀看。右手牽著胡逵之衣袖，問張問李，悄語低聲，緩步而行，好似風前弱柳，更兼媚眼斜飄，十二姑在後隨行。因此一妍一媸，卻哄動了許多少年子弟，跟在後面，言三語四，議論不休。桑黛三人與李廣彼此目中會意，仍然各自散去，尋了酒飯店，飽餐飲食畢，已是初更之時。大家各遵號令，前去埋伏。