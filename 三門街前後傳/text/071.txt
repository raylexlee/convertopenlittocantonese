
			　　榴花映葉未全開，槐影沉沉月初來。

　　小院寂寂人不到，滿亭鳥跡印蒼台。

　　話表楚雲聞李廣代自己作伐，匹配錢瓊珠，心中好生暗笑。回想現在大家都有疑我之心，將來難免我被他等識破，反為不美。我何不將計就計應允，以解釋眾人疑團，從此不致刻刻防閒。惟有耽誤錢氏瓊珠終身之怨，然亦顧不得了。思畢，遂答曰：「小弟久有此意，欲請大哥為媒，今大哥既不棄前來，心感之至。而況錢小姐小弟亦久聞芳名，德言容工四者俱備，小弟豈敢違命？但須稟明家慈，如家慈以為可行，小弟斷不敢卻。請大哥稍坐片刻，小弟且稟明家慈，視家慈意下如何，當即回覆吾兄。」李廣聞言大喜，楚雲出了書房，往內宅稟知楚夫人去了。

　　李廣獨坐書房，暗自納悶：「我見他不假是易釵而弁，今日如何肯允這親事呢？是我多疑了，以後萬萬不可存此疑念。」復又回思：「我不信，他那形動實是女子氣度，一切舉動遇事含羞。若果是男子，竟有這等嫵媚？好令我猜詳不透。而且蕭子世先生曾言他的功名富貴須要問我。這隱情秘語，令我怎樣猜詳？」呆呆呆坐，忽見楚雲走進書房，口呼：「大哥，家慈有請。」

　　李廣聞言，隨著楚雲來至廳上，給楚老夫人請安已畢，楚老夫人還禮，命之坐，問曰：「賢姪，令堂太太安康？」李廣回答：「家母托庇甚健。」楚老夫人問：「嫂嫂安好？」李廣曰：「姪媳亦托庇好。」楚夫人曰：「適才聽雲兒說及，承太太美意，囑令賢姪作伐，擬將令姨妹瓊珠小姐匹配雲兒，老身是感激之至。但不知錢小姐今年尊庚幾何？德言容工那自然不必細言。」李廣曰：「姪之姨妹，今年比顰弟小兩歲，至於德言容工四者，小姪敢保。不過美貌卻不如顰弟嫵媚娉婷，尚不甚粗俗。若匹配顰弟實屬佳偶。所以家母命小姪前來為顰弟作一蹇修。」楚夫人曰：「既如此說，想是才貌必是雙全了。老身久想代小兒定了親事，小兒可得一內助，即老身也了卻一件心事，早晚可得兒媳作伴。既承太夫人與賢姪的高情，老身怎敢有卻？賢姪通知你令堂，轉達錢夫人，至遲不過明年四月迎娶。」李廣口呼：「伯母請放寬心，只要下了聘禮，就是一家人了。將來不論何事，總可商量，迎娶遲早，皆聽伯母之命。就是今年娶亦可，只要六禮不缺就是了。所忙者就是做些衣服，置些裝奩等件，此外無甚難事，伯母儘管放心。或今年迎娶，或明年迎娶皆可。」楚夫人喜曰：「賢姪說話實在是爽快，老身就遵命了。擬於本月二十二日先行聘禮，隨後或今年或明年再擇日迎娶。賢姪當亦以為然否？」李廣曰：「伯母之言甚是有理，小姪回家當將日期通知錢府，好使備辦回禮，以便屆期應用。」言畢退出廳來，楚夫人亦退入內宅。

　　李廣辭別楚雲回到自家府中，先將楚夫人所言向母親訴了一遍。李夫人聞言，遂命丫環去請錢夫人，不移時錢夫人已到。李夫人讓坐，便向錢夫人道喜曰：「妹妹恭喜了，姪女的姻事已定。適才廣兒回來言及，楚夫人甚是感激歡喜，已經擇定本月二十二先行下聘，大約明年四月內必然迎娶。」錢夫人聞言，歡喜無限，曰：「倒費賢姪勞了心力。」李夫人回答：「這算什麼？可喜賢妹得一乘龍快婿，算了卻一件心事。」錢夫人曰：「真是姐姐的明見。愚妹之心思何嘗不知『男大當婚，女大當嫁』，這總是應做之事。今已代瓊珠兒定了終身，再候出了閨閣，就是愚妹也了卻一件大心思。」言畢，錢夫人回自己房屋去，母女自必悄悄談說一遍。瓊珠未免羞愧一番，也是閨中女子的故態，勿庸細表。

　　光陰迅速，不覺已至二十二的吉期，楚夫人令楚雲寫了全帖，男家的冰人就約請雲璧人，女家冰人自然是李廣。楚雲又備了許多請帖，去請同盟眾兄弟。內院楚夫人請了兩位全福的太太。下盤禮物早已預備齊全。斯日，兩位冰人先至楚家賀喜，卻好眾同盟兄弟陸續皆到，皆與楚夫人賀喜，擺了早點，請大家用早點。用畢，這才料理下盤的事。所有花果、首飾、綢緞等類皆擺齊，眾家丁即挨次一對對捧在手中。李廣、雲璧人二人皆乘轎，領著聘禮，向女家而來。