
			　　一年氣象一年新，萬卉爭妍又一春。

　　少小兒童皆長大，堪堪又是白頭人。

　　話表洪錦過了李夫人壽事，便向李廣拜辭：「小弟到府已有多日，大事已畢，自想不便久居，恐招耳目，有累吾兄物議。擬即偕同傅賢弟就此告別回山寨，徐圖良策。惟小妹嬌態已慣，設有語言冒犯，作事糊塗之處，吾兄曲加教誨，格外包涵。家母留在兄處打攪尊府，弟實不安。家母在山寨不便，只好再圖良報。」李廣口呼：「賢弟，話說哪裡去了，女婿有半子之親，岳母猶如親母，惟恐侍奉有缺，不能如賢弟周到。至於令妹賢淑，自能善事老親，賢弟勿慮及此。但是賢弟來未許久，正好暢敘，忽爾匆匆便去，未免東道未伸。且傅賢弟初來，正可多盤桓數日才是。」洪錦說：「非是愚弟留戀山寨，正因在此多日，恐累吾兄，反為不美。以後吾兄有用小弟之處，弟再前來效勞。山寨寄居本非素願，不過借此托足。將來一有機會，當即棄之而去。今當告別，後會有期。」李廣堅留不住，只得備了酒筵代他二人送行。

　　次日，洪錦進內宅辭別李老夫人，說了許多客氣話，李老夫人也自謙遜了一番。洪老夫人說：「吾兒不當久戀山寨，得機便去，免致貽辱宗祖。」洪錦唯唯從命。洪錦遂向錦雲口呼：「吾妹終身既幸得所，第一要孝順婆母，第二敬重夫主，舉案齊眉，非他人可比，日後必然封誥榮身。母親在此，雖有妹丈待之周到，愚兄恨不能親自侍奉，不孝實深。望祈吾妹代兄一勞，妥為服侍。第三，徐老夫人、謝老夫人皆係極賢有德的，吾妹亦當作為自家母親看待。」洪小姐唯唯答應。遂含淚口呼：「哥哥此去儘管放心。哥哥囑咐之言，小妹謹遵命誨。惟望哥哥早日得意，代先人報恨雪仇，不可久戀山寨。」李老夫人說：「洪姪兒是夙具將才，斷非久甘人下之人，媳婦倒不可過慮。」洪老夫人接言：「總望日後令郎提拔，方可出頭。」李老夫人答言：「親親相顧，古之常理。而況係至親，惟恐小兒未有此造化。」大家又謙遜了一回，無奈灑淚而別。出了後堂，走入客廳，便同傅璧芳向眾人告辭。大家要親送上船，洪、傅二人再三不肯，恐防外面招搖，反為不美。徐文俊在旁說：「眾位兄長，依從洪大哥之命罷，待小弟代送一程。」洪、傅二人推卻不了，只得允從。當下即上馬，告別而去。

　　三人出得城來，不移時，已至碼頭。洪、傅二人上船，自不必言。徐文俊看洪、傅二人登船，便各處遊覽野景，不由神怡心曠，策馬揚鞭，馳驟起來。忽見迎面來了一位老人，那馬跑興，老人亦躲不及，被馬衝倒。文俊收不住韁繩，望前跑去。那老人爬起，不過罵了幾句，也就走去。這馬跑了約有半日工夫，馬方停足，慢慢的小走。文俊在馬上亦辨不出方向是何處，正要下馬問人，忽見迎面鑾鈴響處，見馬上坐著一位少年英雄。忽聞少年英雄高叫：「那不是徐郎嗎？」徐文俊見問，吃了一驚，臨近仔細一看，方知是白豔紅相遇。口呼：「卿卿何以此裝束來至此處？請即示明白。」豔紅見問，不由含淚答道：「妾自隨郎到京後，探聞郎之事已成，妾便回山。只望郎君到杭之後，定然有信到山，一別經年，杳無音信。妾想郎君必然薄倖無情，因此不避艱辛，改裝尋郎到此。試問你這樣裝束，又形色倉皇，卻是何故？你棄妾如陌路，已負前言耶！」徐文俊說：「卿如此說，真冤屈殺人也。僕自別卿顏，何日不夢魂馳念？及抵杭州，奇冤已雪，又蒙老夫人認我為己子，起名文俊，奉命鄉試，幸擷高科。那時便想在老夫人前面稟一切，又難於啟齒，只可徐圖良策。此日送客郊原，此馬誤傷人命，勒韁不住，不期幸遇卿顏，尚望卿憐宥。」白豔紅聞言，轉愁為喜，口呼：「郎君既不負前情，是妾錯怪了。然君既到此，已離杭州太遠。不料此馬如此神速，殆亦神助歟？妾家離此不遠，君勿庸回杭州，即與妾同回山寨，以了前約。再函達杭州，與老夫人知曉，且君既誤傷人命，仍宜暫避為妙。」徐文俊聞言，不由大悅，遂同白豔紅緩轡徐行，往飛鳳山而行。

　　數日已至山寨，眾嘍囉迎接上山；寨門內棄驥，一同來至後堂。白老夫人一見，心中歡喜。白豔紅遂將徐老夫人已認文俊為子，及文俊中了舉人之事言了一遍。白太太更加歡喜，當下灑掃了一間淨室，與徐文俊安身，又擇定仲冬十一日喜期。