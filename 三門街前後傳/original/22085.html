<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第八十一回　桑先鋒飛馬斬番奴　李元帥運籌埋伏兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十一回</br>　　桑先鋒飛馬斬番奴　李元帥運籌埋伏兵</font></h4>
			　　曹公飲馬天池日，文采西園感故知。<br />
　　至竟心情終不改，月明花影上旌旗。<br />
　　話表廣明、駱照殺了兩名番將，李帥代他二人上了功勞簿。是日大排筵席，一宿無話。<br />
　　次日元帥升帳，諸將參見已畢。李廣向左右二先鋒曰：「二位賢弟，今領兩千兵馬，去與番將決一勝負，本帥親自掠陣，察看敵人虛實，好用奇兵破之。」桑黛、徐文亮二人遵令，即帶本部兵馬，三聲炮響，開城衝出，直奔番營。元帥隨帶眾將，親自出城，列成陣勢。只見桑黛一馬當先，馳到番營前，高聲喊道：「呔！番營聽真，爾等快報你主將知，就說天朝大元帥麾下左先鋒桑將軍索戰，叫他出營受死。若稍延遲，本將軍就要殺進營去。」番卒不敢怠慢，飛報進去。薩牙叉正坐軍帳默思，初次交兵折了兩員戰將之事。忽見番卒飛報進來，不由大怒：「好大膽的南蠻，竟敢藐視我軍。」遂問：「那位將軍去擒敵人？」忽聞一聲：「末將願往。」薩牙叉見是正先鋒孫鶴麒麟凱，遂曰：「孫將軍須要小心。」孫鶴麒麟凱遵令，出帳乘騎，手提大刀，帶領番卒一聲吶喊，衝出營來。薩牙叉也出營觀陣。桑黛見番將衝營來，頭戴鐵盔，身披鐵甲，身高丈二，面如蟹豸，鬚髮皆藍，手提一柄大刀。桑黛大喝：「番奴少要前進，俺桑將軍久候多時了。」孫鶴麒麟凱正往前進，忽聞迎面招呼，勒馬觀瞧，對面敵將頭戴銀盔，身披銀甲，手托方天畫戟，坐下白龍駒，像貌堂堂，亞賽當年三國呂布。喝問：「來將通名。」桑黛曰：「問我？聽著，我乃天朝大元帥李麾下左先鋒桑黛是也。爾是何名？」孫鶴麒麟凱曰：「俺乃狼主駕前掃南大元帥麾下，正先鋒孫鶴麒麟凱是也。」桑黛曰：「爾國無故興兵，侵犯天朝邊疆。今天兵到此，爾等不思請罪，竟敢抗敵。待本先鋒取爾的狗命。」一抖方天戟，直望孫鶴麒麟凱刺來。孫鶴麒麟凱急用大刀相抵，二人大戰約有五六十合，不分勝負。兩邊金鼓之聲，不絕於耳。這邊徐文亮觀戰，見番奴與桑黛二人正是棋逢對手，匠遇良材。恐桑黛戀戰不能取勝，暗抽出一枝箭，搭上雕弓，對準番將射去。番將正與桑黛相抵，未防暗箭射來，躲避不及，正中左腮。孫鶴麒麟凱一怔之際，桑黛趁勢用戟刺中番將咽喉，翻身落馬。徐文亮見番將已死，乘勢揮兵殺將過來，只殺得番卒四散奔逃。薩牙叉正欲出馬助戰，忽聞敵軍隊中鳴金收兵，只得按兵不動，率眾將回營，明日決一死戰。<br />
　　桑黛、徐文亮、李元帥率眾皆回城中，代二先鋒上了功勞簿，二人得意非常。李元帥便向韓巡撫曰：「本帥欲查看本省地勢，祈大人將地輿圖賜我一觀。」韓巡撫聞言，即命人去取來地輿全圖，送與李廣觀看。李廣展開細閱一遍，便向軍師蕭子世，副元帥楚雲相商曰：「按此地圖而論，如某處某處可以埋伏兵馬，愚意欲就此數處，設奇制勝，去破番營，可以獲勝。不知二位意下如何？」蕭、楚二人一齊曰：「元帥之略甚精，若照此行之，其敵必破。」李廣聞言大悅。<br />
　　次日，三人升帳，李廣居中，左蕭子世、右楚雲，坐定。眾將參見已畢，各立兩廂。李廣向蕭、楚二人議曰：「愚見擬如此如此調撥，可盡善否？」蕭子世曰：「如此甚合機宜。」楚雲曰：「如此必獲全勝。」李廣遂傳令洪錦、傅璧芳、左龍、左虎：「汝四人帶三千兵馬，抄至番營左邊，但聽連珠炮響，一齊殺出，攻其營左。」四將遵令退下。傳令甘寧、鄭九州、木林、喻昆：「汝四人帶三千兵馬，抄至番營右邊，但聽連珠炮響，一同殺出，攻其營右。」四將遵令退下。傳令左先鋒桑黛、右先鋒徐文亮：「汝二人領本部兵馬，抄至番營之後，但聽連珠炮響，便由番營後殺入番寨，會同左右埋伏的兵馬，夾攻番奴，不可有誤。」桑、徐二人遵令退下。傳令駱照、蔣豹：「汝二人領三千兵馬，距城十里雁門山左側有一飛雁谷，在谷內埋伏，天明時必有番兵從此所逃，劫殺他一陣。」蔣、駱二人遵令退下。傳令廣明、雲璧人、胡逵：「汝三人帶領三千兵馬，距城二十里東海附近紮營，多帶火把。待番兵到，斷其歸路。此係第一要緊關隘，必須小心努力，不可疏忽。」三將遵令退下，各行其事。李廣口呼：「蕭賢弟同韓大人守城，我同楚賢弟、張賢弟出城搦戰。」蕭、韓二人遵命。李廣挑選五千兵卒，同楚雲、張珏響炮出城，列成陣勢。早有番卒報進寨內，薩牙叉正在帳中籌思，忽見番卒報：「啟元帥，現有南朝發兵，列陣在營外挑戰。」薩牙叉聞報，「哇呀呀」一聲大吼道：「今日與南蠻決一死戰，誓不回營。眾將官同本帥一齊出營會敵。」眾番將遵令，即刻跨馬發兵，一齊衝出營來。李廣望見番將列陣，遂縱馬提刀，一聲大喝：「來者可是番營主帥薩牙叉否？」薩牙叉縱馬大喝：「你是何人？快通名來？」李廣見來將身高九尺，面黑眉黃，一雙兇惡碧眼，頭戴金盔，身披鐵甲，手持狼牙棒，在對面威風凜凜，遂答道：「本帥乃天朝都招討英武伯李廣是也。我中朝與你家狼主平時並無仇恨，亦甚和好。皆因逆賊劉瑾等逃竄爾邦，爾邦狼主聽信劉瑾等蠱惑之言，以致興師動眾，枉勞士卒，空費錢糧。劉瑾等是窮無所之，借此誣妄之言，以惑爾之狼主，彼且借此公報私仇。爾之狼主不明，誤信詭計，公然犯境，失了兩國的和睦。為今之計，爾等可速退兵，將劉瑾等一干奸賊捆送我邦，本帥代爾國奏明天子，言爾狼主誤為劉瑾等所惑。天子見本帥之本，斷不加罪爾之狼主，而且和好如初。若執迷不悟，爾可知我天朝兵強將勇，那時爾邦玉石俱焚，悔之已晚。」薩牙叉聞言，怪眼圓睜，雙眉倒豎，大吼一聲：「好南蠻，休要巧言，我國狼主久想中華天下，豈肯聽劉瑾等所言。而況爾邦昏君不修朝政，朝臣各戀女色，人民怨恨已極。我國狼主寬厚慈仁，正可為爾邦之主，代天伐罪，拯救萬民。爾若識時，歸降我國，將來不失封侯之位。若妄自尊大，眼見強兵直入，踏破爾的城池。」李廣不等他說完，即令張珏出馬。不知勝負如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>