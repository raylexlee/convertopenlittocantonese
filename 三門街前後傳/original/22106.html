<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第一百二回　駭奇談為顰卿辨誣　降明詔飭范相查覆</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百二回</br>　　駭奇談為顰卿辨誣　降明詔飭范相查覆</font></h4>
			　　淺水潺潺二尺餘，輕舟來往興何如？<br />
　　回頭岸上春泥滑，愁殺疲牛薄笨車。<br />
　　話表武宗見楚雲免冠求罷，亦覺他有些委屈，又念他功高，不忍加罪，遂向楚雲曰：「楚卿何必如此，縱使御弟誣陷，朕並不硬指卿為喬裝，何必欲免冠求罷。」遂命近侍仍將原冠給楚雲加上。玉清王復奏曰：「楚雲自恃功高，膽敢咆哮朝廷。即非喬裝，已顯有欺君之罪，而況確係女扮男裝。臣素知他狡猾，今以免冠求罷，正是他狡猾之處，以掩飾這欺君之罪，故作此舉蒙君。陛下若准他所奏，就中了他的狡猾之計。伏求陛下明察。」武宗尚未降諭，忽見眾英雄桑黛、徐文亮等一齊出班奏曰：「臣等啟奏陛下：忠勇王楚雲與臣等結義多年，飲食居處不離，若果係女子，臣等豈不知之？今玉清王硬指為喬裝，實為臣等所不解。而況有何憑據？若以屬垣之耳，便引為確據，今指楚雲為女，他日亦何嘗不可指臣等為女？莫非玉清王與楚雲或有微隙，欲借此陷以欺君之罪，將圖報復，亦未可知。吁懇天恩，念楚雲有功與朝廷，詳加鑒察，勿聞妄奏。若以臣等之言為不倫，臣等叩求天恩，准其臣等退還官誥，情願退歸林下。」武宗並未見罪。玉清王恨不得將眾武臣全行問了欺君之罪，方可泄恨。李廣見眾弟兄所奏，恐其不實。眾弟兄奏罷，見李廣並不出班，人人心中不悅，皆言李廣不顧大義。<br />
　　武宗被眾臣所奏，將心也弄得一無主意，難決是非。暗想：「眾臣皆來保奏，獨李廣並未出班，他便知曉其中情節麼？朕不免召他一問，便可了然。」遂召李廣曰：「玉清王謂楚雲係雲璧人胞妹，諸卿皆為他保奏，卿獨不贊一辭，旁觀袖手。內中根由，諒卿知曉。究竟是否喬裝，卿可據實奏來，不得稍事隱瞞；如有排解周旋之處，朕亦可依卿所奏，準照施行。」李廣聞詔，出班奏曰：「臣啟陛下：臣與楚雲雖結義多年，究竟是否男女，事關重大，臣不敢妄斷，故此不敢出班，伏乞陛下聖鑒詳察。如果察得楚雲實在喬裝，懇求陛下念彼功勞，赦彼欺君之罪，則臣幸甚！楚雲幸甚！」武宗聞李廣所奏，如此依違兩可，暗自沉吟。若照李廣所奏，楚雲必係女子，他不便明白說出。武宗雖含著這個意見，猜詳不定。那些眾同盟弟兄，皆怒視李廣，楚雲更怒且恨。李廣雖明知眾人恨他，只作不知。忽聞武宗曰：「李卿且退，楚卿勿庸強辯，即派范相切問雲璧人，是否伊之胞妹？有無別項原委？著於三日後切實明白具奏，毋得稍事隱瞞。如果係喬裝改扮，俟覆奏之後，朕自有調處之法。」范相只得領旨。武宗退朝，各官朝散。眾同盟自有一番議論，且不必表。<br />
　　再言楚雲回至府中，萬種愁腸，解脫不開，因愁生悶，因悶生急，這愁悶之象現於形色。遂走進上房，請太王妃安。這楚太王妃見他滿面愁容，不覺吃了一驚，疑他得了病症，隨急問之。楚雲又說不出口，因此更加急燥。就此一急，不覺吐出一口鮮紅。楚太王妃一見，吃驚非小，只嚇得錢氏王妃手足無措，方近前相問，楚雲已昏過去。大家皆是手忙腳亂，有去熬參湯的，有去泡茶的，亂了一回。將些參湯飲了下去，方甦醒過來。楚太王妃便命人去延醫診治，楚雲阻曰：「孩兒因一時煩燥，並無妨礙，只須靜養數日，便可好了。」楚太王妃聞言有理。只可令媳婦好生照應，暫且不表。<br />
　　再言玉清王回轉外宮，暗暗思想：「楚雲分明是一女子，被他一片花言巧語，將皇兄說得半信半疑，命范其鸞三日後據實覆奏。孤想范其鸞是他娘舅，豈有不護他之理？這件事還是不成。」想來想去，毫無主意。心想：「何不如此如此，去求母后一番。」想定主意，即便入宮。恰好武宗也在內宮，與太后正談此事，忽見玉清王進來。玉清王對太后參見已畢，正要啟奏，忽見太后問道：「皇兒，你說楚雲是女子喬裝，皇兒何以知道呢？」玉清王見問，便將隔窗竊聽的話奏了一遍。太后道：「據此說來，大概無甚不確了。現在楚雲堅不承認卻又如何是好？」玉清王奏曰：「此事雖承陛下面飭范其鸞三日復奏，臣兒想來，范其鸞是楚雲的娘舅，豈有不偏護之理？那時還是枉然。臣兒之意，莫若求母后即召雲、楚兩位太妃進宮，母后親自究問，必得其中詳細。請母后俯准臣兒所奏。」太后聞奏，也覺得有理，武宗一旁聞奏，也覺甚好。太后向武宗曰：「哀家據王兒所奏，依此而行甚好。不知君家之意如何？」武宗曰：「臣兒焉不遵母后之命。」玉清王暗喜，太后命內監傳懿旨，去召雲、楚二太妃入宮。內監分路去召，武宗回宮，玉清王退出不表。<br />
　　再言范相領聖旨未回府第，徑往雲府而去，尚未到上房，璧人已迎出。范相執璧人之手問曰：「賢甥身有何病，竟告病假？莫非其中有假否？」璧人見娘舅如此動問，心料著朝中八九分。因問舅父：「今日朝中尚有何奇事否？」范相見問，料定璧人知曉此事，因曰：「我因此事而來，想你母子必知其中詳細，你可實對我言。我現奉欽命，限三日後與賢甥一同據實覆奏。我想在先已抱欺君之罪，此時若再不據實覆奏，這欺君之罪更大了。」璧人曰：「此事原是有的，玉清王並非誣奏。舅父且同甥母商量，應是如何奏法，想一善策方好。」言畢，甥舅一同走進上房。范相向雲太夫人口呼：「賢妹，吾未料楚雲即是顰娘改扮的，天下竟有女子位冠封王，今古罕有。」雲太夫人聞言，驚疑不已，因問曰：「吾兄此言從何處得來？果是顰兒，實慰我心了。」范相曰：「妹子竟作不知？」遂將玉清王所奏各節言了一遍。雲太夫人聞言，心知隱瞞不住，便將脫靴一節述了一遍。因道：「此事如何是好？吾兄三日後覆奏，無論實與不實，皆有欺君之罪，這不枉送了顰兒之命？」范相曰：「吾妹放心，只要據實奏明，愚兄自有保奏。就此我曾經為媒，自幼聘於李廣。聖上必想他二人功高，斷不加罪。而玉清王雖挾親王之貴，亦礙著君奪臣妻，聖上亦斷不能如其所願。」雲太夫人曰：「吾兄所言雖然合理，曾奈李廣已娶有正室，且生子矣。若將顰兒匹配與他，豈不是成了側室？不但顰兒不悅，愚妹也不肯與他為側室，究竟不甚妥當。」范相曰：「吾妹此言乃係女流之見。顰兒既現女裝，斷無再適他人之理，也斷無不嫁之理，且斷無任他自主之理。愚兄自有主意，須教他面面相好便了。」畢竟范相有何主意？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>