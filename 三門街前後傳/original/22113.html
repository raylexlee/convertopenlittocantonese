<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第一百九回　慰相思顰玉入宮　明大義太后認女</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百九回</br>　　慰相思顰玉入宮　明大義太后認女</font></h4>
			　　愁煙低幕朱扉雙，酸風微戛玉女窗。<br />
　　青磷隱隱出古璧，土花蝕斷黃金缸。<br />
　　話表楚雲聞得李廣果係真病，自己心中懊悔，不免令伴蘭時時前去私詢。這且不表。且言李廣病勢日漸沉重，李太王妃見此光景再不能由他，急命人去請太醫。不多時，太醫入府，先在書房坐了片刻，內宅知曉，洪少王妃自然迴避，小使陪太醫入內堂。太醫先與太王妃請安已畢，相隨小使步入寢室，就床前杌凳上坐定，將李廣兩手寸關尺六部脈細診已畢。退出至太王妃坐前，低聲曰：「適才李王爺的脈息六脈虛浮，並非感冒，實因一腔不遂意的心事集扼中焦，此病非藥可治，但得遂心，病必痊癒。此時只可稍用扶氣安神之劑，聊固王爺的正氣。」言罷，立了藥方，當即告退而去。太王妃聞太醫這一番話，回想張珏前者之言，遂令人打了一帖藥來，至李廣房內，將醫生說的病原向李廣說知。李廣曰：「母親不必聽那醫生亂語，從來作郎中的都有這一番鬼話，其實毫無本領，只憑這些無稽爛語騙人錢財。母親請想，孩兒有什麼不遂意的事？」母子正在談論，少王妃將藥煎好送與李廣服下。太王妃便命李廣安睡，又命少王妃好生照應，方退出來。正遇徐氏兄弟及張珏皆進來看視李廣。一見太王妃，一同請安已畢，便問大哥病見輕否。太王妃命他四人坐下，便將太醫所言之話，訴了一遍。因道：「老身看你們大哥之病多半為著楚雲，賢姪等既係同盟，尚宜代為設策方好。不然恐病未必就輕。」徐文炳曰：「伯母之命，姪等敢不視同己事，但楚雲辭婚甚堅，一時難已挽回其心志。姪等必然竭力設法，伯母切勿憂愁，尚須保重為是。大哥前姪等不便去驚動，求伯母告一聲罷。」遂即告退出去，相聚議論，不必細表。<br />
　　且言楚雲每日暗暗差人打聽，聞得李廣病勢日漸沉重，楚雲心中煩惱。欲親自去看望又礙著不便，不免終日愁悶。雖不是害相思，卻愁煩已極，也只可仍是暗中詢聽而已。<br />
　　且言玉清王自那日出宮之後，便害起病來，廢寢忘餐，日漸消瘦。太后將他移入宮中養病，宣召太醫朝夕調治，終是心病難醫。太醫眾皆無策。太后心知他專為楚雲而起，見玉清王病勢沉重，實在沒法。急中生出一計，暗想：「何不將楚雲宣進宮來，雖不能與王兒匹配良緣，可令王兒一見，聊慰相思之苦，這也不算什麼大事。」想罷，即命內侍速到忠勇王府，立宣忠勇王進宮面諭。內侍遵懿旨，飛馬而去。<br />
　　不一刻，已至忠勇王府傳懿旨。當有人報與楚雲知道，楚雲聞報，心中一驚，暗想：太后召吾有何事？莫非又是玉清王詭計？但既宣召，只得應召而往。難道太后強逼我與玉清王成親否？想罷，便命錢氏王妃：「代孤將冠帶朝服取出來，以便孤更換入宮。」錢氏王妃聞言，笑曰：「王爺此言差矣。今已識破喬裝，焉能再行冠帶？似這般陰陽顛倒，分外欺君，只可改換女妝前去方是。」楚雲聞言，只是急煞，沒奈何，只得改換女妝。錢氏王妃便代楚雲挽一盤龍高髻，命侍兒取來面水，與楚雲洗了面，又代他略施脂粉。裝點已畢，又代他換了衣服，又代他脫下烏靴，，去所纏白疋，露出一雙簇新的紅菱小腳。此時楚雲忍著一肚皮的氣，由著錢瓊珠裝束。裝束已畢，便同著錢瓊珠走進上房，見了楚太王妃，口呼母親，將太后宣召言明：「兒此一去，若遭太后逼迫，兒情願血濺宮廷，了卻終身。」不由淒然不已。楚太王妃正欲勸慰，家丁進來稟道：「外面催迫入宮。」楚雲只得辭別母親，出府乘輿，不一刻，已至宮門。<br />
　　內侍傳報進去，太后聞奏曰：「宣楚雲進宮。」楚雲聞召，緩移蓮步，從容入內。山呼禮畢，太后賜坐。太后見他改了女妝，更覺豔麗，果然是傾國傾城，姿容絕世。暗贊：如此芳容，莫怪王兒因他染病？笑問曰：「本宮宣你入宮，非因他事。但你既說自幼字與李廣，前日天子當面賜婚，你為何不肯承允？既然不肯應允，本宮想來，雖有當初之言，卻是無憑無據，依本宮之意，還是匹配玉清王冊立正妃，也不辜負你青春。爾可仔細想來，如果可行，便向本宮奏上。」楚雲聞言，便即跪下奏曰：「太后所諭差矣。臣女自幼字與李廣，是臣女母舅范其鸞為媒，何為無憑據？李廣雖然已經娶婦，臣女終是李家之人，其所以不肯應承聖旨者，現有養母未終，難已拋撇。若謂玉清王冊立正妃，此是宮廷大事，又何可因為冊立，便奪娶有夫之女？非特有礙國典，亦且見笑於天下後世。臣女不敢應承，還是上顧朝廷的大禮，不敢陷親王於不義，致貽後世之羞。尚乞太后鑒臣女苦心，臣女不勝幸甚！」太后聞奏曰：「楚雲你雖是一女子，你這唇舌真利害，為今之計，玉清王因你染成病症，你既不允與他為妃，你代本宮將王兒病症醫好才是。現在玉清王居於清風閣內，爾可隨宮女前往探視。」楚雲聞言，忿氣填胸，欲說不得，正在難為之處，忽見宮娥奏道：「玉清王爺帶病來見忠勇王。」太后急命宮娥攙扶進來。只見玉清王骨瘦如柴，神魂顛倒，踉蹌走進。一見楚雲面貌，頓覺心曠神怡，口呼：「楚雲賢卿，你害得孤好苦呀！」楚雲不語，卻行了一個君臣之禮，復又坐在一旁。玉清王目不轉睛直向楚雲望看，遂長歎一聲曰：「孤豈不知卿為李廣自幼聘定，豈可君奪臣妻。但孤意思想卿於歸李廣，便不能相見晤談。審是之故，孤偶然一病在床，卿如有善策能令孤時常得見卿之顏面，孤王決不敢妄生邪念，但得卿語言共話，即是孤之幸也。不知卿尚有善策以處之否？」楚雲聞言，暗想：我何不如此如此，既可絕彼之念，又可順彼之情，大約彼之病必痊，即太后必感我之情，我亦可謂情義兼盡。想罷，向太后奏曰：「臣女啟奏太后，思得一計，可療王爺之病。但臣女不敢妄奏，倘蒙太后恕臣女無罪，臣女便冒昧瀆陳。」太后曰：「卿但有療病之策，儘管言來，本宮並不加罪。」楚雲奏曰：「臣女所奏，前者玉清王本有欲與臣等願列同盟之意，臣等因有君臣之分，不可紊亂，故未敢承應。今日王爺既以臣女為念，臣女又何敢置之不顧？臣女之意，略仿同盟之意，願與王爺列作雁行，此是臣女不自分量之言。臣女罪該萬死！尚求太后赦罪。」言罷，太后尚未答言，玉清王便高聲曰：「既如此說，孤便為卿王兄，卿便為孤御妹，一言為定，永無更變。卿若稍存疑心，孤若稍存妄想，皆不善終。孤發此誓言，以堅卿之意，以表孤之心。從今以後，便以兄妹相稱。」太后聞言，大悅曰：「如此可謂兩全其美。」楚雲遂向太后行了母女之禮，復向玉清王行了兄妹之禮。畢竟如何，且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>