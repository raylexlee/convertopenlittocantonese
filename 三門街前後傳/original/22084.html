<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第八十回　大元帥奉旨討蠻寇　兩英雄斬賊立奇功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十回</br>　　大元帥奉旨討蠻寇　兩英雄斬賊立奇功</font></h4>
			　　鬥大黃金印，瓢樣多白玉甌，珊瑚樹似車軸。走珠履三千客，聚春風十二樓。終日家鎖眉頭，怎似我吟詩吃酒。－－－右調《梧兒》<br />
　　話表英武伯李廣至初八日早，便全身披掛，拜別母親，囑咐妻孥代拙夫侍俸。遂一揖而出，府前上馬，撲奔校場。來至校場，只見副元帥並軍師眾隨徵將士迎接元帥，演武廳前下馬。升座點名已畢，即刻祭旗。金鼓齊鳴，炮響三聲。李廣傳令左右二先鋒即刻拔隊起程。桑黛、徐文亮遵令，率領本部人馬拔隊先行。李廣隨後，同副帥並軍師統率十萬雄兵出城。<br />
　　一路浩浩蕩蕩，直往廣東進發。所過之處，秋毫不犯，真是號令嚴明。在路行程，不止一日。這日已至廣東境界，早有探馬報進城中。廣東巡撫韓本忠，正是被番兵屢次攻城甚急，閉關緊守，日夜盼望救兵。今日忽聞天兵已到，即刻率領在城文武各官，出城迎接。<br />
　　李廣已安營畢，韓巡撫即進營參見，彼此行禮，分賓主坐定。李廣問曰：「這數日番兵怎樣動靜？敵營共有若干人馬？尚乞一一示明。」韓巡撫躬身答曰：「自從番兵到此，只與他戰過兩次，因寡不敵眾，萬難爭衡，只可閉關緊守。以冀元戎率軍到來，掃滅賊氛。彼國之兵，約有百萬，戰將約有千員，所以下官不敢與之對敵。」李廣復問曰：「番國兵將之多，固不待言，但他主帥何人？先鋒怎樣？尚望詳細示悉。」韓巡撫曰：「下官探得敵營提兵主將名喚薩牙叉，副主將名仇三贊，先鋒孫鶴麒麟凱。還有大將四名，兄弟四人，一名喚合奇薩裡東，一名薩裡西，一名薩裡南，一名薩裡北，俱有勇戰。其餘眾將，不計其數。」李廣聞言曰：「諒彼偏邦，竟敢藐視天朝，目空一切。本帥既到，管教他轉瞬皆亡。」遂傳令即日拔營，移駐城內。將校遵令，起隊進城。就在教軍場安下營盤，歇兵三日。<br />
　　第四日，正帥、副帥、軍師一同升帳，打起聚將鼓，眾將上帳參見。李廣令下：「營規務要整肅，不准戲言謔浪，臨陣不准退縮，擂鼓奮勇前進，鳴金須要回營，軍令森嚴。如違令者，定按軍法斬首。」眾家弟兄，隨徵將士，俱各唯唯遵令。李廣又曰：「今日與番奴初次交鋒，務要先挫他的銳氣。那位將軍前去討戰？」一言未畢，只見廣明答應：「灑家願往。」在帳前躬身。李廣一見，不由眉頭一皺曰：「初次交兵，務要勝他一陣，方不失本帥之英名。妝既願去，萬不可粗心致敗。今付汝三千兵馬，出城討戰，務必小心。」廣明遵令退下。李廣又問：「那位將軍願去掠陣？」忽聽一聲應曰：「末將願往。」視之，乃駱照也。李廣悅曰：「賢弟願去，本帥放心。廣明輕而無謀，賢弟與他合力，務必取勝。」駱照遵令，同廣明帶領三千雄兵，響炮出城。李廣同楚雲、蕭子世及隨徵眾將，一齊上了城頭。但見番營內旌旗密布，劍戟森嚴，殺氣騰騰，陰風習習。李廣笑顧左右曰：「番兵雖多，隊伍不齊，多半烏合之眾。若用奇兵，必獲全勝。」眾將稱是。<br />
　　且表番營主帥薩牙叉，探聞天兵已到，便聚集眾番將，議論禦敵之策。又向劉瑾、史洪基曰：「日來據探馬報導，中華特派李廣為帥，帶兵前來。這李廣韜略本領皆如何？乞二位明白示知。」劉瑾曰：「原來是李廣為帥！這廝年輕，卻是英勇，他有一班結義兄弟，皆是勇戰之輩，元帥留意，不可輕敵。」薩牙叉聞言笑曰：「老千歲是驚弓之鳥，嚇破膽頭。依本帥聽之，是些乳牙未脫，胎毛未乾一群小娃娃，何足為慮？老千歲竟長他人的志氣，滅卻我國的威風。請看本帥今日出陣討戰，殺他片甲不存，方知本帥之勇。」正談論間，忽見番兵報導：「啟元帥，現有蠻兵在營外討戰，請令定奪。」薩牙叉聞報，遂望下問：「那位將軍出營會戰？」忽聽一聲答應：「末將願往。」閃出一員將，帳前控背。薩牙叉見是偏將荒山虎，遂即吩咐：「即帶你本部兵馬會戰，務要小心在意。」荒山虎領令出營。薩牙叉隨帶兵將出營掠陣。<br />
　　荒山虎來至戰場，見一和尚耀武揚威討戰。荒山虎大喝：「禿驢！少要張狂，快通名來，好讓本將軍結果你性命。」廣明抬頭一看，見番將生得藍面紅須，斷鼻樑，凹眼，形如怪獸，遂喝道：「番奴聽著，俺乃天朝都招討大元帥李麾下大將廣明是也。爾是何名？速通名來，俺刀下不斬無名小卒。」荒山虎聞言，哈哈大笑曰：「自稱爾是大將，不過是一個酒肉頭陀，竟敢在本將軍前誇口。若問我名姓，俺乃紅毛國大元帥薩麾下偏將軍荒山虎是也。」廣明大怒，遂掄牛耳潑風刀，直向荒山虎搠去。荒山虎舞雙鋼鞭迎抵，一來一往，約有三十餘合。廣明遂將左手刀向荒山虎攔腰砍去，荒山虎以鞭將刀隔開，趁勢一鞭向廣明當頭擊下，廣明把右手刀向上一￥，急起左手刀去砍番將肩頭，番將把鞭落下來迎。廣明急起右手刀向番將左肩砍去，番將招架不及，右肩頭著了一刀。荒山虎說聲「不好」，翻落馬下。廣明搶步近前，手起刀落，把番將首級取下。<br />
　　番邦元帥薩牙叉見荒山虎陣亡，隨把令旗一擺，眾番卒一齊喊「殺」，擁上前來，將廣明圍裹廝殺。廣明毫不懼怯，飛舞雙刀，左衝右突，如入無人之境。番帥見頭陀僧驍勇，難以取勝，又命偏將沙裡金上前助戰。番將遵令，出馬向陣中衝來。忽聞迎面大喊：「番將那裡走？俺駱將軍來也，取爾之狗頭。」掄雙錘向番將砸下。沙裡金措手不及，被駱照一錘打死，屍身翻落馬下。駱照掄動雙錘衝上去，打死番兵有二三百人。正要殺入重圍，去助廣明，忽聽城上鳴金收兵。番營也鳴金收兵回營。駱照、廣明收兵回城。此時李廣已下了城，見廣明、駱照得勝回城，贊道：「可喜二位賢弟，初見頭陣，殺死兩名番將，挫動番邦的銳氣，這件功勞非輕。」即命軍政司在功勞簿上記了頭功。又令兵丁晝夜嚴守城池，且忌懈怠。是日軍中大排筵宴，準備明日出征。畢竟後來勝負如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>