<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第一百一回　親王強報顰玉罵宮　武宗仁明英雄辨本</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百一回</br>　　親王強報顰玉罵宮　武宗仁明英雄辨本</font></h4>
			　　買妾千黃金，許身不許心。使君自有婦，夜夜白頭吟。話表楚雲同玉清王飲至三巡，玉清王見楚雲有三分春色已上眉梢，兩頰微暈紅霞，更是嬌羞嫵媚。此時玉清王忍耐不得，低聲向楚雲笑曰：「孤有一言奉問：曾聞人言，卿家與眾同盟弟兄，外面雖是金蘭之契，內中實有斷袖之情。孤始不相信，今則深信無疑。孤雖不才，亦頗深締鸞交，如蒙俯允，趁此深宮無人，今宵即可訂同心之約。」楚雲一聞此言，只嚇得魄散九霄，魂飛天外。暗恨八九載機關，一旦為人識破：「千不怪萬不怪，只怪吾兄太不近情。這玉清王又似劉彪之流詭計，雖然如此，我得抵制於他方好。不然，不但為同盟所笑，且我亦無面目再生人世。」想罷，按定心神，正色言曰：「千歲穩重了。你乃尊貴之親王，與臣下出此戲言，甚非千歲所宜。俺楚雲與眾同盟義結金蘭，何曾稍失禮儀？千歲乃係天潢宗派，似這等污耳之言，何能向臣下言及？污辱大臣，雖位居親王，似亦不免咎戾。既然千歲不以大臣相待，楚雲就此告辭了。」遂立起身來就走。玉清王那裡肯放，急立起身把楚雲扯住。口呼：「卿家幸勿生嗔，尚乞稍坐，孤有一言奉告，以見孤所言並非虛語。昨者孤竊聞雲璧人與卿有兄妹之稱，卿亦曾云，錢氏懷孕本無此事，故借此欺人。孤當時本欲進房當面道破，以礙於雲侯之面，不便冒昧而行。後來孤在李王兄府內，所點之《會兄》、《絮闔》那兩齣戲，正使卿知之。今日孤請卿赴宴，亦以為心心相印，不能見辭，乃至決絕如此。卿言孤戲辱大臣，應當有罪；可知卿易釵而弁，陰陽錯亂，亦是有大大罪名。孤不作無情之人，欲為有情之舉，只因孤正妃早逝，待續鸞交。以卿之才貌，與孤之富貴，正堪成為佳偶，為何卿太絕情，視孤為不足重輕？孤還有一說，卿如不願女妝不妨事，仍為男裝，卿請三思。孤素抱憐香惜玉之心，不忍有損紅摧綠之意。卿若執迷不悟，可莫怪孤無情了。」楚雲不等他說完，不由杏眼圓睜，柳眉倒豎，怒容滿面，口呼：「千歲住口，何得亂言以男作女，以勢挾制。俺楚雲非是倚仗功高，敢於忤逆。沙場血戰，為朝廷立下功勳，不必言；楚雲是一堂堂皇皇奇男子大丈夫，就是女身也是國家的棟樑，畢竟有功無罪。千歲以金枝玉葉之貴壓制臣，俺楚雲不能容千歲戲辱大臣，隨心所欲。如千歲定欲與楚雲為難，楚雲不辭一死，血濺廷階。就此告辭，歸以待罪便了。」言畢，一拂袍袖，怒衝衝走出便殿，左右內監阻攔不住。走出宮外，乘輿回府。<br />
　　至府中，坐在書房，暗想：「我今日與玉清王也算忘了君臣之分，將他侮辱了一番。他必不能甘心，明晨必要入奏。明早又是朝期，他若陳奏上去，皇上必欲下問吾兄。那時吾兄不知就理，必然畏罪自首，陳奏出來，如何是好？不若函知吾兄，令他告疾假不上朝。若玉清王陳奏上去，拚著我一死，矢口不認，皇王其奈我何？」想罷，寫了一封密書，囑令伴蘭親自送往雲府，務要面呈雲侯，不可洩漏。伴蘭不知何意，遂持書乘馬竟直奔雲府。<br />
　　到了雲府，棄騎入內，將書面呈。雲侯璧人拆封一看，吃了一驚。遂將書信納入懷中，吩咐伴蘭：「你回去上覆你家王爺，就說我知道了，令他不可過於任性。」伴蘭應諾，即退出上馬而回。心中疑惑，這封書信是何事？不一刻，回到府中，向楚雲覆命。楚雲只待早朝辨本。<br />
　　次日五更上朝，眾朝臣山呼已畢，有值殿官喊道：「有事出班陳奏，無事退朝。」話猶未了，只見玉清王高捧本章出班奏曰：「臣弟有事啟奏。」兩邊文武暗想：「玉清王有何事陳奏？」楚雲卻已明白，暗道：「我料定他必有此舉，不出吾之所料。且看他所奏如何，再作計議便了。」且言武宗見御弟有表上奏，就有值殿官將表章呈上龍案。武宗閱畢，暗想：「這就奇了。」便問玉清王曰：「御弟所奏之事是否屬實？可當殿奏來。」玉清王曰：「所有情形，這表章內皆是實事，並無虛言。如果不實，臣弟甘領重罪。」武宗口呼：「御弟且自平身，容朕辨白。」玉清王謝恩，站立一旁。武宗便向范其鸞曰：「頃接御弟表章，內中所奏情形，朕實半信半疑，卿可將此表閱看，是否確實，著即具奏。」范相聞言，出班將表章從頭至尾看了一遍，只嚇得驚疑不定，遂俯伏金階，奏曰：「臣啟陛下：據玉清王參劾忠勇王楚雲係女扮男裝，為列侯雲璧人胞妹。臣查雲璧人原有胞妹一人，名喚顰娘，係臣甥女。因從十歲時被匪人拐去，於今八載，杳無音信，是否死生，亦難料定。但據玉清王所奏，是否雲璧人胞妹喬裝，臣不敢妄言。請陛下詔雲璧人與楚雲對質，便知真假虛實。」武宗聞奏，即命黃門官傳旨，宣詔雲璧人上殿。黃門官奏曰：「雲侯現在抱病，昨已請假十日。」此時在朝文武諸臣，代楚雲暗愁，恐他得欺君之罪。有為玉清王羨慕，如果為實，真是一個絕世女子。惟有楚雲這班眾同盟弟兄，人人是怒目而視，暗恨玉清王戲侮朝廷大臣。獨有李廣心中驚喜交加，喜的是楚雲即是顰娘，驚的是恐武宗准奏，把一個原聘絕世的名姝，竟被玉清王攘奪。這楚雲亦打定主意，拚著血染金階，雖死不認。眾人皆各懷心事。<br />
　　正在你望我，我看你，面面相覷之際，忽聞武宗降旨，喚楚雲曰：「雲璧人現在請十日病假，虛實真假，無處辨白，卿可將此表細閱，逐條從實奏來。有無為難之處，一切著從實條奏，或可代卿作主。」只見內侍將奏章送與楚雲，楚雲接過看了一遍，不由暗含怒色，隨將表章送還龍案，便俯伏金階，正色奏曰：「臣啟陛下：玉清王所奏各節，皆屬子虛烏有之談。臣有下情，為我萬歲縷析陳之。臣祖籍江寧，雲璧人祖籍淮安，何得漫為牽混？雲璧人雖有胞妹，十歲已被匪人拐去，至今生死未知，存亡未卜，音信杳無，又何得漫指臣為雲璧人胞妹？且臣生母現尚在堂，臣亦授室，豈有臣為女子，尚能授室之理？即使瞞混外人，臣妻亦何能答應？至雲璧人戲呼臣為妹，據璧人言，臣面貌與該妹彷彿，是以戲呼。天下之相貌相同，而戲謔嘲笑，亦尋常之事，何得因嘲笑之語，遽引為確鑿不疑？若以此為實，雖指途人而認為骨肉。此等捉影捕風之事，甚非親王所宜言。且聞雲璧人胞妹顰娘自幼受聘英武王李廣，不必說臣非女子，即使果真，君奪臣妻，自古未有。臣今被玉清王誣指，臣雖不失其為臣，究竟顯遭污蔑，且誣以欺君之罪。以臣血戰之身，而遭不白之冤枉，聖恩雖厚，臣亦不敢再效犬馬之勞。敢乞掛冠退歸鄉里，天恩高厚，只宜來世再報。」言罷，雙手除下冠來，送與龍案之上。不知如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>