<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第九十回　妖道大擺混元陣　諸軍誤中落魂旗</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十回</br>　　妖道大擺混元陣　諸軍誤中落魂旗</font></h4>
			　　獨坐樓頭月色明，看花舞蝶道情真。<br />
　　丹爐自有長生火，鶴唳迢天一望新。<br />
　　話表紅毛國主咪花青聽了非非道人之言大悅，問曰：「不知軍師用何妙術，可以殲滅李廣等眾？尚乞示明。」非非道人曰：「臣擬擺混元一氣陣。此陣內按八卦相生相剋，再加六丁六甲、奇門遁甲之術。陣一擺成，便約李廣等前來打陣。他雖胸藏韜略，無如兵書未載，雖諸葛亮再世，亦不能識陣中奧妙，何況李廣等？此陣係臣獨出心裁，窮搜神妙，內豎一桿落魂旗，任他英勇無匹，只須將他等誘入陣中，把落魂旗招展一次，他等必陷在陣內，十日之後，一定有死無生。臣有圖在此，請主公細閱，便知此陣奧妙。」言罷，將圖呈上，番王遂細閱了一遍。但見中設一台，高數丈，外分四面，按東南西北。中列黃旗按中央戊巳土，東陣門屬木立青旗，南屬火立紅旗，西門列白旗屬金，北門列黑旗屬水。又分乾、坎、艮、震、巽、離、坤、兌八卦，實是井井有條，奧妙難測。看罷大悅曰：「據此看來，孤雖不知此中神妙，必定變幻離奇，請軍師努力相助。即日擺陣畢，孤便下戰書，約他來打陣。」非非道人曰：「三日後便可擺成。若南軍前來討戰，請主公不可派將出戰，但須把免戰牌高掛。約他三日之後，再行開戰，以省將士之力。」咪花青當即令人把免戰牌掛出。非非道人便去築台擺陣。<br />
　　此時就有天朝探馬入城報稟：「番營不知何意，高掛免戰牌。」李廣聞報，便向蕭子世議曰：「本帥料他斷非因今日殺了飛雲，送去屍骸，掛的免戰牌，其中必有詭謀，必須派偵探探明。」蕭子世曰：「無須偵探，三日後便見分曉。某聞番營內有一非非道人，係番王的軍師，定是此妖道有什麼詭計。自古邪不勝正，任他百端詭計，我以正制邪，又何懼哉？」<br />
　　不言李元帥、楚副帥、蕭軍師議論，且言非非道人急命番卒，連夜的築起高台，即令仇思贊為誘陣官，又令合奇薩裡東守東陣門，薩裡南守南陣門，薩裡西守西陣門，薩裡北守北陣門，各帶番兵二千，中軍自掌，並令薩牙叉助之，以五千兵護台。各番兵將遵令去，各按各汛地駐紮把守。非非道人將混元一氣陣擺妥當，便請番王前去觀陣。咪花青來到陣門，看了一遍。見旌旗密布，劍戟森嚴，遂入陣中，先繞觀四陣門，隨後走上中央法台，向四下了望。但覺殺氣騰騰，陰風颯颯，心中大悅，口呼：「軍師如此妙陣，真是亙古未有之奇陣。非軍師獨具心裁，何以能使李廣等殲滅？」遂向南營罵曰：「李廣等這些畜生，任你跋扈非常，英雄蓋世，令爾等片甲不回。」遂哈哈大笑，遂拊非非道人之背曰：「將來孤得有南朝天下，必封軍師為開國神機妙算廣大法師，以酬今日之功績。」隨大笑不已。番王回至大帳，令人摘卻免戰牌，遂寫下戰書，差番卒送在南營。<br />
　　番卒遵令，不多時，來到城下說明。入城至帥府，在大帳呈上戰書。李廣看了戰書，曰：「戰書批明，令番卒帶回去。」番卒去後，便向蕭子世議曰：「據來書所寫，這混元一氣陣，自古以來，所有兵書之上，向未載有此名，其中必有左道之術。既批明日打陣，請問軍師有何調度？尚請示知，以便預備。」蕭子世曰：「據某看來，陣中不免邪術，然以仗元帥之威，主上之福，又何足慮！但請自主調度便了。」李廣向楚雲曰：「前去打陣，非同小可，必須賢弟同走一趟。」楚雲曰：「自當隨行。」李廣便傳令：「桑黛、徐文亮帶兵三千，從東陣門衝入；駱照、雲璧人帶三千兵，從陣西門衝入；顰卿、廣明帶兵三千，從北陣門衝入；本帥同張珏帶兵三千，從南陣門殺入。務各同心，努力奮勇當先。任他妖術橫行，千軍萬馬踏為平地。其餘各位將軍皆在城下掠陣，但見他陣腳一亂，即便帶領全隊去踏番營，以期一戰成功，早平番逆。」眾將遵令。惟有蕭子世暗暗歎息，心知眾人皆有七日災難，萬不能免。<br />
　　次日清晨，用了戰飯，各各戎裝，提兵刃乘騎，皆隨元帥之後。鼓角齊鳴，炮響三聲，一齊出城，竟奔陣去。不一刻來至陣前，眾將各認定各陣門前去攻打。桑黛、徐文亮二人直奔東陣門而來，迎面薩裡東手執銅叉迎來。桑、徐二人並不答話，槍戟齊施。薩裡東略戰幾合，撥馬進陣。桑、徐二人緊緊追趕入陣，轉了兩三個彎，忽覺陰風慘慘，日色淒淒，模糊不辨路徑，不曉敵將那裡去了。只見遍地樹枝椏杈攔阻馬腳，又聞怪鳥悲啼，猿猴怒嘯，不由心中驚恐。回頭一看，隨徵的兵卒，連一個人影兒皆無。欲退出陣，尋不著陣門，二人相商曰：「這分明是妖術，且不管他。自古邪不勝正，何懼之有？」二人按定心神，一聲大喝，舉動槍戟，仍然奮勇爭先。那知這一聲大喝，果然雲散天開，毫無奇怪之狀，遂各自抖擻精神，槍戟齊施，橫衝直撞殺去。忽見薩裡東由陣內轉出，大喝：「南蠻往那裡去？」桑、徐二人一見薩裡東復又來戰，大喝：「番奴是你自來送死！」槍戟齊下，向薩裡東刺去。二人加攻薩裡東，戰未到三合，被桑黛一戟刺中咽喉，拋叉翻身落馬。徐文亮復一槍，結果了性命。忽見自己隨徵的兵卒依然跟來，遂率兵卒衝入中央。非非道人在法台上見東陣門內之法術未能擒獲敵將，急把落魂旗向桑黛、徐文亮二人招展兩次。桑、徐二人登時只覺頭重腳輕，坐不住鞍橋，跌下馬來。三千兵卒也是個個身不能動，猶如酒醉一般，躺臥在地。<br />
　　再表駱照、雲璧人二人帶三千兵奔西陣門，遇見薩裡西迎敵。雲、駱二人見了番將，並不答話，舉動兵刃，兩下交戰，未及數合，薩裡西撥馬走入陣中。雲、駱二人緊緊追入陣內，也是茫茫不知去路，但覺陰風侵骨，一霎時有許多冰雹砸將下來。二人心知是妖術，卻也不放在心上，還是亂往前衝，殺得高興，一聲大喝，忽然日照當空，寒風頓息，冰雹全無。只見薩裡西復又殺來，駱、雲二人雙戰番將，駱照以回馬銅錘把番將薩裡西打得腦漿迸裂，死在陣內。駱、雲二人奔中央殺來，非非道人忙把落魂旗招搖兩遍，雲、駱二人一陣昏迷不省，倒在陣中。<br />
　　再表楚雲、廣明二人帶領三千兵卒殺奔北陣門，忽聽一聲炮響，從陣內出來番將薩裡北。廣明掄潑風刀接戰，不知勝負如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>