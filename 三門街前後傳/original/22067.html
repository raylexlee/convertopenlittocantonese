<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第六十三回　甚願同盟難償本願　有心認母莫決初心</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十三回</br>　　甚願同盟難償本願　有心認母莫決初心</font></h4>
			　　青山隱隱水迢迢，秋盡江南草木凋。<br />
　　二十四橋明夜月，玉人何處吹洞簫？<br />
　　話表楚雲被玉清王凝視，語中帶疑，自己不由面帶赧顏，臉泛桃花，暈紅過耳。又恐被玉清王看出破綻，只得借作味走到旁邊去了，所幸玉清王未曾留意。玉清王向大眾曰：「孤見眾卿情同意合，實在可羨！孤雖為王子，其如獨居寡宿，頗無意味。孤有一事，願與卿等熟商，從今以後，只可略分，言情不可拘執君臣之禮。孤意擬與眾卿同拜一盟，自今為始，可以兄弟相稱，略去君臣之分可否？」李廣聞言，鞠躬曰：「君臣之義，人之大倫。千歲雖可脫略，臣等萬萬不敢僭越，尚求千歲格外原諒。」玉清王歎曰：「卿等之言，孤豈不知大倫難廢？只恨孤當日為何要做一個王子？以致不能與眾卿同列雁序，實是可恨之至。眾卿既以孤有君臣之義，礙難允許同盟，孤也不能勉強。孤欲與眾卿同飲一回，尚可允否？」李廣曰：「臣等只可遵命。」遂令庖人備了三桌筵宴。<br />
　　不移時，酒席擺齊，李廣等眾跪請入席。玉清王曰：「眾卿又來鬧這禮節。眾卿不肯與孤同盟，要存君臣之義，又何必如此拘執？孤其所以要在此午膳，其實思與眾卿暢飲一時。今眾卿如此多禮，反令孤豪興頓掃。可速收去此儀節，勿使孤一再掃興。」李廣等不敢違旨，只得起立兩旁，請玉清王上坐。李廣進酒畢，然後大眾在旁席按次序而坐，歡呼暢飲。直飲至日落西山，玉清王方才回輦，李廣等送至大門外。跪送畢，大眾入書房，贊美玉清王禮賢下士，真不愧仁德王子。此時惟有楚雲暗想：「玉清王雖然仁愛，但他舉動風流，語言近狎，於我尤甚。我須得防備他，切莫再如劉彪賊子所為。」想至此，頗深不悅，斜倚幾席，閉口無言。李廣見他面帶不悅之色，向前口呼：「賢弟因何不滿心意？莫非適才過勞，以致身體不爽？」張珏在一旁口呼：「楚兄切莫親信大哥之言，全是一片假意慇懃，軟語溫存，耐人動聽。等到我那洪氏嫂嫂一到，他便改變心腸，將這一種柔情又移到他身上去了。所謂只見親人笑，那聞舊人哭。楚兄何必受他攏絡？」楚雲正在心中不悅，一聞此言，登時怒氣上攻，站起身叉手向張珏說道：「你拿我與你解悶麼？從今以後，若再戲言相謔，可莫嗔我變臉，不關同盟。」那知張珏見怪不怪，反拍掌大笑說：「顰卿底事如此嬌嗔？平日嬉笑怒罵，並未見稍有嗔怪。今日君猶是君，我猶是我，語言戲謔，猶是昔日情形。忽然嗔怪非常，你倚仗封侯挾制我等麼？」一面說，一面走近跟前，雙手扯楚雲之衣說：「楚兄楚兄，是否是否？請兄明示，好令小弟遵命。」楚雲見他如此嬉皮笑臉，也就止不住笑說：「天下頑皮數你第一了。」桑黛笑說：「我有兩句詩可送楚賢弟：卿卿真可愛，宜喜更宜嘻。」說得大家笑個不止。楚雲方要發作，家丁請眾位用晚飯。大家便去用晚膳，飯畢，各自安寢。<br />
　　正是光陰迅速，各處府第均已修造整齊，眾弟兄搬進各人府第。惟有張珏雖有府第，他不去住，仍與李廣相伴。這且不表。<br />
　　一日雲璧人正在府中悶坐，忽見家丁進報：「老太太已由淮安到京。」雲璧人聞報，忙出迎接。只見一乘大轎抬至前廳，僕婦丫」將范氏夫人扶下轎後，又兩乘轎，便是璧人的兩位姬人，由使女僕婦扶下轎。雲璧人攙著范老夫人入內室，叩拜已畢。老夫人問曰：「我兒久戀他鄉，不思老母，雖然今朝功名成就，你難脫不孝之名。你豈不知『父母在，不遠遊』。爾父雖然逝世，有母在堂，你違聖言，只戀良朋。而況我所生一子一女，爾妹今尚杳無消息，不知他存亡，你令為娘終日有倚閭之望。」言罷，長歎不已。雲璧人急忙跪稟：「孩兒久違膝下，有缺晨昏侍奉，罪有應得。惟妹妹消息雖未尋訪實在，但據蕭子世所言，將來定可見面，母親切勿憂煩。」范老夫人問：「這蕭子世他是何人？怎知道你妹妹尚在，將來還可與為娘見面？你且站起來，可細細告訴為娘的知道。」雲璧人站起侍立一旁，便將蕭子世所言各節，細細言了一遍。老夫人曰：「但願蕭先生之言靈驗，為娘雖死也暝目。」雲璧人曰：「蕭子世先生靈驗如神，言不空發，毫不差謬，將來定如他所言。」老夫人曰：「但願如此。」只見兩個姬人上來給璧人行禮，璧人用手相攙。老夫人曰：「我兒不在家，幸虧他二人服侍，不然為娘更無所適從了。」璧人曰：「這是他二人應為之事，何勞母親掛齒？」母子正敘話，見家丁把衣籠各物搬進來了，當即分別安置妥當。<br />
　　日已西沉，大家用了晚膳，先將老夫人服侍安寢，然後璧人走進自己寢室，為紅袖、添香兩個姬人暢敘闊別。<br />
　　雲府骨肉團圓，乃是極大一件喜事，自不待言。卻觸動了百戰沙場，功高麟閣，易釵而弁的佳人。這日楚雲聞雲老夫人到京，不覺心中慘淒，便自倒入羅幃，涕泣沾襟，暗道：「我的親娘呀！那知女兒在目前不能面認親顏，女兒有不孝之罪，莫大於此。呵呀！吾的親娘呀！孩兒之罪固已既大且極。吾心中有一為難事，明日諸位盟兄弟約我前去參拜，若以親娘當作盟娘看待，女兒怎忍的住心？此且教孩兒設身處地，令我痛徹心腸。萬一因傷痛之餘，表裡行藏為人識破，不但為眾人嘲笑，還恐罪犯欺君，這教我如何處置？咳！這也顧不得許多了，且將欺君之罪放在一旁，明日認了母親，再作道理。天下事君忠即難盡孝，全孝不能全忠，我與其就不孝而全忠，何如就不忠而盡孝？而況不忠或不得盡孝之義，未有不孝而能有全忠之名。我志已堅，我心已決，雖功封王位，亦難顧此勛名了。」忽又轉念：「呵呀！楚雲呀！你竟是胡思亂想，在夢中一般，既為國家棟樑之臣，何能復作閨中之女？若使一朝變易，豈不笑煞朝中文武諸臣？雖然孝道有虧，也只好忍而處此。若即時改妝是萬萬做不的。」心中萬緒千頭，毫無定見，正是芳心一片，猶如萬箭相攢。細又一想：「楚雲你好糊塗，明顯著兩全之計，為何躊躇。明日我母認我不出，暫且含混，若母親思我太甚，我便瞞著眾人暗去認母，安慰老母之心，有何不可？」想至此，拭去淚痕，出了羅帷，一旁悶坐。見伴蘭小使送進茶來，一見主人兩眼紅漲，自己心中疑惑。暗想他心中必有淒楚之事，卻不敢動問，放下香茗而退。少時擺出晚膳，楚雲勉強少許用些，即便歸寢。一宿無話。不知次日見母如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>