<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第五十八回　作伐執柯朱陳結好　論功襲爵賞賚有加</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十八回</br>　　作伐執柯朱陳結好　論功襲爵賞賚有加</font></h4>
			　　年年無事傍江湖，醉倒黃公舊酒壚。<br />
　　醒後不知明月上，卻原花影倩人扶。<br />
　　話表范相見了楚雲，心中暗想：「見他面龐與我甥兒模樣彷彿，好似我甥女一樣，天下竟有相似之人？」目不轉睛，越看越疑，欲待問他，又恐冒昧。復又轉念：「我太多疑了，如果是我甥女，一個閨門弱質，如何能擋這千軍萬馬？」楚雲見范相心中狐疑，自己含淚不敢仰視，恐范相識破形藏。忽聞范相曰：「老夫特奉聖諭前來看視，現在貴恙如何？聖上頗深繫念。」楚雲見問，才放下心來，忙答曰：「荷蒙聖上眷顧，懇乞丞相先行代謝天恩。現在已經稍好，明朝面君謝恩。」范、殷二位聞言大喜，遂告辭覆旨去了。<br />
　　李廣等送出門外，又見地方文武各官前來拜謁，李廣等又會各官。才送出門，又見太監奉旨，特來賜宴。李廣等望闕謝恩。太監去後，大家大擺筵宴，命人將喻昆請來，一同赴宴，各個歡呼暢飲。酒過數巡，雲璧人忽然想起吳又仙，遂至楚云耳畔，低聲說了許多話。楚雲聞言，點頭一笑，即走至李廣跟前，言及雲璧人欲求配吳又仙之意，奉托李大哥玉成其事。李廣聞言，不覺大聲笑道：「此事我當一力玉成。」眾人亦料知是要請李廣作伐，求配吳又仙的意思。因此眾弟兄趁之嘲笑了一陣，有說：「新人雖美，禁不得獅吼河東。」有說：「玉佩瑤枝，恐由此波興醋海。」你言我語，戲謔不止。惟有喻昆不曉眾人笑自何來。李廣即向喻昆說道：「令表妹好一英雄女將，真是巾幗鬚眉。昔日在秦淮大辱劉彪，至今歷歷在目。未卜近年以來，曾受誰家禮聘否？」喻昆答道：「舍表妹生性剛強，不受人家挫辱，就是秦淮一事，不免作得太甚。若言受聘，尚未許字與人。」李廣說：「如未受聘，小弟擬欲多事，為令表妹作一月下老人，不知喻兄尚可不棄否？」喻昆說：「既承美意，敢不相從。但不知誰為坦腹玉郎，尚乞指教。」李廣見問，便指著璧人說：「就是雲兄弟，昔在秦淮偶與令表妹邂逅相遇，一見之後，便自思念不忘。久欲奉倩冰人，永結朱陳之好，奈仙鄉難訪，欲去無由。今得令表妹力解重圍，足見天緣有定，雲賢弟因此深感救命之恩，將欲借此聊酬大德。未識喻兄意下如何？」喻昆聞言，將璧人仔細看了一遍，言道：「當得遵命。俟小弟回去與舍表妹言明，便可酌定行止。」<br />
　　灑宴已畢，喻昆告辭回家，便將此事向妻子餘氏言了一遍，令餘氏告知他的表妹。吳又仙聞言，未免羞容滿面，自己沉吟暗想：「雲公子是范相之甥，則家世固不必詢。又兼他武藝出眾，相貌超群，昨夜又救駕有功，定為國家梁棟，不如允此婚姻，以免飄流無定。」想罷，眼含珠淚，粉頸低垂，輕啟朱唇，含羞說：「念妹子生不逢時，幼年父母早逝。既無叔伯，終鮮兄弟，孑然一身。至親只有兄嫂。今兄長之命。焉不遵從。」言罷，滿面通紅，忙將衣袖去搌淚痕。喻昆見表妹允從，滿心歡喜。餘氏在旁贊道：「難得姑姑能明大義。你明日就代姑姑作主便了。」喻昆答曰：「這個自然。」這話按下不表。<br />
　　次日，正德皇帝降旨，召救駕功臣面諭。眾英雄見綸音下逮，皆至王府，參拜聖駕已畢，侍立兩旁。值殿官傳宣：「楚雲上殿。」楚雲聞宣，趨至殿階，俯伏在地：「臣楚雲願吾皇萬歲！」正德閃龍目，將楚雲一看，贊曰：「好一妙年英雄，朕誤中奸謀，險些命虧，若非卿力救護，朕命難保。卿家之功浩大，今封卿為忠勇侯，世襲罔替，用示朕酬報忠公之至意。」楚雲謝恩，侍立階下。正德宣李廣上殿。李廣山呼已畢，正德命將家世細奏，李廣奏了一遍。正德聞奏曰：「原來卿是廷珍之子，忠臣之後仍是忠心。朕感卿獨擋宮門，單刀救主，其功非輕，權封卿為英武伯之職，俟他日再加封賞。」李廣謝恩退下。正德又降旨曰：「蕭子世神機妙算，調度有方，封為神機軍師。桑黛力殺朱乾，威能敵眾，封為鎮國將軍。雲璧人、張珏、徐文亮保駕有功，俱封將軍之職。蔣豹等眾血戰有功，皆封為將軍。廣明封為威烈禪師。甘寧、鄭九州皆封為總兵。白豔紅捉飛鸞有功，封為將軍。甘十二姑封為總兵。喻昆、吳又仙起義救駕，忠勇可嘉，封為總兵之職。其餘在事各官，俱著加一級。武忠護駕有功，著賞加三級。陣亡各官將士，查出姓名，再行追賞。甘家寨、飛鳳山兩處兵卒，均著改為官兵。犒賞各功臣，於偏殿賜宴，著四大朝臣，代朕親陪。所有河南遭兵燹之民者，著本年錢糧豁免，災重者妥為撫恤。各官休息三日，隨朕回鑾。」此旨一下，當即謝恩退下。<br />
　　正德退朝，四大朝臣邀了眾英雄至偏殿赴宴。各按次序坐定，酒過三巡，李廣問喻昆婚姻之事，喻昆允曰：「只是高攀，未免慚愧。」雲璧人便將姻事稟知范相。范相向喻昆道謝，喻昆謙遜了一回。當時桑黛亦想起殷麗仙一段姻緣，也就將以前之事告知李廣，求李廣代他作伐。李廣就與殷霞仙說明，殷霞仙亦即應允。桑黛即於筵前謝親。大家暢飲至紅日半斜，席散，謝聖恩已畢而退。<br />
　　倏忽已至三日，諸臣奉駕回鑾，勿庸細表。且言駱照、木林二人自上年十二月十二日，經蕭子世授了錦囊，又著他知會登雲山洪錦、傅璧芳、左龍、左虎帶領闔山人馬，暗奔京都，六位英雄並人馬早已到了京中，分散住下，專候元宵日再拆看錦囊，依計行事。不知錦囊內是何妙計？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>