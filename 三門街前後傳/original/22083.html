<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>三門街前後傳 - 第七十九回　眾英雄受室畢良姻　紅毛國興兵犯中國</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十九回</br>　　眾英雄受室畢良姻　紅毛國興兵犯中國</font></h4>
			　　無花無酒過清明，興味蕭然似野僧。昨夜鄰家乞新火，小窗分與讀書燈。話表桑黛自納素琴之後，真是嬌妻美妾，夫倡婦隨，較之雲璧人大有天淵之別。璧人因此不免短歎長吁，自恨偏遇河東獅吼。<br />
　　光陰迅速，所有各家新娘俱已滿月，於是次第回門，各人的泰山泰水見著快婿佳兒，歡樂無極。當下觸動了兩三家的心事。范相因駱照尚未受室，聞協辦大學士鄭峰有兩位小姐，一名素娥，一名湘娥，皆是才貌雙全，德容兼備。因倩武提督達眷，英武伯李廣為媒，求素娥匹配駱照。蔣逵聞聽此事，就挽殷霞仙、桑黛執柯，求湘娥給蔣豹為室。鄭峰俱允諾。武提督也有兩位小姐，長名麗娟，次名秀娟，俱待字閨中。因見鄭學士兩位小姐俱已字人，也動了頃平願念。遂請李廣、殷霞仙二人作伐，以長女許配木林，次女許配傅璧芳為室。殷、李二人聞命，遂分頭去說。傅璧芳、木林皆已應允。這四家皆下聘禮，擇吉迎娶，自有一番熱鬧，勿庸細表。其餘如甘寧、鄭九州、左龍、左虎也次第聘了宦家之女。只有洪錦須待葬父之後，方可娶親。杜老夫人只可隨他之願。徐文亮因念史錦屏，後再計議。數月以來，男婚女嫁，俱已成就良緣，溫柔鄉中，流蘇帳內，快樂非常。這且不表。<br />
　　再表劉瑾等篡逆未成，遂帶家小逃往紅毛國安身。這紅毛國王平日與劉瑾有交誼，見劉瑾逃入本國，便十分優待。於是劉瑾等終日花言巧語，煽惑國王，皆謂南朝如何繁華，如何富麗。國王聽信這一班奸賊胡言，便動了奪取中原之心。尚未決計，復與劉瑾等熟商了數次，劉瑾等又慫恿了數次，紅毛國王便決計興師奪取南朝天下。撥了十萬雄兵，猛將多員，即以劉瑾等為嚮導，渡過大洋，竟犯廣東境界。這廣東巡撫料難抵敵，只得閉關謹守。一面寫了告急表章，申奏朝廷，請旨發兵剿伐。<br />
　　這日正逢七月初一，天子臨朝之期，文武各官朝參已畢，文東武西站班。只見黃門官捧進一道表章，在金階跪下，奏曰：「叩啟萬歲，現有廣東巡撫告急表章，吾主覽閱。」當駕官接過，呈上御案。武宗皇帝覽表已畢，面含嗔怒，遂將表章與范相觀瞧。范相接過看了一遍，跪奏曰：「臣啟陛下，這紅毛國素性強暴，久已不來入貢，加之劉瑾等一班奸黨前去煽惑慫恿，興兵犯境，公報私仇。今既犯境，諒這小丑跳梁，不足為憂。天兵一到，指日成擒。臣保李廣一班武臣，必克奏虜功。」武宗聞奏，龍顏大悅曰：「據卿所奏，甚合朕意。朕派楚雲為招討元帥，率領眾將，挑選雄兵，即日前往平番。」范相復奏曰：「臣聞眾將軍平日皆推李廣為尊，如以楚雲為帥，惟恐人心不服。且以李廣素嫻韜略，曉暢戎機。若以李廣為帥，楚雲副帥，藐爾番奴，定難負隅，大獲全勝必矣。陛下若納臣言，天下幸甚，國家幸甚。」武宗喜曰：「足見卿代朕憂勤，經心擘畫，當依卿奏。」隨宣李廣、楚雲上殿，又遣內侍宣詔蕭子世、廣明入朝。眾家將軍等一同俯伏金階，山呼已畢，分班站立。武宗將紅毛國興兵犯境之事傳下，遂降旨曰：「朕封李廣為天下都招討平蠻大元帥，楚雲為平蠻副元帥，蕭子世為軍師，其餘將軍隨徵，悉遵元帥差遣。明日朕令首相奉兵符將令，在校場授與元帥收執，候欽天監選良辰出師。諸卿務各努力，克奏虜功，毋負朕意。」李廣率眾謝恩。朝散，眾人各回府第，各府父母妻子皆已知曉，奉命征伐番邦。各家太夫人、少夫人暗中擔憂。況值新婚之後，燕爾正篤，伉儷方濃，忽遇此遠征，皆是悶悶不樂，無可奈何。<br />
　　李廣等皆是佼佼丈夫氣慨，不以為意。次日早晨，只見正元帥李廣頭戴金盔，身披鎖子黃金甲。內襯蜀錦紅袍，腰束玲瓏玉帶，背插八面繡鸞旗。左掛雕弓，右懸羽箭，腰佩寶劍，足穿花腦頭戰靴，跨下一匹黃驃馬。副元帥楚雲頭戴鳳翅銀盔，珠抹額，身披柳葉鍍銀戰鎧。內襯白綾繡蟒戰袍，八面繡鸞旗背後高插。左掛弓，右插箭，斜佩龍泉，腳蹬銀腦戰靴，跨一匹白馬。蕭子世頭戴一頂金絲盤頂九綸冠，身穿八卦風雲紫絳道袍，輕搖拂塵。齊往校場而來。不移時，炮響三聲，早見眾英雄偏裨將士兩旁迎接。二位正副元帥及軍師一齊下馬，步上演武廳。又三聲炮響，鼓樂齊奏，正副元帥、軍師按次序坐定。眾將參見已畢，兩旁分立。<br />
　　忽聞營外三聲炮響，鼓樂齊鳴，只見范相手捧黃金帥印，鄭協辦捧著尚方寶劍，殷翰苑手捧先鋒印，武提督手捧軍師令旗令箭，一齊步上演武廳。遂將金印兵符送上，李廣、楚雲、蕭子世三人當即三跪九叩首拜受印信，復又望闕謝恩已畢。李廣三人便讓范相、鄭協辦、武提督、殷翰苑四位欽差落座。范相曰：「惟願元戎一戰成功，早平丑虜，老夫當即靜候捷音。」李廣三人謝曰：「某等自愧樗材，辱蒙保薦，敢不盡忠竭力，上報君上之恩，下酬知己之德。惟願托庇早定厥功，班師有日。」范相等又諄囑數句，即便告別而去，上朝覆命。<br />
　　李廣三人送范相等至演武廳下，復又歸坐。一眾英雄偏裨牙將，皆上廳參見候令。李廣三人謙讓了一回，遂向眾將又三令五申，吩咐了一遍。遂傳令：桑黛、徐文亮二人為左右先鋒，各領精兵一萬，俟欽定吉日一到，即隨同開兵。逢山開路，遇水疊橋，不可有誤。桑黛、徐文亮應聲「得令」，退下。又令下洪錦、傅璧芳二人各帶精兵五千，為隨徵督糧使。軍中以糧草為本，萬不可有誤。如誤，定按軍法從事。洪錦、傅璧芳應聲「得令」，退下。其餘一眾英雄，皆為隨徵將士，遂將花名兵冊逐細閱了一遍。當即挑選了十萬雄兵，駐紮校場，只待吉期出征。吩派已畢，李廣三人仍各乘馬回帥府。<br />
　　次日欽天監送來出師吉期至帥府。李廣奉到欽定七月初八日出師徵討，即刻傳知各將士預備，至期拔隊。因此各府內眷俱各收拾行裝，準備隨徵。欲知後事如何？且看下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>