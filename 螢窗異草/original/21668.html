<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>螢窗異草 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　稗官有三：一說部，一院本，一雜記。而雜記又有兩種，大儒之語錄不與焉。其搜求典墳，博覽載籍，引古證今，發為偉論，非第為詩文之助，直可羽翼子史，尚矣！其記載時事，傳述見聞，舒廣長之舌，鬥雕鏤之心。說鬼搜神事，不必問其虛實；探賾索隱文，不必嫌夫詭奇。仰《齊諧》為譚宗，慕《虞初》而志續。如杜牧之寄托風情、李伯時摹繪玩具，亦足以消長日、卻睡魔，固不失雅人深致矣。世俗陋儒胸無墨瀋，動謂立言，務黜浮華，以為補救人心、挽回風氣起見，則六經廿二史，聖賢遺訓，班班可考，又何必如許迂腐陳言狗尾續貂耶？客有以《螢窗異草》抄本見示，款署長白浩歌子，未悉為何時人。或稱為尹六公子所著，顧隨園老人評語，的係附會。其書大旨，酷摹《聊齋》，新穎處駸駸乎升堂入室。雖有類小說家言，弗足為文人典要，而以之消長日、卻睡魔，固無不可也。賢於近時所刻《見聞隨筆》遠矣！尊聞閣主人仿聚珍板刷印行世，問序於餘，爰作質直語告之。嗚呼！凡人有心作有關係文字，轉不若里巷歌謠足以啟發心思、耐人尋味也。斯言惟具性靈者可與共印證耳。時光緒二年歲次丙子端陽節，梅鶴山人序於海上鷦鷯一枝軒。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>