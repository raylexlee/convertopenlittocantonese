<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>銀瓶梅 - 第十六回　唐明皇車駕回朝　梁瓊玉職封鎮蜀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　唐明皇車駕回朝　梁瓊玉職封鎮蜀</font></h4>
			　　詩曰：<br />
　　文官把筆安天下，武將提刀退敵兵。<br />
　　只要君王宜當用，江山寧固兆昇平。<br />
　　當下，唐明皇山東酬願回歸長安，進城升御正殿，皇太子、各大臣朝參拜謁已畢，侍立。太子請過聖安，問及水陸平寧否？明皇言知，一到山東境界入鳳凰山，被赤松林山賊鐵花綱帶兵圍困、兵敗折失武平侯、失兵三千餘，後得梁瓊玉奮勇殺賊救駕一番云云。太子聞父王言知，又驚又喜曰：「幸得父王洪福，至得英雄救駕，未知父王可封賞救駕之人否？」<br />
　　當時，奸臣裴寬在旁暗驚，又幸喜鐵花綱已死並無敗露，不然，滅族之罪禍難免了。<br />
　　明皇想來：「梁瓊玉是救朕恩人，且生來氣宇不凡，可抵賞一侯爵。」<br />
　　是時宣進殿中，小英雄三跪九叩首，行過君臣大禮。當時皇封，進他為西平侯之職。梁瓊玉暗暗大喜，深謝皇恩。<br />
　　此日，帝加恩賜御筵於偏殿，命三學士、一王一侯等各陪宴敘。山東一行將士及降順嘍囉三千多有賞勞，頒以金帛，陣亡者倍恤其妻子以賠償之。<br />
　　當日，天子駕退後宮。適有楊氏貴妃接駕，請過聖上金安、慰勞過程途風霜，少不得擺宴接駕洗塵。明皇又言知山盜來劫駕，得瓊玉少年英雄搭救，今已封贈他侯爵酬之。貴妃曰：「險些得此人大功，不然聖上危矣！明日陛下可賜他偏宮酒宴，以示聖上知恩報恩之心。待臣妾敬他酬恩酒三杯，代聖上之勞，未知准否？」<br />
　　當時，明皇醉酒糊塗了，曰：「御妻有愛功臣之心，朕且准依。」<br />
　　次日，命高力士宣召西平侯進偏宮，皇上設宴以待。此時，李太白、鍾景期二人知之曰：「賢侯，此事非皇上旨意宣汝，實乃楊貴妃娘娘是個貪淫之婦，聞皇上言汝是少年英雄，氣宇軒昂，想必起動得心，故特見汝一面。<br />
　　一進宮，須要打點，不入她圈套為高也。」梁瓊玉曰：「今若不往，有逆臣之罪。倘進宮，某寧死不敢受辱以活命的。」<br />
　　當時，梁瓊玉勉強隨高力士進至禁門止，仍不敢入。高力士見了，只得進內宮奉稟，一刻復宣。梁瓊玉低頭進宮至內殿。明皇令貴妃退後，隱於龍鳳簾裡。瓊玉即下跪曰：「微臣瓊玉見駕，願我主聖壽無疆！未知宣小臣至內殿有何聖諭？」<br />
　　明皇曰：「朕宣示只因皇后見汝救駕有功，是朕恩人，故特設宴於偏宮以示寵異。君酬臣德，皇后特敬酬功酒一盅，是敬重英賢之士、有功之臣也。」<br />
　　當時，瓊玉聞聖上聖諭，只得下拜曰：「微臣瓊玉見駕，願娘娘千歲無疆！」<br />
　　那楊貴妃在簾中，見瓊玉果然年少，人物丰采，暗暗欣然：「不知此子何日得遂我心懷？」<br />
　　此日，明皇賜宴，皇后加恩。兩行音樂響奏，有內監酌侍美酒，瓊玉謝過聖後特恩，略略領敘。瓊玉偏座，君臣共樂。酒至三巡，瓊玉離位謝恩，求辭聖駕回衙。<br />
　　君王未准，曰：「卿且慢敘歡！」貴妃簾內傳旨曰：「陛下，賢侯有救駕回天之功，臣妾感激不盡，不若待吾敬遞御酒一兩杯，以代聖上酬臣恩德，如何？」帝曰：「御妻所言有理！又見敬重功德之人。」<br />
　　瓊玉曰：「此救駕乃微臣偶而所遇，非特來救有功也。然聖天子百神護體，即微臣不來，賊人焉敢猖獗？今叨蒙於聖上天恩，厚賜重重之職，已是過分不敢當。今又賜御宴，敢當娘娘至尊再賜？君尊臣卑，小臣敢犯上乎？懇乞娘娘免賜，誠恐折盡微臣之福，受當不起也。」貴妃冷笑曰：「賢侯過謙。汝乃一膽大英雄，救主功大，難道哀家不該敬汝一杯？即君王敬汝一盞也該當，不必過辭！今喜賀國得賢材，為國家之慶也。」<br />
　　明皇沉醉曰：「卿家，此宴所設，原是皇后美情，是娘娘敬酬功臣之心。不須守禮以拂美意。有朕在作主，何妨滿飲一觴？」<br />
　　瓊玉聞帝命，只得下跪，宮女滿酌一巨觴，宮娥雙手將玉杯捧上。貴妃步出簾外，對瓊玉媚目睜睜，瓊玉低頭下視，徐徐飲訖。正起來謝恩，貴妃曰：「待哀家親敬一觴。」即命宮娥揭起上壇美酒滿斟。<br />
　　梁瓊玉暗言：「怪不得李學士、鍾禮部言楊後是個貪淫之婦，彼只道某是個酒色之徒，以此待我，好生可惱！不守尊卑之禮、敗壞倫常，如何是好？」<br />
　　即曰：「娘娘差矣！方才宮娥代酒，臣不敢逆尊強領賜一觴，是過分寵異了。娘娘貴為天下臣民之母，千乘之尊，貴賤尊卑定然要分別，娘娘豈可親手賜酒於臣下乎？失卻君臣體統，臣決不敢領飲賜也。」<br />
　　貴妃曰：「賢侯過執了。豈不聞聖諭上有言：「君視臣如手足，臣視君如腹心，君臣一心一德。『今哀家與賢侯雖有君臣之別，實則誠意相待，猶如腹心手足一般。」<br />
　　明皇醉中聽罷，笑曰：「朕在席中，即娘娘賜酒何妨？卿休得過辭，卻了娘娘美意！」瓊玉聞君王之言，暗暗歎恨：此乃國運當衰，至聖上昏迷，容縱此孽婦放肆，還不知某是頂天立地英雄。似此料理卻是傳酒之意，惟我一心正大，何畏其邪淫！」復下跪，目不橫視，雙手接杯。<br />
　　當時，貴妃欺著皇帝已醉，賣弄風流，一雙媚眼閃著英雄，奈他低頭不視，只得行趨近前，假作遞杯，伸玉手將瓊玉手腕一捏，瓊玉收手不及，杯未持穩，貴妃手一鬆，已將琰玉杯損於殿階，即碎爛了。瓊玉一驚，請罪曰：「臣接杯未穩，只因心有所畏懼，尊卑不敢，至碎玉杯，罪該萬死矣！」<br />
　　明皇曰：「愛卿酒已過多，心存敬畏，執杯未穩，打碎玉杯，有甚相干，卿何罪之有？」即命散去筵席，又命穿宮內監：「開御傘蓋送賢卿出殿，暫寓李學士府衙，待候工部臣挑役夫建造府第，然後進居。」<br />
　　瓊玉謝了君王深恩，出九重金殿。只見李、葛、鍾三大臣仍在外殿等候，見送瓊玉內監去了，三人動問：「賢侯，進內殿有何宣議？」瓊玉歎曰：「不出眾位大人所料，果也並非帝之旨意。」將貴妃乘聖上賜宴醉了，怎生無禮一一說知。三大臣亦歎曰：「前者安祿山倍寵入宮，丑聲外聞，獨有聖上被迷惑，毫無醒悟。其淫奸實乃唐之淫風，世代所出，敗壞綱常，莫此為甚，可不哀哉！」<br />
　　又有瓊玉對三大臣曰：「未將身為一武夫，叨蒙聖上一朝加恩，亦偶遭逢，但一心不願為朝內官，猶恐聖後心懷不已，有心腹之患，不免遭於一婦之手。倘得出外鎮，方免此禍耳！」<br />
　　葛吏部曰：「賢侯乃深慮不差。前五天西川節度使有本回朝，終於任所，現今無人接印，幸喜賢侯貴為平西侯之職，在西方之職任。今一出邊鎮，無端免了淫妃懷此念頭。如不從她，定來暗算。如從她有污行止，萬古難免臭名。」四臣算定，各自辭別回衙。<br />
　　次日五更三點，玄宗天子設朝，文武官山呼朝見已畢，各各分班侍立。<br />
　　「各省有無章奏？」<br />
　　「單有前數天西川節度使王忠嗣死於任所，現未有哪臣接印，求聖上議敕何臣鎮守？方無西顧之憂！」<br />
　　帝曰：「可惜！念王忠嗣是先帝老臣，出鎮西川有年，今可惜一旦逝亡，勤勞臣也！此川地近蠻，西南界至是長安要地，眾卿舉哪人可當鎮川要地之任，方免西南外顧之虞？」<br />
　　適葛太古曰：「臣啟陛下，西川地廣人稠，前有劍閣，後有峨嵋，左控陳倉，右枕棧道，非文武全材者不能守任之，現有平西侯，有職未有土，況少年精銳，文武兼優，西平之徵，正應他身職之符合，未知合陛下龍心否？」<br />
　　明皇聞奏，思來此可任准，自即敕旨：平西侯出鎮西川，加封節度使之職，統管西川一帶，上馬管軍，下馬臨民，職兼文武之任，兵部尚書、太子太保兼理糧餉水陸事務。敕命已畢，梁瓊玉見聖上一刻准他出鎮，大悅，拜謝君恩而起。不知瓊玉出鎮西川之後如何，且看下回分解！<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>