<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>銀瓶梅 - 第十回　訪妻蹤青州露跡　念師骸山野逢魔</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十回</br>　　訪妻蹤青州露跡　念師骸山野逢魔</font></h4>
			　　詩曰：<br />
　　君親師長義恩禮，敬愛雙全重五倫。<br />
　　捨命致身全大節，千秋不易是斯文。<br />
　　話說劉芳通上假名，言姓劉名貴，又轉問此人姓名，他言狄梁公之後。<br />
　　劉芳曰：「原來是興唐狄司空名臣之後，失敬不恭也。」狄光嗣曰：「劉先生有此書法，鐵划銀鉤之妙丹青雅趣，請求到茅舍一敘談，另有書寫相求，未知允諾，尊意如何？」<br />
　　劉芳聞言，欣然允從，收拾起字畫隨著狄老直程回他府中。一進大堂，二人對坐少刻，兩位公子來見，敘禮交談。少頃，設席相邀，款待早膳畢，然後開筆。果見字畫書寫但妙，為狄父子贊賞。一連數日，在狄府書房。<br />
　　一天，自歎聲曰：「可見旁人不明某是黌門秀士，只知是江湖賣丹青度日之人耳！只恨滿腹經綸，乖時命矣！實至數科不第，妻身又未知生死，真苦滯之命也。」原來，狄光嗣是個有心人，數日細察劉芳，見他才高學問深通，又見他似有不樂之色，一心疑之。此日，在書房外聽得明白，推開門曰：「老夫有慢賢之罪！原來劉先生身游泮水之儒林，失敬了。」又問及緣何憶念妻子之言，劉芳初時不要將真情說出，被狄老再三詰問，又見他是忠賢之後，一純良長者，料必不妨。遂將在家被害盡情告訴之。狄老深為歎息。是日，延求他為西賓，教習二位公子，習文詩藝。<br />
　　當時，狄公見劉芳果才高，深明書理，詳詩精奧，父子十分敬重。<br />
　　不覺又半月之久。狄老見劉芳面帶憂容，細問情由。劉芳言：「晚生昔日拙荊顏氏得門生攜了逃難而出，只道落在貴省，做賣字畫為名訪察之，至今兩月未得遇，想必非在此間矣！但妻懷六甲，方在臨盆，今未知生死，是以令人委心不下。」<br />
　　狄老慰曰：「先生勿憂懷，待吾命家人帶些路費往貴省打聽，到汝住府之左右鄰或親朋處探聽，定知來音。並往各處密訪，未嘗不知下落者。」是時，劉芳稱謝。狄老刻日取出白金二百兩，命家丁狄福前往蘇州府南城專諸裡。劉芳又教家丁言：「一到茅舍，問及左右鄰人，詐作不知吾逃出，要求丹青相問。自有人實對汝們說知。」<br />
　　狄福領命，謹記於心。果然尋問著蘇州府南城專諸裡，向他故宅左右求問寫丹青，鄰人答曰：「汝來不及了。前半載劉秀才得禍被官府夾死，屍首被人盜去。妻子得門生瓊玉帶出奔逃去了，未知生死。但瓊玉為保師家眷，與劉芳犯同一律。知府文武皆出賞格花紅拿他。但他逃出，不知去向，未曾被執，只因他犯法，出賞格太重，四城差役土棍多往分途打截，汝不須求他書寫丹青了。」<br />
　　狄福聽罷，假歎一口氣，言：「可惜！遠隔山東數千里奔勞，求他不遇，且回歸覆命罷了。」夜走日奔，走一月方回。盡將他鄰里人之言告知。劉芳含淚慘傷，有狄家父子勸慰一番，排筵解悶。<br />
　　席間，狄公又言：「吾府中畜婢，有上中下三等三百餘名，將上一班的由先生挑選一二人得來早晚服侍，未知尊意若何？」<br />
　　劉芳曰：「此禍事非拙荊不賢，但她屢勸諫於某，要我樂守清貧，自甘誦讀，不可販書丹青以致多識旁人招非。我不聽良言諫，至有今日之禍。倘她果為此身亡，我也情願獨守鰥居，誓不再娶，以報她之心！」當時狄家父子見彼耿直之士，也不敢再勸。按下慢表。<br />
　　再說二龍山梁瓊玉思想：「先生屍骸被柳知府拋在棲霞郊外，未得歸土，不知埋殮如何？不若悄悄回去，盜出他棺柩安葬方妥。」並想回歸一探望家中如何？再者，養妹也年已及笄時候，使人心掛不安。想罷，即進內稟知師娘。<br />
　　顏氏勸曰：「不可只憂！官府不容爾，一時遇獲，正乃投入羅網中，我倚靠誰人？世兄且參詳。」瓊玉曰：「門生自有主意，師娘不用掛懷，且細心撫育劉鬆弟。吾一去遲則二十天，速則旬日外定必回山。」又轉出外堂與雲龍、高角兩兄作別，帶了盤費下山。<br />
　　雲龍兩人相送，至山腳又囑：「三弟，半月上下可回山，免爾師娘與吾弟兄盼望也。且出入閣津，未知有所盤察，須要醒看知機，勿遂奸徒之計。可牢牢謹記。」梁瓊玉應諾：「感兄長情愛，且請回！弟去矣！」二人住腳回山。<br />
　　單表梁瓊玉一路行程數天，忽一日，到荒野，僅有一所客寓，並無鄰居，只得下馬歇足投宿。頃刻，見內廂跑出一位少年美貌佳人，聲如鶯韻，即呼曰：「客官，請進內廂。」<br />
　　瓊玉轉問曰：「是客寓否？」<br />
　　女娘曰：「此乃客寓之所。」<br />
　　瓊玉曰：「如何不見有男子漢？汝可有父兄否？」<br />
　　女娘曰：「客官不必疑心！奴不幸父母雙亡並無兄弟，只以女承父業耳！店寓中客人朝出晚回。」<br />
　　當時，瓊玉牽馬，馬四蹄不動不起。瓊玉想：「這匹腳力不願進店，何也？」一鞭子打去，馬仍不動。瓊玉生疑，突被女子一口氣將瓊玉對面一噴，他打個寒戰，又是邪風一陣吹過。瓊玉想：「此荒郊野地，這女子定是怪物，非人也。且看他如何，然後制之！」<br />
　　女娘轉出，又言：「客官，如何不進寓？只在此站立，何故？」又對面復吹一口氣，更覺寒氣侵肌、頭目暈花。瓊玉心靈，拔出神鞭曰：「先下手為強。」一鞭打去，正打中女怪。女怪僕跌於地死了。現出原形，乃一隻狐狸也。<br />
　　頃刻間，此處乃平徑大道，不是什麼店舍。此時，月色光輝，食些乾糧，馬兒不鞭起步。瓊玉大喜曰：「果然寶駒有三不走！<br />
　　又是行程數里。身後忽聞大呼：「梁瓊玉休走，貧道來也！要報門徒之仇。」那瓊玉回頭一望，見一紅袍道人，英氣勃勃，想必是這妖怪同黨類也。<br />
　　只得扭轉馬頭，就將雙鞭打去。正中當頭墜地，腦髓迸出，鮮血淋漓。細看乃一雌雉精也。不覺哈哈大笑曰：「有此山精妖崇來擋路，不經打死的。」<br />
　　他又走不上十里，將近天明，後面又有人大喝：「梁瓊玉，好生凶狠，連傷我門孫門徒，此仇必報的！」<br />
　　瓊玉復回頭一看，見一黑面道人，滿身花白色，惡狠狠趕上。瓊玉看定，一鞭打去，正中面門，道人登時倒僕於地，現出原形，乃一條火蟒白花蛇也。<br />
　　此時，天已大亮。想來瓊玉雙鞭神聖所賜授，一刻連除三怪。直程歸家。<br />
　　未到門前，先遇老家人梁任，於途中問及家中如何？老家人見問，歎聲曰：「相公，汝是閉門養虎，虎大傷人。書僮梁安，一自相公去後，數天與小姐在花園涼亭之下白日行奸，不顧廉恥。被老奴衝散，二人懷恨，小姐將老奴拘逐而出。但吾想在梁門兩代，年登七十五，老主人在日，力托相公於老奴，故不敢一時別去，待等相公回家稟明，任從主意分斷方可，行也未遲。但這奴才行為不軌，正在提防。」<br />
　　瓊玉聽了大怒，恨不大步歸家。一進堂中，奴僕迎接，帶過馬匹，登時喚梁安大罵：「好畜生！我為保師娘一出門，爾作下這段美事，污淫小姐麼？本該打死，但家醜不可外傳，有玷辱家規。此係汝衣裳物件。一概收入去，發回汝身契，另贈銀二百兩，永不再用，生死不追。」<br />
　　梁安曰：「相公休聽外人讒言，使吾主僕生疑！乞相公追責唆譖之人。」<br />
　　瓊玉發怒，大喝：「奴才，還敢刁言！如遲不走，打斷狗腿！」<br />
　　這奸惡奴忿恨，只得收拾自己東西而去。瓊玉怒氣未消，進得內堂，小姐一見，稱哥哥回歸。瓊玉怒目大喝曰：「小賤人，做得好事，光壯門風！汝向歲賣身在吾梁門為婢，先人在世，見汝生得靈慧些，收汝為養女。自父母雙亡，我何曾薄待於汝？今不料貪淫，敗壞門風，今留汝不著，交回身契，賞銀二百，生死不追，令媒人送回母家。」不知瓊玉何日回山，下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>