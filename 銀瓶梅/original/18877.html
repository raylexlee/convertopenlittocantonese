<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>銀瓶梅 - 第二十三回　破賊巢因功齎賞　封將士大會團圓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十三回</br>　　破賊巢因功齎賞　封將士大會團圓</font></h4>
			　　詩曰：<br />
　　天命難違信不誣，賊徒枉自逞奸豪。<br />
　　罪盈滿貫雷畏日，遠志高飛曷可逃？<br />
　　當下，古強言唐將因絕吾糧草，故不來討戰云云，料他必將雄兵圍困四山，豈知唐將趕造水車來剿滅他山？劉帥在內營髮式，令工匠製造，古賊二人哪裡打聽得出？果將四旬之久，唐營中製造水車足八百架。<br />
　　此夕，三帥發大小三軍。中將營中，劉、陳二帥留兵三百守營而已。梁瓊玉領水車二百架，帶兵二萬三千，攻入前寨；司馬瑞領水車二百架，帶兵二萬三千攻入後寨；又點魏明領水車二百架，帶兵二萬三千攻入左寨；復差馬英領水車二百架，帶兵二萬三千攻入右寨。是分料已定，候至二更終，唐兵分四路登上高山，九萬餘眾人，水車先推上。<br />
　　只見地雷響亮，火勢燄光，卻被水車運上，軍士將車軌扣一放，水勢漂飛，有若山崩水湧，衝得波浪高揚，從上下流，水灌透山，火燄不發。唐兵復放火將他四方寨柵門焚燒起，火炮連天轟響，打進大寨，門打蹋了，喧嘩殺入。古強二賊方知。黑暗中嘍囉大驚四散，哪裡拿得兵刃相鬥？眾頭目皆奔，各不能相顧，賊兵被殺不少，黑夜僕跌踏死倍多。<br />
　　古羈威一慌之際，尋不得大刀，只得拔腰刀，又無馬在旁，跑出前營，正遇著梁瓊玉。梁瓊玉大喝：「賊徒，哪裡走？」雙鞭打下。羈威腰刀哪裡架得住打？瓊玉復一鞭，頭已打爛碎了。<br />
　　又有唐兵四邊追殺，直至攻入大寨。火燄已焚，賊人又多燒死的。只後寨逃出賊首古強，亦無兵刃，只顧逃出，又遇司馬瑞大喝：「賊徒，今休思活了！」大刀一下，打為兩段，僕跌於地，鮮血淋漓。可歎二賊強佔擾害十年光景，今日屍橫山坡，足懲強橫之罪。但還連及多少無辜之命一同償之耳！<br />
　　當夕，一直殺戮至天明。不見一兵一賊，只屍骸滿山。瓊玉等收兵焚寨。<br />
　　餘火未熄，瓊玉吩咐掘野林將各屍草草掩埋過，全勝帶兵而回。<br />
　　一到營中，申言得勝剿滅各賊寇之由，劉、陳二帥大悅曰：「總藉聖上洪福，得除逆寇，又得列位將軍勞力於沙場之功也。」眾將曰：「今之成功，皆元帥水車破賊地雷火炮，方得賊人盡殲滅，吾等何功之有？」劉芳謙遜，正將帥兩相謙議之德。<br />
　　是日，三帥吩咐大排酒筵，割豬烹牛羊，大加犒賞大小三軍，營中內各同暢敘樂飲。三帥及眾將在中營把盞，各相勸酬、行酒令的興鬧。此日只因將茅山諸賊滅盡，大小三軍不妨敘飲多些，以賞徵役勞苦；是諸行軍將帥體恤將兵之有心事。<br />
　　當時敘酒間，劉芳對陳升、瓊玉曰：「今幸出兵，僅及一載，藉聖上威福，眾軍主力，賊徒得早撲滅，亦清除外患之狀也。」陳升未及答言，適瓊玉嗟歎一聲曰：「今日外患雖除，只憂內患。更有甚者，近聖上晚年，春秋既高，內有李林甫、楊國忠用事，賢良正士盡逐貶；外有安祿山進封東平郡王、職管三大鎮，兵勢權大，觀此外患崇朝又立至，無奈聖上不醒悟祿山之凶與林甫之惡！亦國之不幸，不得平寧也。」<br />
　　二帥眾將聞言，皆點頭嗟歎以為恨。陳升曰：「當初，宋璟、韓休，張九齡在朝，進用時賢，政令煥然一新，有唐初太宗先皇政治。奈何當今用賢人不有共終盡皆廢，而李、楊進國事焉得不壞乎？只我等叨蒙聖上一時恩遇，只有各盡其心，以稱其職耳。」眾人皆點頭稱是。<br />
　　此日宴飲，自辰時至未刻，方才敘畢。用過餐膳，三帥又酌議擇選吉日班師回朝。是一天，期到了，吩咐帶兵拔寨登程。自然，蘇州府又有文武大小官員相送，出城十里，望不見旗幡影映，文武官方各各回衙。不表江南鎮江府茅山賊寇平寧。<br />
　　再說劉芳三帥大兵，一路涉水登山，奏凱旋師。所過各鎮境土府州郡縣各班文武官，水陸相送。一連四十餘天，方得到了長安大都。一進了皇城，早已散朝，此日午矣。只得屯紮軍兵，將兵馬附與兵部管理；糧餉附與戶部暫貯公所官倉。只眾將在朝房等候次早面君。<br />
　　暫宿一宵。<br />
　　五更早設朝，百官入覲。皇門官進內殿奏知：「三帥徵勝茅山班師，現在午朝門外候旨。」唐天子聞奏，大喜，急忙傳旨眾將進殿。眾將一至金階，俯伏朝參拜賀。天子喜色揚揚曰：「眾卿免禮平身。」又問征伐山寇之由。<br />
　　三帥曰：「藉聖上天威，賊人合伙不半載得以盡皆剿滅。」將前後爭戰之事一一陳奏明。<br />
　　天子羨美劉芳用智、眾將兵效力，用水車破地雷火炮方得殲滅強徒，其功非小。進封劉芳為河南節度使之職，兼督全省文武、提調軍務，兼理糧餉水陸事務、鎮邊大臣。劉芳當初被裴彪計害，夫妻分散，至今不覺五載。此日謝主加恩賜爵，又陳奏：「前日得災難，得恩義門生梁瓊玉救出臣妻，今帶同往赴任服侍，恩義兼優，微臣感德，求陛下降旨召回與臣赴任，深感天恩，得以夫妻父子敘會也。」明皇准奏，同赴任所。復封誥正二品夫人以獎貞靜烈德，劉芳欣然謝主。<br />
　　又進封陳升徵寇同功，敕賜山東都察院之職，妻誥封正二品夫人，隨同赴任。陳升又上奏曰：「君皇，微臣故妻潘氏亦因裴彪計害，趙總兵圍宅，妻自盡節，撞死梁棟，現今續弦徐氏，乃反周為唐英國公之後、徐孝德之子徐芳昭女也。早已家居不仕，還懇皇上念他祖徐懋功是開國之臣，他父孝德復唐有功，召回朝廷，授以一職，正見國恩恤念功臣之後也。且他二子已欽點入翰苑、兩榜標名了。」明皇亦准奏。陰封潘氏為芳烈夫人，賜撥公田三千畝，每歲春秋享祭以紀貞烈流芳。又准奏：「念恤開國功臣之後徐芳昭，於先皇即位之初，即告疾旋歸，未經起復。朕繼接後亦國務紛紛，卻忘懷了。此功臣之後，三十餘秋。今差官旨下江南，宣調他回朝，保卻兵部之職。」<br />
　　陳升喜悅謝恩。<br />
　　明皇又進封司馬瑞隨徵山寇，汗馬戰功不小，敕賜河南總兵兼督水陸軍務事情，妻徐氏二品夫人，隨同赴任。<br />
　　馬英、魏明亦乃開國功臣之後，今復隨徵山寇有功於國，進封馬英為河南歸德府參將，妻誥封三品夫人；進封魏明為汝寧府參將，妻誥封三品恭人。<br />
　　惟唐世外鎮大員節度使乃至重文武之職，總握全省軍務，至此職無以復加，故梁瓊玉雖則征伐剿寇有功，仍不能加職。但厚賞齎賜，每月加俸而已。<br />
　　當日，封贈各職已畢，賜賞宴筵，君臣共樂一番。宴罷，正要退朝，午朝門皇門官入報奏上：「有一紅面道人，自稱先皇祖考時謝映登，要求見駕，未知准見否？請陛下定奪。」明皇一想：「先皇祖考時果已久聞謝映登之名，但他入道已久，今來見朕，料必有因。」傳旨請見。<br />
　　一刻，謝仙履步而入，一見帝，稽首曰：「貧道山野人見駕。」帝曰：「大仙師，休得拘禮！爾乃先輩入道之士，久脫世外煙霞，今來見朕，有何賜教指示？」謝仙曰：「貧道山野人，本不敢輕到金鑾殿見駕，只陳大人前者得呂仙師贈賜蓮子瓶之寶，今已成功，不用此寶矣，且交往呂仙師。故貧道特至金鑾殿領回交他。」<br />
　　陳升聞言，取出香囊，將寶瓶交回。惟明皇不知其故，問及來由，陳升將先師呂純陽前賜寶瓶、又保性命、脫禍殃，又救活劉芳被知府夾死回生篇云云。帝也驚異：「看不出，一個瓦瓶有此起死回生之妙，並能脫解兵戈之厄，此必仙家妙用之寶！」<br />
　　看畢，交回。謝仙收入囊中，拜辭聖駕。明皇挽留謝仙，謝仙辭曰：「山野僻性，淨歸山島，陛下不必留也。」眾臣送出階下，謝仙向帝一拱手，大袖一展，凌空駕去，冉冉而升。眾人多稱奇異。得逢一活世仙翁是人人罕見的。<br />
　　原來，唐明皇平素信重神仙，當日羨慕之，晚年僻性加敬。信史上亦陳及之。<br />
　　當日，各將士受封之日，各往赴任。但劉芳一連在京等候一月，顏氏回朝，謝過主恩，夫妻父子相會，悲中而喜懷腹子劉鬆長成五歲之年。<br />
　　後來，劉、梁、陳三姓聯婚，世好結誼，厚愛情深，往來不絕。即司馬、魏、馬、白、高五人亦不失為通家世好。<br />
　　此書是劉、陳、梁三賢因災得貴，書中俱已詳結。其時乃玄宗帝唐明皇天寶庚辰二年事跡。即今陳升薦徐芳昭於朝受職諸端，此書也先交代。當此時，與安祿山同時，下書又有續筆，至安祿山叛亂、唐明皇出幸西蜀、復回唐天下，而有郭子儀大功、李光弼為次功。看官欲追此事，不日已有刊行矣。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>