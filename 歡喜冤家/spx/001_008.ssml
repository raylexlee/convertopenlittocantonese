<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　自古多才之女，偏多淫縱之風。愚昧之夫，乃至妻綱乖戾，機事不密，害即隨之。身殞溝中者，易言是非也。交臂相逢，便成魚水。香偷玉竊者，兩心相照也。生來不是風流骨，也希蝶浪。李二之學步邯鄲，祇因財帛點動人心。亦冀狼貪，周裁縫之妄登壟斷。花二娘出奇制勝，智者不及，蓋救人者還自救。李二自冒險危身，愚者不為。殺人者還自殺，天網恢恢，報應不爽。致於花林改行生理，徐氏打疊邪淫，任三斷絕恩愛急流勇退，若三人者，從情癡內得已覺之靈機，於苦海中識回頭之彼岸。較之今日蠅趨蟻附，戀戀於勢利之場者，大相遠矣。<break time="100ms" />

    </voice>
</speak>
