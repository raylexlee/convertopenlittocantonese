

    
	
		
			第八十一回　　薛延陀納幣絕婚
			　　其子叔玉入拜闕下，哭曰：「父於昨夜三更中風而死矣！」眾皆大驚。帝哭曰：「世人以銅為鏡，可正衣冠；以古為鑒，可知興費；以人為鑒，可知得失。朕常保此三鑒，以防己過。
　　今魏徵沒，朕已亡一鑒矣！」徽薨，帝命百官赴喪，給羽葆鼓吹，陪葬於昭陵之下。帝登苑西樓，望哭盡哀，自制碑文，並為書石上，加封為鄭公。征亡年七十二歲，時貞觀十七年正月下旬也。史官詩云：
　　唐主英雄過百王，魏徵直諫不包藏。
　　太平氣象如斯見，豈料良臣一旦亡。
　　魏徵容貌不逾中人，而有膽略，善回人主意。每犯顏苦諫，或逢帝怒甚，征神色不變，帝亦為之霽威。帝嘗得佳鷂白臂之，望見征來，匿之懷中。征奏事故久不已，鷂死懷中。一日，帝嘗罷朝，怒曰：「會須殺此田舍翁！」長孫皇后問為誰，帝曰：「魏徵！每挺辱我。」后退，且朝服，立於庭，帝驚問其故，后曰：「妾聞主明臣直，今魏徵直，由陛下之明故也，妾敢不賀。」徵嘗告帝曰：「臣奉事陛下，顧使臣為良臣，毋使臣為忠臣。」帝曰：「忠、良異乎？」征曰：「稷契、臯陶，君臣協心，俱享尊榮，所謂良臣；龍逢、比乾，面折廷爭，身誅國亡，所謂忠臣。」帝喜，然之。
　　是歲貞觀十七年夏六月，忽人報曰：「北方薛延陀調練軍士，收拾器械，將欲入寇。今云中九郡已屬延陀也。」帝聞知大驚，舉手無措。長孫無忌日：「陛下在萬軍之中，矢石交攻之際，未嘗心動，今聞薛延陀入寇，何失驚耶？」帝曰：「薛延陀，北方人中杰也。未嘗得地，朕錯立之。今舉兵入寇，是養虎食肉，朕安得不動心哉！」
　　原來薛延陀乃北部突厥之部落名也，自貞觀四年，突厥北邊多叛，頡利餘黨歸附薛延陀。當時眾部商議，共立其子姓俟斤名夷男為可汗，夷男辭以無德，不敢當。此時帝方圖頡利，乃遣使從間道去冊立夷男為真珠昆伽可汗，賜以鼓纛。夷男大喜，遂建牙於大漠之鬱，督軍山下，遠近諸部咸來歸附，勢振北方。唐每以恩撫之，不敢舉動。至是復思入冠，邊關報知消息，帝問待臣曰：「薛延陀屈強莫比，今御之有二策：苟非發兵殄滅之；則與之婚姻以撫之耳。汝等所見二者何先？」司空房玄齡對曰：「中國新定，兵殄戰危，據臣之見，莫若和親為便。」帝曰：「卿言甚合朕意，朕為民之父母，苟可利之，何惜一女子乎！」
　　先是，北部降將名契苾何力者，歸省其母於涼州，正值契苾部落皆欲歸順延陀，何力以為不可，部落遂執何力以降。何力乃拔佩刀東向大呼曰：「豈有大唐烈士而肯受屈於虜庭邪！」乃割左耳以自誓。早有人報奏於帝，言契苾叛唐，帝曰：「素知何力忠義之士，心如鐵石，必不叛我。」適值有使至唐，言薛延陀事，故帝即命兵部侍郎崔敦札持節出使延陀，許以新興嫁之，以求何力，何力由是得還。
　　卻說薛延陀真珠可汗見唐許婚，有不勝大喜，遂使其姪來納幣，進獻羊馬。契苾何力奏帝，極言薛延陀不可與婚。帝曰：「朕許之矣！豈可食言而失信外國乎？」何力曰：「願陛下且遷延緩之，使夷男自來親迎；彼必不敢來，則絕之有名矣。」
　　帝從之，即下詔親幸靈州，召真珠可汗前來會禮。真珠接詔，使整備行裝，前至靈州來會，親迎公主。其臣諫曰：「唐帝相邀，必有惡意，不可輕往，大王何故許之？此釣龍設餌之計，往必不返矣。」真珠曰：「天子聖明，遠近朝服，今親幸靈州，以所愛公主妻我，我得見天子，死不恨矣。」近臣又諫曰：「太宗雖有長者之風，於中事急，不容不生狠心耳。大王不可輕往，恐悔之不及。」真珠曰：「吾意已決，汝勿多言。汝薛延陀何患無君乎？」於是遂行。不日已至靈州。
　　原來真珠多納羊馬，以為聘禮，路經沙磧之地，耗死過半。
　　及至見帝，帝乃責以聘禮不備，有輕大國，遂絕其婚。褚遂良上疏曰：往者夷夏咸言陛下欲安百姓，不愛一女，莫不懷德。今一朝忽有改悔之心，得少失多，臣竊為國家惜之。嫌隙既生，必講邊患，彼國蓄見欺之怒，此民懷負約之慚，恐非所以服遠人，訓戎士也。夫龍沙以北部落無算，中國誅之，終不能盡。當懷之以德，使為惡者在夷不在華，失信者在披不在此耳。
　　帝覽罷，笑曰：「此非爾所知也。真珠鷹視狼顧，不可與之為婚，久必為國家之患。今日絕之，正其宜也。」遂良不復敢言。真珠滿面羞慚，拜辭而去。
　　原來薛延陀先無府庫之積，至是厚斂諸部，以充聘財。諸部怨叛薛延陀，由是遂衰。後人有詩云：
　　自古制夷沒奈何，故交公主許延陀。
　　非乾唐帝言無信，尤是臣寮計策多。
　　帝既絕薛延陀之婚，自此唐朝無事，每屯積軍糧，為二十年之計。
　　卻說帝先有妃楊氏，乃齊王元吉之妃，有寵於帝，因長孫皇后之崩，欲立為皇后。玄齡諫曰：「陛下方比德唐虞，奈何以辰贏自累？」乃止。至是，遂立其子明為曹王，以繼元吉之後。是年十二月，忽報新羅國差使入貢。帝急宣至，見其人拜於闕下，奏曰：「臣乃新羅來使，姓昌名黑飛，奉國王命入貢。
　　路經高麗，行至關前，被高麗守關將莫利支蓋蘇文殺敗，奪去糧草十萬，碎金五斛。今高麗與百濟國連兵，謀絕新羅朝貢之路，將臣面刺有詩，毀罵陛下，臣該萬死。」帝聞奏，命近臣揭去紫紗，親看其面。左面上有詩云：
　　叵奈唐天予，貪財世不休。
　　殺兄在前殿，囚父後宮愁。
　　饒汝江山管，通無四百州。
　　吾當只一陣，遍地血波流。
　　蓋蘇文乃高麗東部大人，姓泉名蓋蘇文。其人身長一丈，膀闊有圍，藍面紅髮，心性兇暴。身佩五刀，左右莫敢仰視，所為多有不法。其王與大臣欲謀殺之，蓋蘇文竊知之，遂勒兵盡殺眾大臣，因馳人宮，持刀弒其王，建立其王弟之子名藏者為王，自為莫利支。當日帝看詩畢，大怒曰：「蓋蘇文弒其君，殘虐其民，今又違朕詔命，不可不討。」褚遂良進曰：「陛下指麾則中原清晏，顧盼則四夷懾服，威望大矣。今欲渡河遠征小夷，萬一蹉跌，傷威損望，更興忿兵，則安危難測。」
　　言未絕，李世績進曰：「遂良之言非矣。昔薛延陀入寇，陛下欲發兵窮追，用魏徵之言，遂失了機會。早若舉兵，薛延陀之眾今已滅盡矣。」帝曰：「此誠魏徵之誤，悔無乃矣。」
　　帝乃館來使於驛庭，遂議親征之計。次日，褚遂良復諫曰：「天下譬若人之一身：兩京心腹也，州縣四肢也，四夷乃身外之物也。高麗罪大，誠當致討，但只命一二猛將，率四五萬兵取之，如反掌耳。且今太子新立，幼稚諸王，陛下所知。一旦棄金湯之全，逾遼海之險，以天下之重，輕行遠舉，皆臣之所深憂也。」帝曰：「高麗離中國甚遠，人多不習王化，收伏甚難。
　　況蓋蘇文凶狠弒逆，朕必用親自征之。以除國家之後患矣。」
　　房玄齡、杜如晦二人進曰：「夷狄為患，自古有之，昔煬帝征東，折兵一百萬，亦不能取勝。陛下莫因一時之怒，有勞聖駕親往；且高麗不仁之地，瘴疫之口，非所宜也。願陛下從遂良之諫。」帝曰：「朕意已決，汝勿多言。」畢竟還是如何？
　　總評：薛延陀復來入寇，必興師殄滅之，方為上策。若謂中國新定，兵凶戰危，而欲與之和親，是堂堂淑女，而供箕帚於北狄也。不意有褚遂良者，而其見反出於契宓之下也。帝豈從之。
　　適新羅遣使入貢，而高麗謀絕其路，寧不激帝親征之怒乎。
　　 
　　

