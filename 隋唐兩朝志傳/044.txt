

    
	
		
			第四十四回　　廢越王世充篡隋
			　　此時世充知眾將有推戴之意，遂使段達協於越王侗曰：「天命不常，今鄭王功德甚盛，眾臣會議，言隋祚已終，伏望陛下效堯舜故事，將大位傳與鄭王，上合天心，下合民意，則陛下祖宗幸甚。臣等議定，今乃奏知。」侗大怒曰：「天下者，高祖天下也。若隋祚未衰，此言實不可發；若天命已改，何煩禪讓？公等或祖稱舊臣，或台鼎高位，既發此言，朕何賴焉！」段達聽之，滿面羞愧而出。
　　至夏四月，百官聚於大殿，正在商議朝廷大事，忽見世充驟然而來，帶劍上殿。侗側目視之，世充叱曰：「視吾何為？
　　非有四目兩鼻，惟多智謀耳。」侗默然不答。眾臣又奏：「鄭王功德巍巍，宜以禪位。」侗曰：「汝等何相逼如是，教朕而舍萬世不毀之基業乎？」世充厲聲曰：「吾東西馳驅，累建大功，今為天子，汝懷不容之意乎？」侗曰：「誰敢不從。」世充曰：「龍潛於淵，何視人如鰍鱔也？」侗汗流滿面，半晌不能言。世充乃冷笑下殿。侗退回後宮，痛哭曰：「王世充篡逆之心人皆知之，吾不能坐受廢辱。」
　　次日，召僕射史綱常、尚書崔維二人入後宮，侗哭曰：「王世充篡逆，請汝二人至此，一同起兵討之。」史綱常曰：「不可。昔魯昭公不忍季氏，敗走失國，為天下之恥笑。今重權已臨王世充之門久矣，內外公卿及四方之士不顧逆順之理，皆為之效死，非一日矣。且陛下禁兵寡弱，何所資用？一旦不能隱忍，是欲除疾而疾益深；疾若深為禍不小矣，陛下不可躁暴。」侗取懷中黃素詔擲於地下，曰：「是可忍也，孰不可忍也？
　　吾意已決矣，便死有何懼哉！」侗回身入。丁濟謂伍尚春曰：「事已極矣！空自求誅族，當往求首，以免一死。」尚春曰：「然。」乃喚史綱常曰：「雖有智慧，不如乘勢，今不先去，死在即目矣。」綱常大怒曰：「主辱臣死，天下至理，願以殺身為報！」聚集殿中宿衛、蒼頭、官僮三百人鼓躁而出。侗仗劍升輦，叱令左右送出南關。綱常伏於輦下，奏曰：「陛下欲以數百軍而伐世充，是驅群羊入虎口耳，空死無益。臣非惜命，實見事之不行也。」侗曰：「吾軍已行，卿勿阻當。」於是遂出。卻望見段達將引樊汜、項道元等數千鐵甲禁軍又如雲集，侗仗劍大喝曰：「吾乃天子也！汝等突入宮庭，欲截王也？」
　　於是禁軍面面相觀，皆不敢動。段達喚樊汜曰：「鄭王養汝何用？正為今日之事也。若己一敗，汝等全家誅滅也。」樊汜乃掣劍在手，顧與段達：「當殺也，當縛之？」達曰：「鄭王有命，是要死的，不要活的。」樊汜捻槍在手，逕奔輦前。侗叱曰：「匹夫敢無禮也！」言未畢，一槍刺中侗胸堂，撞出輦來。
　　樊汜大叫曰：「奉君命殺無道昏主！」又再一槍刺於背上，透出，侗死於輦傍。伍尚春見了，捻槍迎殺，被樊汜殺死，眾皆殺得四散。使人報王世充，世充人見侗已死，佯作大驚之狀，以頭撞車輦而哭。隨即四下通報各大臣，世充曰：「國不可一日無君，且將天子屍首用棺木盛貯，停於偏殿。」楊侗亡年二十二歲。
　　世充會大臣定擬弒君之罪，尚書令左翊曰：「獨斬段達以謝天下。」世充久之曰：「再思其次。」靖曰：「惟止於此，不知其次。」世充曰：「樊汜大逆不忠，殺其主上，推出剮之，夷其三族。」樊汜大叫曰：「非吾之罪，段達傳鄭王之教殺君！」世充令先割其舌，至死含糊而罵，盡夷三族。後來史官有詩為證：憶昔當年王世充，弒君當闕赭袍紅。
　　卻將樊汜夷三族，欲使黎民盡耳聾。
　　段達等議立新君，皆勸王世充就鄭正統，以安眾心。世充猶三讓，乃遣諸將以兵清官，遂龍戎服，法駕前引，鼓吹入宮。
　　每歷一門，從者必呼。至東上閣，換了袞冕，然後向就正殿即皇帝位。建元開明，國號為鄭。乃封其兄世衡為秦王，世偉為楚王，世惲為齊王。諸族之中依次封職。立子玄應為皇太子，玄恕為漢王，其餘大小官員各有封爵。每出則輕騎而往，皆無警蹕，遊歷衢肆，行人但令其止立，徐謂其百姓曰：「故時天子居於九重，在下之情，無由究察。世充非貪位者，本救時耳。
　　三若一州刺史而已。自是事皆親覽，當與士人共議之。」畢竟還是如何？
　　總評：東都諸將雖有推戴世充之意，然世充自分詎可脅隋正統？
　　樊汜輩顧乃弒越王於輦下，是大逆也；世充乘此而就位，是亦一大逆也。故斬樊汜以謝天下，尤當斬世充以謝越王，則兩人之公案定矣。
　　 
　　

