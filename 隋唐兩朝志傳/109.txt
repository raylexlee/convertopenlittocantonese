

    
	
		
			第一○九回　　張許協守雎陽城
			　　是時至德元年。卻說張巡在雍丘與令狐潮諸賊將相拒，大獲全勝，擒賊將十四人，斬首五百餘級。自是，賊人驚慌，星夜逃去，收兵入陳留，不敢復出。早有細作報入雎陽來。卻說雎陽太守，杭州監官人也。姓許名遠，字令威。乃右相許敬宗之曾孫。當日在睢陽聞賊已陷長安，其勢益熾，校尉陶钊保舉一人，可破群賊。遠問於钊曰：「衝要之地，非世英雄，其能據也。今胡賊鼎沸，誰可安之？」钊曰：「要破群賊，必須得張巡方可。」遠道：「今在何處？」钊曰：「先為真源縣令，募兵破賊。與令狐潮雍丘相迎，大小一二百戰，皆獲全勝，賊已遠遁。現領兵於雍丘，何不遣人迎來協守此城，以破群寇，可剋日而定矣。」許遠大喜，星夜差人齎書信、禮物逕至雍丘。巡得了書，即欣然應允。不日到了雎陽，遠自接入，引至公廳坐定。茶畢，巡叫眾將皆來參見，南、雷立於巡側。遠問曰：「久聞足下大名，今幸得見，欲求教誨。」巡答曰：「不才無學，有辱明問。」遠曰：「足下近在雍丘，與令狐潮諸賊共決勝負若何？」巡曰：「癬疥之疾，何足介意，已被吾大破矣。」遠曰：「某守雎陽，咽喉之地，孤軍絕壘，四壁無鄰，自愧不學無術，難以抗拒。校尉陶钊累稱足下才力超邁，有志討賊，故不避斧鉞，特來相請。上為國家出力，下救此郡生靈之急，實感足下之大德耳。」巡曰：「某亦匪才，但保障江淮，實吾素志。既蒙見召，安敢不從。請問現今有多少軍馬在此？」遠曰：「軍馬雖有，戰將實少。今得足下相助，共成美事；且某素未諳兵法，足下智勇兼濟，戰陣籌略，一出於公。遠只提調軍糧，修戰具，其間接應而已。」巡曰：「如此卻妙。」巡年少遠一歲，遠以弟呼之。是日，眾將於後堂痛飲一醉，次日聚眾商議，巡曰：「聽聞賊將楊潮宗領兵，非止一端，後面還有大勢人馬，不日將至，汝眾有何計策？」雷萬春曰：「主帥不必掛念，吾二人領兵前去，與他廝殺，有何懼哉！」巡曰：「終是寡不敵眾，只宜固守。雷將軍一面領兵出戰，此去臨淮，許叔冀、北海賀闌進明兩處守把，南將軍速去借軍救應為上。若得一處救軍來到，萬全之策也。」南霽雲曰：「某願一往。」巡即修書與霽雲密藏，食餐一飽，上馬從間道投臨淮去訖，張、許眾將城中協守。卻說賀闌進明自天寶十五載將步騎五千渡河，進攻信都，日久不克。參軍第五琦勸進明厚以金帛募勇士，乃克之，因此玄宗加封太守，使留守北海。聽知巡守睢陽，謂詩人李侃曰：「張巡、許遠協守雎陽，人馬希少，今差南霽雲到臨淮許叔冀借兵求應，叔冀不許，贈布千匹。霽雲罵而不受，想必來此要兵。聞知此人勇壯，意欲留他助我，不知他意如何。想在軍中日久，情況不堪，一面辦下筵席，喚下樂人，來時佯許借兵，張樂侑食，盡歡極飲，中間把甜言誘他，必歸吾矣。」李侃曰：「此計甚妙。」正議間，忽報南霽雲至，遂請入問之。霽雲言：「張主帥差來告借精兵，協守睢陽，保障居民，望乞慨然勿阻，實為萬幸。」進明日：「張真源皆為朝廷出力，吾即付應軍馬。將軍路上鞍馬勞倦，暫歇一宵，來日早行。」霽雲曰：「若得如此，上可以保天子，下可以安庶民，誠國家之大幸也。」進明設筵待之。酒至數巡，又喚樂人歌舞為戲於前。霽雲曰：「軍情緊急，何以為樂？」進明日：「今日睢陽未知存亡如何，縱然兵去，徒勞無益。」霽雲驚曰：「足下何言之反覆不定耶？雎陽若陷，請以死謝丘。雎陽既拔，即至臨淮，未有唇亡而齒不寒，足下安忍不救？」進明曰：「我亦知如此，怎世事已去，難以自持。大廈將傾，非一木之所能支。附炎趨寒，自古皆然。今朝廷之事在我與你相隨朝廷；朝廷事去，我亦與你相隨眾人，有何不可。」霽雲聽言，忿然大怒，即拔刀自斬一指，以啖於口食之，歎曰：「胡兒不足與謀，大事去矣，痛可惜哉！待吾剿滅群寇之後，誓殺此賊，以報今日之恨。」於是拽滿雕張，乃射一箭於塔上，以示必來，遂自忿然上馬而去。霽雲見進明不肯借兵，連夜回雎陽，見張、許說知此事。巡乃大哭曰：「似此奈何？」雷萬春曰：「主帥勿憂，某有一計，必破賊兵。」巡曰：「汝素稱驍勇之將，前者雍丘殺令狐潮，果有妙計，今計若何？」萬春曰：「賊兵若遠來，必然困乏，不等他下寨，當晚分兵劫他如何？」巡曰：「汝此見亦按兵法，甚好。賊兵若至，必然便行此計。」商議已定。卻說祿山次子安慶恩，引賊將尹子奇等先投睢陽來。正行之間，狂風驟起，安慶恩馬前忽一聲響，吹折旗一面。慶恩言作怪，便叫軍兵且住，喚謀士問吉凶。慶恩說風吹折旗之兆，高尚曰：「風自何方來？吹折甚旗何色？」慶恩曰：「風自東南方來，吹折角上牙旗。旗是青紅之色。」高尚曰：「不主別事，單主張巡今夜乘虛必來劫寨。」慶恩點頭。忽蔡希德入見曰：「適間東南方牙旗吹折，必主今夜有人劫寨。」靜軒有詩歎曰：張巡許遠勢孤窮，保障江淮枉建功。
　　劫寨分兵先有兆，老天何故縱奸雄。
　　慶恩曰：「天垂報應，吾亦自防之。」當時分兵九隊，只留一隊向前劫立營寨，餘眾皆四方八面埋伏。是夜月色微明，南霽雲在左，雷萬春在右，分兵兩隊而行，張許二人留守睢陽。卻說雷萬春自以為神妙之策，令輕騎在前，突入賊營。但見零零落落，無多軍馬，四邊火光閃閃，喊聲一舉，萬春知是中計，便出營外，正東尹子奇殺來，正西楊潮宗殺來，正南安守忠殺來，正北李歸仁殺來，東南蔡希德、西南牛延玠、東北能元浩、西北田乾真，八路軍馬，團團圍住。萬春在垓心左衝右突，只叫得苦。原來安慶恩管的軍馬盡來抵敵，萬春軍去了一大半，萬春心慌，正逢蔡希德，兩馬相交，戰到十數合，後面牛延玠趕到，萬春殺條血路，突圍而走，只有十數騎跟定。欲還雎陽，大軍截住去路，尋思無計，望飛來山而走。卻說南霽雲正在劫寨，將近營門，喊聲大震，後面衝入一軍，先截了一半人馬。前面能元浩殺來，霽雲引百餘騎突圍而出。後面田乾真兩個趕來，霽雲回顧只有二三十騎後隨，遙望趕來軍馬漫山遍野，霽雲投奔谷口，道正逢牛延玠攔路，霽雲匹馬落荒而走。牛延玠虜將從騎去了。次早，萬春、霽雲二人皆來相會，棄了甲冑馬匹，雜在民隊中，走入睢陽城內，閉了城門，諸將堅守，以侍朝廷大兵來救。是時至德二載春正月。且說安祿山自起兵以來，雙目漸昏，至是不復睹物。背又生疽，性益躁暴，左右使令之人小不如意，動加棰撻。宦官李豬兒被撻尤多，詩人每不自保，皆懷怨恨。正值祿山嬖妾之子慶恩欲以代長子慶緒，慶緒聞知大懼，謀於嚴莊。莊曰：「事有不得已者，時不可失，宜早定計行之。」言未絕，李豬兒驟至，豬兒曰：「汝二人欲謀殺燕帝，吾已聽聞，即去出首。」慶緒曰：「汝不行大事，死無日矣。」豬兒曰：「殿下若行此事，敢不見從！吾欲助一臂之力，共殺汝父。」莊曰：「燕帝不仁，姦淫子室，紊亂綱常，天人共怒。汝有此心，實國之大幸。」於是，莊與慶緒是夜持兵立在帳外，豬兒執刀直入帳中，正值祿山仰臥龍榻之上，見豬兒到來，卻欲問之，刀已砍下，正中祿山腹上，腸即滾出，流血數升而死。次日，嚴莊宣言祿山疾，亟立慶緒為太子，襲偽燕號。尊祿山為太上皇。然後發喪。慶緒性氣昏懦，言辭無序，莊不令見人。慶緒朝夕縱酒為樂，封嚴莊為御史大夫，事無大小，皆取決焉。
　　總評：嚴莊既同祿山叛君，又教慶緒殺父。後肅宗復受其降，又官以為司農，則是舉也，殆猶推波而助瀾歟？
　　 
　　

