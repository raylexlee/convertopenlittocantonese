

    
	
		
			第七十七回　　太宗代父即帝位
			　　當日高祖退居長樂宮，稱太上皇。秦王欲盡誅東宮、齊府之人，尉遲敬德進曰：「不可，今大事已定，兩宮皆臣，大王欲盡誅餘黨，人防搖攘，萬一有變，恐非所以求安也。」秦王曰：「吾痛恨此輩，共謀害吾，故欲盡滅以雪恨耳。」敬德曰：「與大王爭競者，建成、元吉也。二人諸子已滅，何預眾事？
　　眾人之事二宮，亦猶臣事大王，各為其主，實臣子之職也。莫若釋而用之，人言大王言才棄仇，眾士感德，咸樂為用，此萬全之策也。」秦王曰：「汝言極善，但吾不能無恨。」於是下令撫慰兩宮將士，眾皆晏然。
　　卻說魏徽先為東宮洗馬，常勸太子建成早除秦王，至是秦王遣人召征來見，征入拜於地下，秦王曰：「汝何為離間我兄弟？合得甚罪？」左右之人聞言，皆為之危懼。征舉止自若，對曰：「先太子早從征言，必無今日之禍。」秦王大怒曰：「敗臣到此，尚自不屈？」喝令推出，便欲斬之。敬德跪曰：「此等忠臣，正可容留。」秦王遂為改容，笑曰：「我亦知玄成經濟大才，素抱忠義，故戲之耳。」王親舉酒壓驚曰：「吾不記仇，與君同保富貴。」遂降，秦王拜征為詹事主簿，微乃招安王圭、韋挺，皆拜為諫議大夫，薛萬徹為行軍總管，但是二宮將士各有封賞。
　　是時八月，報稱鄭城鳳凰來儀，東川麒麟出現。百官商議，今天垂景象，秦王當代父，可上表令上皇將寶位傳與秦王。時有太子少卿蕭瑀、中書令宇文士及、監察御史杜淹、吏部尚書長孫無忌一班兒四十餘人，皆來見封德彝、民部尚書裴矩，共言此事。德彝曰：「正合吾意。」遂引尉遲敬德、太史令李淳風直入內殿，來見上皇。封德彝奏曰：「伏睹秦王自起義以來，東征西怨，南征北服，德布四方，功可越古超今，雖湯武無以過此。群臣會議，言大事已定，伏望上皇將寶位傳與殿下，上合天心，下合民意，則上皇萬象福祿無疆，祖宗幸甚。臣等議定，今乃奏知。」上皇曰：「卿等所奏，甚合朕意。」於是選定八月吉日，上皇帝下沼傳位太子秦王，遂即位於東宮顯德殿，稱號太宗皇帝，改武德九年為貞觀元年。長孫氏為皇后，大赦天下。以高士廉為待中，房玄齡、宇文士及為中書令，蕭瑀、封德彝為僕射，但是秦府將士並皆重用。是日殺羊宰馬，犒賞士卒，開倉賑濟，百姓大悅。麗泉有詩云：
　　憶昔太宗居寶位，近臣傳詔賜黃封。
　　唐朝景運傳茲盛，舜日堯天喜再逢。
　　是時大事已定，太宗親自面定勛臣長孫無忌等，分賜爵邑，乃命陳叔達於殿下唱名示之。太宗曰：「今中外義安，皆公卿之力。朕所敘卿等勛賞或有未當，宜各自言。」於是諸將爭功，紛紜不已。
　　忽帳下一人進曰：「臣舉兵關西，首應義旗，今房玄齡、杜如晦等專弄刀筆，功居臣上，臣竊不服。」進言者，乃淮安王神通也。太宗曰：「義旗初起，叔父雖首唱舉兵，蓋亦自營脫禍。及竇建德吞噬山東，叔父全軍覆沒；劉黑闥再合餘燼，叔父望風奔北。此數陣者，何功之有？房玄齡者，運籌帷幄之中，宜安社稷，若論功行賞，固宜居叔父之先。叔父國之至親，朕誠無所愛，但不可以私恩濫與勛臣同貴耳。」神通聞之默然，將相乃相謂曰：「陛下自行至公，雖淮安王至親叔姪，尚無所私，吾等何敢不安其分？」遂皆悅服。
　　是時早有人報入突厥處，言太宗殺建成、元吉，自登大位，高祖退入後宮。突厥大驚曰：「唐朝如此不仁，吾當舉兵伐之。」原來突厥自武德七年入寇，與帝遇於幽州，受盟之後，不復舉兵。此時糧已豐足，軍馬、車仗、器械，改城立寨，所用之物一切皆備，正欲入寇；又聽得這個消息，倍添喜氣。於是作宴聚集，諸將商議。頡利可汗曰：「唐高祖退居上皇，太宗即位，何不因其國亂起兵伐之？」一臣拓拔如意諫曰：「唐朝雖亂，文武多謀，太宗善能用人，群臣必傾心竭力，以扶新主世民也。可汗不可倉卒伐之。」忽一人於班部中走出，大笑曰：「不因此時進兵，更待何時？」眾視之，乃北番人也。覆姓耶律，名伯材，乃頡利部下一驍將。頡利大喜曰：「吾欲伐唐，當用何策？」伯材曰：「若只起本部之兵，難以取勝，須用夾攻，令唐兵不能救應，雖有神機妙算，亦不能施展矣。欲成大事，必須要合兵。」頡利問曰：「何為合兵？」伯材曰：「可遣使入突利可汗處，分訴前事，許以割地，平分唐朝天下，令可汗起兵十萬，並力攻擊，必獲全勝矣。」
　　頡利聞之大喜，乃便遣使二人，選能言快語之人，前去約同突利軍馬，然後遂命耶律伯材為元帥，選調名將，起兵十萬，入寇涇州。頡利之兵比及已到渭水便橋之北，安了營寨，乃先遣心腹將士姓執失名思力者來見太宗，探聽虛實。思力領命，迳進拜於闕下，深言二可汗興百萬之眾，今已至近，其鋒甚銳，勢不可當。太宗責之曰：「吾昔與汝可汗面結和親，遺贈金銀、蜀錦無算者，欲以敦鄰好也。今汝可汗背盟入寇，寧無愧乎？汝雖生自戎狄，素無知識，亦有人心，何得全忘大恩，自誇強盛？今先斬汝矣。」思力驚惶失措，低頭無語。蕭瑀、封德彝進曰：「不可，此人外國來使，可以厚禮待之，遣其還營。」
　　太宗曰：「我今遣還，虜必謂我怯，愈肆憑陵，示強於彼。」
　　瑀等力奏勸免，太宗乃囚思力於門下，即自全裝披掛，綽槍上馬，逕出玄武門，帶高士廉、房玄齡等飛騎直至渭水，與頡利隔水而語。
　　太宗馬上大呼曰：「汝臊狗奴曾見朕否？朕與汝約為兄弟，永不相犯，何負約入寇？欲來自送死耶？」突厥聞言大驚，眾皆下馬，羅拜地下，咸呼萬歲，聲聞數十里。俄而後面唐兵繼至，旌旗蔽野，劍戟森嚴，各依次序，列於陣前。帝用手一麾，使眾軍遠退，獨與頡利只隔一箭之地，二人對語。蕭瑀叩馬諫曰：「陛下何輕萬乘之尊，而與虜對語乎？」帝曰：「吾籌之以熟，非卿所知。突厥所以敢傾國而來、直抵郊甸者，以我國內有難，朕新即位，謂我不能抗御故也。我若示之以弱，閉門拒守，虜必縱兵大掠，不下複製。故朕輕騎獨出，若輕之；震耀軍容，使知我必戰。今虜既深入，必有懼心，與戰則克，與和則固，制服突厥，在此一舉，汝試觀之。」瑀曰：「此等之人，人面獸心，亦宜防之。」原來頡利見思力不返，又望見帝挺身輕出，隊伍齊整，人馬威猛，疑有埋伏，遂有驚懼之色，言語甚謙。
　　總批：隋末天下大亂，豪雄並起，而鄭、夏據州，強威莫敵，賴太宗運籌演策，鞭撻宇宙，知人善任，不念舊惡，是以義兵一舉，不半載而成帝業，真所謂命世之才，非後世之可及也。
　　 
　　

