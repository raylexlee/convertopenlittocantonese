

    
	
		
			第四十回　　宋金剛義釋張達
			　　當日宋金剛坐在帳上，群刀斧手把張達推至帳前，金剛喝曰：「大軍到此，何不開城納降，尚敢引兵前來拒敵？」達曰：「汝等無故入寇，侵我大唐，反稱吾為拒敵，吾豈降汝死狗奴哉？」金剛喝令左右斬訖報來，達亦喝曰：「死狗奴！斬即當斬，何以怒為？」金剛見達面不改容，慌大笑下階，喝退左右，親釋其縛，取衣與之，扶於正中高坐，納頭便拜曰：「吾交請足下來此，同扶立劉主。誰教如此捆獲？冒瀆威容，幸勿見責。
　　吾素知足下忠義之士，世之丈夫也。」便進酒壓驚，以上賓禮待之。張達感其恩義，無有異志。
　　元吉折了二將，退入並州，聚眾商議。元吉曰：「吾聞敬德之名，未嘗見面。觀今日陣中，手將稱為萬人之敵，信不誣矣。此人難與爭鋒，只宜堅守。」正說間，人報敬德兵馬渡過晉川，來打並州。元吉轉慌，竇誕只勸不可去敵，謹守為上。
　　階下穆遜守將出曰：「某乞精兵數千，掩來軍於晉川之內。」
　　竇誕勸不可去，穆遜曰：「據汝只是堅守，似此何能立功名於後世乎？兵法云：『軍半渡可擊。』今兵渡晉川，不乘此時擊之，直待兵臨城下，將至壕邊，深根固蒂，難以動搖矣。穆遜願決一死戰。」
　　元吉大喜，點精兵五千，隨穆遜出並州迎敵。軍至，繡旗開處，敬德提鞭出馬，穆遜卻欲出迎，後面軍士見敬德神威凜凜，不戰而走。穆遜止喝不住，大敗，退入並州城，馬步軍折其大半。元吉慌急，差夏安星夜往長安見帝，呈上告急書，言敬德打死李仲文、謝文應二將，活擒去張達，現圍並州至急，望早撥大將，引軍救護。帝大驚曰：「敬德何人也？」安曰：「他覆姓尉遲，名恭，字敬德，朔州善陽人也。人稱為百勝將。精通兵法，熟諳韜略。身長九尺，黑臉蝦鬚，有萬夫不當之勇。慣使竹節鋼鞭，戰無不勝，攻無不取，非等閒之輩也。」時滿朝文武見說，具各驚駭，低首無語。帝指班部中一人曰：「汝可引一軍去解並州之急。」其人應聲而出，眾視之，乃裴寂也。
　　帝喜，封為行軍總管，撥新軍五萬，差鄭樣、林虎為副將，刻日便起。先差人報知並州城內，令元吉引兵出城助戰。
　　卻說金剛、敬德在寨中，每日令人攻城，不能得下。正在納悶，忽見正南有救兵到了，旗上乃「行軍總管裴寂」。金剛問誰可迎敵，敬德要去。金剛曰：「汝既為前鋒，且未可去。」更問其次，吳植應聲而出。金剛與兵五千，交吳植去迎敵。
　　又問曰：「吳植雖然去了，倘有疏虞未便，誰敢再去？」帳下敬德堅執：「某願往。」金剛亦與兵五千，兩枝軍馬去了，金剛把軍馬離城，且撤退二十里，恐防城內元吉衝突之患。
　　且說鄭祥引軍前去，與敬德軍相通。兩陣對圓，鄭祥橫槍立馬於陣前，對陣敬德躍馬而出，手提鋼鞭，厲聲大罵：「逆賊！敢來拒敵？」鄭祥大怒，挺槍躍馬，直取敬德。兩馬相交，鬥不數合，被敬德一鞭砍於馬下，唐兵大敗而走。敬德率眾趕來，至前面丹林，直下一軍擺開，乃林虎，出馬來與敬德交鋒。
　　戰不數合，林虎亦被敬德打死，餘兵敗回，來報裴寂。裴寂大驚，忙差大將武伯、向慎初二人引一萬軍戰敬德。並州元吉開門接應。二將兵至，兩陣封圓，武伯出馬，向慎初把住陣腳。
　　敬德出陣，武伯挺槍迎之。兩馬相交，戰到十餘合，不分勝負。
　　敬德佯輸詐敗，望本陣便走，武伯拍馬便趕，背後慎初料敬德是計，慌騾馬出陣，大叫：「休趕！」武伯急勒馬回時，敬德鞭早已到，一鞭正中其背，伏於馬鞍前後。敬德便待趕來，卻得慎初接住，救得武伯回陣。敬德驅軍掩殺，兩軍混戰一場，唐兵折多，慎初引軍退回。武伯口吐鮮血，來報敬德如此英雄，寂曰：「真虎將也！吾觀此人動靜，難與為敵，必用奇計，可以破之。」獨孤懷恩曰：「來日可令一心腹之士彼處投降，金剛無謀，必傾心見用。使為內應，勝之容易，此萬全之策。」
　　元吉曰：「此計甚妙，速早圖之。」即準備遣人詐降。
　　卻說金剛、敬德與副將尋相等，在寨中商議攻城之事，忽報唐將魏承漢反來投降元帥。金剛召至帳下，問其故，承漢曰：「某在唐為偏將軍之職，近與史仲翔一同引軍來齊王帳下聽調。齊王徇私，意將仲翔升為前將軍，將某不用，因此背暗投明，來歸元帥。」元帥正問之間，寨外仲翔搦承漢出戰，金剛曰：「汝武藝比此人如何？」承漢曰：「某雖不及，可立斬之。」金剛曰：「汝若要吾重用，必先斬仲翔，然後無疑。」承漢欣然上馬，金剛自出寨外觀之。唐軍中仲翔在軍前大罵：「反賊！盜吾駿馬，勢不兩立。」承漢亦罵：「元吉匹夫，用汝此等！」仲翔挺槍來戰承漢，承漢持刀迎之。交馬數合，斬仲翔於馬下。唐軍便走，金剛叫軍休趕，叫取屍首入寨，剝下衣服，內外看之，復坐帳中，喚承漢至，叱左右拿下。承漢叫：「無罪！」金剛喝曰：「吾自幼便識史仲翔，如何故來瞞吾？」承漢便轉語曰：「此人仲翔之弟也。」金剛曰：「元吉叫你來詐降，於中取事是否？若不從實，吾即斬之。」承漢只得招了。
　　金剛略施小計，就此而要擒元吉。其計如何？
　　總批：張達被敬德生擒，而金剛親釋其縛，未知何故。兵法雖云「軍半渡者可擊」，然大率堅壁為上，出戰次之。試觀敬德陣中手段，真萬人敵也，非用計以破之，決不可勝。若承漢之詐降，豈足為異耶？
　　 
　　

