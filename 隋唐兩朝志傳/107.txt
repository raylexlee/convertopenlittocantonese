

    
	
		
			第一○七回　　哥舒翰靈寶戰賊
			　　是時夏六月間，東風徐起，出馬趲行。已牌左側，哥舒翰自在前軍，望見塵頭起，便將人馬擺開陣勢，問鄉官道：「這是哪裡？」鄉官回答：「前面是靈寶，後面是西原。」翰傳令，叫寵忠將餘兵一萬押後，親自出馬於陣前，與王思禮將精兵五萬，兩勢下擺開。敵軍到處，哥舒翰看了大笑。眾將問：「將軍何故哂笑呼？」翰曰：「吾笑乾祐所出之兵不過萬人，什什伍伍，散如列星，或疏或密，或前或後，以此等軍馬為前部，與吾對敵，正如驅羊與虎鬥也。」遂自縱馬向前打話。
　　賊兵擺開，乾祐當先出馬，翰罵曰：「安祿山反國之賊。你等事他，正如孤魂隨鬼耳。」乾祐大笑曰：「你等乃唐鼠輩也。」哥舒翰大怒，拍馬向前，來戰乾祐。二馬相交，戰不數合，乾祐詐敗退走，翰趕將來。眾軍先退，唐軍掩至。乾祐押後擋抵。約走十餘里，乾祐回軍，又戰數合而走。王思禮拍馬向前諫曰：「乾祐誘敵，恐有埋伏。」翰曰：「敵軍只如此，雖有十面埋伏，吾何懼哉！」趕至靈寶谷口，忽一聲鼓響，賊將李廷望一支軍出來接應。哥舒翰回顧王思札曰：「此即埋伏之軍，吾不斬賊，誓不罷兵！」催軍前進，乾祐、廷望擋攔不住。迤邐望後便退。時翰用氈車駕馬，使為前驅，欲以衝賊。
　　日正當午，東風暴急，哥舒翰只顧趕前面敗走之兵，各自認隊伍而去。翰叫催促後軍上來。寵忠趕上窄狹處，見兩邊都是蘆葦，寵忠兜住馬，對從人說道：「節度欺敵，此去有失。」從人曰：「我聞敵軍甚畏，不足懼也。」寵忠曰：「南道路狹，山川相逼，樹木叢雜，恐防火攻。」哥舒翰省，口而言曰：「汝言是也。」卻欲回軍，只聽得背後喊聲起，望見草車數十乘，塞住氈車之前，一派火光，兩邊蘆葦中皆著，煙燄漲天，官軍不能開目，妄相殺死者不計其數。哥舒翰冒煙突火而走，背後乾祐趕來，軍馬擁並將來。
　　且說寵忠急奔回關上，火軍中一軍攔路，當先乃賊將武令珣也。軍兵大亂，奪路而走。哥舒翰見氈車一路都著，便偷小路而走。王思禮來救氈車，正迎著賊將田承嗣攔路，交馬只一合，刺殺王思禮。直殺到黃昏左側，方才收軍，殺得屍橫遍野，血滿河渠。靜軒先生看史至此，有詩云：
　　靈寶西原用火攻，氈車燒燬笑談中。
　　濃雲撲至山川黑，烈燄飛來宇宙紅。
　　不至哥舒誇勇力，故教乾祐挺威風。
　　直須打入潼關上，同助胡兒建大功。
　　哥舒翰收拾敗殘百餘騎，走入關內，乾祐引兵乘勢追之，進攻潼關。翰不能支，為蕃將火撥、歸仁所執，俱送洛陽。祿山問翰曰：「汝常妄自尊大，每每輕我，今日被我所擒，汝心服否？」翰伏地曰：「臣肉眼不識聖人，故至此耳。」祿山笑曰：「汝言不妄，誠實之人也。吾免汝死罪，肯事吾否？」翰曰：「肯留殘生，願施犬馬之報。」祿山遂封翰為司空。於是河東、華陰、馮翊、上洛防禦使皆棄郡走，盡為祿山所有。
　　卻說天寶十五載六月，玄宗升殿，近臣報奏賊入潼關，楊國忠等皆未之信。忽哥舒翰麾下來告急，內外紛紛，帝又不時召見。比日暮，又聞賊兵將至，帝始懼，乃召宰相謀之。楊國忠曰：「賊入潼關，進逼長安，事已急矣。請陛下幸蜀，權避其鋒。」帝曰：「不可舍百官而去，此何幸哉？」國忠曰：「賊已至近，己身尚自難保，豈惜百官乎！今賊勢猖獗，無人可敵，早為定計。」帝深然之，乃御樓下制雲，欲親征，聞者皆莫之信。帝封崔光遠為西京留守，德邊令誠掌管宮闈鎖鑰。二更之次，先命龍武大將陳玄禮整比六軍，厚賜錢帛，選閒廄之馬九萬餘匹。比及天色平明，帝獨與貴妃姊妹、皇子妃主、皇孫及親近宦官官人，逕出延秋門。其妃主、皇孫之在外者，盡皆棄之而去。帝臨行之次，口占《滿庭芳》詞一闋云：
　　　　金闕蕭條，朱門岑寂，翠華一旦飄蓬。荒原曠野，隨處離宮。虎旅驚鳴宵旰，生靈耗、燕子巢空。恨只恨，漁陽鼙鼓，震起戰塵紅。四方無猛士，奠安土宇，汛掃腥風。歎繁華滿目，逐水流東。說甚珠圍翠繞，梗跡萍蹤。傷情處，野花啼鳥，妝點蒺藜叢。
　　帝歌畢泣下，左右皆泣。高力士曰：「陛下因衽席之私，遽起噬臍之禍。今日之憾，是為徒然。」帝默然無答。是日，百官猶入朝門。門開，宮人亂出，中外大擾，皆不知帝何往，自出逃匿。崔光遠驚慌，乃遣其子至洛陽見祿山，邊令誠亦以管鑰獻之。帝既過便橋，楊國忠即使人縱火焚橋，帝曰：「人各避賊求生，奈何絕其行路乎？」隨即令高力士用水撲滅之。
　　帝至咸陽望賢宮，日已向中，猶未得食。國忠自市胡餅以獻，於是野老爭進粟飯，雜以麥豆。帝與妃共食粗糧，不能下咽。皇孫輩爭以手掬食之，須臾立盡。時有父老郭從謹進言曰：「祿山包藏禍心，固非一日。亦有詣闕告其謀者，陛下往往誅之，使得逞其好逆，致陛下播越。是以先王務延訪忠良以廣聰明，蓋為此也。臣猶記宋璟為相，數進直言，天下賴以安平。
　　自頃以來，在廷之臣以言為諱，惟阿諛取容，是闕門之外，陛下皆不得知。草野之臣必知有今日矣，但九重嚴邃，區區之心，無路上達，事不至此，臣何由得見陛下之面而訴之乎？」帝曰：「此朕之不明，悔無所及矣。」遂慰諭而遣之，從謹頓首拜謝。
　　帝命軍士欲詣村落求食，夜已將半，乃至金城縣內百姓皆走，驛中無燈，人相枕籍而寢，貴賤無以分辨。
　　帝腹饑甚，楊貴妃進荔枝數顆，帝啖之甘美，分賜近侍。
　　高力士曰：「一人之甜，萬人之苦。」帝曰：「何謂？」力士曰：「此物產於閩廣，與京師懸隔數千里，貴妃酷嗜，遠貢殊方，不一二日，飛馬遞到。供給雖微，勞民則甚。臣故曰：『一人之甜，萬人之苦也。』民間有詩云：『一騎紅塵妃子笑，無人知是荔枝來。』陛下曾聞之乎？」帝為之改容。
　　即日，帝駕望前進發，未知到得何處。
　　總評：管子有言：堂上遠於百里，堂下遠於千里，君門遠於萬里，言壅蔽之為害，深也。帝至此，始聞郭從謹之言。而悔何及乎！
　　 
　　

