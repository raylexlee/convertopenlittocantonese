

    
	
		
			第四回　　楊義臣掃清河北
			　　是時，高雞？白乃竇建德附高士達居於彼處。細作報言：「楊義臣破張金稱，乘勢引兵來攻高雞泊。今官軍到巫倉下寨，離此只隔二十里地。」建德聞之大驚，謂士達曰：「吾未入高雞泊之時，已知楊義臣有文武全才，用兵如神，但未與之相拒。今日果然殺敗張金稱，移得勝之兵，星夜而來，征伐我等。觀其銳氣正熾，難與為敵，公可暫引兵入據險阻，以避其鋒，使他要戰不得，坐守歲月，糧儲不給，人馬倦怠，然後乘其不備，分兵擊之，義臣可擒矣。」土達曰：「汝之所言非矣。金稱是酒色無謀之人，不能通達，以致喪亡。吾學萬人之敵，何足懼之？汝前斬卻郭絢，得成大功，聲名大著；我若領兵迴避，必被士卒所笑，有何面目以制所部之人乎？」遂不從建德之言。乃留疲弱之兵三千，與建德守營壘，自領精兵一萬迎戰。當日但見旗分皂白，劍戟森嚴，士達之兵出離了高雞泊。行了數程，正遇隋兵於西北六十里。兩陣對圍，左陣上立著一將，頭頂紫金盔，身披猊（犭唐）鎧，坐下追風馬，手執偃月刀，乃太僕楊義臣也。驟馬持刀，立於陣前大罵：「匹夫逆賊，吾今奉詔討賊。張金稱已自梟首，今特領兵剿除餘黨。若肯改邪歸正，我即代奏朝廷，加封官職，日後建功立業，不失列侯之位。愚迷不肯，早早引頸就戮！」言未絕，只見左陣上立著二將，頭頂寶妝盔，身披銀鱗鎧，坐下赤兔馬，手執宣花斧，乃東海公高士達也。士達厲聲罵曰：「牧牛村夫，汝認得我東海公否？世人聞我之名，莫不遠避，退歸山谷。汝這斗筲之徒，安敢於陣前耀武揚威，以誇口乎！吾今特為金稱報仇！」義臣曰：「汝乃下流小輩，無名匹夫，誰識汝名，來此飾言乎？吾今誓欲掃清河北，方酬己志。」士達聽罷大怒，挺斧直劈義臣，義臣拍馬來迎，刀來斧去，鬥上六十餘合。義臣自覺刀法漸亂，勒馬便走。士達亦不來追，兩下收兵，各自回寨。卻說士達回至寨中，歡聲動地，謂眾人曰：「建德累在吾前誇談楊義臣。在隋朝為無敵手，今見他本事也只如此，來日吾必斬之，以示英雄。」於是即自宰牛殺馬，大排筵宴，與眾兵高歌作樂，暢飲不息。建德知之，謂其眾曰：「今東海公自恃無敵，盡提大兵出外，未能斬將擒士，略得小勝，即自矜大，終日飲酒，不理軍事，吾疑楊義臣非怯戰之人，今堅閉不出，其中必有詐謀，此禍不日至矣。」眾曰：「彼軍已敗，實是怯戰，安敢再來？」建德曰：「汝不識行兵之法，兵不厭詐。且隋兵勝，緩緩圖我；今隋兵初敗必長驅而來。彼有大勢人馬，只吾一人，豈能當之。」於是留下眾兵保壁，建德自帥精銳之士據守險固。卻說楊義臣守寨不出，已經五日。使人探聽，士達縱軍飲酒，終日為樂，不設守備，仰天大笑曰：「此賊合休，天賜吾成功也！」當夜義臣親自披掛，率領精銳之兵二千，人盡含枚，馬皆勒口，悄然無聞。行至士達之營，時已三更，左側放起號炮，喊殺連天，隋兵一湧而入。果然士達無備，軍士熟睡，忽聞喊聲逼近，正不知何處兵來，俱各驚慌，手足無措。士達宿酒未醒，朦朧起來，披衣奔走，正遇義臣首將鄧有見，擒而斬之，殺戮將士，十喪八九。比及天明，義臣乘勝追殺，直抵建德老營。其守營之兵，盡贏弱之眾，不能當抵，皆被隋兵殺敗。當日建德止剩二百餘騎，因見饒陽無備，遂帶領人馬直抵城下，四面環攻，未及三日克之，所降士卒共計二千餘人。建德約眾據守其城，乃宰牛殺馬，大會士卒，商議進兵，以敵楊義臣之策。賊卒徐仲堅曰：「今隋兵勢大，難與為敵，只宜保守城池，以待天時。可密使人探聽義臣消息，看其動靜，徐圖進取，此上計也。」建德從之。麗泉詩云：
　　隋室傾危天數終，四方賊子起如蜂。
　　義臣兵戮群雄首，建德英雄脫劍鋒。
　　卻說煬帝因親征高麗，損兵折將，共計一百二十三萬。至是還朝，始有憂懼之色。惡聞敗亡之事，及各處盜賊蠭起，表章告急，內史郎虞世基皆藏匿，只奏天下無事。一日，帝在後園與宦官飲宴，太僕楊義臣殺賊還朝，逕到帝前大哭。帝問其故，義臣曰：「隋天下危在旦夕，陛下尚自與閹宦對飲耶！」帝曰：「國家昇平之日，有何危急？」義臣曰：「河北、山東賊盜蠭起，侵掠州郡。臣奉詔討張金稱、高士達等，聚有十萬餘眾，今已克伏，猶慮餘黨未盡，終為國家之患。」帝喟然歎曰：「朕未嘗聞有賊寇，今日義臣所奏，何誕如此？」虞世基曰：「陛下御極以來，四海承平，人民樂業，安有盜賊興發？縱有，亦只鼠竊狗偷之輩，所屬官司，常加警察，自行殄滅，願陛下勿以介意。今義臣假此為名，陰謀叛意，詐稱討賊，現掌十萬之眾，兵權甚大，倘一舉動，誰能禁服？臣恐其禍不在於賊，而在義臣之兵，久後必貽陛下之憂也。」帝曰：「卿所見甚明，朕正疑慮此事。」言猶未絕，只見旁邊閃出一臣，高聲呼曰：「陛下不可聽！此實敗國傾邦之語也！」驚得世基面如土色，手足無措。此人姓韋名雲起，天水人也，現任治書侍御之職。雲起奏曰：「虞世基職掌樞密，此權甚重。今將四方告變表章沉匿不奏，盜賊實多而言少，以至發兵不多，每為賊寇所陷，致使官軍失利。乞將世基明正其罪，以懲後例，實社稷生靈之幸也。」帝曰：「世基本無此意，汝何誣之？」帝正在猶豫，又一臣出班奏曰：「此皆讒佞之語，不可聽之。」此人鄭州榮澤人也，姓鄭名善果，現為大理寺卿。帝問所奏何如，善果曰：「當今聖德巍巍，民情睦睦，各處寧熄，天下晏然，安可亂動刀兵？臣觀楊義臣奏詞，殺降賊眾數十萬餘，領兵復出，實欲久執兵權，其情已現。韋雲起之糾妨，內驚聖駕，外結藩屏，實有欺君之罪，惟陛下察之。」帝聞奏大喜曰：「朕見滿朝文武皆不及卿所言合理，甚稱朕意。」即將韋雲起貶出外郡，非有宣召，不許入朝。仍追義臣兵印，其所領人馬各還本所。二人泣拜而出。麗泉讀史至此，有詩贊義臣云：
　　天命英雄闡大猷，掃清河北不封侯。
　　非乾將士無崇報，還是隋朝國祚休。
　　義臣退謂左右曰：「隋室合休，吾其死矣！今天下如此紛紜，主上聽信奸邪，不為剿賊，反以志驕氣溢，亡不日矣。未有佞臣在內，而忠臣能立功於外者；今若此，吾亦未知死於何人之手！」言罷，即將家下所有散賞三軍，相與泣分別而去，稱疾不出。自後退居濮州雷夏澤中，改變姓名，農樵為樂，鄉人皆不識焉。由是河北、山東一路人民失望。此時竇建德探知朝廷不用義臣，欣然喜曰：「此天祐吾也，合成大功。吾之所憚者，楊義臣耳，今義臣已黜，尚復何懼哉。」遂復領兵回到平原，收埋士達死屍，招集潰卒，得數千人，軍聲復振，自稱鎮北將軍。所得隋之將卒，皆以厚恩撫之。當日建德擄得故饒陽長宋正本，置於軍中，待為上賓，凡百軍事，一取決焉。自此，隋之郡縣盡皆附之。建德兵至十萬有餘，勢益張大，力圖進取。此時大業八年，地震五番。六月朔，黑氣千餘丈，飛入太極殿中。秋七月，有虹光於玉堂。原函山岸，盡皆崩裂，種種不祥，非止一端。盜賊各據一方，號帝稱王，不下數人。李密起於鞏縣，號稱魏公；朱燦起於南陽，號稱楚帝；薛舉起於金城，稱西秦霸王；郭子和起榆林，號永樂王；王須拔起恒定，號漫天王。其餘劉武周、林士弘、李子通、邵江海、劉元進、汪華、徐圓朗、杜伏威、左才相、梁師都等，共有六十四處，皆以小寇聚眾，據地立號耳。
　　總批：楊義臣掃清河北，可稱忠勇。高士達無名匹夫，而顧欲為張金稱報仇，豈不致喪師之辱乎？若建德者，庶幾有料敵之智云。
　　 
　　

