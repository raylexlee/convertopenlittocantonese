

    
	
		
			第九十九回　　千騎奔斬李多祚
			　　元之曰：「既已定計，雖死不辭。」此時太子居在北門，柬之引眾謁見，密陣其策，太子即許之。
　　次日，玄暉、彥范乃與左威將軍薛思行等全副披掛，帥羽林軍五百餘人直至玄武門，先遣李多祚、李湛及內直郎王同皎詣東宮迎接太子。同皎直至北門，扶抱太子上馬，從至玄武門，斬關而入。多祚入內，收捉易之，易之引昌宗從後出來，與多祚相殺。多祚提劍直取易之，易之慌走，多祚趕至廡下，轉過羽林將軍李湛，一刀把易之砍翻，剁頭而出。昌宗正欲來迎，被多祚掄起一刀，亦斬昌宗於廡下。眾兵進至太后所寢長生殿，喊聲鼎沸。太后驚起，問曰：「誰人反亂，如此擾攘？」多祚等對曰：「易之、昌宗謀反，臣與楊元琰、王同皎等奉太子令盡已誅之，恐有漏泄，故不敢以聞。稱兵宮禁，罪當萬死。」
　　此時太后見了太子，不覺潸然淚下如雨。太后曰：「乃是汝邪？
　　小子既誅，可還東宮。」太子對曰：「謹從陛下之命。」桓彥范進曰：「太子安得更歸？昔天皇以愛子托於陛下，今年齒已老，久居東宮，天意人心，久思李氏，群臣不忘太宗天皇之德，故奉太子誅亂臣，願陛下傳位太子，以順天人之望。」太后曰：「朕正欲如此，但恐其昏弱，難以視政。」崔玄暐曰：「陛下早傳位太子，以承唐統，則人心自安，眾亂自息。」太后曰：「卿乃朕自擢用之人，亦在此相助邪？」玄暐曰：「臣非相助，隋唐野史今日此舉，實所以報陛下之大德。」於是即下詔收張昌期等，皆斬之，與易之、昌宗梟首天津橋南，收其餘黨韋承慶、房融、崔神慶，皆下獄死。太后制命太子監國，以袁恕己為鳳閣侍郎同平章事，遣使宣諭諸州。
　　次日，太后傳位中宗，文武百官皆來朝賀，拜舞闕下，咸稱萬歲。遂遷太后於上陽宮，尊號為則天大聖皇帝，復改周為唐，大赦天下。於是唐朝人物燦然復新，未幾旬日；太后亦崩於內殿，年八十一歲，衝龍元年夏六月也。僭位前後二十一年。
　　宋孫甫評曰：武后乘唐中衰，攘竊神器，任用酷吏，屠害宗支，毒流縉紳，其禍慘矣。
　　史官詠武氏云：
　　天運循環有定然，怎叫女主立多年。
　　只因廢帝專權後，致使傳言武則天。
　　麗泉詠武氏云：
　　唐朝武氏勝佳兒，今古推來女主稀。
　　自寵二張居禁內，千年遺臭播華夷。
　　卻說安樂公主，帝之女也，嫁事武三思之子崇訓。時有上官儀之女名婉兒者，出入掖庭，辨慧能文，明羽吏事，為武后所深愛。自聖歷以後，百官表奏，多令婉兒參決，皆得明理。
　　至是帝復位，又使專掌制命，益委任之，拜為婕妤。三思每與之私通，故婉兒得寵於武氏；婉兒又嘗薦三思於韋后，帝遂與三思圖議政事，無大小咸取決焉。忽一日，帝使韋后與三思雙陸，而自居旁為之點籌。三思習成嬌態，每狎逾禮，遂得與韋后通，由是武氏之勢復振。
　　卻說韋后以太子名重俊者非己所生，每深惡之。時上官婕妤因與三思有私淫之故，每下制敕，必推尊武氏。駙馬武崇訓又叫安樂公主奏帝，請廢太子，太子由是意懷憤鬱，乃與將軍李多祚等，矯制發羽林兵同殺武氏，袒臂一呼，相從三百餘人，殺武三思、武崇訓於其第；再引兵自肅章門斬關而入，直扣閣上來殺上官婕妤。
　　帝聽知大驚，慌與韋后並安樂公主、上官婕妤皆登玄武門樓以避。眾兵洶湧而來，帝正在據著閣檻，厲聲謂千騎曰：「汝等皆是朕宿衛之土，何為從多祚反邪？若能誅斬反者，勿患不富貴。」於是千騎奔前，遂斬多祚，梟其首級，餘眾潰散，太子亦為左右所殺。帝詔令將太子首級獻於太廟，及祭三思、崇訓之柩，然後梟之朝堂，官屬皆不敢近。忽人報曰：「有一人解衣裹著太子之首而哭。」帝大怒曰：「士庶皆不敢近，何人敢如此也？速喚武士為朕擒來！」須臾，武士簇至。眾視之，乃永和縣丞寧嘉勖也。帝勃然叱之曰：「太子不孝，謀為叛逆，汝為唐臣，世受重恩，不思協力同心輔政，何為太子而傷悼乎？」嘉勖曰：「太子亦陛下子也！但今日所為，自尋其死，臣安得不哭乎？」帝遂貶嘉勖為陳州刺史。士大夫聞太子死，嘉勖被貶，盡皆流涕。靜軒有詩云：
　　諸武專權肆不仁，東宮謀反竟忘身。
　　若非多祚施謀計，誰帥兵來斬佞臣。
　　是時，安樂公主見駙馬崇訓被誅，欲為夫報仇，無計可施，乃與兵部尚書宗楚客共謀，使侍御史冉祖雍等誣奏豫王旦及帝妹太平公主，稱言二人與重俊通謀。帝聞奏大怒曰：「賊子之輩，亦敢如是！」遂使御史中丞蕭至忠鞫其反狀。至忠泣曰：「至難得者，兄弟也。陛下不能容一弟一妹，而使人羅織害之乎？想王昔為皇嗣，固請以天下讓與陛下，累日不食，陛下奈何疑之？」帝怒稍解，遂止其事。
　　當日韋皇后淫亂無度，丑聲著聞，帝雖亦自知，恐人議論，故隱而不言，惟朝夕每懷抑鬱，怏怏而已。忽報監軍燕欽融上表，奏言皇后淫亂，干預國政，混亂人倫，有失君人之望。尚書宗楚客圖危社稷，有欺君之罪，皆當黜之。帝聽奏，當面詰之，欽融對曰：「陛下內亂，眾所咸知，不能明正典刑，思欲治國，其可得乎？願借尚方劍，先斬臣首，次斬二人，以謝天下，則陛下得為聖主，臣得為忠臣矣。」欽融對答如流，抗言不屈。帝大怒，即將欽融斬之，由是韋后驚懼。又值安樂公主欲為駙馬報仇，無由可達，思惟皇后臨朝，以己為皇太女，得伸其志，於是二人合謀進毒餅餤，令宮女獻上。帝食之，遂崩於神龍殿。可憐中宗中毒，死於妻女之手，年五十五歲。先為母武后廢為盧陵王，居房州十四年，賴張柬之等進還復位，才五年而已。史官有詩云：
　　韋后立謀太不仁，肯交毒死丈夫身。
　　中宗早聽欽融語，何用朝堂斬鑒臣。
　　韋后秘不發喪，內外無有知帝已崩。太平公主與上官昭儀商議，謀草遺制，立溫王重茂為太子，韋后親自臨朝聽政，睿宗只得參謀政事。宗楚客與眾大臣謀曰：「不可。睿宗於韋后嫂叔之分，不相通問，若聽朝之際，何以為禮？」百官請問其計，宗楚遂率諸宰相上表，請罷睿宗政事，方可發喪。於是，皇后攝政，太子即位，時年十六，稱為殤帝，改元景龍元年。
　　至秋七月朔，文武官寮引尚書宗楚客、葉靜能入內殿來見皇后。
　　楚客奏曰：「伏睹國太自臨朝以來，德布四方，仁可越古超今，雖古聖后無以過此。群臣會議，宜遵武氏故事，以韋子弟領南北二軍，革去唐命，改立國號，則國太祖宗幸甚。臣等議定，今乃奏知。」韋后大喜曰：「卿言甚當，可與群臣從長商議。」
　　卻說睿宗之子封臨淄王、名隆基者，罷為潞州別駕。時歸京師，見韋后攝政，殤帝即位，忿然大怒，暗思：「天下者，吾父之天下也。今被韋后侵奪，效武后行事，吾實恥之，作何計較，取還吾父，方顯大志。」乃陰養才學之士，密謀匡復社稷。遂自微服，與折衝劉幽求等入苑中藏之。至夜二更左側，忽見一天星宿，散落如雪，幽求大驚曰：「天意若此，時不可失。」於是，二人領眾提劍，自福順直入羽林營，暫諸韋之典兵者，持首以徇諭眾臣曰：「韋后鴆殺先帝，謀危社稷。今夕汝等當共誅之，以安天下。敢有懷兩端助逆黨者，罪及三族」
　　厲聲一呼，羽林軍士皆欣然聽命。畢竟還是如何？
　　總評：臨淄舉事，不白相王，其志本欲自取，特不敢言耳。大事已定，幽求宜請於相王，以神器歸臨淄，則太平之亂無自生矣。
　　它日聞變登樓，然後畀付，父子之間，交□□□。幽求勇能堪亂，而智不燭微，惜哉！
　　 
　　

