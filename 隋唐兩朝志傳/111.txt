

    
	
		
			第一一一回　　駱悅殺賊史思明
			　　安慶恩見折了尹子奇，大驚，心生一計，乃喚楊潮宗行詐降之計，內應外合，必擒李、郭矣。潮宗領計，帶親隨賊兵數千人，迤邐到唐寨。先使人報知，郭子儀笑曰：「彼來詐降，吾必將計就計問之。」遂喚潮宗人，問其降故，潮宗答曰：「吾主安慶恩醉酒殺人，又賞罰不明，將士怨叛，誠恐禍及，故來投降，別無異心。」子儀曰：「汝等別無異心，汝就在此候用。」卻叫李謖管待使人，大吹大擂，飲酒盡醉。酒中皆下藥，醉倒渾如泥人。其有醒者，但指口而笑。慶恩知是中計，急求救應，領諸將並一萬人卻待出寨，只見四面喊聲大起，火光沖天，賊兵各自逃竄。只見回鶻托天王擋住去路，慶恩奔往左寨而走，火光齊起，撞著雷清殺將回來。再奔右寨，撞著李勃夾殺一陣，四下無路，慶恩棄軍土匹馬望平水而逃。見水上有舡，賊慌喚近岸，人馬下船，一聲號起，一齊拿住，卻是李光弼遣將扮作胡兵在此等候，擒了慶恩來到寨。子儀交盡招安賊兵，不許殺戮，降者無數。救滅餘火，李光弼擒安慶恩至，托天王擒揚潮宗至，其餘令狐潮、牛延蚧等皆被擒。子儀笑曰：「汝等詐降，如何瞞得我過。被吾以計擒之，今番有何理說？」慶恩曰：「圖王霸業，自古皆然，作事不成，惟求一死而已。」子儀欲令眾將降唐，表奏為用。李光弼曰：「不可。此等彼雖人面，心如野獸，難以德懷，留之必為後害。」子儀低首而言曰：「斯言是也。」即命推出慶恩、楊潮宗、令狐潮等盡皆斬之。子儀安民已了，與李光弼移兵自河陽一路而來迎敵。卻說安慶緒自起兵以來，與史思明每不相合。思明驍勇強盛，慶緒謀欲圖之，猶豫不決。早有人報知思明，思明驚懼，遂舉所部十三州前來降唐。肅宗欲任之，張鎬進曰：「不可。思明為人兇險，因亂竊位，力強則眾附，勢奪則人離，禽獸之輩，反覆無定。願勿假以威權。」帝意遂止。至是復領人馬思歸，與慶緒並不相聞，但自在軍中操兵練將。慶緒探聽知之大驚，不知所為，乃上表稱臣於思明，領三百騎敬詣思明營中，皆被思明殺之，慶緒先有州縣，及所領人馬皆歸於思明。思明勢大，遂自稱大燕皇帝。卻說史思明領兵二萬進攻河陽，正與李光弼相遇，各自安營下寨。思明計有良馬一千餘匹，每日出於河渚浴之，循環不休，以示多盛。光弼意欲取之，與諸將定計，命索軍中牝馬得五百匹，係於城內。其馬互相咆哮嘶鳴，候思明馬至水邊，使軍士盡驅出之。聞馬嘶不已，思明之馬悉浮渡過河來，皆被唐兵一齊驅之入城。思明大怒，乃屯兵於河清，欲絕光弼糧道。光弼聽知，遂移軍於野水渡，令諸將致死擊之。賊眾大敗，思明星夜逃去。行了二日，為其部將駱悅謀縊殺之。其子史朝義將輕騎數百走至莫州，副元帥僕固懷恩之子僕固碭追及圍之。朝義累累出戰皆敗，乃選精騎五十自北門犯圍而出。李懷仙遣兵又追及之，朝義兵勢窮蹙，乃自縊於林中。懷仙取其首級以獻。安慶緒與賊眾皆被殺，餘黨悉平。僕固懷恩與諸軍皆還。帝接風大喜，重加賞罰。麗泉有詩云：
　　三箭定天山，功成奏凱還。
　　撫餒新境土，只在霎時間。
　　自收復群寇之後，朝廷無事，稱賀昇平。
　　卻說帝自蜀歸長安，常欲居興慶宮，又多御長慶樓。長安父老過者，往往瞻拜，聲呼萬歲。行軍司馬輔國進讒於肅宗曰：「上皇居興慶宮，日與外人交通。今陳玄禮、高力士共謀，欲不利於陛下；且興慶宮與閭辟相參，垣牆淺露，非至尊所宜居。大內深嚴，奉迎居之，與彼何異；又得杜絕小人熒惑聖聽。」帝泣而不應。是時上元元年秋七月，適值蕭宗不豫，輔國遂自矯稱帝語，迎上皇往西內居甘露殿，所留侍衛之兵惟老弱者數十人。遂將高力士流於巫州，陳玄禮勒令致仕。上皇不悅，乃不茹葷，辟轂不食，構成一疾。帝初然猶往問安，因是帝亦有疾，但遣人以代問安。其後帝知是輔國背地行事，惡欲誅之，畏其握兵權重，竟猶豫不能決。是月中旬甲寅，上皇遂崩於神龍殿，年七十八歲。是時帝已沾疾，未得平復，又值上皇之喪，蹕踴哭泣，哀毀逾禮，因是其疾轉加沉重。群臣奏請帝別殿養病，設醮祈禱，帝歎曰：「死生有命，何以禱為。」遂不肯設醮。次日，覺氣上衝，目不睹物。帝喚大將軍郭子儀、李光弼二人。近臥損前囑咐後事。帝曰：「朕今病勢沉困，料已難逃，今以大事囑汝二人：太子篤厚恭謹，可任大事，汝等宜輔佐之，各懷忠義之心，以圖悠久之計，勿少忘篤。」言訖，長歎一聲，淚如雨下而崩。年五十二歲，寶應元年九月下旬也。史官有詩云：
　　唐室傾危數未終，明皇何事奔西東。
　　肅宗稱號賢明主，恢復神京萬載功。
　　史官評玄宗云：
　　　　玄宗開元之初，厲精政事，幾致太平，可謂盛矣。天寶以後，奸臣執權，豔妃亂政，至於竄身失國而不悔。靡不有初，鮮克有終，玄宗之謂也。
　　肅宗既崩，百官發喪殯碱，停柩於偏殿。太子、百官掛孝痛哭，哀聲震地。忽一人挺身出曰：「請太子息哀，百官暫止，何不商議大事？」眾視之，乃李輔國也。當時厲聲曰：「聖上曼駕，天下振動，嗣君早即大位，以鎮萬國，何哭泣邪！」於是太子即日登位，稱號代宗皇帝，受大小官員拜舞起居，改寶應元年為廣德元年。加封程元振、魚朝恩二人同平章事，郭子儀為天下兵馬元帥，其餘文武官員盡皆升用。葬玄宗於泰陵，葬蕭宗於建陵。卻說細作飛報入北方，近臣奏知吐蕃可汗，聞知大喜曰：「明皇父子已亡，吾無憂矣。何不因其國中無主起兵伐之。」其臣韓爽諫曰：「明皇、肅宗雖亡，必托孤於郭子儀矣。文官武將，謀略極周，必傾心竭力以扶幼主代宗也。不可伐之。」忽一人於班部中走出大笑曰：「聽聞郭子儀閒居已久，不因此時進兵，更待何時？」乃吐蓄謀士，複姓耶律，名益，字仲材，現為校尉。可汗大喜，遂問耶律益曰：「吾欲入中國，當用何策？」益曰：「若只起吐蕃之兵，急難取勝，須用內外攻擊，令唐兵首尾不能救應，雖有神機妙策，亦不能施展矣。欲成大事，必須要起三路之兵，可成大事。」可汗問曰：「何為三路？」益答曰：「可修書一封，差使命往契丹，見國王韓呼盧，獻送金帛，以賂其心，令起契丹番兵五萬，早取武邑，此第一路也。可又修書齎賞賜直入吐谷渾黨項，許以割地為鄰，令起兵五萬攻安平，此第二路也。然後命蕭粘罕親提大軍十萬，逕出並州取太原，此第三路也。起此三路大軍共計二十萬，分三路而入，郭子儀有諸葛孔明之才，何能當之。」可汗聞之大喜，乃使遣使二員，選能言快語之人前去約同起二道軍馬，然後命蕭粘罕為大元帥，總領提調各將，起兵十萬取並州。未知勝負如何。
　　總評：李輔國脅天子，遷上皇，賊國母，其罪大矣。死有餘辜，而不顯加誅戮何歟？
　　 
　　

