<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第九十一回　高麗王輿櫬出降</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十一回</br>　　高麗王輿櫬出降</font></h4>
			　　當日帝見仁貴殺敗遼兵，大喜，遂重賞之。帝曰：「朕諸將皆老，思得新進驍勇者為之，無如卿者。朕不喜得遼東，喜得卿也。」原來蓋蘇文知救兵敗亡，諸營已失，半夜棄城奔逃高麗去訖。唐兵遂得了白岩城諸寨。蘇文來見高麗王藏，言救兵戰亡，失了白岩城。王藏大怒，欲斬蘇文，蘇文曰：「臣再乞一軍，前去搦戰，必斬唐將；如不勝，願斬頭與主公階下責令。」蘇文上馬，引二萬軍離高麗，復求拒敵。<br />
　　卻說薛仁貴勸世績進兵，績言不可，仁貴曰：「某乞一軍，前去哨路。」世績即令仁貴引五千騎望安市上來，正迎蘇文，兩軍擺開，蘇文遣獨孤奇出馬，與仁貴交鋒。戰不兩合，一戟刺於馬下，蘇文自輪刀出與仁貴鬥三十合，又敗而回。帝知仁貴已敗蘇文，即時催軍，直抵安市下寨。蘇文見勢危，和眾將放火，盡燒倉庫、房屋、城郭，是夜三更，引眾開南門而走，帝令眾將追之。<br />
　　卻說蘇文正走之際，忽然一彪軍截斷去路，為首唐將李思摩，與蘇文交鋒，戰不數合，秦懷玉軍又到。蘇文勢孤，不能擋抵，奪路歸高麗國來。<br />
　　時遼兵皆被唐兵殺盡，只有一百餘騎後隨。又殺一陣，只剩得十數騎，來到高麗城下，叫開門時；唐兵至近，城上高麗王藏與眾臣見蘇文到，大罵曰：「篡國逆賊，皆汝誇強，強惹大唐人馬御駕親征，掃奪遼東社稷。今又損兵，不能退敵，要汝何用？」喝令軍士亂箭射下，蘇文回馬持刀，待取路望扶桑國而走。行不到一舍之地，樹林之中，一軍閃出，為首大將薛仁貴，攔住去路。蘇文人困馬乏，不能擋抵，回頭便走。<br />
　　忽然見一將從山坡下轉出，乃吳黑達，曰：「蘇文到此，何為不降？」蘇文尋思後有唐兵到此，別無去路，只得下馬請降，引來見帝。帝怒：「此賊毀罵朕躬，為臣不忠，後去必反，留之無益。」喝令五馬殉之，分其屍首，催兵進攻其城。<br />
　　王藏知蘇文被誅，城上豎起降旗。次日大開城門，君臣面縛，左右同扶輿櫬，出北門十里來降。唐大軍已到，見王藏君臣伏道，國人香花燈燭，迎門而接，車駕入城，帝詔安民，設宴作賀。仍令王藏為高麗之主，奉唐正朔，年年入貢，歲歲來朝，不敢侵犯。帝令薛萬徹等招諭敕勒諸部，其酋長皆喜，頓首請入朝歸服。後人有詩曰：太宗當日自親征，率領貔貅百萬兵。<br />
　　仁貴功成皆仰德，懋功誰敢與齊名。<br />
　　遼煙影裡旌旗現，麗國城中鼓樂鳴。<br />
　　自是遐方驚破膽，令人千古說英聲。<br />
　　帝將高麗一應事務，盡委王藏。長孫無忌日：「今陛下親提人馬，跨海而來，收復高麗，既以歸順，何不設官置吏，一同王藏守之。」帝以問世績，世績曰：「留外則當留兵，留兵則無所食。今留兵傷折甚多，父兄死喪，留外人而不留兵，必成禍患，不可以留人也。且高麗累有廢立之罪，自有嫌疑，留外人終不相信，今不留人，不留兵，不運糧，自然安矣。」帝曰：「卿言甚當。」遼人皆用金珠寶貨耕牛戰馬拜送，帝以資軍用，後歲進貢，終身不反。<br />
　　高麗已定，帝詔令班師，王藏率大小官員，及遼兵拜送。<br />
　　車駕離了高麗，歸至營州，詔令戰死士卒骸骨歸葬於聊城，仍令所在官司具太牢，帝自作文以祭之。及祭，放聲大哭，情動三軍，知者莫不垂淚。<br />
　　卻說前軍哨馬，報稱太子率文武百官前來迎接聖駕，今已至近。帝聽聞，乃從飛騎三千人先馳入臨渝關，路遇太子，父子二人相見，不勝喜悅。太子遂進一套新衣與帝換上。原來帝初離長安，發定州之時，親用手指御褐袍謂太子曰：「待征東回日，見汝乃換此袍耳。」故帝在遼左，雖盛暑流汗，亦不肯換。至是，太子進上新衣，帝乃換之。當日諸軍擄得高麗之民。<br />
　　一萬四千口，安集於幽州，將以賞軍。帝愍其父子夫婦離散，乃命有司平其直，悉以錢布贖之為民，於是歡呼之聲，三日不息，果然鞭敲金凳響，人唱凱歌聲。駕入長安，文武遠接一百里之外。帝歸朝，設太平筵宴，賞勞三軍，出征將士有功者，各個加封。<br />
　　當日君臣正飲酒間，忽見正西方一顆星，其大如斗，流光射人。帝大驚曰：「哀哉痛哉！其為禍也大矣。」眾官慌問其故，帝曰：「此太白星也。吾前者武德九年，太白經天，使吾兄弟相競，今又晝見，朕知其為凶兆，不知有甚驚報。」急令太史令李淳風卜之，淳風曰：「臣掌司天，但有災福，不敢不奏。此卜應在女主昌民間，乃不利之兆。更臣昔得異人傳授秘記，其中所載已往未來，陰陽禍福，無不應驗。有云大唐三世之後，女主武王，代有天下。」帝曰：「陰陽果實，汝深明天文之道，預知吉凶先後遠近，盍與朕明言之。」淳風曰：「臣仰觀天象，俯察曆數，其人已在陛下宮中為宮人，不出三十年，當王天下，殺唐子孫殆盡。」帝曰：「疑似者皆殺之，如何？」淳風曰：「天之所命，人不能違也。王者不死，徒多殺無辜；且自今已往，若三十年，其人已老，庶幾頗有慈心，為禍或淺。<br />
　　今借使得而殺之，天或生壯者，肆其怨毒，陛下子孫無遺類矣。」帝曰：「朕有一計，不費半毫之力，使暴狠之人，不能為害。」淳風請問其計，帝曰：「臨期便見。」<br />
　　次日，設宴宮中，大會眾臣。酒行數巡，帝曰：「近者征遼，皆賴汝眾之力，雖行賞賜，竊知其中多有官品名字相同者，因被濫叨，未得盡善。今日斯宴，專為封賞而設，汝等眾臣各言小名，使朕知之，另行賞賜。」時有左武衛將軍李君羨不知是計，自言臣名「五娘」，而官稱、封邑皆有「武」字。帝大笑曰：「何物女子，乃爾勇健邪？」遂以事誅之。蓋帝疑秘記所言之故也。史官有詩云：<br />
　　秘記傳聞女主昌，太宗宵旰謹堤防。<br />
　　不知晨牝生宮掖，空殺將軍李五娘。<br />
　　原來帝有宮人武媚娘，方年十四。貞觀十一年，帝已納為才人，不知應在此人身上，只疑秘記云女主武王，代有天下之語，見聞李五娘名字，恐為後患，特令殺之。<br />
　　卻說武媚娘名，並州文水人也。都督士蒦之女。其母夢妖狐據腹而生，顏色絕美，故小字稱為媚娘。聰慧能守性，復忌克。幼年有胡僧見而異之曰：「此女他日當王天下。」父母秘愛之。年十二三，太宗選為宮人，悅其色美，數臨幸焉。及笄，升為才人，寵幸無比，冠絕後宮。<br />
　　總評：扶桑救兵敗亡，蘇文焉得不棄城而走，卻又再乞一軍以搦戰，則不識進退存亡之道矣。高麗君臣伏道而來降，不已遲哉。<br />
　　至班師而路遇太子進換新衣，其猶不忘曩日手拈褐袍之言乎。<br />
　　征遼已定，雖有太白之經天，秘記之所載，竊謂其不必疑也。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>