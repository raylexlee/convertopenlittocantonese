<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第六十七回　楚朱粲醉烹段確</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十七回</br>　　楚朱粲醉烹段確</font></h4>
			　　卻說楚國朱粲，自武德三年據南陽，被顯州首領楊士林、田瓚起兵攻粲，旁郡響赴，戰於淮源。粲大敗，契領殘士奔於菊潭，遣使乞降。唐主以粲好食人肉，同禽獸類，不允其降。<br />
　　粲遂屠菊潭，奔役於鄭。鄭主亦知粲為人反覆無定，立心不正，亦不受納，但虛做人情耳，乃封為龍驟大將軍，使粲仍居其地。<br />
　　聽知鄭主兵敗，與近侍正商議間，忽報孟孝義至，遂請入問之。<br />
　　孝義言：「鄭主敗至急，見居城內，八面皆是唐兵。望明公想舊日之情，盡引菊潭之兵以救之。事寧當割地相酬，倘若少遲，鄭必陷矣。」粲曰：「吾與鄭主有通好之義，今在危困，安忍坐視不救。汝且退於驛庭安歇，待吾與眾商議起兵。」<br />
　　次日，粲以喬洪為正先鋒，智成為副先鋒，親提精兵三萬，離了菊潭，殺奔洛陽而來。兵行至鵲山，紮了營寨。哨馬報入唐營，秦王聚眾商議曰：「今朱粲率兵直抵鵲山，眾將有何妙策？」秦瓊挺身言曰：「大王勿慮，吾觀楚兵如草芥，臣提虎狼之師，一鼓而擒矣。」秦王大喜，曰：「吾有叔寶，高枕無憂矣。」言未絕，一人高聲而出曰：「不必叔寶有勞虎威，某雖不才，跟大王未有寸功，願去鵲山憑三寸不爛之舌，說朱粲退兵，使其來降，不須動張弓支箭。」秦王視之，乃散騎常侍段確也。秦王曰：「汝以何言說之？」段確曰：「朱粲與某曾有一面之交，某留落關中，久不相見，今若到彼，須得金珠，以利結其心。此人勇而無謀，見利忘義，必退兵來投大王矣。」秦王便與金一千兩，明珠數顆，玉帶一條，遣粲確一行。<br />
　　確乘馬至鵲山，遣人報與朱粲。粲出，接入相見，粲曰：「故人久不相見，自何而來？」確曰：「仕於唐朝，現任散騎常侍之職。聞賢契領兵救鄭，秦王特遣某來報言：世充亡在旦夕，望足下按兵勿救，敬獻黃金千兩，與軍士往來之費，明珠數顆、玉帶一條，與賢契權為進見之禮。待平定東都，以水北上郡之地近附於楚，願割相酬。」粲聽罷，便交取過來看，果然黃金分為數錠，明珠燦爛，玉帶玲瓏。那珠放於盤內，有流星趕月之狀。朱粲見了大喜，粲曰：「吾與鄭主邂逅相逢，若遇吉凶相救，遇患難相扶，有不可救則止。吾與秦王無仇，特因鄭主遣使，亦許割地，吾一時昏庸，聽其詭說，興動人馬。<br />
　　今承仁兄下顧，義重如山，即當按甲休兵，與汝兩家成其和好。<br />
　　況與此寶物，粲將何以報之？」確曰：「某奉命為義氣而來，豈望報乎？」<br />
　　粲置酒相待，酒酣，確戲曰：「汝兩眼突出，何有紅色？」粲曰：「實不相瞞，吾好食人肉，故如此紅耳。」確曰：「君膾人多矣，某味若何？」粲曰：「若以人肉嗜酒，正似糟豚，其味甚美，諸肉無比。」確聞言大驚，遂口含酒噀朱粲之面，罵曰：「汝狂賊！歸朝乃一奴耳，復得噬人乎？汝非人類，乃禽獸之不如，犬羊不食同類，豈有人而食人肉之理？辱罵此賊，看汝敢來食吾否？」粲曰：「吾以誠心相待，何辱太甚？若要食汝之肉，卻不難事，吾殺人如螻蟻，何惜一段確乎！」粲大喝一聲，眾軍士擁入，就座擒下段確並從人數十，悉令殺訖烹之。少頃，庖人進獻熟肉，粲令分賜左右，人各一食。後人有詩云：<br />
　　朱粲從來大有名，烹人食肉甚無情。<br />
　　唐朝段確臨危悔，縱馬欺朋一念輕。<br />
　　是夜，朱粲醉臥帳中，次日天明酒醒，披衣起來，不見了段確。粲問於眾：「故人何在？」左右曰：「昨日大王對飲相戲，已烹來嗜酒矣。」粲曰：「安有此事？」左右曰：「大王嚴命，誰敢不從。」粲大驚曰：「吾被酒誤矣！烹此不足惜，但人言吾無容人之量，幽冥之下，負此良友。」謀士丘達曰：「大王損卻段確，為禍不小。」粲問其故，達曰：「此人乃唐杰士，因與大王自幼交契，料能乾功，故在秦王面前誇口而來。<br />
　　大王既受其金珠，又殺其來使，秦王一知，即催兵報仇，彼大勢人馬一湧而至，楚兵何可以當也？」粲曰：「似此奈何？」<br />
　　達曰：「今日進則有生，退則必死。兵法云：『攻其無備，出其不意。』可趁秦王未知確死，猶自望吾來降，不曾準備，急速進兵，奮力向前，以一當十，破其一陣，然後退兵以作歸計，此為萬全之策。」粲曰：「汝所見甚當。」言未了，只見一佳人從屏後出而言曰：「汝等商議之事，吾已知之久矣，自有破敵之策，何不與我謀之？」且看此人是誰？<br />
　　總評：朱粲為人，同類禽獸，故唐主不納其降，異日反率兵來救鄭。唐散騎常侍段確者，奉使齎金珠以往說粲，一見之而大喜，且又對飲相戲，烹而食其肉，粲之反覆無定如此。倘秦王知而即催兵以報仇，將若之何？只恐屏後佳人之言未足為恃也。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>