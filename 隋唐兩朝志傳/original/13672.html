<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第六十六回　建德敗走牛口谷</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十六回</br>　　建德敗走牛口谷</font></h4>
			　　建德回顧左右，約有二百餘人，自於馬上問曰：「此地何名？」旁有識者，答曰：「此名牛口谷也。」建德聞言大驚，仰天歎曰：「吾合休矣！近聞軍中謠言云：『豆入牛口，勢不得久。』斯言正應吾姓竇，敗走入牛口谷，實上天亡我之兆，似此奈何？」左右曰：「此等皆山僻小路，可以入樂壽。」建德曰：「後面唐兵大至，難出谷口，可急走此路。」遂躍馬前進。約走二十里，山奄內喊聲大震，一彪軍出，當先一員大將，乃李靖也。策馬持槍大叫：「建德早降，免汝一死！」建德大怒，身雖無甲，亦持刀戰之。孫義便走，建德乘勢追殺，四下精兵皆起。建德急走，背後孫義掩殺，行動已將五十餘人。<br />
　　又行三四里，前面鼓聲震地，一軍擺開，當先唐上將白士讓驟馬橫刀來戰建德。建德大怒，縱馬迎之，戰不三合，建德敗回小路而走。兩旁樹木紛雜，蘆葦亂草。時及黃昏左側，正走之間，喊聲舉處，兩下伏兵皆持長鉤套竿，一齊並出，先把建德坐下馬絆倒，建德身離雕鞍，已被楊武威所獲。背後史岳、王常、敬德、叔寶、劉德威、陶武欽精兵皆至，四下圍住，孤身獨戰力盡，建德被執。<br />
　　秦王自引諸將直到谷內，聞已擒建德，秦王乃大喜，聚眾將於帳中。少時，楊武威擁建德至前，秦王曰：「久仰盛德，與汝瓜分天下，本自無仇，吾討世充，乾汝何事？公平昔自以天下無敵，今日被吾所擒，有何理說？」建德曰：「吾不自至，汝亦必來相請，今日誤中奸計，但有一死而已。」秦王曰：「此言有理，吾若肯容，諸將因汝損了許多氣力，亦不肯容耳。」秦王交推過曹旦來，秦王問曰：「你有何言？」旦終不答，秦王怒，推出斬之。秦王回顧世績曰：「建德欲何如？」績答曰：「此子志勇，非屈人下者，大王可解送入長安，請旨發落。」<br />
　　秦王從之。時鄭將王琬、長孫安世因求救建德入不得城，雜在夏兵陣內，二人亦被擒，秦王令監在軍中，只將建德陷在檻車，遣人押赴京師。唐主罵曰：「朕待汝不薄，何生異心，替別人出力也？」建德曰：「吾與王世充有同契之義，故患難相救。汝亦奪隋城池，反說我有異心，何也？」唐主大怒，喝令武士擁出斬於長安市上。建德不言，引頸受刀，年四十九歲，時武德四年夏五月也。史官有詩贊建德云：<br />
　　貝州竇建德，飄然迥出群。<br />
　　假仁安百姓，全義動三軍。<br />
　　創業心尤重，求賢禮亦勤。<br />
　　雖然起自盜，河朔號明君。<br />
　　後建德妻曹氏，與其左僕射齊善行以騎數百走還名州。餘黨欲立其養子為主，善行曰：「夏主奄定河朔，號為盛強，今一出不復，非天命有歸哉！不如委心請命，無為塗炭生民也。」遂分府庫金銀，散給將士，令各歸鄉井。善行乃與右僕射裴矩率官屬及建德妻曹氏奉山東地、並傳國王璽來降。建德起兵才六年而亡。史官贊建德曰：煬帝失德，天丑其為，生人吁辜，群盜乘之，如績毛而奮。<br />
　　其劇者，昔李密因黎陽，蕭銑始江陵，建德連河北，王世充據東都，皆磨牙搖毒，以相噬螫。其間亦假仁義，禮賢才，因之擅王僭帝。所謂盜亦有道者，本夫孽氣腥燄，所以亡隋，觸唐明德，折北不支，禍極凶殫，乃就殲夷。宜哉。<br />
　　卻說王世充在城中日夜望夏兵解救，欲衝突出戰。唐兵城外圍繞，水泄不通，況城中無糧，人想食，至以水沮泥去礫，取其浮土，揉米屑為餅，軍士爭取食之。過數日後，人皆病腫，半死半不死，強弱相藉，倚於路傍。其尚書郎盧君業、郭子高等不食泥餅，並皆餓死。手下只有一千餘人，多有帶傷之士。<br />
　　鄭主與薛德音商議：「似此如何？」德音曰：「且只堅守。」<br />
　　忽報：「城下有人叫休放箭，有話來見主上。」鄭主叫放入，乃司馬安世也。哭拜地下，言曰：「臣與王琬近奉聖旨，往夏求救。夏主即諾，慨然領兵來到。不料世績用計殺敗夏兵，誘入牛口谷中，夏主被擒，今已解送長安去了。臣與王琬雜在陣內，被軍人執見秦王，釋以不死，只留王琬監在軍中為質，特遣某還，報知兵敗。仍傳言陛下，危在旦夕，若順於唐，復領此地，以保全家。今事勢已迫，願陛下再圖良策。」<br />
　　鄭主大驚，曰：「不想夏主亦敗於世民之手，今雖勢盡，誓殺此賊，以伸己志。」隨召眾將商議。薛德音曰：「楚國朱粲與陛下有舊，現居菊潭，有雄兵數萬，可遣使求救彼處。此人仗義，必來相助。」鄭主曰：「一杯之水，安救一軍之火？<br />
　　況粲居山城，民心未定，不敢造次興兵，恐失所守，自衛不暇，安能救我乎？」德音曰：「陛下言者錯矣。一星之火，能燒萬頃之薪，兵在謀而不在多耳。昔晉謝玄以五萬兵而破符堅百萬之師，亦惟以智方能成其大事。今楚盡驍勇謀略之士，若不求救，坐以待死矣。」鄭主曰：「汝言甚當，誰可往菊潭求救？」孟孝義應聲出曰：「某當一往。」鄭主曰：「但不得透重圍矣。」孝義曰：「視死如歸，何所不至！」鄭主即修書與孝義密藏，令王德仁送出。開城門，德仁先殺出，正遇唐將史大奈，被殺敗。孟孝義乘勢殺出重圍，投菊潭去訖，王德仁退入城中堅守。不知後事如何？<br />
　　總批：建德敗入牛口，隨被唐將揚武威所獲，時背後精兵皆至，孤身豈能獨戰乎？其不就擒未之有也。雖而世充在城中日夜望夏兵來一救，然不料夏兵已為李世績所敗，誘入牛口，而不可出云。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>