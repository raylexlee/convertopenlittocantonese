<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第十四回　李淵奉迎立代王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十四回</br>　　李淵奉迎立代王</font></h4>
			　　此時長樂宮留守呂廣，聽知渭北、隰城數郡已歸於淵，不十分提備。當日至私宅，與夫人對坐共飲，妻曰：「近聞李淵兵來，遠近報急，汝無憂色，何也？」廣曰：「大事自有史萬歲、高炯等掌管，於我何憂？」妻曰：「汝留守此宮，不為不重。」廣曰：「煬帝荒游，代王幼衝，國中無主，不久已付他人。唐兵若來，吾實降之。」其妻趙氏哄其面曰：「汝為男子大丈夫，先懷不忠之心，枉受國家爵祿，何面目與汝共立天下乎！」呂廣默然不答。<br />
　　忽有人急報，唐將殷開山、世民湧入城門來了。呂廣大驚，慌忙出降，跪曰：「某有心歸順久矣，今幸世子到此，願作前引。」世民曰：「若如此，便升汝一官，封為鄉道人。」報李廣夫人自溢而死，世民問其故，廣以實告，世民憐其賢，俱棺木葬之。世民既得長樂宮，諸將盡在長樂取齊，軍聲湧沸。長安郭外，百姓驚惶，逃走無數。淵遣使入城，招諭隋諸將佐。<br />
　　此時內史衛文升年老，聞淵軍至，憂懼成疾。獨將軍陰世師、郡丞骨儀奉代王侑乘城拒守。骨儀見事急，與眾官商議守禦之策。見使來，師古大罵曰：「逆賊匹夫，不能立主安國，報答先帝，尚敢招我降乎！」即斬來使，入見代王曰：「今李淵兵臨郭外，臣荷國重恩，須肝膽塗地，不能補報。臣願領兵出，與李淵決一死戰。」代王計點城兵六萬，與師古出城。早遇唐兵，世民布成陣勢。二人立馬陣前，唐兵布成一陣，名為八陣圖。只見畫鼓三通，旌旗開處，那一邊數十員隋將，隨著師古橫槍立馬大罵：「李淵逆賊，敢以兵來反亂朝廷！」當日世民使殷開山、劉弘基兩兵伏於後，世民自進兵，與師古對敵。兩馬相交，戰了三十餘合，世民詐敗便走，師古趕來。一聲炮響，兩下伏兵皆起，把師古圍在垓心，餘軍四散奔走。世民令亂箭射之，師古中箭下馬，被步軍斬首。城上守將見射死師古，緊閉城門。左僕射梁文彥曰：「事已急矣，城門百姓扶老攜幼，哭聲震野，逃生而去，實不忍見。今內無強將，外無救援，何以待敵？只宜堅守城池，令人星夜江都告急，鞏邑借兵來恢復，此為上策。」度支尚書長孫平曰：「僕射之言非矣，遠水豈能救近火乎？且李密虎狼之輩，引以為援，正所謂除狼而得虎也，亦遭其禍。李淵內蓄兇惡，外施仁義，事宜在目，不如開城引入城內，與之共立代王即帝位，以安人心。然後暗使人江都報急，發檄郡縣，勤王兵至，庶幾隋室可安，人心不搖矣。」文彥曰：「汝真兒戲耳！若入城內，大事定矣，深根固蒂，何以勤王？汝莫非生二心耶？」<br />
　　言未絕，傍邊轉過一人大喝曰：「文彥！汝不識天時耳，尚何多言！」手揮一劍，將文彥斬作兩斷。眾皆大驚，視之，乃河東人也，姓蔣名佐，現為殿前都虞侯。佐曰：「以今主上巡遊江都，樂而不返，百僚無主，正宜迎立新君，以安隋室。<br />
　　且今李淵父子行兵，仁義布於天下，咸稱明主。其子世民，英雄無比，關中一路，士民歸之如市。據汝等所言，是逐一飽虎，而引餓虎至矣。」嚇得眾人彷徨失措，面面相覷，皆曰：「惟命是從。」此時世師、骨儀亦默然無語，於是大開四門，迎淵入長安城。麗泉詩云：<br />
　　唐兵數萬入關來，幼主代王失自裁。<br />
　　將佐終存欺國智，文升空負濟時才。<br />
　　全忠義士心同烈，守節大人意可衰。<br />
　　過後未期文靜死，一朝功業總無諧。<br />
　　初，淵命諸軍攻城之時，禁約毋得侵犯隋之七廟，及代王宗室，違者夷三族。至是入城，城內百姓香燭迎接。是時，代王左右之人俱各奔散，惟侍讀姚思廉侍於王側。淵將士將登殿，思廉厲聲喝曰：「唐公舉義兵，欲匡帝室，卿等不得無禮！」<br />
　　眾皆愕然，布立庭下。思廉扶代王至閣下，泣拜而去。是日淵還居於長樂宮，與民約法十二條，悉除隋朝苛禁。時衛文升已死，執陰世師、骨儀等十餘人斬之，餘無所問。<br />
　　馬邑郡城李靖，三源人也。少負志氣，有文武才略。其舅韓擒虎每撫之曰：「可與言將帥之略者，獨此子耳。」素與淵有隙，淵令縛至欲斬之，靖大呼曰：「公興義兵，欲平暴亂，豈可以私怨殺壯士乎？」世民進曰：「昔漢高祖封雍齒、斬丁公，忘其私怨，以將士難得；今大人用人之際，不可以殺賢士。」淵怒氣方息，乃舍之。世民因召靖至幕府，與之同議軍情。<br />
　　原來代王名侑，乃文帝之孫，封為代王。淵命百官迎至，即皇帝位於天興殿，時年十三，號稱恭帝。大赦天下，改元為義寧元年。以煬帝在江都，遙尊為太上皇。淵至朝堂，望闕而拜。恭帝授淵假黃鉞、使持節、大都督內外諸軍事、大丞相、錄尚書事，進封唐王。以武德殿為丞相府，視事於慶化門。冠冕有十二旒，建天子旌旗，出警入蹕。封建成為唐國世子，封世民為秦國公，封元吉為齊國公。長安已定，淵乃分撥將士，守把隘口。建成曰：「吾留下劉文靜在河東，與屈突通相拒。<br />
　　此人足智多謀，久不能下，可遣兵助之。」淵即命世民領兵二萬，直抵河東，相助文靜。未知勝負如何，且聽下回分解。<br />
　　總批：呂妻自縊死節，孰謂女中無丈夫哉！李淵還居長樂而約法，悉除隋朝苛禁，百姓如改觀矣。又迎立代王，以安隋室，其理正，其說長，與長孫子之見一也。至留靜以拒通，此計甚妙、甚妙。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>