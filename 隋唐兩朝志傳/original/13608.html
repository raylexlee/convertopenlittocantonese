<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第二回　隋煬帝遊幸江都</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　隋煬帝遊幸江都</font></h4>
			　　人馬前進，行了數月，哨馬報來：近前已是江都地界。帝覽其山川勝概；果是天仙之國，繁華之地，欣然大悅。居於行宮，顧謂近臣曰：「蕭后每與聯稱揚州好景，今日顧眄，信是人間之三島，現世之蓬萊也。長安雖號神京，大是不同。不知此外，更有可樂處否？」虞世南曰：「天下佳麗之地，萬不及江都；然以臣觀之，宮殿雖多，皆非美飾，不足以當聖馭。帝欲稱其遊覽，莫若重建台榭，使匠人繪飾五色龍紋，務使層巒聳翠，上出雲霄，飛閣流丹，下臨無地。如此壯麗，陛下娛游，始可樂矣。」帝聞奏大喜，即令封德彝部引工匠二百餘人建修台榭。德彝領命，即使匠人經之營之。果然不日成之，建一台，號望雲台。台上高可望三百里，台下可容數千人。所建御苑，周回一百餘里，前後花榭，羅列相接，盡植奇花異卉，蓄養怪獸珍禽。又引太湖之水圜繞花榭之前，通船往來。左有香來溪，右有百花洲，須三秋九夏，花香不絕。又令宇文愷領工匠建有書會樓、迎賓軒、臨水閣、八仙洞、步雲橋、玩月台、木樨亭、荼蘼圃、臨溪館十餘處，所費巨萬。但有諫者，即斬以示眾，群臣恐懼，不敢復言。日與蕭后游於望雲台上，選美人善歌舞者數十，列於坐側。至是溺於酒色，不理政事，惟以遊樂為先。每逢春日融和，則賞於燕游堂，令數十嬪妃左右扶擁相隨，盤桓於牡丹亭、芍藥圃。五步一亭，十步一榭，逢亭即宴，遇榭而歌，絲竹之音不絕。帝回顧百花妍媚，親折數枝，插於蕭后之鬢曰：「子如日夜立於萬花叢下，朕不知花貌類子，而子貌類於花耶？」內豎進曰：「以臣觀之，后之於花，媚又有甚焉。」帝大悅，取酒內豎，以其善觀花貌也。麗泉詩云：<br />
　　春鋪上苑百花叢，景物鮮妍綠間紅。<br />
　　往日歡娛今不見，教人賦罷怨東風。<br />
　　夏則駕一葉輕舟，載以簫鼓，賞蓮於臨水閣。令嬪妃裸衣彩蓮於池內，使其自相戲舞，唱和彩蓮之曲，醉以碧筒之勸，帝與蕭后撫掌大笑。遇盛暑，則至八仙洞內，就向冰山雪檻清涼之處宴樂無度。既而酒酣，遂與后妃相狎，無所不為，淫戲終日而罷。麗泉詩云：<br />
　　數十嬪妃去彩蓮，裸衣戲舞帝王前。<br />
　　起來閒處從容立，信是蟾宮謫降仙。<br />
　　秋則處於疊翠宮，賞於玩月樓，朝歌夜弦，宴賞不息；或於木樨亭顧盼黃菊迎霜之景。帝好馳射，每令宮人持弓箭以俟，忽見榭前群雁飛翔，帝謂后曰：「汝看朕射第二雁下來。」即向宮人手中取弓，單射一箭。言訖，弓弦響處，雁早落地。眾侍稱賀，始知帝有百步穿楊手段。麗泉詩云：<br />
　　迎霜黃菊綻三秋，玩月登樓樂未休。<br />
　　憶昔歡娛如一夢，落花滿地為誰愁。<br />
　　冬則隱於藏春閣，與后擁爐而坐。宮娥圍繞於側，歌童唱女戲舞於前。每遇霜朝雪夜，帝自著狐裘，令數十嬪御引車尋梅。若遇崎嶇險道，車跡不通之處，然後方返。麗泉詩云：<br />
　　梅雪爭春臘正濃，隋皇車出館娥宮。<br />
　　美人不惜芙容面，曾向崎嶇冒朔風。<br />
　　是時，帝樂而忘返，不理國政，五日不治宮室苑囿。樂地雖多，久而益厭，每於遊幸之際，左右顧盼，無可意之處，不知所往。乃問於群臣曰：「朕於盛夏，每苦其酷烈，欲擇勝地，蓋造行宮避暑，不知何地而可？卿等有可意者，為朕奏之。」時宇文愷筆力尤精，遂將天下山川景致，高下形勢，盡作一圖獻上，指引帝曰：「臣觀天下，分佈九州，地輿不一。論其勝境，無如汾州。汾州地勢坦平，蓋造宮殿，務令高大。若得東西台閣，復道相接，使其四面玲瓏，八風自入，陛下避暑，何所不樂。」帝然之。遂差宇文愷遍告天下，索取材木，俱令納送汾州。復使封德彝帶領良匠二百，蓋造離宮。比及經營一年之力，方能有成。其周圍二百里，前殿東西五百步，南北二十丈。五步一樓，十步一閣，自殿下直抵汾陽之北，平遙之南。其閣道周馳，堪容走馬；瓊樓寶閣，極其華彩，一如始皇阿房之式。比及宮成，雖云避暑，每遇秋冬，帝亦遊樂於其宮耳。史官有詩云：<br />
　　始皇荒亂建阿房，煬帝離宮立遠方。<br />
　　自是二君皆一體，相傳不久致身亡。<br />
　　是時，帝處汾陽之宮，朝夜遊宴，極盡歡樂，全不理其國政，至諸國朝貢者，帝亦不知。但有所事，則皆付之有司。至是累召高麗王元入朝不至，中書侍郎裴矩奏曰：「高麗僻在海隅，箕子所封之國。自漢晉以來，臣伏中國，皆為郡縣。今乃不臣，先帝亦欲征之久矣，恨力不及。今日國富兵強，安可不取。」帝聞奏大喜曰：「卿所言，安邦之志也，甚合朕意。」即與眾臣商議，皆言必須御駕親征，大兵壓境，方能取勝。是日，帝先差使命往幽州，令總管元弘嗣逕往河南、淮南、江南三處，造戎車五萬乘，供載衣甲，河南、河北民夫以供軍需，及於東萊海口造船三百隻，以備水戰。其官吏督役，晝夜立在水中，不得休息，自腰以下皆生蛆，死者計以萬數。調發天下之兵，皆會涿郡。江淮以南民夫及船運於黎陽，其洛口諸倉之米運至涿郡。大小之船，首尾相接，千有餘里。所載兵甲、攻取之具，往來於道。數十萬人，死者相枕，天下騷動，盜賊蠭起。至於諸鎮節度，亦各據其所守之地，互相為亂。其時諸盜往往屯聚山林，侵掠州郡。<br />
　　總批：阿房之建，乃始皇荒亂所為。帝遊幸江都，而復創行宮避暑，極其奢麗，是其為亡秦之續矣。矧國政不理，而務征取高麗，以致天下騷動，盜賊蠭起，常能四時遊戲也歟哉？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>