<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八十四回　薛仁貴降服火龍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十四回</br>　　薛仁貴降服火龍</font></h4>
			　　仁貴同嫗行了一程之地，嫗乃手指曰：「前面高山辟處，便是蛇所，吾只於此田野中致祭矣。」仁貴曰：「待吾自去，看有動靜否。」遂縱步前進。果是山深樹密，惟聞嬌怯怪禽；地僻人稀，何有猙獰猛獸。<br />
　　仁貴正在顧盼嗟訝不已，忽聞一陣風聲，吹得山搖樹動，草木分開，一道紅光燦爛，現出一大蛇，身長數丈，露口撩牙，似龍吟虎嘯之狀，衝至面前。仁貴手持佩劍，大喝一聲曰：「妖精！汝來看吾斬汝。」蛇遂低頭奔還山內而去。仁貴暗想：「昔漢高祖為亭長時，芒碭山斬白蛇，後來成了帝業。今吾過毒蛇，如此遁去，莫非吾與古人相合，應此佳兆，亦未可知。誓必殺之，以彰吾志。」即持劍後面循路直趕。<br />
　　其蛇走入一穴，仁貴追及，視之乃一石崖，豁開二扉。仁貴急持劍趨入，忽有人呵之者，曰：「此中毒惡，不可入也！」仁貴不顧，極力排而進。其中日色明郎，有石室方丈，壁上見七大字云：「此石為仁貴所破。」仁貴見之大喜，遂引一大石推之，隨手拆裂，得石一函，中有古鈔兵書四卷，鐵甲一副，鐵盔一頂，方天戟一柄，宛然如新。仁貴藏兵書於袖，將盔甲而出，才方展足，而壁合如故。歸見林公，密藏兵書，只打造盔甲，復投軍去。林公曰：「有此器械，須得戰馬來騎，方能稱職。」仁貴曰：「吾正慮此事，無錢可買。」林公曰：「前歲有山西客人引十數個伴當，趕一群馬在此經過，其中忽一癲馬，走入南山，客人跟尋不見，棄之而去。後來其馬猛惡，常出踐踏田禾，無人制伏，往往有人欲去騎之，輒被傷咬，似有神出鬼沒之狀，人稱南海火龍。壯士果能服此，足為用矣。」仁貴曰：「此天佑我，吾能服之。」遂持戟直往。<br />
　　轉過山坡，果見神駒嘶於南山之側，身如火炭，眼似鑾鈴，高有七尺，銀尾紅鬃。仁貴一見一馬，飄然而走。仁貴趕上，挺戟連打數下，遽然伏地，即飛身上馬，騎回城中。林公接見，仁貴以實告之。林公大喜，暗想此人非常，乃設酒待之。<br />
　　正飲酒間，人報張總管教場內操練新軍，甚是喧嚷。仁貴聽言大怒，眉毛倒堅，嚼齒咬牙：「我今不得進場，不如再去，且看如何。」遂行至教場。只見總管張士貴正在排兵佈陣，教演三軍，金鼓齊鳴，咸稱喝采。仁貴立人群中，左顧右盼，莞爾笑曰：「枉為上將，操練無方，佈陣無法，安能征遼國乎？」言未盡，只見場內一人突然而出曰：「大漢甚等之人，敢於此誇口？張總管豈比一等之人，汝何發笑？」便喚眾軍，將仁貴拽至面前，來見總管。仁貴大喝一聲，推眾軍跌於地下，自來請罪。士貴見了此人，身長一丈，腰大十圍，堪用為將，乃問曰：「汝何人氏？有甚才能，敢於此誇口，以見曬乎？」仁貴曰：「某本郡人氏，姓薛名仁貴。自幼習學武藝，善曉兵法。聞總管招軍，特來應募。傳言鈞旨有令，某因來遲，不敢進場。適見軍人行走無法，陣圖不圓，某不覺失口，安敢笑總管乎？」士貴曰：「看汝一表非俗，敢張大言，必有全才，高出人者。試佈陣法，與吾觀看，得盡其妙，雖軍數已滿，吾用汝矣。」<br />
　　仁貴即將人馬往來略為招動，布成陣勢，果然整整有條，俱按孫子兵書之法。仁貴出陣前拜請曰：「總管識此陣否？」<br />
　　士貴曰：「誠不識也，汝可言之。」仁貴曰：「此八卦陣也。<br />
　　有八門：按休、生、傷、杜、景、死、警、開為八門也。生、景、開三門皆吉；休、杜、死、警、傷凶。惟三門可破，諸門不可入矣。」士貴喜曰：「真奇才也！雖孫、吳再生，諸葛復出，亦不過此。」遂交仁貴在麾下為一小卒聽用，待出建功，保奏為將。仁貴拜謝。後人有詩贊云：<br />
　　仁貴行兵世莫同，張劉總管挫英雄。<br />
　　若非排陣施才略，安有征遼求駕功。<br />
　　卻說朝廷遣人各路催趕軍馬起程，詔令張士貴與副總管劉君昂二人監造海船三百餘只。仍令出征將士俱作《平遼論》一篇獻上，使知高麗遠近之道，辨別進攻對敵之策，方許行兵調將，若無此論，去官罷職。士貴大驚，慌與君昂商議，士貴曰：「船只已備，只此一論難成，吾汝皆不能之；若朝廷知吾等如此，枉稱上將，何能復職？」君昂曰：「某有一計，可瞞過眾人。」士貴曰：「何計可教？」君昂曰：「現聞近來新軍薛仁貴，此人懷才抱藝，足可為文，使彼作來呈獻，必得重用矣。」士貴曰：「使一軍人作論，被人恥笑吾等，如何見人？」君昂曰：「只吾汝共知，聖上安知是他作乎？」<br />
　　士貴從其言，召仁貴入。士貴曰：「人皆言汝舉步成章，吾未深信，今聖上親征高麗，以才試人，隨征一班將校各要《平遼論》一篇呈獻，以定高下。吾令汝一作。如果能之，必得重賞；若是不能，功罪俱罰。」仁貴曰：「此事不難。」遂具紙筆以對，須臾之間，其論已成。士貴覽之大喜，果然文不加點，有經天緯地之才，驚世駭俗之作。於是賞賜，仁貴拜謝，退歸騎下。士貴隨將其論庭獻，只云已有高才，所作如此，特來進呈。帝覽之大喜，稱羨不已。<br />
　　當日，帝封李靖為總督大元帥，調遣各道軍馬。封張亮為平壤大總管，帥兵四萬，戰艦五百，自萊州泛海，直趨平壤。<br />
　　又封李世績為遼東大總管，帥步騎六萬，白蘭河降胡直趨遼東。<br />
　　封張士貴、劉君昂為大將，封尉遲恭、程知節為參軍，封段志賢為副將，封尉遲寶林為先鋒。外有唐將數十員，不及一一載名，共起各道之兵八十餘萬，號稱一百萬。帝命水陸並進，船騎雙行，殺奔高麗。未知勝負如何？<br />
　　總批：穴中大蛇，似有神出鬼沒之狀。人稱為南海火龍，非仁貴誰能降之。蓋其古鈔兵書，出於石室方丈，信所謂天授也。試觀其入門一陣，凶吉弗如；「平遼」一論，攻取了然。張總管雖教演三軍，安有征東保駕之功哉。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>