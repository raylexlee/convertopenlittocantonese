<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第九十八回　婁師德唾面自乾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十八回</br>　　婁師德唾面自乾</font></h4>
			　　當日敬業大敗，魏思溫等皆已死亂軍中。敬業帶領敗殘人馬走至許谷，時人皆饑倒，馬皆走乏，中箭著槍者勉強而行，其苦不可勝言。前面行不到十里，軍馬不進，敬業問為何，回報曰：「前面是山道崎嶇，早辰下雨，坑塹內水積不流，泥陷馬蹄，不能前進。況又轉出十里，便是大海。」敬業大怒曰：「軍旅逢山開路，遇水疊橋，豈有泥泞不敢行之理？」傳下號令，叫老弱中傷者在後慢行，強壯者搶土束柴，搬運草廬，填塞道路，各要即時行動。」敬業恐後軍趕來，欲自輕騎走入於海，乃差大將王那相、韋超二人斷後。<br />
　　行至漕丘，軍皆饑餓，行不上馬。敬業命前面暫住，造飯再行。軍人聽聞，便就山邊揀乾淨處埋鍋造飯。飯才半熟，軍人爭相奪食，紛紜不一。敬業勢弱，遂自結束輕騎而去，遙看海際。那相後面謂韋超曰：敬業兄弟以匡復為名，看其所為，希金陵王氣，真是叛逆，非成立之人。今兵敗勢弱，輕騎先去，必逃於海上，使我等後面抵死。」超曰：「彼只以己身為重，視我等如草芥矣。」那相曰：「敵軍在後，大海在前，吾等死無地矣。」韋超曰：「我棄敬業而歸若何？」那相曰：「非丈夫也。不顯英雄，未若殺敬業而獻之，吾等全身遠害。」超曰：「此言甚當，但恐不能及之，可即速行。」二人勒馬趕上，敬業、駱賓王只在前面不遠，見二人馬趕來到，卻欲問之，馬已至近，那相手起一刀，斬敬業於馬下，韋超一槍刺死駱賓王。<br />
　　比及敬猷輪刀來迎，不防杜求仁背後一刀砍敬猷為兩段。史官有詩云：<br />
　　唐室誰人說可征，無謀敬業枉行兵。<br />
　　當時不用思溫策，致使身亡一身輕。<br />
　　王那相、韋超、杜求仁各持首級唐營投拜。孝逸大喜，准其來降。隨即遣魏元忠領兵捕獲餘黨，悉皆斬之，下令班師。<br />
　　兵入長安，孝逸獻上敬業等首級。太后加封孝逸官職，重賞三軍，眾臣皆來朝賀。<br />
　　卻說太后自除敬業之後，疑天下人多圖己，又自以久專國事，內行不正，知宗室大臣怨望不服，欲大誅殺以威之，乃盛開告密之門，有告密者，給馬供食，使詣行在，但是農夫樵人，皆得召見，或不次除官，無實者不問，於是四方告密者蠭起。<br />
　　時有魚保家者，請鑄銅為匭，以受天下密奏。其器一室四隔，上各有竅，可入而不可出。太后從之，遂欲殺戳宗室。是時，韓王李元嘉、霍王李元軌、魯王李靈夔，皆高祖之子也。<br />
　　越王李貞、虢王李風，太宗之子也。元嘉之子李詵、元軌之子李緒；鳳之子李融，靈夔之子李藹，貞之子李衝，此數人在宗室中皆以才行著有美名，太后深嫉之，數人內不自安，密有匡復之志。<br />
　　一日，太后欲盡收宗室誅之，元嘉之子李撰大怒曰：「想吾高祖，苦爭血戰，成一統天下不易，今為賤婦所廢，欲滅吾等，若不先發，死期近矣。」遂詐稱皇帝璽書，分告諸王，令各起兵，約日取齊。當日李衝募得精兵五千餘人，起自博州，先擊武水，降之。次至莘邑，邑令馬玄素閉門拒守，衝因風縱火，焚其南門，風回軍退，眾懼而散。衝還走博州，為守門者所殺。正值太后遣將軍丘神勛擊之，兵至博州，李衝已死，官吏出迎神勛，神勛以其與衝同謀，盡皆殺之。李貞亦舉兵於豫州，太后遣將軍趨崇裕討之，又命張公輔為諸軍節度，削貞、衝二人屬籍，更姓虺氏。貞發屑縣兵五千人，使汝陽丞裴守德將之，拒戰而敗，遂與守德皆自殺。<br />
　　初，諸王往來相約結束未定，而衝獨先起兵，惟貞狼狽應之。諸王知覺，皆不敢發，無兵接應，故致敗亡。原來李貞將起兵之時，遣使告知趙環。環之妻常樂長公主，公主謂使者曰：「李氏危若朝露，諸王先帝之子，不捨生取義，欲何須耶？大丈夫當為忠義鬼，無為徒死也。」及貞等兵敗，太后欲悉誅諸王，遣監察御史蘇珦按之無驗，太后召珦詰之，珦抗論不回。<br />
　　太后曰：「卿乃大雅之士，朕當別有任使，此事不必卿也。」<br />
　　遂又遣周興按之，於是收元嘉、靈夔、詵與常樂公主於東都，迫使自殺。罪連親黨，當坐者六七百家，當藉沒者六千餘口。<br />
　　太后仍遣張光輔收捕元軌、緒、融等一並殺之。自是太后恣行殺戮，但是唐之宗室，中外畏之，甚於狼虎。<br />
　　當日太后升殿，與眾臣正議事間，忽報一大臣率百姓詣闕上表，不知何意。眾視之，乃侍御史傅遊藝也。遊藝奏言：「陛下自即位以來，功過三王，德高五帝，雖古之賢妃聖后無以逾此。今又景星慶雲，每現乾象，請陛下改國號曰周，賜中宗姓為武氏，以從人望，實社稷之大幸。」<br />
　　太后聞奏大喜，是年九月朔旦甲子，遂御則天樓上，大赦天下，改唐為周，改元天授。后尊號曰聖神皇帝，以豫王旦為皇嗣，賜姓武氏。立皇太子為皇孫，封武承嗣為魏王，封武三思為梁王，凡武宗族皆封郡王。此時唐之宗族殺戮殆盡，遂封傅遊藝為右玉鈴衛大將軍，封武攸寧為納言，封婁師德同平章事。師德為人寬厚清慎，犯而不較。其弟除代州刺史，將行之際，師德謂曰：「吾兄弟榮寵過甚，人所疾也。將何以白兔？」弟曰：「自今雖有人唾某之面，某持拭之而已。庶不為兄憂。」師德愀然曰：「此正所以為吾憂也！人唾汝面怒汝也，而汝拭之則逆其意，而重其怒矣。夫唾不拭自乾，當笑而受之耳。」弟曰：「謹受教。」至是師德為相，遂薦狄仁杰於太后。其疏曰：臣聞堯登社稷，慶會明良；舜用阜陶，四方風動。殷周雖有高宗昌發之君，猶賴傳說呂望之阻。竊見太原狄仁杰，出自並州，英姿挺特，行包九德，才兼四科，觀變歷微，占天知地。<br />
　　闡弘道奧，同史蘇、京房之倫；德量謀猷，有伊呂、管晏之任。<br />
　　誠大唐之柱石、社稷之元龜，宜加拔擢，使登台司，上順三辰，下敘五品，以致休征之應。<br />
　　太后讀罷疏文，大喜曰：「卿薦賢為國，必得其當。」遂從師德之請，亦封仁杰同平章事，而仁杰驟然入相，實不知是師德之請，而師德又不以顯言之。仁杰每遇朝廷有事，剖決如流；事不容情，當面諍之。於是，眾人皆有懼怯之心。至於接見師德，亦頗輕之。太后覺之，謂仁杰曰：「師德亦知人乎？」仁杰對曰：「臣當同僚，未聞其知人也。」太后曰：「朕已知之，卿乃師德所薦，以此觀之，亦可謂知人矣。」仁傑出而歎曰：「婁公盛德，我為其所包容久矣，吾不得窺其際也。」<br />
　　乃輕衣小帽，至婁府面謝往過。師德曰：「吾見公剛直，所言不偏，能為國安民，吾故薦公，必能匡復唐室，實為公忘私也。」仁杰曰：「非太后所言，臣何知之。」師德備酒款待而別，自此之後，二人相善如初。<br />
　　是時，太后御殿聽政，雖年已近八十，而淫亂無節，後宮日易男子數人。嬖臣張昌宗、張易之二人用事，時人或譽昌宗之美曰：「六郎面似蓮花。」內史楊再思曰：「不然，乃蓮花似六郎耳。」詠史詩云：<br />
　　牝雞聲裡紫宸空，幾樹飛花滿地紅。<br />
　　當代媚娘居北闕，一朝天子遇東宮。<br />
　　椒房倡亂由張氏，社稷中興賴狄公。<br />
　　人事耒形先有數，至今追憶李淳風。<br />
　　是時，后姪武三思營求為太子，太后猶豫未決，正值狄仁杰入朝，太后以實告之。仁杰曰：「昔文皇帝櫛風沐雨，親冒鋒鏑，以定天下，傳之子孫。太帝以三子托陛下，陛下今欲移與它族，無乃非天意乎？且姑姪之與母子孰親？陛下若立子，則千秋萬歲後，配食太廟；立姪則未聞姪為天子、而祔姑於廟者也。惟陛下詳之。」太后曰：「此朕家事，卿勿預知。」仁杰又曰：「王者以四海為家，四海之內，何者不為陛下家事？<br />
　　況元首股肱，義同一體，臣今備位宰相，豈得有所不預知乎？」太后曰：「卿之斯言，甚合朕意，今已悟矣。」於是，即日遣人迎還中宗，復為太子，居於東宮。故元人有詩云：「一語喚回鸚鵡夢，九霄奪得鳳凰還。」其以此耳。太后當以季秋出梨花，以示宰相，欲誇其祥瑞，杜景倫獨曰：「季秋草木黃落，而此花獨與之抗，陰陽不和，咎在臣等，請黜之。」太后曰：「真宰相才也！」<br />
　　是時，太后淫心愈盛，乃遍選天下男子之強健者，入宮侍寢，少不如意，即捶殺之。狄仁杰乃薦薛敖曹者，太后□□□□□□□極盡淫樂，雖白晝亦無間焉。敕封敖曹為如意君，賜賚甚厚。當時有詩嘲之云：<br />
　　六六巫峰會雨雲，九重穢德日彰聞。<br />
　　顛鸞倒鳳恩情洽，錫爵之封如意君。<br />
　　時值衝龍元年春正月，太后沾疾危駕，張昌宗居中用事，宰相張柬之欲謀誅之，無計可施。一日，於侍班閣子內見崔玄暐，與中台右丞敬暉、少卿桓彥范、司馬袁恕己數人，柬之謂曰：「來日老夫賤降，片時少敘，眾大夫就舍下小酌，幸勿見阻。」眾官皆曰：「必來添壽。」當日就後堂設宴，公卿皆到。<br />
　　柬之視之，皆唐朝舊臣，心中暗喜。酒至半酣，柬之舉杯相勸，遞至羽林大將軍李多祚面前，柬之曰：「今某非賤降之日，要與眾官聚合，恐機漏泄，故推賤降。吾意將軍富貴，誰所致者？」多祚泣曰：「皆太帝也。」柬之曰：「既唐舊臣，受國重恩，今太帝之子為二豎所危，將軍不思報太帝之德乎？」多祚曰：「苟利國家，若有用某之處，惟相公處分，不敢顧身。」柬之曰：「太后疾篤，吾等欲討內亂，汝肯相助？」多祚曰：「某雖不才，願助一臂之力。」柬之曰：「若得如此，社稷之大幸也。」原來，柬之先與長史楊元琰同泛江至中流，語及太后廢立之事，元琰慨然有匡復之志。至是柬之為相，引元琰為羽林將軍，時亦在座。柬之謂曰：「君頗記昔日江中之語乎？」元琰曰：「某嘗憶之於心，安能忘乎？每欲舉事，因無效力之處，今日肯任重用，萬死不辭。」柬之曰：「汝肯盡心竭力，今日之計，非輕授也。」元琰曰：「敢不從命！願施一臂之力。」<br />
　　數人正在商議，忽報安撫大使姚元之自靈武至都，逕來相探。桓彥范自相謂曰：「此事濟矣。」柬之曰：「諸公少待，吾暫見便到。」柬之出，接入廳上，眾人依次相見，邀至後堂具飲。柬之遂以其謀告之，元之曰：「即公等有匡扶社稷之心，某安得不效犬馬之力。」柬之頓首拜謝。<br />
　　總評：武氏之禍，古所未有也。張柬之等第知反正覆位，而不能以大義，處非常之變，為唐討罪人也。夫武樂集眾惡於身，兵既入宮，當先舉太子復位，即以武氏至唐宗廟數其罪，而廢為庶人，賜之死，而滅其宗族，然後足以慰在天之靈，雪臣民之憤，為社稷計者，聲罪致討之義，可勿知乎？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>