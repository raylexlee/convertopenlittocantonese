<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第十二回　唐兵大破宋老生</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　唐兵大破宋老生</font></h4>
			　　是年秋七月，李淵遂以子元吉為太原太守，留守晉陽宮，自率甲士三萬，誓眾移檄，諭以尊立代王之意。離了晉陽，望西進發，但見旌旗蔽野，劍戟橫空，人如猛虎，馬賽飛龍。時哨馬往來不絕，報入長安。隋代王侑遣虎牙將宋老生率領精兵二萬屯於霍邑，大將軍屈突通率兵五萬屯於河東，各守險要，以拒淵兵。正值淋漓久雨，平地水溢，軍士不能前進，劉文靜曰：「今天積雨，軍無戰心，不如暫且屯營靈石，按兵不動，以候天時。先使人致書招諭李密，與其結好相合，探其虛實，令彼自安，吾得展其手段，此萬全之策也。」淵喜，即以書去招密。原來李密每自恃其兵強，欲為盟主，乃遣將軍張仁則致書於淵。淵折封視之，書曰：密頓首再拜大將軍仁兄麾下：伏念隋室不幸，而遭群雄之卓立；黎庶凋殘，致使奸臣之秉政。欺君罔上，結黨成群，天下之人無不欲食其肉也。今仁兄仗義討賊，以安隋室，大為有理。迎立新君，以即帝位，則非所獨尊。天下者，非一人之天下，乃天下人之天下，人人得而君之。兄若西行入關之計，可使步騎數千，自至河內面結盟約，愚弟安有不從之理。所望左提右字，戮力同心，執子嬰於咸陽，殪商辛於牧野，豈不盛哉。書不盡言，伏惟照察。<br />
　　淵看書畢，大笑曰：「李密妄自矜大；非折簡可致。吾方有事關中，若遽絕之，乃是更生一敵，不如畢辭推獎，以驕其志，使彼為我塞成臯之道，扼東都之兵，我得專意西征。候關中平定，據其險阻，養其銳氣，徐觀蚌鷸之勢，以收漁人之功，未為晚也。」眾然之，遂令記室溫大雅作書以復密。密得書，拆開讀之，書云：<br />
　　　　淵頓首再拜魏公賢弟麾下：天生烝民，必有司牧，當今為牧，非子而誰。老夫年逾知命，願不及此，欣戴大弟，攀鱗附翼，早膺圖箓，以寧兆民。宗盟之長，為籍見容，復附於唐，斯榮足矣。殪商辛於牧野，所不忍言；執子嬰於咸陽，未敢聞命。汾晉左右，尚須安輯，盟津之會，未暇卜期。<br />
　　李密看罷甚喜，以書示將佐曰：「唐公見推，天下不足定矣。」房彥藻曰：「淵有雄才，而甚得民心。其子世民與劉弘基、殷開山諸將，皆萬人敵也，並非在於人下者。今日見推，彼方有意關中，恐吾兵襲其後，與之為敵，故如此謙讓，明公何不察之？」密曰：「雖在假做人情，如此謙讓，吾安可拒之？」自是信使往來不絕。麗泉詩云：<br />
　　李密矜誇士馬強，何如高祖智優長。<br />
　　此番早建西行計，焉使隋朝屬大唐。<br />
　　當日唐兵阻於靈石，不能前進。時雨久不止，軍中糧盡，或傳突厥與劉武周乘虛打入晉陽，元吉眾人皆不能守。淵聞之，大驚曰：「似此奈何？武周果有兵至，則根本虛矣，安能自立。不如班師北還，用緩計圖之。」裴寂曰：「吾觀隋兵尚強，未易卒下。李密奸謀難測，武周惟利是視，不如還救根本，更圖後舉。」世民曰：「今禾菽被野，何憂無糧。老生輕躁，一戰可擒。李密顧戀倉粟，未逞遠略；劉武周與突厥外雖相附，內實相猜。武周雖欲遠利太原，豈肯近忘馬邑。吾本興大義，奮不顧身以救蒼生，當先人咸陽，號令天下。今才遇小敵，遂欲班師，恐從義之徒一朝解體。今還守太原一城之地，是為賊耳，何以自全？」建成曰：「世民之言深是有理，大人可從之。」<br />
　　淵皆不聽，即催促軍士收拾起行。世民將復入諫，適值天色已暮，淵已寢矣。世民不得入帳，乃號哭於軍門之外，聲聞帳中。<br />
　　淵召問之，世民曰：「兵進則克，退則散。眾散於前，敵乘於後，死亡五日，何得不悲！」淵乃悟曰：「軍已發還，奈何？」世民曰：「右軍嚴而未發，左軍去亦不遠，請自追之。」淵笑曰：「吾之成敗，皆在於汝，惟汝所為。」世民乃與建成分道乘夜追之，及至靈石之際，天色已明，太原所運之糧相繼而至。世民大喜曰：「此天佑我也！不因此時殺進，更待何日。」建成曰：「凡人舉事，須要天時。今軍士苦於久雨，輜重皆濕，可移屯於前面山上，徐圖進取。」世民曰：「不可，若移屯，賊必衝突而死戰也。此雨數日必晴，一晴並力攻之，老生可擒矣。」於是隨即請淵傳令軍中，收拾行裝，逕向霍邑進發。<br />
　　卻說軍行數日，果然雨霽天晴。宋老生在霍邑閉城不出，建成、世民引數千精銳之士直抵城下，金鼓齊鳴，喊聲大起。<br />
　　世民橫槍立馬，舉鞭指麾，若將圍城之狀。老生裨將牛如金忿然進曰：「唐兵臨城而不出戰，是怯也。願借五百軍士，某當決一死戰。」老生從之，令如金出城迎敵。兩陳對圓，如金出馬與殷開山將戰四五合，開山敗走。如金引五百軍一發趕入陣來，被建成指麾五千兵一裹，圍如金於陣內，左右衝突，不能得出。老生在城上望見如金困於垓心，荒使左右備馬，引壯士五百騎出城，拍馬當先，奮力殺入唐陣。長孫順德迎之，不能當面走，老生直至垓心，救出如金，乘勢大呼將士曰：「不就此時殺去，更待何時！」<br />
　　忽然喊聲大作，一彪人馬自東殺來，視之乃建成也。老生即向東路迎敵，與建成戰不數合，柴紹從南殺至。老生棄了建成，與柴紹廝殺。建成隨後趕來，如金在陣後拽弓一箭，射中馬足，將建成掀下馬來。如金奔前持刀便斲，殷開山搶至面前，大喊一聲，如金一見，措手不及，被殷開山斲為兩斷，救得建成歸陣。老生見殺死牛如金，刀法便亂，大敗而走。柴紹追之，趕上二十餘里，忽然世民與軍頭段志玄自南原馳下，阻住去路。<br />
　　老生進退無計，急下馬投塹，被劉弘基獲而斬之，遂克霍邑。<br />
　　淵出榜安民，便欲起行。未知從哪路進發，且看下回分解。<br />
　　總批：淵以書去招密，將欲展己之手段，故先令彼之自安耳。密致書云：天下者，非一人之天下，其妄自尊大可知。唐公雖見推，天下豈即歸乎？老生一破，霍邑不難克也。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>