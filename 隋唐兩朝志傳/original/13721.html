<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第一一五回　段秀實笏擊朱泚</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一一五回</br>　　段秀實笏擊朱泚</font></h4>
			　　是時建中四年春二月，李希烈在河北，聽得盧杞召己，心中大懼，遂引本部二千人馬造反，人寇襄城。邊關報急，帝下詔發涇原等道兵救之。當日節度使姚令言聽知造反，即時點起涇原兵馬，來與希烈對陣。姚令言出馬大罵曰：「汝既是大唐顯宦，朝廷又不曾負汝，何故反背為賊耶？」希烈亦回言罵曰：「吾於國多效勤勞，並無尺寸之賜。楊炎、盧杞何等匹夫，無故將劉晏誅戮，把握朝綱，必有謀逆之意。吾今仗義討賊，與劉晏報仇雪恨，汝何不來助我了」令言大怒，挺槍來殺李希烈。希烈持刀迎之。二將大戰數合，姚令言敗走，希烈隨後追趕不及而還。卻說姚令言亦懷異志，但未敢發。至是兵敗，乃引兵還人京師。其部下軍士皆是關中之人，冒雨禦寒，極受苦楚，多有帶子弟來者，皆望厚賞以遺其家。既至長安，一無所得。帝令京兆尹王翊犒賞諸軍，翊又只以粗食菜餅，並無酒肉等物。軍士大怒，遂將餅食傾於地下，厲聲大呼曰：「主上何乃凌賤我等至此！我等今日將死於敵，而食且不飽，安能以微命拒白刃耶？聞知朝廷瓊林、大盈二庫，堆金積帛，盈滿無數，不如與眾共劫取之。」堂下一呼，眾皆袒臂相從。令言當攔不住，眾軍環甲張旗，鼓噪而進。時帝正與宦官在後園飲宴，忽見令言大哭而來，逕至帝前，拜於地下。帝慌問其故，令言曰：「眾怒作亂，唐之天下危在旦夕，陛下尚自與閹宦共飲耶？」帝曰：「國家昇平之日，有何危急嚴令言曰：「軍土勞役，不得厚賞，激變為亂，皆由閹宦迷惑所致耳。」宦者聞言，皆免冠流涕，跪於帝前泣曰：「大臣不容臣等，臣等不能存矣！願乞性命歸田里，悉將家產以助軍資。」帝曰：「汝等有何罪，而遽然廢棄耶？」急呼武士推出令言斬之。令言大呼：「臣死且不爭，奈祖宗之天下至此一旦休矣。」推至宮門，一大臣喝住：「不得下手！我去諫來。」乃陸贄也。逕入宮中，來奏天子曰：「姚令言得何罪而賜誅戮？」帝曰：「不守軍律，號令不嚴。又毀謗大臣，冒突朕躬。」贄曰：「天下之誤，皆欲食宦官之肉，陛下敬之如父母，豈能服人？且宦者身無寸功，皆封列侯。而魚朝恩等結連外藩，欲為內亂。陛下今不自省，唐之社稷立見崩摧矣。」陸贄以頭觸樹而諫，帝怒方息。令言得出，乃與亂兵謀曰：「朝廷下明，致汝等如此。今眾無主，勢不能久。近聞太尉硃批，失位去權，閒居私宅，與某有一面之交，相與奉之，同力舉事，有何不可。」眾軍士曰：「此言合理，謹從尊命。」遂與數百騎迳來泚宅，以前事告之。泚大喜曰：「此謀甚美，時勢如此，吾已有心久矣。但無效力之人。君等既有此舉，吾何敢不從。」遂與眾軍士並入城來，安置軍中。眾皆扶泚升帳，各施禮畢，分班而立。行酒數杯，泚曰：「某無謀略，蒙眾所舉，亦無壓眾之心。自今以後，有功必賞，有罪必罰，各宜遵守，勿得違犯。倘成大事，富貴與眾共之。」眾皆曰：「惟命是從。」於是會合已定。至次日，泚與姚令言親自披掛，領兵殺人。卻說帝聞兵亂，慌召禁兵御賊，競無一人至者。賊已斬關而入，帝乃與王貴妃、韋淑妃、太子、諸王自苑北門直奔奉天。朱泚聽知帝已出奔，遂遣涇原兵馬使韓曼率領精兵二千星夜追趕，去襲奉天，詐言迎還大駕，以絕眾口。時奉天守備皆單弱之十，難以拒賊。司農卿段秀實謂岐靈岳曰：「事已急矣！外援不至，吾等死日近矣。」靈岳曰：「今日所為，正宜戮力王室，克復神州，不然何以見先帝於地下乎？」秀實曰：「眾大臣、許多將士無一人可破此賊，但得一人，詐作姚令言的兵符，召韓曼且還。果有心迎接大駕，汝不得先行，當與大軍俱發。此緩兵之計，使得準備，以待救援，此萬全之策也。」靈岳曰：「某即願往。」秀實許之。是日，批召李忠臣、源休、姚令言及秀實議稱帝事。秀實聽言，勃然大怒，急奪源休所執象笏，向前唾泚大罵曰：「狂賊！吾恨不斬汝萬段，豈從反耶？」遂挺象笏望泚額上擊之。泚舉一手來捍，正中其額，濺血灑地。二人相搏，李忠臣見泚氣力不敷，遂向前助之，泚得解脫，匍匐而走。秀實知事不成，厲聲大呼，謂泚黨曰：「我不同汝反，何不殺我？」賊眾大怒，爭前簇下，秀實罵不絕口，泚命牽出斬之。至死神色不變。麗泉有詩贊曰：朱泚邪謀廢帝圖，唐家宗社委丘墟。<br />
　　滿朝臣宰皆囊括，擊賊惟君烈丈夫。<br />
　　秀實既死，岐靈岳之計遂止不行。韓曼已得進兵來攻奉天。<br />
　　卻說帝在奉天城中，被泚兵攻圍甚急，經月不退。城中糧食俱盡，供御只有糧米二斛。每候賊之休息，夜則放人出城外採取蕪菁根而進之。死傷者不可勝計，士卒凍餒，又無衣甲，皆不能戰。帝聞賊已有登城者，因與渾瑊對泣。瑊乃撫諭將土，激以忠義，於是眾軍土鼓躁而進，奮力大戰。正在危急，忽見一彪人馬，約有五萬之眾，湧並而來。眾視之，乃唐將李懷光也。懷光知帝受圍甚急，遂自蒲城引兵前來救應，逕至城下，與賊相戰。朱泚大敗，乃引兵走還長安城內。未知後事畢竟如何？<br />
　　總批：德宗以專欲致禍，至於食蕪菁糲食，困心衡慮而不作，非懷光之解圍，幾於亡國矣。姚令言擁孱卒數千，張旗一呼，莽為盜賊。眾且推朱泚為謀主，乃至段秀實奮發孤忠，獨以身殉。然秀實之死，可謂知所處，恨其未盡也。何初不從天子於奉天？抱忠負才，草草而死，良可異哉。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>