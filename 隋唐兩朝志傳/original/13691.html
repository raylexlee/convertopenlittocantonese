<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八十五回　唐太宗跨海征遼</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十五回</br>　　唐太宗跨海征遼</font></h4>
			　　卻說邊關報入高麗國王，聽知提大軍一百萬、戰將一千員，御駕親征，急聚文官武將商議。聽知太宗自來，勢若泰山，人人失色，面面相覷，皆不敢言。高麗王藏曰：「唐兵勢大，何以退之？」諸將皆默然，閃出莫利支蓋蘇文進曰：「唐兵遠涉疲敝，勢不能久，吾恃其險阻，與之相抗，雖有百萬之師，無能為也。事不宜遲，即差人沿路告報各處關隘，添兵守把，吾率大兵後去，親自擊之，破唐必矣。」王藏從之。<br />
　　卻說太宗依期而進，聲勢吞天。則軍水路已出萊州界口，旱路抄出蘭河降胡。兵行一月，水陸取齊。行過遼海，直抵鳳凰城下，紮了營寨。先使探馬告報城內曰：「吾大唐兵來日經過，請城主相別。」城內裨將耶律坤材勸城主慕容繡曰：「唐兵勢大，不可與敵，不如舉眾投降，可保軍民之難。」繡從之。<br />
　　坤材直至唐營見帝，帝問坤材，坤材對答如流，帝喜之，欲用為謀士，坤材曰：「夷狄之人，不敢入侍中國。」帝義之。次日，引慕容繡來見帝，待之甚厚。兵入鳳凰城屯住，餘軍分屯城外，連路十餘里寨柵。<br />
　　一住數日，繡每設宴相款，忽一五色紋禽飛過庭前。其聲和鳴，帝問曰：「此何禽也？」繡曰：「此地去城八十里，有鳳凰山，人跡罕到之處，鳳凰出入之所。其中巢穴，此禽非梧桐不棲，非泉水不飲。天下有道則現，無道則隱，故城號名，此禽即鳳凰也。飛鳴於此，合應陛下坐致太平，實為樣瑞之兆。」帝曰：「果是鳳凰，世不常出，人亦罕見，安得巢穴而出入乎？」繡曰：「此化外之地，風土與中國不同，鳳凰飛鳴，何足為奇。更有酒泉香米，瑞草靈芝，亦產彼處。又有獨腳之鳥，每遇賢明為政，則飛至公庭，聞鐘則鳴，聞鼓則舞。若是贓官污吏，雖欲求見而不可得矣。」帝聞言大喜曰：「大是異事！此非人世有此勝境，朕盍一往觀之。」即命排駕，與眾將同往。<br />
　　後人有詩云：<br />
　　鳳皇山上鳳皇游，百萬唐兵過此州。<br />
　　果是中華天子福，此城原在一時收。<br />
　　卻說蓋蘇文率兵二十萬，直致陳家谷，望見塵頭起處，便紮了營寨。前面人報慕容繡已降了唐，蓋蘇文大驚，慌聚眾商議，蘇文曰：「今唐率大兵遠來，取了鳳凰城，汝等有何妙策？」大將黑九龍挺身言曰：「將軍勿慮，吾覷唐兵如螻蟻耳。臨陣一戰，盡斬其首，吾之願也。」言未絕，一人高聲而出曰：「不必汝去，吾觀斬唐兵之首如探囊取物耳。」視之，其人身長九尺，面如噀血，虎體狼腰，豹頭猿臂－－遼東人也，蓋蘇文之弟蓋身虎也。蘇文聽之大喜。撥馬步軍五百與之，連夜便起，望鳳凰城來。<br />
　　卻說太宗逕至鳳凰山來，看其巢穴，乃一石室，內闊數丈。<br />
　　只見數鳳相隨，飛鳴出迎。帝大喜曰：「此真佳禽也。」慕容繡曰：「此鳥雖歸禽道，甚類於人，住居石室，善曉人言。胎孕十月而生，君王有道始出，乃鳥中之王矣。」帝顧盼稱羨，正在遊玩，忽聽前面一聲炮響，山坡側湧出一彪人馬，約有一萬餘騎，猝風而至。帝見大驚，慌使人探聽，哨馬來報：遼兵大至。帝即命眾將死據山頭，後遣劉君昂、薛萬徹二將下山前迎遼兵。君昂披銀鎧，裹赤幘，勒帛抹額，手執鐵脊蛇矛，騎花驄馬，向陣前打話。遼將當先出馬，君昂罵曰：「野狗奴助惡為人，大兵到此，何不早降？尚敢引兵來此相拒邪！」蓋身虎大笑曰：「你等隨李世民鼠賊也，吾豈降哉。」君昂大怒，拍馬提矛，向前來戰蓋身虎。二馬相交戰不數合，君昂當抵不住，撥馬投東便走，蓋身虎亦不去追趕。薛萬徹見君昂兵敗，一騎馬，一條槍突然而出，挺槍直刺。身虎挺斧來迎，二人鬥不上十合，萬徹亦大敗而走。後面蓋蘇文催兵大至，把鳳皇山截住去路，唐兵不敢向前。<br />
　　卻說帝被遼兵阻在鳳凰山，經半月不退，每日山下蓋身虎大罵搦戰，帝曰：「誰敢去殺此賊？」轉出副將段志賢曰：「某願往。」帝喜，便交志賢出馬。多時報來：「志賢與身虎交戰，不到五合，被身虎殺得大敗而走，走回本山。」眾臣聽知，面皆失色。帝歎曰：「遼兵阻住十餘日，汝眾將士豈無一人可近此賊乎？」眾將默然。忽一人厲聲大呼曰：「老臣願往，斬蓋身虎之首，獻於帳下。」眾視之，乃尉遲敬德也。帝曰：「汝已老矣，恐非身虎之敵。」敬德曰：「臣年雖老，鞭卻不老。」帝曰：「汝既要戰，可使汝子寶林同去，方保無事。」敬德曰：「陛下何視臣弱也？」寶林亦諫曰：「父守二十年之英風，不可因聖上一言而棄太山之重，與番狗爭高下邪？辱子不才，代父往戰之。」敬德曰：「吾自歷戰以來，未嘗不身先士卒，聖上言吾已老，必建奇功表之，以示英勇。」遂提鞭飛身上馬，寶林亦提槍跟隨而去。眾將聽得山下鼓聲大震，喊聲大舉，如天摧地塌，海沸山崩。眾皆失驚，卻欲探聽，鑾鈴響處，馬到中軍。敬德手提蓋身虎頭擲於地下。後宋賢有詩贊敬德云：<br />
　　威鎮中華累建功，鳳凰山下鼓鼕鼕。<br />
　　尉遲已老施英武，不枉當時號鄂公。<br />
　　敬德出馬，不數合斬了身虎，提頭出獻。眾皆大喜。<br />
　　卻說身虎手下敗軍報入遼寨，蓋蘇文急聚將商議。蘇文曰：「今折了吾弟，唐兵勢大，何以破敵？」只見帳下一將挺身而出曰：「身虎將軍被殺，此仇不報，更待何時。」眾視之，乃副將黑九龍也。黑九龍曰：「某願往，以報身虎之仇。」欣然上馬，帶領精兵五千，飛奔前來。<br />
　　帝在山上看見，回顧諸將，問曰：「誰敢出戰，去擒此賊？」一將縱馬提槍而出，乃張士貴，帶領人馬下山，來戰黑九龍。<br />
　　兩騎相交，戰不數合，士貴氣力不敷，便勒馬走。黑九龍直衝過來，唐軍大潰，四散奔走。九龍在陣中，無人敢敵。士貴麾下閃出一將，白袍銀甲，坐下火龍馬，手持方天戟，飛奔而來，乃士貴部下軍人薛仁貴也。仁貴衝陣來戰，九龍挺斧來迎，仁貴交馬，手起一戟刺九龍於馬下。史官有詩贊仁貴云：<br />
　　威振唐朝第一功，誰人敢與論英雄。<br />
　　白袍果有萬人敵，才戰便能斬九龍。<br />
　　仁貴乘勢直奔前去，殺敗遼兵，四散逃走，退歸騎下。<br />
　　卻說帝在山頂上高坐，望見一將，身長一丈，白袍銀甲，疋馬紅髮，手執方天戟，橫衝遼陣，亂砍軍將，所到之處，威不可當。未知此人是誰？<br />
　　總評：太宗親自征遼，大兵直抵鳳凰城。此城號不虛名，帝欲往觀其巢穴，良有以也。無何遼將黑九龍、蓋身虎等前來截住去路，卻有老將敬德一戰而擒身虎之首；更有少將仁貴再戰而刺九龍於馬下。唐兵雖受阻，而不至於終潰者，非賴二人之英武而何？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>