<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第二十四回　冀州城麴稜降夏</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十四回</br>　　冀州城麴稜降夏</font></h4>
			　　王琮見斬關壽，急命止之，入見曰：「誅降殺順，大不義也。昔臣投拜之時，壽為部將，染病在家，後因無去路，不得已而降賊。今日獻功，宜以十世寡之。」建德曰：「食其祿而殺其主，是不忠也；居其土而獻其地，是不義也。不忠不義之人，吾甚惡之。」琮曰：「若斬此人，非安夏國之計也。」力諫免之。建德使壽仍居王琮部下，收刀兒將士各授官職調用。<br />
　　其所擄子女悉令放還，寶物盡賜將士。遠近聞知，夏王有不殺之心，人民悅服，其易、定等州聞風歸附。建德兼並兩軍，兵勢大振，遂殺向冀州而來。<br />
　　卻說冀州刺史姓麴名稜，上都人也。其人果敢，少有大志，與本州總管羅藝二人堅守其城，不肯臣魏，猶秉隋之正朔，印信律令，仍舊不改。建德滅了刀兒，使人招之，陳說利害，諭以唇亡齒寒之故，城必難守。麴稜泣曰：「吾受隋大恩，不能報仇，而反以城附人？寧使就戮，安肯為此不忠不義之事！」<br />
　　自是節操愈堅。<br />
　　建德遂引兵直抵城下，令軍士四面圍之，日夜攻打。麴稜手持長槍，身跨駿馬，便欲出城迎敵，忽見階下閃出一人，仙風道骨，鶴氅星冠，向前連聲大笑。麴稜曰：「為何見笑？」<br />
　　其人曰：「單笑汝等肉眼無瞳，不識人物。某有退敵之術，使人不戰自走，何不問我？」眾視之，乃隋崔暹之孫崔履行也。<br />
　　稜曰：「有何奇術，可以退敵？」履行曰：「某曾遇異人於鄔石山中，傳授陰書三卷，習得驅兵之法。上可以呼風喚雨，下可以役鬼驅神，中能令人趨吉避凶。用此退敵，不須張弓只箭，只書符念咒，不過數日，攻者自敗矣。」左右之人聽聞，皆言世所罕有。稜曰：「果能此術，吾等賴無患矣。」遂停兵不戰，即令立壇，分作三級，上應列宿，下應九宮八卦。第一層排六丁六甲天神，中立帝座。第二層擺二十八宿日月九曜神兵，各執器械。第三層安五嶽四瀆九州分野。又分二十四向，列二十四氣、七十二候神兵。當夜設醮，進章書符作法，止留麴稜登壇禮拜。履行脫去道服，頭戴布冠，腰繫麻繩，腳穿草屨，手執苴杖，登城向北，號天慟哭，密念神咒。再令滿城婦人，不拘老少，俱令抓住屋脊之上，脫去裙襠，兩手張開，仰望建德軍中，號啕大哭，稱言以陰壓陽之法。<br />
　　早有人報建德，建德曰：「此邪幻也，麴稜癡人，被其誘惑。今兵臨城下，將至濠邊，豈能以此術而退敵哉？料城內恐懼，必無御備之策，可急攻之。」是日黃昏左側，軍士大進，四面攻打，喊聲鼎沸，火炬照耀，如同白日。麴稜在城內，知事勢窮迫，即自披掛引軍士來迎戰。履行堅執勸住曰：「汝但放心，今夜必成大功，賊當敗走，切不可出，亂我術法。將士勿自驚懼。」麴稜從之，遷延夜半。建德選敢死將士三百餘人，湧上雲梯，炮聲一響，喊殺連天，將士一齊列於城上。建德招麾大呼曰：「夏主已自登城矣。」只見守城之人互相棄城而走，城中大亂。建德斬奪城門，喧呼爭進。此時履行尚在城樓之上呼天作法，正欲奔走，被眾兵亂刀挫死，擲於城下。比及天明，眾軍士獲麴稜擁至帳下。<br />
　　建德接見，親釋其縛，以酒壓驚，謂麴稜曰：「足下為隋之臣，不與眾人同叛，而獨守志不屈，真忠臣也。特免汝罪，回心輔我，以興夏國。」稜曰：「方今天下洶洶，民有倒懸之急，大王立匡國救民之心，臣感不殺，願從仁義之主，以安天下。」遂降於建德。建德大喜，封稜為內史，仍賜黃金五十金，猶以厚禮待之。麗泉詩云：<br />
　　建德功勛百戰強，加封內史拜忠良。<br />
　　履行幻術如兒戲，豈識軍功代代昌。<br />
　　建德既得麴稜，終日議論軍事，甚加敬重。稜叫建德進攻羅藝，建德便遣劉黑闥領兵先往，直抵本州城下，安了營寨。<br />
　　卻說羅藝在城中，令軍士守護，堅閉城門，只是不出。黑闥在城外辱罵，終日搦戰不得。人報後面建德大兵繼至，黑闥接見，言羅藝緊閉，如此相拒。建德曰：「羅藝兵勢困窮，無人出戰，正好極力攻打，不可遷延。恐師老兵疲，難以取勝。」黑闥曰：「聽聞城內人馬尚多，四門堅壁，恐難遽破。某欲相時而動，庶為便益。」建德叱之曰：「為將無謀，俄延歲月，我兵既到，立等城破，何得相時而後動耶？」遂喝退黑闥，吩咐四邊每隊軍士，各設雲梯，上城攻打，喊聲振舉，驚動天地。<br />
　　不期城上火炮、火箭齊發，雲梯盡著，又兼矢石如雨，站立不住，只得退下城來。建德又安排數百輛衝車，鼓噪納喊而進。<br />
　　藝急令鐵鎖貫串鐵錘，繞城飛打，衝車皆折。千方百計，城不能破。建德十分暴躁，曹旦密至帳下，告言：「大軍人馬久住城下，恐敵軍窺見我軍懈怠，夜黑開城，攻劫營寨，一時無備，反遭毒手。攻城之策小，提防之策大，請陛下思之。」建德大怒曰：「我自起兵河間，所向無敵，量此孤城，何足為難！羅藝聞吾之名，心膽皆碎，何敢出城劫吾營寨耶？汝勿得妄為籌策，以阻軍心。」遂喝退曹旦。有鄧文信聞旦言，急諫曰：「戰勝而將驕卒惰者必敗，今士卒懈惰久矣，藝兵雖圍困在城，連日持鈍養銳，又兼羅藝善能〔用計〕，旦言亦未非也。」建德益不聽。<br />
　　是夜，羅藝果吩咐薛萬徹、萬均兄弟二人，將士飽飯畢，人各銜枚，開〔啟〕城門，統領三軍，暗分兩路，來到夏寨。<br />
　　夏兵正睡熟，羅藝密傳將令，一聲炮響，金鼓大振，殺入夏營。<br />
　　夜晚兵來，如天塌地陷，山崩海沸一般。此時建德帶酒，已不能起，左右扶擁，掩護而走。文信慌忙後隨，未曾上馬，一將殺入中軍來，乃薛萬徹也。文信措手不及，被萬徹一刀斬於門旗下。後史官有詩曰：文信從軍仗義旗，夏王初立眾心歸。<br />
　　只因不解驕兵計，致使轅門白刃飛。<br />
　　文信被誅，各隊人馬驚惶亂竄，自相踐踏，建德、黑闥禁止不住，只得棄營逃走。殺到天明，屍橫遍野，驢馬填河。羅藝大獲全勝，鼓噪回城。不知建德領兵如何？<br />
　　總評：夏王有不殺之心，遠近人民豈不悅服？崔履行縱能書符作法，不過一幻術耳，麴稜欲恃此退敵，而不就縛亦難矣。若羅藝堅守不出，勢未遽破，倘從曹旦之言，文信何至死於非命耶？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>