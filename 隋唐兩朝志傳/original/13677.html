<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第七十一回　劉黑闥反唐報仇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十一回</br>　　劉黑闥反唐報仇</font></h4>
			　　唐諸將見劉志成功，各自抖擻神威，來捉蕭銑。<br />
　　卻說蕭銑見江中船只盡陷，諸將皆休，情知守把不住，棄了清江，遙望江陵而走。果然，救兵見江面流下舟艦，心疑不進，唐兵乘勝直抵江陵，入其外郭。梁偽將雷長潁、林之鬆、蓋彥舉等見事勢危迫，俱詣軍門投降，李靖受之。<br />
　　卻說蕭銑在江陵，自度救兵不至，謂其下曰：「天不祈梁，不可復支矣。若待力屈，則百姓蒙患。奈何以我一人之故，陷百姓於塗炭乎！今城未拔，若先出降，可免其害，汝諸人何患無君？」乃麾令守陣者皆慟哭，以太牢告於廟，率群臣緦麻布幘，大開城門出降。銑詣軍門謝曰：「當死者銑耳，百姓非罪也。請無殺掠。」孝恭受之，先遣將士護送京師。銑降數日，後面董景珍、雷世猛、鄭文秀等救兵至者且十餘萬，聞江陵不守，眾皆懊悔，不及釋甲而降。孝恭班師，奏凱還朝，入見高祖。<br />
　　高祖大喜，重加賞勞。武士擁蕭銑至闕下，高祖讓之曰：「汝處荊襄之地，魚米之鄉，足以自娛，何生異心，累侵朕土宇？今日到此，汝欲何如？」銑對曰：「隋失其鹿，英雄競逐。銑是梁之後裔，合宜為帝，因無天命，故為陛下來降，亦如昔日田橫南面，豈負於漢哉？」高祖大怒曰：「汝已勢盡力屈，尚自口不屈耶？」喝令武士推出斬於都市。銑死，時年三十九歲，僭國五年而亡。後人有詩歎云：<br />
　　當年蕭銑欲偷生，空獻江陵數郡城。<br />
　　口說田橫難負漢，豈知高祖不容情。<br />
　　卻說唐主痛恨蕭銑口強，故令斬之。當日正與群臣商議政事，忽侍臣奏報：「竇建德故將劉黑闥反於洛州，侵犯州郡，欲與主報仇。」唐主聽聞大驚，即下詔遣將出師。元來竇建德諸將得脫死者，居於閭里，暴橫以為民患。唐之官吏以法繩之，皆散懼不安。正值唐主下詔，悉征建德故將，於是范願、高雅賢等相謂曰：「王世充以洛陽降唐，其將相大臣盡皆夷滅，吾等若至長安，必不免矣。且昔夏主得淮安王遇以客禮，唐得夏主即殺之，今吾等皆為夏主所厚，不為之報仇，無以見天下之事。」乃謀作亂。眾請卜之，以劉氏為主。卜得吉兆，因相與同至漳南，見建德故將劉雅，雅曰：「天下方寧息，吾將老於耕桑，不願復起兵。」眾怒，殺之。<br />
　　時劉黑闥屏居漳南，諸將詣之，告以其謀。黑闥方種蔬園內，一見大喜，即殺耕牛，與諸將飲食，定計襲縣據之，得眾數千，號漢東王。唐遣淮安王道玄與黑闥戰於下博，兵敗，為黑闥所殺。山東震駭，望風歸附，旬月之間，盡復建德故地。<br />
　　進據洛州，軍聲大振。至是表報黑闥領兵欲犯長安，奪駕報仇。<br />
　　唐主大怒，問眾臣曰：「誰敢去討此賊？」言未了，太子建成出班奏曰：「建成願往，只消五萬兵，足可破劉黑闥矣。」唐主大喜，即發兵五萬，遣建成行。<br />
　　初，唐主之起兵晉陽也，皆秦王世民之謀。唐主謂世民曰：「若事成，則天下皆汝所致，當以汝為太子。」及為唐主，將佐亦請以世民為世子。唐主將立之，世民固辭而止。太子建成喜酒色游畋，齊王元吉多過失，二人皆無寵。世民功名日盛，唐主常有意以代建成，建成內不自安，乃與元吉協謀，共傾世民，曲意事諸妃嬪，以求媚於上。太子中允王珏、洗馬魏徵說太子曰：「秦王功蓋天下，中外歸心，殿下但以年長，位居東宮，無大功以鎮海內。今劉黑闥散亡之餘，眾不滿萬，資糧匱乏，以大軍臨之，勢如拉朽，殿下安自擊之，以助功名，因結納山東豪傑，庶可自安。」建成乃請與元吉行，故唐主許之。<br />
　　卻說建成引兵五萬來討劉黑闥，軍馬三隊起行，先遣齊王元吉一軍先起，時武德五年十一月。後唐軍至洛水，下住寨柵。<br />
　　哨馬報入劉軍中，程世良勸黑闥曰：「唐兵勢大，不可與敵，不如舉眾投降，可保軍民之難。」范願曰：「吾等千方百計，聚兵到此，進則有生，退則必死。此皆狂妄之言，聽之何益！」遂上馬至肥鄉，分調守把各處隘口。黑闥曰：「肥鄉乃相州之保障，失此則大郡難保。今與眾商議，著二人守城，二人前至肥鄉地面，依山倚險，紮下兩個寨，遙為椅角之勢，勿使敵軍臨城。」高雅賢曰：「某願助之。」黑闥大喜，設宴相款，分兵二萬，與范願、高雅賢離城六十里下寨。黑闥、徐友諒守護肥鄉。<br />
　　卻說建成與元吉商議進取肥鄉，人報黑闥兵來，即目有范願、高雅賢二萬軍在肥鄉北面紮下兩個大寨。建成聚眾：「誰敢去取二寨？」宇文歆應聲出曰：「某願往。」建成曰：「汝領本部人馬如取了營寨，必當重賞。」宇文歆謝了要行，帳下一人出曰：「將軍年紀高大，如何去得？小將願替一行。」建成視之，乃羅士信也。歆曰：「我已領將令，你如何敢僭越？」士信曰：「吾聞范願、高雅賢乃夏驍將，血氣方剛，恐將軍近他不得，誤了大事，因此相替。」歆大怒，叱士信曰：「汝輕視我，敢與我比勢麼？」士信曰：「就殿下之前當面比試，贏得便去。」歆移步下階，便將刀來。建成急止之，曰：「不可！吾今領兵收賊，仗汝二人之力，如兩虎相鬥，必有一傷，須誤了大事，吾今勸你二人休爭。」元吉曰：「汝二人不必相爭，即目范願、高雅賢下住兩個營寨，今汝二人各引本部軍馬各行一寨，如先獲將者，便為頭功，不強似自家相並？」建成曰：「吾弟言者甚當，你二人分軍兩路而行，先回者功勞為大。」宇文歆、羅士信領命去了。元吉曰：「此二人去，恐於路爭競，兄可引一軍自為後應。」建成留元吉守城，帶劉德威並李藝三千軍隨後便起。<br />
　　總批：唐兵乘勝直抵江陵，銑以百姓之故，不忍固守而降；然則唐初割據之主，銑最無罪，而商祖誅之，淫刑甚矣。若黑闥之反於洛川，欲犯長安，則遣將出師之詔，誰謂其可少緩也。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>