<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八十三回　太宗教場定先鋒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十三回</br>　　太宗教場定先鋒</font></h4>
			　　前隊軍中一將飛馬出曰：「薛將軍先掛，汝何奪之？我與汝比試，看汝贏得吾否？」驟馬挺槍來戰懷玉。二人戰不數合，其將架隔遮攔不過，望本陣便走，眾皆喝采。乃副將段志賢也。<br />
　　懷玉厲聲大叫曰：「眾軍中再有能者，請出比試！」<br />
　　言未絕，只見羽林軍內湧出一將，約二十餘歲，身長一丈，黑臉鬍鬚，眉粗髮卷，十分醜陋。陣前高喊：「懷玉武藝何足為奇！我來與汝比試。」眾視之，乃尉遲敬德之子尉遲寶林也。<br />
　　懷玉曰：「汝來爭印，不懼吾雙鐧乎？」寶林大怒曰：「汝有鐧，吾豈無鞭！」遂挺鞭直取懷玉，懷玉挺鐧來迎。兩將戰上一百合，不分勝負。寶林暗想贏不得懷玉，拖鞭便走，懷玉飛馬追之。不上一箭之地，寶林看見懷玉趕來，取弓搭箭，望懷玉便射。後面懷玉眼看得較覲，聽弦響處，箭已接在手中。寶林見箭不中，回馬又戰。<br />
　　帝恐二人有失，急使人前去解救。帝教喚來，寶林睜眉怒目，懷玉切齒咬牙，皆有相持之意。帝笑曰：「朕特試汝等勇耳，何敢如此相並力於朕前乎？」遂各賜黃金百兩。二人拜謝。<br />
　　後人有詩云：<br />
　　志氣昂昂孰敢當，鞭來簡去顯豪強。<br />
　　太宗跨海征東日，二將名為號棟樑。<br />
　　帝曰：「懷玉武藝超群，然汝父病危篤，可回家奉侍，待父病癒，前來相助。」懷玉唯唯而退。帝歸至朝內，是夜自覺睡臥不安，起來內室秉燭看書，覺神思昏迷，伏幾而臥。忽被一將追迫甚急，走入山側，遇一少年，白袍銀甲，素馬橫槍，衝陣而來。帝問：「汝何人，特來救朕？」其人答曰：「某白袍將也。聞陛下征東，特言保駕。」言罷不見，忽然驚覺，就幾上作一夢。時夜當三更，帝大疑，即出前殿，請國師袁天綱圓夢。天綱入見，帝細言夢警，天綱拜駕曰：「陛下此夢佳矣。實乃進賢輔國之兆。」帝曰：「安知其為吉兆？有何應驗？」<br />
　　天綱曰：「昔商高宗夢上帝授以良弼，高宗使人圖形，旁求於天下，得傳說於版築之間，命以為相。傅說進諫，論列天下之事，遂得致其太平。今陛下亦同此夢，主得一良將為用，宣出榜各道張掛，招募豪傑，必有應募之人，隨來保駕。」帝聞言大喜，遂發詔頒行天下，招賢士征高麗。詔云：<br />
　　　　朕聞人倫之大，父子為先；尊卑之序，君臣為重。近者高麗蓋蘇文弒君立姪，謀為不軌，侵奪貢物，毀罵朕躬，理宜問罪，以彰大國。茲爾御駕親征，保駕未得其人。惟爾多士，懷材抱德，熟諳韜略，隱於林下，咸來應之，量才擢用，隨朕征東。將見全師丑虜，食邑封侯。詔書到日，速即奉行。<br />
　　帝下詔文，頒行天下，招募軍士。行至絳州龍門縣，時有一人姓薛，名仁貴，少貧賤，以田為業，而膂力過人。欲改葬親，其妻柳氏一日謂仁貴曰：「夫有高世之才，要須遇時乃發。<br />
　　今天子自征遼東，募求猛將，此難得之時，君盍圖功名以自顯，富貴還鄉，葬親未為晚也。」仁貴曰：「汝言是也，吾亦有此意。只慮汝在家下，一貧如水，何以自給？」妻曰：「但願夫君前程有分，妾自紡績織紝以為家業，足以度日矣。」仁貴曰：「誠如是，吾無憂矣。」遂別了柳氏。<br />
　　行了一日，已至絳州城內，投店安歇。店主林公曰：「壯士至此，欲投軍乎？」仁貴曰：「然。」林公曰：「汝來遲了，見聞軍數已滿，軍冊已成，總管傳令不得進教場矣。」仁貴聞言，懊悔不及，喟然歎曰：「某何為命薄如此，不遇時邪！」<br />
　　遂長歎一聲，口吟二絕以自遣云：<br />
　　劍拂秋霜氣若虹，蒼天豈肯困英雄。<br />
　　暫時落寞寬心過，必定封侯拜九重。<br />
又一絕云：<br />
　　膽氣堂堂七尺軀，壯心肯作腐儒迂。<br />
　　男兒自有沖天志，不負龍韜一卷書。<br />
　　仁貴吟罷，無聊無賴，倚門而立，長吁短歎之聲，不絕於口。林公知是杰士，留居數日，命仁貴打柴過活。<br />
　　一日，於路遇一老嫗，手持飯籃，啼哭而來。仁貴怪而問之，嫗答曰：「此去五里，地名高原，有一毒蛇，其大如斗，連年為害。吾只一子，去歲在被打柴，被其所傷。今乃忌日，將此以祭之耳。」仁貴駭然曰：「誠可傷也！蛇尚在否？」嫗曰：「累出為害，亦只遠遠祭之；若近之，則彼復來，不敢當矣。」仁貴曰：「大是異事，汝可引吾看其蛇，吾為除之。」<br />
　　嫗曰：「不可輕往，恐傷性命。」仁貴曰：「大丈夫佩劍於身，吾何懼彼哉！」遂叫嫗指引前去，欲斬此蛇。未知仁貴斬得此蛇否？<br />
　　總評：懷玉、寶林二人武藝相持，鞭來鐧去，以顯豪強，此所謂有是父，則有是子也。太宗跨海征東，二將真先鋒矣。及白袍授夢，而又下詔招取賢士，以備保駕，豈無有高世之才，起而應其募者乎？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>