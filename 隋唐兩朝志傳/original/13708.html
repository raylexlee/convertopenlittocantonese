<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第一○二回　華陰李白倒騎騾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一○二回</br>　　華陰李白倒騎騾</font></h4>
			　　卻說李白還鄉，日往月來，不覺半載有餘。意欲閒遊，逍遙遣興，遂別了賀知章，身藏金牌，帶領從人二十，騎一騾兒，扮為學士，任意遊樂，無日不醉。忽至華州界口，人報華陰徐知縣十分利害，人不敢犯。白問有甚事故，鄉人答曰：「此人山東人氏，姓徐名文罕。自到任後，貪財好色，終日飲酒，不理民訟。若有相犯者，輒重加垂撻，不與分別曲直，百姓極受其害。」白聽聞，怒曰：「吾去除了此人，留之何益？」遂交從人躲在一處，乃自倒騎騾兒，只在縣前往來遊走。<br />
　　原來衙門淺近吏卒雖不敢言，文罕自於公廳看見是一醉漢，如此模樣，速喚侍從之人：「與我擒來。」不移時，將白拽至階下。文罕喝令：「將此醉漢下於獄中，待他酒醒問之，供招明白，來日決斷。」當下獄官收入，便將李白行鞭勘問。<br />
　　白曰：「吾得何罪，將吾如此拷打？」獄官曰：「理法所致如此，不於吾事。徐知縣要汝供招明白，來日擬律。」自曰：「既要招狀，何難之有！」遂具紙筆以對。其供狀曰：供狀儒生姓李名白，年當弱冠，素習文章，舉筆揮毫，神號鬼泣。家屬錦州，長自西川。昔年一舉跳龍門，當日三宣臨帝闕。書文能靜燕番，作賦兼扶社稷。錦袍玉帶時常衣，御膳大廚為飲食。登筵幾遍醉丹墀，內宦扶歸宮裡歇。賜酒親蒙御手調羹，書答番家，楊太師當朝磨墨，高太尉對聖穿靴。天子殿前尚容吾走馬，華陰縣裡到不許吾騎騾。想知縣賽過皇帝，若要問我情由，共汝同到帝闕。所供是實。<br />
　　白寫供詞，交付獄官看了，驚得面如土色，膽碎心寒，慌來納頭便拜，哀告：「大人饒吾性命，可憐小卒蒙縣遣發，故犯尊顏，萬望憐憫。」白曰：「不乾汝事，可將供詞送與徐文罕觀之。」<br />
　　獄官去不移時，只見徐文罕匍匐而來，拜入獄內。文罕曰：「某實肉眼，冒犯尊顏，甘當死罪。」是時眾貳官聽知，皆來拜告。白乃取金牌付與眾官看了一遍，人人吐舌，個個低頭，一齊羅拜於堂下：「眾等死罪，萬望見憐！」白微笑曰：「汝等受國奉祿，卻皆詐取民財；為民父母，如此倚托官權。上欺國法，下害良民，罪之一也。終日醉鄉，不修縣事，罪之二也。<br />
　　惟求賄賂，以是為非，舉往錯直，罪之三也。恣己溫飽，酷眾饑寒，罪之四也。平人行徑，騎越縣門，喝令捉獲，入獄拷問情由，無故入人之罪，不遵法律，務是猖狂，罪之五也。有此五罪惡在，其為民父母乎？」眾官告曰：「吾等不敢再犯大人，甘當死罪。」白曰：「若改前非，饒汝之命。」眾官拜謝，設筵管待。<br />
　　白與文罕、眾官正飲酒間，忽報朝廷遣使召白歸朝，白遂別了文罕，隨使直至長安見帝。帝曰：「卿別一載，朕心如隔三秋，朝夕思憶，晨昏掛念。」白曰：「臣念陛下亦然。」帝曰：「卿有大功，未得重職，朕心每自怏怏。今賜卿一大廈，建立府門，就在皇都居住。」白曰：「臣是酒徒，早晚恐失朝賀之禮，實為不便。」帝曰：「隨卿之意，卿或失禮，朕亦不責。」白曰：「君臣之間，禮法所制，臣安敢如此！」自是帝與白朝夕飲宴吟詩，恣樂閒遊。時值中秋，帝邀白同上龍舟，到長江玩景。夜江天一色，皓月如銀，風清露爽，此景難描。<br />
　　鸞簫輕品，鳳管清吹，公侯把盞，采女擎杯。白喜不自勝，遂對帝吟詩一首，詩云：<br />
　　中秋月轉二更初，夜玩龍舟勝軸艫。<br />
　　萬里銀光垂玉露，一天星斗入冰壺。<br />
　　城邊檟密風聲細，江面波澄月影孤。<br />
　　不用舉梯旁牛鬥，星辰落落伴江湖。<br />
　　帝亦吟詩一首云：<br />
　　江風初起浪痕微，水浸清天月影低。<br />
　　萬里波澄無盡處，龍舟遊賞碧琉琉。<br />
此時帝歡笑不止，酒酣之次，命樂人來唱舞於前。帝謂白曰：「朕自削平內亂，即位以來，雖有此樂之奏，每未盡善。知卿精通音律，蓋與朕教之。」白曰：「臣無甚才能，但六藝之法，幼曾習學，略曉一二。陛下有命，臣敢不從！」帝遂更置左右教坊，令李白教俗樂，揀選樂工數百人，帝自教法曲於梨園，謂之梨園子弟，居於宜春北院。<br />
　　帝每在教坊與諸子弟詼諧為樂，當日帝與李白並諸子弟正在遊樂，忽聽長安城中奏軍情：河南御史李隨表稱報：「范陽節度使安祿山自號東平郡王，置官立士，反背朝廷。其兵甚銳，攻陷州縣，望風瓦解，早為堤備。」帝大驚曰：「祿山反叛，羽翼眾多，實為腹心之患。」當時未知如何拒敵。<br />
　　總評：人臣務引其君以當道，玄宗置左右教坊以親教之，一時大臣不能格心而防微，昧於所職矣。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>