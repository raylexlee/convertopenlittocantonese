<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八十回　太宗廢太子承乾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十回</br>　　太宗廢太子承乾</font></h4>
			　　帝甚傷悼不已，諡為文德，葬於昭陵。帝親為文，刻石碑，稱皇后節儉，遺言薄葬，不藏金玉，當使後子孫奉以為法。帝每思后，輒至流涕，乃就苑中造一台觀，高十餘丈，極其美麗。<br />
　　帝每自登臨，以望昭陵。<br />
　　一日，帝引魏徵同登，帝曰：「對面一望之地，高大而華美者，陵也，汝曾見否？」時征年已七十有二，知帝意在昭陵，乃舉目熟視，佯作不見之狀，對曰：「臣今昏聵，不能見矣。」帝用手指示之曰：「已在目前，何無見乎？」微曰：「臣以為陛下望獻陵，其遠難望；若是昭陵則臣已見之久矣。」帝為之泣下，因有慚色，即使人折毀台觀，以示不用。後人有詩云：<br />
　　西苑建台十數層，太宗曾此望昭陵。<br />
　　只因毀觀旌忠直，留與後人說魏徵。<br />
　　后只生一子，名曰承乾，立為太子。少有躄疾，喜聲色及畋獵之事，所為奢靡。每恐帝知之。而魏王泰者，太子之弟，韋妃所生也。多才能，有寵於帝，見皇后已崩，潛有奪嫡之志，折節下士，以求聲譽。帝時命章挺與杜楚客二人共攝魏府之事，為泰腹心，乃密結朋黨，以謀大事。太子知覺，恐其相逼，陰養刺客紇乾、承基等，及壯士百餘人，謀殺魏王。正值吏部尚書侯君集怨望朝廷，見太子暗劣，欲乘釁圖之，因勸太子謀反。<br />
　　太子欣然從之，遂將金寶厚賂中郎將李安儼，使為內應，邀同洋州刺史趙節、駙馬都尉杜荷數人，取酒歃血，割臂為誓。<br />
　　杜荷曰：「天時有變，事當速行。」趙節曰：「當先用何計？」荷曰：「只稱殿下偶沾惡疾，十分危篤，主上必親臨府內看視。先埋伏武士於兩傍幕下，一擁而出，大事定矣。」數人商議，猶豫不決。<br />
　　正值齊王祐事連承基，係獄當死，及告太子謀反，帝乃命中書門下參鞠之，反形已具。帝面責承乾，承乾曰：「臣既為太子，大事已定，復何所求，但為泰所圖，時與朝臣謀為自安之術，有等不逞之人，遂教臣為不軌耳。若使泰為太子，正落其度內也。」帝謂侍臣曰：「此子犯法，將何以處之？」眾皆默然。通事舍人來濟進曰：「父子之道，天性也。陛下不失為慈父，使太子得盡天年，則善矣。」帝乃廢承乾為庶人，囚於獄中。帝令擒侯君集、李安儼、杜荷、趙節四人至，帝曰：「汝四人曾與太子商議，不知何事？」杜荷對曰：「無非只是侍奉殿下，講論政事得失而已。」帝曰：「四人曾教太子反來，何敢抵諱？」侯君集曰：「太子謀反，皆自所為，非臣等所使，臣等皆諫不聽。」帝曰：「今日自為，尚猶可恕，若待事敗，其實難容。」君集曰：「並無此事。」叱左右監下。<br />
　　次日，帝欲決四人極刑，見君集功臣，獨有留戀之意，謂侍臣曰：「君集有功，欲乞其生，可乎？」群臣曰：「王法乃國家典刑，不可容情。」帝乃泣謂君集曰：「與君長訣矣！汝之妻子，朕免其死，汝勿牽掛。速正軍法。」四人皆斬之。是日，帝遂廢承乾為庶人。<br />
　　太宗嘗使李靖教君集兵法，君集言於太宗曰：「靖將反矣。」太宗問其故，對曰：「靖獨教臣以其粗，而匿其精，以是知之。」太宗以問靖，對曰：「此乃君集欲反耳。今諸夏已定，臣之所教足以制四夷，而君集固求盡臣之術，非反而何？」至是果然。<br />
　　承乾既得罪，魏王泰每日入朝侍奉。帝面許立為太子，岑文本、劉洎二人亦勸帝立之，惟長孫無忌固請立晉王治。帝曰：「朕作夢一青雀投懷，自言：『臣今日始得為陛下子，臣有一子，臣死之日，當為陛下殺之，傳位晉王。』覺來朕甚憐之。」褚遂良進曰：「陛下失言矣。此國家大事，存亡所係，願熟思之。且陛下萬歲後，魏王據天下之重，肯殺其親愛之子以授晉王哉？陛下前者以嫡庶之分不明，致此紛紜，今必欲立魏王，願先措置晉王，始得安全耳。」帝流涕曰：「此事朕誠不能為也！」遂拂袖而起，入於宮內。<br />
　　時魏王泰恐帝立晉王，乃謂晉王曰：「汝昔與元昌亦謀篡位，得無憂乎？」晉王聞言不答，憂形於色。次日，帝御兩儀殿，怪而問之，晉王以實告，帝憮然始悔立魏王恭之語。是日朝散，群臣皆出，獨留長孫無忌、李世績、褚遂良，謂曰：「汝三人為朕腹心，有事猶豫，蓋與決之。」無忌叩頭曰：「陛下聖鑒不錯，臣等安敢亂言。」帝曰：「朕三子一弟，所為如是，我心誠無聊賴，如此奈何？」帝言訖，遂自投於牀下。無忌等急向前抱住曰：「陛下善保龍體，何如此噪暴邪！」帝又拔佩刀欲自刺，遂良奪刀以授晉王。無忌請曰：「陛下所欲何如？」帝曰：「朕欲立晉王。」無忌日：「謹奉詔。」帝遂使晉王拜無忌曰：「汝舅已許汝矣。」即御太極殿召眾臣商議，帝曰：「承乾悖逆，恭亦兇險，諸子之中，誰可立者？」眾皆歡呼曰：「晉王仁孝，當立為嗣。」<br />
　　帝悅，遂立晉王治為皇太子，時年十六。帝曰「我若立恭，則是太子之位可經營而得，自今太子失道，藩王窺伺者當兩棄之，傳諸子孫，永為後法。且泰立則承乾與治皆不能全，治立則承乾與泰皆無恙矣。」乃降泰爵東萊郡王，囚於北苑，府僚親押者，皆遷於嶺表。靜軒先生有詩贊云：<br />
　　割愛斷恩事可疑，長孫談笑振當時。<br />
　　太宗自是雄才略，廢貶存亡兩得宜。<br />
　　時東宮已立，帝作宴，聚集眾臣於太極殿，商議政事。忽然一陣旋風從東北角上起，把殿前柏樹吹折。眾皆驚疑。帝命太史令李淳風卜之，淳風曰：「此風乃不祥之兆，主折一大臣也。」正飲酒間，忽報太子太師魏徵府下其子來見陛下，帝愕然曰：「玄成休矣！」不覺擲杯於地。且看其子來說甚言？<br />
　　總批：魏徵獻陵之對，深足感動乎太宗，真諷諫之言也。承乾以嫡子而為東宮，有何不自安，而與不逞之徒聚為謀反之事，是自取其禍也，廢之誰曰不宜。由是而貶魏立晉，帝誠兩得其當者乎！<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>