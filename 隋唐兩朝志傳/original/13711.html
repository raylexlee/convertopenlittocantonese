<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第一○五回　真源令張巡起兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一○五回</br>　　真源令張巡起兵</font></h4>
			　　是歲天寶十五載春二月，賊將史思明領眾在常山去城五十里分作三寨，專等唐兵到來。<br />
　　先說李光弼將番、漢步騎萬餘人、太原弩手三千人出並陘口，直至常山。常山團練之兵捉得賊將安思義，押解唐營來見光弼，光弼遂問思義：「破賊之計在旦夕，汝若有策可用，吾不殺汝矣。」思義曰：「大夫士馬遠來疲敞，猝遇大敵，恐難當其鋒，不若移軍入城，早為備禦，先料勝負，然後出兵。胡騎雖銳，不能持重，苟不得利，氣沮心離，是時乃可圖矣。吾料思明先鋒明早必至，而大軍繼之，不可不留意也。」光弼聽言大喜，乃釋其縛，隨即移軍入城，準備拒敵。原來史思明聞知常山不守，立解饒陽之圍，會合三萬餘騎，直抵城下，喊聲大震。光弼在城上高聲大喝，五百弩手齊發射之，箭如雨下，人不敢近。賊兵稍退二十餘里，正值土人報：「有賊步兵五千自饒陽來至九門，可從間道擊之，即得全勝矣。」光弼聽知，遂遣驍勇步騎五千，偃旗息鼓，並乃潛行。行至逢壁之時，賊兵正在解甲午食，一聞唐兵猝至，人不及甲，各個驚慌奔走，自相踐踏。後面驅兵掩殺，死無遺類。<br />
　　卻說史思明探饒陽兵俱喪，挫動銳氣，遂領兵退入九門。<br />
　　時常山九縣七附官軍，惟有九門、藁城二處為賊所據，光弼亦按兵不動，只於數處練兵固守。<br />
　　卻說安祿山自入洛陽，劫掠數郡，日以殺人為事。譙郡太守楊萬石舉眾投降，祿山大喜，遂與商議進攻之策。萬石曰：「洛陽受敵之處，恐不可久守。近有真源縣令，鄧州南陽人也，姓張名巡。其人謀猷深遠，勇冠三軍，若取得此人為用，可決西人之計，成帝業矣。」祿山從之，即遣萬石持檄招諭，詐擢張巡長史之職，參謀軍中從事。<br />
　　卻說張巡在真源正與從人勸農講武，修理民事，忽報安祿山遣楊萬石持檄前來招撫。巡接入相見禮畢，萬石告言：「賊勢浩大，難與為敵，可西迎賊，保全富貴。」巡大罵曰：「賊奴作亂，汝不能盡忠報國，反來檄我，恨不啖汝之肉！吾誓殺此賊，以伸己志！」即將萬石斬之，隨率吏民哭告於玄元皇帝廟，起兵討賊。巡與眾人商議定計，鄉耆進曰：「山川之形勢不同，將兵之攻守亦異。某常叩之夷虜，地之險阻，未能週知，比江淮之地道途平坦，山川廣漠，虜騎奔馳衝突莫御。江淮之地宜守而不宜攻，此去據淮而守，是以心戰為上策，惟請詳之。」巡曰：「此計甚妙，既承指教，明日到大教場中招集義兵，就要起程，不可違誤大事。」便遣人將招軍榜文遍貼，其文曰：真源縣知縣張巡為招募義兵、保障地方事：嘗謂將不可以易求，亦不可以輕任。夫將者，國之安危所係，民之性命所關，是以折衝禦侮、衛國保民者，惟在將之得人也，豈可以易求而輕引。今也國家多故，羽檄交馳，其間有藏鋒畜銳而隱於山林者；有掩跡埋名而避其權勢者；有敢死而樂傷者；有接武而齊列者；有會乘忿怒而欲快其志者；有干犯刑憲而欲逃其罪者；有才技兼人能負重而致遠者；有逾高絕遠輕足善走者；有能漬破金故絕滅旌旗者；有死將士之子弟、欲與父兄雪恨者。如此之人，各聚一方，爾宜拔茅連茹，獻玉投珠。巡也量其才而用之，因其器以使之，人人將見全師丑虜、報捷宸聰。功之大者授之以國士，功之次者優之以金帛。嗚呼！<br />
　　拔爾類於眾人之中，流爾芳於千載之後，豈不偉哉、盛哉？故諭。<br />
　　左右將榜文掛在門外，旬日之間，四方樂從之士數千餘人，只畏無將任用。正思慮間，人報有二壯士前來投軍，看其□□，身長九尺，膀闊數圍，甚是雄偉。巡曰：「此天祐我，當成大事。」喚至堂下，問其來歷，一人答曰：「某姓南名霽雲，魏州人氏。今因胡奴作亂，民不聊生，事有關心，恨嘗切齒。聞知大人募士，特來與朝廷出力。」言未絕，那一人答曰：「小人涿州人氏，姓雷名萬春。雖為太平之民，曾聞戰鬥之事，勇能戮刀，義不顧身。聞知大人募士，特來報效。」巡曰：「汝有何能，各在帳前試說一遍。」霽雲曰：「兵者，兇器，將者，危任，是以器剛則折，任重則危。故善將者不恃強，不挾勢，寵之而不喜，辱之而不怒；見利不貪，見美不淫，以身徇國，一忠而已。」巡大喜曰：「真將軍也。」又問：「汝有何技藝？」萬春曰：「用兵之道，尊之以爵，贍之以財，則士無不至矣；接之以禮，勵之以言，則士無不死矣；蓄息不倦，法者畫一，則士無不服矣；先之以身，後之以人，則士無不勇矣；小善必錄，小功必賞，則士無不勸矣。」巡曰：「真棟樑之大材也。<br />
　　汝二人可換了大服，隨即起兵。大小三軍，聽吾號令：今因逆胡作亂，凶燄滔天，長驅而南，遂羶河洛，竊據神州，控引幽朔，欲潛盜其神器，特冒犯我天皇。當憫生民塗炭，宗社丘墟，今率爾等保障江淮，務使行者不變，耕者不息。我本保民，爾反需民，違吾號令，悉皆斬首。」眾將皆拱手聽令，人人喝采，個個爭強。靜軒有詩云：<br />
　　唐祚東南勢已傾，一時豪傑枉輕生。<br />
　　將軍志在吞胡虜，豈望煙凌勒後名。<br />
　　是時，巡以南霽雲、雷萬春為先鋒，操兵練將，率領一千餘人即日起程，離了真源，望前進發，隨路拒敵。行了數日，已至雍丘，乃與御史賈賁合兵一處，相誓討賊。<br />
　　卻說雍丘令姓令狐名潮，馬邑人也。先為賊所攻，抵敵不過，舉城降賊。有人報巡，言令狐潮之妻子尚在城內，巡欲害之，乃使人探視果實，遂入城搜出，盡皆斬之。時賊兵布散，各無定處，令狐潮探聽巡兵已至，大怒，遂引兵二千直來攻城。<br />
　　卻說張巡在雍丘城中，聽知令狐潮軍馬到來，喚賈賁商議。<br />
　　賁曰：「大人放心，賊雖有萬夫之勇，何足懼哉。吾觀南、雷二將果是驍勇，可以迎敵。」巡喚南霽雲、雷萬春二人，自誇胸中武藝不讓古之趙雲、許褚。巡重賞了，令霽雲與萬春引兵千餘離城迎敵，巡自引一軍當先。<br />
　　兩邊陣圓，令狐潮出馬，橫擔大斧，厲聲高叫：「誰人出馬？」對陣中馬上一人，頭戴鐵盔，身披鎧甲，手執丈八蛇矛，騎青驄馬，用槍招令狐潮曰：「吾乃鄧州南陽張巡也。領兵西迎賊寇，在此經□□□汝附賊寇，先來殺汝妻子，然後殺汝。汝這廝來得正相應的。」潮笑曰：「只說誰人軍馬到此，原來是張大人。你近前來，吾有一言，汝可靜聽：如今天下大事已去，其如天道何？聽某之言，不若相從我覓一富貴，汝心下如何？」巡厲聲大罵曰：「你這賊奴，奔走於利祿之間，乞哀於權勢之門。負天大之恩，犯滔天之罪，不知天道，哪曉人倫，敢來欺我、說我？」潮曰：「吾以好言相勸，反成見罵。吾見你馬已無芻，軍已無糧，一旅孤軍，安能擋我大勢人馬哉？」<br />
　　言罷，掄大斧逕殺過來。張巡叫回軍望陣中走，陣門復開，令狐潮逕衝過來，陣勢忽分兩下而走。未知究竟如何？<br />
　　總評：人倫之道，同條共貫，秦漢以後學者不能知也。巡之言及此，則巡之才識豈特馭軍而已乎？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>