<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第六十四回　竇建德興兵救鄭</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十四回</br>　　竇建德興兵救鄭</font></h4>
			　　此時雄信在楚國朱粲處講好，借糧未回。聽知唐鄭交兵，故先引軍出，縱馬而來，不想於此救駕。雄信殺散陶武欽軍馬，保護鄭主走入洛陽城。鄭主曰：「吾今走脫，諸將奈何？」雄信曰：「敵人在後，不可少遲，陛下但入城。臣卻領兵救之。」於是鄭主領敗兵入城，後人有詩贊李世績曰：李績運機籌，能分唐國憂。用謀諸將懼，焚鎧鄭王羞。功業昭千載，聲名播九州。至今慈澗地，草木尚深愁。<br />
　　時董濬斷後，被唐兵八面圍住，馬三保大叫曰：「鄭將死者無數，降者無數，汝主已被解將去了，汝何不早降？」董濬叱曰：「安有鄭將軍肯降唐童子乎？」言訖，戰氣頓生，眾軍齊上，董濬乃戰死唐兵之中。後人有詩贊云：<br />
　　青城唐鄭相交戰，李績施謀用火焚。<br />
　　董濬全忠因喪體，後人尤說鄭將軍。<br />
　　鄭主奔回洛陽，楊公卿引軍接入去了。後面唐兵湧進，直逼城下，周回圍繞，水泄不通。鄭主令軍士守把，堅閉不出。<br />
　　秦王傳下令：四面速攻之。城中桓法嗣見唐兵中裝起雲梯，四面而來，法嗣已預先辦下火箭，喚軍士一千人四門分執，待雲梯近城，一齊射之。秦王料城中無備，大擁雲梯，四面競進。<br />
　　將近壕邊，火箭齊發，雲梯皆著，燒死軍人墜地，城上矢石如雨，唐兵不能前進，晝夜相攻二十餘日。<br />
　　鄭下謀士王琬、長孫安世來見鄭主曰：「二公有何解圍之策？」薛德音曰：「今竇建德在樂壽，聲勢大振，陛下遣使致獻金帛，許以割地相酬，乞師救援。建德兵一至，內外攻擊，唐兵必破也。」世充大喜，遣王琬、長孫安世同行，安世曰：「雖得一軍衝陣而去。」鄭主便寫立地界文約一紙，親押字號，並金帛等物，交張童仁、孟孝義兩個引一千軍送出隘口，五百軍回，五百軍跟安世。辭了鄭主，童仁在前，孝義在後，夜至二更，殺出城去，抹過尉遲恭寨。眾將追趕不迭，已出隘口。<br />
　　張童仁令一半軍回，孟孝義引五百軍跟安世去。且說王琬、長孫安世到樂壽拜見夏主，呈上書信、金帛。建德曰：「昔者同約伐魏，平分地界，汝主殺吾使令，自取洛陽，今復相聞，何也？」安世曰：「此是秦王李世民用計間謀，以至如此，望明公詳其情而納之。」建德曰：「前者如此。汝不是秦王所困，亦不肯以地分割於我。」安世曰：「鄭、夏實唇齒之邦，唇亡齒寒，理之必然。陛下今不救鄭，鄭必敗耳，鄭若一破，陛下亦破也。」建德曰：「汝二人暫退驛庭，吾與眾臣商議。」<br />
　　二人辭出，祭酒凌敬後入，建德曰：「公來何暮也？」敬曰：「適來鄭王使人致書陛下，欲借兵攻唐，求借救兵。」建德曰：「鄭主如此告狀，朕欲救之，汝以為何如？」敬曰：「未可，救鄭攻唐」正猶去豺而得虎也。秦王世民實心腹之大患也，今世民南征，乘此人遠去，不如先取唐李淵，掃盡長安，然後圖鄭，隨手而可得矣。」建德曰：「恨力不及，何如？」<br />
　　敬曰：「陛下言者差矣。今唐以重兵圍東都，守虎牢，我若悉發大兵濟河，取懷州、河陽，以重將守之，然後鳴鼓建旗，逾太行，入上黨門，傳檄旁郡，進於壺口，以驚駭蒲津，收取河東之地，易如拾芥，此上策也。且有三利：唐兵俱在洛陽，國內空虛，乘虛而入，師有萬全，一也；拓土而得眾，二也；唐人知吾兵入境，必引兵還救，鄭圍自解，三也。失此機會，俗諺曰：『天與弗取，反遭其咎。』願陛下詳察。」建德將從之，元來有人飛報王琬、長孫安世二人，遂以金玉陰獻諸將，令同力贊成，以撓其謀。<br />
　　次日王琬與安世入見建德，訴請興兵，早決如意。建德曰：「且待朕思之。」乃問諸將曰：「凌敬勸我勿救，何如？」諸將曰：「弄筆書生，不樂征伐，坐度朝夕，以受俸祿，使陛下失其大義於天下也。」建德曰：「汝等言者甚善，方今志銳，天贊我也，師將大捷。」遂只顧點兵。凌敬又入強諫，建德怒曰：「汝等弄文輕武，使我失其大義。」敬頓首曰：「若不聽良言，失此機會，況此行亦不利。」建德大怒，令武士推出斬之，諸將力勸，命扶而出。<br />
　　建德移檄州郡，各請相助。其妻曹氏諫曰：「祭酒之計甚善，陛下何不用之？」建德曰：「此愚夫迂闊之論也。」曹氏曰：「夫自滏口道乘虛連營漸進，以取山北，因招突厥，西抄關中，唐必還師自救，鄭圍解矣。今屯兵武牢城下，恐難成功，徒自苦矣。」建德曰：「此非女子所知，且鄭朝暮立待來救，朕既許之，豈可見難而退，且示天下不信。」建德遣大將曹旦為前部先鋒，親率大兵十五萬，前軍進發，殺奔板渚，排成陣勢，西薄泥水，南屬鵲山，連接三十餘里，軍營十餘所。<br />
　　鄭將郭士衡為游兵往來巡綽。卻說洛陽城中乏食，知夏救兵來到，鄭主遣人致書秦王，請退軍潼關，復修前好。秦王集將佐議之，皆請避其鋒。郭孝恪進曰：「王世充窮蹙，垂將面縛，建德運糧遠來助之，此天意欲兩亡之也。不過二旬，兩主就縛矣。」秦王曰：「然。」遂領驍將出於武牢之東。秦王自登武牢城，望見夏軍，諸將奮欲擊之，秦王曰：「不可，且宜按甲不戰，乘高守險，以觀其動靜。此賊起於山東，未見大敵，今度險而來，將士囂疲，號令不肅。又逼城而陣，有輕我之心。<br />
　　待其饑困，吾以奇計破之，不戰而自斃矣。」<br />
　　次日，建德使前隊搦戰叫罵，秦王令將士塞耳休聽莫出，自遍歷諸處，撫慰將士，皆令堅守。建德見唐兵不出，在御營心焦。曹祥諫曰：「世績為軍師，謀略甚遠，尉遲恭諸將驍勇莫敵，不出相持，此必待吾軍之動也，陛下宜細思之。」建德曰：「彼有何謀？見吾大軍來到，但怯敵耳。」裴矩奏曰：「即今尚未交鋒，糧運不到，軍士缺食，深為不便。」建德遣人催趲，同時押赴到寨，曹祥曰：「倘一泄破無糧，唐兵驟至，如之奈何？」建德曰：「聯令齊善行將萬餘弱兵近唐寨於平地屯住，聯親選八千精騎伏於山谷中，如秦王知吾糧至，急出衝突，令齊善行詐敗而走，秦王若追之，朕從山谷中出，絕秦王歸路，兵皆合，可擒此賊矣。鄭圍自解。」群臣皆賀：「陛下神機妙算，豈秦王所能及也。」<br />
　　次日，曹旦引軍至陣前搦戰，軍士懈怠，或睡或坐，多有解甲閒行立身，至於出形披體，辱之太甚。唐陣秦瓊、史大奈二將請曰：「夏兵辱我太甚，某等願擊之。」秦王曰：「建德兵來，未嘗出戰，今已觀夏兵，足見動靜了也。今可擊矣，使吾成其大功。」於是大集諸將聽令，以拒建德。未知勝負如何？<br />
　　總批：唐兵雲梯大進，卻被城中火箭所燒，此出於桓法嗣之預備故耳。彼安世請夏救鄭，凌敬以為不可者，蓋以長安、並州將帥自足以當建德，而汾晉、蒲津豈不戰所能下？延引日月，適足以孤洛陽之心，而秦王八面攻圍，世充其能不破乎？既破世充，則北取建德在時月間耳，雖亟救鄭，亦未見其益也。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>