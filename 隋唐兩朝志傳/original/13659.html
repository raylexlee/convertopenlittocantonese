<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第五十三回　美良川秦王三跳澗</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十三回</br>　　美良川秦王三跳澗</font></h4>
			　　原來敬德見贏不得叔寶，心生一計，詐敗賺叔寶追趕，欲使拖鞭計，叔寶趕近，回馬一鞭打來。叔寶見敬德走，心中也防，見鞭來一閃，鞭從耳打過空，叔寶便回馬走。敬德卻又趕來，叔寶持鐧回打敬德，敬德卻又躲過。二將回馬又戰百餘合，兩將精神倍增。<br />
　　卻說秦王被敬德追趕，忽見叔寶飛馬來救，與敬德交戰，貪觀二將鬥勇，忘了逃生之路，立馬在高坡之上，看二將廝殺，信是英雄無敵。歎曰：「真梁棟材也！倘若再〔得敬德〕用之，吾唐社稷之福，何憚天下草賊乎！」卻〔被敬德〕看見秦王在高坡上觀戰，欲往擒之，恐叔寶〔乘勢趕〕來相拒，乃詐言謂瓊曰：「吾與你戰二百餘合，吾之氣力英亢，只是此馬不濟，各於坡下略將戰馬暫歇，再與你較勝負，我不乘勢來趕你。」<br />
　　叔寶聽言從之，各退回坡下而歇。未及半晌，只聽得高坡之上，喧鬧之聲不絕，再無人語。瓊暗想：「莫非敬德賺我在此，捉我主公去也？」慌持鐧上馬，直奔山坡上來，果見秦王前走，敬德後追，望西北一路而去。叔寶大驚，厲聲叫曰：「勿傷吾主！秦瓊在此！」時秦王已去得遠，只見敬德在後急追，大叫曰：「唐童李世民休走！」展過山坡，又趕一程，直至美良川地界之南，前有大澗攔截去路。此澗名曰虹霓澗，約闊三丈餘，水通黃河，其波甚急。秦王走到虹霓澗邊，無船可渡，心中大懼。見前有大澗攔截去路，後有敬德鐵騎急追，秦王曰：「吾休矣！」遂口告：「皇天后土，世民後若有天子之福。此馬一躍而過此澗；若無其福，今日連人帶馬落澗而亡。」禱畢，將馬加打三鞭，大呼曰：「玉鬃玉鬃，我命付你，可努力！」言未了，那馬一跳三丈，飛上東岸。後有詩曰：世子良川逃難日，龍駒天賜渥窪生。<br />
　　英雄鐵騎追來急，翻滾寒波阻去程。<br />
　　流水無情送夕陽，道前駒控錦絲韁。<br />
　　試問大唐誰肇運，飛鞭跳澗小秦王。<br />
　　秦王在岸上叫曰：「你有歸順吾否？上天祐吾，若非真命之主，此澗如何得過？」敬德大怒曰：「此豈足稱哉？興你有馬一躍而過，偏我不能？」即將烏騅馬加上三鞭，飛騰而過，立於岸上。秦王見了大驚，勒馬又走，敬德又追。後面叔寶直跟至澗邊，見澗深闊，碧水滔滔，對岸敬德趕秦王只爭咫尺之地，叔寶連叫：「上天陰助秦瓊去救主人！」言訖，將呼擂豹大喝一聲，打上三鞭，其馬亦一跳而過，立於對岸。後人有古風一篇，單贊三跳澗之事云：<br />
　　隋政不綱君弱懦，天下蒼生羅慘禍。<br />
　　顛危四海賊寇多，城郭人民半凋落。<br />
　　山後獨夫劉武周，梟雄屹起駭諸侯。<br />
　　高皇震怒旌旗出，白日交兵天地愁。<br />
　　美良川上玉龍飛，豪傑揮鞭緊急隨。<br />
　　殺氣撼搖山嶽動，兩並輪贏鼙鼓催。<br />
　　今來川畔良歎息，水面洪波無馬跡。<br />
　　當時事業已成空，綠楊枝上有寒日。<br />
　　叔寶躍過澗西，直奔敬德。<br />
　　卻說敬德趕上秦王，挺鞭向秦王頭上打來，只見紫霧騰騰，紅光爍爍，流射二道電光，衝開敬德，不能動手。原來真命天子，百靈咸助，秦王被敬德追逼，果有八爪金龍遮護其體。敬德一見失驚，遂按鞭在手，沉吟半晌，欲待再打，忽聽得後面一騎馬飛來，高聲叫曰：「敬德不得無禮！」敬德遂棄了秦王不趕，回馬來與叔寶交戰。二人再鬥一百合，勝負未分。秦王卻又勒回馬來向高坡上看二將廝殺。叔寶見秦王不走，又贏不得，叔寶心生一計，詐敗三陣，賺敬德來趕，欲使背砍之計。<br />
　　敬德會知其意，亦不來趕。二人坐下馬乏，各自控歇。忽見正北上金鼓齊鳴，閃出一隊軍來。敬德對叔寶言曰：「吾汝二將，問天買卦。」叔寶曰：「買卦何用？」敬德曰：「前面一隊軍來，未分你我，若是我救兵來，你便回去；若是你救兵來，我便回還。」叔寶然之。已及黃昏左側，風雨驟至，只見前面打著唐將程知節旗號，飄然而至。敬德見了，遂勒馬與叔寶言：「饒你兩人性命，來日再戰。」言畢，按轡緩緩落荒而去。<br />
　　卻說程知節引人馬至，問敬德何在，叔寶曰：「正在一路去者是也。」知節大怒：「誓殺此賊！」縱馬提槍，引著人馬急趕。秦王連聲喝住：「不可去追！此人世間杰士，吾明日自有奇計降之。」遂與叔寶、知節領兵歸營。未知後事如何。<br />
　　總評：敬德、叔寶並英雄蓋世，是以百戰百回，二將精神倍增。<br />
　　良川之南有大澗攔截去路，此秦王危急存亡之秋也；及玉鬃一躍而過，敬德再不能動手。原來真命天子百靈咸助，即天地鬼神亦默為之呵護云。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>