<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八回　李密移檄數帝罪</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八回</br>　　李密移檄數帝罪</font></h4>
			　　眾議迎敵之策，徐世績曰：「隋軍再來，必添驍勇之將，其勢洶湧，我等須要立主建號，以安眾心，聽其約束。然後舉兵行事，方可破敵。」當時互相推讓，世績曰：「李玄邃，上柱國之子，閥閱名家，可以為主。」眾皆曰：「斯言極是。」<br />
　　密曰：「吾有何能，敢當此任。」翟讓曰：「立主建號，正當其理。若不如此，只是賊人聲勢，難以拒敵。公今智勇俱備，眾皆不及，若不領此職，我等皆死於奸黨之手矣。公請勿辭。」<br />
　　於是，選定大業十三年秋七月，築壇場於鞏邑之南，方圓九里，分佈五方，各設旌旗，眾人皆依次排列。世績請李密登壇，進冠冕訖，南面而坐，受眾人拜賀。告於天地，刑牲歃血，改元永平元年，自稱行軍元帥魏公府。封翟讓為司徒，單雄信、徐世績為大將軍，各領所部。房彥藻、邴元真為長史，祖君彥為記室。於是趙魏以南，江淮以北，群盜莫不響應，悉拜官爵，使各領其眾，置營簿以領之，眾至數十萬。乃築洛口城四十里而居之。遣彥藻領兵一萬，自東略地六郡。遣護軍將軍田茂廣造機石，為攻城之械，號將軍炮。又封孟讓為總管，使王伯當副之。密令二人帥步騎五萬，乘夜銜枚，直抵東都外郭，焚燒居民房屋數千間，剽掠計以萬數。於是東都居民驚惶，悉遷入城中。卻說柴孝和被擒，感不殺恩，遂降於密。孝和以妹妻監察御史鄭<img src=http://open-lit.com/mpf/m/MGNEX.BMP align=absmiddle border=0>，與<img src=http://open-lit.com/mpf/m/MGNEX.BMP align=absmiddle border=0>有郎舅之情。密令孝和說之，<img src=http://open-lit.com/mpf/m/MGNEX.BMP align=absmiddle border=0>遂舉城來降。<img src=http://open-lit.com/mpf/m/MGNEX.BMP align=absmiddle border=0>至，密降階迎接，相敘大喜。密封孝和曲護軍，<img src=http://open-lit.com/mpf/m/MGNEX.BMP align=absmiddle border=0>為右長史。密曰：「吾觀裴仁基驍勇，今在越王處，可惜明珠墜於污泥。吾若得此人，何慮天下哉。」鄭<img src=http://open-lit.com/mpf/m/MGNEX.BMP align=absmiddle border=0>曰「將軍勿憂。吾與仁基同鄉，足知其人，勇而無謀，見利忘義。某憑三寸之舌，說仁基拱手來降將軍，可乎？」密曰：「極好，汝去說仁基以何而遂？」<img src=http://open-lit.com/mpf/m/MGNEX.BMP align=absmiddle border=0>曰：「但用金玉，以結其心，必來投將軍也。」密問徐世績曰：「此言可乎？」世績曰：「將軍欲取天下，何惜金玉。」密欣然與之，<img src=http://open-lit.com/mpf/m/MGNEX.BMP align=absmiddle border=0>與孝和二人投仁基處來。<br />
　　原來裴仁基每去破賊，所得軍資，悉以賞勞士卒。監軍御史蕭懷靜疑仁基有反，不許行賞，屢屢查究仁基長短得失，每劾奏之。倉城之戰，仁基失期不至，惟恐得罪。正在疑慮之中，忽見軍士來報，言有二將軍相訪。仁基請入帳中相見。坐定茶畢，仁基責孝和負義忘君，尚敢復來見我。孝和曰：「某亦知有愧，但見越王侗幼弱，知非成立之人，進必加罪，不得已而引妹夫降之。今李密解衣衣我，推食食我，二人皆封重職，異日成事，豈在越王之下哉？」鄭<img src=http://open-lit.com/mpf/m/MGNEX.BMP align=absmiddle border=0>曰：「賢弟有駕海之才，四海孰不敬服。功名富貴，如探囊取物，何在昏主之下乎？且有功不賞，有罪必誅，將士焉能安職？吾今觀李密，當世之英雄也。」仁基曰：「料此亦非明主。」<img src=http://open-lit.com/mpf/m/MGNEX.BMP align=absmiddle border=0>曰：「眼前立號數人，某遍觀之，皆不如李密。李密為人禮賢敬士，寬仁厚德，賞罰極明，終成帝業。」<img src=http://open-lit.com/mpf/m/MGNEX.BMP align=absmiddle border=0>取金玉到於仁基前，仁基驚曰：「何謂有此？」<img src=http://open-lit.com/mpf/m/MGNEX.BMP align=absmiddle border=0>令叱退左右，告曰：「此是魏公久慕公德，特令某二人送此禮物以獻。前者兵敗，而不遣追，魏公亦是有意於君也。」賈閏甫曰：「魏公如此見愛，明公即往附之。」仁基曰：「恨蕭御史不肯，何能投之？」閏甫曰：「蕭君如棲上之雞，在明公一刀耳。」仁基從之，乃遣閏甫同孝和與<img src=http://open-lit.com/mpf/m/MGNEX.BMP align=absmiddle border=0>先詣密營請降。密大喜，封閏甫為參軍，使閏甫還告仁基。仁基此時屯兵虎牢，正值蕭懷靜密表奏言仁基反隋歸魏，其事只在早晚。仁基知之，遂暗藏利器，逕到軍中。懷靜秉燭觀書，見仁基驟至，懷靜曰：「汝來此何事？」<br />
　　仁基曰：「吾乃世之大丈夫也，秉忠行事，安受汝之懊惱乎？」懷靜曰：「汝何心變？」仁基：向前，一刀砍下懷靜首級，大呼左右：「蕭懷靜不仁密謀害我，吾已殺之。肯從吾者在此，不從吾者自去。」軍中一呼，眾皆袒右，仁基提首級見閏甫，閏甫曰：「某當先去報魏公來接將軍。」<br />
　　仁基一面收拾虎牢軍馬，閏甫報李，密引軍去迎。仁基獻了蕭懷靜頭，密下馬攜手入帳中，密先下拜曰：「密今得將軍，如稿苗而得其雨也。」仁基納密，坐而拜之曰：「仁基今棄暗投明，願以犬馬報之。」密封仁基為上柱國。仁基之子行儼驍勇善戰，亦封為上柱國。仁基勸密畢禮厚幣，求四方之土，曰：「某聞一賢，乃東郡東阿人也。身長九尺三寸，美鬚髯，眉清目秀，膽力過人。姓秦，名瓊，字叔寶。」密曰：「吾亦聞名久矣。」遂遣人於鄉中尋問，密以安車迎之。<br />
　　秦瓊來見，密大喜。瓊問仁基曰：「某孤陋寡聞之人，公何錯薦於明公？公之鄉中有一賢士，何不請來相助？」仁基曰：「是誰？」瓊曰：「濟州東阿人也，姓程名咬金，更名知節。」仁基乃猛省曰：「吾失計算也。」即薦於密，密遂聘之到洛口，與瓊皆封為驃騎。又有太原人羅仕信，濟州人趙仁基，皆率眾歸密，密署為總管，使各統所部。密又得此數人，聲勢愈大。密隨遣裴仁基、孟讓帥兵二萬，襲回洛東倉，破之，遂燒天津橋，縱兵大掠。<br />
　　東都出兵，洶湧驟至。司馬楊德芳被隋兵殺死，仁基大敗，還保鞏邑。密遂率兵三萬，破隋軍於故城，復得回洛倉。移兵進攻偃師、金塘，皆不能克，乃還洛口。護軍柴孝和曰：「秦地阻山帶河，項背之而亡，漢得之而王。今公以翟讓等保其洛口，公束鎧倍道，趨至長安，百姓誰不郊迎？是征而不戰也。<br />
　　眾附兵強，然後東向，指搶豪傑，天下無事矣。今若遲之，恐為他人所先。」密曰：「僕懷此心已久，顧吾部下，皆山東之人，圭今未下洛，安肯與我偕西？且諸將皆群盜，不相統一，敗則掃地矣。不如先移檄郡縣，探其順逆，然後舉事，萬全之策也。」孝和曰：「明公神機妙策，非吾等所及也。」<br />
　　是時東都城內乏糧，而布帛堆積如山，至有燃布以爨。越王使人搬運回洛倉之米入城，遣兵屯豐都市、上春門、北邙山三處，分為九營，以防於密。密得汝陰、淮揚來降，復據守回洛倉。段達領兵拒之，大敗而走。密即令祖君彥作檄文，數煬帝十罪，以達郡縣。檄文曰：李密謹以大義佈告天下：煬帝以詐謀坐承大統，罪惡盈天：殺兄而謀立已為太子，罪之一也。弒父而自立，罪之二也。迫奸父妃陳氏，罪之三也。奪嫂為后，罪之四也。開龍鱗、永濟二渠，民困而死者萬數，罪之五也。造顯仁宮，索取金寶，俱納洛陽，罪之六也。置離宮四十餘所，縱宮人數千，作月夜遊曲，剪彩為花，罪之七也。聽信讒任，不納忠良，日與宦官相狎，淫戲不息，罪之八也。巡遊無度，不理政事，罪之九也。<br />
　　政煩賦重，勞民傷財，以至餓填溝壑，所司不為救援，罪之十也。有此十罪，何以君臨天下？罄南山之竹，書罪無窮；決東海之波，流惡難盡。密令不敢自專，但欲擇有德者為君，仗義討賊，望興仁義之師，共安隋室，拯救生靈。檄文到日，速為奉行。<br />
　　李密檄文去後，郡縣騷動。此時東都越王侗見密累來侵犯，又報行檄郡縣，乃遣太常丞元善達間行詣江都奏曰：「李密圍逼東都，城內無食。若陛下速還，烏合必散。不然，東都必沒。」善達因嗚咽泣下，帝為之改容。內史郎虞世基進曰：「越王年少，此輩誑之。若果如所言，元達何由來至？」帝大怒曰：「善達小人，敢延辱我！」因使向東陽催運，善達遂為群盜所殺。是後，人莫敢以賊聞。<br />
　　是年五月，帝乃詔右驍衛將軍唐公李淵為太原留守，以虎賁郎將王威、虎牙郎將高君雅二人為副留守，調遣關右十三郡之兵，征討群賊。未知如何。<br />
　　總批：登壇受賀，而建號改元，李密居然一皇帝了。哪知帝王，還自有真乎！秦叔寶、程知節皆濟世之英雄，亦必濟世之主方能用之。作檄文以數帝之十罪，則辭嚴義正，不能不為之心服。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>