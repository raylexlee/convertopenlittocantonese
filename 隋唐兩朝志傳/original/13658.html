<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第五十二回　柏壁關唐劉大戰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　柏壁關唐劉大戰</font></h4>
			　　卻說秦王看了半晌，左右云：「可早回。」正行至北山下，只聽得山背後一聲炮響，湧出一彪人馬，約有五百之眾。為首一將，大叫：「李世民休走！」秦王視之，乃是一黑臉胡漢，身長九尺，手持鐵鞭，拍馬向前而來。秦王知是敬德，遂有驚怕之意，將後隊一字擺開陣勢，秦王橫槍立馬於山前待之。敬德到，厲聲問曰：「哪個是世民？」秦王曰：「你莫非敬德否？」敬德曰：「我便是朔州尉遲敬德也，世人聞吾大名，如雷灌耳，你既識我，何敢來此？吾特來捉李世民。」秦王笑曰：「誰認得汝這臊狗野賊？敢在此誇口。只我便是秦王，汝既引人馬來，吾並力抗汝，非英雄也；汝既要捉我，我豈懼汝哉？」<br />
　　敬德曰：「量汝這些眾人都來，消不得吾這半鞭。」驟馬挺鞭，直取秦王。秦王亦挺槍來迎，兩馬相交，戰不數合，秦王撥馬而走。敬德驟烏騅馬趕來。<br />
　　看看趕上，鞭從背後打來。秦王繞樹而走，敬德一鞭狹在樹上，急拔起鞭，欲復打下，秦王騎玉驄馬已走五十步遠。敬德縱轡趕來，山坡邊轉出一將，大叫：「勿傷吾主，馬三保在此！」三保輪刀縱馬，敵住敬德，秦王因此走脫得。三保與敬德鬥不數合，刀法遂亂，武士虐引十數騎到，敬德遂棄了三保，來戰士虐。士虐戰上數合，架隔遮攔不定，飛馬便走。三保見士虐又敗，各自逃命，四散去了。敬德拍馬後趕，趕至五里之地，忽見向善志、丘師利二將從山後殺出，擋住來路。二將曰：「吾二人在此已等多時！」遂輪刀縱馬夾攻，敵住敬德。戰不數合，二將皆敗，敬德見秦王走脫，又是夜間獨馬，恐被所算，乃高聲叫曰：「吾不趕汝這乳臭孺子，有污吾鞭。可學全武藝，再來共決雌雄。」遂自引兵而去。<br />
　　秦王領四將還歸介休，秦王在馬上叮嚀戒論諸將士曰：「定揚敬德之兵果是強壯，若非公等救援，幾乎陷在賊人之手，其鋒不可當也。汝等到營，切匆說吾與敬德交戰有失之事，恐驚動將士之心。今探見虛實，自有破敵之計。」諸將曰：「謹從尊命，不敢漏泄。」當夜諸軍回寨。次早，秦王坐在帳中，即喚諸將問曰：「近聞劉武局外援不至，糧草已絕，軍士各無鬥志。欲進取柏壁關，以開咽喉之路。此關今被宋金剛、敬德把守嚴緊，其實難攻，汝等有何妙策？」帳前程知節應聲出曰：「殿下勿慮武周，大駕在於太原，這幾日探聽得一條小路，可以偷過柏壁。由他金剛二人自在關中把守，只顧進兵前去，圍了太原，武周必定取回關內之兵前去，以救其腹心，何愁柏壁乎？柏壁既破，大兵齊攻太原，取武周有何難處？」秦王曰：「咬金言者甚善，既有這條路，何不早說？」知節曰：「這幾日才探得出。」秦王曰：「事不宜遲，只今夜結束，便起過關。」令程知節領長安道一軍為前哨，馬三保領醴泉道一軍為後哨，秦王自領精兵一萬為中軍。留下六道官軍，卻令殷開山管領大營不動，以拒柏壁之兵。<br />
　　時有秦叔寶在側，秦王全然不顧。叔寶半晌，忍耐不住，乃厲聲曰：「殿下何待人薄也？秦瓊自從席唐，未有半箭之功，累受厚恩，不得報效。今欲破敵，全不要用，此是何意？」秦王曰：「秦兄勿怪，本欲煩兄一行，爭奈有些緣故。」叔寶曰：「有何緣故？願請見諭。」秦王曰：「金剛令敬德把守關隘，有萬人之敵，甚是利害，恐兄不是對手，吾特不言，留汝與開山共擊敬德。」叔寶曰：「眾誇敬德如天上人，某視之猶土雞瓦犬，不能鳴吠，無足為用。我隨殿下同行，先取劉武周之首，後擊敬德二人。」殷開山曰：「軍中無戲言，叔寶不可輕也。」叔寶曰：「大丈天言出如箭，何戲之有？」秦王曰：「汝可引五千人馬先行，伏於柏壁關南路，以備迎敵敬德之兵。吾領官軍往關西小路而行。」<br />
　　至黃昏左側，叔寶領命，先就關南埋伏去了。秦王復謂諸將曰：「汝等二更造飯，三更趁月明夜拔寨都起。人銜枚，馬勒口，悄悄而行。我親自前面開路，汝等依次而進。」傳令了，便教滿寨盡告報。<br />
　　原來細作人聽得這個消息，盡往關上來報金剛。金剛大喜，曰：「這等匹夫，你偷小路過去，逼我太原，須有糧草車仗在後。我截住後，你如何好？匹夫無謀，中吾之計。」即時傳令，教敬德軍士盡皆準備赴敵，今夜二更也造飯，三更出關，伏於樹下叢雜去處，只等秦王過咽喉路去了，車仗來時，聽鼓響一齊殺出。看看近夜，金剛令軍盡皆飽食披掛了，悄悄離關，四散埋伏，只聽鼓響。<br />
　　卻說敬德引十數騎裸將下馬伏於村中，看時約三更以後，遠望秦王親自在前，橫槍縱馬，悄悄地引軍前進，人馬陸續而來。敬德看得分曉，便教一齊擂鼓，伏兵皆起。秦王正行之際，忽聽得前哨程知節鑼鳴炮響，又聽得後哨馬三保處人鬧馬嘶，心遂驚懼。背後一彪人馬搶到，大喝：「世民受死，我等得你好難！」秦王回頭看時，那員大將豹頭環眼，黑臉紅鬚，使一條竹節鐵鞭，騎烏騅馬。朔州陽善人也，姓尉遲名恭，字敬德。<br />
　　四下裡鑼聲大振，眾軍殺來。秦王見了敬德，舉身無措，交馬戰數合，秦王勒馬向高坡落荒便走。敬德單馬後追秦王，正似流星趕月之狀。<br />
　　卻說後哨馬三保正與武周手將尋相交戰，忽見敬德追趕秦王，三保不敢戀戰，棄了尋相，勒馬關南，高聲叫著：「叔寶，秦王有難，可急去救！」叔寶聽了大驚，慌問三保曰：「秦王今在何處？」三保驚得心慌口啞，不能回答，只以手望劉軍中一指。叔寶連聲叫苦，遂不顧三軍，慌挺鐧上馬，殺人劉軍陣中去救秦王。正遇劉將韓噲舞刀來迎，叔寶更不打話，只一合將噲打下馬去，橫衝劉陣，不知秦王何在，即勒馬加鞭，投往西北一路而來。忽一軍人自棘叢中出，大叫一聲「將軍！」叔寶問曰：「你是何人？」小軍答曰：「我是秦王帳前小卒，被敬德趕散。」叔寶便問秦王消息，軍答曰：「卻才秦王被敬德追趕，投北而走。」<br />
　　叔寶見說，飛馬望北趕來。轉過山坡，忽見一員猛將，頭戴鑌鐵盔，身穿青羅袍，披著烏油鎧，手持竹節鋼鞭，跨一匹雪蹄烏騅駒，在山坡間控馭跑馬，信是黑煞天神之狀。後靜軒有詩，單號敬德英雄云：<br />
　　將軍雄猛冠三軍，前後無過勇絕倫。<br />
　　昔日並川今澗水，尉遲端的敵萬人。<br />
　　叔寶見了黑將形像，正與掛在秦府壁上軸像無異，已知是敬德，秦王被其所追。乃立馬高聲叫曰：「將軍，見我秦王主人何在？」敬德曰：「誰識汝主何人？只一村野匹夫，被我趕逐西北坡上去了。汝是何人？來此何事？」叔寶曰：「吾乃天下馳名秦瓊將軍是也，想汝是尉遲敬德臊狗之奴。因汝追趕秦王，特跟尋來此保駕，吾與你決勝負，你死我活。」敬德叱之曰：「唐將千員之眾，被吾屠戮殆盡，你這小將有污吾鞭。」<br />
　　叔寶大怒，挺鐧直取，敬德提鞭來迎，兩將混戰百餘合，不分勝負。敬德暗想：「唐將無員與我戰上十合，今此賊好生大膽，果有手段。」遂詐敗便走。叔寶飛馬追趕，且看二人勝負何如。<br />
　　總評：敬德驟馬挺鞭，非有馬三保輪刀救援，秦王幾乎陷在敵人之手。柏壁關實武周咽喉之地也，欲進兵攻取，其如金剛令敬德把守之嚴何。叔寶願行先取武周而後擊敬德，其非戲言可知，故秦王屢被追而無恙者，寶之力居多哉。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>