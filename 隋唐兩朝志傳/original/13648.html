<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第四十二回　石州唐兵敗崇茂</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十二回</br>　　石州唐兵敗崇茂</font></h4>
			　　卻說崇茂見斬了程佐，忿怒越氣，次日引軍復進。程權、於筠二將雙出，程權躍馬持刀，立在陣前，單搦崇茂出戰。崇茂大怒，自揮寶刀來鬥程權。二騎相交，戰到二十餘合以上，不分勝負。於筠挺槍躍馬，便出夾攻。崇茂敗走，程權、於筠二將殺入崇茂陣中，唐將獨孤懷恩驅兵掩擊。<br />
　　先說於筠戰馬當先入陣，正遇謝鐸，一槍刺於馬下，往來衝突，如人無人之境。唐兵大至，殺敗崇茂之兵。獨孤懷恩只不見程權，於筠大驚曰：「若折了國瑞，吾亦不用命矣！」綽槍上馬來尋。行不數里，見程權就馬上右手提刀、左手揪住一人而來。於筠接著問之，程權曰：「我在亂軍中正逢著你的仇人，故生擒到此。」於筠問：「是夜來陣外射吾戰馬的裨將馬雄？」於筠捉歸本陣，斬頭瀝血，祭了死的戰馬。<br />
　　卻說崇茂折了程佐、謝鋒兩個左右護臂，勢孤力窮，即時程權、於筠遣人請於獨孤懷恩：「如今崇茂兵敗，可乘虛劫寨，拔去根本，則劉兵頓失銳氣，不敢拒敵矣。」懷恩曰：「崇茂雖然折了軍將，河中周榮水軍不曾搖動半個。敬德後軍繼至，其鋒難敵，倘或去劫寨，後水軍登岸，截斷歸路，兵必自亂。」趙德曰：「此極容易：先交程權、於筠各引五千軍伏於山谷中，如周榮不來只休，倘來時，左右兩枝軍馬於半路間殺出，彼兵自亂矣。」永安王曰：「莫若先使小卒只做降彼，先將劫寨之事告與周榮，見火起必然來救，卻令伏兵擊之。」懷恩用其計，先叫程權、於筠去埋伏了，卻令小卒來行此計。<br />
　　卻說周榮聽知崇茂折兵損將，正欲去救，忽然伏路軍引數個小卒來到，榮問其故，卒曰：「我等是獨孤懷恩帳前軍士，為懷恩賞罰不明，故來投降，就報機密。今晚懷恩引軍乘虛去劫呂將軍寨，必然放火，故先來報知。」周榮聽了，先使人來報崇茂。那報事的已被程權軍路上截住殺了。周榮點一萬軍去救，自要〔當〕先。時部下有一將，姓鄧名夏，稟曰：「小卒之言，未可輕信，倘一疏虞，水陸並皆休矣。將軍宜穩守水寨，吾願替將軍一行。」周榮聽鄧夏之言，令將一萬軍行。是〔夜〕，獨孤懷恩、趙德、翟遂分兵三路，殺入呂崇茂寨中，〔四〕面火起，崇茂之兵大亂，尋路奔走。<br />
　　卻說鄧夏正行之間，望見火光沖天而起，令軍即進。轉過山谷，兩下鼓響，左邊程權衝出，右邊於筠殺出，兩下夾攻，崇茂之兵進退不得，於筠斬鄧夏於馬下。此時崇茂之兵兩路俱休，周榮退下水寨五六十里，崇茂引敗兵走於夏縣。哨馬飛報並州，然山坡後一聲炮響，風捲出一面黑旗，上書「先鋒敬德」四字，眾將一見，各個驚閃逃散。永安王孝基見了，心中大怒，回顧諸將曰：「不就此時殺去，更待何時！千里至此，實為討賊而來，破敵建功，在此一舉。敬德雖強，匹夫之勇也，何乃一見旗影，輒自畏縮之甚邪？」即自掣刀在手，驅軍前進。<br />
　　兩陣對圓，敬德出馬，更不打話，挺鞭便砍將來。孝基手持丈八蛇矛來架，兩馬相交，雙器並舉，鬥上四十餘合，不分勝負。<br />
　　敬德詐敗，撥回馬從小路而走，孝基勒馬後追。追及一望之地，敬德見孝基來得較近，回頭一鞭打孝基落於馬下。步卒擁至，把孝基擒獲過去。敬德以鞭稍招麾軍馬，一齊掩殺，各要爭功，奮力向前，殺眾無數，餘軍亦奔山僻小路而走。敬德令將孝基囚在陷車，解送定揚劉武周處。<br />
　　卻說武周見解到孝基，即令人打開陷車，親自降階，手攜孝基上殿高坐，以賓禮待之，拜為都虞侯之職。此時孝基暗思：若不聽從，必受其害，只得欣然受之。武周大喜，設宴款待，賞賜特厚，另撥一宅居住。孝基拜謝，退於私宅，坐止不安，欲謀脫身，無計可施。緩步往來，游於月光之下，喟然歎曰：「吾乃堂堂大將，唐帝御弟，金枝玉葉，不能竭力恢復土地，反屈膝於臊狗奴，豈丈夫之所為乎？」從人方貴曰：「將軍欲歸唐乎？」孝基曰：「然，汝從事吾數年，尚不知吾之存心乎？<br />
　　為人臣而懷二心以事其主，禽獸之行，吾決不為也。今力不敵，暫時屈從，志在恢復，得睹天日，豈肯鬱鬱居於此乎？吾正熟思無計。」方貴曰：「將軍此言，正合吾意。探聞城北一條僻路，地名臨丘，二十五里可通澮州界口。莫若乘今初至，武周防備未緊，吾與將軍一人一騎，裝作商賈，明早偷離了北門面去。比及武周知覺，吾已走上五六十里，此萬全之策也。」孝基大喜，商議已定，是夜二人不寐，睚至東方漸白，二人乃裹餱糧，輕身上馬，馳至北門，則城門已開，飛騰而出。孝基曰：「此去如魚脫網，孤鳥離籠，再不復返矣。」城內武周知覺，小卒告報逃去已遠，武周亦不來追。<br />
　　卻說孝基二人行了一日，近黃昏左側，已出澮州界口。轉過山坡，然後一聲炮響，鼓角齊鳴，人馬突然驟至。一將挺出，乃尉遲敬德也。手提鋼鞭，衝至面前，大喝一聲：「逆賊走向何去？」鞭起，打落孝基於馬下。從人驚慌，魂不附體，亦撞下馬來。隨即梟了二人首級，遣人送至武周報捷。原來敬德收服夏縣，正欲移兵來打晉州，恰好於此相遇，不用交鋒，被敬德斬之。<br />
　　卻說劉弘基在晉州，知金剛軍來，在寨聚眾商議。校尉呂榮曰：「北原離此六十里，依山靠水，極好屯兵。今劉兵攻並州不下，移兵來此，若彼得了北原，急難動搖。可速去據住。」弘基從之，即遣兵將望北原而往。人馬回報：敬德已占北原，下了寨柵。弘基自到前軍，果見旌旗滿山，寨柵堅固。弘基自回寨，正思破敵之策，忽報劉武周又遣別將尋相抄過山後，卻襲城南。弘基大驚曰：「城南乃吾積糧之處，若一失，歸於何地？」連夜退兵回晉州。細作探聽消息，飛報金剛寨來。金剛集眾問曰：「今有何計，可破此賊？」參謀慕容钊曰：「弘基之心懼怕尋相襲城南，今回晉州，必分兵救應。今當調一軍從澮州逕取城南，一軍取晉州。如不出迎，當以攻打，彼必瓦解。敬德驍勇，可攻澮州，各當一路。更以重兵應之，攻打弘基，必破矣。」金剛喜而從之，差使召敬德進兵澮州：「吾自引軍繼至。」<br />
　　卻說劉弘基在晉州，早晚使人哨探澮州、夏縣消息，只恐有兵此處暗襲。忽然於筠到，弘基以此言告之，筠曰：「放心，吾與史龍只消五千人馬，自去澮州巡哨。」弘基大喜，隨撥五千軍馬與之。於筠辭了弘基，引兵投澮州城進發。前面哨馬回報：「澮州城西都是金剛之兵，約有數萬。遙望中軍白旗，當中一面圈金繡旗，必然金剛自至。」言猶未了，於筠長子於師德，年一十八歲，身長八尺，驟馬立於父側，聽得此語，笑曰：「趁他寨柵未定，可分兵擊之。」筠曰：「正合吾意。」便令：「黃昏左側，汝可引二千五百軍自澮州城北而進，吾亦引兵自南面而來。今夜月明，三更為約，各寨會合。」隨即分兵兩路，師德全身披掛，驟鞭綽槍上馬，遙望宋金剛寨進。<br />
　　是夜，金剛引兵到澮州城邊，為是敬德未至，故就此處下寨。先因中流矢，左臂疼痛，臥於帳中，周圍使人護衛，環甲軍守之。三更時分，忽寨中喊聲大舉，軍中攬亂，金剛急問事故，左右報曰：「一軍從寨北斬圍而入，為頭一將，勇不可當。」金剛聞之大驚，箭瘡進裂，恐帳外眾軍驚惶，暗忍疾痛，乃詐言：「軍中亂動者斬！」不知後事還是如何？<br />
　　總評：崇茂之兵固敗，然河中水軍如故，有未可輕為劫寨者。鋼鞭一挺，而馬上隨落，孝基誠無如敬德何矣。幸有方貴之計，越北門而出澮，卻又落於尉遲之手，何其不用交鋒而屢捷之若此也。弘基在晉，聊無破敵之策，奚益焉。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>