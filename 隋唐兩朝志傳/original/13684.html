<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第七十八回　李靖陰山破突厥</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十八回</br>　　李靖陰山破突厥</font></h4>
			　　是日又遣人來請和，帝許之，乃斬白馬，與頡利歃血誓盟於便橋之上，突厥遂引兵退。蕭瑀請曰：「突厥未和之時，諸將爭戰，陛下不許，臣等以為疑。既而虜自退，其計安在？」<br />
　　太宗曰：「朕見突厥之眾，多而不整；君臣之志，惟賄是求。當其請和之時，可汗獨在水西，達官皆來謁我；我若醉而縛之，因襲擊其眾，勢如拉朽。又命長孫無忌、李靖伏兵於幽州以待之，虜若奔歸，伏兵邀其前，大軍躡其後，覆之如反掌耳。所以不戰者，以吾即位日淺，國家未安，百姓未富，且當靜以撫之；一與虜戰，結怨既深，所損甚多。虜或懼而修備，則吾未可以得志也。故卷甲韜戈，陷以金帛。彼既得所欲，理當自退，志必驕惰，不復設備，然後養威、俟釁，一舉可滅也。將欲取之，必固與之，此之謂也。卿知之乎？」瑀拜謝曰：「陛下神機妙算，非臣等所及也。」<br />
　　是日，帝帶領一行人馬還朝，群臣稱賀，大排筵宴，賞勞將士。正飲酒間，忽報代州都督張公瑾來見，奏曰：「突厥急思歸計，乘勢追之，無有不勝，何為不令追襲也？」太宗曰：「頡利亦能用兵，使軍馬退，必於險處埋伏，以防追兵。吾若追之，正中謀計，不若縱他遠去，以緩計圖之，使虜不提防也。」公瑾曰：「今雖受盟，其心暴狠，若不剿除，終為後患，況有可取之理。」太宗曰：「何以知其可取？」公瑾曰：「臣知頡利縱欲逞暴，誅其忠良，匿其奸佞，一也；倚眾為國，今薛延陀諸部況又背叛，其勢必孤，二也；突利之典兵者，皆得罪而不能容，三也；塞北不毛之地，天寒霜早，餱糧之絕，四也；疏其族類，親委諸胡，大軍一臨，必生內變，五也；中國之人入北，所在嘯聚，大軍出塞，自然響應，六也。突厥有此六敗，是以知其可取。」太宗曰：「頡利既請和親，又從而討之，恐失信於外國。」公瑾曰：「昔漢高祖與項羽盟於洪溝，既而高祖襲之，一戰成功。況虜無父無君之地，何以信為？乘今軍餉豐足，人馬威猛，兵至一鼓而滅矣。」帝聞之大悟曰：「卿言金玉論也。」遂封李靖為都總管，張公瑾、李世績為副總管，薛萬徹為先鋒，點起大兵十五萬，剋日潛出長安，殺奔馬邑，來收定襄。其於柴紹等皆分道進發。<br />
　　卻說突厥頡利聽知唐兵至，星夜差人飛報各部落提兵接應。頡利遂陳兵設將，已待兵到。人報唐兵己到白道，頡利提兵迎之。唐先鋒薛萬徹出馬大罵：「野臊狗奴！今大兵百萬，戰將千員，分二十餘隊，已到汝國，汝不歸降，猶然抗拒？」<br />
　　頡利大怒，提槍自戰萬徹，萬徹敗走，頡利提兵掩擊，趕至二十餘里。鑼聲響處，一軍擺開，旗號分明，唐將柴紹出馬接戰。<br />
　　頡利曰：「此輩非吾敵手。」戰上數合，紹又敗。頡利縱兵追趕，又至十里山坡，後鼓聲大震，當先一軍截出，旗號分明總管李靖。頡利已趕二十里，人困馬乏，又逢生力軍，穎利與靖正戰之間，忽本隊後軍鑼響大震，頡利急退，突利曰：「休在此戀戰，後面李世績引兵犯磧口，諸寨盡皆燒燬，從後趕來。」<br />
　　頡利大驚，遂命副將軍令狐易牙立旗號與李靖相持，頡利撤軍奔回磧口。果見各寨煙火未滅，正遇李世績，兩馬相交，頡利大敗而走。及回到半路，副將易牙已被李靖殺敗而回。頡利見四下唐兵勢大，引人馬走於鐵山，倚山下寨。忽流星馬報唐兵已自打破陰山，各酋長率眾亦降唐矣。頡利大驚，下令拔寨盡起。前軍報道：「張公瑾絕住歸路山險要，下一大寨，唐兵皆屯賀人山下。」頡利歎曰：「敗兵至此，進退無路，此上天實亡我也。」突利曰：「唐兵拒塞賀人山，令吾首尾不能相救，可走山後鸊鵜泉道，直奔北部蘇尼失處，借其雄健人馬，來複數郡之地，未為遲也。」頡利然之，提兵入鸊鵜泉，欲逃北部。奸細探知，飛報與世績。世績驚曰：「若走蘇尼失處，吾兵無能為也。」遂令王道宗引兵追之。頡利約行二十里，細作報來：後面唐兵已來追了。頡利便交後隊作先鋒，奔賀人山，果有追兵攔擋，被頡利燒盡寨柵而過。比及唐人知時，提兵急回，頡利已過半日了。王道宗仍來追之，頡利兵過山下，趲程而進。前面鼓聲大震，一軍來到，乃唐行軍總管張寶相也。寶相策馬提槍大叫：「頡利！吾等多時，汝可早降，免汝一死。」頡利大怒，縱馬提槍戰之。戰不數合，前面蘇尼失之兵，後面唐兵皆至，四下圍住，頡利、突利皆受執。<br />
　　原來蘇尼失先受世績私賂，懼唐天威，乃舉眾來降，恰好於此相遇，合兵一處。靖等既擒頡利，押送長安，遂下令班師，奏凱還朝。是時太宗正在順天樓與群臣講論政事，忽報李靖破突厥，執頡利等還朝，蕭績進曰：「此等人從夷狄至此，可叫見大國氣象。」帝曰：「汝言正合朕意。」於是盛陳文物，威儀整肅。不移時，諸將擁頡利等來見，拜於地下，不敢仰視。<br />
　　頡利偷目覷之，果然衣冠濟濟，劍佩蹌蹌，與夷狄大不同侔，暗稱喝采。帝令釋其縛，問頡利曰：「汝負盟入寇，每誇強盛無敵，今日何為被擒？爰居突厥，曾見此威儀否？」頡利曰：「陛下天威嚴重，臣乃井底之蛙，何窺見天日乎！」帝曰：「此言誠是也。據汝累犯朕境，理合賜死，為汝每自請盟，可以原赦，賜汝太僕寺居住，月給俸米，以待聽用。」頡利再拜謝恩而退。帝加李靖為光祿大夫，其餘出戰將士論功升賞。宋賢范菊軒有詩贊云：<br />
　　當年李靖遠夷征，不亞孔明善用兵。<br />
　　頡利成擒皆仰德，唐朝誰敢與齊名。<br />
　　虜煙影裡旌旗現，瘴雨聲中鼓樂鳴。<br />
　　妙用鬼神應莫測，凌煙閣上說先生。<br />
　　當時突厥既亡，其部落或北附薛征陀，或西奔西域，其降唐者尚十萬人。帝問群臣以何策區處之。<br />
　　總批：突厥請和，帝許之而不戰者，蓋以國家未安、百姓未富；且當靜以撫之耳。張公瑾以為乘勢追擊，無有不勝，奚暇論其失信於外國乎？帝從其言，而大兵百萬，打破陰山，彼易牙之敢與李靖相持，多見其不智已。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>