<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第十八回　李密誘殺翟讓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十八回</br>　　李密誘殺翟讓</font></h4>
			　　此人姓王名儒信，河東人也。因翟讓與李密分為二部，在讓部下為司馬。素憚密之威望，當日見密又敗世充之兵，所向皆捷，料必得東都，遂勸讓自立為大塚宰，總統眾務，以奪李密之權。讓不肯從，乃令讓之兄翟弘以說讓曰：「富貴人所共欲，天子天下第一，下足難得。今汝如此兵勢，吾料天下唾手可得，只宜自取，何可授與他人？」今見推魏公，凡事似有不為之意，汝若不為者，我當為之。」讓曰：「此非兄所知也，吾自有主意。」讓但大笑，不以為意。早有人報與李密，密聞，惡此二人。<br />
　　正值密連敗世充之兵，降得數郡之地，讓心有忿，乃謂房彥藻曰：「君前破汝南之時，所得寶貨計以萬數，爾等獨與魏公，全不與我。魏公，我之所立，事未可知，何薄我而重彼乎？」彥藻曰：「前日之事，皆徐世績之謀，於我何事？吾只拱手以聽指揮而已。」讓怒略息，忿然而去。彥藻大懼，乃與鄭<img src=http://open-lit.com/mpf/m/MGNEX.BMP align=absmiddle border=0>共說密曰：「讓之為人，貪復不仁，與公勢不共立，不先設計圖之，待彼事發，悔無及矣。」<br />
　　密遂陳設筵席，使人請讓飲酒。讓坦然不疑，與兄弘惠然而至，與裴仁基、郝孝德四人共坐，其餘單雄信、王伯當等皆侍立於側。彥藻、鄭<img src=http://open-lit.com/mpf/m/MGNEX.BMP align=absmiddle border=0>往來檢校，眾皆不曉其意。密曰：「今日吾有密事，欲共商議，不須多人。」左右各自引去，獨有讓左右猶在坐側。彥藻告於密曰：「今方為樂，天時甚寒，司徒左右之人請給酒食。」讓詐之，乃將讓手下之人盡數引出，獨李密部下壯士建德持刀侍立。食尚未進，密乃出一雕弓，將與讓看，言弓有三百石之勁，非力能敵萬人者不足以拽此。讓即試手，把弓來拽滿。密目視蔡建德，建德會其意，從讓背後揮起劍來，首隨劍落，斬讓於地下。一聲號起，伏兵齊出，將儒信並讓之兄姪盡皆捆縛殺之。王伯當、單雄信眾人驚擾，莫知所為，皆來叩頭請命。<br />
　　密大言曰：「與君等同起義兵，本除暴亂，翟讓專行貪虐，凌辱同僚，今所誅止其一家，與諸君無預耳。」讓部下之人見讓死，即欲散去，密先使單雄信前往宣諭，密隨後獨騎入其營，各加撫慰，軍士無敢動者。遂命徐世績、王伯當、單雄信三人分統其兵，中外遂安。密並得讓部下人馬愈盛，居於金墉城，用天子旌旗，出警入蹕。此時李密欲引兵南向，房彥藻曰：「只一東都尚不能取，便欲南向江都，則金墉誰與之共守哉？今世充之兵正在目前，吾兵一動，首尾相擊，亡無日矣。」<br />
　　卻說煬帝在江都荒淫益盛，然見天下危亂，亦不自安。退朝則幅巾短衣，遍歷台閣，汲汲觀景，唯恐不足。時江都糧盡，從駕驍勇之士多是關中之人，見帝如此，每懷歸意。內有一人，姓趙名行樞，萬年人也，為隋郎將。一日逕至將作少監宇文智及宅下，告於智及曰：「如今隨駕軍士見天時人事如此，商議收拾行裝，皆要逃回長安，足下知否？」智及曰：「是何言乎？<br />
　　煬帝雖是無道，威令尚行。今汝等相聚逃回，空把性命自尋死耳。」行樞曰：「吾見時勢如此，故敢發言。今天下英雄並起，四海盜賊蜂發，我與汝等所掌禁兵已有數萬，因眾人有思歸之心，成帝王萬世之業，不足難矣。」智及曰：「汝言極是，只吾智不及此。」適司馬德勘至，德勘曰：「汝二人言甚好事？」行樞無言可答，但只微微冷笑，似有慚色。德勘曰：「吾已聽聞，汝欲謀殺主上，吾當出首。」行樞泣曰：「君若如此，滿門盡皆休矣！」德勘曰：「吾與汝交結極厚，安忍負汝？吾欲助兄一臂之力，共殺無道，吾前言特戲之耳。」行樞曰：「果有此心，吾之大幸。」德勘曰：「將軍裴虔通，與吾刎頸之交，吾必令同力舉事。」行樞曰：「元禮、直閣、令狐行達是吾心腹之人，必能順我。」德勘曰：「既如此，可令人請至，同時商議。」<br />
　　不移時，數人皆至。行樞以實告，眾人欣然從之。德勘曰：「先使人入宮，舉火為號，軍士以救火為名，一湧而入，大事定矣。」智及曰：「眾心不一，必須立一盟主，聽其約束，則有次序不亂。」德勘曰：「遍觀眾人之中，非令兄化及不可為也。兼是許國公之子，現任右屯衛將軍之職。況勇智兼備，無他疑矣。」眾皆曰：「非此人不稱其職。」商議已定，遂同至私宅，請化及為主。化及慨然應允，遂集驍勇將士數萬餘人，諭以所為，皆曰：「惟命是從。」時值黃昏左側，內外舉火相應。帝在宮內，望見火，發問隨詩曰：「宮外人馬如何喧鬧？」裴虔通對曰：「此草坊失火，外面軍人共來救火，故如此喧鬧。」帝以其言為實，不疑而寢。比及天色未明，只見德勘使虔通領數百騎入宮，正迎將軍獨孤盛引千餘人來，與虔通交戰，未及數合，被虔通刺死地下，德勘遂引兵從玄武門入。此時帝始聞兵亂，遂更換衣服，逃入西閣內藏之。虔通逕入永巷，問：「陛下安在？」有美人以手指向西閣內去，校尉令狐行達拔刀直進，扶帝下閣，帝曰：「汝等皆朕之臣，因何故如此相逼？」行達叱曰：「吾不知有甚事故，汝只見許公去！」帝披髮跣足，眾甲兵推擁至外殿前。蕭后見帝如此，拭淚送帝出殿，抱帝痛哭。行達叱之曰：「許公有命，可速行！」帝大哭曰：「不能復相活耳！」后亦泣曰：「我亦不知命到何時！」兵士前推後擁煬帝而去，行達勒兵守之。至天明，眾以甲騎來迎化及，化及大驚，戰慄尤不能言。既至，德勘與虔通皆來迎謁，引入朝堂，稱為丞相。眾扶帝見化及，化及叱曰：「此等昏君，留之無益！作急下手。」於是引帝還至寢殿，虔通、行達皆持刀侍立於側。帝歎曰：「我有何罪，得至於此？」賊黨馬文舉曰：「陛下違棄宗廟，巡遊不息，外勤征討，內極奢淫。使壯丁盡死矢刃之下，幼弱填於溝壑之內。四民喪業，盜賊蠭起。專任佞諛，飾非拒諫，何謂無罪？」帝曰：「我實負百姓，至於汝等，榮祿兼極，何〔謂〕如是？今日之事，誰為首邪？」德勘曰：「普天下之人同懷怨恨，皆欲啖汝之肉，何止一人！」化及又使封德彝來數帝罪，帝曰：「卿乃士人，何亦如此？」德彝羞惶而退。帝愛子趙王果，時年十二歲，在帝側號哭不止。<br />
　　虔通拔刀斬之，血濺御服，遂欲弒帝，帝曰：「天子死自有法，何得加以鋒刃？叫取鴆酒來。」文舉等不許，帝泣告曰：「乞全屍而死，勿使彰露。」行達取白絹，令武士縊死於武門之側，年五十二歲，是年夏四月也。麗泉有詩歎曰：隋室當年何太弱，宇文得志挺成權。<br />
　　虛名立國遺千載，枉說興邦喪九泉。<br />
　　煬帝橫亡魂杳杳，少君殺死恨綿綿。<br />
　　行樞德勘並化及，同惡相謀不可言。<br />
　　原來帝每巡幸，常以蜀王秀自隨，化及既弒帝，欲迎立之。<br />
　　眾議以為不可，乃殺之。及齊王暕，宗族無少長，盡皆處斬，惟秦王浩素與智及往來，得以保全。化及又遣人收殺虞世基、裴蘊、來護兒等數十人。世基之弟世南抱住世基之身號泣，請以身代。化及不許，曰：「煬帝之惡，皆因此賊積成，安可留之？」但是煬帝左右近幸之人，悉令斬之。且看後事如何。<br />
　　總批：密以酒邀讓，乃用計殺之，何讓坦然不疑，而還為其所中乎？宇文德勘輩。同惡相謀，略無君臣之義。至帝之愛子，亦拔刀斬焉，嗚呼忍矣！<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>