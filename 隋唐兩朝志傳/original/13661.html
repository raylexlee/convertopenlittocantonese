<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第五十五回　世績智取柏壁關</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十五回</br>　　世績智取柏壁關</font></h4>
			　　卻說敬德終日與唐兵交戰，不得休息，到晚來見金剛，金剛喝令左右捉下。敬德叫無罪，金剛大怒，曰：「我二日知汝反意，何敢欺我？」敬德曰：「有何反意可驗？」金剛曰：「汝每出陣，必活擒將士，未嘗空回。今這兩日詐言與叔寶交戰，又不見輸贏，絕無動靜。想汝外通內連，若不斬汝，必為後患。」喝刀斧手，推出轅門外速斬之。眾將告曰：「敬德常時未逢敵手，今日對著叔寶，實為萬人之敵，因此難以取勝，非敬德賣弄軍事。況是劉王親信心腹將士，若斬此人，恐劉王面上不好看。千金易得，一將難求，望元帥留以為用。」眾皆再三哀告，才方得免。<br />
　　卻說金剛性悍，終日飲酒而不至醉，因忌敬德，當晚乃詐醉，向藤牀就寢，獨令敬德守護，立於帳外。已及二更左側，不得將令，猶自侍立，不敢退回。原來敬德因與叔寶交戰，一日一夜，不得休息，身疲力乏，心懷怨恨，暗思：「金剛，汝為元帥，吾為先鋒，較汝只差一級，何待人太薄，視吾如草芥耶？誓殺此賊，以彰吾志。」正在暗暗叫苦未了，忽聽金剛輾轉惻然有聲，敬德慌急趨前侍立。金剛尚在朦朧，不敢驚動。<br />
　　又立一個時辰，金剛覺來，開目視之，見敬德端然不動，金剛厲聲喝曰：「更深夜靜，敬德回帳，汝明日出戰，若無擒獲贖功，必斬汝首。」敬德唯唯而退。<br />
　　次日，敬德飽食，環帶已了，出營佈陣，提鞭縱馬立於陣前，高叫：「唐將速出！」當日秦王在門旗下，與程知節言尉遲敬德可比昔日呂布之勇。言未絕，知節拍馬挺月斧而出，與敬德戰上十合。知節奮威挺月斧便斲，敬德閃過，一鞭望知節打下，正中背脊，負痛勒馬而走。敬德隨後急追，正撞著叔寶，提槍縱馬橫衝陣前來戰。敬德二人正在酣戰之次，只聽得柏壁城上鑼聲大振，敬德慌領兵回關內，問元帥曰：「小人與叔寶交戰，正待成功，擒獲此賊，城上何故鳴金？」金剛曰：「軍人報說，李世績領兵從小路抄出太原去了，恐劉王有失，喪其根本，欲去保駕，特報汝知。」敬德曰：「若不收軍，已被吾擒此人耳。」金剛曰：「此人果實驍勇，當緩緩圖之。吾令尋相與完顏百達二人守關，汝為先鋒，須要領兵出外拒住唐兵，截其後援，可保無事。」金剛吩咐已了，遂帶領三千人馬直上太原保駕去了。<br />
　　卻說敬德領命，與尋相、完顏百達三將每日操練人馬，守柏壁關。正在商議軍事，忽馳馬來報：金剛元帥離關行了數日，半路被唐兵抄出，殺敗數陣，遣卒馳報關上，令敬德火速救援；倘來得遲，元帥獨自支持不住，恐有誤事。眾將聽言大驚，尋相曰：「此關實咽喉之地，其計亦重，敬德未可以行。」敬德曰：「若元帥有失，必加罪我等，安得而不救之？」完顏百達曰：「敬德若去，須有吾二人在此。吾北之士馬亦是雄健，以一當十，足能保守柏壁無事。請敬德速行，去救元帥之急也。」<br />
　　於是，敬德即領一支人馬，各提弓帶箭，跨刀上馬，辭別二將，離了柏壁關，急取大路前進。行了一程之地，只見守關數個小軍，殺得血淋淋飛奔而來，互相叫曰：「吾等皆被殺害，唐將已奪了柏壁關也。」敬德慌問其故，軍人答曰：「此皆世績定計，先遣郭孝恪往西突厥借兵，令撻里忽領人馬扮作北兵完顏百達前來守關，今被撻里忽追殺劉兵，奪了柏壁關，上豎唐旗號，尋相單馬逃命。」<br />
　　言尚未絕，忽見前面關上程知節引兵來與敬德交戰、不上三合，知節大敗而走，敬德追之。知節走了數里，引敬德轉入桃林谷內，倏然不見了知節。敬德恐有埋伏之兵，勒住馬四下觀望，絕無動靜。策馬又趕，見前面樹木茂盛，心中猛省：若有兵斷谷口，如之奈何。急勒馬不追，回至谷口，忽所得金鼓齊鳴，槍刀簇簇，後軍吶喊。見谷口前面擺列八員大將，馬軍步軍漫山遍野，分為八隊，布列陣勢，鐵壁相似。遠望敬德一處軍馬，繡旗招颭，先來衝陣。段志賢部將馮榮出馬挺槍去迎敬德，交馬手起一鞭，砍馮榮於馬下。八隊將士一齊吶喊，只有叔寶一軍不動。前面程知節、馬三保、田留安三般軍器來到。<br />
　　背後的是向善志、武士虐、李君實、陶武欽俱迎敬德。敬德睜目大叫，聲如巨雷，挺鞭力戰數將，殺透重圍。馬前馬後，步軍齊搠敬德。敬德在馬上按下鋼鞭，按青虹劍亂砍步軍，手起處衣甲平過，血如湧泉，染滿袍甲。敬德指東擊西，衝南殺北，戰著此七將，如同無物。傍邊轉出秦瓊，飛馬大叫：「臊狗奴休走！叔寶在此！」敬德見了，棄了七將，便戰叔寶。叔寶抖擻神威，酣戰敬德。七將一齊助威，叔寶性起，大喊一聲。七將見叔寶戰住敬德，都結住陣勢，立馬看兩員戰將戰到一百合，不分勝負。<br />
　　卻說秦王在高坡上，見敬德所到之處，威不可當，歎羨不已，速傳令飛報八將：「如敬德到處，休要擋他，可放開一路，令其自出。」因此敬德得脫唐陣，望前縱馬而走。不上一程之地，忽有小卒來報：「前面一派旌旗閃閃，戰鼓咚咚，聽聞喊殺之聲，未審何兵對敵。」敬德聽言大驚，自於馬上躊躇，暗想：「目今前路敵兵已阻，後面柏壁已失，進無所投，退無所守，欲奔太原，又恐金剛見罪，事實狼狽，似此奈何？正猶羝羊觸藩，進退兩難。」敬德此時雖然硬烈鐵石心腸，到此顛沛之際，不覺潸然淚下。<br />
　　沉吟良久，心中猛省，喟然又長歎曰：「昔王陽為孝子，王尊為忠臣，二人後世不失其顯名。今吾雖赴湯蹈火，萬死不辭，為人臣子，不能盡忠報國，臨大節而便奪其志，何顏以立於世乎？吾當逕往探其虛實。」遂策馬前行。又行二十里，轉過坡來，只見血流滿地，屍積如山，七橫八縱。有人大叫：「敬德救我！」敬德近前視之，乃是宋金剛，渾如一個血人，倒在死人堆裡。敬德急問曰：「元帥何故如此？」金剛曰：「吾自離關，與汝相別，實心欲至太原保駕。不想唐人用計，伏兵於此，吾領數千人馬盡被殺死大半，餘軍逃散殆盡。吾單馬走過山坡，被一將刺背一槍，跌下馬來，馬被奪去，掙扎不得。唐人只說吾已死了，方且撤兵回去。」敬德遂脫坐下馬，扶上金剛，令跟隨軍人盡脫衣甲，好生服侍，先去報知。敬德引軍後隨，直投太原來見武周。且看武周如何發落？<br />
　　總評：敬德與唐兵交戰，卻對著一個敵手是叔寶，因此鬥至數百合，兩下難分勝負，秦王亦以敬德之勇可比昔日呂布者此耳。<br />
　　柏關操守甚嚴，似未易動，無何唐人用計，士馬操出，則柏壁之失在頃刻間。神矣！竊謂非世績之智，不能取之也。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>