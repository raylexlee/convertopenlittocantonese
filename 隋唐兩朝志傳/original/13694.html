<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八十八回　李世績祭白玉山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十八回</br>　　李世績祭白玉山</font></h4>
			　　卻說白玉山前有一長河，河水甚急，白浪滔天，車駕傍岸而行。忽見對山一老叟扶杖而來，形容甚異，白鬚如雪，到駕前施禮，山呼萬歲。帝曰：「老丈何人也？」老叟曰：「世居關中，後因兵亂，徙居於此。久仰陛下天威，幸得拜見，乞望周濟我等，並皆感戴。」帝曰：「此不毛之地，夷人出沒之鄉，有此異人，皆出不祥之語。」急遣人向前擒之，言未絕，敬德提鞭便欲擊之，老人化陣清風而去。帝便催人馬前進。<br />
　　行不數程之地，早至思鄉城界口，遙望數十老人牽羊擔酒，樂聲嘹亮，前來相迎，皆羅拜於地下。帝問曰：「汝是何人？<br />
　　朕有何德，敢勞簞食壺漿以迎乎？」老人曰：「吾海西人也，昔隋征東敗陣於此，靈魂不得歸鄉，特來奏主。」老人言罷，忽然陰雲布合，狂風四面而起，飛砂走石，征塵蔽日，軍士皆不能進。頃刻之間，天清日朗，其風亦息，眾舉目視之，老人不知何往。帝大驚駭，問吳黑達曰：「風景如此，汝有何高見？明以告朕。」黑達曰：「臣亦曾對陛下說來，此處原有妖怪作禍，因隋煬帝征東，折兵百萬於此，枯骨堆山，故號白玉山。狂魂怨魄不散，所致如此，累累為患，住來者必須祭之。？帝曰：「用何以祭？」黑達曰：「舊時鄉人在高山頂上，建設大醮，七日七夜，超拔此等；復以牛羊祭之，一年內自然安靜。<br />
　　今陛下只祭之亦可。」帝遂遣李世績主祭，殺牛宰馬。當夜世績於城外曠野中設香案，鋪祭物，列燈四十九盞，揚旗招引，將牛羊祭物陳設於地。三更時分，世績頂冠束帶臨祭，令史浩讀之。祭文曰：維大唐貞觀十九年九月一日，行軍大總管領左僕射李世績謹陳祭儀，享祭於故沒於王事隋室將校，並本土神祗，及遼國陰魂：近因高麗蓋蘇文弒君逆賊，謀為不軌，縱蠆尾以興妖，恣狼心而逞亂，據此興師討賊。且我大唐皇帝威勝五霸，名紀三皇，定乾坤於戰伐之中，立社稷於干戈之內，一自御駕跨海親征，莫不逢山開路，瓦解米消，才聞破竹之聲，便是失猿之勢。爾隋將卒，盡是山川豪傑，四海英雄。習武從戎，投明事主，齊堅奉國之誠，並是忠貞之志。聽聞汝等偶失兵權，或為流失所中，魄掩幽冥，各施英武；或因槍劍所傷，魂歸長夜。<br />
　　志存忠孝，命終於刀斧之前；心懷正直，骸棄於塵埃之內。生則有勇，死且成名。汝等英靈尚在，若肯隨部征遼，陰中顯聖，奏凱還朝，吾為奏請蓋造廟宇，塑汝等全身，年年事祭。今則聊表寸心，各賜汝等酒食，以享一餐。嗚呼哀哉！伏惟尚享。<br />
　　讀祭文畢，金鼓齊鳴，世績令人尊獻酒肴。忽見火光之中。<br />
　　數千鬼眾，或有頭無足者；或自提頭、只一手者；亦有全身披甲戴盔者，四面雲集，三三兩兩，各自為隊。唐兵一見，盡皆驚駭，隨將所祭之物盡棄野外。天明，雲收霧斂，一路寂然。<br />
　　車駕離了思鄉城，李績引大軍望鎮南關進發。<br />
　　卻說鎮南關主姓焦名繼朋，此人曾隨遼主獵於大石山，忽趕出一隻猛虎，直奔御前，繼朋投鞭下馬，拔劍斬之，其虎中劍而死，因此遼主用為將，引一千軍把隘。聞唐兵至，鳴鼓聚軍，俱各披掛，手執兵器，分佈左右。繼朋全副衣甲，綽槍上馬，引軍下關，離二十里迎敵。當日李世績正在催兵前進，忽聞人報：遼將焦繼朋引人馬已離了關二十里前來拒敵，其人藍面紅髮，極是驍勇。世績親自引兵迎之，三軍皆起，軍馬在前，糧草在後。世績傳下將令，交糧草車盡行前，以後軍作先鋒守之。<br />
　　當日聽得前軍發喊，急叫人看時，人報鎮南關遼將焦繼朋大兵至，軍皆棄糧草，俱已趕散，後軍又來，將如之何。眾皆曰：「不如退守思鄉城。」世績交退軍，遼將又截斷其路逕，唐軍皆散亂。世績以旗指土阜可避之，人馬急奔土阜。世績令人馬皆解衣卸甲少歇，盡放其馬。焦繼朋軍掩至，眾將曰：「遼兵至，奈何？可急收馬匹退回思鄉城。」一人急止之曰：「此正可以餌遼兵，何退之邪？」世績視之，乃長孫無忌也。世績急以目視無忌而笑，無忌知其意，而不復言。<br />
　　繼朋軍既得志了，又來搶馬，軍士不依隊伍，自相離亂，世績令軍將一齊下土阜擊之，繼朋軍大亂。原來過此，只顧取物，無心廝殺，軍馬圍裹將來，繼朋挺身相戰，軍士自相踐踏，繼朋止遏不住，撥回馬走。世績在土阜上指曰：「焦繼朋為遼名將，誰可擒之？」二將飛馬出去，世績視之，乃段志賢、王孫岳也。二將趕至近大叫：「繼朋休走！」繼朋回頭，二將趕到，遂帶住槍，拈弓搭箭，正射段志賢。王孫岳大叫：「賊將休放箭！」志賢急低頭躲時，一箭射中頭灰纓，志賢奮怒，趕坐下馬，又被繼朋一箭射中戰馬面門，跪下前蹄，志賢落地。<br />
　　繼朋便拍馬回，王孫岳急揮大斧，接住廝殺。兩員將戰二十餘合，段志賢去遠，王孫岳見繼朋後面軍馬齊到，王孫岳撥轉馬頭走，繼朋趕來，忽然十數騎馬旌旗耀日，一將當頭，躍馬而來，乃白袍薛仁貴也，兜弓搭箭，弦晌箭到，正中繼朋面門，翻身落馬。仁貴遂跳下馬來，向前梟其首級。後人有詩云：<br />
　　仁貴當年濟困危，鎮南關下乾功時。<br />
　　火龍出陣來無阻，箭射連珠去莫追。<br />
　　壯志威風千古在，英雄氣概萬夫奇。<br />
　　唐朝雖有千員將，驍勇惟君更有誰。<br />
　　世績在土阜上見仁貴箭射繼朋，大驅四下人馬掩殺，遼軍潰散，復奪輜重馬匹。仁貴持戟向前，大喝一聲，唐兵擁上關去，軍士解甲投降。世績使人來駕前報捷於帝。是日離了鎮南關，引大軍望白岩城進發。未知勝負如何？<br />
　　總評：車駕望白玉山前進，有一老叟扶杖而來，化陣清風而去，乃昔隋征東敗陣之狂魂怨魄也。此豈鞭之所能擊哉？遇此英靈不泯，詎不為文以祭？有鎮南關主焦繼朋者，亦遼之名將也。<br />
　　非仁貴誰能梟其首級，以壯志威風，千古無敵云。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>