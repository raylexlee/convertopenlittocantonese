<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第三十二回　秦王被擒囚南牢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十二回</br>　　秦王被擒囚南牢</font></h4>
			　　金墉城內，軍校入報：「叔寶、知節五虎臣擒得秦王世民。」李密令群刀斧手推擁秦王至於階下，責之曰：「無端逆賊，令來尋死路矣。彼此一體，皆是隋臣，汝父鎮於長安，坐承大統，吾居金墉城，管理萬民，何乃私引人馬，窺吾城郭，主有何意？」秦王答曰：「叔父暫息虎威，容申一言：皆因洛陽王世充殺了吾使，領兵征討，敗其三軍。世充堅閉不出，是以退兵，屯於千秋嶺下，犒勞軍士，乘醉而出，游於北邙彩獵，特來金墉探望叔父。不料叔父反致見疑，若果有異心，何只此數人來耶？惟叔父察之。」密大怒曰：「汝這匹夫！本是輕敵而來，探吾虛實，欲於其中取事，今被我軍人識破，捉獲至此，特以甜言哄我，與汝何親，假稱吾為『叔父』？」喝令推出斬之。<br />
　　言未絕，只見旁邊閃出一人，身材中等，體貌魁梧，眾視之，乃魏徵也。此人原在武陽郡丞元寶藏手下，寶藏以郡降密，密封寶藏為上柱國，寶藏使征作啟謝密，密即召征為掌記室。<br />
　　征見密欲斬秦王，連聲：「不可，不可！主公若斬此人，非安天下之計，金墉城禍亦不遠矣。」密問其故，征曰：「此人東蕩西除，百計以人長安，爭與其父坐承大統。兵糧俱足，房、杜為之謀，李靖、劉弘基、殷開山輩為之將，若知我主殺其此子，必起傾國之兵來復仇矣。彼忿死而來，吾兵何可以當也？」李密聞知，驚曰：「如此奈何？」征曰：「不如赦免其罪，監禁世民在此為質，李淵知之，若有降書朝貢之物，放其回還，愚迷不允，則隨而殺之，有何不可。」密曰：「此言合理。」<br />
　　即令三四獄卒，將秦王項帶長枷、腰纏鐵鎖，引人南牢，百般拷打，終日受其苦楚。<br />
　　卻說唐帝在長安，每望秦王報捷，不見虛實，當日與群臣正議間，忽報李靖、馬三保至，帝急喚問之，二人拜哭於地，細說前事。帝大驚曰：「若如此，只朕休矣！」劉弘基曰：「李密如此無理，宜加烹戮。請陛下寬心，弘基當親提一旅之師去救秦王之急。」帝曰：「朕此子有失，安能獨生哉！惟恐不得歸國，此事若何？」於是捶胸踢腳而哭。文靜曰：「陛下勿憂，且宜保重萬金之軀。臣與李密有郎舅之情，李密前妻是臣共乳親妹，陛下不若修書一封，獻納黃金綵帛，以為進贄之禮，不用張弓只箭，只憑臣三寸不爛之舌，陳說兩國罷兵之利，秦王必然歸國。」帝准奏，遂備黃金萬兩、蜀錦十車，修書遣文靜為使，帶領數人離了長安，不日進到金墉。人報李密：唐遣劉文靜持書送禮來見。密笑而言曰：「文靜恃親來作說客，吾豈以小節而誤其大事乎！必使其勿得開口。」便令召入。文靜拜於階下，言：「唐帝書呈拜上大王，聊將薄禮進獻，幸乞叱留。」密拆封觀之，書曰：唐李淵謹奉書百拜於魏公賢弟魔下：自古興王圖霸，各遵其道，當世英雄，惟吾與弟，建德、薛仁杲、王世充等鼠雀小輩，不足為懷。自煬帝無道，隋代須危，立蓋世之功勛，有擎天之籌策。日前蠢子冒觸龍顏，幸蒙海涵寬恕。河北諸郡，地勢與關中相連合，吾所有今讓與弟，早晚圖之。兵行之次，即贈軍糧二十萬斛，鎧甲三百副，以為報答之禮，決不爽信。愚兄與弟派自一家，吾子即汝子也，飛龍不食其體，虎豹怎吃兒孫？天高地厚，覆載萬靈，伏乞仁慈，赦放歸國，生前感德，沒後銜恩。先獻黃金萬兩，蜀錦十車，聊表寸心，幸垂照察。<br />
　　李密覽罷書，大罵曰：「李淵真匹夫耳！以吾為兒女之輩，特以書來哄我。況天下者非一人之天下，乃天下人之天下，非汝所得獨專。讓吾去取，虛做人情；相助軍資，乃假途滅虢之計矣。」文靜曰：「唐主命臣奉此薄禮，以為贖命之資，望赦世民還國。本是源流一派，昆仲叔姪，通其和好，各自為君，各子其民，勿得侵犯。凡事看臣薄面……」密喝曰：「汝這逆賊，忘恩失義之輩，有甚人情？今汝妹已死，復事於唐，昔是通家，今為仇敵，吾識汝，劍不識汝。」隨拔所佩之劍，便欲斬之。只見班部中閃出一人，胸藏王佐之才，腹抱安民之策，乃從事徐世績人也。世績進曰：「大王聖鑒錯矣，自古兩國爭戰，不斬來使，大王方以仁政治天下，取法於民，況其人以禮進見，又是至親恩眷，從而殺之，臣恐人議大王無容人之量，而陷於不義。臣觀文靜亦人傑耳，莫若赦其死罪，監在南牢，與世民一同受苦，降伏其心，然後臣等以利害說之，令其反唐事魏，豈不為美。今天下僭號雖多，惟唐、魏最大，建德之輩，不足為念。大王權收其禮物，使報長安，務令李淵獻土納降，遣人入質，然後放世民歸國，通其和好，則大王安如泰山，誰與共敵？」李密怒氣方息，即將文靜痛打一頓，喝令監禁。文靜雙眼流淚，低頭無語，跟著數個獄卒，深枷重鎖，打入南牢，與秦王相見，抱頭大哭。麗泉有感詩云：<br />
　　文靜世民入禁中，蒼天何事困英雄。<br />
　　從來真主多磨難，自與凡人另不同。<br />
　　密將文靜打入南牢，遂與諸將商議，徇行近邑。忽流星報到，說開州校尉凱公殺了刺史傅鈔，奪其印綬，會合參軍徐雲，大起人馬數萬犯境。有寧陵刺史顧守雍，今結連凱公造反，據於開州。又說誘引洪州刺史何定獻了城門，二郡人馬與凱公為左右，攻打偃師、孟津諸郡，百姓死守，甚是緊急。李密聞報，大驚曰：「偃師乃吾咽喉之地，諸糧之所，如此實魏之大患也。<br />
　　孤當自率大兵討之。」即命程知節為先鋒，羅士信、王伯當為左右護衛，陸德明為參軍，徐世績、魏徵、秦瓊總權國事，密親領大軍十萬，殺奔開州進發。但見煙塵蔽日，刀劍森嚴。前哨報去，偃師不遠，只隔四十餘里。紮了營寨，凱公出迎，遇於小浙山前，佈陣於野。魏兵列成陣勢，引眾將出門旗之下。<br />
　　程知節也全副披掛，提槍立馬於密之側。凱公令二將出馬，一個是顧守雍，一個是何定，揚鞭大罵：「鞏邑鼠賊，各自為君，安敢侵犯吾之境界耶？」言罷，顧守雍拍馬手捻鋼叉而出。密大怒，回頭曰：「誰能斬此賊？」伯當應聲而出，兩騎相交，戰三十餘合，勝負未分。何定見守雍力怯，飛馬挺槍出陣，要來雙鬥。知節在密後望見，倚住手中槍，扯弓搭箭，正射中何定面門，應弦落馬。守雍見側邊何定墜地，措手不及，被伯當一刀削去半個天靈。羅仕信縱馬直來陣內捉凱公，公棄卻頭盔戰馬，雜在步軍內逃生。<br />
　　李密掩殺敗軍，直出濉水之上。凱公聚敗兵來見參軍徐雲，說密猛勢不可敵。雲請謀主王良商議，曰：「凱公兵敗，挫折銳氣，兵無戰心，只可深溝高壘，以避其鋒。潛地令人求救於唐，此圍可解，馮仲行曰：「伯英之言真拙計也。兵臨城下，將至壕邊，豈可束手而待死？某雖不才，願請一軍出戰。」徐雲許之，馮仲行引軍萬餘，離城列於倉山之下。<br />
　　李密將得勝之兵長驅大進，仲行出馬，密曰：「此人是徐雲後妻之兄也，誰與吾擒之？」羅士信挺鐵眷蛇矛出馬，與仲行兩馬相交。戰不到數合，仲行大敗，奔回本陣。密驅大軍，殺得屍橫遍野，敗兵跟隨仲行、凱公逃入開州。王良言仲行不聽良策，以此大敗，按軍法當斬，徐雲以其新娶之妹，不肯加刑。凱公緊守城池，堅閉不出。密使人四面攻打，相持月餘，城中糧盡，軍士皆有叛意。密知城內糧盡，乃令小卒在城樓上高叫：「凱公投降！今汝食盡人困，如不降，打破城池，滿門皆誅。」凱公見軍士俱有怨心，即時齎印綬、開城肉袒納降。<br />
　　李密教凱公仍為開州刺史，以具錢糧，安撫百姓，犒賞三軍。<br />
　　於是一郡老幼皆喜。畢竟還是如何？<br />
　　總評：秦王被密欲斬，倘不得魏徵之力止，幾不能免。南牢之囚，此天之所以困英雄也，豈與凡人同日語哉。凱公始起人馬以犯境，卒齎印綬以納降，非迫於密勢之猛，而能若是乎？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>