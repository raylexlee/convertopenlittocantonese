<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第八十九回　白岩城紅袍戰白袍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十九回</br>　　白岩城紅袍戰白袍</font></h4>
			　　軍馬正在起行，忽報正南有救軍到了，旗上乃是莫利支紅袍蓋蘇文名字。世績問誰敢迎敵蘇文，薛仁貴挺身進曰：「某願往。」世績曰「汝既為先鋒，且未可輕動。」更問其次，唐將段志賢願往，世績與兵五千，交志賢去迎敵。又問曰：「段志賢雖然去了，倘有疏虞未便，誰可再去接應志賢？」驍將蘇定方願往，世績亦與兵五千，接應去了。<br />
　　且說志賢引軍前去，與遼兵相遇，兩陣對圓，唐將段志賢全身披掛，橫槍立馬於陣前。看時，見遼將蓋蘇文出陣，頭戴束髮金冠，體掛紅錦戰袍，身披連環鎧甲，腰繫五口飛刀，左右彎弓帶箭，手持大斧，坐下火色胭脂馬。志賢見了，心中惶惶，遂有驚懼之色。蘇文厲聲大罵：「草寇！不縮頭遠避，敢犯邊界面來送死乎？」志賢曰：「吾中國大唐皇帝仁德之主，威德加於四海，名義播於華夷。汝乃高麗反寇，弒主奪貢，今統天兵一百萬，戰將數千員，殄除反冠，安敢揚威耀武而來討死乎？」蘇文大怒，挺斧直取志賢。戰不數合，蘇文一斧砍志賢於馬下。唐將蘇定方看見志賢被殺，飛馬與蘇文相迎。二將戰上二十合，蘇定方氣力不加，慌勒馬入陣，蘇文挺斧直衝過陣來，唐兵大潰，四散奔走，蘇文陣中如入無人之境。敗兵回報世績，世績慌奏帝，帝遣大將裴行儉、李思摩、王孫岳引馬軍一萬去敵蘇文。<br />
　　遼兵已到白岩城下，與唐兵相遇，兩陣對圓，唐將李思摩出馬，行儉、孫岳把住陣腳對陣。蓋蘇文出馬，李思摩挺槍迎之。兩馬相交，二將戰上二十合，不分勝負。蘇文詐敗，望本陣便走。思摩拍馬便趕，王孫岳、裴行儉料蘇文是計，慌驟馬出陣大叫：「休趕，是計！」忽勒馬回，蘇文拈弓搭箭，回射思摩，正中其背，負痛伏於馬鞍上。蘇文挺斧趕來，卻得行儉、孫岳接住廝殺，救得思摩回陣。蘇文即驅兵大殺，唐兵損折，死者甚眾。行儉、孫岳引軍退回，思摩帶箭前來見帝，帝曰：「久聞蓋蘇文英勇無敵，名不虛傳。」眾大驚駭。帝為思摩撥去箭鏃，親為之吮血，將士見之，莫不感傷。後靜軒詩曰：戰陣紛紛不可當，思摩帶箭見唐皇。<br />
　　親為吮血旌忠節，致使三軍盡感傷。<br />
　　李思摩乃突厥種類，本姓阿。唐貞觀十三年，太宗賜姓李氏，冊立為泥熟侯。利苾可汗賜之鼓毒，使率其種落還居舊部。<br />
　　至貞現十八年，薛延陀惡之，數相攻伐。思摩有眾數十萬，不能撫恤其眾，悉南渡河，請處於勝夏之間。太宗許之，群臣奏曰：「陛下欲遠征遼左，而置突厥於河南，距京城不遠，豈不為後患乎？願留鎮洛陽，遣諸將東征。」太宗曰：「夷狄亦人耳。其情與中國不殊，以德治之則可，若疏之必反。且彼不北走薛延陀，而南歸於我，其情可見矣。」思摩既失眾，輕騎入朝，太宗封為右武衛大將軍，至是征遼。<br />
　　帝見殺了段志賢，射了李思摩，遂召世績商議。績曰：「非薛仁貴不可。」帝曰：「善。」乃喚仁貴來見。績曰：「遼將蓋蘇文連敗諸將，勇不可當，汝試一往，隨後尉遲寶林便至。」仁貴欣然上馬，引軍佈陣。對陣蓋蘇文出馬，蘇文金盔金甲，紅袍紅鎧，坐下胭脂馬；仁貴白袍銀甲，鐵戟白馬，背後寶林緊隨。仁貴立馬揚威喝曰：「弒君逆賊，牧牛小輩，何不早降？」蘇文問黑思迷曰：「此何人也？」迷曰：「久聞白袍薛仁貴，想此是也。」蘇文大笑而罵仁貴，仁貴曰：「既識吾名，宜縮頭遠奔，何敢來拒天兵，輒敢亂言乎？」蘇文曰：「量汝只是唐一小卒，可惜吾斧斬汝鼠輩。」言訖，舞斧直取仁貴，仁貴拍馬來迎。二將自辰至午，混戰百有餘合，精神倍增，並未休歇。陣後鳴金收軍，二騎分開，各領軍退。仁貴回見世績問曰：「吾與蓋蘇文戰未見輸贏，來日誓擒此賊，方伸己志。」後人贊薛仁貴詩曰：銀盔耀日甲欺霜，年少英雄誰可當。<br />
　　個月雕弓專貫蝨，飛空白馬驟康莊。<br />
　　連天殺氣兵威壯，動地軍聲陣勢揚。<br />
　　天賜武星扶李祚，將軍手段自高強。<br />
　　卻說蓋蘇文收兵回寨，與黑思迷曰：「人言薛仁貴英勇無敵，吾今日方信。」思迷曰：「俗云：『初生之犢不懼於虎。」縱然斬得，只是一小卒耳，不足為奇。」蘇文曰：「彼有大勢人馬後面，吾不斬此，何以制敵？來日誓必殺之。」次日，上馬引軍前進。仁貴亦引軍來，兩陣對圓，二將齊出，蘇文曰：「吾今與匹夫須決勝負，不可收軍。」言訖相交，二騎又戰五十餘合，蘇文將五口飛刀撇起來砍仁貴，仁貴看見，遂把五支神箭射去，那箭對刀，都落在地，二將又交戰。仁貴撥回馬，持戟便走，蘇文自後趕來。黑思迷見蘇文趕去，恐怕有失，隨後也來。蘇文口中大喝：「賊將！走哪裡去？」原來仁貴詐敗走，就鞍前帶住，取弓搭箭，思迷眼乖，見仁貴取弓箭，大叫：「賊將放箭！」蘇文卻好抬頭看時，弓弦響處，箭早到來，躲閃不迭，一箭正中其臂，卻將落馬，思迷馬到扶住，便送先回。<br />
　　仁貴勒回馬，努力趕來。性命如何？<br />
　　總評：李世績可謂不善用人矣。蘇文初至，仁貴請行，就用他去，無不取勝，多送落一個段志賢，可惜！<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>