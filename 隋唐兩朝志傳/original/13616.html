<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第十回　世民說李淵起兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十回</br>　　世民說李淵起兵</font></h4>
			　　次日，世民復說淵曰：「近來童子謠言：『楊氏將滅，李氏當興。』又世人皆傳李氏當應圖讖，故李金才無罪，一朝族滅。今盜賊日繁，遍於天下，大人受詔討賊，賊可盡乎？若能盡滅其賊，則功高不賞，身益危矣。惟昨日之言，可以救禍，此萬全之策也，願大人勿疑。」淵乃歎曰：「吾一夕思汝之言，亦大有理。今日破家亡軀亦由汝，化家為國亦由汝矣。」世民思為急計，遂設席於別所，暗使人邀淵。淵乃從裴寂夜飲，酒至半酣，寂又從容言於淵曰：「二郎陰養士馬，朝夕訓練，欲舉大事，正為寂以宮人侍公，恐此事覺，得罪見戮，故為此急計耳。公意如何？」淵曰：「吾兒誠有此謀，事已如此，當復奈何，正須從之耳。」<br />
　　是日酒闌人散，世民見淵不肯動兵，轉加疑慮。忽報隋帝以淵與王仁恭不能禦寇，致使劉武周據汾陽宮，遣使執詣江都。<br />
　　淵聞大懼，世民與寂、劉文靜復說淵曰：「公據嫌疑之地，勢不圖全。今部將敗績，方以罪見收，事已迫矣，尚不為計乎？<br />
　　且晉陽士馬精強，宮監蓄積巨萬。代王幼衝，關中豪傑並起，公若鼓行而西，撫而有之，如探囊中之物耳，何乃受單使之囚，坐取夷戮乎？」淵然之，即與其下欲定大計。會帝遣使馳繹赦淵與王仁恭二人，淵謀遂緩。大理司直夏侯瑞謂淵曰：「今帝座不安，參墟得歲，必有真人起於其分，非公而誰乎？」司馬許世緒、司鎧武士蒦、前勛衛唐憲、憲之弟儉皆勸淵舉兵。<br />
　　時建成、元吉尚在河東，故淵遷延未發。劉文靜謂裴寂曰：「事若先發制人，後發必制於人。今公為宮監，而以宮人侍客，朝廷一聞，公死可爾，何誤唐公也？」寂甚憂懼，屢迫淵起兵。<br />
　　淵乃使文靜詐為敕書，發太原、西河、雁門、馬邑四郡之民，三年二十以上擊高麗。由是人情洶洶，思亂者眾。及劉武周據汾陽宮，世民言於淵曰：「大人為留守，而賊盜竊據離宮，不早建大計，禍今至矣。」淵乃集將佐謂之曰：「武周據汾陽宮，我輩罪當族滅，如之奈何？」高君雅大懼。王威曰：「智憑唐公，勇賴諸將，吾與高君皆聽約束而已。」淵曰：「朝廷用兵，皆稟節度。今賊在數百里內，江都在三千里外，加以道路險要，復有它賊據之，以嬰城膠柱之兵，當巨滑豕突之勢，必不全哉！<br />
　　進退維谷，何為而可？」王威與眾將皆曰：「公地兼親賢，同國休戚，要在乎賊，專之可也。」淵再三推讓，詐為不得已之狀，方始從之曰：「賊勢浩大，兵微難敵，先當聚集英杰，方好用兵。」乃命世民與劉文靜、長孫順德、劉弘基等各去募兵，遠近赴集，旬日之間，近得萬人。仍暗遣使召建成、元吉於河東，召柴紹於長安。王威、高君雅見兵大集，二人大驚，遂疑淵有異志，謂武士蒦曰：「順德、弘基皆出征背叛之人，朝廷赦而重用。受此大恩，安得從淵將兵，為此叛逆？」欲收二人問罪，蒦曰：「二人皆唐公之客，汝若鞫問其罪，必大致紛紜。」威等乃止。至是二人設計，欲因唐公禱雨晉祠，共謀殺之。<br />
　　世民舉眾人謀為急計，私令司馬劉政會先詣留守處，首告二人反狀，候淵與王威、君雅正在視事，文靜進曰：「有密狀言反者，請大人視之。」淵以目視王威，令眾官同來看狀。政會不肯，曰：「所告乃是副留守高、王二人，惟唐公得觀。」淵驚曰：「豈有是乎？」讀畢，謂威曰：「人告公等私召突厥入寇，果有此乎？」君雅攘袂大罵曰：「造反之人欲來殺我耳！」遂抽身便起。世民已布兵塞路，文靜與順德、弘基等共執之。淵即號令軍中曰：「王威、君雅私召突厥犯邊，今其果然。」遂執威與君雅係獄中。適突厥引兵數萬人寇晉陽，淵命裴寂率兵為備，而悉開諸城門。突厥懷疑不敢進，眾疑威與君雅實召之也，於是斬威、君雅二人以徇，突厥大掠而去。畢竟還如何？<br />
　　總批：豪傑舉事，不必再計受單使之囚，以坐取戮辱，智者不為也。淵之遷延未發，誠為建成、元吉尚在河東故耳。君雅、王威私召突厥犯邊，安得不斬以徇。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>