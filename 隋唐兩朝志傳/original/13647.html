<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第四十一回　元吉逃回長安城</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十一回</br>　　元吉逃回長安城</font></h4>
			　　金剛與承漢曰：「要吾饒你，可修一封書，叫元吉親自來劫寨，如拿得元吉，便是你的功勞。」承漢只得寫了書，金剛叫把承漢監下。秦榮問曰：「元帥何以便知其詐也？」金剛曰：「以動靜可知也。元吉雖幼，眾謀士亦善用人，史為副將軍，必能武藝也。承漢交馬斬之，便知非仲翔。吾故反覆其屍認之，以疑其心，然後詐言識仲翔以探之，便得實也。」秦榮等皆拜稱為神見。<br />
　　金剛選一有膽勇善辨軍士叫去下書，只說現用承漢為先鋒，明日晚間舉火接應，萬望盡提大軍前來劫寨。軍士得書，逕到唐寨。左右引見齊王，說：「承漢有功，加為先鋒職，特使某來下密書。」齊王問曰：「汝何人也？」其人曰：「某長安人也，流落太原。今魏將軍與某同鄉，故特來下書。」齊王問了的當，再叫本人回報：來日三更為期。本人去了，齊王差史仲翔帶一萬人馬前去劫寨，齊王自為後應。<br />
　　是夜風清月白，雲生東北，霧起西南，滿川陰暗。齊王喜曰：「天賜成功也。」急催仲翔進時，將至北寨，寨內火起，喊殺振天。仲翔撞入，只見無人，急便退回。左有吳植、右有敬德、尋相兩路軍圍裹將來，仲翔死戰不能得出。元吉引軍來救時，金剛一軍殺退，仲翔死於亂軍中，所領一萬人馬十損八九，只剩得些小敗軍逃回入城，唐兵再不敢出。<br />
　　卻說金剛斬了魏承漢，再議攻取並州，每日使人搦戰，唐兵堅守不出。次日，金剛自至北門下，立馬揚鞭指城上而言曰：「汝等鼠輩，不早歸降，更待何時？吾若打破城池，寸草不留。」正說間，裴寂在敵樓上張見金剛在麾蓋之下，旁若無人，身上止披掩心甲，斜紫綠袍，欲摧土卒打城。裴寂遂招呼弩手放箭，望麾蓋之下而射。金剛大驚，急勒回馬時，右臂中一箭，翻身落馬。城上裴寂見金剛落馬，急引軍出城衝出，卻被吳植引軍殺回，救金剛回寨。寂喝令：「三軍前進，不就此時殺去，更待何時！」指揮一齊死戰。裴寂自掣刀在手，引數百騎在後掠陣。兩軍相合，忽然唐兵陣後西南上數百面戰鼓齊鳴，寂分後兵迎之，只見敬德一軍卻從西南上悄地殺來。唐兵大亂，敬德背後掩殺，裴寂慌退回時，四下前後劉兵掩殺，裴寂慌退，折其人馬二萬，卻不入城，遂向西北路上，引敗殘人馬逃回長安去訖，敬德亦收兵回寨。<br />
　　卻說金剛右臂中箭，在寨中養病，欲報一箭之仇，遂令人四面攻打。小校報知元吉：「裴寂逃入長安，劉兵大至，周回圍繞，水泄不通。」元吉自登城觀看，其兵八面分佈整齊，軍馬雄偉，驚得心慌膽戰，手足無措，展轉無計可施。即與心腹之士蔡福商議，當夜裝作軍士，帶至親家眷二十八口，各人持刀勒馬，元吉在前，蔡福在後，夜至三更，殺出北門而去。抹過敬德寨，眾將知覺，追趕不及，已出隘口，奔上西路而去。<br />
　　比及天色微明，城內眾將聚議，則不見了元吉。近詩曰：「齊王已於半夜帶領妻子偷出北門、逃入長安去矣。」眾皆大駭：「似此奈何？」元君寶曰：「並州，唐之城池，咽喉之地也，附庸極多。此城若失，其餘難保。雖無主將留守，城池尚固，糧儲充足，汝等各宜協力，閉城固守，不出交戰。今齊王走入長安，不過旬月之間，必有救援；待其救兵一至，開城接應，此為上策。」眾皆曰：「謹從尊命。」<br />
　　卻說裴寂逃回長安，比及入城之時，元吉在後面亦驟然繼至。二人共入見帝，拜於闕下，哭訴前事。帝大怒曰：「汝這豎子，損軍折將，有何顏來見朕邪！」寂告曰：「臣非敢不竭心用事，實力怯也。」帝復顧元吉，怒曰：「汝為留守，位高權重，實一方之表率，三軍之司命也；安危所係，存亡所關。<br />
　　正當捨命報國，固其宜也；奈何不顧其下，私逃歸國，縱敵得挺其志？並州之城誰與共守？汝須食人之食，穿人之衣，非土木之物，安可亂朕國法？」元吉曰：「一時因敬德之勢難當，愚兒力怯，致獲大罪，望父皇憫之。」帝聽言，正在憂疑，忽報：「並州將士進一敬德畫像，告稱元吉逃回。金剛、敬德引兵日夜攻打，眾將雖然固守，因無主帥，軍心惶惶，想城下在旦夕。乞望早令秦王移兵前來，方能恢復，不然將士死無遺類矣。」帝當殿令眾官展視敬德畫像，果是身長九尺，鐵臉圓睛，橫唇闊口，滿部蝦鬚。雙鼻仰掀伸殺氣，虎頭燕頷猛威星。鑌鐵襆頭，紅縧勒甲，手持竹節鋼鞭，信是黑煞天神之狀。<br />
　　帝看了半晌，心中大悲，嚇得滿朝文武搖頭吐舌，各個心慌。此時帝怒略息，復謂寂曰：「汝與元吉罪不容誅，顧以汝是開國元勛，朕兒至親骨肉，不忍加刑，特赦二人之罪。仍復舊職，鎮守河東一路。元吉在朝，隨從征伐，建功□□。」二人謝罪，唯唯而退。適李綱外入，帝謂綱曰：「朕先因元吉不省世事，特使殿內監竇誕、同右衛將軍宇文歆二人輔助元吉，鎮守晉陽。且晉陽雄兵數萬，糧草可支十年，興王之業，一旦被其拋棄，實所不忍。朕今只問罪於竇誕二人，此事可乎？」<br />
　　綱曰：「此皆齊王自為，摯家偷走，二將皆不預知，陛下當赦二人之罪，使其滅賊，以贖前過。」帝曰：「卿言有理，朕即免之。今劉武周據守太原，數郡皆下，一月之間，侵朕千里之地。每遣人取回秦王，有表奏報，正與王世充相拒，未見勝負，難以回軍。朕甚憂懼，朝內武將，緘默不言，各無破敵之策，似此如之奈何？」綱曰：「協力足以成謀，得將足以立功。人力雖協，而左右尚未得其助，恐孤立不足以建功也。臣見陝州總管永安王多謀足智，極是勇猛，陛下可詔此人前去，必能破敵，何必拘於秦王始能建功乎？」帝遂聽李綱之言，一面先發使到並州，遠近各宜固守，練兵策應；一面差使往陝州，封永安王為領兵都總管。<br />
　　卻說永安王李孝基自守陝州，聽知元吉逃回，被武周佔據數郡，官軍不能破敵，旦夕憂慮，捶胸切齒，其恨如此。當日聞有使持節至，接入，其開讀。其詔曰：朕承天序，纘奉鴻業，除殘戡亂，未諳其理。今劉武周作害，佔據太原、並州數郡，民被茶毒，唐之士民，延頸鶴望。<br />
　　朕用竦然，坐不安席，食不甘味。以御弟忠毅，追蹤召虎，故特進領兵都總管，增食邑一千石。茲將天威，柔服以德，整肅三軍，並州討賊，以副朕意。武德二年五月日詔。<br />
　　孝基承詔，受了官爵，次日即下教場，訓練軍馬，分撥隊伍。以趙德為隨後救應，監發糧草。遂命於筠、程權二人為參謀，陳淳為先鋒，發人馬五萬，選定武德二年夏六月中旬出師，水陸並進，船騎雙行，殺奔並州而來。<br />
　　卻說金剛聽知孝基領兵前來救援，聚眾將商議，金剛曰：「李孝基引兵救援，其勢必銳，汝諸將有何拒敵之計？」一人挺身出曰：「某顧與將軍同破孝基，如反掌耳。」眾視之，乃夏縣人也，姓呂名崇茂，字敬夫。殺其令，自號魏主，歸附於武周。武周封為太尉，相隨金剛帳下。金剛大喜，即點水陸兵二萬，與周榮緣領，即日進兵。聽得唐兵前隊已到石州下寨，祟茂令周榮督一萬五千兵於河內結營，崇茂引一萬五千兵於黃蛇鎮下寨，前後分作三營，以拒唐兵。<br />
　　卻說崇茂哨探得唐兵至近，遂拔二寨之兵齊起，列於黃蛇鎮山下。唐兵大至，漫山塞野，鼓聲大振。兩下陣圓，崇茂引程佐、謝鐸二將出馬，立於陣前。遙望唐兵陣中湧出一隊，紅面紅旗於內，上將銀盔銀甲，白馬紅袍。上首於筠，手持丈八點鋼槍，下首程權，橫駕宣花月斧。二匹馬左右盤旋，於筠揚聲大罵：「崇茂賊子，限死臨頭，尤拒敵天兵邪？」崇茂亦罵曰：「量汝李淵，乃賊匹夫，斗筲之輩，如何敢妄即帝位？復敢加兵於此，自送死耳。」於筠大怒，挺槍躍馬而出。崇茂欲戰，謝鐸驟馬而出曰：「看吾擒之。」謝鐸挺槍來戰於筠，二騎相交，約戰三十餘合，謝鐸遮攔不住，撥回馬望本陣而走，於筠挺槍拍馬趕去。程佐看見謝鐸輸了，遂拍坐下馬、輪手中金蘸斧來迎。兩騎馬就陣前廝殺。兩將戰到二十餘合，不分勝負。崇茂陣中一員裨將姓馬名雄，見程佐勝不得於筠，暗中一箭，正射中於筠馬胸堂。那馬負痛奔回本陣，力盡便倒，把於筠掀在地下，人馬俱倒。程佐趕來到，輪起大斧，望於筠腦袋便劈。手未起處，眼前一道電光，程佐頭落屍倒。<br />
　　原來是程權見於筠馬回，卻待接應，忽倒於前，因此飛馬斬之，故救了於筠，乘勢掩殺。崇茂兵大敗，唐兵飛報捷音。<br />
　　來知如何？<br />
　　總評：金剛既殺了承漢，再議攻取並州；卻又被敬德悄地殺來，齊王焉得不望長安走乎？及並州進一尉遲畫像，則舉朝之人皆憚其威矣。非永安王前去剿滅，則武周之怙強稔惡不猶然如故哉？<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>