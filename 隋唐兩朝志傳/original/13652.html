<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第四十六回　蘇世長結連朱粲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十六回</br>　　蘇世長結連朱粲</font></h4>
			　　建德部下諸將中只有曹旦不快世績，常有讒譖之意，故要去趕。言猶未了，僕射蘇謹進曰：「世績，唐臣，不忘其主也，更有何罪？陛下可赦其父，以勸為臣之節。」建德喜曰：「事主不忘其本，真天下之義士也，何以追回？」曹旦曰：「世績歸唐，是縱虎傷人也，今後為禍，陛下休怨。」建德曰：「世績非負義之人也。」曹旦曰：「彼各為主，豈容人情邪？」建德國：「使歸致主，以全其忠，特赦其父，以全其孝。此等之人，吾甚敬之，汝等皆可學之。」建德叱退曹旦，不肯交趕，遂赦其父徐蓋，聽其自便。加封魏徵為中書令。後來史官有詩為證：孝子忠臣常是偏，徐公兩事盡周全。<br />
　　君仁故有謀臣直，棄暗投明自古傳。<br />
　　麗泉贊一絕云：<br />
　　茂功原自是英雄，叛夏歸唐兩盡忠。<br />
　　威鎮河東謀涉遠，當時忠孝有誰同。<br />
　　當時報入長安，世績復歸於唐，帝大喜，乃遣使修好建德。<br />
　　建德即以淮安王神通及公主等令人護送歸於京師，自是唐、夏和好，略無侵犯。<br />
　　卻說世績帶領郭孝恪等數十騎離城而去數里之地，藏秦王之書一封，明珠十顆，內有一顆夜行珠，能照一里之遠，並盔甲、兵器、衣服、鞍馬盡付孝格，吩咐數言，如此如此。孝恪領命，率數騎辭別世績，逕往西北一路，未知何處去了。只撇下世績一人，頭戴儒冠，身披道服，腰繫麻縧，腳穿草履。腰間拴下幾個藥葫蘆，裝作雲遊道人，逕往汴州。世績先遣使拜見秦王，叫秦王致書楚王朱粲：使朱粲起兵侵鄭，牽動世充之勢。世充知有南患，逼近巢穴，恐吾兵前犯，首尾不能相顧，必不敢動兵。雖有叔寶勇猛無敵，不日必得歸唐，世充、武周易為縛耳。長孫無忌日：「茂功遠去，未知虛實，不可遽信其言，恐其中有詐。」秦王曰：「彼曾已許言，必不負吾，此實金石之論，安得不信。恐叔寶必落世績彀中，須得一人出使楚國，修其和好，則吾事濟矣。」諫議大夫蘇世長進曰：「朱粲與臣舊有一面之交，致書齎奉金帛，憑三寸不爛之舌，陳說利害，無不從矣。」秦王大喜，即修書遣蘇世長行。<br />
　　卻說楚國朱粲，亳州城父人也。初為縣吏，大業中從軍伐賊於長白山，亡命去為盜，號可達，自稱為迦樓羅王，領眾十萬，度淮著竟陵、沔陽，所至殘戮無遺瞧。僭號楚帝，建元為昌達。攻拔南陽。義興末年，與山南撫慰使馬元規戰，官軍大敗，收其餘眾，復振至二十萬。所克郡縣皆發藏粟以食，遷徒無常，只聚毀城郭，不務稼穡，專以劫掠為資。於是人大饑餒，死滿道路，其軍亦匱，乃掠小兒蒸食。粲且戒其徒曰：「味之甘美，豈有過於人乎？他國若知，亦只恤吾，因無儲食，故如此而已。」勒其部下掠得婦人孩子，分享軍士。隋著作佐郎陸從典、通事舍人顏愍楚謫居南陽，粲初引為賓客，後及食兩家，於是諸城恐懼，盡皆逃散。時顯州首領楊士斿、田瓚二人起兵攻粲，旁郡響應，戰於淮源。粲大敗，遂挈帶士卒奔往菊潭，遣使乞降於唐。帝納其降，詔令仍居楚地，號稱楚王。<br />
　　當日正與侍臣議事間，忽報唐遣諫議大夫蘇世長至楚，粲使人接入，引至金階，分賓坐定。粲曰：「仁兄自別之後，再不會面，未知足下歸於何處？」世長曰：「某見唐帝神文聖武，以膺大統，應天順人，以宰制中原。秦王掃清六合，席捲八方，萬里傾心，四方仰德，實乃天命所歸，非人力可為。以此小弟投奔唐主，授以諫議大夫之職。今奉秦王之命，遣吾齎書投拜。」楚王接書，折開視之，書曰：唐秦王李世民頓首再拜書楚王仁兄殿下：伏自晉陽一會，從往城父為縣佐之後，寒喧屢隔，積有數年，仰德之私未嘗少替。邇者猾臣王世充弒君奪位，人人得而誅之，今兄之勇掃蕩賊酋，功最居右，天下共知。既稱楚帝，其地伏賴以安，兄以上順天心，歸投唐室。父皇舊恩，授兄王節，以復其地。今世充上負逆天之罪，侵犯大唐之境，王兄倘不棄舊日之情，即興一旅之師，上以報我父之恩，下以救蒼生之急，使故隋帝雖在九泉，亦不泯王之德，同擒此賊，以祭恭帝，雪其天下之恨幸甚。所得其地與王共之。世民兵旅之絆，不及迳造，專遣諫議大夫蘇世長齎書千憤，不勝慚愧，伏乞電鑒不宣。<br />
　　楚王看書已畢，安排筵宴，款待故人。酒闌，粲曰：「足下請回，以復王命，不勞王師，只我自去擒賊，獻捷於唐。」<br />
　　世長辭別而去，粲遂選定人馬，前伐鄭國。<br />
　　卻說李世績帶領數人，各將黃金數斤，辭別秦王去了。在路行了數日，暗想：「今吾去說叔寶，使直忠烈，難以一時口說，須用一奇計方可行事。今已至洛陽界口，當用何計而行？」原來蘇威，隋之老臣，現歸世充，仍居太師之位，極得寵愛。<br />
　　貪財愛利，凡事賄賂此人，必得如意。世績欲往拜見，共謀叔寶之事。<br />
　　正在躊躇，忽聽路人傳言：有一軍官，帶領士卒押送糧車，於路上往來。世績詢究何人，時人答曰：「此人乃魏降將，姓程名知節。因李密戰敗北邙，亡歸於鄭，世充遂以重用，令其催趲糧草，實世充股肱之人也。」世績喜曰：「吾事濟矣。知節、陸德明，與吾俱是一體之人。今二人在世充處，若往投見，必動故舊之情，陳說時勢利害之事，何愁叔寶之不歸乎。」遂趨前進，果見人馬糧車紛然而來。世績從林間突出，叫聲：「知節賢弟，不見多時！」<br />
　　知節一見，認是世績，即滾鞍下馬，納頭便拜。知節曰：「仁兄別來無恙？聽聞兄在黎陽敗績，今現居於何處？因甚到此？」世績曰：「弟可屏去左右，吾有一事從汝商議。因建德執父為質，使吾復守黎陽，吾與魏徵設計，得以歸唐。現秦王與鄭相持，叔寶極其勇猛，不能取勝。想世充非真命之主，久後必敗，知賢弟在此，必念舊情，因與秦王謀計，致書奉金，令足下謀說叔寶同歸大唐，不失封侯之爵。」知節日：「吾與秦王昔在老君堂內，吾以月斧砍之，因見八爪金龍，不能砍入，知是真命之主。若投彼處，恐其懷著舊恨，則吾將安往？」世績曰：「汝所言差矣，昔之在魏，彼此各事其主，實臣子之職耳，安有懷恨之理。今秦王寬洪大度，求士如雨，吾料叔寶忠烈之人，難在一時口說，弟有何計，引得同歸於唐，必得重用，弟請勿疑。」知節曰：「既然如此，吾有計較：太師蘇威與吾至密，陸德明甚是相托，汝但放心，容緩圖之。」世績曰：「秦王遣某以此事托足下，若得事成，畫像凌煙，垂名不朽。」<br />
　　遂向囊中取出黃金百斤，付與知節。知節曰：「事未成功，安敢受祿。」世績曰：「此非酬德之禮，特與足下任從支用，以行事耳。」知節方始受之，曰：「仁兄回啟秦王，若是叔寶領兵出戰，切須堅壁固守，按兵不動，旬日之間，其事成矣。須要打聽虛實，兄當疾來叔寶處再會。」言畢，世績辭別而去。<br />
　　卻說知節受得黃金，歸至營中，展轉無計可施，遂見叔寶，乘暇以言挑之曰：「魏公李密，與世績、魏徵數人投唐去後，惟我二人來投鄭主。今世績在唐為秦府軍師，魏徵為長史，數人皆得重用。今思我二人虛負蓋世英雄，超□將略，擇非其主。<br />
　　世充弒君奪位，天下為仇；況又信用讒佞，殺戮忠良，吾每望之不似人君。今聞秦王世民仁慈大度，下士惟誠，納諫如流，用人不棄，此興帝王之氣象。今唐、鄭相攻，尊兄若不早定大計，異日死於不義，悔之晚矣。」叔寶曰：「為人臣止於忠，今既投鄭，而生二心，是不忠也，難與後世為臣子之法。汝匆多言，再言必斬！」知節惶恐而退。歸家未及半晌，忽陸德明至。德明素與知節極厚，接入書院。坐定茶畢，德明見知節面有憂色，德明曰：「弟有甚事不決？面有憂色，何也？」知節曰：「吾有心事，共汝商議，汝勿露言。」德明曰：「但說無礙。」知節曰：「因見世充非真明之主，適自叔寶而來，說其歸唐，略有不從之意，反以見怒，作事不成，是以憂耳。」<br />
　　總評：唐、夏和好，略無侵犯，實世績兩盡其忠故耳。蘇世長結連朱粲，令其侵鄭，以牽動世充之勢，此計亦績之為也。彼叔寶蓋世英雄，倘得引其歸唐，則鄭國虛無人矣。吾不審知節一言之挑，即能成事否。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>