<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>隋唐兩朝志傳 - 第一一○回　睢陽城張許死節</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一一○回</br>　　睢陽城張許死節</font></h4>
			　　慶緒既即大位，遣人持檄封弟慶恩為北平王，益兵三萬，令進攻雎陽等郡。卻說賊將久圍雎陽，城中食盡，商議欲棄城東走。巡、遠二人謀曰：「睢陽為江淮保障，若棄之而去，賊必乘勝長驅而來，是無江淮也。此地既失，不可復得，不如堅守以待。」時朝廷救兵不至，糧食又盡，巡手下只有四五百人，多有帶傷之士。巡與許遠商議：「似此如何？」遠曰：「只宜堅守，想救兵目下必至。」巡與士卒同食茶紙；茶紙既盡，遂食騾馬；馬盡，羅雀掘鼠；雀鼠又盡，無計可施。巡乃謀於愛妾陸姑姑曰：「某來協守此城，連日軍士缺食，軍馬饑死大半，牛羊、茶紙煮食已盡，羅雀掘鼠濟得甚事？惟恐軍心有變，如何是好？吾有一言，要與汝說，只是說不出口。」姑姑曰：「夫妻之情，有何妨礙？」巡曰：「其實不好說得！」姑姑曰：「大丈夫當言不言謂之訥，有甚言語，何如此之躊躇乎？」巡曰：「恐汝是貪生怕死之人，故難以啟齒。」姑姑曰：「我曉得了！今城中老弱盡都烹餉軍士了，莫非欲烹賤妾以餉軍士否？」巡曰：「果實如此，被汝猜著了！我亦只為國家大事，沒奈何了！」姑姑曰：「夫君受朝廷大恩，任朝廷大事，妾之一身便死，猶恐報答不盡，既受制於夫，惟夫所命。不當死於他人之手，願請腰間寶劍與妾自盡！」巡曰：「烈婦真吾妻也！」遂拔劍授之。陸氏持劍入內，良久，從人慌來報曰：「小夫人已自刎而死矣！」眾皆大驚，淚流滿座。巡放聲哭曰：「夫婦恩情，怎肯割捨！為著朝廷大事，出乎不得已也。」隨令一老嫗至廚下烹來餉軍。後人有詩歎云：<br />
　　玉肌花貌一紅顏，一死須知輕太山。<br />
　　君義夫恩俱兩盡，芳名千古在人間。<br />
　　當日巡殺愛妾，聳動一人，乃許遠家奴進喬也。進喬見許遠說知此事，遠歎曰：「真烈婦也！世有如此鐵心腸的丈夫，又有如此不怕死的娘子，要成丈夫名節，古今罕有。」進喬曰：「一個婦人尚知尊君從夫之義，吾為男子漢，到不如她！小人亦願就烹。」遠曰：「諸軍餒甚，添得一二口食也好。只汝跟隨我來，苦處常多，樂處常少，我安忍汝死乎！」進喬曰：「吾主上為君，下為民，兵圍日久，城空食盡，諸軍餓死大半，剩下三四百人。僕之一身雖小，不能遍濟諸軍之口，盡充得數十人之饑，延捱得一日半日，倘外援一至，卻不成了大事？張大人愛妾尚且不惜，吾主何惜一僕乎：」遠曰：「吾每見人僕千般百計哄誘主人，汝今盡力專心，未嘗半毫欺詐，今若殺死，到是我辜負你了。」遠言罷，淚下如雨。進喬曰：「吾主拭淚勿憂，且自保重，小人微軀何足惜也。雖死九泉之下，魂靈只跟吾主左右。早請下手。」遠尚躊躇不忍，進喬遂自拔刀向頸一刎，倒於階下。許遠抱頭哭曰：「吾兒忠義之心，凜然可愛，一時之間廢股肱矣！」遂命烹之。史官有詩云：<br />
　　主心忠赤僕皆賢，寧捨身軀赴九泉。<br />
　　一命輕如鴻雁羽，芳名千載世間傳。<br />
　　遠交烹肉分賜諸軍，人各一臠。南霽雲曰：「深蒙二位主帥一烹愛妾、一烹義僕，我等皆含淚不忍食之。」巡曰：「諸軍連日乏食，而忠義之心愈堅，自恨不能割吾肌肉以啖汝眾，何惜一妾一僕，以坐視諸軍饑餓乎？」是時，張、許二人不見救兵至，心中無計。遠謂霽雲曰：「悔不用眾軍之言，致有今日之苦。」霽雲哭而對曰：「今日事極，雖諸葛孔明復生，亦無計可施矣。」雷萬春曰：「何不棄此孤城，且奔入靈武，再整兵來復睢陽，未為晚矣。」張巡曰：「我等饑人，走必不遠。古者，戰國諸侯尚自相救，何況密邇群帥乎？不如且守以待之。」言未絕，忽聽城外人馬一齊吶喊，震動天地。許遠疑救兵來，慌自持槍上城，各門點視，倒來見賊兵已人城中。引數騎下城死戰，正迎賊將尹子奇，交馬生擒過來，以索綁之。將士皆病不能戰，巡與諸將一時被執。子奇差人安慶恩處報捷。賊卒將巡解見子奇，子奇曰：「我聞將軍每戰必皆皆裂齒碎，今日何至於此邪？」巡罵曰：「我志吞逆賊，恨力不及耳！」子奇笑曰：「村夫到此尚自口強！」遂喚押過許遠來，子奇曰：「汝協守此城，自為智謀有餘，今竟何如？」遠曰：「我為君死，你輔賊，徒乃大彘也，安能久哉？」子奇曰：「若肯同我以事新主，即免汝死，富貴可擬。」巡大罵曰：「天朝男子，死即死矣，安肯為不義屈節士乎！」子奇見巡罵不絕口，喚武士持刀抉去齒舌。巡西向拜曰：「臣力竭矣！不能全城。生既無以報陛下，死當為厲鬼以殺賊！」子奇大怒，急命推出斬之。是歲十月中，張、許於睢陽而亡，其將南霽雲、雷萬春等三十六人一時被害。史官有詩云：<br />
　　一點孤忠死不休，江淮從此破咽喉。<br />
　　孤鬆挺柏皆為棟，老鐵堅鋼不作鉤。<br />
　　又有史官贊張許廟云：<br />
　　烈烈唐朝將，嵬巍百世功。<br />
　　風雲三百戰，天地一雙忠。<br />
　　江淮多保障，綱紀賴豪雄。<br />
　　睢陽天數盡，張許播英風。<br />
　　巡初守睢陽時，卒僅萬人，城中居人亦且數萬。巡一見問姓名，其後無不識者。前後大小四百餘戰，殺賊卒十二萬人。巡行兵不依古法，戰陣令本將各以其意教之。人問其故，巡曰：「今與胡虜戰，雲合烏散，變態不常，數步之間，勢有同異，臨機應猝，在於呼吸之間，而動詢大將，事不相及，非知兵之變者也。故吾使兵識將意，將識士情，役之而往，如手之使指。兵將相習，人自為戰，不亦可乎。」自典兵以來，器械甲杖皆取之於敵，未嘗自修。每戰將士或退散，巡立於戰所，謂將士曰：「我不離此，汝為我還決之！」將士莫敢不還死戰，卒破敵。又推誠待人，無所疑隱。臨敵應變，出奇無窮，號令明，賞罰信，與眾共甘苦寒暑，故下爭效死力云。自張巡歸天之後，尹子奇迎安慶恩入城，盡有睢陽之地。將二人首級招安各處人民，未及三日，河南節度使張鎬聞睢陽圍急，領兵三萬，星夜來救，及至睢陽，城已陷矣。至是，賊將遂又橫行諸郡，劫掠尤甚。忽報回鶻投降大唐，同大將郭子儀、李光弼領兵前來迎敵。慶恩聽知回鶻動兵，問眾將誰敢當此一軍，尹子奇、楊潮宗出曰：「某等願往。」慶恩曰：「雖然汝二人要去，終是路逕不熟。」慶恩喚令狐潮吩咐曰：「汝乃唐臣，素居此地，可作鄉導引路，撥五萬兵與二人同行。」先說尹子奇引兵前進，早與唐兵相遇。子奇引百餘騎上山坡看時，見回鶻之兵雜唐兵中，漫山塞野，隨處結寨，排著弓箭槍刀，便如城池一般。子奇心中無破敵之策，回寨與楊潮宗、令狐潮商議。子奇曰：「未知唐兵虛實，來日見陣，便可知也。」次早把軍分為三路，子奇在中，潮宗在左，令狐潮在右。三路兵隨時進發，但見皂雕旗遮天蔽日而來，當先盡是馬軍。去群馬口，回鶻一將名托天王，手執銅鈴，腰帶雙刀，騎象而來。子奇招三路軍兵競進，只見唐兵分為兩開，托天王在中間，口中不知念甚咒語，搖動銅鈴，狂風大作，飛砂走石，於對陣中嗚嗚遠聞角聲，虎豹豺狼、毒蛇猛獸乘風而出，張牙舞爪，奔過陣來。賊兵大敗，楊潮宗、令狐潮兩軍先退，子奇在軍中被唐兵一裹，直圍入西北角上去了。子奇在唐兵陣中左衝右突，不能得出，虎豹豺狼湧並而來，賊兵你我不相顧，子奇望山谷內尋路而走。看看天晚，但見皂雕旗一簇猝風而來，當先那員將手輪寶刀大叫：「賊將休走！吾乃是托天王也。」子奇終是膽寒，架隔不住，縱馬望澗中而逃。走到前面，正值斷河，只得勒回馬，卻被托天王趕到，一刀斬來。子奇躲過自身，馬後著刀，那匹馬望澗中便倒。子奇落水，掙起看時，只見岸上人馬，分明認得是張巡、許遠二人。首將踴躍而來，殺至面前，子奇措手不及，被托天王趕上斬之，縱馬而出。唐兵看時，那隊人馬尚在前面趕殺賊兵。托天王舉頭望見張巡以手望東南一指：「唐兵可往此去，吾當護汝剿滅群賊，為我報仇。」言訖，化風而去。唐兵隨後掩殺，大敗賊兵而歸本寨。未知後來如何。<br />
　　總評：張巡、許遠可謂烈丈夫矣！以疲卒抗方張之虜，前後四百餘戰，殺賊十二萬入，乃至食盡而死。三日而救至，十日而賊亡，天以完節付二人也。觀者能不髮指乎！<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>