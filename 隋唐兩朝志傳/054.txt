

    
	
		
			第五十四回　　敬德三鞭換兩鐧
			　　次日秦王設宴，親自奉酒遞與叔寶，曰：「昨日若非吾兄，幾乎死於賊人之手，與眾等不得相見。今可滿飲，聊以報萬分之一。待天下平定，兄當位列諸侯，同國休戚，令汝子孫世襲國爵，得享無窮之福，方能報卻今日之德。」叔寶曰：「為臣盡忠，固吾職分當為，雖肝膽塗地，亦在不辭。昨日之敗，皆殿下欺敵之故，今後務宜保重。」酒鬧，各歸本帳。
　　人報李世績、李靖等領人馬還，秦王大喜，令人接人。問勞已畢，分賓坐定，各道總管參見。時世績已知程知節令秦王出關，乃詐不知，忙離坐席，問知節曰：「且喜足下已建大功，進圍太原，擒獲尉遲敬德，合宜慶賀。」知節默然，世績曰：「莫非不曾去到太原，是人虛言？」回顧左右曰：「汝等知此事否？」知節曰：「某實有罪請死。」世績曰：「莫非汝等不曾出柏壁關去否？」知節曰：「果實。某令秦王偷過關南小路，欲進圍太原，出其不意，意在必勝。不想伏兵知道，報入敵營，使敬德來敵，致秦王敗走，叔寶飛馬救援得勝，是亦未曾傷折人馬。」世績曰：「拿得敬德否？」知節曰：「敬德英雄，豈容易拿得。」世績怒曰：「吾令堅壁固守，不與之戰，使汝焚其糧草，欲老其師，候其糧盡計窮，自有計較，擊之容易。今不俟吾還，違吾軍令，私獻出關之計，險送了秦王性命，誤卻大事。昔日漢高祖斬丁公，以封雍齒，所以正軍法也。吾與汝雖有刎頸之交，王法乃國之典刑，豈容人情哉！難免一死，推出斬之，以正軍法。」
　　秦王聽言失驚，即下座告之曰：「論軍法，違將令者固當斬首示眾，爭奈過關之計實從我出，望元帥屈法恕其罪，權時記過，吾以庫中金銀二萬兩給賞軍士，贖此一命。」眾皆再三哀告，世績乃傳將令免其死罪，降去官職，隨軍陣上立功，以贖前職。
　　卻說敬德回報宋金剛：「趕及秦王，後得秦叔寶來救，吾與叔寶共鬥三百合，全無滲漏。世民幾被我擒。」金剛曰：「汝鞭極快，不虛打人，何不擊死之？」敬德曰：「來日整兵再戰，吾有奇計，必擒世民。」金剛類功申報劉王，所得降卒盡數撥送太原。賞勞了畢。次日，敬德又去搦戰。秦王在關前看時，門旗影裡，敬德縱騎而出，結束非凡。秦王歎曰：「人言『黑煞神胡敬德』，名不虛傳也！」叔寶便要上馬，秦王急止之，曰：「吾兄且休出戰，敬德今日比昨不同，先當避其銳氣。」叔寶曰：「何足懼哉？」秦王擋住關內，敬德單搦叔寶上馬在關外，叔寶恨不得平吞了敬德，三五番皆被秦王阻擋。
　　看看午後，秦王望見敬德陣上人馬皆倦，選四五百騎跟著叔寶衝過關去。敬德見叔寶軍到，把鞭約退後手軍，將離一箭之地。叔寶匹馬一齊札住，關外將陸續而來。叔寶更不打話，挺著雙鐧，直取敬德。敬德提鞭來迎。約戰百餘合，不分勝敗。
　　秦王觀之歎曰：「真丈夫也！」恐叔寶有失，急鳴金收軍，兩馬並回。叔寶回到陣中，備換馬匹，又出陣前搦戰敬德廝殺。
　　敬德又出，兩個再戰。秦王恐叔寶有失，自披掛直到陣前，看叔寶與敬德又鬥百餘合，兩個精神倍增。秦王叫鳴金，二將各開自回本陣，時已未牌左側。秦王與叔寶曰：「敬德英雄，不可敵也，且退回寨內，來日再戰。」叔寶殺得性起，哪裡肯休，大叫曰：「誓死不回！」秦王曰：「今日將晚，不可戰矣。」
　　叔寶曰：「天色若晚，多點火把夜戰。」
　　軍士暗暗叫苦未了，敬德換了馬匹，又出陣前，大叫曰：「叔寶，我捉你不得，誓不收兵！」叔寶曰：「我殺不得你，亦不回寨！」敬德曰：「你我共鬥四五百合，手段兩下皆見，也只如此，不足為意。你敢與我鬥並力法否？」叔寶曰：「何為並力法？」敬德曰：「明人不作暗事，相算不足為奇，你先受我打得幾鞭，我亦與你打幾鐧，還定下二人生死，在此攸分。
　　此為並力之法。」叔寶曰：「汝乃嬰兒戲言，豈有人當得幾鞭幾鐧得以不死？便是鐵石也要打碎了。」敬德曰：「昔夏育、孟賁能生拔牛角，世稱力士，子胥有舉鼎之能，項羽有拔山之勇，吾力若比數人勝於十倍，莫言太多，只一二十鐧，吾亦敢當之。」叔寶曰：「汝真誑言！莫言二十，只消當吾一鐧也便死了。」敬德笑曰：「吾知汝已有驚懼之心，恐吾所算，汝無再生之路。吾讓汝先打，只勿傷吾性命之處，任汝來打如何？」叔寶曰：「若果實言，吾即打下，匆得驚懼。」敬德曰：「打便打，大丈夫豈有戲言。」叔寶曰：「可約定打數。」敬德曰：「汝打四鐧，我還三鞭，只此便是實數，別無虛語。」敬德遂按鞭束手，挺身馬上。叔寶揚聲陣前呼曰：「汝諸人來做證見，看吾打敬德！」手挺雙鐧，向敬德背上連打兩下，再欲打第三下來，敬德已自回馬，走向前面，屈身負痛，口吐鮮血去了。叔寶回陣，兩下軍士看了，俱各驚得癡呆。敬德見叔寶回陣，便勒馬又出陣前叫曰：「叔寶哪裡去？走的不算男子。」
　　叔寶亦縱馬突至陣前。敬德曰：「吾受四鐧，汝早還我四鞭之債。」叔寶喝曰：「死狗奴，盡汝來打，吾豈懼哉！」遂亦挺身馬上。敬德望叔寶背上連打三鞭，再欲打來，叔寶慌忙勒馬回陣，口含鮮血，忍住不吐。叔寶暗思：「若吐了血，則示弱於彼，被其恥笑。」遂將污血吞了。後來叔寶得病，皆因此吞污血之故。叔寶再向陣前叫曰：「敬德匹夫！汝曾見吾手段否？
　　吾受三鞭，全然無事，平復如故，不似汝吐血不止，於此便見優劣。」敬德曰：「吾豈不知？汝滿口已是污血，特含住不吐耳，有甚罕處？汝尚欠吾一鞭。」叔寶曰：「論數算來，果少一鞭，以輕重較之，四鐧約有二百斤之力，三鞭還有二百四十斤之重，汝尚欠吾四十斤的氣力，何足為奇？」兩軍納喊，這邊誇能，那邊道勝。後來史官議論：四鐧當輸，不應敬德先已受打，身疲力乏。
　　二人各自回陣，秦王自於陣前叫曰：「吾以仁義相待天下義士，不施譎詐。今天色已晚，你收兵歇息，我不乘勢趕你。」敬德聞言，親自斷後，諸軍漸退，秦王也收兵回寨。後人有詩贊三鞭換兩鐧之事云：
　　敬德秦瓊戰不休，威風凜凜勇如彪。
　　只因兩鐧三鞭換，從此馳名播虎侯。
　　又靜軒詩云：
　　秦府貪觀鐧對鞭，誰知前有美良川。
　　休言聖主憑洪福，臣若忠誠亦有天。
　　次日，叔寶又欲關前戰敬德，人報世績元帥到。秦王接入問之，世績曰：「某聞尉遲敬德世之虎將，若與叔寶死戰，必有一傷，可用小計全勝，敬德歸降殿下。」秦王曰：「吾見其英雄，甚愛慕之，如何可得？」世績曰：「雖然有勇，乃無謀之輩，容易取之。某聞北突厥者，武周倚以為助，吾已遣郭孝恪逕往西突厥處，令其調兵扮作北兵，打北兵旗號，前來柏壁。
　　金剛、敬德以為助己，必不見疑，吾與李靖同至一處調遣，則大事可成，何〔患〕敬德不來歸附殿下乎？」秦王問其計，世績向秦王附耳低言，只消如此如此。秦王拍手喜曰：「茂功奇謀，吾之子房也，世人罕及。」即遣李靖與世績同行。二人辭別，自向一路去了。
　　卻說世績又遣郭孝恪逕至西突厥處，獻上金帛。可汗大喜，遂遣副元帥撻里忽領精兵五百，假裝北兵，前至柏壁關，令人報宋金剛曰：「吾是北突厥處羅可汗下〔大將〕完〔顏〕百達，奉處羅可汗之命，差吾領精兵五百〔前來會〕師守關。金剛大喜，接入城來，與百達分賓坐〔下，說明〕來意，金剛大喜，遂令宰牛殺馬，犒勞三軍，大小將士安營歇息。整日與百達議論軍情之事。且看百達後來事體如何？
　　總評：城南小路，知節教秦王偷過，意欲進圍太原耳。豈料劉之伏兵知道，反致於敗走。三鞭兩銅，德、寶二人俱能堪受，非勇冠三軍而能若是乎？世績猶向秦王附耳低言，終視敬德為易取，諒其計必有高人一著者。
　　 
　　

