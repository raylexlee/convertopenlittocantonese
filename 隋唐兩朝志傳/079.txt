

    
	
		
			第七十九回　　玄武門奏七德舞
			　　近臣對曰：「夷狄自古為中國患，今幸破亡，不悉遷於河南兗、豫之間，分其種落散居州縣，教之耕織，可以化為農民矣。」帝將從之，階下李百藥進曰：「不可。」帝曰：「汝意如何？」百藥曰：「突厥雖是一國，然種類區分，各有酋長，可因其離散之，眾各署君長，使不相臣屬，則國分勢敵，不能抗衡中國矣。仍於定襄地方置都護府，為其節度，此安邊之長策也。」魏微曰：「不然，戎狄人面獸心，弱則請服，強則叛亂，若留之中國，數年之後，蕃滋倍多，必為心腹之疾。昔西晉之時，諸胡與明，雜居中國，郭欽、江統二人者，勸武帝驅除塞外，以絕亂階。武帝不從，後二十餘年，伊洛之間遂為羶裘之地。此前事之明鑒也。宜放之使還故土。」
　　言未絕，中書令溫彥博出曰：「非也，王者之於萬物天覆地載，無有棄物，今突厥之眾以窮來歸，奈何棄之而不受乎？
　　孔子云『有教無類』，若救其死亡，授以生業，數年之後，悉為吾民，選其酋長，使入宿衛，彼必畏吾之威，懷吾之德，何後患之有？願陛下詳之。」帝曰：「汝之所見甚善，正合朕意。」遂用彥博之策，處突厥降眾。於是，東自幽州，西至靈州，分突利故地為四州，分頡利之地為六州。左置定襄，右置雲中二都督府，以領其眾。封突利為順州都督，頡利為右衛大將軍，蘇尼失亦封郡王，其餘酋長皆拜將軍中郎將，布列朝廷，五品以上百餘人，因而入居長安者，計以萬家。麗泉有詩云：
　　李靖興師征突厥，神機妙算果然高。
　　直須剿滅無遺類，應使夷人識俊髦。
　　是時，上皇聞擒頡利，歎曰：「昔漢高祖困於白登，不能報仇，今吾手能滅突厥，吾付托得人，復何憂哉。」因召帝入，與貴臣十餘人及諸王妃等設宴慶賀。酒酣之次，上皇親彈琵琶為樂，乃召頡利入宮，上皇曰：「汝戎狄之人，亦有此樂否？」頡利曰：「此正吾胡人所作，流入中國，何無樂乎？」上皇大喜，遂命頡利起舞，馮智戴詠詩。既而笑曰：「胡越一家，古未有也。」上皇取玉爵飲酒，就將玉爵賜之。二人拜謝，群臣迭起為壽，帝親自捧觴進曰：「今四夷入臣，皆陛下教誨，非臣智力所能及也。」是日盡歡而罷。宋賢讀史至此，贈胡越一家詩云：
　　可汗婆娑罷舞時，南蠻酋長詠新詩。
　　承歡樂凱家胡越，情未如儒也未奇。
　　時帝以天下承平，皆賴諸將之力，乃於正月上旬設筵，大會群臣及蠻夷酋長於玄武門。帝頭頂嵌寶金盔，身穿赭黃袍，玉帶珠履，憑高而坐。群臣依次侍立左右。樂聲競奏，水陸畢陳，文官武將輪流把盞，觥籌交錯。
　　帝大喜，乃命二十八人各披銀甲，執戟而舞，歌太平之曲。
　　樂音嚎亮，極其清雅，號稱七德之舞。眾臣側耳而聽，暗稱喝采。太常卿蕭瑀進曰：「古者，樂以象德也，陛下功德隆盛，治教體明，自古至今，未有能出陛下之右者。臣觀七德之舞，形容未盡，乘今華夷將士咸集於此，可將劉武周、薛仁杲、竇建德、王民充數人擒獲之狀，逐一開具首尾行事，與眾將士見聞，方能表陛下功德之盛也。」帝曰：「卿言謬矣！朕昔擒戮數人，彼皆一時英雄，著耀當世；況朝內之臣，亦嘗北面而事之者，若表而出，使各觀其故主屈辱之狀，能無傷悼之情乎？」瑀拜謝曰：「陛下寬洪大德，非臣所及也。」
　　時魏徵在側，獨低首不視。帝以目視之，問曰：「今日斯會，亦奇逢也，頌君臣功德，玄成何無樂乎？」征曰：「臣軀微量淺，不勝杯杓，故不暇觀舞耳。」帝默然。房玄齡曰：「玄成文臣，不樂武事，以今坐致太平，偃武修文，特意如此。
　　然此果不足以為樂，可奏九功之舞，乃太平之氣象也。」
　　帝從之，遂命童子六十四人，分列八行，各頂進賢冠、紫褲紅褶長袖、漆芯履履，徐徐而進，舞於殿庭。樂音迭奏，唱詠和鳴，一動一止，皆循禮法，左右之人顧盼稱羨不已，征亦審視。帝曰：「汝何觀此而短彼也？」征曰：「近世之樂，只聞韶武，未聞有七德之稱。今九功者以象文德，當此文明之世，正宜奏之，效堯舜之治矣。」帝顧謂左右曰：「甚矣，玄成之直也。有此直臣，何憂天下之不治乎！」是日宴罷，眾臣皆散，自此數年，世享承平，萬民仰德。
　　卻說貞觀九年四月上旬，帝御太極殿，正與群臣商議政事，忽內豎來報：「上皇夜來偶沾一疾，十分危篤，飲食皆不能進，宜速召太醫調治。」帝聞大驚，慌入寢殿來見。上皇曰：「今吾病沉重，多是不久。」帝曰：「父皇何放出此言也？兒竭力以事，願父皇萬壽無疆。」上皇曰：「今年長安城門無故自崩，乃不祥之兆，吾故知必死也。然國家一事，重如泰山，若得其道，則為萬乘之尊；苟失其政，則求為匹夫而不可得，汝宜慎之，以圖悠久之計。」言訖，長歎一聲，淚如雨下而崩。年六十六歲，貞觀九年四月也。史官評云：
　　隋末天下大亂，雄豪並起，而鄭、夏據州，強威莫敵。賴太宗運策演謀，鞭撻宇宙，申商人法術，該漢高之奇策，官方受才，冬因其器，矯情仕善，不念舊惡，才舉義不半載而成帝業者，於其明略最優也。真可謂命世之才，非後世之可及也。
　　宋賢范菊軒先生詩贊云：
　　雄哉唐高祖，天下掃狼煙。
　　舉止皆存智，行藏善用賢。
　　才驅數萬眾，約法十二篇。
　　豪傑同時起，誰人及李淵。
　　上皇既崩，百官發喪，一面具金棺銀槨殯殮，停柩於白虎殿。帝掛孝痛哭，百官哀聲振地。忽一人挺身出曰：「請陛下息哀，百官暫止，何不商議大事？」眾視之，乃太史令傅奕也。
　　當時言曰：「上皇晏駕，天下震動，當出殿視事，以鎮萬國，何哭泣邪？」帝曰：「親喪未寒，何忍遽出。」奕曰：「昔漢文帝短吏民之喪，景帝因而用之，後世稱為明主。」帝曰：「誠如是，難逃不孝之罪。」奕曰：「陛下萬國瞻仰，不可一日無君，可准遺誥視事，以從眾請。」
　　帝尚猶豫，群臣再三復請聽政，帝乃許之。諡上皇為高祖神堯皇帝，葬於獻陵。帝與眾臣商議陵墓高下之法，秘書監虞世南上疏曰：「聖人薄葬其親，非不孝也。深思遠慮以厚葬，適足為親之累，故不為耳。陛下聖德，度越唐虞，而厚葬其親，乃以秦漢為法，竊為陛下不取。願依《白虎通》為三仞之墳，節損制度，刻石於陵兩傍，藏書於宗廟，用為子孫之法。」房玄齡進曰：「前代漢高祖長陵高有九尺，光武原陵高有六尺，今九丈則太崇，三仞則太卑，請依原陵之制。」帝從之。
　　次日升殿聽政，法令一新，百官各陳治道，設太平筵宴稱賀。遠近進貢來者二百餘處。於是唐朝年豐歲稔，人物咸寧。
　　是年冬十一月，長孫皇后亦染病而崩，未知帝是如何。
　　總批：七德之舞，未足以慊玄成之意，及奏九功之舞，方始審視，益謂樂以象德，當此文明之世，宜效唐虞之治也。有此直臣，何憂天下不治乎？迨上皇晏駕，太宗不即聽政，而惟先商陵墓高下之法，宜遠近皆歸，而人物咸寧也歟？
　　 
　　

