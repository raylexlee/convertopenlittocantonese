

    
	
		
			第七十四回　　建成平定河東府
			　　叔寶回寨中，見建成、秦王引諸將已立寨中，叔寶下馬來參秦王，秦王大喜。敬德解押徐友諒見秦王，秦王令降，友諒降了，秦王問城中再有幾人為將，友諒曰：「城中將士雖多，乃烏合之眾，不打緊事。獨有劉黑闥勇力，不可輕敵。」秦王曰：「賊輩糧盡，必來決戰，先捉黑闥，然後取肥鄉。」友諒曰：「此間一帶正靠洛水，其水太急，前面寨佔山腳，其形最低，可先乞五千軍各帶鍬鋤，寅夜往沿河遷決洛水之水，可盡淹死黑闥之兵也。」秦王曰：「此計亦善，須看空而便行，勿令知覺。」遣李藝領兵接應，去辦決河器械。世績問城東門這條橋名甚，徐友諒曰：「此登雲橋也。」秦王同世績乘馬來橋邊，沿河看了，回寨中，世績喚宇文歆、殷開山：「引一千槍手左右埋伏，黑闥若從山東小路而來，秦叔寶引一千軍伏在那裡，黑闥到，就彼處擒之。喚敬德伏於登雲橋北，等我與秦王引黑闥過來，便拆了橋，卻勒兵於橋北，搖旗為勢，使黑闥不便望北走。若奔南去，必沿河以渡，雖有李藝在彼，卻好中計。」調遣已定，二人自去誘敵。
　　卻說黑闥交眾將守城，自與程世良為前後隊，黑闥為前隊，世良為後隊，出城迎敵。秦王列一隊，不整不齊。軍士過登雲橋來，與黑闥對陣。秦王乘馬而出，兩邊百餘騎簇捧，遙指黑闥曰：「建德、世充引數十萬之眾，尚被吾所擒，今到此處，何不降之？」黑闥看見秦王軍旅不整，馬上冷笑，說秦王、李〔世〕績用兵原來有名無實。把槍一招，大小軍校一齊衝殺過來。秦王勒馬退走，黑闥背後趕來。過了登雲橋，建成軍在左，元吉等諸將皆在右。黑闥知是中計，急回軍時，橋已斷了，欲投北去，敬德一軍隔岸擺開，因此投南邊沿河而走。秦王背後回兵掩殺，黑闥勢不能支，遂先逃命。餘眾尤在戀戰，忽李藝決堰水大至，人馬難行，後面追之不及，暫停而止。及河水退時，黑闥已走一日矣。
　　時太子遣將星夜追趕黑闥，黑闥奔走，不得休息，行至饒陽，手下從者才百餘人，饑餒尤甚。一簇人馬攔路，黑闥曰：「吾合休矣！」又見一群哨馬衝到，方認得是所署饒州刺史諸葛德威軍馬，黑闊方心安。德威接著，言道：「雖知大王兵敗，不敢遠離，恐失所守。」黑闥曰：「吾腹內饑甚，可速進飲食，方與汝談論兵事。」接入饒陽城內，黑闥坐於正堂，德威禮畢，暗地令埋下群刀斧手在兩傍幕下左右，捧獻盤淆。黑闥食尚未畢，德威大呼曰：「何不下手？」兩傍擁出武士數十，蹌上堂來，將黑闥捆縛，隨即送諸唐營。
　　建成大怒，喝令武士斬於洛州。黑闥臨刑歎曰：我幸在家鋤菜，乃為高雅賢所誤至此。」黑闥年三十四歲而亡，時武德六年十一月也。後人有詩云。
　　黑闥交兵血刃紅，殺身報主盡孤忠。
　　將軍一死雖常事，顯得芳名萬載功。
　　建成兄弟既斬黑闥，悉平河東之地，班師還入長安，進見唐主。大喜。各人論功升賞，自此軍民安息，遠近地面分兵按察，悉皆平寧。
　　卻說秦王既與建成、元吉有隙，以洛陽是形勝之地，恐一朝有變，欲出保之，乃奏唐主，請以行台尚書溫大雅先出鎮洛陽。唐主從之，當日齊王元吉亦因御園試槊，被秦王面叱，每懷舊怨，雖欲謀害秦王，奈唐主在上，不敢造次。至是來至東宮，與太子建成商議，欲謀秦王之事。魏徵進曰：「今日雖然平定河東，又顯是秦王之功，可早定計，以濟大事。」建成曰：「似此奈何？」微曰：「乘今收復劉黑闥，設一筵會為賀，夜請秦王赴飲，以酒鴆之；事若漏泄，就於席上殺之，大事遂定。」建成曰：「世民牙爪極多，有變何以得安？此事似不可行。」征曰：「大事一決，牙爪皆臣，何懼之有？」元吉曰：「事變已迫，早圖則坐安天下，遲則吾兄弟皆為泉下之鬼矣。」時王圭在側，亦力贊，建成方有相從之意。
　　是日，遣人到西府請秦王，秦王欣然應允而來。三人相見大喜，建成曰：「適來收賊，深借吾弟之力，一向未曾報德。今夜稍暇，特備蔬筵，邀弟共飲，少敘片時間闊之情。」秦王曰：「收賊俱為國之計，何預吾事。一者父皇洪福，二者吾兄虎威，小弟固當相賀，如此見擾，何以克當？」元吉曰：「但得四海清平，吾等兄弟終日一醉，有何妨礙。」秦王曰：「然。」於是三人細訴衷情，分坐而飲，左右各執一壺，斟酒侍立於側，獨以一壺藥酒斟與秦王飲之。
　　酒行數巡，魏徵與王圭商議曰：「事在掌握之中，可速下手。」便叫張達舞劍，達拔刀曰：「筵間無樂，願舞劍為戲。」秦王手下見張達目擊秦王，馬三保掣劍出曰：「舞劍必須有對，某請伴之。」二人對舞，三保目示建成、元吉以目顧後，祁子蓋便拔刀出曰：「舞劍必須有錢間挑心者。」遂縱步舞入。
　　早有人報與世績，世績慌使殷開山、秦叔寶、尉遲恭各執利器搶入曰：「我等當群舞，以助一笑。」秦王大驚，掣左右所佩之劍立於席上曰：「吾兄弟相賀痛飲，並無疑忌，又非鴻門會上，何用舞劍而為亂乎？不棄劍者亦斬之！」建成佯言叱曰：「弟兄相聚，何必帶刀？」盡命去之，眾皆紛然下堂，遙間盡除兵器。元吉喚諸將士上堂，以酒酬傳曰：「深感吾兄不忘骨肉，共議大事，豈有二心？汝等勿驚疑，開懷為樂，有異心者，絕滅子孫。」眾將皆頓首再拜。
　　總批：建成兄弟平定河東，此正寇賊滅息，宇海清夷之日也。無何，齊王元吉因御苑試槊之怨，至是，與東宮謀害秦王，不意王、魏二人不能以死諫，而反欲贊成之。拔劍之舞，一如鴻門之會也；兄弟相聚，一如敵仇相對也。故曰：王、魏先有罪而後有功。
　　 
　　

