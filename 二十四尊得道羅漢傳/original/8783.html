<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>二十四尊得道羅漢傳 - 第十一尊　杯渡羅漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一尊</br>　　杯渡羅漢</font></h4>
			　　杯渡尊者，未詳姓氏，亦未知何許人，那年投刺出家。慧性圓融，即會悟無上法旨。有識者曰：「此少年得道羅漢也。」人見其常乘杯渡水，非胸中具有靈通，何能利涉有此作用，故遂名曰「杯渡」。杯渡雲者，神之也。尊者緣此知名，人爭重之，弟子爭從游之，尊者拒而不納。有詩為證：<br />
　　慧性圓融悟法宗，乘杯渡水見靈通。<br />
　　少年羅漢人爭羨，緣此名聞遍國中。<br />
　　尊者雖頓悟釋氏正宗，其實不矜細行。幼年在冀州破戒不羈，好飲酒食肉，與俗人無異，人多輕慢之，謂其冒僧之名，破僧之戒，□□一下流餓夫也。有道行之僧方斥之，羞與為伍，何足與談靈性。且有時著屐登山，有時徒行入市，負荷不離一蘆圈子，身中更無別物。人徒見其蹤跡無常，不知方外之僧不修邊幅，自超出常情萬萬也。有詩為證：<br />
　　茹葷飲酒行無羈，玻戎嘐嘐論是非。<br />
　　著履徒行真自得，這般妙意少人知。<br />
　　尊者遊方行化時，嘗寄宿於念佛人家，窺見其家神座上供養一尊金佛，渡當此時，不知欲假此昭異於人，不知欲利此私惠於已，一旦出其不意，乃竊之而去。家主回看座上金佛不見，相疑議曰：「竊金佛者，匪伊異人，必寄宿杯渡也。」躡其後而追之，果見杯渡手抱金佛，緩步而行，失主拍馬迫之不及。失主曰：「疾驅不如緩行，此必神人，非亡賴之流也。」及至孟津，果不負桴筏，亦非乘風，便惟浮杯渡之，其疾如飛，失主始信曰：「彼竊像者，非為利也，以俗輩不知其異，故冒不潔之名，使人知其得道不凡也。」遂望杯百拜而回。有詩為證：<br />
　　盜竊金神緩步行，追之不及有通靈。<br />
　　乘杯渡水如飛輪，始信渠非亡賴群。<br />
　　尊者東遊吳郡。一日，途中遇釣魚漁翁，即向前問漁翁乞魚。漁翁不謂其出家人不宜食魚，不以罶中無魚而吝於與，當尊者乞時，惠然以一尾施之。尊者得魚，當漁翁前手弄反覆，魚兒於困不舒矣，及投水中，魚復悠然而逝。及漁翁把釣江中，巨尾、細鱗、不用命者，其貪其餌而吞其釣。行江澤中，遇網師打魚，尊者亦從之乞魚，網師噌而罵曰：「出家人持齋把素，每食無魚，今從我乞色，是名芳而行穢也。此江滜乃往來必由之路，假饒行腳僧人人似你乞魚，我一日安得有許多魚應其乞也。」竟不與之。尊旨見其不與，當時只拾二石子擲在水中，俄而水中有兩頭水牛鬥入其網，網即破敗，牛即不復見。此時網師來覓尊者，尊者隱遁不見，始悟彼非乞魚，特試吾心耳，悔怨久之。<br />
　　釣翁乞魚：<br />
　　釣翁惠與一鮮魚，翻弄多回困未舒。投水焂然而逝也，市中村釀廣魚沽。<br />
　　網師乞魚：<br />
　　行至江滜遇網師，乞魚不與誶而呼。水牛鬥破羅魚網，物與工夫事事虛。<br />
　　尊者行化至廣陵，遇見村舍李家有人閱齋宅舍，乃直入齋堂而坐、以所負蘆圌置於中庭。李視圌中所有，惟一破衲及一木柄而已，李自舉其圌不勝，喚數人舉之亦不勝。李心知其異，敬請在家中內講經說法。尊者在李家供侍一百日。異香飄聞，合境眾人曰：「常時行化僧，也有從此直去者，也有羈留在此為眾生普濟者，不下千百。芳名流落人間有之，羶行番待萬代有之，未有若此僧經月異香馥馥如此。古有香孩兒、□寧馨兒，此僧意者訴香如來也。」合境眾信群群然尊敬之。有詩為證：<br />
　　蘆圌負荷入齋堂，柄衲雙雙圌內藏。<br />
　　李氏延為供侍客，異香飄散百家□。<br />
　　尊者一日出外，至晚不返，李敬重之心始終如一，候之二日不回，令人覓之不見跡。次日，忽有人報云：「適見渡和尚在比岩下，就地敷一破袈裘，晏然而寂，渡前後座皆蓮花，異香逼人。」李往觀之，果晏寢宛然，呼之不醒，問之不言，越一夕而萎。李知其圓寂，遂用棺衾厚禮殯之。數日後，有人從北方來云：「途中遇渡，見其負蘆圌望鼓城而去，李異之，啟棺視之，不見渡遺骸，惟存靴履而已。有詩為證：<br />
　　比岩晏寂馥蓮生，李用棺衾殯厝僧。<br />
　　數日北來有人遇，啟棺留下履化解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>