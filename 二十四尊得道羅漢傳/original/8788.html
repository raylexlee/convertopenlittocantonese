<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>二十四尊得道羅漢傳 - 第十六尊　換骨羅漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六尊</br>　　換骨羅漢</font></h4>
			　　慧可尊者，姓姬氏，取名神光，事達磨得道，改名慧可。尊者未生時，其母一夕夢見異光照窗，遂感而有孕，及生，遂名曰「神光」。自幼博覽三乘遺書，以廓其胸，次又好游觀四方山水，以寬其眼界。神識邁人，一覽便能解悟，以故不侷促於儒業，酷好如來左道。初年，別母出家，受戒於香山寶靜禪師，終日只瞑目宴坐，不著聲色，一味於虛無寂滅上用工。有詩為證：<br />
　　博覽群書學問該，游觀山水眼眸開。<br />
　　香山寶靜曾遺教，默坐幽齋悟本來。<br />
　　尊者一日山中宴坐，神性慾飄，寂默中，忽一神人告曰：「子欲證果如來，何當滯此一山，苦此一坐耶！大道匪遙，汝其南矣，泥此欲何為哉？」尊者得了神人指引，次日欲治裝辭師南行，陡然頭痛如刺，叫苦不可當。寶靜禪師欲用藥物以治其痛，忽空中有人叫曰：「莫治！莫治！此為渠換骨耳。」不移時之頃，禪師視尊者之頂，果如五峰秀出。禪師大驚異曰：「此子骨格道異，慧質殊常，不是塵中侶，當為上界師，神且指引，我當曲成。」遂謂之曰：「達磨師泛江甫渡，神人命汝南往，其少林寺達磨師乎？天既為爾換骨，神又告爾向方，子當無失此機會也，盍從游達磨，以傳其南來宗旨。」有詩為證：<br />
　　大道真宗現屬南，五峰秀出骨巉岩。<br />
　　達磨面壁少林寺，子往從之可脫凡。<br />
　　尊者領了寶靜禪師命，逕往少林寺參謁達磨，達磨面壁自若，不交一語，積雪過膝，而尊者堅立不動，利刃斷臂，而達磨始與更名。最後，達磨思歸，令三子各言所得，有得其皮者，有得其肉者，有得其骨者，終不若尊者之得其髓也，遂得法授衣為達磨孝子。有詩為證：<br />
　　達磨南渡為傳燈，超悟無如慧可僧。<br />
　　得肉得皮並得骨，何如得髓見真詮。<br />
　　達磨圓寂，尊者遂繼其法門，為弟子講法於少林寺。一日，上講經台，為眾生講說如來宗旨，此時此境不惟眾生傾聽無言，雖山中鳥鵲亦飛集簷前靜聽無聲也。且見空中逐隊天女下來，為尊者繽紛散花也。尊者所傳達磨之道，於此有證驗矣。<br />
　　禪師才上講經台，說得天花逐隊來。<br />
　　不是如來宗旨妙，如何鳥鵲也馴階。<br />
　　尊者講經，雖為眾生明佛性，其實亦為達磨闡玄風也。達磨之道，為我有志得來，我之道，又欲有志之人傳去，博求門下，無一人可為法嗣。正憂疑間，有一居上年逾四十，不言名氏，逕入山門參謁尊者，尊者與之坐，其人問曰：「弟子身纏夙恙，今不揣份量，逕來山門，敢請和尚為某懺罪。」尊者曰：「夙恙為罪愆所積，理固然也。今既遠來，不宜空返，汝有罪愆，可將來懺，便可解卻夙恙也。」居士良久云：「我覓罪了不可得。」尊者曰：「罪不可覓，則汝之罪吾已與汝懺之矣。」尊者初見達磨曰：「我心未寧，乞師安之。」達磨曰：「將心來安。」尊者曰：「覓心了不可得。」達磨曰：「吾與汝安心竟矣。」同一流傳心法也。有詩為證：<br />
　　欲為如來覓法嗣，博求門下寂然無。<br />
　　適然居士來參謁，求懺愆尤智慧殊。<br />
　　居士得尊者悟懺悔，復問曰：「今見和尚，已知是僧，未審何為佛法？?從何修為異日得成羅漢？」尊者曰：「佛法總屬一心，僧佛亦無二理，故外心求佛，其佛愈遠，外心求法，其法愈離。子欲合僧佛為一，能於心上求之，則思過半矣。」遂為說偈曰；<br />
　　是心是佛，是心是法。<br />
　　佛法無二，僧寶亦然。<br />
　　居士聞言，即什然領悟，尊者深器重。曰：「此吾異日授衣寶也。」遂為更名曰「增燦」，因以正法授之。尊者傳了居士正法，因記達磨遺言，謂己某時當有宿累，遂韜光斂跡，變易姓名，或隱入酒肆，使人不知為得道之僧，或寄寓屠門，使不知其為了證之佛，欲擺脫身中累，何妨混世塵。有詩為證：<br />
　　真宗授與賞音人，宿累思逃混世塵。<br />
　　酒肆屠門俱隱寓，姓名變易費經綸。<br />
　　從游門人不知師有所記念，有所逃避，見其晚節所為如此，以大義讓之曰：「吾師向日天神已曾換骨，天女已曾散花，道行標緻如此，及門弟子嘖嘖稱歎，不能及得分毫。不為有道上人，甘為不道下品，弟子茲不悅。以師之道，無忝沙門標準，何必乃爾耶？」尊者曰：「我自調心，何關爾事。」<br />
　　弟子遂默而不言，後不逾時，果為同類所誣，訟於莞城邑宰。邑宰偏直誣者，不直尊者，遂坐以非法。尊者知宿累莫逃，不為分辯，怡然委順而逝，享年一百零七歲，時文帝十三年也。有詩為證：<br />
　　尊者思將宿累逃，門人義讓意戈矛。<br />
　　他年果為同儕蹜，非法怡然逝獄牢。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>