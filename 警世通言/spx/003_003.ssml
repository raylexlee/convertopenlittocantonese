<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　東坡道：「小弟初然被謫，只道荊公恨我摘其短處，公報私仇。誰知他倒不錯，我倒錯了。真知灼見者，尚且有誤，何況其他！吾輩切記，不可輕易說人笑人，正所謂經一失長一智耳。」東坡命家人取酒，與陳季常就落花之下，席地而坐。正飲酒間，門上報道：「本府馬太爺拜訪，將到。」東坡吩咐：「辭了他罷。」是日，兩人對酌閒談，至晚而散。<break time="100ms" />　　次日，東坡寫了名帖，答拜馬太守，馬公出堂迎接。彼時沒有迎賓館，就在後堂分賓而坐。茶罷，東坡因敘出去年相府錯題了菊花詩，得罪荊公之事。馬太守微笑道：「學生初到此間，也不知黃州菊花落瓣。親見一次，此時方信。可見老太師學問淵博，有包羅天地之抱負。學士大人一時忽略，陷於不知，何不到京中太師門下賠罪一番，必然回嗔作喜。」東坡道：「學生也要去，恨無其由。」太守道：「將來有一事方便，只是不敢輕勞。」東坡問何事。太守道：「常規，冬至節必有賀表到京，例差地方官一員。學士大人若不嫌瑣屑，假進表為由，到京也好。」東坡道：「承堂尊大人用情，學生願往。」太守道：「這道表章，只得借重學士大筆。」東坡應允。<break time="100ms" />　　別了馬太守回衙，想起荊公囑咐要取瞿塘中峽水的話來。初時心中不服，連這取水一節，置之度外。如今卻要替他出力做這件事，以贖妄言之罪。但此事不可輕托他人。現今夫人有恙，思想家鄉。既承賢守公美意，不若告假親送家眷還鄉，取得瞿塘中峽水，庶為兩便。黃州至眉州，一水之地，路正從瞿塘三峽過。那三峽？西陵峽、巫峽、歸峽。西陵峽為上峽、巫峽為中峽、歸峽為下峽。那西陵峽又喚做瞿塘峽，在菱州府城之東。兩崖對峙，中貫一江。灩澦堆當其口，乃三峽之門。所以總喚做瞿塘三峽。此三峽共長七百餘里，兩岸連山無闕，重巒疊嶂，隱天蔽日。風無南北，惟有上下。自黃州到眉州，總有四千餘里之程，夔州適當其半。東坡心下計較：「若送家眷直到眉州，往回將及萬里，把賀冬表又耽誤了。我如今有個道理，叫做公私兩盡。從陸路送家眷至夔州，卻令家眷自回。我在夔州換船下峽，取了中峽之水，轉回黃州，方往東京，可不是公私兩盡？」算計已定，對夫人說知，收拾行李，辭別了馬太守。衙門上懸一個告假的牌面。擇了吉日，準備車馬，喚集人夫，合家起程。一路無事，自不必說。<break time="100ms" />　　才過夷陵州，早是高唐縣。<break time="100ms" />　　驛卒報好音，夔州在前面。<break time="100ms" />　　東坡到了夔州，與夫人分手。囑咐得力管家，一路小心服侍夫人回去。東坡討個江船，自夔州開發，順流而下。原來這灩澦堆，是江口一塊孤石，亭亭獨立，夏即浸沒，冬即露出。因水滿石沒之時，舟人取途不定，故又名猶豫堆。俗諺云：<break time="100ms" />　　猶豫大如象，瞿塘不可上。<break time="100ms" />　　猶豫大如馬，瞿塘不可下。<break time="100ms" />　　東坡在重陽後起身，此時尚在秋後冬前。又其年是閏八月，遲了一個月的節氣，所以水勢還大。上水時，舟行甚遲，下水時卻甚快。東坡來時正怕遲慢，所以捨舟從陸。回時乘著水勢，一瀉千里，好不順溜。東坡看見那峭壁千尋，沸波一線，想要做一篇《三峽賦》，結搆不就。因連日鞍馬困倦，憑几構思，不覺睡去，不曾吩咐得水手打水。及至醒來問時，已是下峽，過了中峽了。東坡吩咐：「我要取中峽之水，快與我撥轉船頭。」水手稟道：「老爺，三峽相連，水如瀑布，船如箭發。若回船便是逆水，日行數里，用力甚難。」東坡沉吟半晌，問：「此地可以泊船，有居民否？」水手稟道：「上二峽懸崖峭壁，船不能停。到歸峽，山水之勢漸平，崖上不多路，就有市井街道。」東坡叫泊了船，吩咐蒼頭：「你上崖去看有年長知事的居民，喚一個上來，不要聲張驚動了他。」蒼頭領命。登崖不多時，帶一個老人上船，口稱居民叩頭。東坡以美言撫慰：「我是過往客官，與你居民沒有統屬，要問你一句話。那瞿塘三峽，那一峽的水好？」老者道：「三峽相連，並無阻隔。上峽流於中峽，中峽流於下峽，晝夜不斷。一般樣水，難分好歹。」東坡暗想道：「荊公膠柱鼓瑟。三峽相連，一般樣水，何必定要中峽？」叫手下給官價與百姓買個乾淨磁甕，自己立於船頭，看水手將下峽水滿滿的汲了一甕，用柔皮紙封固，親手簽押，即刻開船。直至黃州拜了馬太守。夜間草成賀冬表，送去府中。馬太守讀了表文，深讚蘇君大才。齎表官就簽了蘇軾名諱，擇了吉日，與東坡餞行。<break time="100ms" />　　東坡齎了表文，帶了一甕蜀水，星夜來到東京，仍投大相國寺內。天色還早，命手下擡了水甕，乘馬到相府來見荊公。荊公正當閒坐，聞門上通報：「黃州團練使蘇爺求見。」荊公笑道：「已經一載矣！」吩咐守門官：「緩著些出去，引他東書房相見。」守門官領命。荊公先到書房，見柱上所貼詩稿，經年塵埃迷目。親手於鵲尾瓶中，取拂塵將塵拂去，儼然如舊。荊公端坐於書房。<break time="100ms" />　　卻說守門官延捱了半晌，方請蘇爺。東坡聽說東書房相見，想起改詩的去處，面上赧然。勉強進府，到書房見了荊公下拜。荊公用手相扶道：「不在大堂相見，惟恐遠路風霜，休得過禮。」命童兒看坐。東坡坐下，偷看詩稿，貼於對面。荊公用拂塵往左一指道：「子瞻，可見光陰迅速，去歲作此詩，又經一載矣！」東坡起身拜伏於地，荊公用手扶住道：「子瞻為何？」東坡道：「晚學生甘罪了！」荊公道：「你見了黃州菊花落瓣麼？」東坡道：「是。」荊公道：「目中未見此一種，也怪不得子瞻！」東坡道：「晚學生才疏識淺，全仗老太師海涵。」茶罷，荊公問道：「老夫煩足下帶瞿塘中峽水，可有麼？」東坡道：「見攜府外。」
    </voice>
</speak>
