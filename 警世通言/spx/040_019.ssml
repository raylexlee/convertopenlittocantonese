<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說天地水府三元三品三官大帝及太白金星，因言真君原是玉洞天仙下降，今除蕩妖孽，惠及生靈，德厚功高；其弟子吳猛等，扶同真君，共成至道，皆宜老板，以至天庭。商議具表，奏聞玉帝。玉帝准奏，乃授許遜九天都仙大使兼高明大使之職，封孝先王。遠祖祖父，各有職位。先差九天採訪使崔子文、段丘仲捧詔一道，諭知許遜，預示飛升之期，以昭善報。採訪二仙捧詔下界，時晉孝武寧康二年甲戌，真君時年一百三十六歲。八月朔旦，見雲仗自天而下，導從者甚眾，降於庭中。真君迎接拜訖，二仙曰：「奉玉皇敕令，賜子寶詔。子可備香花燈燭，整頓衣冠，俯伏階下，以聽宣讀！」<break time="100ms" />　　詔曰：<break time="100ms" />　　上詔學仙童子許遜：卿在多劫之前，積修至道，勤苦悉備。天經地緯，悉已深通；萬法千門，罔不師歷。救災拔難，除害蕩妖；功濟生靈，名高玉籍。<break time="100ms" />　　眾真老板，宜有甄升。可受九州都仙大使兼高明大使、孝先王之職。賜紫綵羽袍瓊旌寶節各一事。期以八月十五午時，拔宅上升。詔書到日，信詔奉行。<break time="100ms" />　　讀罷，真君再拜，遂登階受詔畢，乃揖二仙上坐，問其姓名。二仙曰：「余乃崔子文、段丘仲，俱授九天採訪使之職。」真君曰：「愚蒙有何德能，感動天帝，更勞二仙下降？」二仙曰：「公修己利人，功行已滿。昨者群真保奏，升入仙班，相迎在邇，先命某等捧詔諭知。」言畢，遂乘龍車而去。<break time="100ms" />　　真君既得天書之後，門弟子吳猛等，與鄉中耆老及諸親眷，皆知行期已近，朝夕會飲，以敘別情。真君謂眾人曰：「欲達神仙之路，在先行其善而後立其功。吾去後一千二百四十年間，豫章之境，五陵之內，當出地仙八百餘人。其師出於豫章，大闡吾教。以吾壇前松樹枝垂覆拂地，郡江心中忽生沙洲掩過井口者，是其時也。」後人有言：「龍沙會合，真仙必出。」按龍沙在章江西岸畔，與郡城相對，事見《龍沙記》。潘清逸有《望龍沙》五言詩云：<break time="100ms" />　　　　五陵無限人，密視松沙記。<break time="100ms" />　　　　龍沙雖未合，氣象已虛異。<break time="100ms" />　　　　昔時雲浪遊，半作桑麻地。<break time="100ms" />　　　　地形帶江轉，山勢若連契。<break time="100ms" />　　是時八月望日，大營齋會，遍召里人，及諸親友並門弟子，長少畢集。至日中，遙聞音樂之聲，祥雲繚繞，漸至會所。羽蓋龍車，仙童綵女，官將吏兵，前後擁護。前採訪使崔子文、段丘仲二仙又至。真君拜迎。二仙復宣詔曰：上詔學仙童子許遜：功行圓滿，已仰潛山司命官，傳金丹於下界，返子身於上天。及家口廚宅，一並拔之上升。著令天丁力士與流金火鈴，照辟中間，無或散漫。仍封遠祖許由，玉虛僕射；又封曾祖許琰，太微兵衛大夫，曾祖母太微夫人；其父許肅，封中嶽仙官，母張氏封中嶽夫人。欽此欽遵，詔至奉行！<break time="100ms" />　　真君再拜受詔畢。崔子文曰：「公門下弟子雖眾，惟陳勳、曾亨、周廣、時荷等外，黃仁覽與其父，眄烈與其母，共四十二口，合當從行。餘者自有升舉之日，不得皆往也。」言罷，揖真君上了龍車，仙眷四十二口，同時升舉。里人及門下弟子，不與上升者，不捨真君之德，攀轅臥轍，號泣振天，願相隨而不可得。真君曰：「仙凡有路可通。汝等但能遵行孝道，利物濟民，何患無報耶！」真君族孫許簡哀告曰：「仙翁拔宅衝升，後世無所考驗，可留下一物，以為他日之記。」真君遂留下修行鐘一口，並一石函，謂之曰：「世變時遷，此即為陳跡矣。」真君有一僕名許大者，與其妻市米於西嶺，聞真君飛升，即奔馳而歸。行忙車覆，遺其米於地上，米皆復生，今有覆米岡、生米鎮猶在。比至哀泣，求其從行。真君以彼無有仙分，乃授以地仙之術，夫婦皆隱於西山。仙仗既舉，屋宇雞犬皆上升。惟鼠不潔，天兵推下地來。一跌腸出，其鼠遂拖腸不死。後人或有見之者，皆為瑞應。又墜下藥臼一口，碾轂一輪；又墜下雞籠一隻，於宅之東南十里；又許氏仙姑，墜下金釵一股，今有許氏墜釵洲猶在。時人以其拔宅上升，有詩歎美云：<break time="100ms" />　　　　慈仁共羨許旌陽，惠澤生民耿不忘。<break time="100ms" />　　　　拔宅上升成至道，陽功陰德感蒼蒼。<break time="100ms" />　　仙駕飛空漸遠，望之不可見，惟見祥雲彩霞，彌漫上谷，百里之內，異香芬馥。忽有紅錦帷一幅飛來，旋繞故地之上。<break time="100ms" />　　卻說真君仙駕經過袁州府宜春縣棲梧山，真君乃遣二青衣童子下告王朔，具以玉皇詔命，因來相別。王朔舉家瞻拜，告曰：「朔蒙尊師所授道法，遵奉已久，乞帶從行！」真君曰：「子仙骨未充，只可延年得壽而已，難以帶汝同行。」乃取香茅一根擲下，令二童子授與王朔，教之曰：「此茅味異，可栽植於此地，久服長生。甘能養肉，辛能養節，苦能養氣，咸能養骨，滑能養膚，酸能養筋，宜調和美酒飲之，必見功效。」<break time="100ms" />　　言訖而別。王朔依真君之言，即將此茅栽植，取來調和酒味服之，壽三百歲而終。今臨江府玉虛觀即其地也。仙茅至今猶在。真君飛升之後，里人與其族孫許簡，就其地立祠，以所遺詩一百二十首，寫於竹簡之上，載之巨筩，令人探取，以決休咎。其修行鐘、藥轂、藥臼、石函等事，並寶藏於祠。後改為觀。因空中有紅錦帷飛來旋繞，故名曰游帷觀。
    </voice>
</speak>
