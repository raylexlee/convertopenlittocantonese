<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　鸞自此寢廢餐忘，香消玉減，暗地淚流，懨懨成病。父母欲為擇配，嬌鸞不肯，情願長齋奉佛，曹姨勸道：「周郎未必來矣，毋拘小信，自誤青春。」嬌鸞道：「人而無信，是禽獸也。寧周郎負我，我豈敢負神明哉？」光陰荏苒，不覺已及三年。嬌鸞對曹姨說道：「聞說周郎已婚他族，此信未知真假。然三年不來，其心腸亦改變矣，但不得一實信，吾心終不死。」曹姨道：「何不央孫九親往吳江一遭，多與他些盤費。若周郎無他更變，使他等候同來，豈不美乎？」嬌鸞道：「正合吾意。亦求姨娘一字，促他早早登程可也。」當下嬌鸞寫就古風一首。其略云：<break time="100ms" />　　憶昔清明佳節時，與君邂逅成相知。嘲風弄月通來往，撥動風情無限思。<break time="100ms" />　　侯門曳斷千金索，攜手挨肩遊畫閣。好把青絲結死生，盟山誓海情不薄。<break time="100ms" />　　白雲渺渺草青青，才子思親欲別情。頓覺桃臉無春色，愁聽傳書雁幾聲。<break time="100ms" />　　君行雖不排鸞馭，勝似征蠻父兄去。悲悲切切斷腸聲，執手牽衣理前誓。<break time="100ms" />　　與君成就鸞鳳友，切莫蘇城戀花柳。自君之去妾攢眉，脂粉慵調發如帚。<break time="100ms" />　　姻緣兩地相思重，雪月風花誰與共？可憐夫婦正當年，空使梅花蝴蝶夢。<break time="100ms" />　　臨風對月無歡好，淒涼枕上魂顛倒。一宵忽夢汝娶親，來朝不覺愁顏老。<break time="100ms" />　　盟言願作神雷電，九天玄女相傳遍。只歸故里未歸泉，何故音容難得見？<break time="100ms" />　　才郎意假妾意真，再馳驛使陳丹心。可憐三七羞花貌，寂寞香閨裡不禁。<break time="100ms" />　　曹姨書中亦備說女甥相思之苦，相望之切。二書共作一封。封皮亦題四句：蕩蕩名門宰相衙，更兼糧督鎮南麻。逢人不用亭舟問，橋跨延陵第一家。<break time="100ms" />　　孫九領書，夜宿曉行，直至吳江廷陵橋下。猶恐傳遞不的，直候周廷章面送。廷章一見孫九，滿臉通紅，不問寒溫，取書納於袖中，竟進去了。少頃教家童出來回覆道：「相公娶魏同知家小姐，今已二年。南陽路遠，不能復來矣。回書難寫，仗你代言。這幅香羅帕乃初會鸞姐之物，並合同婚書一紙，央你送還，以絕其念。本欲留你一飯，誠恐老爹盤問嗔怪。白銀五錢權充路費，下次更不勞往返。」孫九聞言大怒，擲銀於地不受，走出大門，罵道：「似你短行薄情之人，禽獸不如！可憐負了鸞小姐一片真心，皇天斷然不佑你！」說罷，大哭而去。路人爭問其故，孫老兒數一數二的逢人告訴。自此周廷章無行之名，播於吳江，為衣冠所不齒。正是：平生不作虧心事，世上應無切齒人。<break time="100ms" />　　再說孫九回至南陽，見了明霞，便悲泣不已。明霞道：「莫非你路上喫了苦？草非周家郎君死了？」孫九隻是搖頭，停了半晌，方說備細，如此如此：「他不發回書，只將羅帕、婚書送還，以絕小姐之念。我也不去見小姐了。」說罷，拭淚歎息而去。明霞不敢隱瞞，備述孫九之語。嬌鸞見了這羅帕，已知孫九不是個謊話，不覺怨氣填胸，怒色盈面，就請曹姨至香房中，告訴了一遍。曹姨將言勸解，嬌鸞如何肯聽？整整的哭了三日三夜，將三尺香羅帕，反覆觀看，欲尋自盡，又想道：「我嬌鸞名門愛女，美貌多才。若默默而死，卻便宜了薄情之人。」乃制絕命詩三十二首及《長恨歌》一篇。詩云：倚門默默思重重，自歎雙雙一笑中。情惹游絲牽嫩綠，恨隨流水縮殘紅。當時只道春回准，今日方知色是空。回首憑欄情切處，閒愁萬里怨東風。<break time="100ms" />　　餘詩不載。其《長恨歌》略云：<break time="100ms" />　　《長恨歌》，為誰作？題起頭來心便惡。　　　　朝思暮想無了期，再把鸞箋訴情薄。<break time="100ms" />　　　　妾家原在臨安路，麟閣功勳受恩露。　　　　後因親老失軍機，降調南陽衛千戶。<break time="100ms" />　　　　深閨養育嬌鸞身，不曾舉步離中庭。　　　　豈知二九災星到，忽隨女伴妝臺行。<break time="100ms" />　　　　鞦韆戲蹴方纔罷，忽驚牆角生人話。　　　　含羞歸去香房中，倉忙尋覓香羅帕。<break time="100ms" />　　　　羅帕誰知入君手，空令梅香往來走。　　　　得蒙君贈香羅詩，惱妾相思淹病久。<break time="100ms" />　　　　感君拜母結妹兄，來詞去簡饒恩情。　　　　只恐恩情成苟合，兩曾結發同山盟。<break time="100ms" />　　　　山盟海誓還不信，又托曹姨作媒證。　　　　婚書寫定燒蒼穹，始結於飛在天命。<break time="100ms" />　　　　情交二載甜如蜜，才子思親忽成疾。　　　　妾心不忍君心愁，反勸才郎歸故籍。<break time="100ms" />　　　　叮嚀此去姑蘇城，花街莫聽陽春聲。　　　　一睹慈顏便回首，香閨可念人孤另。<break time="100ms" />　　　　囑咐慇懃別才子，棄舊憐新任從爾。　　　　那知一去意忘還，終日思君不如死。<break time="100ms" />　　　　有人來說君重婚，幾番欲信仍難憑。　　　　後因孫九去復返，方知伉儷諧文君。<break time="100ms" />　　　　此情恨殺薄情者，千里姻緣難割捨。　　　　到手恩情都負之，得意風流在何也？<break time="100ms" />　　　　莫論妾愁長與短，無處箱囊詩不滿。　　　　題殘錦札五千張，寫禿毛锥三百管。<break time="100ms" />　　　　玉閨人瘦嬌無力，佳期反作長相憶。　　　　枉將八字推子平，空把三生卜《周易》。<break time="100ms" />　　　　從頭一一思量起，往日交情不虧汝。　　　　既然恩愛如浮雲，何不當初莫相與？<break time="100ms" />　　　　鶯鶯燕燕皆成對，何獨天生我無配。　　　　嬌鳳妹子少二年，適添孩兒已三歲。
    </voice>
</speak>
