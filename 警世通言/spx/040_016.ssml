<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說孽龍遁在黃州府黃岡縣地方，變作個少年的先生求館。時有一老者姓史名仁，家頗饒裕，有孫子十餘人，正欲延師開館。孽龍至其家，自稱：「豫章曾良，聞君家有館，特來領教。」史老見其人品清高，禮貌恭敬，心竊喜之。但不知其學問何如。遂謂曰：「敝鄉舊俗，但先生初來者，或考之以文，或試之以對，然後啟帳。卑老有一對，欲領尊教何如？」<break time="100ms" />　　孽龍曰：「願聞。」史老曰：「曾先生腰間加四點，魯邦賢士。」<break time="100ms" />　　孽龍曰：「我就把令孫為對。」遂答曰：「史小子頭上著一橫，吏部天官」史老見先生對得好，不勝之喜，乃曰：「先生高才邃養，奈寒舍學俸微少，未可輕屈。」孽龍道：「小子借寓讀書，何必計利！」史老遂擇日啟館，叫諸孫具贄見之儀，行了拜禮，遂就門下受業。孽龍教授那些生徒，辨疑解惑，讀書說經，明明白白，諸生大有進益，不在話下。<break time="100ms" />　　卻說真君以孽龍自滾河以後，遍尋不見，遂同甘戰、施岑二人，逕到湖廣地面，尋覓蹤跡。忽望妖氣在黃岡縣鄉下姓史的人家，乃與二弟子逕往其處，至一館中，知是孽龍在此變作先生，教訓生徒。真君乃問其學生曰：「先生那裡去了？」<break time="100ms" />　　學生答云：「先生洗浴去了。」真君曰：「在那裡洗浴？」學生曰：「在澗中。」真君曰：「這樣十一月天氣，還用冷水洗浴？」<break time="100ms" />　　學生曰：「先生是個體厚之人，不論寒天熱天，常要水中去浸一浸。若浸得久時，還有兩三個時辰才回來。」真君乃與弟子坐在館中，等他回時，就下手拿著。忽舉頭一看，見柱壁上有對聯云：趙氏孤兒，切齒不忘屠岸賈；伍員烈士，鞭屍猶恨楚平王。<break time="100ms" />　　又壁上題有詩句云：<break time="100ms" />　　　　自歎年來運不齊，子孫零落卻無遺。<break time="100ms" />　　　　心懷東海波瀾闊，氣壓西江草樹低。<break time="100ms" />　　　　怨處咬牙思舊恨，豪來揮筆記新詩。<break time="100ms" />　　　　男兒不展風雲志，空負天生八尺軀。<break time="100ms" />　　真君看詩對已畢，大驚，謂弟子曰：「此詩此對，皆是復仇之詩。若此孽不除，終成大患。汝等務宜勉力擒之！」言未畢，忽史老來館中，看孫子攻書。時盛冬天氣，史老身上披領羊裘，頭上戴頂暖帽，徐徐而來。及見真君丰姿異常，連忙施禮，問曰：「先生從何而來？」真君曰：「小生乃豫章人，特來訪友。」史老謂孫子曰：「客在此，何不通報？」遂邀真君與二弟子至家下告茶。茶畢，史老問真君姓名，真君曰：「小生姓許名遜。此二徒，一姓施名岑，一姓甘名戰。」史老曰：「聞得許君者法術甚妙，誅滅蛟精，敢是足下否？」真君曰：「然。」史老遂下拜。真君以其年老，連忙答禮。史老問曰：「仙駕臨此，欲何為？」真君曰：「尊府教令孫者，乃孽龍精也，變形於此。吾尋蹤覓跡，特來擒之。」史老大驚曰：「怪道這個先生無問寒天暑天，日從澗中洗裕浴水之處，往時淺淺的，今成一潭，深不可量。」真君曰：「老翁有緣，幸遇小生相救，不然今日是個屋舍，後日是個江河，君家且葬魚腹矣。」<break time="100ms" />　　史老曰：「此蛟精怎的拿他？」真君曰：「此孽千變萬化，他若堤防於我，擒之不易；幸今或未覺，縱要變時，必資水力。可令公家凡水缸水桶洗臉盆及碗盞之類，皆不可注水，使他變化不去，我自然拿了他。」史老吩咐已畢。孽龍正洗浴回館，真君見了，大喝一聲：「孽畜走那裡去？」孽龍大驚，卻待尋水而變，遍處無水，惟硯池中有一點餘水未傾，遂從裡面變化而去，竟不知其蹤跡。後人有詩歎曰：堪歎蛟精玄上玄，墨池變化至今傳。<break time="100ms" />　　當時若肯心歸正，卻有金書取上天。<break time="100ms" />　　史老見真君趕去孽龍，甚是感謝，乃留真君住了數日，極其款曲。真君曰：「此處孽龍居久，恐有沉沒之患。汝可取杉木一片過來，吾書符一道，打入地中，庶可以鎮壓之。」真君鎮符已畢，感史老相待慇懃，更取出靈丹一粒，點石一片，化為黃金，約有三百餘兩，相謝史老而去。施岑曰：「孽龍今不知遁在何處？可從此湖廣上下，遍處尋覓誅之。」真君曰：「或此孽瞰我等在此，又往豫章，欲沉郡城土地，未可知也。<break time="100ms" />　　莫若且回家中，覓其蹤跡；如果不在，再往外獲之未晚。」於是師弟們一路回歸。<break time="100ms" />　　卻說孽龍精硯池變去，又化為美少男子，逃往長沙府。聞知刺史賈玉家生有一女，極有姿色。怎見得：眉如翠羽，肌如凝脂，齒如瓠犀，手如柔荑。臉襯桃花瓣，鬟堆金鳳絲。秋波湛湛妖嬈態，春筍纖纖嬌媚姿。說甚麼漢苑王嬙，說甚麼吳宮西施，說甚麼趙家飛燕，說甚麼楊家貴妃。柳腰微擺鳴金珇，蓮步輕移動玉肢。月裡嫦娥難比此，九天仙子怎如斯。<break time="100ms" />　　孽龍遂來結拜刺史賈玉，賈玉問曰：「先生何人也？」答曰：「小人姓慎名郎，金陵人氏。自幼頗通經典，不意名途淹滯，莫能上達，今作南北經商之客耳。因往廣南販貨，得明珠數斛，民家無處作用，特來獻與使君，伏望笑留！」賈使君曰：「此寶乃先生心力所求，況汝我萍水相逢，豈敢受此厚賜？」<break time="100ms" />　　再三推拒。慎郎獻之甚切，使君不得已而受之。留住數日，使君見慎郎禮貌謙恭，丰姿美麗。琴棋書畫，件件皆能；弓矢干戈，般般慣熟。遂欲以女妻之。慎郎鞠躬致謝，復將珍寶厚賄使君親信之人，悉皆稱讚慎郎之德。使君乃擇吉日，將其女與慎郎成親，不在話下。
    </voice>
</speak>
