<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　未幾，肅宗即位於靈武，拜郭子儀為天下兵馬大元帥，克復兩京。有人告永王璘謀叛，肅宗即遣子儀移兵討之，永王兵敗，李白方得脫身，逃至潯陽江口，被守江把總擒拿，把做叛黨，解到郭元帥軍前。子儀見是李學士，即喝退軍土，親解其縛，置於上位，納頭便拜道：「昔日長安東市，若非恩人相救，焉有今日？」即命治酒壓驚，連夜修本，奏上天子，為李白辨冤，且追敘其嚇蠻書之功，薦其才可以大用，此乃施恩而得報也。正是：<break time="100ms" />　　兩葉浮萍歸大海，人生何處不相逢。<break time="100ms" />　　時楊國忠已死，高力士亦遠貶他方，玄宗皇帝自蜀迎歸為太上皇，亦對肅宗稱李白奇才。肅宗乃徵白為左拾遺。白歎宦海沉迷，不得逍遙自在，辭而不受。別了郭子儀，遂泛舟遊洞庭岳陽，再過金陵，泊舟於采石江邊。<break time="100ms" />　　是夜，月明如晝。李自在江頭暢飲，忽聞天際樂聲嘹喨，漸近舟次，舟人都不聞，只有李白聽得。忽然江中風浪大作，有鯨魚數丈，奮鬣而起，仙童二人，手持旌節，到李白面前，口稱：「上帝奉迎星主還位。」舟人都驚倒，須臾蘇醒。只見李學士坐於鯨背，音樂前導，騰空而去。<break time="100ms" />　　明日，將此事告於當塗縣令李陽冰，陽冰具表奏聞。天子敕建李謫仙祠於采石山上，春秋二祭。<break time="100ms" />　　到宋太平興國年間，有書生於月夜渡采石江，見錦帆西來，船頭上有白牌一面，寫「詩伯」二字。書生遂朗吟二句道：「誰人江上稱詩伯？錦繡文章借一觀！」舟中有人和云：「夜靜不堪題絕句，恐驚星斗落江寒。」書生大驚，正欲傍舟相訪，那船泊於采石之下。舟中人紫衣紗帽，飄然若仙，逕投李謫仙祠中。書生隨後求之祠中，並無人跡，方知和詩者即李白也。至今人稱「酒仙」、「詩伯」，皆推李白為第一云。<break time="100ms" />　　　　嚇蠻書草見天才，天子調羹親賜來。<break time="100ms" />　　　　一自騎鯨天上去，江流采石有餘哀。
    </voice>
</speak>
