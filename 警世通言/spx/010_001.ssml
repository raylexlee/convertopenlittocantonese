<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十卷<break time="100ms" />　　錢舍人題詩燕子樓
    </voice>
    <voice name="zh-HK-WanLungNeural">
        <break time="100ms" />
			　　　　煙花風景眼前休，此地仍傳燕子樓。<break time="100ms" />　　　　鴛夢肯忘三月蕙？翠顰能省一生愁。<break time="100ms" />　　　　柘因零落難重舞，蓮為單開不並頭。<break time="100ms" />　　　　嬌豔豈無黃壤瘞？至今人過說風流。<break time="100ms" />　　話說大唐自政治大聖大孝皇帝諡法太宗開基之後，至十二帝憲宗登位，凡一百九十三年，天下無事日久，兵甲生塵，刑具不用。時有禮部尚書張建封做官年久，恐妨賢路，遂奏乞骸骨歸田養老。憲宗曰：「卿年齒未衰，豈宜退位？果欲避冗辭繁，敕鎮青徐數載。」建封奏曰：「臣雖菲才，既蒙聖恩，自當竭力。」遂敕建封節制武寧軍事，建封大喜。平昔愛才好客，既鎮武寧，揀選才能之士，禮置門下。後房歌姬舞妓，非知書識禮者不用。武寧有妓關盼盼，乃徐方之絕色也。但見：<break time="100ms" />　　歌喉清亮，舞態婆娑，調絃成合格新聲，品竹作出塵雅韻。琴彈古調，棋覆新圖。賦詩琢句，追風雅見於篇中；搦管丹青，奪造化生於筆下。<break time="100ms" />　　建封雖聞其才色無雙，緣到任之初，未暇召於樽俎之間。忽一日，中書舍人白樂天名居易，自長安來，宣諭六兄鄆，路過徐府，乃建封之故人也。喜樂天遠來，遂置酒邀飲於公館，只見：<break time="100ms" />　　幕捲流蘇，簾垂朱箔，瑞腦煙噴寶鴨，香醪光溢瓊壺。果劈天漿，食烹異味。綺羅珠翠，列兩行粉面梅妝；脆管繁音，奏一派新聲雅韻。遍地舞裀鋪蜀錦，當筵歌拍按紅牙。<break time="100ms" />　　當時酒至數巡，食供兩套，歌喉少歇，舞袖亦停。忽有一妓，抱胡琴立於筵前，轉袖調絃，獨奏一曲，纖手斜拈，輕敲慢按。滿座清香消酒力，一庭雅韻爽煩襟。須臾彈徹韶音，抱胡琴侍立。建封與樂天俱喜調韻清雅，視其精神舉止，但見：花生丹臉，水剪雙眸，意態天然，迥出倫輩。回視其餘諸妓，粉黛如土。遂呼而問曰：「孰氏？」其妓斜抱胡琴，緩移蓮步，向前對曰：「賤妾關盼盼也。」建封喜不自勝，笑謂樂天曰：「彭門樂事，不出於此。」樂天曰：「似此佳人，名達帝都，信非虛也！」建封曰：「誠如舍人之言，何惜一詩贈之？」樂天曰：「但恐句拙，反污麗人之美。」盼盼據卸胡琴，掩袂而言：「妾姿質醜陋，敢煩珠玉？若果不以猥賤見棄，是微軀隨雅文不朽，豈勝身後之榮哉。」樂天喜其黠慧，遂口吟一絕：<break time="100ms" />　　　　鳳撥金鈿砌，檀槽後帶垂。<break time="100ms" />　　　　醉嬌無氣力，風裊牡丹枝。<break time="100ms" />　　盼盼拜謝樂天曰：「賤妾之名，喜傳於後世，皆舍人所賜也。」於是賓主歡洽，盡醉而散。<break time="100ms" />　　翌日，樂天車馬東去。自此，建封專寵盼盼，遂於府第之側，擇佳地創建一樓，名曰「燕子樓」，使盼盼居之，建封治政之暇，輕車潛往，與盼盼宴飲，交飛玉斝，共理笙簧，璨錦相偎，鸞衾共展。綺窗唱和，指花月為題；繡閣論情，對松筠為誓。歌笑管絃，情愛方濃。不幸彩雲易散，皓月難圓。建封染病，盼盼請醫調治，服藥無效，問卜無靈，轉加沉重而死。子孫護持靈柩，歸葬北邙，獨棄盼盼於燕子樓中。香消衣被，塵滿琴箏，沉沉朱戶長扃，悄悄翠簾不捲。<break time="100ms" />　　盼盼焚香指天誓曰：「妾婦人，無他計報尚書恩德，請落髮為尼，誦佛經資公冥福，盡此一世，誓不再嫁。」遂閉戶獨居，凡十換星霜，人無見面者。<break time="100ms" />　　鄉黨中有好事君子，慕其才貌，憐其孤苦，暗暗通書，以窺其意。盼盼為詩以代柬答，前後積三百餘首，編綴成集，名曰《燕子樓集》，鏤板流傳於世。<break time="100ms" />　　忽一日，金風破暑，玉露生涼，雁字橫空，蛩聲喧草。寂寥院宇無人，靜鎖一天秋色。盼盼倚欄長歎，獨言曰：「我作之詩，皆訴愁苦，未知他人能曉我意否？」沉吟良久，忽想：「翰林白公必能察我，不若賦詩寄呈樂天，訴我衷腸，必表我不負張公之德。」遂作詩三絕，緘封付老蒼頭，馳赴西洛，詣白公投下。白樂天得詩，啟緘展視，其一曰：<break time="100ms" />　　　　北邙松柏鎖愁煙，燕子樓人思悄然；<break time="100ms" />　　　　因埋冠劍歌塵散，紅袖香消二十年。<break time="100ms" />其二曰：<break time="100ms" />　　　　適看鴻雁岳陽回，又睹玄禽送社來；<break time="100ms" />　　　　瑤瑟玉簾無意緒，任從蛛網結成灰。<break time="100ms" />其三曰：<break time="100ms" />　　　　樓上殘燈伴曉霜，獨眠人起合歡牀，<break time="100ms" />　　　　相思一夜知多少？地角天涯不是長！<break time="100ms" />　　樂天看畢，歎賞良久。不意一妓女能守節操如此，豈可棄而不答？亦和三章以嘉其意，遣老蒼頭馳歸。盼盼接得，拆開視之，其一曰：<break time="100ms" />　　　　鈿暈羅衫色似煙，一回看著一潸然，<break time="100ms" />　　　　自從不舞《霓裳曲》，疊在空箱得幾年？<break time="100ms" />其二曰：<break time="100ms" />　　　　今朝有客洛陽回，曾到尚書塚上來，<break time="100ms" />　　　　見說白楊堪作柱，爭教紅粉不成灰。<break time="100ms" />其三曰：<break time="100ms" />　　　　滿簾明月滿庭霜，被冷香銷拂臥牀，<break time="100ms" />　　　　燕子樓前清夜雨，秋來只為一人長。<break time="100ms" />　　盼盼吟玩久之，雖獲驪珠和璧，未足比此詩之美。笑謂侍女曰：「自此之後，方表我一點真心。」正欲藏之篋中，見紙尾淡墨題小字數行，遂復展看，又有詩一首：<break time="100ms" />　　　　黃金不惜買蛾眉，揀得如花只一枝。
    </voice>
</speak>
