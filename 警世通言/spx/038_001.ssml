<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十八卷<break time="100ms" />　　蔣淑真刎頸鴛鴦會
    </voice>
    <voice name="zh-HK-WanLungNeural">
        <break time="100ms" />
			　　　　　　眼意心期卒未休，暗中終擬約登樓。<break time="100ms" />　　　　　　光陰負我難相偶，情緒牽人不自由。<break time="100ms" />　　　　　　遙夜定憐香蔽膝，悶時應弄玉搔頭。<break time="100ms" />　　　　　　櫻桃花謝梨花發，腸斷青春兩處愁。<break time="100ms" />　　右詩單說著「情色」二字。此二字，乃一體一用也。故色絢於目，情感於心，情色相生，心目相視。雖亙古迄今，仁人君子，弗能忘之。晉人有云：「情之所鐘，正在我輩。」慧遠曰：「情色覺如磁石，遇針不覺合為一處。無情之物尚爾，何況我終日在情裡做活計耶？」<break time="100ms" />　　如今只管說這「情色」二字則甚？且說個臨淮武公業，於咸通中任河南府功曹參軍。愛妾曰非煙，姓步氏，容止纖麗，弱不勝綺羅。善秦聲，好詩弄筆。公業甚嬖之。比鄰乃天水趙氏第也，亦衣纓之族。其子趙象，端秀有文學。忽一日於南垣隙中窺見非煙，而神氣俱喪，廢食思之。遂厚賂公業之閽人，以情相告。閽有難色。後為賂所動，令妻伺非煙閒處，具言象意。非煙聞之，但含笑而不答。閽媼盡以語象。象發狂心蕩，不知所如。乃取薛濤箋，題一絕於上。詩曰：綠暗紅稀起暝煙，獨將幽恨小庭前。<break time="100ms" />　　沉沉良夜與誰語？星隔銀河月半天。<break time="100ms" />　　寫訖，密緘之。祈閽媼達於非煙。非煙讀畢，吁嗟良久，向媼而言曰：「我亦曾窺見趙郎，大好才貌。今生薄福，不得當之。嘗嫌武生粗悍，非青雲器也。」乃復酬篇，寫於金鳳箋。詩曰：<break time="100ms" />　　　　　　畫簷春燕須知宿，蘭浦雙鴛肯獨飛？<break time="100ms" />　　　　　　長恨桃源諸女伴，等閒花裡送郎歸。<break time="100ms" />　　封付閽媼，令遺象。象啟緘，喜曰：「吾事諧矣！」但靜坐焚香，時時虔禱以候。越數日，將夕，閽媼促步而至，笑且拜曰：「趙郎願見神仙否？」象驚，連問之。傳非煙語曰：「功曹今夜府直，可謂良時。妾家後庭，即君之前垣也。若不渝約好，專望來儀，方可候晤。」語罷，既曛黑，象乘梯而登，非煙已置重榻於下。既下，見非煙豔妝盛服，迎入室中，相攜就寢，盡繾綣之意焉。乃曉，象執非煙手曰：「接傾城之貌，挹希世之人，已擔幽明，永奉歡狎。」言訖，潛歸。茲後不盈旬日，常得一期於後庭矣。展幽徹之恩，罄宿昔之情，以為鬼鳥不知，人神相助。如是者週歲。<break time="100ms" />　　無何，非煙數以細故撻其女奴。奴銜之，乘間盡以告公業。公業曰：「汝慎勿揚聲，我當自察之！」後至堂直日，乃密陳狀請假。迨夜，如常入直，遂潛伏里門。俟暮鼓既作，躡足而回，循牆至後庭。見非煙方倚戶微吟，象則據垣斜睇。公業不勝其忿，挺前欲擒象。象覺跳出。公業持之，得其半襦。<break time="100ms" />　　乃入室，呼非煙詰之。非煙色動，不以實告。公業愈怒，縛之大柱，鞭撻血流。非煙但云：「生則相親，死亦無恨！」遂飲杯水而絕。象乃變服易名，遠竄於江湖間，稍避其鋒焉。可憐雨散雲消，花殘月缺。<break time="100ms" />　　且如趙象知機識務，離脫虎口，免遭毒手，可謂善悔過者也。於今又有個不識竅的小二哥，也與個婦人私通，日日貪歡，朝朝迷戀，後惹出一場禍來，屍橫刀下，命赴陰間。致母不得侍，妻不得顧，子號寒於嚴冬，女啼饑於永晝。靜而思之，著何來由！況這婦人不害了你一條性命了？真個：蛾眉本是嬋娟刃，殺盡風流世上人。<break time="100ms" />　　說話的，你道這婦人住居何處？姓甚名誰？原來是浙江杭州府武林門外落鄉村中，一個姓蔣的生的女兒，小字淑真。<break time="100ms" />　　生得甚是標緻，臉襯桃花，比桃花不紅不白；眉分柳葉，如柳葉猶細猶彎。自小聰明，從來機巧，善描龍而刺鳳，能剪雪以裁雲。心中只是好些風月，又飲得幾杯酒。年已及笄，父母議親，東也不成，西也不就。每興鑿穴之私，常感傷春之病，自恨芳年不偶，鬱鬱不樂。垂簾不捲，羞殺紫燕雙飛；高閣慵憑，厭聽黃鶯並語。未知此女幾時得偶素願？因成商調《醋葫蘆》小令十篇，系於事後，少述斯女始末之情。奉勞歌伴，先聽格律，後聽蕪詞：湛秋波，兩剪明，露金蓮，三寸校弄春風楊柳細身腰，比紅兒態度應更嬌。他生得諸般齊妙，縱司空見慣也魂消。<break time="100ms" />　　況這蔣家女兒如此容貌，如此伶俐，緣何豪門巨族，王孫公子，文士富商，不行求聘？卻這女兒心性有些蹺蹊，描眉畫眼，傅粉施朱，梳個縱鬢頭兒，著件叩身衫子，做張做勢，喬模喬樣。或倚檻凝神，或臨街獻笑，因此閭里皆鄙之。<break time="100ms" />　　所以遷延歲月，頓失光陰，不覺二十餘歲。隔鄰有一兒子，名叫阿巧，未曾出幼，常來女家嬉戲。不料此女已動不正之心有日矣。況阿巧不甚長成，父母不以為怪，遂得通家往來無間。一日，女父母他適，阿巧偶來，其女相誘入室，強合焉。<break time="100ms" />　　忽聞扣戶聲急，阿巧驚遁而去。女父母至家亦不知也。且此女欲心如熾，久渴此事，自從情竇一開，不能自已。阿巧回家，驚氣衝心而殞。女聞其死，哀痛彌極，但不敢形諸顏頰。<break time="100ms" />　　奉勞歌伴，再和前聲：<break time="100ms" />　　鎖修眉，恨尚存，痛知心，人已亡。零時間雲雨散巫陽，自別來幾日行坐想。空撇下一天情況，則除是夢裡見才郎。
    </voice>
</speak>
