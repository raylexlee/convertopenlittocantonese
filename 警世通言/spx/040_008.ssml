<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說真君見孽龍神通廣大，敬來吳君處相訪，求其破蛟之策。吳君曰：「孽龍久為民害，小老素有剪除之心。但恨道法未高，莫能取勝。汝今既擒蛟黨，孽龍必然忿怒，愈加殘害，江南休矣！」真君曰：「如此奈何？」吳君曰：「我近日聞得鎮江府丹陽縣，地名黃堂，有一女真諶母，深通道術。吾與汝同往師之，叩其妙道，然後除此妖物，未為晚也。」真君聞言大喜，遂整行囊與吳君共往黃堂，謁見諶母。諶母曰：「二公何人？到此有何見諭？」真君曰：「弟子許遜、吳猛。今因江南有一孽龍精，大為民害，吾二人有心殄滅，奈法術殊欠。久聞尊母道傳無極，法演先天，逕來懇求，望指示仙訣，實乃平生之至願也。」言訖，拜伏於地。諶母曰：「二公請起，聽吾言之：君等乃夙稟奇骨，名在天府。昔者孝悌王自上清下降山東曲阜縣蘭公之家，謂蘭公曰：『後世晉代當出一神仙，姓許名遜，傳吾至道，是為眾仙之長。』遂留下金丹寶鑒、銅符鐵券，並飛步斬邪之法，傳與蘭公。復令蘭公傳我，蘭公又使我收掌，以待汝等，積有四百餘年矣。子今既來，吾當傳授於汝。」於是選擇吉日，依科設儀，付出銅符鐵券、金丹寶鑒，並正一斬邪之法，三五飛騰之術，及諸靈章秘訣，並各樣符篆，悉以傳諸許君。今淨明法、五雷法之類，皆諶母所傳也。諶母又謂吳君曰：「君昔者以神方為許君之師。今孝悌王之道，唯許君得傳，汝當退而反師之也。」<break time="100ms" />　　真君傳道已畢，將欲辭歸。心中暗想：「今幸得聞諶母之教，每歲必當謁拜，以盡弟子之禮。」此意未形於言，諶母已先知矣，乃對真君曰：「我今還帝鄉，子不必再來謁也。」乃取香茅一根，望南而擲，其茅隨風飄然。諶母謂真君曰：「子於所居之南數十里，看香茅落於何處，其處立吾廟宇，每歲逢秋，一至吾廟足矣。」諶母言罷，空中忽有龍車鳳輦來迎，諶母即凌空而去。其時吳、許二君望空拜送，即還本部。遂往尋飛茆之跡，行至西山之南四十里，覓得香茅，已叢生茂盛，二君遂於此地建立祠宇，亦以黃堂名之。令匠人塑諶母寶像，嚴奉香火，期以八月初三日必往朝謁。即今崇真觀是也，朝謁之禮猶在。真君亦於黃堂立壇，悉依諶母之言，將此道法傳授吳君。吳君反拜真君為師。自此二人始有飛騰變化之術。<break time="100ms" />　　回至小江，寓客店，主人宋氏見方外高人，不索酒錢，厚具相待。二君感其恭敬，遂求筆墨畫一松樹於其壁上而去。自二君去後，其松青鬱如生，風動則其枝搖搖，月來則其彩淡淡，露下則其色濕濕，往來觀者，日以千計。去則皆留錢謝之，宋氏遂至巨富。後江漲堤溃，店屋俱漂，惟松壁不壞。<break time="100ms" />　　卻說孽龍精被真君斬其族類，心甚怒，又聞吳君同真君往黃堂學法，於是命蛟黨先入吳君所居地方，殘害生民，為災降禍。真君回至西寧，聞蛟孽腥風襲人，責備社伯：「汝為一縣鬼神之主，如何縱容他為害？」社伯答曰：「妖物神通廣大，非小神能制。」再三謝罪。忽孽龍精見真君至，統集蛟黨，湧起十數丈水頭。那水波濤泛漲，怎見得好狠？<break time="100ms" />　　只聽得潺潺聲振谷，又見那滔滔勢漫天。雄威響若雷奔走，猛湧波如雪卷顛。千丈波高浸道路，萬層濤激泛山岩。冷冷如漱玉，滾滾似鳴絃。觸石滄滄噴碎玉，回湍渺渺漩渦圓。低低凸凸隨流蕩，大勢彌漫上下連。<break time="100ms" />　　真君見了這等大水，恐損壞了居民屋宇田禾，急將手中寶劍，望空書符一道，叫道：「水伯，急急收水！」水伯收得水遲，真君大怒。水伯道：「常言潑水難收，且從容些！」真君欲責水伯，水伯大懼，須臾間將水收了，依舊是平洋陸地。<break time="100ms" />　　真君提著寶劍逕斬孽龍，那孽龍變作一個巡海夜叉，持槍相迎。這一場好殺：真君劍砍，妖怪槍迎。劍砍霜光噴烈火，槍迎銳氣迸愁雲。一個是洋子江生成的惡怪，一個是靈霄殿差下的仙真。那一個揚威耀武欺天律，這一個御暴除災轉法輪。真仙使法身驅霧，魔怪爭強浪滾塵。兩家努力爭功績，皆為洪都百萬民。<break time="100ms" />　　那些蛟黨見孽龍與真君正殺得英雄，一齊前來助戰。忽然弄出一陣怪沙來，要把真君眼目蒙蔽，只見：似霧如煙初散漫，紛紛藹藹下天涯。白茫茫到處難開眼，昏暗暗飛時找路差。打柴的樵子失了伴，採藥的仙童不見家。細細輕飄如麥面，粗粗翻覆似芝麻。世間朦朧山頂暗，長空迷沒太陽遮。不比塵囂隨駿馬，難言輕軟襯香車。此沙本是無情物，登時刮得眼生花。<break time="100ms" />　　此時飛沙大作，那蛟黨一齊吶喊。真君呵了仙氣一口，化作一陣雄風，將沙刮轉。吳君在高阜之上，觀看妖孽更有許大神通，於是運取掌心蠻雷，望空打去。雖風雲雷雨，乃蛟龍所喜的，但此系吳君法雷，專打妖怪，則見：運之掌上，震之雲間，虺虺虩虩可畏，轟轟划划初聞。燒起謝仙之火烈，推轉阿香之車輪。音赫赫，就似撞八荒之鼓，音聞天地；聲赫赫，又如放九邊之炮，響振軍屯。使劉先主失了雙箸，教蔡元中繞遍孤墳。聞之不及掩耳，當之誰不銷魂。真個天仙手上威靈振，蛟魅胸中心膽傾！<break time="100ms" />　　那些群孽，聞得這個法雷，驚天動地之聲，倒海震山之怒，唬得魂不附體。更見那真君兩口寶劍，寒光閃閃，殺氣騰騰，孽龍當抵不住，就收了夜叉之形，不知變了個甚麼物件，潛蹤遁走。真君乃舍了孽龍，追殺蛟黨，蛟黨四散逃去。
    </voice>
</speak>
