<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　將次天明，老嫗起身，蓬著頭同一赤腳蠢婢，趕二豬出門外。婢攜糠秕，老嫗取水，用木杓攪於木盆之中，口中呼：「囉，囉，囉，拗相公來。」二豬聞呼，就盆吃食。婢又呼雞：「喌，喌，喌，喌，王安石來。」群雞俱至。<break time="100ms" />　　江居和眾人看見，無不驚訝，荊公心愈不樂，因問老嫗道：「老人家何為呼雞之名如此？」老嫗道：「官人難道不知王安石即當今之丞相，拗相公是他的渾名？自王安石做了相公，立新法以擾民。老妾二十年孀婦，子媳俱無，只與一婢同處。婦女二口，也要出免役、助役等錢。錢既出了，差役如故。老妾以桑麻為業，蠶未成眠，便預借絲錢用了。麻未上機，又借布錢用了。桑麻失利，只得畜豬養雞，等候吏胥里保來徵役錢。或准與他，或烹來款待他，自家不曾嘗一塊肉。故此民間怨恨新法，入於骨髓。畜養雞，都呼為拗相公、王安石，把王安石當做畜生。今世沒奈何他，後世得他變為異類，烹而食之，以快胸中之恨耳！」荊公暗暗垂淚，不敢開言，左右驚訝，荊公容顏改變，索鏡自照，只見鬚髮俱白，兩目皆腫，心下淒慘，自己憂恚所致。思想「一夜愁添雪鬢毛」之句，豈非數乎！命江居取錢謝了老嫗，收拾起身。<break time="100ms" />　　江居走到輿前，稟道：「相公施美政於天下，愚民無知，反以為怨。今宵不可再宿村舍，還是驛亭官舍，省些閒氣。」荊公口雖不答，點頭道是。上路多時，到一郵亭。江居先下驢，扶荊公出轎升亭而坐，安排早飯。荊公看亭子壁間，亦有絕句二首，第一首云：<break time="100ms" />　　富韓司馬總孤忠，懇諫良言過耳風。<break time="100ms" />　　只把惠卿心腹侍，不知殺羿是逢蒙。<break time="100ms" />　　第二首云：<break time="100ms" />　　高談道德口懸河，變法誰知有許多。<break time="100ms" />　　他日命衰時敗後，人非鬼責奈愁何。<break time="100ms" />　　荊公看罷，艴然大怒，喚驛卒問道：「何物狂夫，敢毀謗朝政如此！」有一老卒應道：「不但此驛有詩，是處皆有留題也。」荊公問道：「此詩為何而作？」老卒道：「因王安石立新法以害民，所以民恨入骨。近聞得安石辭了相位，判江寧府，必從此路經過。早晚常有村農數百在此左近，伺候他來。」荊公道：「伺他來，要拜謁他麼？」老卒笑道：「仇怨之人，何拜謁之有！眾百姓持白梃，候他到時，打殺了他，分而啖之耳。」荊公大駭，不等飯熟，趨出郵亭上轎，江居喚眾人隨行。一路只買乾糧充饑，荊公更不出轎，吩咐兼程趕路。<break time="100ms" />　　直至金陵，與吳國夫人相見。羞入江寧城市，乃卜居於鍾山之半，名其堂曰半山堂。荊公只在半山堂中，看經佞佛，冀消罪愆。他原是過目成誦極聰明的人，一路所見之詩，無字不記。私自寫出與吳國夫人看之，方信亡兒王雱陰府受罪，非偶然也。以此終日憂憤，痰火大發。兼以氣膈，不能飲食。延及歲餘，奄奄待盡，骨瘦如柴，支枕而坐。吳國夫人在旁墮淚問道：「相公有甚好言語吩咐？」荊公道：「夫婦之情，偶合耳。我死，更不須掛念。只是散盡家財，廣修善事便了……」言未已，忽報故人葉濤特來問疾，夫人迴避。荊公請葉濤牀頭相見，執其手，囑道：「君聰明過人，宜多讀佛書，莫作沒要緊文字，徒勞無益，王某一生枉費精力，欲以文章勝人，今將死之時，悔之無及。」葉濤安慰道：「相公福壽正遠，何出此言？」荊公歎道：「生死無常，老人只恐大限一至，不能發言，故今日為君敘及此也。」葉濤辭去。荊公忽然想起老嫗草舍中詩句第二聯道：「既無好語遺吳國，卻有浮詞誑葉濤。」今日正應其語，不覺撫髀長歎道：「事皆前定，豈偶然哉！作此詩者，非鬼即神。不然，如何曉得我未來之事？吾被鬼神誚讓如此，安能久於人世乎！」<break time="100ms" />　　不幾日，疾革，發譫語，將手批頰，自罵道：「王某上負天子，下負百姓，罪不容誅。九泉之下，何面目見唐子方諸公乎？」一連罵了三日，嘔血數升而死。那唐子方名介，乃是宋朝一個直臣，苦諫新法不便，安石不聽，也是嘔血而死的。一般樣死，比王安石死得有名聲。至今山間人家，尚有呼豬為拗相公者。後人論宋朝元氣，都為熙寧變法所壞，所以有靖康之禍。有詩為證：<break time="100ms" />　　熙寧新法諫書多，執拗行私奈爾何。<break time="100ms" />　　不是此番元氣耗，虜軍豈得渡黃河？<break time="100ms" />　　又有詩惜荊公之才：<break time="100ms" />　　好個聰明介甫翁，高才歷任有清風。<break time="100ms" />　　可憐覆餗因高位，只合終身翰苑中。
    </voice>
</speak>
