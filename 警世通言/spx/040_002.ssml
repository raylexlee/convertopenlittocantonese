<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　時有火龍者，係洋子江中孽畜，神通廣大。知得蘭公成道，法教流傳，後來子孫必遭殲滅。乃率領鼋帥蝦兵蟹將，統領黨類，一齊奔出潮頭，將蘭公宅上團團圍住，喊殺連天。蘭公聽得，不知災從何來，開門一看，好驚人哩！但見：一片黑煙，萬團烈火，卻是紅孩兒身中四十八萬毛孔，一齊迸出；又是華光將手裡三十六塊金磚，一並燒揮。咸陽遇之，烽燄三月不絕；崑山遇之，玉石一旦俱焚。疑年少周郎「赤壁鏖戰」，似智謀諸葛「博望燒屯」。<break time="100ms" />　　那火，也不是天火，也不是地火，也不是人火，也不是鬼火，也不是雷公霹靂火，卻是那洋子江中一個火龍吐出來的。驚得蘭公家人，叫苦不迭。蘭公知是火龍為害，問曰：「你這孳畜無故火攻我家，卻待怎的？」孽龍道：「我只問你取金丹寶鑒、銅符鐵券並靈章等事。你若獻我，萬事皆休；不然，燒得你一門盡絕！」蘭公曰：「金丹寶鑒等乃斗中孝悌王所授，我怎肯胡亂與你？」只見那火光中，閃出一員鼋帥，形容古怪，背負團牌，揚威耀武。蘭公睜仙眼一看，原來是個鼋鼍，卻不在意下。又有那蝦兵亂跳，蟹將橫行，一個個身披甲冑，手執鋼叉。蘭公又舉仙眼一看，原來都是蝦蟹之屬，轉不著意了。遂剪下一個中指甲來，約有三寸多長，呵了一口仙氣，念動真言，化作個三尺寶劍。有歌為證：非鋼非鐵體質堅，化成寶劍光凜然。不須鍛鍊洪爐煙，稜稜殺氣欺龍泉。光芒顏色如霜雪，見者咨嗟歎奇絕。琉璃寶匣吐蓮花，查鏤金環生明月。此劍神仙流金精，干將莫邪難比倫。閃閃爍爍青蛇子，重重片片綠龜鱗。騰出寒光逼星鬥，響聲一似蒼龍吼。今朝揮向烈炎中，不識蛟螭敢當否？<break time="100ms" />　　蘭公將所化寶劍望空擲起，那劍刮喇喇，就似翻身樣子一般，飛入火燄之中。左一衝右一擊，左一挑右一剔，左一砍右一劈，那些孽怪如何當抵得住！只見鼋帥遇著縮頭縮腦，負一面團牌急走。他卻走在那裡？直走在峽江口深岩裡躲避，至今尚不敢出頭哩。那蝦兵遇著，拖著兩個鋼叉連跳連跳。他卻走在那裡？直走在洛陽橋下石縫子裡面藏身，至今腰也不敢伸哩。那蟹將遇著，雖有全身堅甲，不能濟事，也拖著兩個鋼叉橫走直走。他須有八隻腳兒更走不動，卻被「撲礱松」寶劍一劈，分為兩半。你看他腹中不紅不白不黃不黑，似膿卻不是膿，似血卻不是血，遍地上滾將出來，真個是：但將冷眼觀螃蟹，看你橫行得幾時？<break time="100ms" />　　那火龍自知蘭公法大，難以擋抵，歎曰：「『兒孫自有兒孫福。』我後來子孫，福來由他去享，禍來由他去當，我管他則甚？」遂奔入洋子江中萬丈深潭底藏身去了。自是蘭公舉家數十口拔宅昇天，玉帝封蘭公為孝明王，不在話下。<break time="100ms" />　　卻說金陵丹陽郡，地名黃堂，有一女真字曰嬰。潛通至道，忘其甲子，不知幾百年歲。鄉人累世見之，齒髮不衰，皆以諶母呼之。一日偶過市上，見一小兒伏地悲哭，問其來歷，說：「父母避亂而來，棄之於此。」諶母憐其孤苦，遂收歸撫育。漸已長成，教他讀書，聰明出眾，天文地理，無所不通。<break time="100ms" />　　有東鄰耆老，欲以女娶之，諶母問兒允否？兒告曰：「兒非浮世之人，乃月中孝道明王，領斗中孝悌王仙旨，教我傳道與母。今此化身為兒，度脫我母，何必更議婚姻！但可高建仙壇，傳付此道，使我母飛升上清也。」諶母聞得此言，且驚且喜，遂於黃堂建立壇宇，大闡孝悌王之教。諶母已得修真之訣，於是孝明王仍以孝悌王所授金丹寶鑒、鋼符鐵券靈章，及正一斬邪三五飛步之術，悉傳與諶母。諶母乃謂孝明王曰：「論昔日恩情，我為母，君為子；論今日傳授，君為師，我為徒。」遂欲下拜。孝明王曰：「只論子母，莫論師徒。」乃不受其拜，惟囑之曰：「此道宜深秘，不可輕泄。後世晉代有二人學仙，一名許遜，一名吳猛，二人皆名登仙籍。惟許遜得傳此道。按《玉皇玄譜》仙籍品秩，吳猛位居元郡御史。許遜位居都仙大使兼高明太史，總領仙部，是為眾仙之長。老母可將此道傳與許遜，又著許遜傳與吳猛，庶品秩不紊矣。」明王言罷，拜辭老母，飛騰太空而去。有詩為證：<break time="100ms" />　　　　　　出入無車只駕雲，塵凡自是不同群。<break time="100ms" />　　　　　　明王恐絕仙家術，告戒叮嚀度後人。<break time="100ms" />　　卻說漢靈帝時十常侍用事，忠良黨錮，讒諂橫行，毒流四海，萬民嗟怨。那怨氣感動了上蒼，降下兩場大災，久雨之後，又是久旱。那雨整整的下了五個月，直落得江湖滿目，廚灶無煙。及至水退了，又經年不雨，莫說是禾苗槁死，就是草木也乾枯了。可憐那一時的百姓，吃早膳先愁晚膳，縫夏衣便作冬衣。正是朝有奸臣野有賊，地無荒草樹無皮。壯者散於四方，老者死於溝壑。時許都有一人姓許名琰字汝玉，乃穎陽許田之後。為人慈仁，深明醫道，擢太醫院醫官。感饑荒之歲，乃罄其家資，置丸藥數百斛，名曰「救饑丹」，散與四方食之。每食一丸，可飽四十餘日。饑民賴以不死者甚眾。至獻帝初平年間，黃巾賊起，天下大亂，許都又遭大荒，鬥米千錢，人人菜色，個個鵠形。時許琰已故，其子許肅，家尚豐盈，將自己倉谷盡數周給各鄉，遂挈家避亂江南，擇居豫章之南昌。有鑒察神將許氏世代積善，奏知玉帝：「若不厚報，無以勸善！」玉帝准奏，即仰殿前掌判仙官，將《玄譜》仙籍品秩，逐一查檢，看有何仙輪當下世？仙官檢看畢，奏曰：「晉代江南，當出一孽龍精，擾害良民，生養蛟黨繁盛。<break time="100ms" />　　今輪系玉洞天仙降世，傳受女真諶母飛步斬邪之法，斬滅蛟黨以除民害。」玉帝聞奏，即降旨，宣取玉洞天仙，令他身變金鳳，口銜寶珠，下降許肅家投胎。有詩為證：
    </voice>
</speak>
