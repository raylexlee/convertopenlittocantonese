<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　一面吩咐內侍官，傳一道旨意，著地方官於貢院橋孫婆店中，取錦里秀才俞良火速回奏。內侍傳將出去，只說太上聖旨，要喚俞良，卻不曾敘出緣由明白。地方官心下也只糊塗，當下奉旨飛馬到貢院橋孫婆店前，左右的一索摳住孫婆。因走得氣急，口中連喚「俞良，俞良！」孫婆只道被俞良所告，驚得面如土色。雙膝跪下，只是磕頭。差官道：「那婆子莫忙。官裡要西川秀才俞良，在你店中也不在？」孫婆方敢回言道：「告恩官，有卻有個俞秀才在此安下，只是今日清早起身回家鄉去了。家中兒子送去，兀自未回。臨行之時，又寫一首詞在壁上。官人如不信，下馬來看便見。」差官聽說，入店中看時，見壁上真個有隻詞，墨跡尚然新鮮，詞名也是《鵲橋仙》，道是：<break time="100ms" />　　杏花紅雨，梨花白雪，羞對短亭長路。<break time="100ms" />　　東君也解數歸程，遍地落花飛絮。<break time="100ms" />　　胸中萬卷，筆頭千古，方信儒冠多誤。<break time="100ms" />　　青霄有路不須忙，便著緉草鞋歸去。<break time="100ms" />　　原來那俞良隔夜醉了，由那孫婆罵了一夜。到得五更，孫婆怕他又不去，教兒子小二清早起來，押送他出門。俞良臨去，就壁上寫了這支詞。孫小二送去，兀自未回。差官見了此詞，便教左右抄了，飛身上馬。另將一匹空馬，也教孫婆騎坐，一直望北趕去，路上正迎見孫小二。差官教放了孫婆，將孫小二摳住，問俞良安在。孫小二戰戰兢兢道：「俞秀才為盤纏缺少，躊躕不進，現在北關門邊湯團舖裡坐。」當下就帶孫小二做眼，飛馬趕到北關門下。只見俞良立在那灶邊，手裡拿著一碗湯團正吃哩，被使命叫一聲：「俞良聽聖旨。」唬得俞良大驚，連忙放下碗，走出門跪下。使命口宣上皇聖旨：「教俞良到德壽宮見駕。」<break time="100ms" />　　俞良不知分曉，一時被眾人簇擁上馬，迤邐直到德壽宮。各人下馬，且於侍班閤子內，聽候傳宣。地方官先在宮門外叩頭復命：「俞良秀才取到了。」上皇傳旨，教俞良借紫入內。俞良穿了紫衣軟帶，紗帽皂靴，到得金階之下，拜舞起居已畢。上皇傳旨，問俞良：「豐樂樓上所寫《鵲橋仙》詞，是卿所作？」俞良奏道：「是臣醉中之筆，不想驚動聖目。」上皇道：「卿有如此才，不遠千里而來，應舉不中，是主司之過也，卿莫有怨望之心！」俞良奏道：「窮達皆天，臣豈敢怨！」上皇曰：「以卿大才，豈不堪任一方之寄？朕今賜卿衣紫，說與皇帝，封卿大官，卿意若何？」俞良叩頭拜謝曰：「臣有何德能，敢膺聖眷如此！」上皇曰：「卿當於朕前，或詩或詞，可做一首，勝如使命所抄店中壁上之作。」俞良奏乞題目。上皇曰：「便只指卿今日遭遇朕躬為題。」俞良領旨，左右便取過文房四寶，放在俞良面前。俞良一揮而就，做了一支詞，名《過龍門令》：<break time="100ms" />　　冒險過秦關，跋涉長江，崎嶇萬里到錢塘。<break time="100ms" />　　舉不成名歸計拙，趁食街坊。<break time="100ms" />　　命蹇苦難當，空有詞章，片言爭敢動吾皇。<break time="100ms" />　　敕賜紫袍歸故里，衣錦還鄉。<break time="100ms" />　　上皇看了，龍顏大喜，對俞良道：「卿要衣錦還鄉，朕當遂卿之志。」當下御筆親書六句：<break time="100ms" />　　錦里俞良，妙有詞章。<break time="100ms" />　　高才不遇，落魄堪傷。<break time="100ms" />　　敕賜高官，衣錦還鄉。<break time="100ms" />　　吩咐內侍官，將這道旨意，送與皇帝，就引俞良去見駕。孝宗見了上皇聖旨，因數日前為南劍太守李直一事，險些兒觸了太上之怒，今番怎敢遲慢？想俞良是錦里秀才，如今聖旨批賜衣錦還鄉，若用他別處地方為官，又恐拂了太上的聖意。即刻批旨：「俞良可授成都府太守，加賜白金千兩，以為路費。」次日，俞良紫袍金帶，當殿謝恩已畢，又往德壽官，謝了上皇。將御賜銀兩備辦鞍馬僕從之類，又將百金酬謝孫婆。前呼後擁，榮歸故里，不在話下。<break time="100ms" />　　是日孝宗御駕，親往德壽宮朝見上皇，謝其賢人之賜。上皇又對孝宗說過：傳旨遍行天下，下次秀才應舉，須要鄉試得中，然後赴京殿試。今時鄉試之例，皆因此起，流傳至今，永遠為例矣。<break time="100ms" />　　昔年司馬逢楊意，今日俞良際上皇。<break time="100ms" />　　若使文章皆遇主，功名遲早又何妨。<break time="100ms" />　　<break time="100ms" />　　
    </voice>
</speak>
