<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　天子聞之大喜，再命李白對番官面宣一通，然後用寶入函。李白仍叫高太尉著靴，方纔下殿，喚番官聽詔。李白重讀一遍，讀得聲韻鏗鏘，番使不敢則聲，面如土色，不免山呼拜舞辭朝。賀內翰送出都門，番官私問道：「適纔讀詔者何人？」內翰道：「姓李名白，官拜翰林學士。」番使道：「多大的官，使太師捧硯、太尉脫靴？」內翰道：「太師大臣，太尉親臣，不過人間之極貴。那李學士乃天上神仙下降，贊助天朝，更有何人可及！」番使點頭而別，歸至本國，與國王述之。國王看了國書，大驚，與國人商議，天朝有神仙贊助，如何敵得。寫了降表，願年年進貢，歲歲來朝。此是後話。<break time="100ms" />　　話分兩頭，卻說天子深敬李白，欲重加官職。李白啟奏：「臣不願受職，願得逍遙散誕，供奉御前，如漢東方朔故事。」天子道：「卿既不受職，朕所有黃金白璧、奇珍異寶，惟卿所好。」李白奏道：「臣亦不願受金玉，願得從陛下游幸，日飲美酒三千觴，足矣！」天子知李白清高，不忍相強。從此時時賜宴，留宿於金鑾殿中，訪以政事，恩幸日隆。<break time="100ms" />　　一日，李白乘馬遊長安街，忽聽得鑼鼓齊嗚，見一簇刀斧手，擁著一輛囚車行來。白停驂問之，乃是并州解到失機將官，今押赴東市處斬。那囚車中，囚著個美丈夫，生得甚是英偉，叩其姓名，聲如洪鐘，答道：「姓郭名子儀。」李白相他容貌非凡，他日必為國家柱石，遂喝住刀斧手：「待我親往駕前保奏。」眾人知是李謫仙學士，御手調羹的，誰敢不依。李白當時回馬，直叩宮門，求見天子，討了一道赦敕，親往東市開讀，打開囚車，放出子儀，許他帶罪立功。子儀拜謝李白活命之恩，異日銜環結草，不敢忘報。此事擱過不題。<break time="100ms" />　　是時，宮中最重木芍藥，是揚州貢來的。如今叫做牡丹花，唐時謂之木芍藥。宮中種得四本，開出四樣顏色，那四樣：大紅、深紫、淺紅、通白。玄宗天子移植於沉香亭前，與楊貴妃娘娘賞玩，詔梨園子弟奏樂。天子道：「對妃子，賞名花，新花安用舊曲？」遽命梨園長李龜年召李學士入官。有內侍說道：「李學士往長安市上酒肆中去了。」龜年不往九街，不走三市，一逕尋到長安市去。只聽得一個大酒樓上，有人歌云：<break time="100ms" />　　　　三杯通大道，一斗合自然。<break time="100ms" />　　　　但得酒中趣，勿為醒者傳。<break time="100ms" />　　李龜年道：「這歌的不是李學士是誰？」大踏步上樓梯來。只見李白獨佔一個小小座頭，桌上花瓶內供一枝碧桃花，獨自對花而酌，已喫得酩酊大醉，手執巨觥，兀自不放。龜年上前道：「聖上在沉香亭宣召學士，快去！」眾酒客聞得有聖旨，一時驚駭，都站起來閒看。李白全然不理，張開醉眼，向龜年念一句陶淵明的詩，道是：「我醉欲眠君且去。」念了這句詩，就瞑然欲睡。李龜年也有三分主意，向樓窗在下一招，七八個從者，一齊上樓。不由分說，手忙腳亂，擡李學士到於門前，上了玉花驄，眾人左扶右持，龜年策馬在後相隨，直跑到五鳳樓前。天子又遣內侍來催促了，敕：「賜走馬入宮。」龜年遂不扶李白下馬，同內侍幫扶，直至後宮，過了興慶池，來到沉香亭。<break time="100ms" />　　天子見李白在馬上雙眸緊閉，兀自未醒。命內侍鋪紫氍毹於亭側，扶白下馬，少臥。親往省視，見白口流涎沫，天子親以龍袖拭之。貴妃奏道：「妾聞冷水沃面可以解酲。」乃命內侍汲興慶池水，使宮女含而噴之。白夢中驚醒，見御駕，大驚，俯伏道：「臣該萬死！臣乃酒中之仙，幸陛下恕臣！」天子御手攙起道：「今日同妃子賞名花，不可無新詞，所以召卿，可作《清平調》三章。」李龜年取金花箋授白。白帶醉一揮，立成三首。<break time="100ms" />　　其一曰：<break time="100ms" />　　　　雲想衣裳花想容，春風拂檻露華濃；<break time="100ms" />　　　　若非群玉山頭見，會向瑤臺月下逢。<break time="100ms" />　　其二曰：<break time="100ms" />　　　　一枝紅豔露凝香，雲雨巫山枉斷腸。<break time="100ms" />　　　　借問漢宮誰得似？可憐飛燕倚新妝！<break time="100ms" />　　其三曰：<break time="100ms" />　　　　名花傾國兩相歡，長得君王帶笑看。<break time="100ms" />　　　　解釋春風無限恨，沉香亭北倚欄杆。<break time="100ms" />　　天子覽詞，稱美不已：「似此天才，豈不壓倒翰林院許多學士。」即命龜年按調而歌，梨園眾子弟絲竹並進，天子自吹玉笛以和之。歌畢，貴妃斂繡巾，再拜稱謝。天子道：「莫謝朕，可謝學士也！」貴妃持玻璃七寶杯，親酌西涼葡萄酒，命宮女賜李學士飲。天子敕賜李白遍遊內苑，令內侍以美酒隨後，恣其酣飲。自是宮中內宴，李白每每被召，連貴妃亦愛而重之。
    </voice>
</speak>
