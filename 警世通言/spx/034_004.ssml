<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　如此半年有餘。周司教任滿，升四川峨眉縣尹。廷章戀鸞之情，不肯同行，只推身子有病，怕蜀道艱難；況學業未成，師友相得，尚欲留此讀書。周司教平昔縱子，言無不從。起身之日，廷章送父出城而返。鸞感廷章之留，是日邀之相會，愈加親愛。如此又半年有餘。其中往來詩篇甚多，不能盡載。<break time="100ms" />　　廷章一日閱邸報，見父親在峨眉不服水土，告病回鄉。久別親閨，欲謀歸覲；又牽鸞情愛，不忍分離。事在兩難，憂形於色。鸞探知其故，因置酒勸生道：「夫婦之愛，瀚海同深；父子之情，高天難比。若戀私情而忘公義，不惟君失子道，累妾亦失婦道矣。」曹姨亦勸道：「今日暮夜之期，原非百年之算。公子不如暫回鄉故，且覲雙親。倘於定省之間，即議婚姻之事，早完誓願，免致情牽。」廷章心猶不決。嬌鸞教曹姨竟將公子欲歸之情，對王翁說了。此日正是端陽，王翁治酒與廷章送行，且致厚贐。廷章義不容已，只得收拾行李。是夜鸞另置酒香閨，邀廷章重伸前誓，再訂婚期。曹姨亦在坐，千言萬語，一夜不睡。臨別，又問廷章住居之處。廷章道：「問做甚麼？」鸞道：「恐君不即來，妾便於通信耳。」廷章索筆寫出四句：思親千里返姑蘇，家住吳江十七都。須問南麻雙漾口，延陵橋下督糧吳。<break time="100ms" />　　廷章又解說：「家本吳姓，祖當里長督糧，有名督糧吳家，周是外姓也。此字雖然寫下，欲見之切，度日如歲。多則一年，少則半載，定當持家君柬帖，親到求婚，決不忍閨閣佳人懸懸而望。」言罷，相抱而泣。將次天明，鸞親送生出園。有聯句一律：綢繆魚水正投機，無奈思親使別離；廷章花圃從今誰待月？蘭房自此懶圍棋。嬌鸞惟憂身遠心俱遠，非慮文齊福不齊；廷章低首不言中自省，強將別淚整蛾眉。嬌鸞<break time="100ms" />　　須臾天曉，鞍馬齊備。王翁又於中堂設酒，妻女畢集，為上馬之餞。廷章再拜而別。鸞自覺悲傷欲泣，潛歸內室，取烏絲箋題詩一律，使明霞送廷章上馬，伺便投之。章於馬上展看云：同攜素手並香肩，送別那堪雙淚懸。郎馬未離青柳下，妾心先在白雲邊。妾持節操如姜女，君重綱常類閔騫。得意匆匆便回首，香閨人瘦不禁眠。<break time="100ms" />　　廷章讀之淚下，一路上觸景興懷，未嘗頃刻忘鸞也。<break time="100ms" />　　閒話休敘。不一日，到了吳江家中，參見了二親，一門歡喜。原來父親已與同裡魏同知家議親，正要接兒子回來行聘完婚。生初時有不願之意，後訪得魏女美色無雙，且魏同知十萬之富，妝奩甚豐。慕財貪色，遂忘前盟。過了半年，魏氏過門，夫妻恩愛，如魚似水，竟不知王嬌鸞為何人矣：但知今日新妝好，不顧情人望眼穿。<break time="100ms" />　　卻說嬌鸞一時勸廷章歸省，是他賢慧達理之處。然已去之後，未免懷思。白日淒涼，黃昏寂寞，燈前有影相親，帳底無人共語。每遇春花秋月，不覺夢斷魂勞。捱過一年，杳無音信。忽一日明霞來報道：「姐姐可要寄書與周姐夫麼？」嬌鸞道：「那得有這方便？」明霞道：「適纔孫九說臨安衛有人來此下公文。臨安是杭州地方，路從吳江經過，是個便道。」嬌鸞道：「既有便，可教孫九囑咐那差人不要去了。」即時修書一封，曲敘別離之意，囑他早至南陽，同歸故里，踐婚姻之約，成終始之交。書多不載。書後有詩十首。錄其一云：端陽一別杳無音，兩地相看對月明。暫為椿萱辭虎衛，莫因花酒戀吳城。遊仙閣內占離合，拜月亭前問死生。此去願君心自省，同來與妾共調羹。<break time="100ms" />　　封皮上又題八句：此書煩遞至吳衙，門面春風足可誇。父列當今宣化職，祖居自古督糧家。已知東宅鄰西宅，猶恐南麻混北麻。去路逢人須借問，延陵橋在那村些？<break time="100ms" />　　又取銀釵二股，為寄書之贈。書去了七個月，並無回耗。時值新春，又訪得前衛有個張客人要往蘇州收貨。嬌鸞又取金花一對，央孫九送與張客，求他寄書。書意同前。亦有詩十首。錄其一云：春到人間萬物鮮，香閨無奈別魂牽。東風浪蕩君尤蕩，皓月團圓妾未圓。情洽有心勞白髮，天高無計托青鸞。衷腸萬事憑誰訴？寄與才郎仔細看。<break time="100ms" />　　封皮上題一絕：蘇州咫尺是吳江，吳姓南麻世督糧。囑咐行人須著意，好將消息問才郎。<break time="100ms" />　　張客人是志誠之士，往蘇州收貨已畢，齎書親到吳江。正在長橋上問路，恰好周廷章過去。聽得是河南聲音，問的又是南麻督糧吳家，知嬌鸞書信，怕他到彼，知其再娶之事，遂上前作揖通名，邀往酒館三杯，拆開書看了。就於酒家借紙筆，匆匆寫下回書，推說父病未痊，方侍醫藥，所以有誤佳期；不久即圖會面，無勞注想。書後又寫：「路次借筆不備，希諒！」張客收了回書，不一日，回到南陽，付孫九回覆鸞小姐。鸞拆書看了，雖然不曾定個來期，也當畫餅充饑，望梅止渴。<break time="100ms" />　　過了三四個月，依舊杳然無聞。嬌鸞對曹姨道：「周郎之言欺我耳！」曹姨道：「誓書在此，皇天鑒知。周郎獨不怕死乎？」忽一日，聞有臨安人到，乃是嬌鸞妹子嬌鳳生了孩兒，遣人來報喜。嬌鸞彼此相形，愈加感歎，且喜又是寄書的一個順便，再修書一封托他。這是第三封書，亦有詩十首。末一章云：叮嚀才子莫蹉跎，百歲夫妻能幾何？王氏女為周氏室，文官子配武官娥。三封心事煩青鳥，萬斛閒愁鎖翠蛾。遠路尺書情未盡，想思兩處恨偏多！<break time="100ms" />　　封皮上亦寫四句：此書煩遞至吳江，糧督南麻姓字香。去路不須馳步問，延陵橋下暫停航。
    </voice>
</speak>
