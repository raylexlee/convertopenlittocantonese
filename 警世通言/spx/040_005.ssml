<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　許、郭二人離了鄱陽，又行至宜春棲梧山下，有一人姓王名朔，亦善通五行曆數之書。見許、郭二人登山采地，料必異人，遂迎至其家。詢姓名已畢，朔留二人宿於西亭，相待甚厚。真君感其慇懃，乃告之曰：「子相貌非凡，可傳吾術。」<break time="100ms" />　　遂密授修煉仙方。郭璞曰：「此居山水秀麗，宜為道院，以作養真之地。」王朔從其言，遂蓋起道院，真君援筆大書「迎仙院」三字，以作牌額。王朔感戴不勝。二人相辭而去，遂行至洪都西山，地名金田，則見：嵯嵯峨峨的山勢，突突兀兀的峰巒，活活潑潑的青龍，端端正正的白虎，圓圓淨淨的護沙，灣灣環環的朝水。山上有蒼蒼鬱鬱的虯髯美松，山下有翠翠青青的鳳尾修竹，山前有軟軟柔柔的龍須嫩草，山後有古古怪怪的鹿角枯樟。也曾聞華華彩彩的鸞吟，也曾聞昂昂藏藏的鶴唳，也曾聞咆咆哮哮的虎嘯，也曾聞呦呦詵詵的鹿鳴。這山呵！比浙之天臺更生得奇奇絕絕，比閩之武夷更生得窕窕嶢嶢，比池之九華更生得迤迤遈遈，比蜀之峨眉更生得秀秀麗麗，比楚之武當更生得尖尖圓圓，比陝之終南更生得巧巧妙妙，比魯之泰山更生得蜿蜿蜒蜒，比廣之羅浮更生得蒼蒼奕奕。真個是天下無雙勝境，江西第一名山。萬古精英此處藏，分明是個神仙宅。<break time="100ms" />　　卻說郭璞先生行到山麓之下，前觀後察，左顧右盼，遂將羅經下針，審了方向，撫掌大笑曰：「璞相地多矣，未有如此之妙！若求富貴，則有起歇；如欲棲隱，大合仙格。觀其岡阜厚圓，位坐深邃，三峰壁立，四環雲拱，內外勾鎖，無不合宜。大凡相地，兼相其人，觀君表裡，正與地符。且西山屬金，以五音論之，先生之姓，羽音屬水，金能生水，合得長生之局，舍此無他往也。但不知此地誰人為主？」旁有一樵夫指曰：「此地乃金長者之業。」真君曰：「既稱長者，必是善人。」<break time="100ms" />　　二人逕造其家。金公欣然出迎，歡若平生。金公問曰：「二位仙客，從何而至？」郭璞曰：「小子姓郭名璞：略曉陰陽之術。因此位道友姓許名遜，欲求棲隱之地。偶彩寶莊，正合仙格，欲置一舍，以為修煉之所。不知尊翁肯慨諾否？」金公曰：「第恐此地褊小，不足以處許君；如不棄，並寒莊薄地數畝悉當相贈。」真君曰：「願訂價多少？惟命是從。」金公曰：「大丈夫一言，萬金不易。愚老拙直，平生不立文券。」乃與真君索大錢一文，中破之，自收其半，一半付還真君。真君叩頭拜謝。三人分別而去。於是真君辭了郭璞，擇取吉日，挈家父母妻子，凡數十口，徙於西山，築室而居焉。金公後封為地主真官。金氏之宅，即今玉隆萬壽宮是也。卻說真君日以修煉為事，煉就金丹，用之可以點石為金，服之可以卻老延年。於是周濟貧乏，德義彰播。<break time="100ms" />　　時晉武帝西平蜀，東取吳，天下一統，建元太康。從吏部尚書山濤之奏，詔各郡保舉孝廉賢能之士。豫章郡太守范寧，見真君孝養二親，雍睦鄉裡，輕財利物，即保舉真君為孝廉。武帝遣使臣束帛齎詔，取真君為蜀郡旌陽縣令。真君以父母年老，不忍遠離，上表辭職。武帝不允，命本郡守催迫上任。捱至次年，真君不得已辭別父母妻子，只得起程。真君有二姊，長姊事南昌眄君，夫早喪，遺下一子眄烈字道微，事母至孝。真君慮其姊孀居無倚，遂築室於宅之西，奉姊居之，於是母子得聞妙道，真君臨行，謂姊曰：「吾父母年邁，妻子尚不知世務，賢姊當代弟掌治家事。如有仙翁隱客相過者，可以禮貌相待。汝子眄烈，吾嘉其有仁孝之風，使與我同往任所。」眄母曰：「賢弟好去為官，家下一應事體為姊的擔當，不勞遠念。」<break time="100ms" />　　言未畢，忽有一少年上堂，長揖言曰：「吾與眄烈哥哥，皆外甥也。何獨與眄兄同行，而不及我？」真君視其人，乃次姊之子，複姓鐘離名嘉字公陽，新建縣象牙山西里人也。父母俱早喪，自幼依於真君。為人氣象恢弘，德性溫雅，至是欲與真君同行。真君許之。於是二甥得薰陶之力，神仙器量，從此以立。真君又呼其妻周夫人告之曰：「我本無心功名，奈朝廷屢聘，若不奉行，恐抗君命。自古忠孝不能兩全。二親老邁，汝當朝夕侍奉，調護寒暑，克盡汝子婦之道！且兒女少幼，須不時教訓，勤以治家，儉以節用，此是汝當然事也。」<break time="100ms" />　　周夫人答曰：「謹領教！」言畢，拜別而行，不在話下。<break time="100ms" />　　話說真君未到任之初，蜀中饑荒，民貧不能納租；真君到任，上官督責甚嚴，真君乃以靈丹點瓦石為金，暗使人埋於縣衙後圃。一旦拘集貧民未納租者，盡至階下，真君問曰：「朝廷糧稅，汝等緣何不納？」貧民告曰：「輸納國稅，乃理之常，豈敢不遵？奈因饑荒，不能納爾。」真君曰：「既如此，吾罰汝等在於縣衙後圃，開鑿池塘，以作工數，倘有所得，即來完納。」民皆大喜，即往後圃開鑿池塘，遂皆拾得黃金，都來完納，百姓遂免流移之苦。鄰郡聞風者，皆來依附，遂至戶口增益。按《一統志》旌陽縣屬漢州，真君飛升後，改為德陽，以表真君之德及民也。其地賴真君點金，故至今尚富，這話休題。那時民間又患瘟疫，死者無數，真君符咒所及，即時痊癒。又憐他郡病民，乃插竹為標，置於四境溪上，焚符其中，使病者就而飲之，無不痊可。其老幼婦瘦羸不能自至者，令人汲水歸家飲之，亦復安痊。郡人有詩贊曰：<break time="100ms" />　　　　百里桑麻知善政，萬家煙井沐仁風。<break time="100ms" />　　　　明懸藻鑒秋陽暴，清逼冰壺夜月溶。<break time="100ms" />　　　　符置江濱驅痼病，金埋縣圃起民窮。<break time="100ms" />　　　　真君德澤於今在，廟祀巍巍報厥功。
    </voice>
</speak>
