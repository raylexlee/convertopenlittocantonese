<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二卷<break time="100ms" />　　莊子休鼓盆成大道
    </voice>
    <voice name="zh-HK-WanLungNeural">
        <break time="100ms" />
			　　富貴五更春夢，功名一片浮雲。眼前骨肉亦非真，恩愛翻成讎恨。<break time="100ms" />　　莫把金枷套頸，休將玉鎖纏身。清心寡慾脫凡塵，快樂風光本分。<break time="100ms" /><break time="100ms" />　　這首《西江月》詞，是個勸世之言。要人割斷迷情，逍遙自在。且如父子天性，兄弟手足，這是一本連枝，割不斷的。儒、釋、道三教雖殊，總抹不得「孝」、「弟」二字。至於生子生孫，就是下一輩事，十分周全不得了。<break time="100ms" />　　常言道得好：「兒孫自有兒孫福，莫與兒孫作馬牛。」若論到夫婦，雖說是紅線纏腰、赤繩繫足，到底是剜肉黏膚，可離可合。常言又說得好：「夫妻本是同林鳥，巴到天明各自飛。」近世人情惡薄，父子兄弟倒也平常，兒孫雖是疼痛，總比不得夫婦之情。他溺的是閨中之愛、聽的是枕上之言。多少人被婦人迷惑，做出不孝不弟的事來。這斷不是高明之輩。如今說這莊生鼓盆的故事，不是唆人夫妻不睦，只要人辨出賢愚、參破真假。從第一著迷處，把這念頭放淡下來。漸漸六根清淨、道念滋生，自有受用。昔人看田夫插秧，詠詩四句，大有見解。詩曰：<break time="100ms" />　　手把青秧插野田，低頭便見水中天。<break time="100ms" />　　六根清淨方為稻，退步原來是向前。<break time="100ms" />　　話說周末時，有一高賢，姓莊，名周，字子休，宋國蒙邑人也。曾仕周為漆園吏。師事一個大聖人，是道教之祖，姓李名耳，字伯陽。伯陽生而白髮，人都呼為老子。莊生常晝寢，夢為蝴蝶，栩栩然於園林花草之間，其意甚適。醒來時，尚覺臂膊如兩翅飛動，心甚異之，以後不時有此夢。<break time="100ms" />　　莊生一日在老子座間講《易》之暇，將此夢訴之於師。師是個大聖人，曉得三生來歷，向莊生指出夙世因由，那莊生原是混沌初分時一個白蝴蝶。天一生水，二生木，木榮花茂。那白蝴蝶採百花之精、奪日月之秀，得了氣候，長生不死，翅如車輪。後遊於瑤池，偷採蟠桃花蕊，被王母娘娘位下守花的青鸞啄死。其神不散，托生於世，做了莊周。因他根器不凡，道心堅固，師事老子，學清淨無為之教。今日被老子點破了前生，如夢初醒。自覺兩腋風生，有栩栩然蝴蝶之意。把世情榮枯得喪，看做行雲流水，一絲不掛。老子知他心下大悟，把《道德》五千字的秘訣，傾囊而授。莊生默默誦習修煉，遂能分身隱形，出神變化。從此棄了漆園吏的前程，辭別老子，周游訪道。<break time="100ms" />　　他雖宗清淨之教，原不絕夫婦之倫，一連娶過三遍妻房。第一妻，得疾夭亡。第二妻，有過被出。如今說的是第三妻，姓田，乃田齊族中之女。莊生游於齊國，田宗重其人品，以女妻之。那田氏比先前二妻更有姿色，肌膚若冰雪、綽約似神仙。莊生不是好色之徒，卻也十分相敬，真個如魚似水。<break time="100ms" />　　楚威王聞莊生之賢，遣使持黃金百鎰、文錦千端、安車駟馬，聘為上相。莊生歎道：「犧牛身被文繡，口食芻菽，見耕牛力作辛苦，自誇其榮。及其迎入太廟，刀俎在前，欲為耕牛而不可得也。」遂卻之不受，挈妻歸宋，隱於曹州之南華山。<break time="100ms" />　　一日，莊生出遊山下，見荒塚纍纍，歎道：「『老少俱無辨，賢愚同所歸。』人歸塚中，塚中豈能復為人乎？」咨嗟了一回。再行幾步，忽見一新墳，封土未乾。一年少婦人渾身縞素，坐於此塚之旁，手運齊紈素扇，向塚連搧不已。莊生怪而問之：「娘子，塚中所葬何人？為何舉扇搧土？必有其故。」那婦人並不起身，運扇如故，口中鶯啼燕語，說出幾句不通道理的話來。正是：聽時笑破千人口，說出加添一段羞。<break time="100ms" />　　那婦人道：「塚中乃妾之拙夫，不幸身亡，埋骨於此。生時與妾相愛，死不能捨。遺言教妾如要改適他人，直待葬事畢後，墳土乾了，方纔可嫁。妾思新築之土，如何得就乾，因此舉扇搧之。」莊生含笑，想道：「這婦人好性急！虧他還說生前相愛。若不相愛的，還要怎麼？」乃問道：「娘子，要這新土乾燥極易。因娘子手腕嬌軟，舉扇無力。不才願替娘子代一臂之勞。」那婦人方纔起身，深深道個萬福：「多謝官人！」雙手將素白紈扇，遞與莊生。莊生行起道法，舉手照塚頂連搧數扇，水氣都盡，其土頓乾。婦人笑容可掬，謝道：「有勞官人用力。」將纖手向鬢旁拔下一股銀釵，連那紈扇送莊生，權為相謝。莊生卻其銀釵，受其紈扇，婦人欣然而去。<break time="100ms" />　　莊子心下不平，回到家中，坐於草堂，看了紈扇，口中歎出四句：<break time="100ms" />　　不是冤家不聚頭，冤家相聚幾時休。<break time="100ms" />　　早知死後無情義，索把生前恩愛夠。<break time="100ms" />　　田氏在背後，聞得莊生嗟歎之語，上前相問。那莊生是個有道之士，夫妻之間亦稱為先生。田氏道：「先生有何事感歎？此扇從何而得？」莊生將婦人搧塚，要土乾改嫁之言述了一遍。「此扇即搧土之物。因我助力，以此相贈。」田氏聽罷，忽發忿然之色，向空中把那婦人「千不賢，萬不賢」罵了一頓。對莊生道：「如此薄情之婦，世間少有！」莊生又道出四句：<break time="100ms" />　　生前個個說恩深，死後人人欲搧墳。<break time="100ms" />　　畫龍畫虎難畫骨，知人知面不知心。
    </voice>
</speak>
