<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說慎郎在賈府成婚以後，歲遇春夏之時，則告稟使君，托言出游江湖，經商買賣。至秋冬之時，則重載船隻而歸，皆是奇珍異寶。使君大喜曰：「吾得佳婿矣！」蓋不知其為蛟精也。所得資財寶貨，皆因春夏大水，覆人舟船，搶人財寶，裝載而歸。慎郎入贅三年，復生三子。一日慎郎尋思起來，不勝忿怒曰：「吾家世居豫章，子孫族類一千餘眾，皆被許遜滅絕，破我巢穴，使我無容身之地。雖然潛居此地，其實怨恨難消。今既歲久，諒許遜不復知有我也。我今欲回豫章，大興洪水，溃沒城郡，仍滅取許遜之族，報復前仇，方消此恨。」<break time="100ms" />　　言罷，來見使君。使君問曰：「賢婿有何話說？」慎郎曰：「方今春風和暖，正宜出外經商，特來拜辭岳父而去。家中妻子，望岳丈看顧。」使君曰：「賢婿放心前去，不必多憂。若得充囊之利，早圖返棹。」言罷，分別而去。<break time="100ms" />　　時晉永嘉七年，真君與其徒甘戰、施岑周覽城邑，遍尋蛟孽，三年間，杳無蹤跡，已置之度外去了。不想這孽龍自來送死。忽一日，道童來報，有一少年子弟，丰姿美貌，衣冠俊偉，來謁真君。真君命入，問曰：「先生何處人也？」少年曰：「小生姓慎名郎，金陵人氏。久聞賢公有斡旋天地之手，懾伏孽龍之功，海內少二，寰中寡雙。小生特來過訪，欲遂識荊之願，別無他意。」真君曰：「孽精未除，徒負虛名，可愧，可愧！」真君言罷，其少年告辭而出。真君送而別之。甘、施二弟子曰：「適間少年，是何人也？」真君曰：「此孽龍也。<break time="100ms" />　　今來相見，探我虛實耳。」甘、施曰：「何以知之？」真君曰：「吾觀其人妖氣尚在，腥風襲人，是以知之。」甘、施曰：「既如此，即當擒而誅之，何故又縱之使去也？」真君曰：「吾四次擒拿，皆被變化而去。今佯為不知，使彼不甚堤防，庶可隨便擒之耳。」施岑乃問曰：「此時不知逃躲何處？吾二人願往殺之。」真君舉慧眼一照，乃曰：「今在江滸，化為一黃牛，臥於郡城沙磧之上。我今化為一黑牛，與之相鬥，汝二人可提寶劍，潛往窺之。候其力倦，即拔劍而揮之，蛟必可誅也。」<break time="100ms" />　　言罷，遂化一黑牛，奔躍而去，真個：<break time="100ms" />　　　　四蹄堅固如山虎，兩角崢嶸似海龍。<break time="100ms" />　　　　今向沙邊相抵觸，神仙變化果無窮。<break time="100ms" />　　真君化成黑牛，早到沙磧之上，即與黃牛相鬥。恰鬥有兩個時辰，甘、施二人躡跡而至，正見二牛相鬥，黃牛力倦之際，施岑用劍一揮，正中黃牛左股。甘戰亦揮起寶劍斬及一角，黃牛奔入城南井中，其角落地。今馬當相對有黃牛洲。<break time="100ms" />　　此角日後成精，常變牛出來，害取客商船隻，不在話下。<break time="100ms" />　　卻說真君謂甘、施曰：「孽龍既入井中，諒巢穴在此。吾遣符使吏兵導我前進，汝二人可隨我之後，躡其蹤跡，探其巢穴，擒而殺之，以絕後患。」言罷，真君乃跳入井中。施、甘二人，亦跳入井中。符使護引真君前進。只見那個井其口上雖是狹的，到了下面，別是一個乾坤。這邊有一個孔，透著那一個孔，那邊有一個洞，透著那一個洞，就似杭州城二十四條花柳巷，巷巷相穿；又似龍窟港三十六條大灣，灣灣相見。常人說道井中之蛙，所見甚小，蓋未曾到這個所在，見著許大世界。真君隨符使一路而行，忽見有一樣物件，不長不短，圓圓的相似個擂棰模樣。甘戰擡起看時，乃是一車轄。<break time="100ms" />　　問於真君曰：「此井中怎的有此車轄？」真君道：「昔前漢有一人，姓陳名遵，每大會賓客，輒閉了門，取車轄投於井中，雖有急事，不得去。必飲罷，才撈取車轄還人。後有一車轄，再撈不起，原來水蕩在此處來了。」<break time="100ms" />　　又行數里，忽見有一個四方四角，新新鮮鮮的物件，施岑撿將起來一看，原來是個印匣兒。問於真君，真君曰：「昔後漢有宦官張讓劫遷天子，北至河上，將傳國玉璽投之井中，再無人知覺。後洛陽城南驪宮井有五色氣一道直衝上天，孫堅認得是寶貝的瑞氣，遂命人濬井，就得了這一顆玉璽。璽便得去，卻把這個匣兒遺在這裡。」又行數里，忽見有一物件，光閃閃，白淨淨，嘴灣灣，腹大大的，甘戰卻拾將起來一看，原來是個銀瓶。甘戰又問於真君，真君曰：「曾聞有一女子吟云：『石上磨玉簪，玉簪欲成中央折；井底引銀瓶，銀瓶欲上絲繩絕。』想這個銀瓶，是那女子所引的，因斷了繩子，故流落在此。」<break time="100ms" />　　符使稟曰：「孽龍多久遁去，真仙須急忙追趕，途路之上，且不要講古。」真君於是命弟子趲步而行。只見水族之中，見了的唬得魂不附體。鮎魚兒只把口張，團魚兒只把頸縮，蝦子兒只顧拱腰，鯽魚兒只顧搖尾，真君都置之不問。卻說那符使引真君再轉一灣抹一角，正是行到山窮水盡處，看看在長沙府賈玉井中而出。真君曰：「今得其巢穴矣。」遂辭了符使回去，自來抓尋。<break time="100ms" />　　卻說孽龍精既出其井，仍變為慎郎，入於賈使君府中。使君見其身體狼狽，舉家大驚，問其緣故。慎郎答曰：「今去頗獲大利，不幸回至半途，偶遇賊盜，資財盡劫。又被殺傷左額左股，疼痛難忍。」使君看其刀痕，不勝隱痛，令家僮請求醫士療治。真君乃扮作一醫士，命甘、施二人，扮作兩個徒弟跟隨。這醫士呵：道明賢聖，藥辨君臣。遇病時，深識著望聞問切；下藥處，精知個功巧聖神。戴唐巾，披道服，飄飄揚揚；搖羽扇，背葫蘆，瀟瀟灑灑。診寸關尺三部脈，辨邪審痼，奚煩三折肱；療上中下三等人，起死回生，只是一舉手。真個是東晉之時，重生了春秋扁鵲；卻原來西江之地，再出著上古神農。萬古共稱醫國手，一腔都是活人心。
    </voice>
</speak>
