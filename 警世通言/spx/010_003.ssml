<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　希白讀罷，謂女子曰：「爾既能詩，決非園吏之女，果何人也？」女曰：「君詳詩意，自知賤妾微蹤，何必苦問？」希白春心蕩漾，不能拴束，向前拽其衣裾，忽聞檻竹敲窗驚覺，乃一枕遊仙夢，伏枕於書窗之下。但見爐煙尚裊，花影微猗，院宇沉沉，方當日午。希白推枕而起，兀坐沉思：「夢中所見者，必關盼盼也。何顯然如是？千古所無，誠為佳夢。」反覆再三歎曰：「此事當作一詞以記之。」遂成《蝶戀花》詞，信筆書於案上。詞曰：<break time="100ms" />　　一枕閒欹春晝午，夢入華胥，邂逅飛瓊侶。嬌態翠顰愁不語，彩箋遺我新奇句。幾許芳心猶未訴，風竹敲窗，驚散無尋處！惆悵楚雲留不住，斷腸凝望高唐路。<break time="100ms" />　　墨跡未乾，忽聞窗外有人鼓掌作拍，抗聲而歌，調清韻美，聲入簾櫳。希白審聽窗外歌聲，乃適所作《蝶戀花》詞也。希白大驚曰：「我方作此詞，何人早已先能歌唱？」遂啟窗視之，見一女子翠冠珠珥，玉珮羅裙，向蒼蒼太湖石畔，隱珊珊翠竹叢中，繡鞋不動芳塵，瓊裾風飄裊娜。希白仔細定睛看之，轉柳穿花而去。希白歎異，不勝惆悵。後希白官至尚書，惜軍愛民，百姓讚仰，一夕無病而終，這是後話。正是：<break time="100ms" />　　　　一首新詞弔麗容，貞魂含笑夢相逢；<break time="100ms" />　　　　雖為翰苑名賢事，編入稗官小史中。
    </voice>
</speak>
