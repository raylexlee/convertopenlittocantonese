<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說成都府有一人，姓陳名勳字孝舉。因舉孝廉，官居益州別駕。聞真君傳授吳猛道法，今治旌陽，恩及百姓，遂來拜謁，願投案下充為書吏，使朝夕得領玄教。真君見其人氣清色潤，遂付以吏職。既而見勳有道骨，乃引勳居門下為弟子，看守藥爐。又有一人姓周名廣字惠常，廬陵人也，乃吳都督周瑜之後。遊巴蜀雲臺山，粗得漢天師驅精斬邪之法。<break time="100ms" />　　至是聞真君深得仙道，特至旌陽縣投拜真君為師，願垂教訓。<break time="100ms" />　　真君納之，職掌雷壇。二人自是得聞仙道之妙。真君任旌陽既久，弟子漸眾，每因公餘無事，與眾弟子講論道法。<break time="100ms" />　　卻說晉朝承平既久，外有五胡強橫，濁亂中原。那五胡？<break time="100ms" />　　匈奴劉淵居晉陽，羯戎石勒居上黨，羌人姚弋仲居扶風，氐人符洪居臨渭，鮮卑慕容廆居昌黎。<break time="100ms" />　　先是漢、魏以來，收服夷、狄，諸胡多居塞內。太子洗馬江統勸武帝徙於邊地，免後日夷、狄亂華之禍。武帝不聽，至是果然侵亂晉朝。太子惠帝愚蠢，賈後橫恣，殺戮大臣。真君乃謂弟子曰：「吾聞君子有道則見，無道則隱。」遂解官東歸。百姓聞知，扳轅臥轍而留，泣聲震地。真君亦泣下，謂其民曰：「吾非肯舍汝而去，奈今天下不久大亂，吾是以為保身之計。爾等子民，各務生業！」百姓不忍，送至百里之外，或數百里，又有送至家中不肯回者。真君至家，拜見父母妻子，合家相慶，喜不自勝。即於宅東空地結茅為屋，狀如營壘，令蜀民居之。蜀民多改其氏族，從真君之姓，故號許氏營。<break time="100ms" />　　卻說真君之妻周夫人對真君言：「女姑年長，當擇佳配。」<break time="100ms" />　　真君曰：「吾久思在心矣。」遍觀眾弟子中，有一人姓黃名仁覽字紫庭，建城人也。乃御史中丞黃輔之子。其人忠信純篤，有受道之器。真君遂令弟子周廣作媒。仁覽稟於父母，擇吉備禮，在真君宅上成婚。滿月後，稟於真君同仙姑歸家省親。<break time="100ms" />　　仙姑克盡婦道，仁覽吩咐其妻在家事奉公姑，復拜辭父母，敬從真君求仙學道。<break time="100ms" />　　卻說吳真君猛時年一百二十餘歲矣，聞知真君解綬歸家，自西安來相訪。真君整衣出迎，坐定敘闊，命築室於宅西以居之。一日忽大風暴作，吳君即書一符，擲於屋上，須臾見有一青鳥銜去，其風頓息。真君問曰：「此風主何吉凶？」吳君曰：「南湖有一舟經過，忽遇此風，舟中有一道人呼天求救，吾以此止之。」不數日，有一人深衣大帶，頭戴幅巾，進門與二君施禮曰：「姓彭名抗，字武陽，蘭陵人也。自少舉孝廉，官至晉朝尚書左丞。因見天下將亂，托疾辭職。聞許先生施行德惠，參悟仙機，特來拜投為師。昨過南湖，偶遇狂風大作，舟幾覆。吾乃呼天號救，俄有一青鳥飛來，其風頓息。今日得拜仙顏，實乃萬幸！」真君即以吳君書符之事告之。彭抗拜謝不勝，遂挈家居豫章城中。既而見真君一子未婚，願將女勝娘為配。真君從之。自後待彭抗以賓禮，盡以神仙秘術付之。東明子有詩云：<break time="100ms" />　　　　二品高官職匪輕，一朝拋卻拜仙庭。<break time="100ms" />　　　　不因懿戚情相厚，彭老安能得上升？<break time="100ms" />　　此時真君傳得吳猛道術，猶未傳諶母飛步斬邪之法。有太白金星奏聞玉帝：「南昌郡孽龍將為民害，今有許遜原系玉洞真仙降世，應在此人收伏。望差天使齎賜斬妖神劍，付與許遜，助斬妖精，免使黎民遭害。」玉帝聞奏，即宣女童二人，將神劍二口，齎至地名柏林，獻於許遜，宣上帝之命，教他斬魅除妖，濟民救世。真君拜而受之，回顧女童，已飛升雲端矣。後人有詩歎曰：<break time="100ms" />　　　　堅金烈火煉將成，削鐵吹毛耀日明。<break time="100ms" />　　　　玉女捧來離紫府，江湖從此水流腥。<break time="100ms" />　　且說江南有一妖物，號曰「孽龍」。初生人世，為聰明才子，姓張名酷。因乘船渡江，偶值大風，其船遂覆。張酷溺於水中，彼時得附一木板，隨水漂流，泊於沙灘之上。肚中正餓，忽見明珠一顆，取而吞之。那珠不是別的珠，乃是那火龍生下的卵。吞了這珠卻不餓了，就在水中能游能泳。過了一月有餘，脫胎換骨，遍身盡生鱗甲，只有一個頭，還是人頭。其後這個畜生只好在水中戲耍，或跳入三級巨浪，看魚龍變化，或撞在萬丈深潭，看蝦鱉潛游。不想火龍見了，就認得是他兒子，噓了一氣，教以神通。那畜生走上岸來，即能千變萬化，於是呼風作雨，握霧撩雲。喜則化人形而淫人間之女子，怒則變精怪而興陸地之波濤，或壞人屋舍，或食人精血，或覆人舟船，取人金珠，為人間大患。誕有六子，數十年間，生息蕃盛，約有千餘。兼之族類蛟黨甚多，常欲把江西數郡滾出一個大中海。
    </voice>
</speak>
