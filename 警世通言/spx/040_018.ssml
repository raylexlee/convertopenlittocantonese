<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說真君扮了醫士，賈府僮僕見了，相請而去。進了使君宅上，相見禮畢。使君曰：「吾婿在外經商，被盜賊殺傷左額左股。先生有何妙藥，可以治之？容某重謝。」真君曰：「寶劍所傷，吾有妙法，手到即愈。」使君大喜，即召慎郎出來醫治。當時蛟精臥於房中，問僮僕曰：「醫士只一人麼？」僮僕曰：「兼有兩個徒弟。」蛟精卻疑是真君，不敢輕出。其妻賈氏催促之曰：「醫人在堂，你何故不出？」慎郎曰：「你不曉事，醫得我好也是這個醫士，醫得不好也是這個醫士。」賈氏竟不知所以。使君見慎郎不出，親自入房召之。真君乃隨使君之後，直至房中厲聲叱曰：「孽畜再敢走麼？」孽龍計窮勢迫，遂變出本形，蜿蜒走出堂下。不想真君先設了天羅地網，活活擒之。又以法水噴其三子，悉變為小蛟。真君拔劍並誅之。賈玉之女，此時亦欲變幻，施岑活活擒祝使君大驚。真君曰：「慎郎者，乃孽龍之精，今變作人形，拜爾為岳丈。吾乃豫章許遜，追尋至此擒之。爾女今亦成蛟，合受吾一劍。」<break time="100ms" />　　賈使君乃與其妻跪於真君之前，哀告曰：「吾女被蛟精所染，非吾女之罪，伏望憐而赦之！」真君遂給取神符與賈女服之，故得不變。<break time="100ms" />　　真君謂使君曰：「蛟精所居之處，其下即水。今汝舍下深不逾尺，皆是水泉。可速徙居他處，毋自蹈禍！」使君舉家驚惶，遂急忙遷居高處。原住其地，不數日果陷為淵潭，深不可測。今長沙府昭潭是也。施岑卻從天羅地網中取出孽龍，欲揮劍斬之。真君曰：「此孽殺之甚易，擒之最難。我想江西系是浮地，下面皆為蛟穴。城南一井其深無底，此井與江水同消長。莫若鎖此畜回歸，吾以鐵樹鎮之井中，系此孽畜於鐵樹之上。使後世倘有蛟精見此畜遭厥磨難，或有警惕，不敢為害。」甘戰曰：「善！」遂鎖了孽龍，逕回豫章。於是驅使神兵，鑄鐵為樹，置之郡城南井中。下用鐵索鉤鎖，鎮其地脈，牢系孽龍於樹，且祝之曰：<break time="100ms" />　　鐵樹開花，其妖若興，吾當復出。鐵樹居正，其妖永除。水妖屏跡，城邑無虞。<break time="100ms" />　　又留記云：<break time="100ms" />　　鐵樹鎮洪州，萬年永不休。天下大亂，此處無憂。天下大旱，此處薄收。<break time="100ms" />　　又元朝吳全節有詩云：<break time="100ms" />　　　　八索縱橫維地脈，一泓消長定江流。<break time="100ms" />　　　　豫章勝地由天造，砥柱中天憶萬秋。<break time="100ms" />　　真君又鑄鐵為符，鎮於鄱陽湖中。又鑄鐵蓋覆於廬陵元潭，今留一劍在焉。又立府靖於窕嶢山頂，皆所以鎮壓後患也。<break time="100ms" />　　真君既擒妖孽，功滿乾坤。時晉明帝太寧二年，大將軍王敦，字處仲，出守武昌，舉兵內向，次洞庭湖。真君與吳君同往說之，蓋欲止敦而存晉室也。是時郭景純亦在王敦幕府，因此三人得以相會。景純謂真君曰：「公斬馘蛟精，功行圓滿。況曩時西山之地，靈氣鐘完，公不日當上升矣。」真君感謝。<break time="100ms" />　　一日景純同真君、吳君來謁王敦。敦見三人同至，大喜，遂令左右設宴款待。酒至半酣，敦問曰：「我昨宵得一夢，夢見一木破天，不知主何吉凶？」真君曰：「木上破天，乃『未』字也。公未可妄動。」吳君曰：「吾師之言，灼有先見，公謹識之！」王敦聞二君言，心甚不悅，乃令郭璞卜之。璞曰：「此數用克體，將軍此行，幹事不成也。」王敦不悅曰：「我之壽有幾何？」璞曰：「將軍若舉大事，禍將不久；若遂還武昌，則壽未可量。」王敦怒曰：「汝壽幾何？」璞曰：「我壽盡在今日。」王敦大怒，令武士擒璞斬之。真君與吳君舉杯擲起，化為白鶴一雙，飛繞梁棟之上。王敦舉眼看鶴，已失二君所在。<break time="100ms" />　　且說郭璞既死，家人備辦衣衾棺槨，殮畢。越三日，市人見璞衣冠儼然，與親友相見如故。王敦知之不信，令開棺視之，果無屍首，始知璞脫質升仙也。自後王敦行兵果敗，遂還武昌而死，卒有支解之刑，蓋不聽三君之諫，以至於此。<break time="100ms" />　　再說吳君邀真君同下金陵，遨遊山水，既而欲買舟上豫章，打頭風不息。舟中人曰：「當此仲夏，南風浩蕩，舟船難進，奈何？」真君曰：「我代汝等駕之，汝等但要瞑目安坐，切勿開眼窺視。」吳君乃立於船頭，真君親自把船，遂召黑龍二尾，挾舟而行。經池陽之地，以先天無極都雷府之印，印西崖石壁上以辟水怪，今有印紋。舟漸漸凌空而起，須臾，過廬山之巔，至雲霄峰。二君欲觀洞府景致，故其船梢刮抹林木之表，戛戛有聲。舟人不能忍，皆偷眼窺之，忽然捨舟於層巒之上，折桅於深澗之下，今號鐵船峰。其下有斷石，即其桅也。真君謂舟人曰：「汝等不聽吾言，以至如此，今將何所歸乎？」舟人懇拜，願求濟度之法。真君教以服餌靈藥，遂得辟谷不饑，盡隱於紫霄峰下。二君乃各乘一龍，回至豫章，遂就舊時隱居，終日與諸弟子講究真詮，乃作《思仙之歌》云：天運循環兮疾如飛，人生世間兮欲何為？爭名奪利兮徒丘墟，風月滋味兮有誰知？不如且進黃金巵，一飲一唱日沉西。丹砂養就玉龍池，小瓢世界寬無涯。世人莫道是愚癡，酩然一笑天地齊。<break time="100ms" />　　又作八寶垂訓曰：<break time="100ms" />　　忠孝廉謹，寬裕容忍。忠則不欺，孝則不悖；廉而罔貪，謹而勿失；修身如此，可以成德，寬則得眾，裕然有餘；容而翕受，忍則安舒；接人以禮，怨咎滌除。凡我弟子，動靜勤篤，念茲在茲，當守其獨，有喪厥心，三官考戮。
    </voice>
</speak>
