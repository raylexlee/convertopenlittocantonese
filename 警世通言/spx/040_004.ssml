<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　行嗽咽者，哂吐納之為錯；著採補者，笑清淨以為愚。彩陰取婦人之氣者，與縮金龜者不同；蓋陽食女子之乳者，與煉金丹不同。此等之流，只是於大道中得一法一術成功，但能安樂延壽而已，故曰人仙。人仙不離於人也。所謂地仙者，天仙之半，神仙之中，亦只小成之法。識坎離之交配，悟龍虎之飛騰，煉成丹藥，得以長生住世，故曰地仙。地仙不離於地也。所謂神仙者，以地仙厭居塵世，得中成之法，抽鉛添汞，金精煉頂，玉液還丹，五氣朝元，三陽聚頂，功滿忘形，胎生自化，陰盡陽純，身外有身，脫質成仙，超凡入聖，謝絕塵世，以歸三島，故曰神仙。神仙不離於神也。所謂天仙者，以神仙厭居三島，得大成之法，內外丹成，道上有功，人間有行，功行滿足。授天書以返洞天，是曰天仙。天仙不離於天也。然修仙之要，煉丹為急。吾有《洞仙歌》二十二首，君宜謹記之：<break time="100ms" />　　丹之始，無上元君授聖主，法出先天五太初，遇元修煉身衝舉。<break time="100ms" />　　丹之祖，生育三才運今古，隱在鄱湖山澤間，志士彩來作丹母。<break time="100ms" />　　丹之父，曉來飛上扶桑樹，萬道霞光照太虛，調和兔髓可烹煮。<break time="100ms" />　　丹之母，金晶瑩潔夜三五，烏兔搏搦不終朝，煉成大藥世無比。<break time="100ms" />　　丹之胎，鳥肝兔髓毓真胚，一水三汞三砂質，四五三成明自來。<break time="100ms" />　　丹之兆，三日結胎方入妙，萬丈紅光貫鬥牛，五音六律隨時奏。<break time="100ms" />　　丹之質，紅紫光明人莫識，元自虛無黍米珠，色即是空空即色。<break time="100ms" />　　丹之靈，十月脫胎丹始成，一粒一服百日足，改換形骨身長生。<break time="100ms" />　　丹之聖，九年煉就五霞鼎，藥力如添水火功，枯骨立起孤魂醒。<break time="100ms" />　　丹之室，上絃七分下絃八，中虛一寸號明堂，產出靈苗成金液。<break time="100ms" />　　丹之釜，恒廓壇爐須堅固，內外護持水火金，日丁金胎產盤古。<break time="100ms" />　　丹之灶，鼎曲相通似蓬島，上安垣廓護金爐，立煉龍膏並虎腦。<break time="100ms" />　　丹之火，一日時辰十二個，文兮武兮要合宜，抽添進退莫太過。<break time="100ms" />　　丹之水，器憑勝負斯為美，不潮不濫致中和，溢產靈苗吐金蕊。<break time="100ms" />　　丹之威，紅光耿耿衝紫薇，七星燦燦三臺爛，天丁地甲皆皈依。<break time="100ms" />　　丹之竅，天地人兮各有奧，紫薇嶽瀆及明君，三界精靈皈至道。<break time="100ms" />　　丹之彩，依方逐位安排派，青紅赤白黃居中，攝瑞招祥神自在。<break time="100ms" />　　丹之用，真土真鉛與真汞，黑中取白赤中青，全憑水火靜中動。<break time="100ms" />　　丹之融，陰陽配合在雌雄，龍精虎髓鼎中烹，造化抽添火候功。<break time="100ms" />　　丹之理，龍膏虎髓靈無比，二家交姤仗黃精，屯蒙進退全終始。<break time="100ms" />　　丹之瑞，小無其內大無外，放彌六合退藏密，三界收來黍珠內。<break time="100ms" />　　丹之完，玉皇捧祿要天緣，等閒豈許凡人泄，萬劫之中始一傳。<break time="100ms" />　　真君曰：「多謝指述！敢問仙丈，五仙之中，已造到何仙地位？」吳君曰：「小老山野愚蒙，功行殊欠，不過得小成之功，而為地仙耳。若於神仙天仙，雖知門路，無力可攀。」遂將燒煉秘訣並白雲符書，悉傳與真君。真君頓首拜謝，相辭而歸。<break time="100ms" />　　回至家中，厭居鬧市，欲尋名山勝地，以為棲身之所。聞知汝南有一人，姓郭名璞字景純，明陰陽風水之道，遨遊江湖。真君敬訪之。璞一日早起，見鴉從東南而鳴，遂占一課，斷曰：「今日午時，當有一仙客許姓者，到我家中，欲問擇居之事。」至日中，家童果報客至。璞慌忙出迎，禮罷，分賓而坐。璞問曰：「先生非許姓，為卜居而來乎？」真君曰：「公何以知之？」璞曰：「某今早卜卦如此，未知然否？」真君曰：「誠然。」因自敘姓名，並道卜居之意。璞曰：「先生儀容秀偉，骨骼清奇，非塵中人物。富貴之地，不足居先生。居先生者，其神仙之地乎？」真君曰：「昔呂洞賓居廬山而成仙，鬼穀子居雲夢而得道，今或無此吉地麼？」璞曰：「有，但當遍歷耳。」<break time="100ms" />　　於是命童僕收拾行囊，與真君同遊江南諸郡，採訪名山。<break time="100ms" />　　一日行至廬山，璞曰：「此山嵯峨雄壯，湖水還東，紫雲蓋頂，累代產升仙之士。但山形屬土，先生姓許，羽音屬水，水土相剋，不宜居也。但作往來游寓之所，則可矣。」又行至饒州鄱陽，地名傍湖，璞曰：「此傍湖富貴大地，但非先生所居。」真君曰：「此地氣乘風散，安得擬太富貴耶？」璞曰：「相地之法，道眼為上，法眼次之。道眼者，憑目力之巧，以察山河形勢；法眼者，執天星河圖紫薇等法，以定山川。吉凶富貴之地，天地所秘，神物所護，苟非其人，見而不見。俗雲『福地留與福人來』，正謂此也。」真君曰：「今有此等好地，先生何不留一記，以為他日之驗？」郭璞乃題詩一首為記，云：<break time="100ms" />　　　　　　行盡江南數百州，惟有傍湖山石牛。<break time="100ms" />　　　　　　雁鵝夜夜鳴更鼓，魚鱉朝朝拜冕旒。<break time="100ms" />　　　　　　離龍隱隱居乾位，巽水滔滔入艮流。<break time="100ms" />　　　　　　後代福人來遇此，富貴綿綿八百秋。
    </voice>
</speak>
