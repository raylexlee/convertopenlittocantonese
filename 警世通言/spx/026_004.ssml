<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　拜罷，解元攜小娘子近學士之旁，帶笑問道：「老先生請認一認，方纔說學生頗似華安，不識此女亦似秋香否？」學士熟視大笑，慌忙作揖，連稱得罪。解元道：「還該是學生告罪。」二人再至書房。解元命重整杯盤，洗盞更酌。酒中學士復叩其詳。解元將間門舟中相遇始末細說一遍，各各撫掌大笑。學士道：「今日即不敢以記室相待，少不得行子婿之禮。」解元道：「若要甥舅相行，恐又費丈人妝董耳。」二人復大笑。是夜，盡歡而別。<break time="100ms" />　　學士回到舟中，將袖中詩句置於卓上，反覆玩味。「首聯道『擬向華陽洞裡遊」是說有茅山進香之行了。『行蹤端為可人留』，分明為中途遇了秋香，提閣住了。第二聯：『願隨紅拂同高蹈，敢向朱家惜下流。』他屈身投靠，便有相犁而逃之意。第三聯：『好事已成誰索笑？屈身今去尚含羞。』這兩句，明白。未聯：『主人若問真名姓，只在康宣兩字頭。』『康』字與『唐』字頭一般。『宣』字與『寅』字頭無二，是影著『唐寅』二字，我自不能推詳耳，他此舉雖似情癡，然封還衣飾，一無所取，乃禮義之人，不在名士風流也。」學士回家，將這段新聞向夫人說了。夫人亦駭然，於是厚具裝玄，約值千金，差當家老姆姆押送唐解元家。從此兩家遂為親戚，往來不絕。至今吳中把此事傳作風流話柄。<break time="100ms" />　　有唐解元《焚香默坐歌》，自述一生心事，最做得好。歌曰：<break time="100ms" />　　　　　　焚香嘿坐自省己，口裡嘯齧想心裡。<break time="100ms" />　　　　　　心中有甚害人謀？口中有甚欺心語？<break time="100ms" />　　　　　　為人能把口應心，孝弟忠信從此始。<break time="100ms" />　　　　　　其餘小德或出入，焉能磨涅吾行止。<break time="100ms" />　　　　　　頭插花枝手把杯，聽罷歌童看舞女。<break time="100ms" />　　　　　　食色性也古人言，個人乃以為之恥，<break time="100ms" />　　　　　　及至心中與口中，多少欺人沒天理。<break time="100ms" />　　　　　　陰為不善陽掩之，則何益矣徒勞耳。<break time="100ms" />　　　　　　請坐且聽吾語汝，凡人有生必有死。<break time="100ms" />　　　　　　死見閻君面不慚，才是堂堂好男子。<break time="100ms" />　　<break time="100ms" />　　
    </voice>
</speak>
