<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四卷<break time="100ms" />　　拗相公飲恨半山堂
    </voice>
    <voice name="zh-HK-WanLungNeural">
        <break time="100ms" />
			　　得歲月，延歲月。得歡悅，且歡悅。萬事乘除總在天，何必愁腸千萬結。放心寬，莫量窄，古今興廢言不徹。金谷繁華眼底塵，淮陰事業鋒頭血。臨潼會上膽氣消，丹陽縣裡簫聲絕。時來弱草勝春花，運去精金遜頑鐵。逍遙快樂是便宜，到老方知滋味別。粗衣淡飯足家常，養得浮生一世拙。<break time="100ms" />　　開話已畢，未入正文，且說唐詩四句：<break time="100ms" />　　周公恐懼流言日，王莽謙恭下士時。<break time="100ms" />　　假使當年身便死，一生真偽有誰知。<break time="100ms" />　　此詩大抵說人品有真有偽，須要惡而知其美、好而知其惡。第一句說周公，那周公，姓姬名旦，是周文王少子。有聖德，輔其兄武王伐商，定了周家八百年天下。武王病，周公為冊文告天，願以身代。藏其冊於金匱，無人知之。以後武王崩，太子成王年幼，周公抱成王於膝，以朝諸侯。有庶兄管叔、蔡叔將謀不軌，心忌周公，反布散流言，說周公欺侮幼主，不久篡位。成王疑之。周公辭了相位，避居東國，心懷恐懼。一日，天降大風疾雷，擊開金匱，成王見了冊文，方知周公之忠，迎歸相位，誅了管叔、蔡叔，周室危而復安。假如管叔、蔡叔流言方起，說周公有反叛之心，周公一病而亡，金匱之文未開，成王之疑未釋，誰人與他分辨？後世卻不把好人當做惡人？第二句說王莽。王莽字巨君，乃西漢平帝之舅。為人奸詐，自恃椒房寵勢，相國威權，陰有篡漢之意。恐人心不服，乃折節謙恭，尊禮賢士，假行公道，虛張功業。天下郡縣稱莽功德者，共四十八萬七千五百七十二人。莽知人心歸己，乃酖平帝，遷太后，自立為君。改國號曰新，一十八年。直至南陽劉文叔起兵復漢，被誅。假如王莽早死了十八年，卻不是完名全節一個賢宰相，垂之史冊？不把惡人當做好人麼？所以古人說：「日久見人心。」又道：「蓋棺論始定。」不可以一時之譽，斷其為君子；不可以一時之謗，斷其為小人。有詩為證：<break time="100ms" />　　毀譽從來不可聽，是非終久自分明。<break time="100ms" />　　一時輕信人言語，自有明人話不平。<break time="100ms" />　　如今說先朝一個宰相，他在下位之時，也著實有名有譽的。後來大權到手，任性胡為，做錯了事，惹得萬口唾罵，飲恨而終。假若有名譽的時節，一個瞌睡死去了不醒，人還千惜萬惜，道國家沒福，恁般一個好人，未能大用，不盡其才，卻倒也留名於後世。及至萬口唾罵時，就死也遲了。這倒是多活了幾年的不是！那位宰相是誰？在那一個朝代？這朝代不近不遠，是北宋神宗皇帝年間，一個首相，姓王名安石，臨川人也，此人目下十行，書窮萬卷。名臣文彥博、歐陽修、曾鞏、韓琦等，無不奇其才而稱之。方及二旬，一舉成名。初任浙江慶元府鄞縣知縣，興利除害，大有能聲。轉任揚州簽判，每讀書達旦不寐。日已高，聞太守坐堂，多不及盥漱而往。時揚州太守，乃韓魏公，名琦者。見安石頭面垢污，知未盥漱，疑其夜飲，勸以勤學。安石謝教，絕不分辯。後韓魏公察聽他徹夜讀書，心甚異之，更誇其美。陞江寧府知府，賢聲愈著，直達帝聰。正是：只因前段好，誤了後來人。<break time="100ms" />　　神宗天子勵精圖治，聞王安石之賢，特召為翰林學士。天子問為治何法，安石以堯舜之道為對，天子大悅。不二年，拜為首相，封荊國公，舉朝以為臯、夔復出，伊、周再生，同聲相慶。惟李承之見安石雙眼多白，謂是奸邪之相，他日必亂天下。蘇老泉見安石衣服垢敝，經月不洗面，以為不近人情，作《辨奸論》以刺之。此兩個人是獨得之見，誰人肯信！不在話下。<break time="100ms" />　　安石既為首相，與神宗天子相知，言聽計從，立志一套新法來，那幾件新法？農田法、水利法、青苗法、均輸法、保甲法、免役法、市易法、保馬法、方田法、免行法。專聽一個小人，姓呂名惠卿，及伊子王雱，朝夕商議，斥逐忠良，拒絕直諫。民間怨聲載道，天變迭興。荊公自以為是，復倡為三不足之說－－天命不足畏，人言不足恤，祖宗之法不足守－－因他性子執拗，主意一定，佛菩薩也勸他不轉，人皆呼為拗相公。文彥博、韓琦許多名臣，先誇佳說好的，到此也自悔失言，一個個上表爭論。不聽，辭官而去，自此持新法益堅。祖制紛更，萬民失業。<break time="100ms" />　　一日，愛子王雱病疽而死，荊公痛思之甚。招天下高僧，設七七四十九日齋醮，薦度亡靈，荊公親自行香拜表。其日，第四十九日齋醮已完，漏下四鼓，荊公焚香送佛，忽然昏倒於拜氈之上。左右呼喚不醒。到五更，如夢初覺。口中道：「詫異！詫異！」左右扶進中門。<break time="100ms" />　　吳國夫人命丫鬟接入內寢，問其緣故。荊公眼中垂淚道：「適纔昏憒之時，恍恍忽忽到一個去處，如大官府之狀，府門尚閉。見吾兒王雱荷巨枷約重百斤，力殊不勝，蓬首垢面，流血滿體，立於門外，對我哭訴其苦，道：『陰司以兒父久居高位，不思行善，專一任性執拗。行青苗等新法，蠹國害民，怨氣騰天。兒不幸陽祿先盡，受罪極重，非齋醮可解。父親宜及蚤回頭，休得貪戀富貴……』說猶未畢，府中開門吆喝，驚醒回來。」夫人道：「『寧可信其有，不可信其無。』妾亦聞外面人言籍籍，歸怨相公。相公何不急流勇退？早去一日，也省了一日的咒詈。」
    </voice>
</speak>
