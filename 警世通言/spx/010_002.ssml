<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　歌舞教成心力盡，一朝身死不相隨。<break time="100ms" />　　盼盼一見此詩，愁鎖雙眉，淚盈滿臉，悲泣哽咽，告侍女曰：「向日尚書身死，我恨不能自縊相隨，恐人言張公有隨死之妾，使尚書有好色之名，是玷公之清德也。我今苟活以度朝昏，樂天不曉，故作詩相諷。我今不死，謗語未息。」遂和韻一章云：<break time="100ms" />　　　　獨宿空樓斂恨眉，身如春後敗殘枝；<break time="100ms" />　　　　舍人不解人深意，諷道泉臺不去隨。<break time="100ms" />　　書罷擲筆於地，掩面長吁。久之，拭淚告侍女曰：「我無計報公厚德，惟墜樓一死，以表我心。」道罷，纖手緊褰繡袂，玉肌斜靠雕欄，有心報德酬恩，無意偷生苟活，下視高樓，踴躍奮身一跳。侍女急拽衣告曰：「何事自求橫夭？」盼盼曰：「一片誠心，人不能表，不死何為？」侍女勸曰：「今捐軀報德，此心雖佳，但粉骨碎身，於公何益？且遺老母，使何人侍養？」盼盼沉吟久之曰：「死既不能，惟誦佛經，祝公冥福。」<break time="100ms" />　　自此之後，盼盼惟食素飯一盂，閉閣焚香，坐誦佛經。雖比屋未嘗見面。久之鬢雲懶掠，眉黛慵描，倦理寶瑟瑤琴，厭對鴛衾鳳枕。不施硃粉，似春歸欲謝庾嶺梅花；瘦損腰肢，如秋後消疏隋堤楊柳。每遇花辰月夕，感舊悲哀，寢食失常。不幸寢疾，伏枕月餘，遽爾不起。老母遂卜吉葬於燕子樓後。<break time="100ms" />　　盼盼既死，不二十年間，而建封子孫，亦散蕩消索。盼盼所居燕子樓遂為官司所占。其地近郡圃，因其形勢改作花園，為郡將遊賞之地。<break time="100ms" />　　星霜屢改，歲月頻遷，唐運告終，五代更伯。當周顯德之末，天水真人承運而興，整頓朝綱，經營禮法。顧視而妖氛寢滅，指揮而宇宙廓清。至皇宋二葉之時，四海無犬吠之警。<break time="100ms" />　　當時有中書舍人錢易，字希白，乃吳越王錢鏐之後裔也。文行詩詞，獨步朝野，久住紫薇，意欲一歷外任。遂因奏事之暇，上章奏曰：「臣久據詞掖，無毫髮之功，乞一小郡，庶竭駑駘！」上曰：「青魯地腴人善，卿可出鎮彭門。」遂除希白節制武寧軍。希白得旨謝恩。下車之日，宣揚皇化，整肅條章。訪民瘼於井邑，察冤枉於囹圄。屈己待人，親耕勸農，寬仁惠愛，勸化凶頑，悉皆奉業守約，廉謹公平。<break time="100ms" />　　聽政月餘，節屆清明。既在暇日，了無一事，因獨步東階。天氣乍暄，無可消遣，遂呼蒼頭前導，閒遊圃中。但見：<break time="100ms" />　　晴光靄靄，淑景融融，小桃綻妝臉紅深，嫩柳裊宮腰細軟。幽亭雅榭，深藏花圃陰中；畫舫蘭橈，穩纜回塘岸下。鶯貪春光時時語，蝶弄睛光擾擾飛。<break time="100ms" />　　希白信步，深入芬芳，縱意遊賞。到紅紫叢中，忽有危樓飛檻，映遠橫空，基址孤高，規模壯麗。希白舉目仰觀，見畫棟下有牌額，上書「燕子樓」三字。希白曰：「此張建封寵盼盼之處，歲月累更，誰謂遺蹤尚在！」遂攝衣登梯，逕上樓中，但見：<break time="100ms" />　　畫棟棲雲，雕樑聳漢，視四野如窺目下，指萬里如睹掌中。遮風翠幙高張，蔽日疏簾低下。移蹤但覺煙霄近，舉目方知宇宙寬。<break time="100ms" />　　希白倚欄長歎言曰：「昔日張公清歌對酒，妙舞邀賓，百歲既終，雲消雨散，此事自古皆然，不足感歎。但惜盼盼本一娼妓，而能甘心就死，報建封厚遇之恩，雖烈丈夫何以加此！何事樂天詩中，猶譏其不隨建封而死！實憐守節十餘年，自潔之心，泯沒不傳。我既知本末，若緘口不為褒揚，盼盼必抱怨於地下。」即呼蒼頭磨墨，希白染毫，作古調長篇，書於素屏之上。其詞曰：<break time="100ms" />　　　　人生百歲能幾日？茬苒光陰如過隙！<break time="100ms" />　　　　樽中有酒不成歡，身後虛名又何益？<break time="100ms" />　　　　清河太守真奇偉，曾向春風種桃李；<break time="100ms" />　　　　欲將心事占韶華，無奈紅顏隨逝水。<break time="100ms" />　　　　佳人重義不顧生，感激深恩甘一死。<break time="100ms" />　　　　新詩寄語三百篇，貫串風騷洗沐耳。<break time="100ms" />　　　　清樓十二橫霄漢，低下珠簾鎖雙燕。<break time="100ms" />　　　　嬌魂媚魄不可尋，盡把闌干空倚遍！<break time="100ms" />　　希白題罷，朗吟數過，忽有清風襲人，異香拂面。希內大驚，此非花氣，自何而來？方疑訝間，見素屏後有步履之聲。希白即轉屏後窺之。見一女子，雲濃紺髮，月淡修眉，體欺瑞雪之容光，臉奪奇花之豔麗，金蓮步穩，束素腰輕。一見希白，嬌羞臉黛，急挽金鋪，平掩其身，雖江梅之映雪，不足比其風韻。<break time="100ms" />　　希白驚訝，問其姓氏。此女捨金鋪，掩袂向前，敘禮而言曰：「妾乃守園老吏之女也。偶因令節，閒上層樓，忽值相公到來，妾荒急匿身於此，以蔽醜惡。忽聞誦弔盼盼古調新詞，使妾聞之，如獲珠玉，遂潛出聽於索屏之後，因而得面臺顏。妾之行藏，盡於此矣。」希白見女子容顏秀麗，詞氣清揚，喜悅之心，不可言喻。遂以言挑之曰：「聽子議論，想必知音。我適來所作長篇，以為何如？」女曰：「妾門品雖微，酷喜吟詠。聞適來所誦篇章，錦心繡口，使九泉銜恨之心，一旦消釋。」希白又聞此語，愈加喜悅曰：「今日相逢，可謂佳人才子，還有意無？」女乃款容正色，掩袂言曰：「幸君無及於亂，以全貞潔之心。惟有詩一首，仰酬厚意。」遂於袖中取彩箋一幅上呈。希白展看其詩曰：<break time="100ms" />　　　　人去樓空事已深，至今惆悵樂天吟。<break time="100ms" />　　　　非君詩法高題起，誰慰黃泉一片心？
    </voice>
</speak>
