<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　真君既至天庭，玉帝升殿，崔子文、段丘仲二仙引真君與弟子等聽候玉旨。玉帝宣入朝見，真君揚塵拜舞，俯伏金階下，上表奏曰：「臣許遜庸才劣質，雖有咒水行符馘毒之功，蓋亦賴眾弟子十一人之力。今弟子之中只有陳勳、曾亨、周廣、時荷、黃仁覽、眄烈六人，已蒙聖恩超昇天界。更有吳猛、施岑、甘戰、鐘離嘉、彭抗五人，未蒙拔擢，誠為缺典。<break time="100ms" />　　望乞一視同仁，宣至天庭，同歸至道。」玉帝見奏，即傳玉旨差周廣為使，齎傳詔旨，令吳猛等五人同日上升。周廣即拜辭玉帝，齎詔下宣。是時乃晉寧康二年九月初一日也。吳猛時年一百八十六歲，見真君上升，己不與從，心曲怏怏，正與施岑、甘戰、鐘離嘉、彭抗四道友同歸西寧，聚義修煉。只見周廣齎詔自天而下。眾相見畢，動問其下界之故。周廣曰：「吾師朝見玉帝，奏上帝諸位仙友多助仙功，未得上升，懇求玉帝超擢。玉帝即差廣齎詔旨令五君上升，同歸至道。」五人聽言大喜，各乘白鹿車，白晝衝升。今有吳仙村吳仙觀，是其飛升之處。然真君所從游者三千餘人，其有功有行而得上升者，通吳君十有一人焉耳。真君領弟子朝見玉帝畢，玉帝各授以仙職。遂率群弟子拜謁太師祖孝悌明王衛弘，師祖孝明王蘭公，師傅諶母已畢，又謝了三官金星保奏之功。真君又薦舉故人許都胡雲、雲陽詹曕二人，皆有道之士，玉帝皆封真人之號，不在話下。<break time="100ms" />　　卻說真君自升仙後，屢顯神通。隋煬帝無道，燒燬佛祠，乃將游帷觀廢毀。唐高宗永淳年間，遂命真人胡惠超重新建之。至宋太宗、仁宗皆賜御書，真宗時賜改游帷觀曰玉隆宮。<break time="100ms" />　　至宋代政和二年，徽宗忽得重病，面生惡瘡。晝寢恍然一夢，見東華門有一道士，戴九華冠，披絳章服，左右童子，持劍導前，來至丹墀稽首。帝疑非人間道士，因問曰：「卿是何人？」<break time="100ms" />　　道士對曰：「吾為許旌陽，權掌九天司職。上帝詔往西瞿耶國按察，經由故國，知主上患疾，特來顧之。」帝曰：「朕患毒瘡，諸藥不能愈，卿有藥否？」道士即取小瓢子傾藥一粒，如綠豆子大，呵氣抹於徽宗瘡上，遂揖而去。且曰：「吾洪都西山弊舍，久已零落，乞望聖眼一瞻為幸！」帝豁然而寤，覺滿面清涼，以手摩之，瘡遂愈矣。乃令近臣將圖經考之，見洪州西山有許旌陽遺跡。詔造許真君行官，改修玉隆宮，仍添「萬壽」二字。塑真君新像，尊號曰「神功妙濟真君」。<break time="100ms" />　　許真君所遺之物，皆有神護守，不可觸犯。如殿前手植柏樹，其榮瘁常兆本宮盛衰，剪葉煮湯，諸病可愈。井中鐵樹，唐嚴譔作洪州牧，心內不信，令人掘發，俄然天變，忽有迅雷烈風，江波泛溢，城郭震動。譔懼，叩頭悔謝，久之而後止。又強取修行鐘，置之僧寺，擊之聲啞如土木。譔坐寐，見神人叱責，醒覺，而送鐘還宮。又碾輪、藥臼，州牧徐登令取至府觀之，猶未及觀，遂乃飛去還宮。又石函，唐朝張善安竊據洪州，強鑿開其蓋，內冊朱書數字云：「五百年後強賊張善安開鑿之。」善安看畢，恐懼，遂磨洗其字，終不泯滅。因藏其蓋，其字尚留函底。宋高宗建炎間，金人寇江左，欲焚毀宮殿。俄而水自楹桷噴出，火不能燒，虜酋大驚，乃徹兵而去。皇明列聖，元加寅奉，敕賜重修宮殿，真君屢出護國行醫。正德戊寅年間，寧府陰謀不軌，親詣其宮，真君降箕筆云：<break time="100ms" />　　　　三三兩兩兩三三，殺盡江南一簷耽。<break time="100ms" />　　　　荷葉敗時黃菊綻，大明依舊鎮江山。<break time="100ms" />　　後來果敗。諸靈驗不可盡述。後人有詩歎云：<break time="100ms" />　　　　金書玉檢不能留，八字遺言可力求。<break time="100ms" />　　　　試看真君功行滿，三千弱水自通舟。
    </voice>
</speak>
