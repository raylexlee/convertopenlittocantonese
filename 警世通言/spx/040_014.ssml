<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　脫離了葉墩地方，來至一村，前有一山，遇一牧童。其僧乃問曰：「此處是何地方？」牧童答曰：「此處地方貴湖，前面一山，名曰仰山。」僧聞牧童之言，乃大喜曰：「適間承真君吩咐：『逢湖則止，逢仰則祝』今到此處，合此二意，可以在此居住矣。」遂憩於路旁水田之間，其中間泉水，四時不竭，此地名龍窟。後乃名離龍窟。龍僧即於仰山修行，法名古梅禪師。遂建一寺，名仰山寺。其寺當時乏水，古梅將指頭在石壁上亂指，皆有泉出。其寺田糧亦廣，至今猶在。真君即於葉墩立一觀，名曰真君觀，遙與仰山相對，以鎮壓之。<break time="100ms" />　　其觀至今猶存。<break time="100ms" />　　卻說真君又追一蛟精，其蛟乃孽龍第一子之子，孽龍之長孫也。此蛟直走至福州南臺躲避，潛其蹤跡。真君命甘、施二弟子遍處尋索，乃自立於一石上，垂綸把釣。忽覺釣絲若有人扯住一般，真君乃站在石上，用力一扯，石遂裂開。石至今猶在，因名為釣龍石。只見扯起一個大螺，約有二三丈高大。螺中有一女子現出，真君曰：「汝妖也！」那女子雙膝跪地，告曰：「妾乃南海水侯第三女。聞尊師傳得仙道，欲求指教修真之路，故乘螺舟特來相叩。」真君乃指以高蓋山，可為修煉之所，且曰：「此山有苦參甘草，上有一井，汝將其藥投於井中，日飲其水，久則自可成仙。」遂命女子復入螺中，用巽風一口，吹螺舟浮於水面，直到高蓋山下。女子乘螺於此，其螺化為大石，至今猶在。遂登山採取苦參甘草等藥，日於井中投之，飲其井泉，後女子果成仙而去。至今其鄉有病者，汲井泉飲之，其病可愈。<break time="100ms" />　　卻說施岑、甘戰回見真君，言蛟精無有尋處。真君登高山絕頂以望，見妖氣一道，隱隱在福州城開元寺井中噴出，乃謂弟子曰：「蛟精已入在井中矣。」遂至其寺中，用鐵佛一座，置於井上壓之。其鐵佛至今猶在。真君收伏三蛟已畢，遂同甘戰、施岑復回豫章，再尋孽龍誅之。後人有詩歎曰：<break time="100ms" />　　　　迢迢千里到南閩，尋覓蛟精駕霧雲。<break time="100ms" />　　　　到處留名留異跡，今人萬古仰真君。<break time="100ms" />　　卻說孽龍既不能滾沉豫章，其族黨變為瓜葫，一概被真君所滅。所生六子，斬了四子，只有二子一孫，猶未知下落。<break time="100ms" />　　越思越惱，只得又奔往洋子江中，見了火龍父親，哭訴其事。<break time="100ms" />　　火龍曰：「四百年前，孝悌明王傳法與蘭公，卻使蘭公傳法與諶母，諶母傳法與許遜。吾知許遜一生，汝等有此難久矣。故我當時就令了鼋帥，統領蝦兵蟹將，要問他追了金丹寶鑒、銅符鐵券之文。誰知那蘭公將我等殺敗。我彼時少年精壯，也奈何蘭公不得；今日有許多年紀，筋力憔悴，還奈得許遜何！<break time="100ms" />　　這憑你自去。」孽龍歎曰：「今人有說父不顧子的世界，果然果然。」火龍罵曰：「畜生，我滿眼的孫子，今日被你不長進，敗得一個也沒了，還來怨我父親！」遂打將孽龍出來。<break time="100ms" />　　孽龍見父親不與他做主，遂在江岸上放聲大哭，驚動了南海龍王敖欽第三位太子。彼時太子領龍王鈞旨，同巡江夜叉全身披掛，手執鋼刀，正在此巡邏長江。認得是火龍的兒子，即忙問曰：「你在此哭甚事？」孽龍道：「吾族黨千餘，皆被許遜誅滅，父親又不與我作主。我今累累然若喪家之狗，怎的由人不哭？」太子曰：「自古道：『家無全犯。』許遜怎麼就殺了你家許多人？他敢欺我水府無人麼？老兄且寬心，待我顯個手段，擒他報取冤仇！」孽龍道：「許遜傳了諶母飛步之法，仙女所賜寶劍，其實神通廣大，難以輕敵。」太子曰：「我龍宮有一鐵杵，叫做如意杵；有一鐵棍，叫做如意棍。這個杵這個棍，欲其大，就有屋桷般大；欲其小，只如金針般小；欲其長，就有三四丈長；欲其短，只是一兩寸短。因此名為如意。此皆父王的寶貝。那棍兒被孫行者討去，不知那猴子打死了千千萬萬的妖怪。只有這如意杵兒，未曾使用，今帶在我的身邊，試把來與許遜弄一弄，他若當抵得住，真有些神通。」<break time="100ms" />　　孽龍問道：「這杵是那一代鑄的？」太子道：「這杵是乾坤開闢之時，有一個盤古王，鑿了那崑崙山幾片稜層石，架了一座的紅爐。砍了廣寒宮一株婆娑樹，燒了許多的黑炭。取了須彌山幾萬斤的生鐵，用了太陽宮三昧的真火，叫了那煉石的女媧，煉了七七四十九個日頭。卻命著雨師灑雨，風伯煽風，太乙護爐，祝融看火，因此上煉得這個杵兒。要大就大，要小就小，要長就長，要短就短。且此杵有些妙處，拋在半空之中，一變十，十變百，百變千，千變萬，更會變化哩。」孽龍問曰：「如今那鐵杵放在那裡？」太子即從耳朵中拿將出來，向風中幌一幌，就有屋桷般大。幌兩幌，就有竹竿般長。孽龍大喜曰：「這樣東西，要長就長，要大則大，那許遜有些法力，尚可當抵一二。徒弟們皆是後學之輩，禁得幾杵？」<break time="100ms" />　　夜叉見太子欲與孽龍報仇，乃諫曰：「爺爺沒有鈞旨，太子怎敢擅用軍器？恐爺爺知道，不當穩便。」太子曰：「吾主意已定，你肯輔我，便同去；如不肯輔我，任你先轉南海去罷。」夜叉不肯相助自去了。那太子奔殺豫章，要拿許遜，與孽龍報仇。卻怎生打扮，則見：重疊疊鱉甲堅固，整齊齊海帶飛斜。身騎著海馬號三花，好一似天門冬將軍披掛。走起了磊磊落落滑石，飛將來溟溟漠漠辰砂。索兒絞的是天麻，要把威靈仙拿下。
    </voice>
</speak>
