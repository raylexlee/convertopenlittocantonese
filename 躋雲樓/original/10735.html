<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>躋雲樓 - 第十四回　宴群仙夫妻登蓬瀛</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十四回</br>　　宴群仙夫妻登蓬瀛</font></h4>
			　　詩曰：<br />
　　　　生來本自異凡庸，修煉多年秀骨成。<br />
　　　　一朝幸與群仙會，脫去俗緣歸太清。<br />
　　話說柳毅夫婦在樓上，又靜養了三年，正當八月初旬。一日清晨，滿院蘭蕙馨香，撲入鼻孔，合宅人眷群驚為奇。螭娘、虓兒向柳毅說道：「今日主有群仙降臨，相公務要設席款待。」柳毅遂著熊良打掃客舍，狐氏預備酒桌。到得午刻，柳毅夫婦三人俱下了樓來，在中堂相候。<br />
　　住不多時，看門的進來稟道：「外面有一群遠客，來拜王爺。內有一個女人、一個瘸子、一個幼童、一個騎著黑驢，宛似八仙的模樣。」柳毅聽說，連忙走出儀門相迎。八個仙人見了柳毅，啞然笑道：「河西公修煉已成，殊為可敬！」柳毅將八個仙人讓到中堂，彼此見了禮。螭娘、虓兒姊妹兩個，也過來相見。八仙稱道：「龍、虎二仙，脫盡凡胎，真堪與吾輩共登雲路。」熊良夫婦在兩旁伺候，呂洞賓誇道：「你夫婦兩個為奴迎府，可謂投得其主了。」<br />
　　少頃上席，七個男仙坐了兩席，柳毅奉陪。一個女仙，獨坐一席，螭娘、虓兒兩個相陪。七個男仙向柳毅說道：「今日來訪，本屬不速之客。反蒙主人設此盛饌，如何敢當？」柳毅答道：「菽水薄肴，未免簡褻。」霎時間席終，張果老道：「仙有八個，偕柳君暫去一遊，如何？」柳毅答道：「不揣凡陋，願步仙蹤。」七男仙向何仙姑道：「你暫同二位仙姊敘話，吾等游完即還。」七個男仙領定柳毅，騰空駕雲而去。<br />
　　何仙姑向螭娘、虓兒道：「二位仙姐，道氣充盈，祥光現露。雖玉郎、毛女，無過如是，叫小仙十分欽慕。別無有獻，聊贈小瓶兩個，以表微忱。」遂從腰間摘下兩個瓶來，遞與螭娘、虓兒兩人。螭娘、虓兒問道：「瓶內盛的何物？」何仙姑答道：「黃瓶內是盛的金漿，白瓶內是盛的玉液。二位仙姐與柳郎飲此漿液，不久即升仙界了。異日駕青牛、騎白鹿，逍遙太虛，方覺別有一種奇趣。」二位夫人千萬致謝，就邀何仙姑同登躋雲樓中閒談，不題。這正是：<br />
　　　　落花流水杳然去，別有天地非人間。<br />
　　卻說七個男仙，把柳毅領到山上一座屋子裡，琴棋書畫、笙管笛簫，無不備具。往外一看，名山秀水，不可勝數。屋子前後，有許多的桔樹，其香滿山。柳毅與群仙在屋裡坐了一會，不覺心曠神怡，超然物表，因問道：「這是什麼去處？」鐵裡拐答道：「此名桔室，乃仙人居也。」往前又到一座城內，三街六市，人煙輳駢。家家門首，俱有芙蓉一池，其花鮮妍可愛。柳毅跟問城名，曹國舅答道：「此名為芙蓉城，乃群仙往來經過之處。」往前走，把素虎□、修羊塌、山頭杏、陸地蓮、太白泉…一切仙景，俱各看完，又到一座山上，高有萬丈，長延千里。奇松怪石，森然可畏。柳毅問道：「此係何山？」藍彩何答道：「此山名為崆峒，昔年黃帝訪道廣成子，就是這個去處。」<br />
　　在山上盤桓了一會，韓湘子道：「腹中偶饑，奈何？」漢鐘離道：「何不做頓飯吃？」柳毅留心看著，崖下有一口小鍋，韓湘子過去添上了些澗水，拾樹下乾枝，燒起火來，立時鍋滾。柳毅暗道：「縱然鍋滾，無米安能做飯？」漢鐘離把山上的碎白石捧了兩捧，下在鍋裡。說話終間，石爛飯熟，竟成了一鍋米粥。張果老腰間解下葫瓢舀起米粥而吃。傳至柳毅，也吃了一瓢。飯淨鍋沒，並不見燒的灰燼，柳毅甚為驚異。<br />
　　起的雲來，又到了一座樓前。七男仙說：「柳君，你隨俺到內看看！」柳毅跟定群仙，一連上十二、三層，才到樓上。群仙向柳毅道：「此樓名為十二樓，乃王母登眺之處。八景中第一觀也。非吾等，斷難到得此處。」往北一望，一片大水。柳毅問道：「此係何水？」群仙答道：「俗云弱水三千，就是彼處。」又看見一道大江，柳毅問道：「此係何江？」群仙答道：「此名扇江，昔吳猛以羽扇畫江而渡，就是此江。」又見一眼大井，柳毅問道：「此係何井？」群仙答道：「葛玄向井呼錢，就是這井，故此名為呼錢井。」逐處游完，群仙同柳毅下的樓來，不一時轉回王府。<br />
　　中堂內坐下，柳毅謝道：「幸蒙提攜，獲拓眼目。仙家景況，真與塵埃不同。」何仙姑同二位夫人，亦走出中堂。呂洞賓道：「茲同柳君八景俱經看過，但無佳句。何仙雅懷！必男賦男詩，女詠女句，今夕之歡，方不虛負。請從柳君起詠，吾等隨後聯去。就以『仙路非遙』為題，詠限『游』字。」<br />
柳毅口起一句道：<br />
　　　　黃石遺蹤今仍留。<br />
漢鐘離接一句道：<br />
　　　　乘雲姑射海外游。<br />
呂洞賓詠一句道：<br />
　　　　絳丹飛雪超人世。<br />
張果老接一句道：<br />
　　　　玄杵凝霜邁俗流。<br />
曹國舅詠一句道：<br />
　　　　仙界何須桂父引。<br />
鐵拐李接一句道：<br />
　　　　純修可偕茅君謀。<br />
藍采和詠一句道：<br />
　　　　中秋月下笙歌夜。<br />
韓湘子結一句道：<br />
　　　　共登仙槎赴瀛洲。<br />
何仙姑向兩夫人道：「你我不必聯句，小仙獨有一詩相贈。」遂口中詠道：<br />
　　　　仙姿偶爾下塵埃，漫把靈門過徘徊。<br />
　　　　虎軀脫盡山谷氣，龍形變成妖嬌態。<br />
　　　　半點俗氛全不染，一元真宰獨往來。<br />
　　　　月下同登鶴返路，三人攜手上丹台。<br />
詩已詠完，群仙與柳毅相別而去。<br />
　　又住了幾日，就是中秋佳節。只見柳毅夫婦把樓門緊緊關閉，並不發言語。柳萼、柳華，也不敢上樓去叫。熊良夫婦二人，出來進去，恍惚不定。家裡人俱不知是何緣故。到得日夕時候，空中仙樂之聲旋繞樓頭，聞者個個詫異。及至晚間，月光東上，忽見從外走來一個異獸，跑上樓台，在樓門外邊臥下。又見一條赤龍，從空而降，蟠在東邊柱子上。又見一隻黑虎，上的樓來，坐在西邊柱子旁。<br />
　　及至到得半夜，月當正中，與樓相對。忽然有一塊紫雲，飄至樓前。上接月光，下觸樓台，卻像個梯子一般。從前那個全真道人，綸巾羽扇，從月中而出，踏著紫雲下來，步入樓內。說道：「玉帝有旨，命天祿星並龍、虎二仙，限定子時初刻，赴闕朝見，還不乘雲而上，更待何時！」說罷，只見樓門大開。柳毅出來，跨上神獸，螭娘坐定赤龍，虓兒騎了黑虎。那道人在前，熊良在左，狐氏在右，從紫雲上步入月中而去。<br />
　　柳萼、柳華見他父母升仙，擺上香案，望空拜了一番。上樓看時，臥室內脫下虎皮一張，龍殼一個，並柳毅隨身穿的些衣服，柳萼兄弟就據此殯葬了。修本奏知朝廷。肅宗道：「柳毅夫婦，定當遐升，朕已料之久矣！今竟果然。」遂奉旨改「躋雲樓」為「升仙樓」，就樓中妝塑柳毅夫婦三個的神像，委官祭奠。不題。<br />
　　尚書省商璉、國子祭酒齊岱，各贈律詩一首，懸貼於樓中。頭一章詩曰：<br />
　　　　憶昔談心旅店時，於今回想渺難期。<br />
　　　　建功立業卓當代，修道成仙更出奇。<br />
　　　　身化白雲去已邈，欲追鶴駕路何遲！<br />
　　　　相逢應在魂夢內，安能乘風到瑤池！<br />
　　　　年家姻眷弟商璉拜題<br />
　　又一章詩道：<br />
　　　　瓊林共宴已多年，遙憶交情殊可憐。<br />
　　　　承寵王家恩歷盡，乘雲飛去何飄然！<br />
　　　　當躬屍解脫塵氛，局外爭羨徒流連。<br />
　　　　倘得神山近在目，願追仙蹤古洞前。<br />
　　　　年家姻眷弟齊岱拜贈<br />
　　是時辛泰官至大司農，聞柳毅夫婦成仙，作文一篇。差人來躋雲樓前祭奠，並令工匠於梅花村王府門前刻石立碑。其文云：<br />
　　　　吾師柳大人，名毅，字克果，武陵梅花村人也。幼而英敏，壯而卓犖。賜進士出身，由嶺南、河西兩任節度，誥封王爵。詳述生平異跡，尋銅錘，辨鐵鞭，士民被其恩膏；清宮妖，遏寇虜，朝庭恃為柱石。終以身配神媛，遐升仙界。其揚休一時，流芳百代者，不與古之王喬、赤松，並堪耀人耳目間哉！爰登貞珉，用志不朽。<br />
　　　　沐恩門生吉水辛泰沐手拜篆<br />
　　柳萼兄弟二人進朝謝恩，肅宗問柳毅夫婦升仙的始末如何，柳萼詳細奏聞。肅宗大異，向群臣道：「世間有這等奇人！非特一門之慶，實屬邦家之光。」因御制律詩一首，以示旌表，云：<br />
　　　　川岳鍾靈萃一門，男材女質超乾坤。<br />
　　　　河浮玉簡瑞先兆，龍虎結緣有夙根。<br />
　　　　功業就時承主眷，戈矛向處震雄藩。<br />
　　　　升騰更非尋常事，仙蹤永留梅花村。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>