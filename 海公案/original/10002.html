<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>海公案 - 第一百二回　顯色相正直為神　慶團圓椿萱偕老</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百二回</br>　　顯色相正直為神　慶團圓椿萱偕老</font></h4>
			　　正直為神理自然，千秋戶祝與家弦。<br />
　　齊眉雙慶團圓日，馭鶴驂鸞赴碧天。<br />
　　再講周文桂兄弟，自蒙海爺昭雪冤獄之後，領了姪兒周觀德，合家骨肉叫船一路回家。海爺早已行文原籍，將產業房屋交結。及文玉到家，當官領回，收拾傢伙。趙廷章聞知，忙帶蓮香媳婦到門伺候。文桂兄弟再三拜謝大德。周張氏母女相見，悲喜交集。文桂道：「弟一家遭難，感蒙親翁仗義疏財，患難扶持。今日一家完聚，皆稱親翁之恩。當結草銜環，以報大德。」<br />
　　廷章道：「親翁！我與你昔為朋友，今作親家，幸喜令郎告准狀詞，操江海爺審豁冤情，足見周門世代積德，逢凶化吉。小弟這些周濟，何足言謝？」文桂叫備酒接待趙廷章飲罷辭去。<br />
　　自此周家兄弟、父子，重立家業，後來子孫昌盛，科甲連綿。<br />
　　海爺自從判斷周家冤獄之後，萬民稱頌。凡有土豪勢棍，無不斂跡。忽一日，報有欽差到，海爺忙叫排香案迎接。欽差讀詔曰：「今有南直操江海瑞，忠心貫日，勁節千霄。兩任南直，愛民如子，驅惡除奸，萬民感德，四境肅清，誠為國家棟樑。今加升為兵部尚書兼吏部之職。欽哉，謝恩！」海爺謝恩已畢，欽差辭回，本省文武官員，俱來拜賀。<br />
　　過了半年，海爺因年老多病，上表請歸故里。聖上准奏，加封為內閣學士。海爺即遣海洪上京，接取太太，並叫兒子告養回家。海洪奉命去了。海爺命海安收拾行李出城，文武百官盡來送行。<br />
　　不覺回到廣東瓊州府，本處地方官員盡來迎接，海爺一一辭免。叫海安重理田廬故業，只要如當初貧窮模樣，不許別加修飾。<br />
　　過不半月，海洪接取太太並公子已回，父子、夫妻相會，大排筵宴，遍請親戚故舊。海爺說道：「列位，海某自從二十七歲上京求取功名，雖蒙聖恩隆重，疊加升賞，但七十餘年間，風波磨折，亦受過多少？今日回家，雖各位英賢才美，但回憶去年，親朋故舊，俱無一個，未免可悲！」眾人道：「老親翁夫婦齊眉百歲，古今罕有，又蒙聖恩隆重，異日青史留名，某俱沐餘光矣！」當日賓主酬酢，盡歡而散。<br />
　　再表周文玉兄弟，自從蒙海爺昭雪後，在家教訓兒子。且喜觀德天資聰敏，不數年間，經書盡通。學業大進。十九歲入泮，二十歲上京會試，得中探花。那時楊吏部在京，招他為女婿。觀德掛念父母，上本告養。朝廷准了，觀德辭了丈人，收拾回鄉。到了家中，夫妻雙雙拜父母，伯父，一家團圓。<br />
　　一日，觀德對父親、伯父道：「兒有一言稟上：如今我家受此繁華富貴，皆賴海恩公之力。聞他告老榮歸，今八月乃是夫妻百歲齊眉，孩兒同二位大人齊往廣東他家慶壽，此是知恩不忘的道理。」文桂兄弟齊道：「孩兒此言甚是。快去預備壽禮，三人同往便了。」<br />
　　再說陸元龍、杜祭酒並那往日門下受恩眾人，聞海爺告老回家，俱各備辦前來廣東賀壽。那一日，眾人不約而同，俱至廣東省大碼頭上停泊。是晚天清月朗，眾人俱出船頭玩月消遣。<br />
　　只見水面上有十餘號官舫，在水中行走，中間一座大船，現出兩面大紅繡金大旗，旗上寫著「天下都城隍」，兩邊全副執事，排列牛頭馬面，左右鬼卒。當中坐一尊神，身穿滾龍大紅袍，腰圍玉帶，頭頂烏紗，威風凜凜。眾人仔細一看，乃是操江海大人模樣。正要喊叫，忽然不見。大家相會，俱說奇異。<br />
　　次日一同來到海大人門前，各將名帖投進。海爺見了大悅，忙出迎接，進內一同坐下。茶罷，各道別後相思之情。海爺謝過，便道：「暫住旁廳安歇。」<br />
　　次日，乃壽誕正辰，諸親鄰里，俱來慶賀。各門人多是紅袍玉帶拜賀。是日，大排筵席，有官序爵而坐，無官序齒而坐。<br />
　　酒過三巡，食供二套，各人敬酒三杯。海爺一一飲罷。說道：「各位賢契，眾位親鄰：老夫以貢士上京，挑選教官之職。因與嚴嵩弟姪作對，因禍得福，反升淳安縣。以後遭嚴嵩百般謀害，俱蒙皇天庇佑，得以不死，反得扳倒嚴嵩，與朝廷除奸去惡。不想告老在家，又出個張居正，恃寵專權，殺害忠良。老夫心忿，又上京供職，再要扳倒他。蒙聖恩授為耳目之官，千方百計扳不倒他。後來多虧楊老令婆起兵來京，方得除他回籍。<br />
　　想起八十年間，作出許多驚天動地大事。今日年登百歲，又得賢契眾親們杯酒談心，真人生之大幸也！」說罷哈哈大笑，寂然不動，早已氣絕歸天。眾人大驚，俱各放聲大哭。驚動裡面太太，受不得哀痛，登時氣絕歸天。<br />
　　當下，嗣子同女婿呂端料理喪事，奏本朝廷，萬曆皇爺差官御祭御葬，命地方官豎坊旌獎，賜諡忠介，加贈太師誥敕。<br />
　　這一班門生，皆傳說在船上見旗上寫「天下都城隍」之事，乃鳩工在廣東省城起蓋廟宇，牌額書「天下都城隍廟」，殿上塑海爺金身，兩旁塑判官吏。自此香煙不絕，千年永享。<br />
　　是書名為《小紅袍》云。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>