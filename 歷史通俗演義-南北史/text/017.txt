
			　　卻說徐湛之趨入北戶，正擬開門逃生，那背後已有亂兵追到，立被殺死。江湛夜直上省，早起聞喧噪聲，料知有變，喟然歎道：「不用王僧綽言，乃竟至此！」遂避匿小屋中，亦被亂兵搜捕，結果性命。左細仗主廣威將軍卜天與，不暇被甲，執刀持弓，疾呼左右出戰，一箭射去，幾中劭頸。劭急忙閃避，幸得躲過，劭黨圍擊天與，砍斷天與左臂，大吼一聲，倒地而亡。隊長張泓之、朱道欽、陳滿等，一同戰死。
　　劭入含章殿中閣，殺斃中書舍人顧嘏，他如宿衛舊將羅訓、徐罕，及左衛將軍尹弘，皆望風屈附。劭又使人闖入東閣，往殺潘淑妃。淑妃方才起牀，尚未盥櫛，驀見亂兵衝入，嚇做一團。赳赳武夫，管甚麼玉骨冰肌，竟把她一刀砍死，剖開胸膛，挖心獻劭。何不前時仰藥，免得受此慘劫。還有宮中侍役，平時得宋主親信，約有數十人，也共做了刀頭面，隨著潘淑妃的芳魂，同到冥府中去侍宋主了。
　　濬宿居西府，由舍人朱法瑜，踉蹌走告道：「不好了！不好了！宮中變起，外面統說是太子造反了！」濬佯驚道：「有這等事麼？奈何奈何！」法瑜道：「不如急往石頭，據城觀變。」將軍王慶呵止道：「宮中有變，未知主上安危，做臣子的理應投袂赴難，奈何反往石頭！」濬尚未知宮中確耗，竟從南門趨出，帶著文武千餘人，馳往石頭城。
　　城中由南平王鑠留守，見濬奔至，驚問宮廷情狀。濬答說未畢，即由張超之到來，召濬入朝。濬屏去左右，向超之問明底細，便戎服上馬，急馳而去。朱法瑜勸阻不從，王慶叩馬直諫，提出聲罪討逆四字，更與濬意相反。濬即怒叱道：「皇太子有令，敢有多言，便當斬首！」遂與張超之匆匆入朝，與劭相見。劭說道：「弟來甚好！可惜這潘淑妃，」說到妃字，不禁住口。濬問道：「敢是已死了麼？」劭見他形色自如，才答道：「為兄的一時失檢，淑妃竟為亂兵所害！」濬怡然道：「這是下情所願，死何足惜！」劭可無父，濬亦何必有母！
　　劭甚是喜慰，又詐傳詔書，召入大將軍江夏王義恭，及尚書令何尚之，拘至別室，脅令屈服。並召百官入殿，有數十人應召到來。劭即被服冕旒，居然登位，且宣示敕書道：
　　徐湛之、江湛弒逆無狀，吾勒兵入殿，已無所及，號惋崩衄，心肝破裂。今罪人斯得，元凶克殄，可大赦天下，改元太初，俾眾週知！
　　即位已畢，便還居永福省，不敢臨喪，但命親黨入宮殿中，棺殮宋主及潘淑妃，諡宋主義隆為景皇帝，廟號中宗。當即發喪，葬長寧陵，命蕭斌為尚書僕射，領軍將軍，何尚之為司空，前太子右衛率檀和之戍石頭，征虜將軍營道侯義綦鎮京口。義綦係道憐幼子。殷仲素為黃門侍郎，王正見為左軍將軍，張超之、陳叔兒以下，皆升官進爵有差。又令輔國將軍魯秀，與屯騎將軍龐秀之，分掌禁軍，殺尚書左丞荀赤鬆，右丞臧凝之。兩人係江、徐親屬，所以被殺。王僧綽授任吏部尚書，兼官司徒，嗣由劭檢查故牘，及江湛家書疏，得僧綽所上前代廢儲典故，不禁怒起，即令加誅。遲死數日，便是逆臣。僧綽弟僧虔亦死。劭又誣稱宗室王侯，與僧綽謀反，收繫義欣子長沙王瑾，及瑾弟楷。義慶子臨川王曄，義融子桂陽侯顗，義宗子新渝侯玠，義融、義宗皆義欣弟。一並處死。授江夏王義恭為太保，南譙王義宣為太尉，始興王濬為驃騎將軍，調雍州刺史，臧質為丹陽尹，隨王誕為會州刺史，立妃殷氏為皇后，后季父殷衝為司隸校尉。號女巫嚴道育為神師，釋王鸚鵡出獄，厚賞金帛。鸚鵡至劭處謝恩，劭見她妖冶善媚，格外加憐，竟引入密室，特賜雨露。鸚鵡本來淫蕩，驟然得此奇遇，真是喜出望外，流連枕席，曲意承歡，引得劭心花怒開，通宵取樂，恨不即立她為后。只因正宮有主，一時不便廢易，權且列作妾媵，再作後圖。鸚鵡原是禽類，應與禽獸為匹。是時武陵王駿，移鎮江州，仍然開府。回應十四回中江州罷府事，文筆不漏，且與十三回中江州應出天子語，亦遙相印證。適值江蠻為寇，駿出屯五洲，並由步兵校尉沈慶之，自巴水來會，並討群蠻。劭陽授駿為征南將軍，暗中卻與沈慶之手書，令他殺駿。可巧典簽董元嗣，也自建康至五州，具言太子弒逆狀，慶之密語僚佐道：「蕭斌婦人，餘將帥皆不足道，看來東宮同惡，不過三十人，此外脅從，必不為用，我若輔順討逆，不患無成！」乃入帳見駿，駿已略聞密書消息，陰有戒心，即托疾不見。慶之竟自突入，取出劭書，當面示駿。駿無從避匿，但對書泣下道：「我死亦不怕，但上有老母，可否許我一訣？」原來駿母為路淑媛，嘗隨駿就藩，所以駿有此言。慶之奮然道：「殿下視慶之為何如人？慶之受先帝厚恩，今日當輔順討逆，惟力是視，殿下何必多疑！」駿起座再拜道：「國家安危，皆在將軍！」慶之答拜畢，即命內外勒兵，克期東指。
　　府主簿顏竣道：「劭據有天府，急切難攻，若單靠一隅起義，未免孤危，不如待諸鎮恊謀，然後舉事。」慶之厲聲道：「今欲仗義出師，乃來這黃頭小兒，撓阻軍心，怎得不敗？宜斬首號令，振作士氣！」駿見慶之動怒，忙令竣拜謝慶之，慶之乃和顏語竣道：「君但當司筆札事，出兵打仗，非君所能與聞。」駿喜說道：「願如將軍言！」當下戒嚴誓眾，命沈慶之為府司馬，襄陽太守柳元景，隨郡太守宗慤，為諮議參軍，內史朱修之署平東將軍，顏竣為錄事，長史劉延孫為尋陽太守，行留府事。
　　慶之部署內外，才閱旬日，便已整備，時人目為神兵。當命顏竣草檄，傳示四方，使共討劭。荊州刺史南譙王義宣，雍州刺史臧質，司州刺史魯爽，首先起應，舉兵相從。駿留魯爽守江陵，自與臧質出赴尋陽。
　　劭聞駿出師，調兗、冀二州刺史蕭思話為徐、兗二州刺史，起張永為青州刺史。思話不奉劭命，竟率兵應駿，建武將軍垣護之，也自歷城赴尋陽，與駿聯合。就是隨王誕亦致書與駿，願共討逆。不到一月，已是義師四起，伐鼓淵淵。可見人心未死。劭尚自恃知兵，召語朝士道：「卿等但助我料理文書，不必注意軍旅，若有寇難，我自能抵禦，但恐賊虜未敢遽動呢！」嗣聞四方兵起，方有懮色，乃下令戒嚴。
　　春去夏來，警信益急，柳元景統領寧朔將軍薛安都等，出發湓口，共計十有二軍。武陵王駿，亦自尋陽出發，命沈慶之總掌中軍，浩浩蕩蕩，殺奔建康。一面傳檄入都，曆數劭罪。
　　劭得閱檄文，探知是顏竣手筆，便召太常顏延之入殿，投檄相示道：「你可知何人所作？」延之方應劭征，入為光祿大夫，竣即延之長子，延之從容覽檄，料知劭是故意質問，便直供道：「這當是臣兒所為。」劭又問道：「汝如何知曉？」延之道：「臣子竣筆意如此，臣不容不識。」劭又道：「竣如何這般毀我？」延之道：「竣不顧老父，怎知顧陛下！」劭怒少解，叱令退朝，命拘竣子至侍中下省，義宣子至太倉空舍，一體幽禁，且欲盡殺三鎮將士家口。
　　江夏王義恭，司空何尚之進言道：「人生欲舉大事，必不顧家，否則定是脅從，無法解免；若將他家室誅滅，益令眾心絕望，更增敵燄呢。」娓娓動聽，保全不少。劭也以為然，因不復問。惟自思朝廷舊臣，均不足恃，只好厚撫輔國將軍魯秀，及右軍參軍王羅漢，委以軍事，令蕭斌為謀主，殷衝掌兵符。斌勸劭整率水軍，自出決戰，或保據梁山，固壘扼守。江夏王義恭有心結駿，恐他倉猝起兵，船隻狹小，不利水戰，乃勸劭養銳待期，不宜遠出。斌厲色道：「武陵郎二十少年，能做出這般大事，殆未可量；況復三方同惡，勢據上流，沈慶之諳練軍事，柳元景、宗慤屢次立功，形勢如此，實非小敵。今都中人心未離，尚可勉力一戰，若端坐檯城，如何能久持哩！」劭不聽斌言，但慰勞將士，督治戰艦，擬俟敵軍逼近，然後決戰。呆鳥。或勸劭保石頭城，劭說道：「前人據守石頭，無非待諸侯勤王，我若守此，何人來援，唯應與他決戰，方可取勝。」既而遣龐秀之出戍石頭，秀之竟往奔駿軍，於是人情大震。
　　駿軍到了鵲頭，宣城太守王僧達，又馳往謁駿，駿即授為長史，置諸左右。柳元景因舟艦未堅，不便水戰，特倍道疾行，至江寧登岸，使薛安都帶領鐵騎耀兵淮上，且貽書朝士，為陳逆順利害。朝士多潛出建康，往投軍前。駿自尋陽東行，途次遇疾，不能見將士，唯顏竣出入臥內，親視起居。有時因駿病加劇，不便稟白，即專行裁決，軍政以外，所有文檄往來，似出一人，毫無稽滯。
　　好容易過了兼旬，連舟中甲士，亦未知駿有危疾，毫不慌張。那柳元景日報軍情，俱由竣批答出去，令他相機進取，不為遙制。元景潛至新亭，依山為壘，劭使蕭斌統步軍，褚湛之統水軍，與魯秀、王羅漢等，合精兵萬餘人，攻新亭寨。
　　劭自登朱雀門督戰。
　　元景下令軍中道：「鼓繁氣易衰，聲喧力易竭，汝等但銜枚接仗，聽我鼓起，方許發聲。」傳令已畢，遂分兵士為兩隊，出寨決鬥，一隊抵敵步軍，一隊防遏水軍，所有勇士，悉數遣出，但留左右數人，宣傳軍令。兩下裡猛力交鋒，爭個你死我活。一邊是仗義而來，人人奮勇，一邊是貪賞而至，個個爭先。自午前殺至午後，不分勝敗。那王羅漢殺得性起，挺著一枝長矛，闖入義軍隊內，左挑右撥，無人敢當。褚湛之亦麾兵登岸，與蕭斌左右夾攻，看看義軍勢弱，有些兒招架不住。元景出營督隊，也捏著一把冷汗。忽聞蕭斌軍內，打起幾聲退鼓，頓令蕭斌、褚湛之等，動起疑來，向後卻顧。元景覷著此隙，援桴擊鼓，鼕鼕不絕，部眾聞鼓踴躍，吶一聲喊，統向敵軍殺去。敵軍駭散，多半墜入淮水，溺斃甚多。劭見各軍敗退，自率餘眾，再來攻壘，復被元景殺敗，傷亡無數。蕭斌受傷先遁，魯秀、褚湛之、檀和之，統奔降柳營，劭單騎走脫，馳還建康。
　　元景迎納魯秀等，談及軍事，才知前次退鼓，乃由魯秀所擊，就是褚、檀兩人，也由秀邀他反正，所以同奔。元景大喜，露佈告捷，且迎武陵王駿至新亭。
　　駿病體已痊，即至新亭勞軍，乘便入江寧城。湊巧江夏王義恭，自建康脫身馳至，上勸進書。又來了散騎侍郎袁爰，佯說是追趕義恭，亦至武陵王處投順。爰素習朝儀，遂令兼太常丞，草述即位儀注。編製已就，便在新亭築壇，由武陵王駿即皇帝位，大赦天下。文武各賜爵一等，從軍加二等，改諡大行皇帝曰文，廟號太祖。授大將軍義恭為太尉，錄尚書事，兼南徐州刺史，南譙王義宣為中書監，兼揚州刺史，隨王誕為衛將軍，兼荊州刺史，臧質為車騎將軍，兼江州刺史，沈慶之為領軍將軍，蕭思話為尚書左僕射，王僧達為右僕射，柳元景、顏竣為侍中，宗慤為右衛將軍，張暢為吏部尚書。其餘將士各加官有差。改號新亭為中興亭，再圖進取。
　　劭自新亭奔還，聞義恭逃去，即將他十二子一並拘到，盡行殺斃，立子偉之為太子，又復大赦。唯劉駿、義恭、義宣、誕不原。命濬為南徐州刺史，與南平王鑠並錄尚書事，濬聞駿軍將至，懮迫無計，當與劭想出一法，用輦迎蔣侯神像，舁置宮中，稽顙求福，拜大司馬，封鍾山王，又封蘇侯為驃騎將軍，也是焚香頂禮，日夕虔求。想是嚴道育教他。偏是臧質等步步進逼，直指建康。劭遣殿中將軍燕欽等出拒，相遇曲阿，未戰即溃。劭乃緣淮樹柵，派兵戍守。男丁多半逃散，城內外只有婦女，也迫令從軍，充當役使。魯秀等募勇士攻破大航，鉤得一舶。王羅漢尚逍遙江上，挾妓醉酒，忽聞秀軍已經登岸，急得不知所措，慌忙出降。緣淮各戍依次奔散，器仗鼓蓋，充塞路衢。
　　劭聞戍軍溃退，沒奈何閉守六門，並在城內鑿塹立柵，城中一日數驚，非常慌亂。丹陽尹尹弘等逾城出降，蕭斌亦令部兵解甲，自石頭城攜著白旛，奔投軍前。魯秀等奏達新亭奉詔以斌甘黨惡，情罪較重，飭即處斬，當下將斌械送，梟首行轅。
　　這時候的元凶劉劭，自知大事已去，毀去乘輦及冕服，打算逃走，濬勸劭載運寶貨，航海遠奔。劭恐人情離散，載寶出走，反惹眾目，意欲輕騎逃生。兩人計議未決，那閶闔門外的守兵，已走還入殿，薛安都、程天祚等領著義師，乘亂隨入。臧質、朱修之分門殺進，同會太極殿前。逆黨四處逃奔，王正見首被擒獲，當場斬首。張超之走入含章殿，匿御牀下，被義軍追尋得手，抓出殿階，亂刀分屍，刳腸剖心，噉肉立盡。
　　劭不能出走，穴通西垣，竄入武庫井中，義軍隊副高禽，率兵進內，七手八腳，將劭擒住，反鳥邦起來。劭問道：「天子何在？」禽答道：「就在新亭！」當下牽劭出庭，臧質瞧著，向他悲慟。劭靦然道：「天地所不覆載，丈人何為見哭？」此時也自知罪麼？臧質何故慟哭，我亦要問。質乃停淚，把劭縛住馬上，押送行轅。一面捕得偽皇后殷氏、偽皇子偉之等兄弟四人，並諸女妾媵，及嚴道育、王鸚鵡等婦女繫獄，男子械送，封府庫，清宮禁，只不見了傳國璽。再遣人向劭詰問，劭言在嚴道育處，因將道育身上檢搜，果然藏著，便即取獻新皇。道育懷藏國寶，莫非要送與天神不成！
　　劭與四子俱至軍門，江夏王義恭等出視，義恭先叱劭道：「我背逆歸順，有何大罪，乃殺我十二兒？」劭答道：「殺死諸弟，原是我負叔父！」江湛妻庾氏，乘車往詈，龐秀之亦加誚讓，劭厲聲道：「何必多說！我死罷了！」義恭怒起，先命斬劭四子，然後及劭。劭臨刑時，尚歎息道：「不圖宋室弄到如此！」出汝逆賊，所以如此。劭父子首都梟示大航，暴屍市曹。
　　義恭奉命先歸，道出越城，正值濬父子狼狽逃來，還有鑠亦偕行。見了義恭，濬下馬問道：「南中郎今作何事？」義恭道：「皇上已君臨萬國！」濬又道：「虎頭來得太遲了！」虎頭見前。義恭道：「未免太遲。」濬又問：「可不死否？」義恭道：「可詣行闕請罪。」乃勒令上馬相從，乘他不備，剁下頭顱。濬有三子，一並斬首，獻至行轅，命與劭父子首同懸大航。
　　又有詔傳入建康，凡偽皇后殷氏以下，俱賜自盡。殷氏且死，語獄丞江恪道：「我等無罪，何故枉殺？」恪答道：「受冊為后，怎得無罪！」殷氏道：「這是暫時的冊封，稍遲數月，便當冊王鸚鵡為后了。」隨即用帛自盡。諸女妾媵皆自殺，惟嚴道育、王鸚鵡兩人，牽出都市，鞭笞交下，宛轉致斃。要想做天師、皇后的滋味。焚屍揚灰，擲置江中。殷衝為殷氏季父，尹弘王羅漢，曾事劭盡力，一概賜死。淮南太守沈璞，坐守湖上，觀望不前，亦即加誅。
　　嗣主駿自新亭入都，就居東府，百官踵府請罪，有詔不問。遂遣建平王弘至尋陽，迎生母路淑媛，及妃王氏入都。尊母為皇太后，冊妃為皇后。追贈袁淑為太尉，徐湛之為司空，江湛為開府儀同三司，王僧綽為金紫光祿大夫。毀劭所居東宮齋室，作為園池。封高禽為新陽縣男，追號潘淑妃為長寧國夫人，特置守冢。禍由彼起，不應追贈，即如王僧綽之甘受偽命，亦不宜贈官。進江夏王義恭為太傅，領大司馬，南平王鑠為司空，建平王弘為尚書左僕射，隨王誕為右僕射，尋且改南譙王義宣為南郡王，隨王誕為竟陵王。餘皆論功行賞，各有遷調。惟褚湛之本為濬婦翁，自南奔歸順後，赦去前罪，受職丹陽尹，女為濬妃，因湛之反正，濬與妃絕，亦得免誅。又有何尚之雖曾附逆，但與義恭從中調護，保全三鎮，心向義軍，理應特別原情，仍授為尚書令。子何偃為大司馬長史，任遇如故。
　　宋主駿乃入居大內，粗享太平。小子有詩詠道：

　　江州天下語非虛，一舉功成惡盡除。
　　畢竟人情猶向義，元凶結局果何如！
　　過了兩月，南平王鑠，竟致暴亡。究竟為著何事，待小子下回表明。
　　弒宋主者為元凶劭。劭何能弒主？潘淑妃實召之。宋主死而淑妃亦死，宜也。淑妃死而劭與濬相繼俱死，尤其宜也。武陵王駿，亦南平王鑠之流，非真能成大事者，幸賴沈慶之昌言起義，始得號召義旅，入誅元凶。天下雖滔滔皆是，而公論猶存，兇人卒殄，是可見弒君弒父者，終不能幸全性命；否則天理淪亡，順逆不辨，幾何不胥為禽獸也。乃逆黨殄平，不問原委，且追贈潘淑妃為長寧國夫人，另置守冢，是豈不可以已乎！吾乃知駿之終為闇主也。