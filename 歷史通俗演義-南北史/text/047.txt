
			　　卻說爾朱榮在肆州，得了賀拔勝兄弟，不禁大喜，撫勝背道：「卿兄弟肯來從我，天下便容易平靖了。」遂署為軍將，行止進退，隨時與議。勝等亦樂為效力。看官閱榮詞色，已可知他拔扈飛揚，名為魏廷御亂，實是後來一大厲階。那魏廷正亂勢紛紛，只懮兵將不足，想靠榮做北方長城，眼前事且不暇顧，怎能顧到日後呢！
　　古人有言：外寧必有內懮，這魏國是內懮交迫，外亦未寧，正是內外搖動的時候，梁豫州刺史夏侯亶，趁著淮水盛漲，攻魏壽陽。魏揚州刺史李憲，待援不至，只好舉城降梁。亶令將軍陳慶之入城安民，收降男女七萬五千人，復稱壽陽為豫州，改合肥為南豫州，二州俱歸亶管轄。嗣復由梁將湛僧智，及司州刺史夏侯夔，會師武陽關，圍魏廣陵。魏嘗稱廣陵為東豫州，刺史元慶和，保守不住，外城被陷。魏將陳顯伯，率兵赴援，又為僧智所破。慶和無法可施，不得已投降梁軍，顯伯夜遁。梁軍追擊至十里外，斬獲萬計。僧智受命鎮廣陵，夏侯夔鎮安陽。
　　已而梁主復遣將軍陳慶之，與領軍曹仲宗等，攻魏渦陽，尋陽太守韋放，亦引軍往會。途次與魏將元昭等相遇，不及列營，部下皆有懼色。元昭麾下，步騎共五萬人，分隊夾進，聲勢銳甚。放係睿子，夙受家傳，至此仍不慌不忙，免冑下馬，自坐胡牀，誓眾迎戰。於是士卒皆奮，踴躍直前，一當十，十當百，竟得殺退魏兵。不略韋放，仍為韋睿生色。乃徐徐收軍，趨晤慶之。慶之不肯落後，也率麾下二百騎，馳往奮擊，斲死魏兵前隊百餘人，因勒騎還營，與諸軍並進。元昭分設十三壘，抵禦梁軍，兩下相持，互有殺傷。差不多過了一年，仲宗因欲班師，慶之獨杖節軍門，誓死不退，遂簡選銳卒，銜枚夜出，直搗魏營，魏人積勞致倦，倉猝不能抵敵，溃去四壘。慶之俘馘多名，陳列渦陽城下，指示守將王緯，緯乃乞降。魏兵尚有九壘，又由慶之移示俘馘，鼓噪進攻，嚇得魏兵四散奔逃。元昭亦顧命要緊，棄壘遁去。慶之上前追躡，殺斃無數，渦陽為屍血所積，幾乎膠淺不流。自宋季被魏南侵，淮北為魏所據，齊末又由魏兵渡淮，陷入淮南，至此梁乘魏亂，攻克兩淮城鎮。
　　魏人失地頗多，無力與爭，已是懊悵得很。敘入南北交涉，是按時銷納文字。再加那北方亂事，日急一日，真個是寇氛遍地，烽火連天。杜洛周寇掠薊南，轉趨范陽，屢為行台常景所破。景所恃唯一於榮，榮忽病歿，景遂失勢。幽州民甘心從亂，竟開門迎納洛周，景被擄去，幽州當然陷沒了。葛榮守瀛州南趨，進逼殷州。殷州由定、相二州分出，領有四郡，刺史崔楷，甫經到任，城內無備，由楷召集兵民，諭以忠義，與賊黨徒手相搏。連戰半旬，終因力竭城崩，被賊殺入，楷不屈遇害。榮復轉圍冀州，刺史元孚，督厲將士，晝夜拒守，自春及冬，糧儲告罄，外無救兵，尚且據城死戰。及城已被陷，孚與兄溳俱為所擒，兄弟各自引咎，願為國死。都督潘紹等，亦向榮叩請，願代死以活使君，榮歎為忠臣義士，統皆赦免。
　　強盜發善心。連敘崔楷元孚，意在教忠。
　　但殷、冀二州，俱為賊有，還有西道行台大都督蕭寶夤，出兵累年，糜餉添兵，不知凡幾，始終沒有成效。特提蕭寶夤，為本回前半截主腦。莫折念生，與胡琛不和，兩賊自相攻殺。念生屢挫，乃輸款寶夤。寶夤使行台左丞崔士和，往收秦州。不意念生復反，擒殺士和，秦州再陷。寶夤出師涇陽，親討念生，一場交戰；全軍敗績，退屯逍遙園東。汧城岐州，相繼降賊，豳州刺史畢祖暉，又復戰沒。西道都督北海王元顥，亦被殺敗，關中大擾。雍州刺史楊椿，急忙募兵拒守，得士卒七千餘人，登陴力御，才獲保全。魏加椿為侍中，領行台統帥，節制關西諸將。念生遣弟天生，大舉攻雍州，蕭寶夤令部將羊侃，往助楊椿。侃隱身塹中，伺天生近城，一箭射去，應弦而斃。椿乘勢殺出，賊眾大溃，斬首數千級，雍州解嚴。念生方進據潼關，聞天生已死，乃棄關西去。
　　魏主因寶夤敗退，褫奪官爵，免為庶人。一面下詔西征，整備兵馬。既得潼關捷音，復說將北討葛榮。詔書中很是誇張，彷彿有鑾蹕親臨，滅此朝食的氣象，其實統是紙上談兵，唯日在銷金帳中，與潘嬪等練習肉戰，有甚麼行軍思想。那胡太后亦縱情行樂，宮闈裡面，通宵狎褻，笑語時聞，任他警報頻來，且管目前肉慾，毫不加懮。死在目前，樂得縱歡。一切軍事，都委城陽王徽及二三嬖臣，隨便處置。
　　可奈賊勢未靖，宿將漸凋，雍州行台楊椿，又復上書報病，請人相代。魏廷無將可遣，只得復任蕭寶夤，都督淮涇等四州軍事，兼領雍州刺史。椿交卸還鄉，因子顯將適洛陽，特囑昱轉奏兩宮，謂寶夤非不勝任，但恐有異志，須慎選心膂為輔，方可戢彼野心。昱奉命至洛，面啟魏主母子，兩宮已是晨昏顛倒，神志迷離，哪裡肯如言施行。
　　會聞葛榮進圍信都，乃命金紫光祿大夫源子邕，為北討大都督，率兵赴援。子邕方發，又接相州急報，刺史樂安王元鑒，文成帝孫。據鄴叛魏，通款葛榮。因再命舍人李神軌，出會子邕，並召同將軍裴衍，先討鄴城。才算一舉得手，入鄴誅鑒，傳首洛陽。神軌還都，詔除子邕為冀州刺史，使討葛榮。裴衍亦表請同行，奉敕允議。子邕獨上書自陳，謂兩人不宜同往，衍行臣請留，臣行請留衍，若逼使同行，必致敗衄。有詔不許，子邕不得已偕衍北進。行至漳水，突遇賊十萬眾，蜂擁前來。兩將本不同心，號令不一，猝遭大敵，兵士駭散，子邕及衍，相繼陣亡。葛榮盡銳攻相州，還虧刺史李神，悉眾固守，恊力致死，才得不陷。可見用兵之道，全恃一心。偏雍州行台蕭寶夤，竟殺死關右大使酈道元，居然造起反來。果如楊椿所料。
　　寶夤西討莫折念生，前次敗績遭譴，已不自安，後來雖得起復，終懷疑懼。莫折念生返至秦州，由州民杜粲糾眾發難，擊死念生，粲自掌州事。南秦州城民辛琛，亦自行州事，各遣使至蕭寶夤處乞降。莫折念生亦了。寶夤表聞魏廷，魏主盡復寶夤舊封，仍爵齊王兼尚書令。
　　中尉酈道元，素號嚴猛，不避權戚。司州牧汝南王元悅，寵信小吏邱念，弄權不法。道元收念付獄，擬處重刑。悅亟白胡太后，請赦念罪。太后敕令赦念，偏道元不待赦至，先已殺念，復劾悅縱奸枉法諸罪狀，太后不理。悅深恨道元，想出一法，請調道元為關右大使。關右為蕭寶夤勢力範圍，遣使鎮壓，明明是悅的詭計，使他激怒寶夤，好借刀殺死道元。魏廷哪裡知曉，即派道元西行。果然寶夤聞知，由疑生畏，由畏生忿，特商諸僚佐柳楷。楷答道：「大王為齊明帝子，天下屬望，何必定居人下！況近有謠言：鸞生十子，九子毈，音斷，卵壞也。一子不毈，關中亂。亂訓為治，大王當治關中，已無疑義。」寶夤乃決計叛魏，密遣部將郭子恢，潛伏陰盤驛，俟道元過境時，突出攔阻。把他刺死。佯言為賊所害，命人收殯，詭詞奏聞。魏責寶夤捕凶正法，寶夤當然不理，即欲稱帝關中。
　　行台郎中蘇湛，人品端方，素為寶夤所重，時正抱病在家。寶夤使他姨弟姜儉與商，湛不待說畢，便放聲大哭。奇哉！儉驚問何因？湛且泣且語道：「我家百口，今將屠滅，怎得不哭！」又哭至數十聲，乃徐語儉道：「為我白齊王！王本似窮鳥投人，賴朝廷假王羽翼，榮寵至此，奈何無端背德！且魏德雖衰，天命未改，齊王恩信，未洽民情，乃欲率羸惰兵卒，守關問鼎，怎能有成？湛不能舉家同盡，願乞骸骨歸還鄉里，使得病死，下見先人。」儉返報寶夤，寶夤知湛不為己用，聽令還裡。
　　長史毛遐，與弟鴻賓，奔往馬祗柵，召集氐羌，抗拒寶夤。寶夤遣將軍盧祖遷擊遐，一面自稱齊帝，改元隆緒，置百官都督，公然被服袞冕，出祀南郊，行即位禮。偽官呼嵩未畢，忽有敗報傳來，祖遷敗死，禁不住神色倉皇，匆匆入城。別派部將侯終德，往擊毛遐兄弟，並派重兵據守潼關。
　　正平民薛鳳賢、薛修義等，亦聚眾河東，分據鹽池，圍攻蒲阪，東西連結，響應寶夤。魏命尚書僕射長孫稚，為行台統帥，往討寶夤，遣都督宗正珍孫，往討二薛。
　　長孫稚馳至恒農，聞寶夤圍攻馮翊，尚未陷入，乃與將佐會議所向。行台左丞楊侃獻計道：「賊據潼關，守禦已固，未易攻入，不如北取蒲坂，渡河西行，直搗心腹。賊回顧巢穴，馮翊必當解圍，就是潼關守兵，亦必卻顧而走，支節既解，長安自可坐取了。若以為愚計可行，願效前驅！」長孫稚皺眉道：「汝計甚善，但薛修義方圍河東，薛鳳賢復據安邑，近聞宗正珍孫，軍至虞坂，不能前進，我軍如何可往？」侃微笑道：「珍孫一行陣匹夫，怎知行軍？二薛黨羽，統是烏合，只能欺嚇珍孫，不能欺嚇別人。」虜在目中。稚乃使長男子彥，隨著楊侃，帶領騎兵，自恒農北渡，進據石锥壁。侃揚言道：「我軍今且停此，暫待步軍。為念沿途村民，無知受脅，情實可憐，今先告父老百姓，速送降名，各自還村，俟我軍舉起三烽，也當舉烽相應，我軍誓不相犯；若無人應烽，定係賊黨，當進屠村落，奪取子女玉帛，犒賞我軍。」誑賊足矣。村民聞了此言，轉相告語，多遞降名。一俟官軍舉烽，無論已降未降，皆舉烽相應，火光徹數百里。薛修義等圍住河東，遙見烽火齊紅，不覺大駭，當即遁還，與鳳賢同約來降。潼關守兵，果然返顧，相率卻走，侃即飛報長孫稚。稚見潼關空虛，已率全軍入關，進至河東，與侃相會。侃更長驅直進，寶夤遣將郭子恢截擊，連戰皆敗。那往擊毛遐的侯終德，竟與遐等聯絡，還襲寶夤。
　　寶夤連忙出敵，軍無鬥志，未戰先逃，慌得寶夤驅馬奔回，挈領妻孥，自後門出奔，逕投萬俟丑奴，丑奴為胡琛部將，琛被拔陵餘黨費律，誘至高平，將他殺死。胡琛了。餘眾並歸丑奴，再據高平，翦滅拔陵餘黨。既得寶夤投奔，引為謀主，授官太傅，自稱天子，僭置官屬。適波斯國獻獅至魏，被丑奴截留，作為符瑞，自稱神獸元年。奴可為帝，獸足表年，擾亂時代，應該有此奇聞呢！語極冷雋。
　　且說魏主詡年已濅長，知識日開，胡太后帷薄不修，時懷疑忌。通直散騎常侍谷士恢，得邀上寵，日在魏主左右，胡太后恐他傳聞穢事，誣以他罪，勒令自盡。尚有密多道人，能作胡語，亦嘗出入殿廷，為魏主所親信。太后又使人伺他蹤跡，刺死城南，佯為懸賞購賊。此外如魏主寵臣，多被太后遷黜。魏主當然恚恨，遂致母子生嫌。
　　是時葛榮、杜洛周，互相吞噬，洛周被葛榮擊死，杜洛周了。餘黨降榮。榮凶燄益盛，南趨鄴城。安北將軍爾朱榮，因葛榮南逼，表請自發騎兵，東援相州，並不見報。惟納女入宮，得冊為嬪。魏主詡所愛唯此。進封爾朱榮為驃騎將軍，都督並、肆、汾、廣、恒、雲六州軍事，尋復進位右光祿大夫，開府儀同三司。懷朔鎮函使高歡，初與段榮、尉景、蔡雋先等，投入杜洛周，嗣見洛周不能成事，轉奔葛榮，旋復亡歸爾朱榮。榮見歡形容顦顇，不以為奇，但安置帳下，作為隨卒。會歡從榮入馬廄，廄有悍馬，專喜踶齧，榮命歡修翦馬鬣。歡不加羈絆，執刀徐翦，馬竟不動。翦畢，語榮道：「御惡人也如是呢！」榮暗暗點首，即引歡入室，屏去左右，訪問時事。歡抵掌道：「今天子闇弱，太后淫亂，嬖孽擅命，朝政不行，如公雄才大略，乘時奮發，入討鄭儼、徐紇等，廓清君側，霸業可一舉即成了。」榮大喜道：「得卿言，似夢初醒哩。」遂復與歡促膝密談，自日中至夜半，歡才趨出。嗣後遇有軍事，必與歡謀。
　　並州刺史元天穆，係元魏宗室，與爾朱榮很是投契，榮復與他密謀入洛，天穆亦甚贊成。帳下都督賀拔岳，又從旁慫慂，榮遂部署兵馬，聚集義勇，北捍馬邑，東塞井陘，將南向入都。適接到魏主密敕，召榮入除徐、鄭，榮愈覺有名，即日出師，用高歡為前鋒，浩浩蕩蕩，向南出發。此是高歡發軔之始。
　　行次上黨，忽又有密敕頒到，止榮入都。榮不禁躊躇，歡又語榮通：「明公今日，騎虎難下，有進無退，何必多疑！」榮乃復擬進行。越日由都中發出哀詔，說是魏主暴崩，立嗣子為皇帝。又越數日，傳到太后詔令，謂嗣子非男，實係皇女，今決立臨洪王世子钊，入纂正統，大赦天下。這種迷離恍惚的詔書，頓時觸怒爾朱榮，當即抗表道：
　　伏承大行皇帝，背棄萬方，奉諱號踴，五內摧剝。仰承詔旨，實用驚惋。今海內草草，異口一言，昔雲大行皇帝鴆毒致禍，臣等外聽訟言，內自追測，去月二十五日，聖體康怡，隔宿即奄忽升遐，即事觀望，實有所惑。且天子寢疾，侍臣不離左右，親貴名醫，瞻仰患狀，面奉音旨，親承顧托，豈容不豫初，不召醫，崩棄曾無親奉，欲使天下不為怪愕，四海不為喪氣，豈可得乎？是以皇女為儲兩，虛行慶宥，上欺天地，下惑朝野，已乃選君於孩提之中，使奸豎專朝，賊臣亂紀，惟欲指影以行權，假形而弄詔，此何異掩眼捕雀，塞耳盜鐘！今秦隴塵飛，趙魏霧合，丑奴勢逼幽雍，葛榮憑陵河海，楚兵吳卒，密邇在郊，古人有言：邦之不臧，鄰之福也。一旦聞此，誰不闚▉？竊惟大行皇帝，聖德馭宇，斷體正君，猶邊烽迭舉，妖寇不滅。況今從佞臣之計，隨親戚之談，舉潘嬪之女以誑百姓，奉未言之兒而臨四海，欲使海內安爰，實所未聞！伏願留聖善之慈，回須臾之慮，鑒臣忠誠，錄臣至款，聽臣赴闕，參預大議，問侍臣帝崩之由，訪禁衛不知之狀，以徐、鄭之徒，付之司敗，雪同天之恥，謝遠近之怨，然後更召宗親，推其年號，聲副遐邇，改承寶祚，則四海更蘇，百姓幸甚！
　　看官聽說！這魏主詡年才十九，素無疾病，如何忽然暴崩？原來鄭儼、徐紇，因爾朱榮引兵南向，情甚惶急，陰與胡太后商議，謀鴆魏主。太后已與魏主有嫌，樂得依從，遂將魏主鴆死，立偽皇子為帝。先是潘嬪生女，托稱皇子，慶赦並行，改元武泰。及魏主被鴆，權立皇女，後且據實聲明，改立臨洮王世子钊。從前京兆王愉，叛命削籍，見四十二回。胡太后卻追愉為臨洪王，令子寶月襲爵。魏書明帝紀作寶暉。钊即寶月子，年甫三歲，太后利他年幼，因即迎立。偏爾朱榮出來反對，抗表上聞。胡太后接覽榮表，很是驚心，亟擬故主詡尊諡，稱為孝明皇帝，廟號肅宗，喪葬禮儀，概從隆備。一面遣榮從弟世隆，賚敕慰榮，勸令還鎮。小子有詩歎道：

　　淫牝怎得屢司晨，況復戕君滅大倫！
　　當日爾朱猶假義，出師還算魏忠臣。
　　究竟爾朱榮曾否依敕，且至下回再詳。
　　蕭寶夤事魏已久，封王爵，拜尚書令，魏之待寶夤也，不為不優。即一再免官，亦由寶夤之喪師致罪，非魏之過事苛求也。況旋黜旋用，寵眷不衰，彼乃妄思稱尊，搆兵叛魏，其視杜洛周、葛榮、萬俟丑奴輩，固不可同日語矣。杜葛等未受魏恩，揭竿為亂，史筆不得謂之非賊，況寶夤乎！本回歷敘戰事，獨提寶夤為主腦，誅其心也。胡太后以母害子，綱目直書曰弒。君主時代，尊無二上，不得以太后恕之；況其為淫亂不法，毫無母德耶！爾朱榮抗表問罪，義正詞嚴，假使他日入洛，清宮掖，肅紀綱，則功績豈出伊霍下？故以事跡論，則爾朱興師之日，尚非肆逆之時。應貶則貶，應褒則褒，論史者固具有苦心乎！