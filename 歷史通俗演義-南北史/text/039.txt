
			　　卻說蕭衍入屯閱武堂，即稱奉宣德太后命令，曉示官民。
　　大略說是：
　　皇室受終，祖宗齊聖，太祖高皇帝肇基駿命，膺箓受圖；世祖武皇帝係明下武，高宗明皇帝重隆景業，咸降年不永，宮車早晏。皇祚之重，允屬儲元，而稟質凶愚，發於稚齒。爰自保姆，迄至成童，忍戾昏頑，觸途必著。高宗留心正嫡，立嫡惟長，輔以群才，間以賢戚，內外扶持，冀免多難。未及期稔，便逞屠戮，密戚近親，元勛良輔，覆族殲門，旬月相繫。凡所任杖，盡慝窮奸，皆營伍屠販，容狀險丑，身秉朝權，手斷國命，誅戮無辜，納其財產，睚眥之間，屠覆比屋。身居元首，好是賤事，危冠短服，坐臥以之。晨出夜返，無復已極，驅斥氓庶，巷無居人，老幼奔皇，置身無所。東邁西屏，北出南驅，負疾輿屍，填街塞陌。興築繕造，日夜不窮，晨構夕毀，朝穿暮塞，絡以隨珠，方斯已陋，飾以璧璫，曾何足道。時暑赫曦，流金鑠石，移竹蓺果，匪日伊夜，根未及植，葉已先枯，畚鍤紛紜，動倦無已。散費國儲，專事浮飾，逼奪民財，自近及遠，兆庶恟恟，流竄道路，工商稗販，行號道法。屈此萬乘，躬事角橦，昂首翹肩，逞能暠木，觀者如堵，曾無作容。芳樂華林，並立闤銶，踞肆鼓刀，手操輕重，干戈鼓操，昏曉靡息，無戎而城，豈足雲譬。至於居喪淫宴之愆，三年載弄之丑，反道違常之釁，牝雞晨鳴之慝，於事已細，尚可得而略也。罄楚、越之竹，未足以言，校辛、癸之君，豈或能匹！征東將軍忠武奮發，投袂萬里，光奉明聖，翌成中興，乘勝席捲，掃清京邑。而群小靡識，嬰城自固，緩戮稽誅，倏逾旬月。宜速剿定，寧我邦家。乃潛遣間介，密宣此旨，忠勇齊奮，遄加蕩樸，放斥昏凶，衛送外第。未亡人不幸遭此百罹，感念存歿，心焉如割。令依漢海昏侯即昌邑王賀。故事，寶卷降封為東昏侯，寶卷后褚氏及太子誦並為庶人。肅清宮掖，重見昇平，未亡人亦與有幸焉。
　　看官！你想此時的宣德太后，出居鄱陽王故第，來管甚麼朝事？也輪不著管。蕭衍不欲自居廢立，因借太后為名，這也是古今廢立的常例。又托太后命令，進衍為大司馬，錄尚書事，兼驃騎大將軍揚州刺史，封建安郡公，承制行事，百僚致敬。王亮出見蕭衍，衍與語道：「顛而不扶，焉用彼相！」亮答道：「若果可扶，明公亦不得有今日！」衍不禁大笑，即授亮為長史，以司徒揚州刺史晉安王寶義為太尉，仍領司徒，改封建安王寶夤為鄱陽王。衍弟宏得拜中護軍。誅茹法珍、梅蟲兒、王寶孫、王咺之等四十一人。潘貴妃尚在獄中，衍不忍加戮，意欲留侍巾櫛，特商諸領軍王茂。茂答道：「亡齊乃是此物！若留居宮中，必招外議。」衍不得已勒令縊死。威福已享盡了。當下頒發敕文，蠲除敝制，放宮女二千人出宮，分賜將士。惟佘妃、吳淑媛，華色未衰，衍早聞豔名，便即入鎮殿中，據住二美。還有宮人阮氏，係始安王遙光妾媵，遙光敗後，沒入掖庭，也生得身材嬝娜，體態輕盈。衍亦納為采女，隨意諧歡。均為後文伏線。自古英雄多好色，這也不足深怪。
　　當時遠近州郡，均望風納款，獨豫州刺史馬仙璝，吳興太守袁昂，不肯受命。衍使仙璝故人姚仲賓招降，仙璝設筵相待，至仲賓述及衍意，被仙璝叱出，梟示軍門。駕部郎江革，為衍致書袁昂，書中略云：「根本既傾，枝葉安附？況竭力昏主，未足為忠，家門屠戮，非所謂孝，何苦幡然改圖，自招多福。」昂復書婉拒，大致謂既食人祿，不便遽忘，請示含容，毋責後至等語。衍乃復命李元履為豫州刺史，出撫東土，令勿以兵威從事。元履至吳興，昂仍然不降，但開門撤備，由他拘去。及轉招仙璝，仙璝泣語將士道：「我受人任寄，義不容降，君等皆有父母，不應令家屬坐誅，我為忠臣，君等為孝子，兩無所憾了！」乃悉遣將士出降，尚剩壯士數十人，閉門獨守。俄而元履兵入，仙璝令壯士持弓相待，兵不敢逼。到了日暮，仙璝始投弓道：「諸君但來見取，我義不降！」兵士始執住仙璝，檻送建康。衍見馬、袁兩人送至，親為釋縛，且語左右道：「令天下見二義士。」兩人感衍厚意，始皆歸降。仍然降順，前時何必做作！
　　衍前在竟陵王西邸，曾與范雲、沈約、任等，同處賓僚。見二十七回。至是懷念故交，引范云為諮議，沈約為司馬，任北為記室。又征前吳興太守謝朏，國子祭酒何胤，二人不至，衍迎宣德太后王氏入宮，即於中興二年正月，奉後稱制，自撤承制二字，餘官如故。沈約入語衍道：「齊祚已終，明公當入承帝運，雖欲自守謙光，恐不可復得了。」衍沈吟道：「此事可行得麼？」約又道：「天人相應，何不可行！」衍復囁嚅道：「且待三思。」約慨答道：「公初建牙樊淝，應該三思，今王業已成，何容疑慮！若不早定大業，將來天子入都，公卿在位，君臣分定，無復異心；果使君明臣忠，難道尚有他人助公作賊麼！」極力慫慂，好個梁初走狗。衍始點首。
　　約既趨出，復召范雲入議。雲所對亦如沈言，衍欣然道：「智士所見略同，卿明早與休文更來。」雲出語約，約答道：「明晨須要待我，同見大司馬。」雲笑道：「休文何必多慮，當然相待。」遂拱手別去。休文是約表字。詰旦雲仍趨入，未見約至，待了多時，仍然沒有到來。問明殿中衛士，方知約已早入，不禁驚詫異常。本欲闖將進去，又恐未奉傳宣，不便遽入，乃徘徊壽光閣下，連呼咄咄怪事！攀龍附鳳，應走先著，雲自己落後，被人愚弄，何怪之有！既而見約出來，慌忙迎問道：「何以處我？」約舉手向左，雲始解頤道：「幸不失望！」看官道是何因？原來沈約左指，便是令云為左僕射的意思。雲已經解意，所以轉驚為喜，即得開顏。熱中如此，可歎可鄙！
　　未幾由衍召入，取出數紙，折遞與雲。雲接入手中，約略瞧視，一紙是加九錫文，一紙是封梁王文，還有一紙，竟是內禪詔書，不由的失聲道：「好快筆墨！」從范雲目中看出，筆法不平。衍歎道：「休文才智，當今無匹。我起兵至今，已歷三年，諸將同心輔助，各有功勞，但造成帝業，惟卿與休文二人！」
　　雲欣然稱謝。
　　越數日，即詔進大司馬衍位相國，總百揆，領揚州牧，封十郡為梁公，備九錫禮。又越數日，復詔梁公增封十郡，進爵為王。所有梁國要職，悉依天朝成制。於是授沈約為吏部尚書，兼右僕射，范云為侍中。雲前為約誑，致落人後。此時日夕留心，恨不把梁王衍即刻抬上，便好做個開國元勛。自二月間衍封梁王，遷遲旬月，尚不聞準備受禪，連衍亦未曾提及，不禁格外心焦。常思乘間進言，偏衍深居簡出，除出殿視事對眾裁決外，整日裡在內休養。有時雲入啟事，且往往謝絕，不得見面。仔細探聽，方知衍為女色所迷，竟將大事擱起。
　　衍妻郗氏為故太子舍人郗曄女，幼即明慧，善隸書，通史傳，女工女容，無不嫻熟。宋後廢帝昱欲納女為后，事不果行，齊初安陸王緬，又欲娶女為妃，郗家托詞女疾，婚議復寢。建元末年，竟嫁衍為妻，伉儷甚諧。衍出為雍州刺史，郗氏隨行，病歿襄陽官廨中，惟郗氏在日，性多妒忌，禁衍置妾。衍只有一妾丁氏，嘗遭郗氏虐待，每日使舂米五斛。幸丁氏是一村女，不甚懦弱，卻還吃苦得起，按日照舂。若有神助，從未違限，亦無怨言。郗氏迭生三女，不得一男，丁又遭忌，鮮得當夕。及郗氏病死，丁氏始得懷北＋，產下一男，取名為統，就是後來的昭明太子。統生月餘，衍起師圍郢，丁氏母子，當然是不便隨行，留居雍城。帶敘蕭衍妻妾，貫穿前後。
　　及衍既入建康，已做了兩年曠夫，驟得餘、吳兩姬，趨承左右，朝擁暮偎，歡樂可知。惟吳淑媛已經有娠，未便常侍枕席，遂令佘妃專寵，日夕相親。這位多才多智的梁王衍，也被那色魔擾住，幾乎似醉似癡，沈湎不治。色之害人大矣哉！雲既洞悉情由，遂屢次求見。衍不好屢卻，或許進謁，雲請屏去左右，衍但說左右俱是心腹，有事不妨盡言。究竟投鼠忌器，屬耳須防，雲恐為左右泄語，未敢直諫，只得隱約陳情，勸衍戒色。衍雖然面允，耽樂如故。雲乃想出一計，特邀領軍王茂，一同進諫。茂佐衍起兵，戰必先驅，推為功首，初為雍州長史，超遷至領軍將軍，衍格外優待，言聽計從。雲得茂為幫手，便放膽進去，排闥入見。衍驚問何因？雲朗聲道：「昔漢高祖居山東，貪財好色，及入關定秦，財帛無所取，婦女無所幸，范增畏他志大，後來終得成功。今明公始定建康，海內方想望風聲，奈何為色所迷，取亡國女子，自累盛德呢！」衍默然不答，茂即下拜道：「范雲言是！公以天下為念，不宜留此亡國婦。」
　　衍被二人纏住，勉強答說道：「我便當放她出去。」雲趁勢進言道：「公既採納愚言，便應速行。前時放出宮人二千名，分賞將士，獨王領軍尚無所得，王領軍為公效力，忠勇過人，何為獨令向隅？今願將餘、吳二姬，擇一為賜！」衍遽答道：「吳氏已有娠了。」雲復道：「吳既有娠，請出佘氏賚茂罷。」說至此，以目視茂，茂即頓首拜謝。衍心實不願，轉思大事將成，不能為一女子，違忤功臣，反滋眾怨，因慨然語茂道：「我便將佘氏賚卿！」說著，顧令左右，召出佘氏，竟命王茂領去。佘妃不防有此一著，急得蛾眉緊蹙，珠淚欲垂，當即拜倒衍前，嚶嚶泣語。衍不待啟口，便拂袖起座道：「汝去罷！不必多說了。」又顧王茂道：「卿須善待此婦，勿負我言！」一面說，一面走入內室去了。有此決心，故得為帝四十餘年。佘氏不好再留，只得起身收淚，隨茂出門，上輿赴茂私第。從此又另是一番情緣，毋庸細表。倒便宜了王茂。
　　且說衍既放出佘妃，復賜雲、茂錢各百萬。是霸王權術。於是決計篡齊，準備參禪。湘東王寶暱，係安陸王緬嗣子，素好文學，為衍所忌，誣他謀反，立即捕誅。寶暱弟寶覽、寶宏，一並受戮。還有邵陵王寶攸，晉熙王寶嵩，桂陽王寶貞，年齡都不過十歲上下，都緣寶暱連坐，悉令自盡。庐陵王寶玄懮死，鄱陽王寶夤，穿牆夜出，逃匿山澗，晝伏夜行，得抵壽陽東城，投降北魏。明帝諸子，只剩了晉安王寶義及江陵嗣主寶融。衍乃奉表江陵，佯請寶融東歸，入都為帝。寶融帶領百官，便即啟行，留蕭憺為荊州刺史，都督荊、湘軍事。
　　那邊馬首東瞻，這邊已攀龍附鳳，自行勸進。接連是上陳符瑞，迭報禎祥，或稱景星見，或稱甘露降，或稱鳳凰至，或稱騶虞興，種種奇異，不知他是真是假，統說是上天應命，百獸率儀。沈約、范雲等，又貽書夏侯詳，教他迫主禪位，不得遲延。夏侯詳見風使帆，樂得做個人情，同佐新朝景運。及寶融到了姑熟，便遣使入都，與范雲、沈約等接洽，定受禪儀。應用詔書，已由沈約草就，便即頒發出來。語云：
　　夫五德更始，三正迭興，馭物資賢，登庸啟聖。故帝跡所以代昌，王度所以改耀，革晦以明，由來尚矣。齊德淪微，危亡洊襲，隆昌凶虐，實違天地，永元昏暴，取紊神人。三光再沈，七廟如綴，鼎業幾移，含識知泯。我高明之祚，眇焉將墜，永惟屯難，冰谷載懷。相國梁王，天誕睿哲，神縱靈武，德格玄祗，功均造物，止宗社之橫流，及生民之塗炭，扶傾頹構之下，拯溺逝川之中，九區重緝，四維更紐，絕禮還紀，崩樂復張，文館盈紳，戎亭息警，浹海隅以馳風，罄輪裳而稟朔，八表呈祥，五靈效祉，豈止鱗羽禎奇，星雲瑞色而已哉！勛茂於百王，道昭乎萬代，固已明配上天，光華日月者也。河岳表革命之符，圖讖紀代終之運，樂推之心，幽顯共積，歌頌之誠，華裔同著。昔水政既微，木德升緒，天之曆數，實有攸歸，握鏡璇樞，允集明哲。朕雖庸蔽，闇於大道，永鑒崇替，為日已久，敢忘列代之高義，神人之至願乎！今便敬禪於梁，即安姑熟，一依唐、虞、晉、宋故事，王其毋辭！
　　這詔傳出，那宣德太后王氏，當然是不能安居，也由沈約等代下一令道：
　　西詔至，帝憲章前代，敬禪神器於梁。可臨軒遣使，恭授璽綬，未亡人便歸別宮，如令施行。
　　中興二年四月壬戌日，宣德太后遣尚書令王亮等，奉璽綬詣梁宮，又有一兩篇大文章。其璽書云：
　　夫生者天地之大德，人者含生之通稱，並首同本，未知所以異也。而稟靈造化，賢愚之情不一，托性五常，強柔之分或舛。群後靡一，爭犯交興，是故建君立長，用相司牧，非謂尊驕在上，以天下為私者也。兼以三正迭改，五運相遷，綠文赤字，徵文表洛。在昔勛華，深達茲義，眷求明哲，授以蒸人。遷虞事夏，本因心於百姓，化殷為周，實受命於蒼昊。爰自漢、魏，罔不率由，降及晉、宋，亦遵斯典。我高皇所以格文祖而撫歸運，畏上天而恭寶歷者也。至於季世，禍亂洊臻，王度紛糾，奸回熾積。億兆夷人，刀俎為命，已然之逼，若線之危，天柈地，逃形無所，群凶挾煽，志逞殘戮，將欲先殄衣冠，次移龜鼎，衡保周召，並列宵人，巢幕纍卵，方此非切。自非英聖遠圖，仁為己任，則鴟梟厲吻，翦焉已及。惟王崇高則天，博厚儀地，熔鑄六合，陶甄萬有。鋒旛交馳，振靈武以遐略，雲雷方扇，鞠義旅以勤王。揚旍旆於遠路，戮姦宄於魏闕，德冠往初，功無與二，弘濟艱難，緝熙敬止。待旦同乎殷後，日昃過於周文，風化肅穆，禮樂交暢。加以赦過宥罪，神武不殺，盛德昭於景緯，至義感於鬼神。若夫納彼大麓，膺此歸運，烈風不迷，樂推攸在，治五韙於已亂，重九鼎於既輕，自聲教所及，車書所至，革面回首，謳吟德澤。九山滅祲，四瀆安流，祥風扇起，淫雨靜息，玄甲游於芳荃，素文馴於郊苑，躍九川於清溪，鳴六象於高崗，靈瑞雜沓，玄符昭著。《書》云：天監厥德，用集大命。《詩》云：文王在上，於昭於天。所以二儀乃眷，幽明永葉，豈惟宅是萬邦，緝茲謳訟而已哉！朕用是擁璇沈首，屬懷聖哲。昔水行告厭，我太祖既受命，代終在日，天祿永謝，亦以木德而傳於梁。遠尋前典，降惟近代，百辟遐邇，莫違朕心。今遣使兼太保侍中中書監尚書令王亮，兼太尉散騎常侍中書令王志，奉皇帝璽紱，受終之禮，一依唐、虞故事，王其陟茲元後，君臨萬方，式傳洪烈，以答上天之休命！
　　衍既得璽書，躊躇滿志，只形式上未便遽受，不得不抗表陳讓，佯作謙恭。又要抄老文章了。齊百官豫章王元琳等八百十九人，及梁侍中范雲等一百十七人。此次由范雲列首，也算如願以償。再上書稱臣，乞請踐阼，衍尚謙讓不受。太史令蔣道秀陳天文符讖六十四條，事皆明著，虧他掇拾。范雲等又復固請，乃擇期丙寅日，即位南郊，祭告天地，登壇受百官朝賀。改齊中興二年為梁天監元年，大赦天下。廢齊主寶融為巴陵王，暫居姑熟，宣德太后為齊文帝妃，遷住別宮。皇后王氏為巴陵王妃，齊世王侯封爵，悉從降省。惟宋汝陰王不在降例，追尊父順之為文皇帝，廟號太祖，母張氏為獻皇后，追諡故妃郗氏為德皇后，追贈兄太傅懿為長沙王，予諡曰宣，弟融為桂陽王，予諡曰簡；又因弟敷、暢並歿，贈敷為永陽王，予諡曰昭，暢為衡陽王，予諡曰宣。封拜文武夏侯詳為公侯，食邑有差。
　　還宮以後，復召入沈約、范雲等密商，擬改南海郡為巴陵國，徙居寶融。雲未及答，約忙說道：「不可慕虛名，受實禍。」梁主頷首，過了一日，即遣親吏鄭伯禽，馳赴姑熟，用生金進巴陵王。巴陵王寶融歎道：「我死不須金，醇醪亦足了。」乃取酒令飲，飲至沉醉，就將他拉斃榻上，年才十五。伯禽返報。衍卻托稱暴亡，偽為哀慟，且追尊為齊和帝，葬恭安陵。先是文惠太子與才人共賦七言詩句，輒雲愁和帝，至此方驗。總計齊自太祖蕭道成篡宋，至和帝亡國，凡七主，共二十三年。當時獨有一個齊末忠臣，不食數日，為齊殉節。小子有詩贊道：
　　新朝佐命盡彈冠，獨有孤臣大節完，
　　勁草疾風知不改，首陽遺石好重刊。
　　畢竟何人殉節，且至下回敘明。
　　沈約、范雲，同贊逆謀，而約尤為狡黠。與雲同約，即負雲先入，但慕榮利，不顧小信，其心跡尤為可鄙。且雲尚知諫衍，請出佘妃，一節可取，而約獨無聞。約第知勸衍受禪，迫寶融傳位。即如寶暱等之受戮，亦安知非由約之參謀，不過史未之詳耳。且衍廢寶融，尚欲全其生命，而約獨嗾使加弒，為衍弭禍，即為己固寵。范雲之所不敢為者，約皆悍然為之，是衍之篡逆，實約一人首導之也。不然，衍因范雲、王茂之直諫，能舉佘妃而急出之，未始非可與有為之主，假令輔佐得人，亦寧不能為唐高、宋太耶！篡即未免，弒或不為，略跡論心，不能不深惡痛嫉於沈休文矣！