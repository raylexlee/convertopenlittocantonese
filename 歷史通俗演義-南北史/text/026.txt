
			　　卻說蕭道成還鎮東府，命長子賾為江州刺史，次子嶷為中領軍，進尚書左僕射，王僧虔為尚書令，右僕射王延之為左僕射，柳世隆為右僕射，道成送還黃鉞，自加太尉，都督南、徐等十六州軍事，加衛將軍褚淵為中書監司空。召平西將軍黃回還至東府，留住外齋，即令寧朔將軍桓康，率數十人縛回，曆數回罪，一刀殺死。驃騎長史謝朏，素有清名，道成欲引為腹心，參贊大業，每夜召入與語，屏除侍從，但使二小兒捉燭，總道他有佐命良謨，造膝前陳，哪知朏坐了多時，並沒有說及心事。道成恐朏為難，取燭置案，再遣去二小兒，朏仍然無言。愚不可及。道成乃呼入左右，朏亦別去。太尉右長史王儉，窺知道成微意，密語道成道：「功高不賞，古今甚多，如公所處地位，難道可長居北面麼？」道成佯為呵止，面色卻微露歡容。儉又說道：「蒙公青睞，故言人所未言，奈何見拒！試想宋氏失德，非公何能安定；但恐人情澆薄，未能久持，公若再加延宕，人望且從此去了！不但大業永淪，連身家亦將難保呢！」道成始徐徐道：「卿言亦似有理。」儉復道：「公今日名位，不過一經常宰相，理應加禮同寅，微示變革。現在朝右大臣，惟褚公尚可與商，儉願為公先容。」教猱升木，不顧名義。道成道：「我當自往！」
　　越兩日親訪褚淵，說了許多閒文，方餂說道：「我夢應得大位。」淵支吾道：「目下一二年間，恐未便輕移，就使公有吉夢，亦未必應在旦夕，請公慎重為是！」道成乃出，還告王儉，儉答道：「這是褚公尚未曾達識哩。儉當為公設法！」遂倡議加道成太傅，假授黃鉞，使中書舍人虞整草詔。簡直是沒有宋主。道成親吏任遐道：「如此大事，應報褚公。」道成道：「褚公不從，奈何！」遐笑道：「褚彥回係褚淵字。貪生怕死，並沒有奇材異能，怕他甚麼！遐今往報，不患不從！」道成乃令遐告褚。褚淵前尚猶豫，經遐怵以利害，淵果無異詞。確是貪生怕死。
　　遐欣然還報，便即繕詔頒發，假道成黃鉞，都督中外諸軍，加官太傅，領揚州牧，劍履上殿，入朝不趨，贊拜不名，餘官如故。道成上表佯辭，由侍臣奉詔敦勸，乃受黃鉞，辭殊禮。酷肖劉裕。召賾為領軍將軍，調嶷為江州刺史，令三子映為南兗州刺史，四子晃為豫州刺史。
　　已而宋主准立謝氏為皇后，十二歲即立皇后，未免太早。后係故光祿大夫謝莊女孫，即謝朏姪女。既已正位，覃恩慶賞，再申前命，加封道成，道成尚不肯受。越年正月，擢江州刺史蕭嶷，都督荊、湘等八州軍事，領荊州刺史，出左僕射王延之為江州刺史。道成又欲引用謝朏，令為左長史，嘗置酒召飲，與論魏晉故事，微言挑逗道：「昔石苞不早勸晉文，指司馬昭。遲至奔喪，方才慟哭，若與馮異相較，馮異東漢人，曾向光武帝勸進。究不得為知幾。」朏答道：「晉文世事魏室，所以終身北面，設使魏行唐、虞故事，亦當三讓鳴高。」
　　道成愀然不樂，改官朏為侍中，更用王儉為長史。儉格外效力，先申前命，請道成不必再辭。復擬加封公爵，初議封為梁公，員外郎崔祖思道：「纖書有雲，金刀利刃齊刈之，今宜稱齊，乃應天命。」於是代為繕詔，進道成為相國，總掌百揆，封十郡為齊公，備九錫禮，所有官屬禮儀，並仿朝廷。
　　道成三讓乃受，即命王儉為齊尚書右僕射，兼領吏部。
　　會宣城太守楊運長免職還家，道成遣人勒死運長。陵源令潘智與運長友善，為臨川王劉綽所深知。綽係故臨川王義慶孫，承襲舊封，自懮宋祚將移，遂遣親吏陳贊，向智代白道：「君係先帝舊人，我是宗室近屬，一旦權奸得志，勢難兩全，乘此招合內外，起圖保國，尚可挽回末運，免致淪胥！」智佯為允諾，遣歸陳贊，暗中卻報知道成。道成即遣兵捕綽，並綽兄弟親黨，悉數加誅。
　　嗣復毒死武陵王贊，召還雍州刺史張敬兒，令為護軍將軍。授蕭長懋為黃門侍郎，出官雍州刺史。長懋係道成孫，即賾長子，賾領南豫州刺史，為相國副。尋復進爵道成為齊王，增封十郡，得建天子旌旗，出警入蹕，冕十有二旒，乘金根車，駕六馬，備五時副車，樂舞八佾，設鐘虞宮懸。世子賾改稱太子，王女王孫爵命，一如舊儀。與劉裕篡晉時好似一幅印板文字。於是大事告成，好把那劉宋四世六十年的帝祚，輕輕奪來。
　　不到數日，便逼宋主准禪位，可憐十三歲的小皇帝，在位只三年，也要他下禪位詔。詔曰：
　　惟德動天，玉衡所以載序；窮神知化，億兆所以歸心。用能經緯乾坤，彌綸宇宙，闡揚鴻烈，大庇生民，晦往明來，積代同軌。前王踵武，世必由之。宋德湮微，昏毀相襲，景和騁悖於前，元徽肆虐於後。三光再霾，七廟將墜，璇極委馭，含識知泯。我文武之祚，眇焉如綴，靜惟此紊，夕惕疚心。相國齊王，天誕叡聖，河岳炳靈，拯傾提危，澄氛靖亂，匡濟艱難，功均造物。宏謀霜照，秘算雲回，旌旆所臨，一麾必捷，英風所拂，無思不偃，表裡清夷，遐邇寧謐。既而光啟憲章，弘宣禮教，姦宄之類，睹隆威而革情，慕善之儔，仰徽猷而增厲，道邁於重華，勛超乎文命，蕩蕩乎無得而稱焉！是以辮發左衽之酋，款關清吏，木衣卉服之長，航海來庭，豈惟蕭慎獻楛，越裳薦翬而已哉！故四奧載宅，六府克和，川陸效珍，禎祥麟集，卿煙玉露，旦夕揚藻，嘉穟芝英，晷刻呈茂。革運斯炳，代終彌亮，負扆握樞，允歸明哲，固已獄訟去宋，謳歌適齊。昔聖政既淪，水德締構，天之曆數，皎焉攸征。朕雖寡昧，闇於大道，稽覽隆替，為日已久，敢忘列代遺則，人神至願乎？便遜位別宮，敬禪於齊，依唐、虞、魏、晉故事，俾眾週知！
　　這詔傳出，宋主准應即徙居。那陰鷙險狠的蕭道成，尚有一番做作，連上三表懇辭，所以宋主還得淹留一日。王公大臣，統向齊王府勸進，朝廷又連下詔書，促令受禪。內推外挽，統是一班狐群狗黨，巧為播弄，遂於次日行禪位禮。
　　宋主准本應臨軒，他卻畏縮得很，匿居佛蓋下。王敬則引兵入殿，令軍土舁著板輿，趨進宮中，脅主出宮。因宋主避匿，一時搜尋不著，惹得敬則動惱，大肆咆哮。太后等驚駭得很，只好自督內侍，四處找尋。既將幼主覓著，乃送交敬則，可憐幼主准鼻涕眼淚，迸做一堆，瞧著板輿，好似囚車一般，不肯坐入。當由敬則擁令升輿，驅使出殿。准收淚語敬則道：「今日要殺我否？」敬則道：「沒有此事，不過徙居別宮，官家先世取司馬家，也是這般！」報應顯然。准復泣下，自作恨聲道：「願後身世世勿復生天王家！」帝王末路，多半如此，人生何苦想作皇帝！宮中自太后以下，無不哭送。
　　准復拍敬則手道：「如無他慮，願餉公十萬錢！」敬則不答，及出至朝堂，百官均已候著，獨侍中謝朏，入直閤中，並未出來。當由詔使趨呼道：「侍中應解璽綬授齊王！」朏答道：「齊自應有侍中，何必使我！」說著，引枕自臥。詔使不禁著忙，便問道：「侍中是否有疾？我當走報。」朏又道：「我有甚麼疾病，不勞誑言！」詔使無法，只好自去。朏竟步出東掖門，登車還宅。
　　齊僕射王儉代為侍中，趨至宋主身旁，解去璽綬。敬則遂令宋主改乘畫輪車，出東掖門，就居東邸，靜待新皇命令。光祿大夫王琨，在晉末已為郎中，至是復見宋主授禪，便攀宋主車號哭道：「他人以壽為歡，老臣以壽為戚，既不能先驅螻螘，乃復遇著此事，怎得不悲！」老而不死是為賊。左右亦為泣下，敬則反加呵止。俟宋主已入東邸，派兵監守，然後再入殿門。
　　司空褚淵，尚書令王僧虔，齎奉璽綬，率百官馳詣齊宮，道成尚佯為謙讓。善學劉裕。淵等固請受璽，並由淵宣讀璽書道：
　　皇帝敬問相國齊王。大道之行，與三代之英，朕雖闇昧而有志焉。夫昏明相襲，晷景之恒度，春秋遞運，歲時之常序，求諸天數，猶且隆贊，矧伊在人，能無終謝！
　　是故勛華弘風於上葉，漢魏垂式於後昆。昔我高祖欽明文思，振民育德，皇靈眷命，奄有四海。晚世多難，奸宄實繁，▉鼓宵聞，元戎旦警，億兆夷人，啟處靡厝，加以嗣君荒怠，敷虐萬方，神鼎將遷，寶策無主，實賴英聖，匡濟艱危。惟王體天則地，含弘光大，明並日月，惠均雲雨，國步斯梗，則稜威外發，王猷不造，則淵謨內昭。重構閩吳，再寧淮濟。靜九江之洪波，卷海圻之氛沴，放斥凶昧，存我宗祀，舊物維新，三光改照。逮至寵臣裂冠，則裁以廟略，荊漢反噬，則震以雷霆。麾旆所臨，風行草靡，神算所指，龍舉雲屬，諸夏廓清，戎翟思韙，興文偃武，闡揚洪烈，明保衝昧，翱翔禮樂之場，撫柔黔首，咸躋仁壽之域。自霜露所墜，星辰所經，正朔不通，人跡罕至者，莫不逾山越海，北面稱藩，款關重譯，修其職貢。是以禎祥發彩，左史載其奇，玄象垂文，保章審其度。鳳書表肆類之運，龍圖顯班瑞之期。
　　重以珠衡日月，神姿特挺，君人之義，在事必彰。書不云乎：皇天無親，惟德是輔，民心無常，惟惠之懷。神祇之眷如彼，蒼生之願如此，笙管變聲，鐘石改調，朕所以擁璇持衡，傾佇明哲。昔金德既淪，而傳祚於我有宋；曆數告終，實在茲日，亦以水德而傳於齊。式遵前典，廣詢群議，王公卿士，咸曰惟宜。今遣使持節兼太保侍中中書監司空褚淵，兼太尉守尚書令王僧虔，奉皇帝璽綬，受終之禮，一依唐、虞故事。王其允副幽明，時登元後，寵綏八表，以酬昊天之休命！
　　還有太史令陳文建，奏陳符命，說自六為亢位，後漢歷一百九十六年，禪位與魏；魏歷四十六年，禪位與晉：晉歷一百五十六年，禪位與宋；宋歷六十年，禪位與齊，數朝俱六終六受，驗往揆今，若合符節，這便是大齊受命的符瑞。牽強附會。王儉又呈上即位的儀注，勸道成即日登基，因擇定宋升明元年四月甲午日，即位南郊，祭告天地，改元建元，登壇受賀。褚淵、王僧虔以下，稱臣山呼，舞蹈如儀。丑。
　　禮成還宮，頒詔大赦，廢宋主准為汝陰王，王太后為汝陰王太妃，謝皇后為汝陰王妃，撤去汝陰王陳太妃名號，各令遷出宮中，移居丹陽，築宮置戍，限制自由。降宋晉熙王燮為陰安公，江夏王躋為沙陽公，隨陽王翽翽已改封為隨陽王。為舞陰公，新興王嵩為定襄公，建安王禧為荔浦公，郡公主為縣君，縣公主為鄉君。所有宋室功臣子孫，襲爵封國，一並撤銷，唯存南康、華容、萍鄉三邑封爵，使奉劉穆之、王弘、何無忌宗祀。二台官僚，依任攝職，進褚淵為司徒，柳世隆為南豫州刺史，陳顯達為中護軍，王敬則為南兗州刺史，李安民為中領軍，他如王儉、張敬兒以下，各加官進爵有差。褚淵從弟炤前為安成太守，卸職家居，當淵奉璽勸進時，曾問淵子賁道：「司空今日何往？」賁答道：「奉璽綬往齊王府！」炤歎道：「我不知汝家司空，把一家物送與一家，是何命意？」及淵為司徒，賀客盈門，炤復歎道：「彥回少立名行，不意病狂至此！門戶不幸，致有今日；倘使彥回作中書郎時，便即病死，豈不是一位名士麼？正惟名德不昌，乃享期頤上壽。」淵有此弟，不啻跖、惠。淵聞炤言，頗自覺慚悶，上表辭官。奉朝請裴朏，獨上表數道成罪惡，掛冠逕去。道成遣人追及，把他殺死。太子蕭頤請殺謝朏，道成搖首道：「彼不畏死，我若殺他，反成彼名，不如置諸度外，足示包容。」於是朏乃免死，但罷職歸家。
　　處士何點戲語人道：「我已撰罷齊書，首列功臣二贊，分作十六字四句。第一句是淵既世族，第二句是儉亦國華，第三句是不賴舅氏，第四句是遑恤國家！」原來淵父湛之，曾尚宋武帝女始安公主，儉父僧綽，亦尚武康公主，所以何點譏諷二人，如是云云。
　　那廢主准徙居丹陽，未及匝月，忽聞門外有走馬聲，衛士疑為亂起，奔入殺准，偽報病死。蕭道成未曾加罪，反且賞功，但追諡為宋順帝，一切飾終儀制，如晉恭帝故事。宋自武帝至此，共歷四世八主，計六十年而亡。尤可恨的是齊主道成，一不做，二不休，索性把劉宋宗室，如陰安公燮以下，一概捕戮，各家無論少長，也同處死。惟劉遵考子澄之，與褚淵善，淵代為哀求，總算赦免，尚得倖存。比劉裕還加慘毒，故享國較短。
　　蕭氏既開國號齊，追尊祖考，他本漢相國蕭何二十四世孫，當然以蕭何為始祖。蕭何居沛，何孫彪徙居東海蘭陵縣，傳至淮陰令令整，即道成五世祖，適值晉亂，奔至江左，居晉陵武進縣。當時邑人統皆南徙，便號稱為南蘭陵。道成父承之，仕宋至右軍將軍，屢立戰功。前文於承之事，亦曾散敘。宋元嘉二十四年，承之病歿，道成年亦弱冠，姿表英異，龍顙鐘聲，鱗紋遍體，時人已目為英奇。又有一種異征，他母陳氏生道成時，屢懮乏乳，夜夢神人持糜粥兩甌，呼令盡飲。飲畢乃醒，乳遂大出，陳氏也不勝驚異。道成有庶兄二人，一名道度，一名道生，有相士見陳氏道：「夫人當生貴子，只可惜不能親見！」陳氏歎道：
「我有三兒，不知將哪個應相？」嗣復指道成道：「鬥將大約將來當應驗汝身呢！」原來道成表字紹伯，小名鬥將，當喪父時，家乏餘資，母陳氏尚親操井臼。及道成為建康令，冬月尚無縑纊，獨奉膳甚厚。陳氏嘗撤去兼肉，語道成道：「居家務宜勤儉，我得一盤肉食，也好知足了。」未幾亦歿。
　　道成篡宋受禪，追尊父承之為宣皇帝，母陳氏為孝皇后。還有兩兄一妻，均先時去世，追封兄道度為衡陽王，道生為始安王。妻劉氏少年寢臥，常有雲氣擁護，適道成後，治家有法。宋明帝末年，劉亦病歿，升明二年，追贈為齊國妃，齊建元元年，復冊諡為昭皇后。補敘蕭氏履歷，是必不可少之筆。太子賾為皇儲，次子嶷為豫章王，三子映為臨川王，四子晃為長沙王，五子曄為武陵王，六子暠為安成王，七子鏘為鄱陽王，八子鑠為桂陽王，九子早夭，十子鑒為廣陵王，十一子鈞為衡陽王，鈞出繼道度為嗣，皇孫長懋為南郡王，光前裕後，安國定邦，饒有興朝氣象。
　　驀聞魏遣梁郡王拓跋嘉，奉丹陽王劉昶，昶係宋文帝第九子，景和元年奔魏，事見前文。南侵壽陽，齊主道成怡然道：「我早料有此著，已派垣崇祖出鎮豫州，力能制虜，當不至有他慮。」遂不復調兵遣將，但撥運糧餉，接濟壽陽。
　　小子欲敘壽陽戰事，又不得不將北朝事跡，約略補述。自魏主弘傳位太子，自居崇光宮，柔然侵魏，弘因嗣主年幼，不能治軍，乃復督兵北討，逐走虜眾。嗣復南巡西幸，一再外出，這位淫姣不貞的馮太后，樂得與李奕朝歡暮樂，共效於飛。應二十三回。適尚書李訢，出為相州刺史，受贓枉法，被人告訐，尚書李敷，暗中袒訢，替他掩飾，偏為上皇弘所聞，檻車征訢，考驗當死。又欲黜退李敷兄弟，訢婿裴攸，替訢設法，謂應訐發李敷兄弟陰事，當可免罪。訢初意不欲背敷，轉思生死攸關，也顧不得舊時僚誼，乃列李敷兄弟罪狀三十餘條，奏陳上去。弘不禁大怒，立誅李敷兄弟，訢得減死。未幾仍復任尚書。
　　看官，你想這馮太后貪歡戀愛，與李奕如何情密，平白地將情夫誅死，怎得不痛恨交並！當下囑使左右，就上皇弘飲食間，暗加鴆毒。弘不知就裡，食將下去，須臾毒發，痛得肝腸寸裂，七竅流血，一命嗚呼！婦人心腸，如此陰毒。年僅二十三歲。追諡為獻文帝，廟號顯祖。時為魏主宏延興六年，即宋主昱元徽四年。點醒年序，令人豁目。
　　馮太后復臨朝稱制，改元太和，受尊為太皇太后，知書達事，親決萬機。授兄馮熙為太師中書監。熙恐人情不服，一再乞辭，乃出除洛陽刺史，仍官太師。太卜令王叡，姿貌偉晳，由馮氏特加青睞，令作李奕第二，超拜尚書。秘書令李衝，美秀而文，亦邀私寵。去一得二，其樂也融融。外面卻優禮勛舊，如東陽王拓跋丕等，均加厚賞。
　　丹陽王劉昶，由宋奔魏，迭遭寵遇，三尚公主。至是聞蕭氏篡宋，表請聲討，馮太后與群臣計議，許昶規復舊業，世胙江南，作為魏藩，乃發兵數萬，號稱二十萬人，歸梁郡王嘉統帶，奉昶南下，壽陽大震。豫州刺史垣崇祖，卻不慌不忙，想出一條禦敵的計策，保守危城，果得建功。小子有詩歎道：

　　扞邊端的仗奇謀，胡騎南侵不足懮；
　　借得一泓肥水力，管城城守等金甌。
　　畢竟崇祖用何妙計，且看下回分解。
　　果報二字，為釋氏口頭禪，儒家亦未嘗不守此說。子輿氏曰，殺人之父，人亦殺其父，殺人之兄，人亦殺其兄，然則非自殺之也，一間耳。觀於劉裕篡晉，傳及四世，而蕭道成起而篡宋，與劉裕如出一轍，陰謀攘奪，陽示謙恭，零陵、汝陰，同歸於盡。王敬則更明告汝陰王，謂官家先取司馬家亦如此，令起劉裕而問之，恐亦不能自解也。天網恢恢，疏而不漏，其報應誠巧矣哉！魏馮太后之弒魏主弘，亦未始非北朝之果報。北朝故事，後宮生子，將為儲貳，必先令其母自盡，秕俗相沿，乃有母殺其子之怪劇，是亦一天之巧於報應也。若夫蕭道成之奸險，與馮太后之淫亂，則演義已詳，無容贅論焉。