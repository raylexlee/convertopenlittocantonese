
			　　卻說李密傳檄四方，餘盜響應，總道是唾手中原，可以應讖，偏偏天命所歸，不屬李密，卻付諸太原留守李淵。淵奉煬帝敕旨，調兵擊破甄翟兒，遂在太原鎮守。會晉陽令劉文靜，與李密素有婚誼，坐罪除名，囚繫獄中。淵子世民，已隨父至太原，與文靜素來友善，屢往探視，且代為歎惜。文靜悵然道：「近來天下大亂，性命原輕似鴻毛，除非漢高祖、光武帝復生，或能重見天日。」世民道：「君怎知今世無人？我來相省，正欲與君共議大事，難道效兒女子哭泣麼？」文靜乃與世民密談，想出一種下手方法，請世民父子掩取關中。世民頗費躊躇，再經文靜附耳授計，始喜躍而去。
　　原來晉陽宮監裴寂，為淵舊友，文靜知世民不便勸父，特囑他結好裴寂，作為導線。寂嘗使酒好博，世民投寂所好，嘗引與宴胾，且故意輸錢。寂遂日夕過從，彼此甚是歡洽。世民因舉密謀相告，寂徐徐答道：「恐尊公不從奈何？」世民一再相懇，寂想了片時，方道：「有了有了，他日報命。」過了一兩天，寂引淵入晉陽宮，盛宴相待，飲至半醉，卻走出兩個美人兒，前來侑觴。淵已酒醉糊塗，也不問明底細，還道是歌伎一流，樂得借色陶情，暢飲遣懷，不多時頹倒玉山，沉沉欲睡。酒色兩字，最足迷人，古來多少英雄，往往逃不過此關。兩美人扶他入寢，伴宿一宵。及天已黎明，淵才醒來，開眼一瞧，竟有兩美人侍著，不禁咄咄稱奇，連忙問及來歷，乃是晉陽宮中的尹、張二妃。淵大驚而起，慌忙趨出，召問裴寂。寂答稱不妨。淵失色道：「這宮是天子的行宮，尹、張二美人，是天子留住行宮的嬪御，如何叫她侍寢？若被天子聞知，我還想保全性命嗎？」誰叫你著了道兒？寂笑道：「唐公！為何這般膽小？不要說起幾個宮人，就是隋室江山，也可唾手取來。」淵只是頓足，連呼：「誤我！」忽有一人走報，突厥兵進寇馬邑。淵只好匆匆出宮，亟遣副留守高君雅，率兵出援。
　　君雅去了數日，即有敗報到來，淵很是不安。世民乘間進言，請淵速圖大事。淵叱他妄言，囑令緘口。越日，世民再向淵密陳利害，淵始覺心動，喟然歎道：「今日破家亡軀，由汝一人，化家為國，亦由汝一人了。」話雖如此，但因眷屬尚在河東，一時不敢發難，忽由江都傳到消息，乃是煬帝疑忌李淵，說他不能禦寇，將遣使執詣江都，淵益加驚懼。世民復約同裴寂，共勸淵及早定計。淵為保身起見，也只好依他所議，勒兵待發。會江都又傳到赦詔，仍令淵照舊供職，淵稍稍放心，暫且按兵不動。那世民卻急不暇待，已暗地差遣心腹，赴河東去接家眷，一俟眷屬至太原，便擬興師。看官聽著！這李淵的妻室，便是北周上柱國竇毅的女兒。毅曾尚周武帝姊襄陽公主，隋受周禪，竇女曾自恨我非男子，不能救舅家，見八十一回。毅已目為奇女。後來畫屏射雀，因淵得中目，招為女夫。生子四，女一，長名建成，次即世民，又次名玄霸、元吉，一女適臨汾人柴紹。是時竇氏已歿，可惜不得見隋滅唐興。玄霸亦早世，建成、元吉，接到世民密書，便邀同柴紹，同赴太原。那劉文靜已與世民密謀起事，慫慂裴寂速即勸淵。寂正恐宮人侍寢，事泄被罪，屢次催淵起兵。淵乃釋出文靜，令他詐為敕書，發太原、西河、雁門、馬邑人民，使討高麗。百姓怎知詐謀，急得魂夢不安，日夕思亂。
　　偏馬邑亂首劉武周，闖入汾陽宮，掠得宮中婦女，往獻突厥，請他為助。突厥竟立武周為定楊可汗，僭號稱元。又有流人郭子和起兵榆林，金城校尉薛舉，起兵隴西，西北一帶，幾無寧宇。武周又逼近太原，鬧得李淵無法圖存，不得已冒險起事。可巧高君雅回城乞援，淵佯與議事，還有副留守王威，也在座中。劉文靜引入司馬劉政會，訐告威與君雅，潛召突厥入寇。兩人怎肯誣認，正在辯論，世民已引兵趨入，立將兩人拿下，送入獄中。才閱兩日，突厥兵數萬人，果入寇晉陽，即太原。淵命裴寂等埋伏城逈，竟將城門洞開。突厥兵不敢馳入，回頭逕去。淵遂誣稱威與君雅，實召外寇，斬首以徇。兵民信為實事，哪個為兩人呼冤！
　　建成、元吉，與柴紹同至太原，淵因家眷已至，便好安心發兵。劉文靜恐突厥牽制，勸淵自作手書，通好突厥，噉以厚利。突厥始畢可汗，惟利是圖，當然應允。且雲唐公當自為天子，方出兵馬相助。淵不敢驟然稱尊，用裴寂計，尊隋帝為太上皇，立代王侑為帝，移檄郡縣，改易旗幟，陽示突厥有更新意；並與突厥訂約，共定京師，有土地歸唐公，子女玉帛歸突厥等語。突厥遂饋馬千匹，作為軍資。淵即遣建成、世民，往攻西河郡，一鼓即下，擒住郡丞高德儒。世民面責德儒道：「汝指野鳥為鸞，欺惑人主，見九十六回。我故特興義師，前來誅汝。」說至此，即令將德儒推出斬首，此外不戮一人，令百姓各安舊業，遠近稱頌。建成、世民，引還晉陽，往返只越九日。淵大喜過望，遂自稱大將軍，開府置官，發倉賑民。裴寂為大將軍府長史，遂將晉陽宮中子女玉帛，俱移送將軍府中。於是尹、張二妃，由淵老實受用，左擁右抱，趣味可知。已開後世宮闈之禍。
　　待至新秋，淵自督兵西行，留季子元吉居守晉陽，傳檄示眾，無非說是發兵入關，擁立代王。代王侑卻遣郎將宋老生屯霍邑，大將軍屈突通屯河東，兩路拒淵。淵途中遇雨，不能急進。會接李密來書，自恃兵強，欲為盟主。淵姑與周旋，復書推密，令他塞住河洛，牽綴隋兵。好幾日才得天晴，用建成、元吉為前驅，進攻霍邑，陣斬宋老生，乘勝下臨汾、絳郡，招降韓城。劉文靜出使突厥，也引突厥兵五百人，馬二千匹，前來相會。關中積盜孫華，望風投順，願為嚮導，遂引淵渡河。另在河東留住偏師，圍攻屈突通。關中士民，陸續趨附。馮翊太守蕭造，亦輸款投誠。淵再命建成、劉文靜等屯永豐倉，守住潼關，控制河東。世民、劉弘基等，往略渭北，自寓長春宮，居中調度。忽來了一隊娘子軍，為首的女英雄，就是李淵女兒，柴紹妻室。她本熟諳武略，因與從叔神通，募集丁壯，起應父兄，夫妻相聚，骨肉重逢，自有一番歡愉氣象。世民進屯涇陽，收降關中群盜，有眾九萬人。柴紹夫婦，各置幕府，亦隨世民同進。代王侑急命將軍陰世師，郡丞骨儀，保守關中，登城備御。那世民復自涇陽出發，一路秋毫無犯，經過延安、上郡、雕陰諸境，無不叩馬迎降，因向長春宮報捷，請淵督兵會攻。淵乃啟節西行，往會世民。世民已先抵長安城下，至淵來會師，合兵二十餘萬，先遣使傳諭守吏，願擁立代王。守將陰世師不服，叱回去使。淵乃下令攻城，並約將士入城後，不得犯隋七廟，及代王宗室。將士奉令攻撲，前仆後繼，連日不退。軍頭雷永吉，首先登城，餘眾隨上，殺散城頭守卒，逾城開門，迎納淵軍。陰世師、骨儀，戰敗被擒。代王侑年只十三，有甚麼能力，逃匿東宮，抖做一團。淵率軍搜尋，得見代王，當下將他擁出，徙居大興殿後廳，自寓長樂宮，與民約法十二條，悉除從前苛禁，殺陰世師、骨儀等十數人，餘皆不問。越日即擁立代王侑為皇帝，遙尊煬帝為太上皇，改元義寧。此舉毋乃多事。淵自為大丞相，都督內外軍事，晉封唐王。命建成為世子，世民為秦公，元吉為齊公。
　　嗣接劉文靜軍報，已擒住屈突通，械送長安。原來河東各隋軍，聞長安失守，家屬被虜，當然塚懼。屈突通留部將桑顯和，鎮守潼關，自率眾趨洛陽。顯和舉關降劉文靜，並與文靜偏將竇琮，合兵追通。兩下相見，顯和大呼道：「今京城已陷，汝等皆關中人，去將何往？」通眾聞言，即釋仗願降，且將通執住，送至文靜營中。文靜乃轉解長安。淵見了屈突通，忙令釋縛，好言勸慰。通無法反抗，只得唯命是從。淵命通為兵部尚書，兼封蔣公，遣往河東城下，招諭通守堯君素。君素卻是一個硬頭子，但知為隋效死，不肯屈節，且舉正言責通，說得通羞慚滿面，還報李淵。淵暫將河東擱置，專探聽東都消息。
　　自李密進逼東都，越王侗一再遣使，向江都告急，虞世基尚謂越王少不更事，太屬慌張，煬帝也以為然。至警報迭來，始命將軍龐玉等，往援東都。越王侗亦使段達出兵，夜會龐玉，夾攻李密。密將柴孝和，勸密速襲長安，密不肯從，但在東都城下搏戰。偏被龐段兩軍掩擊，竟致大敗。密身中流矢，奔回洛口。既而復部署散卒，再向東都，殺敗隋軍，又遣徐世撚襲取黎陽倉。泰山道士徐洪客，向密上書，謂：「宜沿流東指，直向江都，執取獨夫，號令天下。」此計最佳，比柴孝和之策，尤見優勝。密也為稱善，作書招致洪客，竟不知去向。適王世充等奉煬帝命，帶領江淮勁卒，來擊李密。密不能東行，只好與世充對壘。又值軍中有變，正要設法除患，遂令徐洪客一條好計，徒作虛言。
　　先是密為翟讓所推，得為主帥，讓卻虛心樂戴，偏讓兄翟弘，心下不服，嘗語讓道：「汝不欲為天子，盡可與我，何必與人。」讓司馬王儒信，亦勸讓自為冢宰，讓置諸不答。偏密得此信息，不免懷疑。左司馬鄭槃，更勸密除讓，密因與槃等計議，竟誘讓入宴，把他殺死，並捕戮翟弘、王儒信。部眾以密忍心負友，多半不平，經密歷加慰撫，方才少定。王世充私料李、翟二人，必不相容，擬乘他自亂，乘間進擊。及聞讓死，頓覺失望；且與密數次交鋒，敗多勝少，徘徊洛水，不得進救東都。這消息傳入長安，李淵特命建成為撫寧大將軍，世民為副，渡河南下，聲言為東都援應，實是牽制李密，與他爭鹿中原。
　　忽由江都傳到急報，煬帝被弒，宇文化及另立秦王浩為帝，淵不禁慟哭道：「我北面事人，不能救主，怎得不哀慟呢？」恐是喜極成淚。看官聽說！自煬帝到了江都，荒淫益甚，宮中設百餘房舍，各盛供張，每房居一美人，輪流作東道主。煬帝自作上客，東游西宴，天天的酒色昏迷。時煬帝年將半百，怎能禁此朝朝紅友，夜夜新郎？更兼平時屢服春藥，為縱歡計，當時原是百戰不疲，一夕能御數女，後來力盡精枯，諸病雜起，並因天下危亂，也覺不安，嘗戴幅巾，著短衣，策杖步游，遍歷宮院，汲汲顧影；或夜與后妃至高台中，一面飲酒，一面觀星，顧著蕭后，效為吳語道：「外間大有人圖儂，儂雖失天下，當不失為長城公，卿亦不失為沈后，且暫管眼前行樂罷！」蕭后素來柔順，但知隨聲附和，因循過去。婦人過柔，亦有壞處。又越數日，晨起攬鏡，復語蕭后道：「好頭顱誰當斲我？」也自知不得為長城公麼？蕭后驚問何因？煬帝道：「貴賤苦樂，循環相尋，有甚麼可驚哩！」已而江都糧盡，扈駕兵多關中人，久客思歸，煬帝見中原已亂，無志北還，且欲徙都丹陽，士卒多半不願。郎將竇賢，竟不別而行，率部西去。煬帝急遣衛士追殺竇賢，無如人不畏死，仍然悄悄逃走。虎賁郎將司馬德戡，與直驎將軍裴虔通等，也密議西歸，輾轉勾引，有一宮人聞知，報知蕭后道：「外間已人人欲反了。」蕭后道：「汝可奏達上聞。」宮人因申奏煬帝，煬帝怒道：「汝曉得甚麼國事，乃來妄言？」隨叱令左右牽出宮人，把她處死。
　　自是無人敢言。
　　虎牙郎將趙元樞，已由司馬德戡、裴虔通等，串同一氣，約期西遁，他本與將作少監宇文智及，為莫逆交，因將密謀轉告。智及微哂道：「主上雖然淫虐，威令尚行，君等亡去，亦恐蹈竇賢覆轍，自取死亡了。」元樞皺眉道：「如此奈何？」智及道：「今天已喪隋，英雄並起，同心謀叛，眼前且不下數萬人，若因此舉事，小為王，大且為帝呢。」元樞半晌才答道：「欲行大事，必推主帥，看來惟公兄弟，足當此任。」智及道：「這卻須與我兄熟商。」元樞乃出，告知同黨，德戡等亦皆贊成。又復約同智及，相偕至化及居處，推他為帥。化及膽怯，驀聞此謀，不由的大驚失色。嗣經黨人慫慂，再由智及力勸，方勉強允諾。德戡出召驍果軍吏，曉示密謀，大眾齊聲道：「唯將軍命！」於是摩厲以須，戒期行事。煬帝未嘗不防，並因微識星象，往往夜起觀天，望見天象不佳，即召問太史令袁充。充伏地垂涕道：「星文大惡，賊星逼帝座甚急，恐禍生旦夕，非修德無以禳災。」煬帝愀然不樂，起入便殿，俯首欷剉。回顧見王義在側，乃與語道：「汝知天下將亂麼？汝何故不言？」義泣對道：「天下大亂，由來已久，小臣服役深宮，不敢預政，如或越俎早言，恐臣骨已早朽了。」煬帝炫然道：「卿今為我直陳，令我知曉。」遲了遲了。義答道：「待小子具牘奏明。」說畢趨退。越宿即面呈一書，究竟是否出自義手，亦不得而知。但書中指陳前弊，卻是深切著明，書云：
　　臣本南楚卑薄之民，逢聖明為治之時，不愛此身，願從入貢，出入左右，積有歲華，濃被恩私，皆逾素望，臣雖至鄙，頗好窮經，略知善惡之本源，少識興亡之所以，深蒙顧問，方敢敷陳。自陛下嗣守元符，體臨大器，聖神獨斷，諫議莫從。獨發睿謀，不容人獻。大興西苑，兩至遼東，龍舟逾於萬艘，宮闕遍於天下，兵甲常役百萬，士民窮乎山谷。征遼者百不存十，沒葬者十未有一。帑藏全虛，穀粟湧貴，乘輿竟往，行幸無時，遂令四方失望，天下為墟。方今有家之村，存者可數，子弟死兵役，老弱困蓬蒿，餓莩盈郊，屍骸如岳，膏血草野，狐犬盡肥。陰風無人之墟，鬼哭寒草之下。目斷平野，千里無煙，萬民剝落，莫保朝昏。父遺幼子，妻號故夫，孤若何多？饑荒尤甚，亂離方始，生死孰知？人主愛人，一何如此？陛下恒性毅然，孰敢上諫，或有鯁言，又令賜死。臣下相顧，箝結自全。龍逢復生，安敢議奏？左右近臣，阿諛順旨，迎合帝意，造作拒諫，皆出此途，乃蒙富貴。陛下過惡，從何得聞？方今又敗遼師，再幸東土，社稷危於春雪，干戈遍於四方，生民已入塗炭，官吏猶未敢言。陛下自維，若何為計？陛下欲幸永嘉，坐延歲月，神武威嚴，一何銷鑠？陛下欲興師，則兵吏不順，欲行幸則侍衛莫從，適當此時，如何自處？陛下雖欲發憤修德，加意愛民，然大勢已去，時不再來。巨廈之傾，一木不能支，洪河已決，掬壤不能救。臣本遠人，不知忌諱，事已至此，安敢不言？臣今不死，後必死兵。敢獻此書，延頸待盡，竊不勝惶切待命之至。
　　煬帝看罷，不禁太息道：「從古以來，哪有不亡的國家，不死的主子？」義跪伏涕泣道：「陸下到了今日，尚自飾己過，臣聞陛下嘗言，朕當跨三皇，超五帝，俯視商周，為萬世不可及的聖主。今日時勢至此，連乘輿都不能回京，豈非大悖前言麼？」煬帝也不能自辯，只泣下沾襟道：「汝真忠臣，朕悔已無及了。」義又泣道：「臣昔不言，尚是貪生，今既具奏，願一死報謝聖恩，請陛下自愛！」說至此，即叩頭辭去。煬帝方再閱義書，有一人入報道：「王義自刎了。」卻也難得，可惜徒死無益，未當國殤。煬帝驚歎道：「有這等事嗎？可悲可痛！」遂命有司具禮厚葬。是日又接到幾處警報，武威司馬李軌，佔據河西，自稱涼王。羅川令蕭銑，佔據巴陵，自稱梁王。還有金城亂首薛舉，前僭號西秦霸王，今且移據天水，居然自稱秦帝了。兩路新發，一路已見上文。煬帝急得沒法，只有自嗟自歎。好容易又閱數宵，正與后妃等飲酒排遣，忽見東南角上，火光沖天，且有一片喧噪聲，慌忙召入直驎將車，問為何因？那直驎將軍不是別人，正是密謀作亂的裴虔通。虔通入對煬帝道：「不過草坊中失火，外面兵民撲救，所以有此嘩聲，願陛下勿慮！」煬帝遂放了心，但令虔通出外嚴守，自己酣飲至醉，挈了蕭后、朱貴兒，安然同寢去了。只有此宵。
　　未幾，雞聲報曉，天色微明，那叛兵已擁入玄武門，大刀闊斧，殺入宮來。玄武門前，本有宮奴數百人，統皆強壯，由煬帝特別簡選，給他重餉，常令把守，是夕由司宮魏氏，得了叛黨的賄囑，矯詔放出，令得休息。司馬德勘先驅進宮，如入無人之境，再加裴虔通作為內應，將宮門一律閉住，只開了東門，驅出宿衛，容納叛黨。惟右屯衛將車獨孤盛，與千牛備身獨孤開遠，尚未與叛黨勾通，眼見得情勢不佳，即出來詰問虔通。虔通道：「事已至此，與將軍無干，將軍不必動手，同保富貴。」獨孤盛怒罵道：「老賊說出甚麼話來？」遂拔刀與虔通奮鬥，戰約數合，司馬德戡已率叛眾直入，來助虔通，獨孤盛手下，只有數人，哪能敵得住許多的叛黨，霎時間盛被刺死，左右逃散，獨孤開遠忙馳叩驎門，請煬帝親自督戰。途中集衛兵數百名，至驎門外大呼大叫，並沒有一人答應，叛黨已經馳到。開遠回馬接戰，也是寡不敵眾，被他刺中馬首，掀落地上，為亂兵牽扯去了。驎內無人守住，由叛黨斬門突入，趨至寢殿，來尋煬帝。小子有詩歎道：

　　群雄逐鹿幾經秋，錦繡河山已半休。
　　到此昏君猶不悟，蕭牆怎得免戈矛？
　　欲知煬帝曾否起牀，且看後文結末的一回。
　　李淵之起兵，實不及李密之光明。狎宮妃，事突厥，鋌而走險，不過為身家計。初無弔民伐罪之心，其所由得入關中者，全仗世民一人。世民才智，遠過乃父，而李密無此佳兒，此其所以終落人後也。且李密曾勸楊玄感入關，及其自為元帥，反頓兵東都，利令智昏，不敗不止，徒恃一祖君彥之文筆，究何益乎？煬帝至瀕亡之際，戎虜伏於帷牆，尚自荒淫不悟，王義一書，痛快淋漓，讀之令人酸鼻，而正史不錄其事，豈因義為宮掖小人，本不足道，且一死謝君，固不過如匹夫匹婦之為諒乎？韓湝《海山記》，獨表而出之，故本編亦不肯苟略云。