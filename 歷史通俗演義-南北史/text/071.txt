
			　　卻說齊主高演，入嗣帝位，尚有意治安，惟對待南朝，未肯息怨罷兵，當遣降將王琳為揚州刺史，出鎮壽陽，伺隙圖南。陳主蒨頗思修和，因仇人在前，無從游說，不得已姑從緩議。會齊主演聽高歸彥言，召入濟南王殷，把他害死，冤氣盈廷，不免為厲，累得演精神恍惚，說鬼連篇。皇建二年孟冬，出外遊獵，突有狡兔向馬前馳過，演彎弓欲射，忽見兔跳躍起來，留神一瞧，好似一個被發戟手的夜叉鬼，不由的身體顫動，墜落馬下。左右慌忙扶起，肋骨已經跌斷，痛得不可名狀。彷彿齊襄之見公子彭生。好容易掖回宮中，鎮日裡臥牀呼號，醫治罔效。婁太后親往視疾，問及濟南王殷，演無言可答，接連三問，仍是默然。婁太后憤憤道：「濟南已被汝殺死麼？不用我言，應該速死！」遂掉頭逕去。嗣是演病益劇，痛到無可奈何的時候，往往神志昏迷，滿口譫語。有時說著，文宣父子來了，又有時說著，楊令公、愔。燕僕射子獻。等俱來了。當下模糊答辯，繼又扶服推枕，叩首乞哀，結果是大數難逃，終難延命。高洋兇惡，遠過高演，洋死時，史中第稱暴殂，演死時卻詳敘冤厲，是由高演所為，自覺過甚，未免愧悔，故作此狀，洋則異是。可見鬼由心造，非真憑身為祟也。臨終時，曾留下遺書，貽弟高湛，召他入纂大統，書末有囑語云：「宜將吾妻子置一好處，勿學前人。」問汝何故殺殷？當下痛極畢命，年僅二十七歲。
　　先是高湛守鄴，奉演密命，令派兵送濟南王殷至晉陽。湛也不自安，向散騎高元海問計，元海道：「愚見卻有三策，一請殿下馳入晉陽，謁見太后主上，願釋兵權，不干朝政，自居閒散，安如泰山，是為上策。上策不行，或表稱威權太盛，恐滋眾謗，請徙為青、齊二州刺史，退居僻遠，免招物議，尚為中策。」說至此，偏將第三策咽住不談。湛問道：「下策如何？」元海道：「發言即恐族誅，不如不言。」湛說道：「但說不妨，我為卿嚴守秘密，怕他甚麼？」元海道：「濟南世嫡，為主上所奪，眾情未必悅服，今若召集文武，擁立濟南，梟斬來使高歸彥等，號令天下，以順討逆，這乃萬世一時的機會；雖是下策，卻比上策更佳。」湛不覺躍起，欣然說道：「上策，上策，誠如卿言！」元海乃退。湛又召術士鄭道謙等，卜定吉凶，道謙等占驗封爻，勸湛宜靜不宜動，自得大慶，湛乃令數百騎送入濟南王。聞濟南被害，益加危懼，哪知福為禍倚，禍為福伏，那晉陽竟傳到遺詔，促令即刻就道，入承帝箓。這是湛夢想不到的喜事；他尚恐有詐，遣人探視，果係實情，乃立跨駿馬，馳向晉陽。甫入城闉，已由文武百官，伏道迎謁，歡呼萬歲。當下入臨梓宮，不過哭了兩三聲，便被服袞冕，升殿即位，循例大赦，即改皇建二年為大寧元年。高湛登基，已在十一月中，兩月光陰，竟不能待，便改元大寧，可見心目中早已無兄。進平秦王歸彥為太傅，趙郡王浟為太保，平陽王淹為太宰，彭城王湝為太師，太尉尉粲為太保，尚書令段韶為大司馬，豐州刺史婁叡為司空。冢弟任城王叡，高歡第十子。為尚書左僕射，並州刺史斛律先，為尚書右僕射，其餘內外百官，並皆晉級，不消細說。既而追尊兄演為孝昭皇帝，稱元后為孝昭皇后，降封前太子百年為樂陵王。
　　過了一月，令送孝昭柩至鄴都，葬文靜陵。元皇后送葬至鄴，湛聞她帶有奇藥，使人索取，不得應命。湛竟怒起，再令閹人就車叱辱，元皇后不便反唇，只忍氣含羞，包著兩眶珠淚，待至文靜陵旁，慟哭多時，方才入宮。湛尚餘恨未消，令她在順成宮內，孤身獨處，寂寞無聊，此情此景，怎不傷心？惟自悲命薄罷了。比諸文宣皇后尚勝一籌。
　　越年正月，湛自晉陽啟行，到了鄴都，南郊祭天，續享太廟，立妃胡氏為皇后。后為安定人胡延之女，初生時有鴞鳥鳴產帳上，時人目為不祥，及笄後，選為長廣王妃，姿貌不過中人，性情卻極淫蕩。湛本是個酒色中人，得此媚豬，當然是謔浪笑敖，倍極歡昵，所以祀天祭祖，大禮告成，即令胡氏正位中宮。冊后這一日，所有故主后妃，及內外命婦，俱來慶賀，珠圍翠繞，樂葉音諧，不但胡氏非常欣慰，就是齊主湛亦格外歡愉。晚間在後宮慶宴，眾皆列席，高湛方在外殿中，暢飲數十觥，已有七、八分酒意，便闖入後宮，自來勸酒，驚動了一班婦女，統避席迎謁。湛獰笑道：「此處合敘家人禮，盡可脫略形跡，休得迂拘。」眾聞湛言，始稱謝歸座。湛展開一雙醉眼，東張西望，驀見上座有一位半老佳人，尚是丰姿綽約，秀色可餐，不由的魄蕩魂馳。仔細審視，卻是一位皇嫂李皇后，恨不得上前親近，但因大眾在座，未便失體，只得權時忍耐。說了幾句勸飲的套話，轉身自去。
　　是夕酒闌席散，各皆歸寢，湛雖懷念嫂氏，也只好與新皇后敷衍一宵。到了次日的黃昏，竟不帶左右，獨自一人，步入昭信宮。見前回。當有宮女報知李后，李后不禁起疑，沒奈何起身相迎。湛入宮坐定，並無一言，但將雙目注視嬌顏。李后且驚且羞，乃開口啟問道：「陛下到此，有何見諭？」湛笑語道：「朕因夜間無事，特來陪伴皇嫂。」李后道：「陛下新冊正宮，並多嬪御，何不前去敘情，乃獨顧及賤妾？」湛又道：「未及皇嫂嬌姿，所以乘暇來此。」李后見湛有意調戲，很是驚惶，便抽身欲退。湛即起座攬住后裾，李后大駭道：「陛下身為天子，難道好不顧名義麼？」說著，順手一推，湛不防此著，竟至倒退數步，方得站住。頓時惱羞成怒，籐目與語道：「若不從我，當殺汝兒！」李后聽了，急得玉容慘澹，粉面浸淫。宮女們見此情形，統已避了出去，那高湛見左右無人，竟仗著壯年膂力，把李氏輕輕舉起，直入內寢，闔住雙扉，好一歇不見動靜。宮女等至寢門外，側耳細聽，但只聞有窸窣聲，顫動聲，想已是陰陽會合，興雨布雲了。高洋盜嫂，報及己妻。
　　俗語說得好，寂寞更長，歡娛夜短，高湛把李氏淫烝一宵，轉瞬間即已天明，不得不起牀出宮，升殿視朝，嗣是常出入昭信宮，來續舊歡。李氏已經失節，也樂得隨緣度日。春風幾度，暗結珠胎。獨胡后不耐岑寂，每當湛往昭信宮，卻另尋一個主顧，入替高湛。看官道是何人？乃是給事和士開。士開善握槊，工彈琵琶，面龐兒亦生得俊雅。當湛為長廣王時，已入侍左右，辟為開府參軍。及湛即位，升任給事，胡后嘗與相見，暗地生心。此時乘湛盜嫂，便賄通宮女，引入士開，賞給禁臠。士開得此奇遇，哪有不極力奉承，多方歡狎，引得胡后心花怒放，竟與他誓山盟海，願做一對長久夫妻。這是高湛眼前孽報。
　　高湛毫無所聞，反恐胡后責他盜嫂，曲意彌縫。胡后乘間，屢說士開好處，湛竟擢士開為黃門侍郎。胡后生子名緯，便立為皇太子。平秦王歸彥位兼將相，恃勢驕盈。侍中高元海，及中丞畢義雲，黃門郎高乾和，嘗入白御前，謂歸彥專權驕恣，必生禍亂，乃出歸彥為冀州刺史。元海等並欲彈劾和士開。看官試想，這和士開外邀主寵，內結後援，官爵未尊，地位甚固，豈是高元海輩所得搖動麼？果然元海等未上彈章，士開卻先已下石，但言元海諸人，交結朋黨，欲擅威福，輕輕的說了數語，已足挑動主心。元海乾和，漸漸被疏；義雲連忙納賂，得為袞州刺史。獨歸彥心懷怨望，意欲俟湛往晉陽，乘虛入鄴，偏值婁太后逝世，宮中治喪，好幾月不聞駕出，也只有蹉跎度日，暫作緩圖。
　　婁太后自春間寢疾，衣忽自舉，用巫媼言，改姓石氏，延至初夏，竟爾病終，年六十二。太后生六男二女，皆感夢孕，孕高澄時，夢見斷龍；孕高洋時，夢見龍首；孕高演時，夢見龍伏地上；孕高湛時，夢見龍浴海中；孕二女俱夢月入懷，惟孕襄城王清，博陵王濟，但夢鼠入下衣。清早去世，濟見下文，亦不得令終，惟澄、洋、演、湛，皆得稱尊。一母生四帝，也是奇事。
　　太后未歿時，鄴下有童謠云：「九龍母死不守孝。」至是湛居母喪，竟不改服，仍著緋袍。未幾且登臨三台，置酒作樂。宮人進白袍，由湛怒擲台下，和士開在側，請暫輟樂，亦為湛所毆擊。士開也算錯一著。湛排行第九，適應童謠，不過追諡太后為武明皇后，合葬義平陵，總算依例辦事罷了。
　　高歸彥所謀未遂，屢使人探刺都中情事，偏被郎中令呂思禮告發，湛乃令大司馬段韶，與司空婁叡，發兵往討。歸彥登城拒守，及兵逼城下，便大呼道：「孝昭皇帝初崩，六軍百萬，悉歸臣手，臣至鄴迎立陛下。當時不及，今日豈尚有異圖？但恨高元海、畢義雲、高乾和三人，誑惑主上，嫉忌忠良，如得殺此三人，臣願臨城自剄，死也甘心！」段韶等當然不睬，惟督令兵眾攻城。內長史宇文仲鸞，司馬李祖挹，別駕陳季琚等，與歸彥不恊，俱為所殺。兵民因此不服，各有貳心。歸彥見不可守，棄城北走，到了交津，只剩得一人一騎，那段韶遣將追來，立刻擒住歸彥，械送鄴都。當下議定死罪，命都督劉桃枝牽入市曹，擊鼓徇眾，然後行刑。歸彥子孫十五人，一並誅死。
　　湛既誅歸彥，益加淫暴。所烝皇嫂李氏，懷孕將產，適太原王紹德入見，為李氏所拒。紹德係高洋次子，生母就是李氏，聞李氏匿不見面，頓時懊悶道：「兒也曉得了姊姊腹大，故不見兒。」家醜且不宜外揚，奈何取笑生母？原來齊俗呼母為姑姑，亦稱姊姊。這李氏聽得此語，禁不住慚憤交並，過了數日，生下一女，竟令拋棄。湛聞產女不舉，怒不可遏，手持佩刀，馳入昭信宮。怒叱李氏道：「爾敢殺我女麼？我便當殺爾兒！」說著，即麾左右往召紹德，紹德不得已應召，湛俟紹德至前，便用刀環擊去。紹德忍不住痛，只好長跪乞哀。湛大怒道：「爾父打我時，爾何不出言相救，今日乃想求活麼？」語未說完，再用力猛擊數下，打得紹德血流滿面，暈倒地上，須臾氣盡。李氏見此慘狀，未免有情，便極口哀號。湛越加咆哮，迫令宮女褫李氏衣，使她袒胸露背，然後取鞭自撻，大約有數十下，雪膚上面，都變紅雲，李氏號天不止。與其受辱至此，何若從前死節？湛亦覺自己手力有些酸麻，再命將李氏盛入絹囊，投諸宮溝，好多時才令撈起，啟囊出視，但見流血淋漓，狼藉得不成樣子。湛怒已少平，乃呼宮女道：「她若已死，不必說了；如若不死，可攆她往妙勝寺中做尼姑去。」言訖自行。宮女並皆不忍，侍湛已去遠，便即施救。李氏偃臥地上，氣息奄奄，只有胸前尚熱，經宮女各用手術，並灌姜湯，方得起死回生，眉目漸動。宮女將她舁上牀榻，小心侍奉，挨過了兩晝夜，才能起立，乃用牛車載送入妙勝寺，削髮修行去了。
　　一年假夫妻，至此結局，豈不可歎！
　　是年由青州上表，報稱河、濟俱清。明是貢諛。湛改大寧二年為河清元年。齊揚州刺史王琳，屢請出師南侵，湛欲允議發兵，獨尚書盧潛，一再諫阻，且得陳主貽書，請罷兵息民。湛乃請散騎常侍崔贍，通好南朝，陳主亦遣使報聘。獨王琳尚有違言，湛調琳回鄴，即用盧潛，為揚州刺史，領行台尚書，自是玉帛修儀，歲使不絕，江南江北，總算平靜了七八年。
　　陳主蒨因周齊連和，北顧無虞，乃遣司空南徐州刺史侯安都，出略西南。從前東陽太守留異，蟠踞一隅，屢懷反側，陳武帝特將蒨女豐安公主，下嫁異子貞臣為妻，且征異為南徐州刺史，異遷延不就，及蒨既嗣位，復命異為縉州刺史，領東陽太守，異仍陰懷兩端，並嚴戍邊境。陳廷容忍數年，乃乘暇出討；一面召江州刺史周迪，豫章太守周敷，閩州刺史陳寶應，一同入朝。周敷奉命先至，得加封安西將軍，賜給女妓金帛，遣還豫章。周迪不肯受詔，密與留異相結，且發兵襲敷，為敷所覺，吃了一個敗仗，狼狽奔還。寶應為留異婿，雖陳主格外羈縻，許入宗籍，究竟翁婿情深，君臣誼淺，所以始終聯異，也未肯入朝。
　　陳中庶子虞荔弟寄，流寓閩中，荔請諸陳主，召弟入都。寶應頗愛寄才，留住不遣。寄屢諫寶應，寶應不聽，乃避居東山寺中，佯稱足疾，杜門謝客。會留異為侯安都擊破，妻孥多被擄去，僅與子貞臣走依寶應。周迪在臨川，亦被陳安右將軍吳明徹，高州刺史黃法▉，豫章太守周敷等，夾攻致敗，溃奔閩州。寶應已失兩援，尚自恃險僻，與陳抗衡。虞寄復上書極諫，條陳十事，略云：
　　東山虞寄，致書於陳將軍使君節下：寄流離世故，漂寓貴鄉，將軍待以上賓之禮，申以國士之眷，意氣所感，何日忘之？而寄沉痼彌留，愒陰將盡，常恐猝填溝壑，涓塵莫報，是以敢布腹心，冒陳丹款，願將軍留須臾之慮，少思察之，則瞑目之日，所懷畢矣。自天厭梁德，多難薦臻，寰宇分崩，英雄互起，不可勝紀，人人自以為得之，然夷凶剪亂，四海樂推，揖讓而居南面者，陳氏也。
　　豈非曆數有在，唯天所授乎？一也。以王琳之強，侯瑱之力，進足以搖蕩中原，爭衡天下，退足以倔強江外，雄長偏隅，然或命一旅之師，或資一士之說，琳則瓦解冰泮，投身異域，瑱則厥角稽顙，委命闕廷，斯又天假之威而除其患，二也。今將軍以藩戚之重，東南之眾，盡忠奉上，戮力勤王，豈不勛高竇融，寵過吳芮？析珪判野，南面稱孤，國恩所眷，不宜辜負，三也。聖朝棄瑕
　　忘過，寬厚得人，如餘孝頃、李孝欽、歐陽頠等，悉委以心腹，任以爪牙，胸中豁然，曾無纖介，況將軍釁非張繡，罪異畢諶，何慮於危亡，何失於富貴？四也。方今周齊鄰睦，境外無虞，並兵一向，匪伊朝夕，非劉項競逐之機，楚趙連縱之勢，何得雍容高拱，坐論西伯？五也。且留將軍狼顧一隅，亟經摧衂，聲實虧喪，膽氣衰沮，其將帥首鼠兩端，唯利是視，孰能披堅執銳，長驅深入，繫馬埋輪，奮不顧命，以先士卒者乎？六也。將軍之強，孰如侯景，將軍之眾，孰如王琳，武皇滅侯景於前，今上摧王琳於後，此乃天時，非復人力；且兵革以後，民皆厭亂，其孰肯棄墳墓，捐妻子，出萬死不顧之計，從將軍於白刃之間乎？七也。天命可畏，山川難恃，將軍欲以數郡之地，當天下之兵，以諸侯之資，拒天子之命，強弱逆順，可得侔乎？八也。夫非我族類，其心必異，不愛其親，豈能及物？留將軍自縻國爵，子尚王姬，猶棄天屬而不顧，背明君而孤立，危急之日，豈能同懮共患，不背將軍者乎？九也。北軍萬里遠鬥，鋒不可當，將軍自戰其地，人多顧後，眾寡不敵，將帥不侔，師以無名而出，事以無機而動，以此稱兵，未知其利，十也。為將軍計，莫如絕親留氏，遣子入質，釋甲偃兵，一遵詔旨，方今藩維尚少，皇子幼衝，凡預宗支，皆蒙寵樹，況以將軍之地，將軍之才，將軍之名，將軍之勢，而能克修藩服，北面稱臣，豈不身與山河等安，名與金石同壽乎？感恩懷德，不覺狂言，斧鉞之誅，甘之如薺，伏維將軍鑒之！
　　寶應覽書，不禁大怒，幸左右進語寶應，謂虞公病勢漸篤，詞多錯謬，請勿介意。寶應意乃少釋，且因寄為民望，權示優容，惟分兵接濟周迪。迪復越東興嶺為寇，陳令護軍章昭達出討，大破周迪。迪竄匿山谷，無從搜捕，昭達遂入閩。迪招集餘眾，再出東興，東興守吏錢肅舉城降迪，迪眾復振，豫章太守周敷已升任南豫州刺史，出屯定州，與迪對壘。迪作書紿敷道：「我昔與弟戮力同心，豈期相害？今願伏罪還朝，乞弟披露肺腑，挺身同盟。」敷信為真言，只率從騎數人，出與迪盟，甫經登壇，被迪麾動部眾，將敷殺死。
　　陳廷有詔賻恤，另遣都督程靈洗討迪，並促章昭達速攻閩州。陳寶應令水陸設柵，嚴御昭達，昭達與戰不利，頓兵上流，但令軍士伐木為筏，待雨出發。會值大雨江漲，亟放筏進攻，連拔寶應水柵，湊巧陳將餘孝頃，也奉陳主調遣，由海道馳至，兩軍會合，並力攻擊，寶應連戰連敗，遁往莆田。顧語子弟等道：「我悔不從虞公言，致有今日！」遲了！遲了！
　　小子有詩歎道：

　　如何螳斧想當車？一失毫釐千里差。
　　禍已臨頭才自悔，忠言不用亦徒嗟！
　　陳軍追捕寶應，未知寶應再得脫走否？容至下回表明。
　　北齊宮闈，淫烝成習，惟高演尚乏色慾，故其妻元氏，雖被高湛斥辱，終得免污，若李氏為高洋婦，洋烝澄妻，湛即烝洋妻，何報應之若是其速也！但李氏不忍其子之死，含垢蒙羞，而其後子仍慘斃，身亦瀕危，最為不值。自來義夫烈婦，其所由蹈死如飴者，誠有見夫名節為重，身家為輕，不應作一幸想，冀圖苟活耳。否則，鮮有不蹈李氏之覆轍者也。陳寶應溺情閨闥，濟惡婦翁，虞寄諫以十事，言甚明切，終不能挽寶應之迷，是誤寶應者為留異，實則出之留異之女。天下之誤己誤人者，多半自婦女致之，非冶容誨淫，即昧幾致禍，寶應亦一前鑒耳。如留異之凶狡，周迪之反覆，更不足責也。