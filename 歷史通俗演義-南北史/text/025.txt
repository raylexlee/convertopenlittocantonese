
			　　卻說楊玉夫手持昱首，馳出殿門，適與一人相遇，不覺驚惶。及仔細審視，乃是同黨陳奉伯，方才放心，即將昱首交與奉伯。奉伯詐傳敕旨，開承明門，門外由王敬則待著，復把昱首轉交。敬則馳詣領軍府，叩門大呼，道成不知何事，未敢開門。敬則投首入牆，由道成洗首驗視，果係昱頭，乃戎服乘馬，偕敬則等入殿。殿中相率驚怖，經道成說明昱死，始同聲呼萬歲。道成就殿廷槐樹下，托稱王太后命，召袁粲，褚淵、劉秉等入議。
　　道成語秉道：「這是君家私事，外人不敢擅斷。」秉顧視道成，但見他鬚髯盡張，目光似電，令人可怖，不由的囁嚅道：「尚書諸事，可以見委，軍旅處分，當由領軍作主！」錯了！錯了！道成復讓與袁粲，粲亦不敢承認。也是沒用。王敬則拔刀躍入道：「天下事都應關白蕭公；如有異言，血染敬則刃！」遂手取白紗帽，加道成首，勸他即位；且說道：「今日尚有何人，敢來多嘴？事須及熱，何必遲疑！」比許褚、典韋還要出力。道成取去紗帽，正色呵斥道：「汝等統是瞎鬧！」粲欲乘勢進言，又被敬則怒目相視，不敢開口。褚淵接入道：「今非蕭公不能了此！」道成乃徐徐道：「諸君都不肯建議，我亦未便推辭，今日只有迎立安成王為是！」劉秉，袁粲等模糊答應。敬則尚欲推戴道成，由道成用目相示，乃挾劉、袁、褚三相，出待東城，另備法駕往迎安成王准。
　　秉行過道旁，適與從弟韞相遇，韞急問道：「今日事是否歸兄？」秉答道：「我等已讓蕭領軍主持！」韞驚歎道：「兄肉中究有血否？今年恐被族滅了！」秉似信非信，與韞別去。
　　既而安成王准已經迎入，當由道成替太后宣令，追廢昱為蒼梧王，命安成王准嗣皇帝位。略云：
　　前嗣王昱以冢嫡嗣登皇統，方冀體識日弘，社稷有寄，豈意窮凶極悖，自幼而長，善無細而不違，惡有大而必蹈！前後訓誘，常加隱蔽，險戾難移，日月滋甚。棄冠毀冕，長襲戎衣，犬馬是狎，鷹隼是愛，皂歷軒殿之中，韝緤宸衷之側。至乃單騎遠郊，獨宿深野，手揮矛鋌，躬行刳斮，白刃為弄器，斬害為恒務，舍交戟之衛，委天畢之儀，趨步闤闠，酣歌瓐肆，宵游忘返，宴寢營舍，奪人子女，掠人財物，方策所不書，振古所未聞。沈勃儒士，孫超功臣，幼文兄弟，並預勛效，四人無罪，一朝同戮，飛鏃鼓劍，孩稚無遺，屠裂肝腸，以為戲謔，投骸江流，以為歡笑。又淫費無度，帑藏空竭，橫賦關河，專充別蓄，黔首嗷嗷，厝生無所。吾與其所生，每勵以義方，遂謀鴆毒，將騁凶忿。沈懮假日，慮不終朝。自昔辛癸，爰及幽厲，方之於此，未譬萬分。民怨既深，神怒已積，七廟阽危，四海褫氣，廢昏立明，前代令范，況乃滅義反道，天人所棄，釁深牧野，理絕桐宮。故密令蕭領軍潛運明略，幽顯恊規，普天同泰。驃騎大將軍安成王，體自太宗，天聽淹叡，風神凝遠，德映在田，地隆親茂，皇歷攸歸，億兆繫心，含生屬望，宜光奉祖宗，臨享萬國。便依舊典，以時奉行。昱雖窮凶極暴，自取覆滅，棄同品庶，顧所不忍，可特追封蒼梧郡王。未亡人追往傷懷，永言感絕，所望嗣皇帝遠紹洪規，近懲覆轍，痌瘝兆民，期天永命，則宗廟社稷之靈，庶其攸賴，用此令知！
　　小子前述明帝彧事，說他不能御女，致乏子嗣，昱已為李道兒所生，准為明帝彧第三子，料亦由諸王所出，取育宮中。史稱明帝有十二男，陳貴妃生昱，就是後廢帝；謝修儀生法良，早年去世；陳昭華生准，就是安成王；徐婕妤生第四皇子，未曾取名，即已殀殤；鄭修容生智井，及晉熙王燮，泉美人生邵陵王友，及江夏王躋，徐良人生武陵王贊，杜修華生南陽王翽，及次興王嵩，最幼的是始建王禧，也相傳為泉美人所出，其實統是螟蛉繼兒，由妃嬪撫養成人，便冒充為己子哩。特別表明，貫穿前後。
　　且說安成王准，由東城迎入朝堂，劉秉、袁粲、褚淵，隨歸謁見，蕭道成也帶領百官，一同迎謁，當奉准升殿入座，即皇帝位，准年僅十一，頒詔大赦，改永徽五年為升明元年。尊生母陳昭華為皇太妃，替蒼梧王發喪，降陳太妃為蒼梧王太妃，江皇后為蒼梧王妃。授道成為司空錄尚書事，兼驃騎大將軍，領南徐州刺史，留鎮東府。劉秉為尚書令，加中軍將軍，褚淵加開府儀同三司，袁粲為中書監，出鎮石頭。進號荊州刺史，沈攸之為車騎大將軍，兼尚書左僕射，王僧虔為尚書僕射，劉韞為中領軍，兼金紫光祿大夫，王琨為右光祿大夫，晉熙王燮為撫軍將軍，調任揚州刺史，武陵王贊為郢州刺史，邵陵王友為江州刺史，南陽王汎為湘州刺史，楊玉夫等二十五人，各賞賜爵邑有差。無非導人篡弒。此外文武百官，皆加官二級，不在話下。
　　先是劉秉用意，以為尚書關係政本，由己主持，可致天下無變，所以與道成會議時，情願將兵權讓與道成。及道成兼總軍國，散佈心腹，予奪自專，褚淵又趨炎附勢，甘黨道成。秉勢成孤立，始有悔心。袁粲素性恬靜，每有朝命，必一再固辭，不得已乃始就職。至是知道成跋扈不臣，有心除患；因此一經朝命，毫不推讓，即出鎮石頭城去了。
　　荊襄都督沈攸之，前與道成同直殿省，很是和恊，道成且與訂姻好，把長女嫁與攸之子文和為妻。及攸之出鎮荊州，與道成尚無嫌隙，不過因朝局日紊，未免雄心思逞，暗蓄異圖。會直閤將軍華容人高道慶，告假回家，路過江陵，為攸之所邀，戲與賭槊，彼此爭勝，語未加檢。攸之不免失詞，由道慶記在胸中，假滿入朝，遂述攸之狂言，已露反狀，願假輕騎三千，往襲江陵。劉秉等未以為然，道成顧念親情，更力保攸之不反，惟楊運長等嫉忌攸之，與道慶密謀，使刺客潛往江陵，無隙可乘，反為攸之察覺，殺死刺客。攸之因怨恨朝廷，並疑道成不為幫護，亦有微嫌。
　　主簿宗儼之，功曹臧寅，勸攸之從速舉兵，攸之因長子元琰，留官建康，投鼠忌器，未便速發，乃延宕下去。會蒼梧王被弒，朝政一變，道成也嫉楊運長，出為宣城太守。又遣攸之子元琰，持蒼梧王刳斮遺具，往示攸之。在道成意見，一則為攸之黜退仇人，示全親誼；二則使攸之與聞主惡，表明己功。偏攸之以道成名位，素出己下，至是專制朝權，愈加不平，且因元琰得至江陵，疑為天助，遂顧語道：「兒得來此，尚復何懮？我寧為王陵死，王陵漢人。不為賈充生！」賈充晉人。乃留住元琰，不使還都。一面上表稱慶，並與道成書，陽為推功。
　　適有朝使至江陵，加攸之封號，並由太后賜燭十挺，攸之遂借此開釁，謂在燭中剖出太后手敕，有雲社稷事一以委公，因此整兵草檄，指日舉事。攸之妾崔氏、許氏同諫道：「官年已老，奈何不為百口計！」攸之指示裲襠角，由兩妾審視，乃是素書十數行，寫著明帝與攸之密誓。恐也是捏造出來。兩妾頗識文字，閱罷後亦不便多言。
　　攸之復遣使往約雍州刺史張敬兒，豫州刺史劉懷珍，梁州刺史范柏年，司州刺史姚道和，湘州行事庾佩玉，巴陵內史王文和等，共同舉兵。敬兒本由道成差遣，監制攸之，當然是不肯照約，即將來使斬訖，馳表上聞。敬兒出鎮見前回。懷珍、文和，也與敬兒相聯，依法辦事。柏年、道和、佩玉，模稜兩可，共守中立，文和膽力最小，一俟攸之出兵，便棄去州城，奔往夏口。
　　攸之又貽道成書云：「少帝昏狂，應與諸公密議，共白太后，下令廢立，奈何私結左右，親加弒逆，乃至暴屍不殯，流蟲在戶，凡在臣下，莫不惋駭；且聞擅易朝舊，密布親黨，宮閤管籥，悉付家人，我不知子孟即漢霍光。孔明即諸葛亮。遺訓，曾否如此！足下既有賊宋之心，我寧敢捐包胥之節！」書中語恰也近理，可惜他未必為公！包胥即楚申包胥。
　　這封書馳達道成，道成自然動惱，當即入守朝堂，命侍中蕭嶷代守東府，撫軍行參軍事蕭映往鎮京口，嶷映皆道成子，故特付重任。長子賾本出佐晉熙王燮，以長史行郢州事，燮徙鎮揚州，賾升任左衛將軍，隨燮東行。劉懷珍致書道成，謂夏口衝要，不宜失人，道成乃與賾書，令他擇能代任。賾薦郢州司馬柳世隆自代，世隆得奉朝命為郢州長史，輔佐武陵王贊。燮徙揚州，贊鎮郢州，俱見上文。賾臨行時，語世隆道：「我料攸之必將作亂，一旦變起，倘焚去夏口舟艦，順流東下，卻不可當；若留攻郢城，頓兵不進，君為內守，我為外援，攸之不足慮了！」世隆應聲如約，賾乃啟行。
　　甫至尋陽，已聞攸之發難，朝廷尚不見處置。或勸賾速赴建康，賾搖首道：「尋陽地居中流，密邇畿輔，我今當留屯湓口，內衛朝廷，外援夏口，保據形勝，控制西南，這是天授機會，奈何棄去！」左中郎將周山圖亦極端贊成。賾即奉燮鎮湓口。軍事悉委山圖。山圖截取行旅船板，築樓橹，立水柵，旬日辦竣，使人馳報道成。道成大喜道：「賾真不愧我子呢！」彷彿操丕。遂授賾為西討都督，山圖是副。賾又恐尋陽城孤，表移邵陵王友同鎮湓口，但留別駕胡諧之守住尋陽。這是防攸之推戴邵陵，故表移湓口。
　　適前湘州刺史王蘊，因母喪辭職，還過巴陵，與攸之潛相結納，及入居東府，為母發喪，欲乘道成出弔，把他刺死，偏道成狡猾，先事預防，但遣人弔唁，並未親往。蘊計不能遂，乃與袁粲、劉秉，共圖別計。將吏黃回、任侯伯、孫曇瓘、王宜興、卜伯興等，皆與通謀。
　　道成亦防粲立異，自至石頭城，與粲計事，粲拒不見面，通直郎袁達，勸粲不應相拒。粲答道：「彼若借主幼時艱四字，迫我入朝，與桂陽時無異，我將何辭謝絕？一入圈中，尚得使我自由麼？」遂不從達言。也是誤處。
　　道成另召褚淵入議，每事必諮，格外親昵。淵前為衛將軍，遭母喪去職，朝廷敦迫不起，粲獨往勸淵，淵乃從命。及粲為尚書令，亦丁母懮，免官守制，淵亦親往慫慂，力勸蒞事，粲終不為動；淵由是恨粲。小事何足介意，淵之度量可知！至是進白道成道：「荊州構釁，事必無成，明公先當防備內變，幸勿疏虞！」道成點首稱善。
　　已而粲與劉秉等謀誅道成，擬告知褚淵。眾謂淵素附道成，斷不可告，粲說道：「淵與彼雖友善，但事關宗社，淵亦不得大作異同；倘成不告，是多增一敵手了！」此著大誤。遂把密謀告淵。淵願為蕭氏爪牙，當即轉白道成。道成即遣軍將蘇烈、薛淵、王天生等，往戍石頭，名為助粲，實是監粲。又因劉韞為中領軍，卜伯興為直閤將軍，與粲相通，特派王敬則一同直閤，牽制二人。
　　粲謀矯太后令，使韞與伯興，率宿衛兵攻道成，由黃回等為外應，定期舉事。劉秉尚在都中，屆期這一日，禁不住心驚肉跳，那起事的期間，本在夜半，偏秉膽小如鼷，竟於傍晚時候，載家屬奔石頭，部曲數百，張皇道路，粲聞秉驟至，忙出相見道：「何事遽來？這遭要敗滅了！」秉泣答道：「得見公一面，雖死無恨！」笨伯豈可與謀？說著，孫曇瓘亦自京奔至，粲越加惶急，但也想不出甚麼方法，只頓足長歎罷了。
　　丹陽丞王遜，走告道成，道成亦已略悉，即遣人密告王敬則，使殺劉韞、卜伯興等人。時閤門已閉，敬則欲出無路，亟鑿通後垣，佩刀出走。趨至中書省，正值韞列燭戒嚴，危坐室中。突見敬則闖入，便驚起問道：「兄何為夜顧？」敬則瞋目道：「小子怎敢作賊！」一面說，一面用手拔刀。韞忙抱住敬則，怎禁得敬則力大，用拳摑頰。韞不勝痛楚，暈到地上，被敬則拔刀一揮，立致殞命。敬則持刀至伯興處，伯興猝不及防，也被殺死。
　　蘇烈、王天生等，已據住倉城，與粲相拒，道成又遣軍將戴僧靜，助烈攻粲。粲遣孫曇瓘出戰，與蘇烈等相持一宵，到了黎明，戴僧靜攻毀府西門，劉秉在城東回望，見城西火起，竟與二子俁▉，逾城遁去。真不濟事。粲亦料不可守，下城諭子最道：「早知一木難支大廈，但因名義至此，死不足恨了！」語尚未已，僧靜已逾城進擊。最奮身翼粲，為僧靜斲傷。粲涕泣向最道：「我不失忠臣，汝不失孝子。」遂與最力鬥數合，俱為所害。百姓為粲哀謠道：「可憐石頭城，寧為袁粲死，不為褚淵生！」有志無才，徒付一歎。
　　僧靜既殺害袁氏父子，復召集各軍，往追劉秉，馳至額簷湖，得將秉父子拿住，立即斬首。秉實該死。任侯伯等乘船赴石頭，聞粲已死節，便即馳還。王蘊也率數百壯士，到石頭城，被薛淵閉城射退，逃往鬥場，也遭擒戮。孫曇瓘遁去。黃回由新亭進攻，行過石頭，得悉同黨俱敗，乃佯稱入援道成。道成也知他刁狡，但一時不欲多誅，因慰撫如舊，仍然遣駐新亭。此外坐粲黨羽，一體赦免，均不復問。巧與籠絡。授尚書僕射王僧虔為左僕射，新除中書令王延之為右僕射，度支尚書張岱為吏部尚書，吏部尚書王奂為丹陽尹。
　　滿朝文武，已盡是道成心腹。道成乃自請出討攸之，有詔假道成黃鉞，出屯新亭。攸之也遣中兵參軍孫同等五將，率五萬人為前驅，司馬劉攘兵等五將，率二萬人為後應，中兵參軍王靈秀等四將，分兵出夏口，據住魯山。
　　攸之自恃兵強，饒有驕態，遣人至郢州，語柳世隆道：「奉太后令，當暫還都，卿果同心奉國，應知此意。」世隆托使人答復道：「東下雄師，久承聲問，郢城鎮小，只能自守，恕不相從！」攸之聞言，不禁動怒，即欲往攻郢城。功曹臧寅，謂郢城險固，攻守勢異，非旬日可拔，不如長驅東下，速圖建康。攸之乃留偏師攻郢城，自率大眾東進。
　　將要啟行，忽報柳世隆出兵西渚，前來搦戰。攸之使王靈秀迎擊，郢兵不戰即退，靈秀進簿城下，郢州參軍焦度，登城拒守，百般辱罵，惱得靈秀性起，麾兵猛撲。那城上矢石交下，反將靈秀兵擊傷數百人。靈秀飛報攸之，請即濟師，攸之被他一激，遂改計攻郢，親督諸將西行。到了城下，築起長圍，晝夜攻戰。著了道兒。柳世隆隨方拒應，或戰或守，游刃有餘。相持過年，攸之屢攻不克，反被世隆擊破數次，傷損甚多。蕭賾依著前約，令軍將桓敬屯據西塞，為世隆聲援。攸之素失人情，全是勢迫形驅，意氣用事。初發江陵，已有兵士逃亡，及頓兵郢城，月餘不拔，逃亡愈多，攸之乘馬巡查，日夕撫慰，怎奈大眾離心，單靠著一言一語，無人肯信，仍相繼離散。攸之大怒，召集諸將道：「我奉太后令，仗義起師，大事若成，當與卿等共圖富貴；否則朝廷誅我百口，不涉他人，近來軍人叛散，皆由卿等不肯留意，自今以後，兵士叛去，軍將當連帶坐罪！」諸將雖然面從，心中愈覺不平。會聞道成遣黃回等西襲荊州，泝流而上，大眾益加驚駭，各懷異志。劉攘兵射書入城，願降世隆，請他上表洗罪。世隆復稱如約，攘兵遂毀營自去。諸軍猝見火起，頓時駭散，將帥不能禁。攸之忿火中燒，氣得咬須嚼齒，立收攘兵兄子天賜，及女夫張平虜，處以極刑，自率殘眾東歸。
　　行至魯山，眾竟大溃，各將亦皆四散，獨臧寅慨然道：「得勢即從，失勢即去，我卻不忍出此！」遂投水自盡。攸之只有數十騎相隨，忙宣令軍中道：「荊州城中，大有餘錢，何不一同還取，作為資糧！」這令一下，散軍乃逐漸趨集，且因郢州未有追軍，徐還江陵，復得隨兵二萬人。無所望而去，有所望而來，此等兵將如何足恃！哪知途次接得急信，好好一座江陵城，已被張敬兒奪去！奈何！奈何！逼得攸之進退無路，只好轉走華容，沿途隨眾復溃。到了櫟林，隨身只有一人，乃是攸之子文和。攸之下馬，長歎數聲，解帶懸林，自盡而死。文和亦縊。村民斬二人首，獻入江陵。
　　原來張敬兒偵得攸之攻郢，江陵空虛，遂引兵掩襲江陵。江陵城內，由攸之子元琰，與長史江▉，別駕傅宣共守。夜間聽著鶴唳聲，疑是軍至，▉與宣即開門遁去。吏民接踵逃散，元琰也奔往寵洲，為人所殺。敬兒尚在沙橋，得悉此信，急趨入城，捕誅攸之二子四孫，並及攸之親黨，擄得財物數十萬，悉入私囊。嗣經櫟林，村民獻入攸之父子首級，即按置楯上，覆以青傘，徇行城市。越日乃函首送建康。
　　留府司馬邊榮，先為府錄事所辱，攸之替榮鞭殺錄事，及敬兒入城，榮被執住，由敬兒慰問道：「邊公何不早來？」榮答道：「身受沈公厚恩，受命留守，怎敢委去！本不祈生，何須見問？」敬兒笑道：「死何難得！」即命左右牽榮出斬。榮怡然趨出，榮客程邕之抱榮道：「與邊公交友，不忍見邊公死，乞先見殺！」兵士又入白敬兒，敬兒道：「求死甚易，何為不許！」遂命先殺邕之，然後殺榮。旁觀諸人，共為淚下。主簿宗儼之，參軍孫同等皆被殺死。小子有詩歎道：

　　功名富貴漫相爭，取義何妨且捨生；
　　誰是忠貞誰是逆，千秋總有大公評！
　　荊州既平，蕭道成還鎮，封賞功臣。欲知詳情，且閱下回自知。
　　袁粲、劉秉，皆非任重才。秉以軍事讓蕭道成，已為失策，至約期舉事，先奔石頭，膽小如此，安望有成！粲平時聞望，高出秉上，乃密謀甫定，遽告褚淵，彼與淵共事有年矣，寧不知淵為蕭黨，而獨不從眾議，貿然相告，是並秉且不若矣！裴子野謂粲蹈匹夫之節，無棟樑之具，誠哉其然也。沈攸之不速赴建康，反頓兵郢城，就令軍無貳志，亦與討賊之志不合，南轅北轍，不死奚為！夫當時粲、秉圖內，攸之圖外，取蕭道成猶反手事耳。粲以寡識敗，攸以失機敗，反使道成權位愈隆，篡逆愈急，是袁粲、沈攸之之起事，非惟無益，反從而害之矣。然史家書法，於沈攸之之舉兵也則書討，袁粲、劉秉之定議也，則書謀誅；嫉亂賊，獎忠義，此其所以羽翼麟經，有功名教也。本回亦隱寓是意，可於夾縫中求之。