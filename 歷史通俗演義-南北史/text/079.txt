
			　　卻說高緯受封溫公，尚向周主哀求一人，這人為誰？就是淑妃馮小憐。念茲在茲，可算情種。周主邕微哂道：「朕視天下如脫屣，一婦人豈為公惜！」遂仍將馮妃給還高緯。緯拜謝而起，挈妃自出。既而周主召緯入宴，並及高氏諸王公，酒至半酣，令緯起舞，緯毫無難色，乘著三分酒意，舞了一回。差不多似虞廷之百獸。高延宗獨悲不自勝，至宴罷歸寓，即欲仰藥，侍婢再三勸止，乃暫自偷生。到了秋盡冬來，有人誣告溫公高緯，與宜州刺史穆提婆謀反。周主召還穆提婆，與緯等對簿，大眾同聲呼冤。惟延宗飲泣無言，用椒塞口，未幾氣絕。高緯父子及齊宗室諸王，並皆賜死。穆提婆亦當然伏誅，獨孝珩先期病逝，得歸葬山東。緯弟仁英患狂，仁雅患瘖，亦均得免死，流徙蜀中。其餘親屬故舊，一並流配，概死邊疆。高緯雖在位十二年，死時尚只二十二歲，緯子恒只八歲而終。史稱緯為齊後主，恒為齊幼主。
　　緯母胡氏年已四十，尚有冶容，恒母穆氏年僅二十有奇，自然更豔。兩人流落無依，竟在長安市中，操著皮肉生涯，日與少年游狎。相傳胡氏得陳夏姬術，陳夏姬係春秋時人，有內視法。與人歡會，常如處子，因此張幟平康，室無虛客。穆黃花妖冶善媚，亦得狎客歡心。胡氏嘗語穆氏道：「為后不如為娼，更饒樂趣。」無恥至此，未始非高氏好淫的果報呢！登徒子其聽之。齊任城王湝與緯同死。湝妃盧氏，由周主賜與親將斛斯征。盧氏蓬頭垢面，長齋持佛，不與征同言笑，征乃聽令為尼。獨緯妃馮小憐，亦由周主命令，賞與代王達為妾婢。達本不好色，偏得了這個馮淑妃，竟被迷住，非常愛寵。馮嘗彈琵琶，忽斷一弦，因隨口吟詩道：「雖蒙今日寵，猶憶昔時憐！欲知心斷絕，應看膠上弦。」你若果不忘舊情，何不早死，還可謝齊後主！達妃李氏，與達本伉儷相諧，自經馮小憐入門，屢致夫妻反目，大婦含酸，小妻構釁，不問可知。後來達為楊堅所殺，堅篡周祚，又將馮氏賜與李詢，詢即達妃李氏兄。詢母為女報怨，令小憐改著布裙，逐日舂米，弱質柔姿，怎禁賤役，再加詢母多方謾罵，不堪蹂躪，只好自尋死路，赴入冥途，人生總有一死，死到此時，乃弄得無名無望了。覆國亡家，都由此輩。話休敘煩。
　　且說齊范陽王高紹義，投入突厥，突厥木桿可汗，已早去世，弟佗缽可汗繼立，很加愛重，凡在北齊人，悉歸隸屬。齊營州刺史高寶寧，與紹義同宗，久鎮和龍，即營州治所。頗得夷夏人心。周主遣使招降，寶寧不從，竟使人至紹義前，上表勸進。突厥亦許為臂助，紹義遂進據平州，自稱齊帝，改元武平。命寶寧為丞相，佗缽可汗，亦招集諸部，舉眾南向，聲言立范陽王為齊帝，代齊報仇。周主邕正擬進討，忽聞陳司空吳明徹等，出兵呂梁，進圍彭城，乃先務南顧，亟遣大將軍王軌，率兵赴援。原來陳主頊聞周人滅齊，欲爭徐、兗，因命吳明徹督軍北伐。行至呂梁，周徐州總管梁士彥，率眾拒戰，為明徹所破，斬獲萬計。乘勝進圍彭城，月餘不下，陳中書舍人蔡景歷進諫道：「師老將驕，不宜過窮遠略，請下敕班師。」陳主頊不從景歷，反說他阻惑眾心，免官放歸。吳明徹在軍日久，仍然無功，且年將七十，不堪久勞，沒奈何力疾從事。那周大將軍王軌，已出兵南下，來救彭城。明徹得周軍出發消息，益銳意進攻，就清水築起長堰，引波流至城下，環列舟艦，日夕猛撲。梁士彥多方抵禦，仍不得下。適探報傳入陳營，謂周將王軌，已引軍入淮口，用鐵鎖貫住車輪數百，沉清水中，遏斷陳軍歸路，且在兩旁築壘屯戍云云。陳軍不禁恟懼。部將蕭摩訶獻議道：「王軌始鎖下流，兩旁雖已築壘，總還未就，速宜分兵往爭，否則歸路一斷，我輩均為所虜了。」此策確是要緊。明徹掀髯微笑道：「搴旗陷陣，屬諸將軍；長算遠略，歸諸老夫，老夫自有主裁，將軍不必躁急！」老昏顛倒。摩訶失色而退。
　　蹉跎過了旬餘，下流已被鎖住，水路遂斷。周軍遂來救城，明徹正苦背疾，不能支持。蕭摩訶復入請道：「今求戰不得，進退失據，看來只好潛軍突圍，方保生還，請公率領步卒，乘車徐行。摩訶領鐵騎數千，驅馳前後，必能保公安達京邑。此機一失，生還無望了！」明徹悵然道：「將軍所言，原是良圖；但我為總督，必須親自斷後，馬軍宜在前列，願將軍統率前行。」摩訶因率馬軍先發，乘夜登程。明徹亦決堰退軍，自領舟師至清口。水勢漸微，舟被車輪塞住，不能前進。周將王軌正督軍待著，一聲胡哨，四面環擊。殺得陳軍無路可奔，紛紛投水自盡。明徹病不能軍，連人帶船，被周軍擄去。將士輜重，悉數陷沒，惟蕭摩訶與將軍任忠、周羅▉，從陸路偷過周營，全師得還。
　　陳主頊聞明徹被擒，始悔不用蔡景歷言，即日召景歷入都，令為鄱陽王，名伯山，陳世祖蒨第三子。諮議參軍，才閱數日，即遷員外散騎常侍，兼御史中丞。是歲景歷病終，享壽六十，贈太常卿，追諡曰敬。景歷為陳高祖佐命功臣，故後來復得配享高祖廟廷。吳明徹被擄至長安，懮恚而死，年已六十七歲。一失足成千古恨。及陳後主叔寶嗣位，也得追贈為邵陵縣侯，這且休表。
　　惟周主邕得彭城捷報，賞功有差，且下詔改元宣政。自往雲陽宮，大集各軍，決計北討。不料天不假年，二豎忽侵，兵馬尚未調齊，皇躬竟致不起。乃下敕暫停軍事，驛召宗師宇文孝伯，到了行在，由周主握手與語道：「我已疾亟，恐無生理，後事當盡付與君。君勉輔太子，勿負我言！」孝伯垂涕受囑，且請乘輿還都。周主面授孝伯為司衛上大夫，總宿衛兵馬事，先令馳驛還京，守備非常，自用臥牀載歸。途次氣息僅屬，甫近都門，驟致痰湧，喘息數聲，竟爾歸天。年只三十六歲，在位計十九年。
　　周主邕沈毅有智，即位時深自韜晦，至宇文護受誅，始親萬機。治事甚勤，持身甚儉，平居常自服布袍，寢用布被，後宮唯置妃二人，世婦三人，御妻三人，此外一律裁損。後宮服飾，概尚樸實，凡從前宇文護所築宮室，並嫌過麗，悉令毀撤，改為土階數尺，不施櫨栱。所有雕儛各物，並賜貧民。至若校兵閱武，步行山谷，皆不憚勞苦。每當宴會將士，又必執杯勸酒，或手付賜物。平齊時見一軍士跣行，即脫靴為賜，所以士皆用命，人願效死。獨太子贇不肖乃父，性好淫僻，宇文孝伯嘗入白道：「皇太子關係民社，未聞令德，臣忝列宮官，責難旁貸。今太子春秋尚少，志業未成，請妙選正人，輔導東宮，尚望遷善改過，否則後悔無及了！」周主道：「正人豈復過君！君宜為我輔導太子。」及孝伯趨退，即命尉遲運為右宮正，孝伯為左宮正，尋擢孝伯為宗師中大夫。已而復召孝伯入問道：「我兒近日漸長進否？」孝伯答道：「皇太子近懼天威，尚無過失。」周主稍有喜色。嗣由王軌侍宴，起捋周主髯道：「可愛好老公，但恨後嗣闇弱！」周主失色，竟命撤席，且責孝伯道：「君常與我云：『太子無過。』今軌有此言，顯見是君多誑語了。」孝伯拜謝道：「臣聞父子至親，人所難言。陛下不能割情忍愛，臣亦只好結舌了！」周主沈吟良久，方徐諭道：「朕已將太子委公，願公勉力！」孝伯乃再拜而退。孝伯不能導正東宮，何如先幾引退？若周主之舐犢情深，其失愈甚。至周主疾殂，太子贇迎屍入都，一經棺殮，便由贇嗣皇帝位，尊諡故主邕為武皇帝，廟號高祖。奉嫡母阿史那氏為皇太后，本生母李氏為帝太后。立妃楊氏為皇后，楊氏小名麗華，就是柱國隨公楊堅長女。周建德二年，納為太子贇妃，此時冊為皇后，楊家權勢，從此益盛了。為楊堅篡周伏筆。
　　贇本無令行，只因父教甚嚴，不得不勉強矜持，塗飾耳目。既得登位，遂復萌故態，漸漸的放縱起來。當時周室勛親，第一人要算齊王憲，贇夙加忌憚，即令武衛長孫覽總兵輔政，收奪齊王憲兵權。又密令開府於智，察憲動靜，智遂誣憲有異謀，請先時防範。贇已授宇文孝伯為小冢宰，因召入密囑道：「公能為朕圖齊王，當即令代齊王職使。」孝伯叩頭道：「先帝遺詔，不許濫誅骨肉。齊王係陛下叔父，戚近功高，社稷重臣，棟樑所寄，陛下若妄加刑戮，微臣又阿旨曲從，是臣為不忠，陛下亦難免不孝呢！」贇默然不答，孝伯自然退出。贇自是疏遠孝伯，潛與於智等設謀除憲，計畫已定，仍遣宇文孝伯傳命，往語憲道：「三公位置，應屬親賢，今欲授叔為太師，九叔為太傅，九叔指陳王純。十一叔為太保，十一叔指越王盛。叔以為何如？」憲答道：「臣才輕位重，早懼滿盈，三師重任，非所敢當；且太祖勛臣，宜膺此選，若專用臣兄弟，恐滋物議，還請陛下三思！」孝伯依言返報，未幾復來，謂今晚召諸王入殿議事，王勿爽約。憲當然應命，孝伯自去。轉瞬天晚，憲遵召前往，行至殿門，並不見諸王到來，恰也不免驚疑，但已經趨入，只好坦然前進。不意門內伏著壯士，見憲入門，便即突出，把憲拿下。憲辭色不撓，自陳無罪，驀見於智出殿，與憲對質，統是捕風捉影，含血噴人。憲目光似炬，口辯如河，說得於智理屈詞窮，只有支吾對付。或語憲道：「如王今日事勢，何用多言！」憲太息道：「我位重望尊，一旦至此，死生有命，不復圖存；但老母在堂，尚留遺恨，罷罷！我也顧不得許多了。」說著將笏投地，竟被壯士縊死，年才三十五歲。
　　憲為周太祖泰第五子，幼即岐嶷，風彩朗然。太祖泰嘗賜諸子良馬，任他取擇，憲獨取駁馬。太祖問故？憲答道：「此馬色類不同，或多駿逸，將來從軍征伐，牧圉亦容易辨明，豈不較善？」太祖道：「此兒智識不凡，當成偉器。」後來果武略超群，累戰皆捷。平時撫御士卒，甘苦同嘗，平齊一役，長驅敵境，芻牧不擾，尤得民心。至是無辜被戮，遠近含哀。大將軍安邑公王興，開府獨孤熊、豆盧紹等，俱與憲相暱。嗣主贇誅憲無名，誣稱興等與憲謀叛，一並處死。憲母連步乾氏，係柔然人，封齊國太妃。憲事母甚孝，母嘗患風熱，憲衣不解帶，扶持左右。及憲冤死，母亦驚泣成疾，便即告終。憲長子貴早卒，餘子質、賨、貢、乾禧、乾洽，並封公爵，亦連坐被戮。梓宮在殯，遽戮勛親，周事已可知了。這一著便已致亡。
　　於智得晉位柱國，封齊國公，授趙王招為太師，陳王純為太傅，越王盛為太保，代王達，滕王逈，宇文泰幼子。及盧國公尉遲運，薛國公長孫覽，並為上柱國。后父楊堅亦得進任上柱國兼大司馬。從前王軌嘗語武帝道：「太子非社稷主，普六茹堅有反相。」周曾賜楊忠姓為普六茹氏，堅為忠子，故稱普六茹堅。武帝艴然道：「若天命有在，亦無可如何！」堅聞軌言，嘗自晦匿，至此得掌軍政，方握重權。會幽州人盧昌期據住范陽，起應高紹義。紹義引突厥兵赴范陽城，周廷即遣宇文神舉往討。神舉兼程北進，行至范陽，盧昌期前來迎戰，被神舉用誘敵計，一鼓圍攻，得擒昌期，遂克范陽。高紹義尚在途中，得知范陽失陷，昌期被虜，因素服舉哀，折回突厥。營州刺史高寶寧，亦率數萬騎救范陽。中途聞變，仍然退據和龍。宇文神舉奏凱班師，送昌期入長安，當然梟斬，不在話下。
　　周主贇以內外粗安，樂得恣情聲色，任意荒淫。嘗自捫杖痕，向梓宮前恨罵道：「汝死已太遲了！」因此托名居喪，毫無慼容。整日裡在宮中游狎，見有姿色的宮嬪，即逼與淫亂。拜鄭譯為內史中大夫，委以朝政。又嫌梓宮在堂，未便改吉，便不守遺制，即令移葬山陵。約計殯靈期間，尚未逾月。一經葬畢，即易吉服，京兆郡丞樂運上疏，略言葬期既促，事訖即除，太為急急，不可訓後。贇置諸不理。是年冬月，稽胡帥劉受邏千起反汾州，詔令越王盛為行軍元帥，宇文神舉為副，進軍西河。稽胡向突厥求援，突厥遣騎赴救，為神舉所偵悉，中途設伏，掩擊突厥騎兵。突厥敗走，稽胡帥劉受邏千，惶懼乞降。越王盛振旅還朝，神舉留鎮並、潞、肆、石等四州，號為並州總管。
　　越年正月朔日，周主贇在露門受朝，始服通天冠，絳紗袍，令群臣並服漢、魏衣冠，頒詔大赦，改元大成。初置四輔官，命越王盛為大前疑，蜀公尉遲迥為大右弼，申公李穆為大左輔，隨公楊堅為大後丞，大陳魚龍百戲，慶賞太平，好幾日尚未撤去，免不得有幾個直臣，上書諫阻。贇非但不從，反越加恣肆，一不做，二不休，令百戲日演殿前，夜以繼晝。又廣彩美女，羅列聲伎，增築離宮，大興傜役，真個是窮奢極欲，惟恐不及。想是自知速死，故不憚橫行。起初即位，尚嫌高祖時刑書要制，太覺從嚴，特為減輕條例，時加赦宥。此次因民多犯法，吏好強諫，因欲為威虐，懾服群下，乃更定刑名，務尚苛刻，叫作刑經聖制。便在正武殿大醮告天，頒示刑法。一面令左右密伺群臣，小有過失，即加誅譴。自己獨游宴沈湎，旬日不朝，群臣請事，統由宦官代奏。於是京兆郡丞樂運，輿櫬入朝，陳主八失：（一）事多獨斷，不令宰輔參議。（二）采女實宮，儀同以上諸女，不許擅嫁。（三）至尊入宮，數日不出，所有奏聞，統歸閹人出納。（四）下詔寬刑，未及半年，更嚴前制。（五）高祖珽雕為樸，崩未逾年，遽違遺訓，妄窮奢麗。（六）勞役下民，供奉俳優角鑞。（七）上書字誤，輒令治罪，杜絕言路。（八）玄象垂誡，熒惑屢現，未能諮諏善道，修佈德政。結末數語，乃是八過未改，臣見周廟將不血食了！看官，試想這種直言不諱的諫草，就使遇著中主，尚且忍受不起；況周主贇庸昏淫暴，哪肯聽受直言。當下勃然大怒，命運入獄，即欲加運死罪。朝臣相率惶怖，莫敢營救，獨內史中大夫元岩歎道：「臧洪同死，人且稱願；臧洪事見《三國志》。況同時遇著比乾，岩情願與他同斃。」遂詣閣入諫道：「樂運不惜一死，實欲沽名，陛下不如好言遣歸，借示聖度！」也是諷諫。頠怒乃少解，越日召運與語道：「朕昨夜思卿所奏，實為忠臣。」乃賜運御食，運拜謝而出。朝臣初見周主盛怒，莫不為運寒心，及見運釋歸，乃為運道賀，說是虎口餘生，不可多得了。
　　時大將軍王軌，出為徐州總管，因見上昏下蔽，恐禍及己身，私語親屬道：「我昔在先朝，屢言儲君失德，實欲為社稷圖存。今事已至此，禍變可知，本州控帶淮南，近接強寇，欲為身計，易如反掌，但忠義大節，究不可虧，況素受先帝厚恩，志在效死，怎得因獲罪嗣主，遽背先朝？今惟有待死罷了！千載以後，或得諒我本心。」果然不到數月，大禍臨頭，好好一位百戰功臣，又復死於非命。原來中大夫鄭譯，與軌有嫌，又恨及宇文孝伯，屢思報怨。事見七十八回，吐谷渾之役。可巧周主自捫杖痕，謂是何人所致？譯乘機答道：「事由王軌、宇文孝伯。」贇恨恨道：「我誓當殺彼！」譯復述及王軌捋須事，見上。越激動周主怒意，遂遣內史杜虔，齎敕殺軌。中大夫元岩不肯署敕，御正中大夫顏之儀進諫不從。岩復繼脫巾頓首，三拜三進，周主怒道：「汝欲黨軌麼？」岩答道：「臣非黨軌，正恐濫誅功臣，失天下望！」周主贇叱令內侍，毆擊岩面，將他逐出，即日免官。並促令杜虔就道，未幾即由虔返報，軌已誅訖。
　　上柱國尉遲運私語孝伯道：「我等與王公同事先朝，素懷忠直，今王公枉死，我輩亦將及難，奈何奈何？」孝伯道：「今堂上有老母，地下有武帝，為臣為子，去將何往？且委贄事人，義難逃死。足下若為身計，何勿亟求外調，還可免禍。」尉遲運依計而行，得出為秦州總管。才閱數日，周主贇召問孝伯道：「公知齊王謀反，何故不言？」孝伯道：「齊王效忠社稷，實為群小所譖，因致冤戮，臣受先帝囑托，方愧不能切諫，此外尚有何言！陛下如欲罪臣，臣有負先帝，死亦甘心了！」周主贇也覺懷慚，俯首不語，待孝伯告退，竟下敕賜死。又因宇文神舉，受寵先朝，亦嘗毀己，索性盡加辣手，命內史齎著鴆酒，速赴並州，逼令飲鴆自盡。尉遲運至秦州，迭聞孝伯、神舉，依次畢命，不由的懮懼成疾，也即暴亡。小子有詩歎道：

　　未信仁賢國已虛，哪堪勛舊盡誅鋤！
　　人亡邦瘁由來久，黑獺從茲不食餘。
　　周主贇既濫殺勛臣，又想出一種奇事，即擬施行。欲知周主有何設施，且至下回再表。
　　周主邕為一英武主，平齊以後，又復敗陳，雖由陳將吳明徹之昏耄失算，以致兵敗受擒，然非周將王軌之鎖斷下流，亦不至挫失如此。敗陳者王軌，用軌者周主邕，推原立論，寧非由周主之英明乎？獨周主邕號稱知人，而不能自知其子，昏庸如贇，安得以大統相屬？就令諸子尚幼，不堪承嗣，何妨援兄終弟及之例，傳位同胞！況世宗毓已為前導，邕正可步厥後塵，奈何徒為子嗣計，不思為社稷計乎？及贇嗣位後，戮勛戚，殺功臣，種種失德，史不絕書，皆周主之貽謀不臧，有以致之。然當時如齊王憲輩，不能為伊霍之行，徒拱手而受戮，忠而近愚，亦不足取，身亡而國俱亡，此任聖之所以敻絕古今也！