
			　　卻說魏主燾馳還平城，飲至告廟，改元正平，所有降民五萬餘家，分置近畿，無非是表揚威武，誇示功績的意思。魏自拓跋嗣稱盛，得燾相繼，國勢益隆，但推究由來，多出自崔浩功業。浩在魏主南下以前，已為了修史一事，得罪受誅，小子於十四回中，曾已提及，不過事實未詳，還宜補敘。本回承前啟後，正應就此表明。
　　浩與崔允等監修國史，已有數年，見十三回。魏主嘗面諭道：「務從實錄」，浩因將魏主先世，據實列敘，毫不諱言。著作令史閔湛郗標，素來巧佞，見浩平時撰著，極口貢諛，且勸浩刊布國史，勒石垂示，以彰直筆。浩依言施行，鎸石立衢，所有北魏祖宗的履歷，無論善惡，一律直書。時太子晃總掌百揆，用四大臣為輔，第一人就是崔浩，此外三人，為中書監穆壽，及侍中張黎、古弼。弼頭甚銳，形似筆尖，忠厚質直，頗得魏主信任，嘗稱為筆頭公。浩亦直言無隱，常得太子敬禮，因此權勢益崇，為人所憚。古人說得好，道高一尺，魔高一丈，崔浩具有乾才，更得兩朝優寵，事皆任性，不避嫌疑，免不得身為怨府，遭人搆陷，中書侍郎高允，已早為崔浩擔懮，浩全不在意，放任如故。致死之由。果然讒夫交構，大禍猝臨，一道敕書，竟將浩收繫獄中。
　　高允與浩同修國史，當然牽連，太子晃嘗向允受經，意圖營救，便召允與語道：「我導卿入謁內廷，至尊有問，但依我言，當可免罪。」允佯為遵囑，隨太子進見魏主。太子先入，謂允小心慎密，史事俱由崔浩主持，與允無涉，請貸允死罪。魏主乃召允入問道：「國史統出浩手麼？」允跪答道：「太祖記是前著作郎鄧淵所作，先帝記及今上記，臣與浩共著，浩但為總裁，至下筆著述，臣較浩為更多。」魏主不禁盛怒，瞋目視太子道：「允罪比浩為大，如何得生？」太子面有懼色，慌忙跪求道：「天威嚴重，允係小臣，迷亂失次，故有此言。臣兒曾向允問明，俱說是由浩所為。」魏主又問允道：「東宮所陳，是否確實？」允從容答道：「臣罪當滅族，不敢虛妄，殿下哀臣，欲丐餘生，所以有此設詞。」壯哉高允。魏主怒已少解，復顧語太子道：「這真好算得直臣了！臨死不易辭，不失為信，為臣不欺君，不失為貞，國家有此純臣，奈何加罪！」便諭令起身，站立一旁。復召崔浩入訊。浩面帶驚惶，不敢詳對。魏主令左右牽浩使出，即命高允草詔，誅浩及僚屬僮吏，凡百二十八人，皆夷五族。允持筆不下，魏主一再催促，允擱筆奏請道：「浩若別有餘釁，非臣所敢諫諍；但因直筆觸犯，罪不至死，怎得滅族！」魏主又怒，喝令左右將允拿下。太子晃更為哀求，魏主乃霽顏道：「非允敢諫，更要致死數千人了。」太子與允，拜謝而退。越日有詔傳出，命誅崔浩，並夷浩族；
　　餘止戮身，不及妻孥。還是一場冤獄。
　　他日太子責允道：「我欲為卿脫死，卿終不從，致觸上怒，事後追思，尚覺心悸。」允答道：「史所以記善惡，垂戒今古。崔浩非無他罪，但作史一事，未違大禮，不應加誅，臣與浩同事，浩既誅死，臣何敢獨生！蒙殿下替臣救解，恩同再造，不過違心苟免，非臣初願，臣今獨存，尚有愧死友哩！」太子不禁動容，稱歎不置。語為魏主所聞，也有悔意。會尚書李孝伯病篤，訛傳已死，魏主嗚咽道：「李尚書可惜！」半晌又改言道：「朕幾失詞，崔司徒可惜！李尚書可哀！」嗣聞孝伯病癒，遂令入代浩職，每事與商，彷彿如浩在時，這且毋庸細表。
　　惟太子晃為政精察，素與中常侍宗愛有嫌，給事中仇尼道盛，得太子歡，亦與愛不恊。偏魏主好信愛言，愛遂讒間東宮，先將仇尼道盛，指為首惡，次及東宮官屬十數人。魏主竟一體處斬，害得太子晃日夕驚惶，致成心疾，未幾遂歿。
　　太嚇不起。
　　既而魏主知晃無罪，很是悲悼，追諡晃為景穆太子，封晃子濬為高陽王。嗣又以皇孫世嫡，不當就藩，乃復收回成命。濬時年十二，聰穎過人，魏主格外鍾愛，常令侍側。只宗愛見魏主追悔，自恐得罪，遂想了一計，做出弒逆的大事來了。
　　一年易過，苦難下手。至魏正平二年春季，魏主燾因酒致醉，獨臥永安宮。宗愛伺隙進去，不知他如何動手，竟令這英武果毅的魏主燾，死得不明不白，眼出舌伸。也是殺人過多的報應。
　　經過了好多時，始有侍臣入視，見魏主這般慘狀，駭極欲奔，狂呼而出，那時宗愛早已溜出外面，佯作驚愕情狀，即與尚書左僕射蘭延、侍中和疋、音雅。薛提等，商量後事，暫不發喪。當下審擇嗣君，互生異議。和疋以皇孫尚幼，欲立長君，薛提獨援據經義，決擬立孫。彼此辯論一番，尚未定議，和疋竟召入東平王翰，置諸別室，將與群臣會議，立為嗣君。宗愛獨密迎南安王餘，自便門入禁中，引至柩前嗣位。這東平王翰及南安王餘。統是魏主燾子，太子晃弟，翰排行第三，餘排行第六。宗愛嘗譖死東宮，聽著薛提立孫的議論，原是反對，但與翰亦夙存芥蒂，不願推立，因即矯傳赫連皇后命令，魏立赫連後，見第十回。召入蘭延、和疋、薛提三人，待他聯翩入宮，竟突出宦官數十名，各持刀械，一擁而上，嚇得三人渾身發顫，眼睜睜的被他縛住，霎時間血濺頸中，頭顱落地。東平王翰居別室中，還癡望群臣來迎，好去做那嗣皇帝，不意室門一響，闖入許多閹人，執刀亂斲，半聲狂叫，一命嗚呼！真是冤枉。
　　宗愛即奉餘即位，宣召群臣入謁，一班貪生怕死的魏臣，哪個還敢抗議；不得已向餘下拜，俯首呼嵩。隨即照例大赦，改元永平，尊赫連氏為皇太后，追諡魏主燾為太武皇帝，授宗愛為大司馬大將軍太師，都督中外諸軍事，領中秘書，封馮翊王。備述宗愛官職，所以見餘之不子。餘因越次繼立，恐眾心未服，特發庫中財帛，遍賜群臣。不到旬月，庫藏告罄。偏是南方兵甲，驀地來侵，幾乎束手無策，還虧河南一帶，邊將固守，勝負參半，才將南軍擊退。
　　原來宋主義隆，聞魏主已殂，又欲北伐，可巧魏降將魯軌子爽，及弟秀復來奔宋，奏稱父軌早思南歸，積懮成病，即致身亡，臣爽等謹承遺志，仍歸祖國云云。魯軌先奔秦，後奔魏，俱見第五、六回中。宋主大喜，立授爽為司州刺史，秀為穎州太守，與商北伐事宜。爽等竭力慫慂，遂遣撫軍將軍蕭思話，督率冀州刺史張永等，進攻碻磝。魯爽、魯秀、程天祚等，出發許洛，雍州刺史臧質，率部眾趨潼關。沈慶之等固諫不從。青州刺史劉興祖請長驅中山，直搗虜巢，亦不見聽。反使侍郎徐愛，傳詔軍前，遇有進止，須待中旨施行。從前宋師敗績，均由宋主專制過甚，諸將▉趄莫決，所以致此。此次仍蹈前轍，眼見是不能成功。
　　張永等到了碻磝，圍攻兼旬，被魏兵穴通地道，潛出毀營，永竟駭退，士卒多死。蕭思話自往督攻，又經旬不下，糧盡亦還。臧質頓兵近郊，但遣司馬柳元景等向潼關，梁州參軍蕭道成，即蕭承之子。亦會軍赴長安，未遇大敵，無狀可述。惟魯爽等進搗長社，魏守將禿髮(忄番)棄城遁去，再進至大索，與魏豫州刺史拓跋僕蘭，交戰一場，斬獲甚多。追至虎牢，聞碻磝敗退，魏又派兵來援，乃還鎮義陽。柳元景等自恐勢孤，亦引軍東歸，一番舉動，又成畫餅。宋主因他擅自退師，降黜有差，這也不在話下。
　　且說魏主餘聞宋師已退，放心安膽，整日裡沉湎酒色，間或出外畋游，不恤政事。宗愛總握樞機，權燄滔天，不但群臣側目，連魏主餘亦有戒心。有時見了宗愛，頗加裁抑，宗愛不免含憤，又復懷著逆謀，欲將餘置諸死地。小人難養，觀此益信。會餘夜祭東廟，宗愛即囑令小黃門賈周等，用著匕首，刺餘入胸，立刻倒斃。
　　群臣尚未聞知，惟羽林郎中劉尼，得知此變，便入語宗愛，請立皇孫濬以副人望。愛愕然道：「君大癡人，皇孫若立，肯忘正平時事麼？」招太子晃事。尼默然趨出，密告殿中尚書源賀。賀有志除奸，即與尼同訪尚書陸麗，與麗晤談道：「宗愛既立南安，今復加弒，且不願迎立皇孫，顯見他包藏禍心，不利社稷，若不早除，後患正不淺哩！」麗驚起道：「嗣主又遭弒麼？一再圖逆，還當了得！我當與諸君共誅此賊，迎立皇孫！」遂召尚書長孫渴侯，商定密計，令與源賀率同禁兵，守衛宮廷，自與尼往迎皇孫。皇孫濬才十三歲，即抱置馬上，馳至宮門。長孫渴侯開門迎入，麗入宮擁衛皇孫，尼率禁兵馳還東廟，向眾大呼道：「宗愛弒南安王，大逆不道，罪當滅族。今皇孫已登大位，傳令衛士還宮，各守原職！」大眾聞言，歡呼萬歲。尼即麾眾拿下宗愛、賈周，勒兵返營。奉皇孫濬御永安殿，即皇帝位，召見群臣，改元興安。誅宗愛、賈周，具五刑，夷三族。追尊景穆太子晃為皇帝，廟號恭宗，妣鬱久閭氏為恭皇后。立乳母常氏為保太后，常氏本遼西人，因事入宮，濬生時母即去世，由常氏哺乳撫育，乃得成人，所以特別尊養，隱示報酬。尋且竟尊為皇太后。雖曰報德，未足為訓。封陸麗為平原王，劉尼為東安公，源賀為西平公，長孫渴侯為尚書令，加開府儀同三司，國事粗定，易危為安。那南朝的宋天子，卻親遭子禍，死於非命，彷彿有銅山西崩，洛鐘東應的情狀，這正所謂亂世紛紛，華夷一律呢。開下半回文字。
　　宋自袁皇后病逝後，潘淑妃得專總內政。太子劭性本兇險，又憶及母后病亡，由淑妃所致，不免仇恨淑妃，並及淑妃子濬。濬恐為劭所害，曲意事劭，因得與劭相親。劭姊東陽公主，有婢王鸚鵡，與女巫嚴道育往來，道育夤緣干進，得見公主，自言能辟谷導氣，役使鬼物。婦人家多半迷信，遂視道育為神巫。道育嘗語公主道：「神將賜公主重寶，請公主留意！」公主記在心中，入夜臥牀，果見流光若螢，飛入書笥，慌忙起視，開篋得二青珠，即目為神賜，益信道育。
　　劭與濬出入主家，由公主與語道育神術，亦信以為真。他兩人素行多虧，常遭父皇呵斥，可巧與道育相識，便浼他祈請，欲令過不上聞。道育設起香案，對天膜拜，唸唸有詞，也不知他是甚麼咒語。是無等等咒。既而向空問答，好似有天神下降，與他對談，約有半個時辰，才算禱畢。無非搗鬼。入語劭、濬二人道：「我已轉告天神，必不洩露。」二人大喜，共稱道育為天神。道育恐所言未驗，索性為劭、濬設法，用巫蠱術，雕玉成像，假托宋主形神，瘞埋含章殿前。東陽公主婢王鸚鵡，與主奴陳天與，黃門陳慶國，共預秘謀。劭擢天與為隊主，宋主說他錄用非人，面加詰責。天神何不代為掩飾。劭未免心虛，且恨且懼，適濬出鎮京口，遂馳書相告。濬復書道：「彼人若所為不已，正好促他餘命。」彼人暗指宋主，劭與濬往來通信，嘗稱宋主為彼人，或曰其人。卻是一個新名詞。
　　已而東陽公主，一病不起，竟致謝世。何不先浼道育替她禳解？王鸚鵡年亦濅長，既為公主畢喪，理應遣嫁，當由濬代為主張，命嫁府佐沈懷遠為妾。懷遠格外愛寵，竟至專房。鸚鵡原是得所，偏她有一種說不出的隱情，橫亙在胸，未免喜中帶懮。看官道為何因？原來鸚鵡在主家時，曾與陳天與私通，此次嫁與懷遠，恐天與含著醋意，泄漏巫蠱情事，左思右想，無可為計，不如先殺天與，免貽後患。世間最毒婦人心。當下自往告劭，但說是天與謀變，將發陰謀。劭怎知情弊，立將天與殺死，陳慶國駭歎道：「巫蠱秘謀，惟我與天與得聞，天與已死，我尚能獨存麼？」遂入見宋主，一一具陳。宋主大驚，即遣人收捕鸚鵡，並搜檢鸚鵡篋中，果得劭、濬書數百紙，統說詛咒巫蠱事。又在含章殿前，掘得所埋玉人，當命有司窮治獄案，更捕女巫嚴道育，道育已聞風逃匿，不知去向。想是由天神救去了。只晦氣了一個王鸚鵡，囚禁獄中。宋主連日不歡，顧語潘淑妃道：「太子妄圖富貴，還有何說？虎頭濬小字。也是如此，真出意料！汝母子可一日無我麼？」遂遣中使切責劭、濬，兩人無從抵賴，只得上書謝罪。宋主雖然懷怒，尚是存心舐犢，不忍加誅！真是溺愛不明。
　　蹉跎蹉跎，又經一載，已是元嘉三十年了。濬自京口上書，乞移鎮荊州，宋主有詔俞允，聽令入朝。會聞嚴道育匿居京口張旿家，即飭地方官掩捕，仍無所得。但拘住道育二婢，就地審訊，供稱道育曾變服為尼，先匿東宮，後至京口依始興王，濬封始興王已見十三回中。曾在旿家留宿數宵，今復隨始興王還朝云云。宋主大怒，即命京口送二婢入都，將與劭、濬質對。
　　濬至都中，頗聞此事，潛入宮見潘淑妃。淑妃抱濬泣語道：「汝前為巫蠱事，大觸上怒，還虧我極力勸解，才免汝罪，汝奈何更藏嚴道育？現在上怒較甚，我曾叩頭乞恩，終不能解，看來是無可挽回，汝可先取藥來，由我自盡，免得見汝慘死哩！」濬聽了此言，將母推開，奮衣遽起道：「天下事任人自為，願稍寬懷，必不相累！」說著，搶步出宮去了。宋主召入侍中王僧綽，密與語道：「太子不孝，濬亦同惡，朕將廢太子劭，賜濬自盡，卿可檢尋漢、魏典故，如廢儲立儲故例，送交江、徐二相裁決，即日舉行。」僧綽應命趨出，當即檢出檔冊，齎送尚書僕射徐湛之，及吏部尚書江湛，說明宋主密命，促令裁奪。江湛妹曾嫁南平王鑠，徐湛之女為隨王誕妃，兩人各懷私見，因入謁宋主，一請立鑠，一請立誕。宋主頗愛第七子建平王弘，意欲越次冊立，因此與二相辯論，經久未決。
　　僧綽入諫道：「立儲一事，應出聖懷，臣意宜請速斷，不可遲延！古人有言，當斷不斷，反受其亂，願陛下為義割恩，即行裁決！若不忍廢立，便當坦懷如初，不勞疑議。事機雖密，容易播揚，不可使變生意外，貽笑千秋！」宋主道：「卿可謂能斷大事，但事關重大，不可不三思後行！況彭城始亡，人將謂朕太無親情，如何是好？」瞻望徘徊，終歸自誤。僧綽道：「臣恐千載以後，謂陛下只能裁弟，不能裁兒！」宋主默然不應，僧綽乃退。
　　嗣是每夕召湛之入宮，秉燭與議，且使繞壁檢行，防人竊聽。潘淑妃遣人伺察，未得確報，俟宋主還寢，佯說劭、濬無狀，應加懲處。宋主以為真情，竟將連日謀畫，盡情告知。淑妃急使人告濬，濬即馳往報劭，劭與隊主陳叔兒，齋帥張超之等，密謀弒逆，即召集養士二千餘人，親自行酒，囑令戮力同心。
　　到了次日，夜間詐為詔書，偽稱魯秀謀反，飭東宮兵甲入衛，一面呼中庶子蕭斌，左衛率袁淑，中舍人殷仲素，左積弩將軍王正見等，相見流涕道：「主上信讒，將見罪廢，自問尚無大過，不願受枉，明旦將行大事，望卿等恊力援我，共圖富貴！」說至此，起座下拜。蕭斌等慌忙避席，逡巡答語道：「從古不聞此事，還請殿下三思！」劭不禁變色，現出怒容。斌憚劭凶威，便即改口道：「當竭力奉令！」仲素等亦依聲附和。淑獨呵叱道：「諸君謂殿下真有此事麼？殿下幼嘗患瘋，今或是舊疾復發哩。」劭益加奮怒，張目視淑道：「汝謂我不能成事麼？」淑答道：「事或可成，但成事以後，恐不為天地所容，終將受禍！如殿下果有此謀，還請罷休！」陳叔兒在旁說道：
　　「這是何事，尚說可罷手麼？」遂麾淑使出。
　　淑還至寓所，繞牀行走，直至四更乃寢。何不速報宋主。翌晨宮門未開，劭內著戎服，外罩朱衣，與蕭斌同乘畫輪車，出東宮門，催呼袁淑同載。淑睡牀未起，經劭停車力促，乃披衣出見，劭使登車，辭不肯上，即被劭指麾左右，一刀了命。實是該死。遂趨至常春門，門適大啟，推車直入。舊制東宮隊不得入禁城，劭取出偽詔，指示門衛道：「接奉密敕，有所收討，可放後隊入門。」門衛不知是詐，便一並放入。張超之為前驅，領著壯士數十人，馳入雲龍門。馳過齋閣，直進含章殿，宋主與徐湛之密謀達旦，燭尚未滅，門階戶席，衛兵亦尚寢未起。
　　超之等一擁入殿。宋主驚起，舉幾為蔽，被超之一刀劈來，剁落五指，投幾而僕。超之復搶前一刀，眼見得不能動彈，嗚呼哀哉！享年四十七歲。小子有詩歎道：

　　到底妖妃是禍胎，機謀一泄便成災；
　　須知梟獍雖難馭，釁隙都從帷簾來！
　　宋主被弒，徐湛之直宿殿中，聞變驚起，趨往北戶，未知能逃脫性命否，且待下回續詳。
　　北朝弒主，南朝亦弒主，僅隔一年，禍變相若，以天地間不應有之事，而乃數見不鮮，可慨孰甚！尤可駭者，魏閹宗愛，一載中敢弒二主，當時忠如崔允，直如古弼，俱尚在朝，不聞仗義討賊，乃竟假手於劉尼、陸麗諸人，向未著名，反能誅逆，彼崔允、古弼輩，得毋虛聲純盜耶！宋主被弒，出自親子，當斷不斷，反受其亂，誠如王僧綽所言。江、徐兩相，得君專政，不能為主除害，尋且與主同盡，懷私者終為私敗，人亦何苦不化私為公也！然亂臣賊子遍天下，而當時之泯泯棼棼，已可概見。太武稱雄，元嘉稱治，史臣所云，其然豈其然乎！