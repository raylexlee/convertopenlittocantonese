
			　　卻說子業被女鬼一擊，竟致暈去。看官不要疑他真死，他是在睡夢中受一驚嚇。還道是暈死了事，哪知反因此暈死，竟得醒悟。仔細一想，尚覺可怕，於是要想出除鬼的法子來了。
　　還是被鬼擊死，免得刀頭痛苦。
　　先是子業殺死諸王，恐群下不服，或致反動，遂召入宗越、譚金、童太一、沈攸之等，令為直閤將軍，作為護衛。四子皆號驍勇，又肯與子業效力，所以俱蒙寵幸，賞賜美人金帛，幾不勝計。子業恃有護符，恣為不道，中外騷然。左右衛士，皆有異志，但因宗越等出入警蹕，憚不敢發。湘東王彧，屢次瀕危，朝不保夕，乃密與主衣阮佃夫，內監王道隆，學官令李道兒，直閤將軍柳光世等，共謀殺主，覷隙行事。子業素嫉主衣壽寂之，常加呵斥，寂之又與阮佃夫等連合，並串通子業左右，如淳於文祖、朱幼、王南、姜產之、王敬則、戴明寶諸人，同伺子業行動，候便開刀。
　　子業不務防人，反欲防鬼，竟帶了男女巫覡，及采女數百人，往華林園中的竹林堂，備著弓箭，與鬼從事。鬼豈畏射，真是妄想！會稽長公主也同隨往，建安王休仁，山陽王休祐，受命前導，獨湘東王彧尚軟禁秘書省中，不使同行。當時民間訛言，湘中將出天子，子業欲南巡厭勝，令宗越等先期出閤，部署各軍，暗中謀殺湘東王，然後啟程。會因兩次夢鬼，猝擬往射，總道是鬼不勝力，且有巫覡為衛，不必召入宗越等人，所以左右扈駕，無一勇士。
　　當下到了竹林堂，時已黃昏，先由巫覡作法，作召鬼狀，然後由子業親發三箭，再命侍從依次遞射。平白地亂了一陣，巫覡等齊拜御前，說是鬼已盡死，喧呼萬歲。真是搗鬼。子業大喜，便命張筵奏樂，慶鬼蕩平。
　　正要入座飲酒，驀見有一群人，持刀直入，為首的是壽寂之，次為姜產之，又次為淳於文祖，此外不及細認。但覺他來勢兇猛，料知有變，慌忙引弓搭箭，向寂之射去。偏偏一箭落空，寂之仍然不退，反向前趨進。不能射人，專能射鬼。那時腳忙手亂，不遑再射，只好向後逃走。休仁、休祐等已早奔出，巫覡采女等亦皆四竄。子業且走且呼，口中叫了寂寂數聲，已被寂之追及，一刀刺入背中，再一刀斷送性命。寂之即齊聲道：「我等奉太皇太后密命，來除狂主，今已了事，餘眾無罪，不必驚慌！」話雖如此，那竹林堂中，除寂之等外，已闃如無人了。
　　休仁奔至景陽山，未知竹林堂消息，正在遑迫無措，可巧寂之等尋至山中，報稱宮廷無主，亟應迎立湘東王。休仁乃逕詣秘書省，見了湘東王彧，便拜手稱臣。彧雖有心弒主，但未料到這般迅速，此次從睡中驚起，由休仁促赴內廷，中途失履，跣足急行。既至東堂，猶著烏帽，休仁召入主衣，易用白帽，並給烏靴。倉猝登座，召見百官，群臣依第進謁，統無異言。當由中書舍人戴明寶，代草太皇太后命令，對眾宣讀，詞云：
　　前嗣王子業，少稟凶毒，不仁不孝，著自髫齡。孝武棄世，屬當辰歷，自梓宮在殯，喜容腼然。天罰重離，歡恣滋甚。逼以內外維持，忍虐未露，而凶慘難抑，一旦肆禍，遂縱戮上宰，殄害輔臣。子鸞兄弟，先帝鍾愛，含怨既往，枉加屠酷。昶茂親作扞，橫相征討。新蔡公主，逼離夫族，幽置深宮，詭雲薨殞。襄事甫爾，喪禮頓釋，昏酣長夜，庶事傾遺。朝賢舊勛，棄若遺土。管弦不輟，珍羞備膳。詈辱祖考，以為戲謔。行游莫止，淫縱無度，肆宴園陵，規圖發掘。誅剪無辜，籍略婦女。建樹偽豎，莫知誰息。拜嬪立后，慶過恒典，宗室密戚，遇若婢僕，鞭捶陵曳，無復尊卑。南平一門，特鐘其酷，反天滅理，顯暴萬端。苛罰酷令，終無紀極，夏桀殷辛，未足以譬。闔朝業業，人不自保，百姓皇皇，手足靡措。行穢禽獸，罪盈三千，高祖之業將泯，七廟之享幾絕。吾老疾沈篤，每規禍鴆，懮遂漏刻，氣命無幾。開闢以降，所未嘗聞。遠近思奮，十室而九。衛將軍湘東王體自太祖，天縱英聖，文皇鐘愛，寵冠列藩，吾早識神睿，特兼常禮。潛運宏規，義士投袂，獨夫既殞，懸首白旗，社稷再興，宗祐永固，人鬼屬心，大命允集，且勛德高邈，大業攸歸，宜遵漢晉故事，纂承皇極。未亡人餘年不幸，嬰此百艱，永尋情事，雖存若殞，當復奈何！當復奈何！
　　宣讀既畢，天已大明。直閤將軍宗越等聞變，始踉蹌趨入，湘東王好言慰撫，越等也無可奈何，唯唯從命。揚州刺史豫章王子尚，傲頑無禮，不啻乃兄，會稽長公主淫亂宮闈，俱由太皇太后命令，即日賜死。面首三十人可令殉葬！子業屍首，尚暴露竹林堂，未曾棺殮。蔡興宗語僕射王彧道：「彼雖凶悖，曾已為天下主，應使喪禮粗備，否則人言可畏，亦足寒心。」彧乃依言入白，因草具喪禮，槀葬秣陵縣南，年僅十七。改元未及一年，時人稱為廢帝。窮凶極惡，總有此日。
　　湘東王母沈婕妤早卒，嘗經路太后撫養，王事太后甚謹，太后愛王亦篤，至是命太后從子路休之為黃門侍郎，茂之為中書侍郎，算是報答太后的深恩。又復論功行賞，如壽寂之等十餘人，或封縣侯，或封縣子。弒主者得與榮封，究屬未當。改號東海王禕為庐江王，兼中書監太尉，建安王休仁為司徒尚書令，領揚州刺史，山陽王休禕為荊州刺史，桂陽王休范為南徐州刺史，晉安王子勛為車騎將軍，開府儀同三司。是年十二月。湘東王祐即皇帝位，宣詔中外，又有一篇革故鼎新的文字，小子亦錄述如下：
　　昔高祖武皇帝德潤四瀛，化綿九服；太宗文皇帝以大明定基，世祖孝武皇帝以下武寧亂，日月所照，梯山航海，風雨所均，削衽襲帶，所以業固盛漢，聲溢隆周。子業凶嚚自天，忍悖成性，人面獸心，見於齠日，反道敗德，著自比年，其狎侮五常，怠棄三正，矯誣上天，毒流下國，實開闢所未有，書契所未聞。再罹遏密，而無一日之哀，齊斬在躬，方深北裡之樂。虎兕難柙，憑河必彰，遂誅滅上宰，窮釁逆之酷，虐害國輔，究孥戮之刑。子鸞同生，以昔憾殄殪，敬猷兄弟，以睚眥殲夷，征逼義陽，將加屠膾，陵辱戚藩，捶楚妃主，奪立左右，竊子置儲，肆酗於朝，宣淫於國。事穢東陵，行污飛走，積釁罔極，日月茲深。比遂圖犯玄宮，暴行無忌，將肆梟獍之禍，逞豺虎之心，又欲鴆毒崇憲，路太后居崇憲宮。虐加諸父。事均宮閫，聲遍國都。鴟梟小豎，莫不寵昵，朝廷忠臣，必加戮挫。收掩之旨，虣虎結轍，掠奪之使，白刃相望。百僚危氣，首領無有全地，萬姓崩心，妻子不復相保。所以鬼哭山鳴，星鉤血降，神器殆於馭索，景祚危於綴旒。朕假寐凝懮，泣血待旦，慮大宋之基，於焉而泯，武文之業，將墜於淵。賴七廟之靈，借八百之慶，巨猾斯殄，鴻沴時褰，皇綱絕而復紐，天緯缺而更張。猥以寡薄，屬承乾統，上緝三光之重，俯顧庶民之艱，業業兢兢，若履冰谷，思與億兆，同此維新。可大赦天下，改景和元年為泰始元年，一切法度，悉依前朝令典。其昏制謬封，並皆刊削，不使留存。特此諭知！
　　即位禮成，又有一番封賞，特進南豫州刺史劉遵考為光祿大夫輔國將軍，歷陽、南譙二郡建平王景素為南豫州刺史，荊州刺史臨海王子頊為鎮軍將軍，徐州刺史永嘉王子仁為中軍將軍，左衛將軍劉道隆為中護軍。建安王休仁，聞道隆升職，上表辭官，謂不願與道隆同朝。宋主彧幾莫明其妙，嗣經左右查明，方知子業在日，曾召入休仁母楊氏，囑令道隆逼奸。道隆樂得宣淫，竟將這位楊太妃，按倒榻上，備極醜態。楊氏亦不為無過，如何不學南平王妃？休仁不堪此辱，所以情願解職。宋主彧既知底細，便將道隆賜死。片刻歡娛，丟去性命，何苦何苦！宗越、譚金、童太一等，雖經新皇摭慰，心中終屬不安，嗣復聞有外調消息，遂與沈攸之密謀作亂。攸之竟去告密，越等當然被捕，勒斃獄中。好殺人者，終為人殺，觀越可知。尚書右僕射王彧，表字景文，因避宋主名諱，易字為名，正任僕射，總尚書事，內外佈置，統已就緒。獨晉安王子勛，偏不肯服從命令，仍然用兵未休。
　　子勛年僅十齡，曉得甚麼軍事，凡事統由長史鄧琬作主。琬因子勛排行第三，且起兵尋陽，與世祖駿相符，還道是後先輝映，定獲成功。當時由都中新令，傳到江州，將佐統共喜賀，琬忽取令投地道：「殿下將南面聽政，如車騎將軍等職，乃是我等所為，奈何授與殿下！」眾皆駭愕，琬獨與陶亮合謀，繕治兵甲，徵兵四方。
　　雍州刺史袁顗，偕諮議參軍劉胡，起兵相應，詐稱奉太皇太后密令，囑使出師。一面表達尋陽，勸子勛速即帝位。鄧琬遂替子勛傳檄，略言孤志遵前典，廢幽陟明，湘東王彧，矯害明茂，指宋主殺豫章王事。篡竊大寶，干我昭穆，寡我兄弟，藐孤同氣，猶有十三，聖靈何辜，乃致乏饗云云。這檄文傳達遠近，四處聞風；於是郢州刺史安陸王子綏，荊州刺史臨海王子頊，會稽太守尋陽王子房，均與子勛誼關兄弟，願作臂助。他如徐州刺史薛安都，冀州刺史崔道固，青州刺史沈文秀，義陽內史龐孟虯，行會稽郡事孔顗，吳郡太守顧琛，吳興太守王曇生，義興太守劉延熙，晉州太守袁標，益州刺史蕭惠開，湘州行事何慧文，廣州刺史袁曇遠，梁州刺史柳元怙，山陽太守程天祚等，皆歸附子勛。何攀龍附鳳者之多耶！鄧琬因趨附日多，遂偽言受路太后璽書，率將佐勸進，草草定儀，竟於宋主彧泰始二年，奉子勖為帝，改元義嘉，用鄧琬為尚書右僕射，張悅為吏部尚書，袁顗為尚書左僕射，此外將佐及諸州郡官吏，各加官進爵，賞賜有差，四方貢獻，多歸尋陽。
　　宋主媟只保有丹陽、淮南數郡，幾乎危急得很，亟派建安王休仁，都督征討諸軍事，命王玄謨為江州刺史，做了休仁的副手。沈攸之為尋陽太守，率兵萬人，出屯虎檻。休仁等出都西去，才隔數日，忽由東南傳來警報，說是會稽太守尋陽王等，已進兵至永世縣。永世縣地隔建康，不過數百里，都下震懼，風鶴驚心。宋主媟忙召群臣計事，蔡興宗進言道：「今普天同叛，各懷異志，亟宜處以鎮靜，推誠待人；即如叛黨親戚，散佈宮省，若用法相繩，轉致激變，不為瓦解，必為土崩。今宜速頒明詔，示以罪不相及，待至輿情既定，人有戰心，將見六軍精勇，器械犀利，與叛眾交戰，自操勝算，何必過懮？」宋主媟連聲稱善，依議施行。
　　甫越兩日，又聞豫州有附逆消息。豫州刺史殷琰，家屬多在建康，本不願歸附尋陽，建武司馬劉順，替尋陽游說，力勸琰背東歸西，琰猶豫未決，尋由右衛將軍柳光世，出奔彭城，道過壽陽，謂建康萬不可守，又兼豫州參軍杜叔寶，從中迫脅，令琰不能自脫，沒奈何起應子勛。宋主彧又復添懮，仍召興宗等入商，蹙然與語道：「各處未平，殷琰又復同逆，奈何奈何？」興宗道：「順逆兩端，臣不暇辨，惟現時商旅斷絕，米卻豐賤，四方雲合，人情反安，照此看來，蕩平可卜。臣所懮不在今日，卻在將來。昔晉羊祐言事平以後，方勞聖慮，臣意亦這般想呢。」宋主道：「誠如卿言，且卿前言叛黨親屬，不宜株累，朕今擬厚撫琰家，卿以為何如？」興宗道：「這正是招攜懷遠的要策呢。」宋主遂令侍臣慰撫琰家，令他作書招琰。並遣兗州刺史殷孝祖甥荀僧韶，往諭孝祖，飭令即日入朝。
　　僧韶到了兗州，謁見孝祖道：「景和凶狂，開闢未聞，今主上夷凶剪暴，再造河山，不意群迷相煽，搖動眾聽。假使天道助逆，群凶逞志，亦必至禍難百出，不堪復問。舅父少有大志，若能招集義勇，輔佐明廷，不但匡主靜亂，且更足揚名竹帛呢。」孝祖聽了，奮袂遽起，也不管甚麼妻孥，立率文武二千人，隨僧韶至建康。
　　時會稽各郡叛軍，愈逼愈近，內外懮危，群欲奔散，虧得孝祖馳至，所帶隨兵，饒有赳赳氣象，人心因是得安。宋主彧即進孝祖為撫軍將軍，督前鋒諸軍事，使往虎檻。再遣山陽王休祐為豫州刺史，督領輔國將軍劉勔，寧朔將軍呂安國等，北討殷琰。又派巴陵王休若，率同建威將軍沈懷明，尚書張永，輔國將軍蕭道成等，東討孔顗。顗方會合東南各軍，使出晉陵，氣燄甚盛。沈懷明至奔牛鎮，未敢進戰，但築壘自固。永至曲阿縣，更被嚇退，逃還延陵，往就休若。時方孟春，連日風雪，陂塘崩溃，眾無固志。諸將勸休若退保破岡，休若怒道：「叛賊未來，奈何輕退！敢有言退者斬！」諸將方不敢再言，乃築壘息甲，嚴兵以待。
　　適殿中御史吳喜，在宋主前自請效力，宋主授喜建武將軍，特簡羽林勇士千人，遣往軍前。喜嘗出使東吳，情性寬厚，得人敬愛，此次出兵，竟自成一路，往搗賊巢。吳人聞喜到來，多望風歡迎，不戰自服。足副大名。永世縣令孔景宣，本已叛應孔顗，為土民徐崇之所殺，向喜報捷。喜令崇之權署縣事，自進兵至吳城，連破義興軍。義興太守劉延熙，築柵長橋，保郡自守。喜正長驅進擊，又來了一個好幫手，乃是司徒參軍任農夫，也是自請從軍。到了義興，與喜同攻劉延熙，延熙保守不住，棚毀兵溃，投水自盡，眼見得義興克復了。
　　孔顗聞義興兵敗，不寒自栗。宋廷又遣積射將軍江方興，御史王道隆，出至晉陵，督厲諸軍，連戰皆勝，攻克晉陵，各軍皆遁，王曇生、顧琛、袁標等，亦棄郡出走。吳郡、吳興、晉州各地，相繼蕩平。捷書連達宋廷，宋主調張永等擊彭城，江方興等擊尋陽，但留建武將軍吳喜，與建威將軍沈懷明，東擊會稽。喜遂引兵入柳浦，拔西陵，兵威所至，無不披靡。上虞縣令王晏，復起兵攻郡城，孔顗逃往嵴山，單剩一個尋陽王子房。子房係子勛弟，與子勛同年，乳臭猶存，怎能自保？當被王晏攻入，把他縛住，械送建康。復懸賞購顗，顗即被獲，並顗從弟孔璪，一並誅死。
　　會稽平定，王曇生、顧琛、袁標等，無路可逃，不得已詣吳喜營，叩首乞憐。喜代達朝廷，均蒙赦宥；就是子房解到建康，也因他年幼無知，特別寬免，但貶為鬆滋侯。東路了。
　　山陽王休祐到了歷陽，令劉勔為先行，進軍小峴。殷琰所署南汝陰太守裴季之，舉合肥城出降。寧朔將軍劉懷珍，又奉了宋主遣發，帶同龍驤將軍王敬則等，共步騎五千人，詣劉勔營，助討壽陽，擊斬庐江太守劉道蔚。琰遣部將劉順、柳倫、皇甫道烈、龐天生等，率兵八千，東拒宛唐，與劉勔南北相持，約有月餘。劉順等糧食將盡，急向殷琰處索糧。參軍杜叔寶，發車千五百乘，運糧餉順，途次為勔軍所劫，棄糧遁還。順軍無從得食，自然溃散，劉勔遂進薄壽陽。殷琰非常惶急，但與杜叔寶招集散兵，嬰城自守，勢孤援絕，料難保全。
　　張永與蕭道成往攻彭城，彭城係徐州治所，為薛安都所據。安都從子薛索兒，偕太原太守傅靈越，奪據雎陵，阻截官軍。張、蕭兩將，與索兒大戰城下，索兒敗退，食盡走死。傅靈越奔往淮西，武衛將軍王廣之，誘執送勔。勔送建康，宋主愛他驍勇，頗欲貸死，靈越抗言不遜，因即伏誅。惟殷孝祖馳至虎檻，會同尋陽太守沈攸之，進攻赭圻，仗著自己猛力，不顧士卒，昂然直往，且用羽儀前導，顯示威風。他將已料他不終，果然與尋陽軍將，大戰一場，身中流矢，倒地而亡。小子有詩歎道：

　　為王執殳效前驅，危局頗期隻手扶。
　　忠勇有餘謀不足，赭圻一戰竟捐軀。
　　孝祖中箭陣亡，眾情大沮，後來勝負如何，容至下回續表。
　　子業為壽寂之所弒，湘東王彧實屍之，例以春秋書法，彧為首惡，不能辭咎。惟子業淫昏兇暴，浮於桀紂，湯武征誅，不為不義，何尤於湘東！本回標目，不曰弒而曰戕，至演述事實，復連錄二令，所以罪子業，恕湘東也。子勛起兵尋陽，對於子業，尚屬有名，對於湘東，實為無理。彼雖幼稚，未知逆順，但既有統軍之名，不得以其年幼而恕之，標目曰討，書法特嚴。歷敘叛黨之不耐久戰，正以見助逆之難成，莫謂亂世之果無公理也。