
			　　卻說魏相州刺史元熙，係中山王元英長子，英自攻克三關後，三關事見三十二回。還朝病故，由熙襲封。熙頗好學，具有文才，惟輕躁浮動，常為英懮。英欲立熙弟略為世子，略固辭乃止。熙妻為於忠女，借忠威權，驟擢為相州刺史，又與清河王懌素稱友善，通問不絕。
　　熙蒞任時，時方初秋，忽遇狂風驟雨，釀成奇寒，凍死驢馬數十匹，隨卒數人。嗣復有蛆生庭中。熙嘗夜寢，見有一人與語道：「任城王當死，死後三日外，君亦不免；如或不信，但看任城王家。」熙恍惚相隨，趨至任城王家前，果見四面牆坍，不遺一堵。正在驚歎，驀被雞聲喚醒，方知是夢。回憶夢境，恐兆不祥，告諸親友，大都從旁勸解，說是夢不足憑。及聞懌被誣受戮，不禁怒從中來，便欲起兵討罪。熙妃於氏，援夢諫阻，熙已忿不可遏，不從妻言，遽稱兵鄴上，聲討爰騰。
　　黃門侍郎元略，司徒祭酒元纂，俱係熙弟，由洛陽奔至鄴城，助兄舉兵。長史柳元章等佯為從命，暗中卻嗾動部眾，鼓噪入府，殺熙左右，即將熙、纂二人拿住，錮置高樓。一面飛報都中，元爰立派尚書左丞盧同，齎詔至鄴，監斬熙、纂及熙諸子。熙將死時，貽僚友書道：「我與弟並蒙太后知遇，兄據大州，弟得入侍，垂訓慇懃，恩同慈母。今太后見廢北宮，清河王橫遭屠酷，主上幼年，不能自主，君親若此，臣子奚安？所以督厲兵民，誓建大義，不幸智力淺短，遽見囚執，上慚朝廷，下愧知交，流腸碎首，亦復何言！凡百君子，各敬爾身，為國為家，善勖名節！」元熙發難，雖若可原，但始謀不慎，徒死何裨？至熙首傳至洛陽，親舊莫敢過視，惟前驍騎將軍刁整，竟為收埋，時共稱為義友。
　　熙弟元略獨得倖脫，走匿西河太守刁雙家，約歷年餘。因內外索捕甚急，別雙奔梁，梁封為中山王，領宣城太守。魏元爰聞略受梁封，特遣使至建康，與梁通好。梁亦知魏深意，虛與應酬，即日遣歸罷了。
　　魏主詡久疏定省，意欲朝母，向爰陳明，爰乃允諾。太后在西林園，由魏主帶領文武百官，朝見太后。並即開宴，魏主與群臣侍飲。飲至半酣，武臣起舞為歡。右衛將軍奚康生獨為力士舞，階下盤旋，每顧視太后，舉手蹈足，作執殺罪人形狀。太后窺透微意，暗闇心喜，但一時未敢遽言。看官聽著！康生與爰，本是轉灣親戚，康生子難當，娶侯剛女為妻，剛子為元爰妹婿，所以爰幽太后，康生亦曾與謀。但康生素性粗武，與爰同值禁中，往往因詞氣高下，致有齟齬，積久遂成嫌隙。也是一個小人。此時借著舞勢，示殺爰意。胡太后畢竟聰明，默視良久，待至日色將暮，即命魏主留宿北宮。侯剛在旁道：「至尊已經朝訖，何必在此留宿？」康生道：「至尊為太后陛下親兒，太后有命，至尊不可不遵。」胡太后乘勢起座，即攜住魏主臂，下堂逕去。
　　既入宣光殿，在北宮中。太后挈魏主上坐，左右侍臣，分立階下。康生仗著酒膽，即欲傳詔執爰，不意爰已防著急變，指令軍士，闖入殿中，七手八腳，把康生牽去。兩階侍臣當然嘩亂，胡太后見此情形，也覺慌張，光祿勛賈粲，入白太后道：「侍臣惶恐不安，請陛下出殿撫慰。」胡太后便即起身，甫出殿階，粲即扶魏主下座，就東序趨出，至顯陽殿。太后回顧，已失魏主所在，自知為粲所紿，復入殿徘徊。聰明人，又著了道兒。那賈粲又偕劉騰等人，進脅太后，仍居北宮。所有宮殿各門，照舊關鎖去了。
　　奚康生被牽至門下省，由侍中黃門僕射尚書等十餘人，私承爰囑，當夜審訊，模糊定讞，康生擬斬，子難當擬絞。草案呈入，爰在內矯詔處決，康生死罪，如群臣議，難當恕死，坐流安州。時已昏暮，刑官即驅康生赴市，依讞處斬。難當哭辭乃父，康生獨慨然道：「我無反狀，乃為賊臣陷害，一死何辭！汝亦不必多哭了！」遂伸頸就刑。前時何故附爰？難當收屍埋葬，又得留家百餘日，始往流所。這是元爰顧全侯剛面目，暫時買情。及難當去後，密遣人致書行台，叫他刺死難當。難當仍不得生，一道羈魂往冥府中去尋死父，自不消說。
　　劉騰得進任司空，刑餘腐豎，位列三公，實為北魏創例。八座九卿，嘗旦造騰宅，伺候顏色，既得騰命，然後各赴省府，依言辦事。公私請托，專視貨賄多少，決定可否。歲入以巨萬計，寡廉鮮恥的下吏，輒投拜門下，願為義兒，權燄薰天，遠近側目。車騎大將軍崔光，隨班進退，無所補救，時人比為漢張禹、胡廣，至此得升授司徒。江陽王繼，為元爰父，已徙封京兆王，本領司徒重職，繼恐父子權位太盛，願以司徒讓崔光。元爰聽從父意，請命魏主，魏主雖將司徒授光，仍改官繼為太保，名異實同，不過掩飾耳目罷了。
　　未幾又有元爰貪金，用兵柔然事。柔然前為魏所逐，逃居漠北，後來復屢入寇邊，終被魏戍兵擊退，魏宣武帝正始元年，柔然庫者可汗復遣兵寇魏沃野，及懷朔鎮，魏遣車騎大將軍源懷，出巡北邊，增築九城，設兵防守，柔然始不敢入窺。庫者可汗死，子佗汗可汗嗣。佗汗可汗屢向魏乞和，魏廷勿許。既而佗汗為高車所殺，子伏跋可汗繼立，勇悍有武略，為父復仇，擊破高車，擒殺酋長彌俄突，漆頭為溺器，復掃滅叛國，轉弱為強。伏跋有幼子祖惠，忽然亡去，四覓勿得。適有女巫地萬，入見伏跋，謂祖惠現在天上，我能召還。乃即就大澤中量地張幄，禱祀天神，地萬喃喃誦尩，約歷晝夜，果見祖惠自帳中出來，自言為天神所攝，今始遣歸。伏跋大喜，號地萬為聖女。地萬出入帳中，姿態妖淫，善盅人主。伏跋初頗尊敬，繼與狎褻，竟得地萬順從，枕席風光，遠過妾婦，喜得伏跋似遇天仙，當即冊為可敦，地萬所望在此，胡人稱主為可汗，後為可敦。大加愛寵。
　　已而祖惠濅長，與母私語道：「我係人身，怎得上天？地萬留我在家，教我誑言。」母聞祖惠言，便轉告伏跋，伏跋已為地萬所迷，搖首答說道：「地萬能前知未然，汝等何必讒妒呢！」地萬且喜且懼，譖殺祖惠。祖惠母怎肯干休，泣訴伏跋母侯呂陵氏。侯呂陵氏乘伏跋出畋，竟把地萬拘住，遣大臣具列等，絞死地萬。及伏跋聞變馳歸，地萬已死，他不勝悲憤，欲誅具列等人。適值鄰國阿至羅入寇，由伏跋率兵邀擊，失利奔還。侯呂陵氏意會同群臣，殺死伏跋，立伏跋弟阿那瓌為可汗。
　　甫經匝旬，伏跋族兄示發舉兵擊阿那瓌。阿那瓌戰敗，與弟乙居伐奔魏。魏使京兆王繼等迎入，賜勞甚厚，引見置宴，封為朔方公蠕蠕王。阿那瓌乞請援師，回國討叛，朝議經久未決。阿那瓌居洛數月，得知元瓌用事，賂金百斤，元瓌乃調發近郡兵萬五千人，使懷朔鎮將楊鈞為將，送阿那瓌返國。尚書右丞張普惠上書諫阻，謂蠕蠕久為邊患，今天亡丑虜，使彼自亂，阿那瓌束身歸命，正好令為內屬，戢彼野心，奈何發兵送還，自增勞擾？這一書奏將進去，那元瓌全然不睬。但令楊鈞從速部署，指日北行。無非為了百斤黃金。阿那瓌入辭北堂，特賜給軍器衣被雜米糧畜，悉從優厚，阿那瓌拜謝而去。
　　時柔然為示發所破，殺死阿那瓌祖母侯呂陵氏及他親弟二人。偏又有從兄婆羅門，糾眾逐示發，示發奔往地豆乾。地豆乾把他殺斃，國人推立婆羅門為可汗。楊鈞入柔然境，恐柔然出兵抗拒，再乞濟師。魏遣使臣諜雲具仁，先往宣諭。婆羅門驕倨不遜，經具仁與他抗辯，始令大臣邱升頭等，隨具仁迎阿那瓌。具仁輕騎還報，阿那瓌又懼不敢進，情願還洛。會高車王彌俄突弟伊匐，乞師嚈噠，收拾餘眾，來擊柔然，報復兄仇，大破婆羅門。婆羅門窘急，也率十部落詣涼州，向魏乞降。
　　柔然無主，國人願迎奉阿那瓌，阿那瓌又復請歸。魏涼州刺史袁翻，上言蠕蠕二主，並宜撫存，可令東西各居，分馭部落，也是一條安邊保塞的至計。朝議頗以為然，乃命阿那瓌居懷朔北方，地名吐若奚泉，婆羅門居涼州北境，就是西海故郡。
　　哪知戎狄豺狼，野性難測。婆羅門卻陰懷異志，僑居逾年，走歸嚈噠，幸由魏平西長史費穆，引兵往討，用埋伏計誘婆羅門，一鼓掩獲，送至洛陽，好容易瘦死獄中。阿那瓌先求粟種，魏輸給萬石，繼復因年穀不登，突入魏境，表求賑給，魏令尚書右丞元孚，持節撫勞，反被阿那瓌拘留，引眾南侵，所過剽掠，直至平城附近。聞魏遣尚書令李崇等大舉北征，始將元孚釋回，驅民北遁。李崇追躡三千里，不及乃還。這都由元爰貪賂縱奸，釀成戎禍，漸漸的尾大不掉，反為夷狄所制呢。暗伏後文。
　　元爰為惡不悛，取民無度。乃父京兆王繼性亦貪縱，專受賂遺。平時請屬有司，無敢違慢，牧令守長，哪個肯毀家報效？當然是竭澤而漁，上供欲壑，於是朔方叛亂，相繼迭起。又開生面。
　　先是魏都平城，曾在四鄰置設六鎮，一武川，二撫冥，三懷朔，四懷荒，五柔玄，六御夷，皆在長城北面，用備藩衛，素來資給從厚。至孝文南遷，漠然相待，將士漸有怨言。尚書令李崇，出擊阿那瓌，長史魏蘭根語崇道：「從前沿邊置鎮，地廣人稀，所遣將士，或係強宗子弟，或係國家爪牙。晚近以來，有司號為府戶，役同廝養。厚內薄外，適足滋怨，怨久必亂，不可不防。今宜改鎮立州，分置郡縣，凡屬府戶，悉免為民，入官次敘，一准舊制，文武兼用，威愛並施，庶幾人心歸向，可無北顧懮了。」此語若行，何致生亂？崇頗以為然，依議奏聞。權貴只識金錢，曉得甚麼後慮，便將崇奏擱起不提。
　　懷荒鎮將於景，係故尚書令於忠弟，為元彧所忌，出就外鎮。阿那瓌入寇時，鎮民求餉，景不肯給，激動眾怒，竟將於景殺死。亂尚未了，那六鎮以外的沃野鎮，復有豪民破六韓拔陵，聚眾造反，攻殺鎮將，據境稱王。遣黨徒衛可孤，圍武川鎮，又分兵攻懷朔鎮。懷朔鎮將楊鈞，擢尖山人賀拔度拔為統軍。度拔有三子，長名允，次名勝，幼名岳，皆有材力，隨父從軍，分任隊長。據守經年，外援不至，楊鈞遣賀拔勝突圍而出，至臨淮王元彧處告急，且語彧道：「懷朔一陷，武川亦危，雖有良、平，張良、陳平皆漢人。不能為計了。」彧許為出師，並即表聞。魏命彧都督北討軍事，往征破六韓拔陵。彧遣勝先歸，會武川失守，楊鈞棄城南遁，留勝父子居守，衛可孤乘隙攻入，勝父子巷戰力屈，俱為所擒。及彧至五原，兩鎮早陷，破六韓拔陵，麾眾邀擊，盡銳衝突，彧不能抵敵，大敗退歸。
　　魏主聞耗，亟召群臣問計，吏部尚書元修義，請遣重臣督軍，出鎮恒朔，捍御叛寇。魏主欲任用李崇，崇已早還朝，時亦在列，便自陳衰老，請另擇賢才。魏主不許，即加崇開府儀同三司，領北討大都督事，所有撫軍將軍崔暹，及鎮軍將軍廣陽王元淵以下，淵或作深，係太武帝曾孫。皆受崇節度，陸續北行。
　　是時西北一帶，寇盜蠭起，響應拔陵。敕勒酋長胡琛，涼州幢帥於菩提，營州民就德輿等，群起為亂。還有朔方汾州諸胡，亦乘時蠭起，騷擾邊境。各州刺史，就近征剿，倏出倏沒，未得蕩平。秦州刺史李彥，政刑殘虐，群下生怨，部將薛珍等突入殺彥，推黨人莫折大提為秦王。南秦州民張長命韓祖香孫掩等，亦戕刺史崔游，舉城應大提。大提襲入高平，殺害鎮將赫連略及行台高元榮。既而大提病死，子念生居然稱帝，自號天建元年。魏命雍州刺史元志為征西都督，往討念生。念生弟天生，率眾下隴，志連戰連敗，退保岐州。天生乘勝進逼，四面登城，志竟被殺，岐州陷沒。
　　說也奇怪，元志方戰歿岐州，李崇也敗退雲中。崇本遣崔暹出北道，教他不得浪戰，但牽制拔陵兵力，自從東道進兵，直搗沃野。暹違崇將令，竟轉鬥而前，被拔陵誘入伏中，殺得全軍覆沒，只剩了一人一騎，狼狽走還。拔陵得並力攻崇，崇抵擋不住，沒奈何退守雲中，與寇相持。魏正遣尚書元修義為西道行台，規復岐州，偏又接得李崇敗報，宮廷相率驚惶。廣陽王淵申崇前說，仍請改鎮為州。魏主不省，惟召還崔暹，命繫廷尉。暹忙將良田美妓，獻納元爰，爰替他解免，竟得宥罪。
　　未幾東西鐵敕部，統皆叛命，歸附破六韓拔陵，魏主乃思李崇及元淵言，下詔改鎮為州，遣黃門侍郎酈道元為大使，撫慰六鎮兵民。哪知六鎮已皆叛魏，道元去亦無益，仍折回都中。南秀容人乞伏莫於，又復起反，總算出了一個酋長爾朱榮，集眾討平。當下奉表魏廷，詳報平賊情事，魏封榮為博陵郡公。榮高祖羽健，初封秀容川，父名新興，善事畜牧，牛羊馬駝，辨色為群，嘗瀰漫山谷間。魏有事北方，新興輒獻牲畜助軍。至榮討平叛亂，進爵為公，方陰蓄大志，擬乘四方變亂的時候，發憤為雄。所有畜牧資財，悉數取出，散給勇士，結交豪傑。於是侯景、司馬子如、賈顯、段榮、竇泰等，先後趨附，整日裡練兵儲械，待時出發。這乃是北魏一大隱患，不比那四方草寇，剽掠無定，尚容易處置呢。俱為下文寫照。
　　且說梁主蕭衍，聞魏亂方盛，欲趁勢經略中原。當時南朝良將，為韋睿、裴邃二人，睿於普通元年病逝，隨筆帶過韋睿。只裴邃尚存。乃授邃為信武將軍，領豫州刺史，出鎮合肥。適臨川王宏第三子正德，背梁奔魏，魏已起蕭寶夤為尚書僕射，謂正德無故來投，情不可測，不若拘戮為是。魏主雖然不從，但亦未嘗禮待，正德因復逃歸。前時梁主無子，曾取正德為養兒。及太子統生，仍使正德還本，賜爵西豐侯。正德以不得立儲，銜恨多年，乃覷隙奔魏。既不得志，南行還梁，恐遭梁主詰責，不得不捏造誑言。當詣闕謝罪，托言北偵虜情，確是有亂可乘，請速出師等語。梁主亦瞧透三分，詰問數語，正德具陣魏亂，似覺詳明，乃仍復本封，並促裴邃出兵北略。
　　邃因率騎襲壽陽，掩入外郛。魏揚州刺史長孫稚，奮力抵禦，一日九戰，殺傷相當。邃因後軍不至，引軍暫歸。嗣復取魏建陵、曲木，及狄城、甓城、司吾城。徐州刺史成景嚈拔雎陵，將軍彭寶孫拔瑯琊，曹世宗拔曲陽、秦墟，李國興且進拔三關。魏徐州刺史元法僧，又遣子景仲至梁，奉表輸誠。梁即授降王元略為大都督，與將軍陳慶之等，率兵接應，為魏安樂王元鑒擊敗。法僧卻乘鑒驕怠，殺將過去，得了一個大勝仗。梁授法僧為司空，封始安郡公，復命西昌侯蕭淵藻及豫章王蕭綜等，相繼進兵，接濟裴邃。
　　邃攻下新蔡郡，進克鄭城、汝穎一帶，所在響應，魏河間王元琛及壽陽守將長孫稚，率眾五萬，前來截擊，邃暗設四伏，誘稚入阱，四面相迫，好似網中捕魚，甕中捉鱉。還算長孫稚有些勇力，拚命衝突，奪路奔逃。再加元琛從後援應，方得將長孫稚救回壽陽，但已喪斃了一、二萬人。邃威名大振，將乘勝蕩平淮甸，再圖河洛，偏偏天不假年，竟爾一病不起，告歿軍中。身後贈典，比韋睿更優。睿得贈侍中，給諡曰嚴；邃亦得贈侍中，且進爵為侯，予諡曰烈。淮、淝軍民，感念邃恩，莫不流涕。再與韋睿相較，是不忘良將之意。小子有詩歎道：

　　北征大將肅軍威，萬眾全憑隻手揮；
　　功業未成身已殞，蕭梁氣運兆衰微。
　　邃既死事，後任為中護軍夏侯斮。亶雖有才名，究竟不及韋、裴兩人，因此斂兵不進，南北粗安，那魏人得專力北方。欲知後事，且看下回敘明。
　　元爰、劉騰，為北魏之禍首，而胡后實縱成之。奚康生久預軍機，始不能誅鋤權戚，乃反甘作爪牙，與謀幽后。后固自取，而康生之黨惡濟奸，未始非爰騰之流亞也。及西林省母，漸有轉機。康生如有悔心，亦惟導后以慈，勗主以孝，內聯母子，外正君臣，則苦志彌縫，安身即以安國。計不出此，乃徒以舞勢示意，挑撥胡后，宣光殿之被執，門下省之受誅，雖死何補，適見其好亂取禍耳！沃野之亂，不特為六鎮之引線，並且為亡魏之禍階，一蟻溃穴，全隄皆動，亂之不可以使長也，有如此者。然不有內亂，安有外亂？胡后導於先，又騰踵於後，讀史者可以知所鑒矣。