<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　約既趨出，復召范雲入議。雲所對亦如沈言，衍欣然道：「智士所見略同，卿明早與休文更來。」雲出語約，約答道：「明晨須要待我，同見大司馬。」雲笑道：「休文何必多慮，當然相待。」遂拱手別去。休文是約表字。詰旦雲仍趨入，未見約至，待了多時，仍然沒有到來。問明殿中衛士，方知約已早入，不禁驚詫異常。本欲闖將進去，又恐未奉傳宣，不便遽入，乃徘徊壽光閣下，連呼咄咄怪事！攀龍附鳳，應走先著，雲自己落後，被人愚弄，何怪之有！既而見約出來，慌忙迎問道：「何以處我？」約舉手向左，雲始解頤道：「幸不失望！」看官道是何因？原來沈約左指，便是令云為左僕射的意思。雲已經解意，所以轉驚為喜，即得開顏。熱中如此，可歎可鄙！<break time="100ms" />　　未幾由衍召入，取出數紙，折遞與雲。雲接入手中，約略瞧視，一紙是加九錫文，一紙是封梁王文，還有一紙，竟是內禪詔書，不由的失聲道：「好快筆墨！」從范雲目中看出，筆法不平。衍歎道：「休文才智，當今無匹。我起兵至今，已歷三年，諸將同心輔助，各有功勞，但造成帝業，惟卿與休文二人！」<break time="100ms" />　　雲欣然稱謝。<break time="100ms" />　　越數日，即詔進大司馬衍位相國，總百揆，領揚州牧，封十郡為梁公，備九錫禮。又越數日，復詔梁公增封十郡，進爵為王。所有梁國要職，悉依天朝成制。於是授沈約為吏部尚書，兼右僕射，范云為侍中。雲前為約誑，致落人後。此時日夕留心，恨不把梁王衍即刻抬上，便好做個開國元勛。自二月間衍封梁王，遷遲旬月，尚不聞準備受禪，連衍亦未曾提及，不禁格外心焦。常思乘間進言，偏衍深居簡出，除出殿視事對眾裁決外，整日裡在內休養。有時雲入啟事，且往往謝絕，不得見面。仔細探聽，方知衍為女色所迷，竟將大事擱起。<break time="100ms" />　　衍妻郗氏為故太子舍人郗曄女，幼即明慧，善隸書，通史傳，女工女容，無不嫻熟。宋後廢帝昱欲納女為后，事不果行，齊初安陸王緬，又欲娶女為妃，郗家托詞女疾，婚議復寢。建元末年，竟嫁衍為妻，伉儷甚諧。衍出為雍州刺史，郗氏隨行，病歿襄陽官廨中，惟郗氏在日，性多妒忌，禁衍置妾。衍只有一妾丁氏，嘗遭郗氏虐待，每日使舂米五斛。幸丁氏是一村女，不甚懦弱，卻還吃苦得起，按日照舂。若有神助，從未違限，亦無怨言。郗氏迭生三女，不得一男，丁又遭忌，鮮得當夕。及郗氏病死，丁氏始得懷北＋，產下一男，取名為統，就是後來的昭明太子。統生月餘，衍起師圍郢，丁氏母子，當然是不便隨行，留居雍城。帶敘蕭衍妻妾，貫穿前後。<break time="100ms" />　　及衍既入建康，已做了兩年曠夫，驟得餘、吳兩姬，趨承左右，朝擁暮偎，歡樂可知。惟吳淑媛已經有娠，未便常侍枕席，遂令佘妃專寵，日夕相親。這位多才多智的梁王衍，也被那色魔擾住，幾乎似醉似癡，沈湎不治。色之害人大矣哉！雲既洞悉情由，遂屢次求見。衍不好屢卻，或許進謁，雲請屏去左右，衍但說左右俱是心腹，有事不妨盡言。究竟投鼠忌器，屬耳須防，雲恐為左右泄語，未敢直諫，只得隱約陳情，勸衍戒色。衍雖然面允，耽樂如故。雲乃想出一計，特邀領軍王茂，一同進諫。茂佐衍起兵，戰必先驅，推為功首，初為雍州長史，超遷至領軍將軍，衍格外優待，言聽計從。雲得茂為幫手，便放膽進去，排闥入見。衍驚問何因？雲朗聲道：「昔漢高祖居山東，貪財好色，及入關定秦，財帛無所取，婦女無所幸，范增畏他志大，後來終得成功。今明公始定建康，海內方想望風聲，奈何為色所迷，取亡國女子，自累盛德呢！」衍默然不答，茂即下拜道：「范雲言是！公以天下為念，不宜留此亡國婦。」<break time="100ms" />　　衍被二人纏住，勉強答說道：「我便當放她出去。」雲趁勢進言道：「公既採納愚言，便應速行。前時放出宮人二千名，分賞將士，獨王領軍尚無所得，王領軍為公效力，忠勇過人，何為獨令向隅？今願將餘、吳二姬，擇一為賜！」衍遽答道：「吳氏已有娠了。」雲復道：「吳既有娠，請出佘氏賚茂罷。」說至此，以目視茂，茂即頓首拜謝。衍心實不願，轉思大事將成，不能為一女子，違忤功臣，反滋眾怨，因慨然語茂道：「我便將佘氏賚卿！」說著，顧令左右，召出佘氏，竟命王茂領去。佘妃不防有此一著，急得蛾眉緊蹙，珠淚欲垂，當即拜倒衍前，嚶嚶泣語。衍不待啟口，便拂袖起座道：「汝去罷！不必多說了。」又顧王茂道：「卿須善待此婦，勿負我言！」一面說，一面走入內室去了。有此決心，故得為帝四十餘年。佘氏不好再留，只得起身收淚，隨茂出門，上輿赴茂私第。從此又另是一番情緣，毋庸細表。倒便宜了王茂。<break time="100ms" />　　且說衍既放出佘妃，復賜雲、茂錢各百萬。是霸王權術。於是決計篡齊，準備參禪。湘東王寶暱，係安陸王緬嗣子，素好文學，為衍所忌，誣他謀反，立即捕誅。寶暱弟寶覽、寶宏，一並受戮。還有邵陵王寶攸，晉熙王寶嵩，桂陽王寶貞，年齡都不過十歲上下，都緣寶暱連坐，悉令自盡。庐陵王寶玄懮死，鄱陽王寶夤，穿牆夜出，逃匿山澗，晝伏夜行，得抵壽陽東城，投降北魏。明帝諸子，只剩了晉安王寶義及江陵嗣主寶融。衍乃奉表江陵，佯請寶融東歸，入都為帝。寶融帶領百官，便即啟行，留蕭憺為荊州刺史，都督荊、湘軍事。
    </voice>
</speak>
