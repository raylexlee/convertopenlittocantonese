<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　敖曹次兄仲密，方為光州刺史，亦由間道奔晉陽。<break time="100ms" />　　仲密名慎，因字著名，就是敖曹本名，也只是一昂字。高氏兄弟三人，惟仲密頗通文史。乾與敖曹素來好勇，敖曹尤為粗悍，少就外傅，便不遵師訓，專事馳騁。嘗言：「男兒當橫行天下，自取富貴；若徒端坐讀書，做一個老博士，有何益處！」乃父次同道：「此兒不滅吾族，當光大吾門。」嗣與兄乾四出劫掠，騷擾閭裡。干求博陵崔聖念女為妻，崔氏因乾強暴無行，當然不許。敖曹即引乾往劫，硬將崔女牽回，置諸村外，且促幹道：「何不行禮？」乾遂脅崔女交拜，野合而歸。實是強盜出身。既而乾頗改行，且係前中書令高允族姪，因得入仕。<break time="100ms" />　　歡自乾被戮後，才知為魏主所賣，悔恨交生，乃與魏主有隙。魏主修方信任賀拔岳，屢遣心腹入關，囑令謀歡。岳嘗使行台郎馮景往晉陽，歡與景設盟，約與岳為兄弟。景歸語岳，謂歡奸詐有餘，不宜輕信。府司馬宇文泰，自請至晉陽偵歡。歡見泰狀貌非常，欲留為己用。惺惺惜惺惺。泰固求復命，歡乃遣還。泰料歡必後悔，兼程西行，馳抵關前，後面果有急足追至。他亟縱轡入關，關內守卒如林，那追來的晉陽急騎，只好回馬自去。<break time="100ms" />　　泰入語岳道：「高歡已欲篡魏，所憚惟公兄弟，侯莫陳悅等皆非所慮。公但先時密備，圖歡不難，今費乜頭代北別部，後遂為姓。騎士，不下萬人，夏州刺史斛拔彌俄突，有勝兵三千餘名，靈州刺史曹泥，河西流民紇豆陵伊利，各擁部眾，未有所屬，公若移軍近隴，威愛兩施，即可收輯數部，作為爪牙。又西撫氐羌，北控沙塞，還軍長安，匡輔魏室，一高歡不足畏了！」岳聞言大喜，遂遣泰往詣洛陽，密陳情狀。魏主面加泰為武衛將軍，仍令返報如約。尋即授岳都督雍、華等二十州軍事，兼雍州刺史，並割心前血賜岳。岳因西出平涼，借牧馬為名，招撫各部。斛拔彌俄突、紇豆陵伊利，及費乜頭、萬俟受洛乾、鐵勒斛律沙門等，相繼歸附，惟曹泥不服。眾推宇文泰出鎮夏州。岳沈吟道：「宇文左丞乃我左右手，怎可遣往？」繼思外此乏才，乃表請用泰為夏州刺史。魏廷自然依議。泰奉敕赴夏州。<break time="100ms" />　　這消息傳到晉陽，高歡即遣長史侯景，勸諭紇豆陵伊利，伊利不從。歡得景歸報，即引兵襲擊伊利，把他擒歸。魏主聞信馳詔責歡道：「伊利不侵不叛，為國純臣，王無端襲取，且未嘗預報朝廷，究出何意？」歡含糊答復，惟力圖賀拔岳。且恐秦州刺史侯莫陳悅，與岳連合，更覺可懮。右丞翟嵩入請道：「何不用反間計？嵩願為王效力，管教他自相屠滅呢。」歡改懮為喜，立遣嵩赴秦州，憑著三寸利舌，一說便妥。嵩馳還晉陽，報知高歡，安坐觀變。<break time="100ms" />　　賀拔岳因曹泥不服，正擬往討，特使都督趙貴至夏州，商決行止。泰說道：「曹泥孤城遠阻，未足為懮；侯莫陳悅貪詐無信，不可不防！」哪知岳誤會泰言，反邀悅會師高平，一同討泥。悅欣然前來，與岳敘宴，兩下裡很似投契，實是一真一假，心志不同。悅且願作前驅，先至河曲立營，俟岳引兵繼進，便邀他入帳，坐議軍事。談論未畢，悅偽稱腹痛，托辭如廁，岳毫不覺察。忽有一人趨至岳後，拔刀斲岳，那砉的一聲，岳已身首分離，倒斃座下。看官欲知何人下手？乃是悅婿元洪景。<break time="100ms" />　　洪景既將岳殺斃，復出諭岳眾，只說是奉旨誅岳，不及他人。岳眾尚無異言，悅卻未敢招納，自率部眾還水洛城。岳屍被悅取去，由趙貴詣悅請屍，方許收葬。岳眾散走平涼，未得統帥，趙貴道：「宇文夏州，英略蓋世，遠近歸心，若迎為軍帥，無不濟事了！」都督杜朔周應聲贊成，遂由朔周馳至夏州，請泰還統岳軍。泰與將佐共議去留，大中大夫韓褒倡言道：「這乃天授，何必多疑！」泰點首道：「我意也是這般。悅既敢害我元帥，不乘勢直據平涼，反退屯水洛，可知他無能為了。天下事難得易失，我當速往！」開口便勝悅一籌。當下與諸將共盟討悅。察得都督元進，陰懷異謀，便叱出斬首。立率帳下輕騎，馳赴平涼，收集岳眾，為岳舉哀。將士悲喜交集，無不如命。小子有詩詠道：<break time="100ms" /><break time="100ms" />　　一波未了一波生，大陸龍蛇競戰爭；<break time="100ms" />　　優勝無非由劣敗，梟雄多向亂邦鳴！<break time="100ms" />　　泰至平涼，便擬為岳復仇。欲知發兵情形，待至下回再表。<break time="100ms" />　　於魏事雜沓間，忽插入梁太子病歿事，非為時序起見，實因太子賢孝，不得不特別表明，闡揚潛德耳。錄入王筠哀文，亦本此意。否則儲君之歿亦多矣，作者嘗隨事帶敘，固非皆另成片段也。高歡之恃寵怙權，固失臣道；然釁隙之生，始之者為斛斯椿，成之者實魏主修，賀拔岳之死，亦半由魏主致之。侯莫陳悅，一庸才耳，而岳且死於其手。岳不能拒悅，亦安能敵歡耶！魏主修之聯岳，拒歡，亦徒促其死已耳，吾於魏主修無譏焉。
    </voice>
</speak>
