<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　衍軍追至宣陽門，都中恟懼，寧朔將軍徐元瑜，舉東府城出降。青、冀二州刺史恒和，奉召入援，見衍軍勢盛，也率眾請降。光祿大夫張瓌，棄去石頭，奔還宮中。李居士孤守新亭，也窮蹙乞降。衍入石頭城，令諸軍圍攻六門。寶卷命燒門內營署，驅兵民盡入宮城，閉門自守。外軍築起長圍，把他困住，都人謂寶卷出遊，隨處障幔，叫作長圍，見三十六回。便是預讖。衍家弟姪，前遭懿難，逃匿各處，至此俱出赴軍前，衍令他曉諭各戍，勸令從順。於是京口屯將左僧慶，廣陵屯將常僧景，瓜步屯將李叔獻，破墩屯將申冑，相繼奉書，願歸麾下。衍遣弟秀鎮京口，恢鎮破墩，各權授輔國將軍，從弟景鎮廣陵，權授寧朔將軍。<break time="100ms" />　　嗣接中領軍夏侯詳密函，報稱穎冑病歿，因恐巴東西兩軍，乘隙進逼，所以秘不發喪。衍作書答詳，令亟向雍州徵兵，自在軍中，亦絕口不談穎冑死事。詳遂向雍徵兵，留守蕭偉，遣弟憺赴援。巴東西軍，聞建康已危，且有援軍來攻，相率駭散。蕭璝、魯休烈，不得已投降寶融。江陵乃為穎冑發喪，追贈丞相，封巴東公，予諡獻武。速死為幸，否則和帝廢死，穎冑亦恐難倖免了。<break time="100ms" />　　自穎冑死後，眾望盡屬蕭衍。衍已得寶融詔敕，便宜從事，此時中外歸心，更覺大權在握，可以任所欲為了。<break time="100ms" />　　寶卷為衍所困，城中軍事，悉委王珍國，兗州刺史張稷入衛，受命為珍國副手，兵甲尚有七萬人。寶卷與黃門刀敕，及後宮健婦，習鬥華光殿，佯作敗狀，僕地僵臥，令宮人用板舁去，號為厭勝。又嘗跨馬出入，用金銀為鎧冑，飾以孔翠，晝眠夜起，仍如平時。倒也虧他鎮定。或聞外面鼓噪聲，便自被大紅袍，登景樓屋上，遙望外兵，流矢幾及足脛，卻也不甚畏懼，從容下樓，但遣朱光尚禱蔣侯神，求福禳災。茹法珍發兵出戰，一再敗還，乃請諸寶卷，乞發庫銀犒軍，振作士心。寶卷道：「賊來豈獨取我麼？何故向我求物！」愚鄙可笑。後堂貯數百具大木，法珍等欲移作城防，寶卷謂留此造殿，不得妄移，並飭工匠雕鏤雜物，務求速成。豈已自知要死，速成玩物，以圖一快耶？抑恃有蔣侯神默禱耶？眾情無不怨怠，惟待早亡，但無人敢為首難。<break time="100ms" />　　梅蟲兒又邀同法珍，入白寶卷道：「大臣不忠，使長圍不解，陛下宜誅罪伸威，方得軍人效命！」寶卷遲疑未決，那消息已傳達軍中。王珍國、張稷，當然懮懼，即密遣親吏出城，齎一明鏡，獻與蕭衍，衍亦斷金為報。各寓隱情。珍國遂與稷定謀，令兗州參軍馮翌、張齊，入弒寶卷，並約後閤舍人錢強，御刀豐勇之為內應。<break time="100ms" />　　時已殘冬，寶卷在含德殿中，與潘妃等夜飲，仍然是笙歌雜奏，環珮成圍。只此半夕了。錢強潛開雲龍門，放入張齊、馮翌等人，自為前導，直趨含德殿，寶卷已經撤宴，潘妃等均返後宮。只寶卷饒有醉意，暫就殿中寢榻，為休息計。突聞兵入，即趨出北戶，欲還後宮，宮門已閉，宦官黃泰平用刀刺寶卷膝，痛極僕地，外兵已經馳入，張齊執刀先驅，見寶卷僕地呼號，便手起刀落，劈作兩段。寶卷年才十九，在位三年。<break time="100ms" />　　珍國與稷，也引兵入殿，召尚書右僕射王亮等，列坐殿前，令百僚署箋，並用黃紬裹寶卷首，遣博士范雲等，送詣石頭。右衛將軍王志歎道：「冠雖敝不能加足，奈何倒行逆施呢！」遂佯作癡呆，不肯署名。雲等既至石頭城，蕭衍大喜。且因與雲有舊，留參帷幄，使張弘策等先入清宮，封府庫及圖籍。城中珍寶委積，由弘策禁勒部曲，秋毫無犯。楊公則率兵入東掖門，衛送公卿士民出城，俱使安歸，毫不侵掠。惟拿下茹法珍、梅蟲兒、王寶孫、王咺之等四十一人，及妖豔淫靡的潘貴妃，拘繫獄中，聽候蕭衍發落。衍乃入屯閱武堂，用宣德太后令，追廢涪陵王寶卷為東昏侯，褚后及太子誦為庶人。小子因有詩歎道：<break time="100ms" /><break time="100ms" />　　到底淫荒足殺身，為君在位僅三春。<break time="100ms" />　　孽妃受戮原同罪，但累妻孥作庶人！<break time="100ms" />　　欲知太后令中，如何措詞，請看官續閱下回。<break time="100ms" />　　寶卷即位三年，變亂四起，至於荊、雍舉事，已失上游，非陳顯達之僅恃江州，崔慧景之專依京口，所得而比。乃猶撤閱武堂，築芳樂苑，窮奢極欲，恣意荒淫，其致亡也必矣。蕭昭冑意圖自立，無兵可恃，張欣泰欲擁立寶夤，其失與昭冑等。假使外應荊、雍，伏甲以待，則他日成事，亦不失王侯之賞；乃自便私圖，僥倖求逞，故寶卷可亡，而二人不能亡寶卷，反致速死。及西軍長驅入都，宮廷被圍，王珍國等謀貳於內，不煩兵戈，而昏主授首。蕭衍無弒主之名，坐收討亂之實，雖其智力過人，亦未始非乘勢待時之利也。然舉兵之始，即以天子自居，彼心目中固已無寶融矣。蕭鸞殘害骨肉，卒不能保全子嗣，終為疏族所篡奪，猜忍者果何益哉！
    </voice>
</speak>
