<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十七回<break time="100ms" />　　責賀琛梁廷草敕　防侯景高氏留言
    </voice>
    <voice name="zh-HK-WanLungNeural">
        <break time="100ms" />
			　　卻說梁主信佛，太子綱獨信道教，嘗在玄圃中講論老莊。學士吳孜每入圃聽講，尚書令何敬容道：「昔西晉喪亂，禍源在祖尚玄虛，今東宮復蹈此轍，恐江南亦將致寇了。」這語頗為太子所聞，很滋不悅。後來敬容妾弟費慧明，充導倉丞，夜盜官米，為禁司所執，交領軍府懲辦。敬容貽書領軍將軍，代為乞免。領軍將軍河東王蕭譽，為太子綱猶子，見五十二回。當然與太子敘談，太子即囑令封書奏聞，梁主大怒，立將何敬容除名。敬容既去，朱異權勢益專，更得引用私人，攪亂朝政。散騎常侍賀琛不忍緘默，因上書論事，略云：<break time="100ms" />　　竊聞慈父不愛無益之子，明君不畜無益之臣，臣荷拔擢之恩，曾不能效一職，獻一言，此所以當食廢飱，中宵歎息也。今特謹陳時事，具列於後，倘蒙聽覽，試加省鑒，如不允合，乞亮贑愚。其一事曰：今北邊稽服，戈甲解息，正是生聚教訓之時，而天下戶口減落，關外彌甚。郡不堪州之控總，縣不堪郡之裒削，更相呼擾，莫得治其政術，惟以應赴征斂為事。小民輾轉流離，或依於大姓，或聚於屯封，蓋不獲已而竄亡，非樂之也。國<break time="100ms" />　　家於關外，賦稅蓋微，乃至年常租課，動致逋積，而民失安居，寧非牧守之過歟？東境戶口空虛，皆由使命煩數，駑困邑宰，則拱手聽其漁獵，桀黠長吏，又因之而為貪殘，雖年降復業之詔，屢下蠲賦之恩，而民終不得反其居也。其二事曰：天下宰守，所以皆尚貪殘，罕有廉白者，實由風俗侈靡使然。夫食方丈於前，所甘一味，今之燕喜，相競誇豪，積果如山嶽，列肴同綺繡，露台之產，不週一燕之資，加以歌姬盛畜，儛女盈庭，競尚奢淫，不問品制，凡為吏牧民者，競事剝削，雖致資巨億，而罷歸以後，不支數年。率皆盡於燕飲之物，歌謳之具。所費等於邱山，為歡止在俄頃，乃更追恨向所取之少，今所費之多，如復傅翼，增其搏噬，一何悖哉！其餘淫侈，日見滋甚，欲使人守廉隅，吏尚清白，安可得耶！今宜嚴為禁制，導之以節儉，貶黜雕飾，糾奏浮華，使眾皆知變其耳目，改其好惡。蓋論至治者必以淳素為先，正雕流之弊，莫有過於儉樸者也。其三事曰：聖躬荷負蒼生以為任，弘濟四海以為心，不憚胼胝之勞，不辭臞瘦之苦，豈止日昃忘饑，夜分廢寢。至於百司，莫不奏事，上息責下之嫌，下無逼上之咎，斯實道邁百王，事絕千載。但斗筲之人，藻梲之子，既得伏奏帷扆，便欲詭競求進，不論國之大體，但務吹毛求疵，運挈瓶之智，僥分外之求，以深刻為能，以繩逐為務，跡雖似於奉公，事更成其威福，長弊增奸，實由於此。所願責其公平之效，黜其邪慝之心，則上安下謐，無僥倖之患矣！<break time="100ms" />　　其四事曰：曩昔征伐北境，帑藏空虛，今天下無事，而猶日不暇給者，何也？去國弊則省其事而息其費，事省則民養，費息則財聚。止五年之中，尚能無事，必能使國豐民阜，若積以歲月，成效愈巨，斯乃范蠡滅吳之術，管仲霸齊之由。今應內省職掌，各簡所部，或十省其五，成三除其一，至國容戎備，在昔應多，在今宜少，凡四方屯傳邸治，或舊有，或無益，有所宜除除之，有所宜減減之，興造有非急者，徵求有可緩者，皆宜停省，以蓄財而息民，蓄其財者，正所以大用之也，息其民者，正所以大役之也。若擾其民而欲求生聚，耗其財而徒務賦斂，則奸詐盜竊，日出不已，何以語富強，圖遠大乎？伏思自普通以來，二十餘年，刑役薦起，民力雕流，今魏氏和親，疆埸無警，不於此時大息四民，使之殷阜，減省國費，使之儲峙，一旦異境有虞，關河可掃，則國弊而民疲，事至方圖，恐無及矣！臣心所謂危，罔知忌諱，謹昧死上聞！<break time="100ms" />　　梁主衍覽書，不禁大怒，立召侍臣至前，口授教書，令他照錄，大旨是詰責賀琛，令他據實指陳，不得徒托空言。第一事謂牧守貪殘，應指出某官某吏，以便黜逐。第二事謂風俗侈靡，不便一一嚴禁，自增苛擾。朕常思本身作則，絕房室三十餘年，不飲酒，不好音，雕飾各物，從未入宮。宗廟牲牢，久未宰殺，朝廷會同，只備蔬菜，且未嘗奏樂。朕三更即起理事，每至日昃，日常一食，昔腰十圍，今裁二尺，勤儉如許，不得謂非淳素。捨本逐末，無益於事。第三事謂百司干進，誰為詭競？誰為吹毛求疵？誰為深刻繩逐？若不令奏事，專委一人，與秦二世寵信趙高，漢元後付托王莽，亦復何異？第四事謂省事息費，究竟何事宜省？何事宜息？國容戎備，如何減省？屯傳邸治，如何裁並？何處興造非急，何處徵求可緩？宜條具以聞，不得空作漫語，徒沽直名。這道敕文，頒給賀琛，琛不禁畏縮，未敢復奏，但申表謝過罷了。原來是銀樣鑞槍頭。<break time="100ms" />　　大同十二年三月，梁主衍又幸同泰寺，講三慧經，差不多過了一月，方才罷講。再設法會，大赦天下，改元中大同。是夜同泰寺竟肇火災，毀去浮圖，梁主歎道：「這便佛經上叫作魔劫呢！」浮圖成災，並非魔劫，似你這般佞佛，卻是要墮入魔劫了！遂令重造浮圖十二層，格外崇閎，需工甚巨，經年未成。梁主衍年逾八十，雖精神尚可支持，終究是老態龍鐘，不勝繁頤。再加平時覽誦佛經，時思修寂，尤覺得耄期倦勤，厭聞政治。
    </voice>
</speak>
