<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　侯景之亂，成之者為王偉，敗之者亦王偉。偉之惡實浮於景，不過景為渠魁，罪歸於主，故後世多嫉景而略偉耳。試閱本回之弒綱廢棟，及屠戮大臨、大連等人，何一非偉導成之？自篡弒之惡，大暴於天下，而景之始鳴得意者，終變而為大失意，眾矢集的，不亡何待！臠割之遭，雖為惡貫滿盈所致，顧景非王偉，惡不至此，誤殺乃公之悔，顧何及哉！湘東王繹尚欲曲宥偉罪，及見湘東一目之文，始有拔舌剜腹之罰。滿腔私意，無自服人，此所以即位未幾，而仍致敗亡也歟！
    </voice>
</speak>
