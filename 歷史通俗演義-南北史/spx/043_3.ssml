<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　太后初臨朝時，尚稱令行事，群臣上書稱殿下，旋即改令為詔，居然稱朕，群臣亦改稱陛下。到了冬季十二月，大饗宗廟，太后因嗣主年幼，未能親祭，擬仿周禮君與夫人交獻古制，代行祭禮，禮官均以為未可，乃轉問侍中崔光。光獨曲意逢迎，竟引據漢和熹鄧后漢和帝皇后。薦祭故事，陳將上去，適中胡太后心坎，便將光語援作鐵證，飭侍衛備齊全副儀仗，親至宗廟，攝行祭祀。又飭造申訟車，隨時駕御，出雲龍門，進千秋門，遇有吏民訴訟，當即審判，有所未決，乃付有司。凡州郡薦舉孝廉秀才，及一切計吏，也由胡太后親御朝堂，臨軒發策，且自覽試卷，評定甲乙，頗洽輿情。<break time="100ms" />　　一日與幼主幸華林園，就都亭曲水旁，宴集群臣，令王公以下各賦七言詩。太后自為首唱，隨口說道：「化光造物含氣貞，」次語令幼主詡續下，詡年方七歲，卻也有些聰慧，思索半晌，乃續詠道：「恭己無為仰慈英。」太后面有喜容，又合心坎。即歎賞道：「七齡幼主，有此續句，也好算是難得了。」群臣齊呼萬歲。太后乃令群臣賡續，你一語，我一句，湊成一片古風，無非是頌揚母德，敷奏昇平。太后大喜，命左右取出貯帛，頒賞有差。<break time="100ms" />　　越年改元熙平。是梁天監十五年。侍中侯剛，掠殺羽林軍，為中尉元匡所劾，詔付廷尉議處。廷尉謂殺人抵死，應處大辟，胡太后記念前功，偏說剛因公掠人，邂逅致死，不得坐罪。嗣經少卿袁翻，力為辯駁，始削剛封邑三百戶，撤去嚐食典御職使。剛以善烹調得倖，嘗主御食，充使垂三十年，至此始被撤銷，但仍得出入宮禁，與聞朝政。有時且隨從太后，遊幸宗戚勛舊各家，往往宴至夜半，方才還宮。侍中崔光，援經據史，諫止游宴。太后可主祭祀，為何不可遊幸！<break time="100ms" />　　看官，你想胡太后到了此時，已是蕩逸飛揚，從心所欲，哪裡還肯聽信崔光，深居簡出呢？而且歷朝婦女，多信佛事，胡太后有一姑母，曾作女冠子，好談釋教，太后自幼相依，耳熟能詳，至此特命在崇訓宮側，建造一永寧寺，又在伊闕口建石窟寺。兩寺皆備極華麗，永寧寺尤覺輝煌，內設九層浮圖，高九十丈，浮圖上柱，復高十丈，四面懸著鈴鐸。每當夜靜，鈴鐸為風所激，清音泠泠，聲聞十里。此外佛殿僧房，盡是珠玉錦繡，炫飾而成，真個是五光十色，駭人心目。自從佛法傳入中國，寺剎巍峨，得未曾有。落成時候，太后率領王公夫婦等，自往拈香，凡京內外僧尼士女，俱得入寺瞻仰，絡繹奔赴，不下十萬人。揚州刺史李崇，謂宜裁省寺塔糜費，移葺明堂太學，一再上表，好似石沉大海，毫無轉音。到了熙平三年，有人獻一異龜，當作神奇看待，遂改稱神龜元年，恐怕是個死烏龜，要應在宣武身上。頒詔大赦，慶宴群臣。<break time="100ms" />　　忽報稱征北大將軍靈壽公於忠身死，大眾頗稱快意，獨太后優詔褒榮，賜諡武敬，並贈厚賻。又越數日，司徒安定公胡國珍又死。國珍係胡太后父，飾終典禮，格外從隆，追贈相國太師，兼假黃鉞，加號太上秦公，並迎太后母皇甫氏靈柩，同墓合葬，稱為太上秦孝穆君。當時有一個諫議大夫張普惠，還想斟情酌理，竭力奏諫，說是太上名稱，不能施諸人臣。同朝統說他不識時務，從旁譏笑，普惠卻應機辯析，駁得朝臣啞口無言。但終是空費唇舌，不聞收回成命，徒博得一個直臣名目罷了。<break time="100ms" />　　過了數月，天象告變，月食幾盡，胡太后恐自己當禍，特想出一件替身符來，密令心腹內侍，齎毒至瑤光寺中，藥死故太后高氏，佯說是得病暴亡，棺殮俱用尼禮，草草治喪，即令舁柩至北邙山，埋葬了事。高氏該有此結局，胡氏狠毒尤甚，怪不得後來沉河。內外百官，毫無異議。胡太后越無顧忌，索性任情縱欲，引入一位皇叔，自薦枕席，作成了一段叔嫂奇緣。小子有詩歎道：<break time="100ms" /><break time="100ms" />　　雉鳴求牡已增羞，叔嫂何堪結鳳儔！<break time="100ms" />　　才識婦人須尚德，飛揚蕩逸總貽懮。<break time="100ms" />　　欲問皇叔為誰，待小子下回申敘。<break time="100ms" />　　北魏故例，後宮生男，立為太子，即賜母自盡，此為夷狄之敝俗，不足為訓。但胡氏不死，後竟臨朝稱制。恣為威福，窮極奢淫。論者或歸咎魏主恪，謂其不遵古制，致貽後患，實則未然。北魏之宮闈不正，非自胡氏始；就使胡氏已死，而貌美心狠之高皇后，安知其不與胡氏相等耶！高氏專橫已甚，天特假手胡氏，令其翦滅。胡氏不懲前轍，尤而效之，罪又甚焉；故其後日之結果，亦較高氏為尤甚。蓋天下未有驕淫蕩佚之婦人，而能長此不亡者也。故聖王起化，始自閨門，刑於之大本先端，自可無懮女禍。彼留子殺母之故事，豈真足為治平之道乎！
    </voice>
</speak>
