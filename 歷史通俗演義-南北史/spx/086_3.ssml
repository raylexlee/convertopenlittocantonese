<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　這三、四年間，事跡不一，未便縷述，所有內外大事，詗詗可紀：一是史萬歲征服南寧蠻酋爨震，收降三十餘部落，勒石銘功；二是周法尚討平桂州俚帥李光仕，另遣令狐整為總管，鎮定華夷；三是漢王諒東伐高麗，無功而還，高麗王元亦遣使謝罪。這三件是對外的軍政。還有並州總管晉王廣，調鎮揚州，弟秦王俊調鎮並州。俊性好奢，又多內寵，妃崔氏奇妒，置毒瓜中，俊食瓜致疾，征還免官，崔妃賜死。楊素進諫隋主，謂不應嚴譴秦王。隋主道：「周公尚誅管蔡，我不及周公，怎能為子廢法？」後來俊病已篤，始復拜上柱國，未幾即歿。還是速死為幸。魯公虞慶則，有愛妾與長史什柱相奸，什柱誣告慶則謀反，竟殺慶則，什柱得受封柱國。宜陽公王世積，出鎮涼州，與皇甫孝諧有隙，孝諧上書告變，謂世積嘗令道人相面，道人謂相法大貴，並言世積妻應作皇后，世積因此生謀，請早日懲處。隋主也不辨虛實，便召還世積，置諸死刑。左衛大將軍元旻，右衛大將軍元冑，及左僕射高熲，曾受世積饋遺，至是並發。兩元罷官，惟熲得倖免，孝諧又得拜為上大將軍。都由猜忌功臣，以致信讒戮舊。大都督崔長仁犯法當斬，隋主因崔與后有中表親，意欲減免，后獨慨請道：「既犯國法，怎得顧私？」長仁遂坐死。后異母弟獨孤陀，為延州刺史，有婢事貓鬼，能驅令殺人。會后與楊素妻，同時罹病，醫官目為貓鬼疾，隋主疑由陀所為，令高熲等訊鞫，得了證據，有詔賜陀自盡。后三日不食，替陀請命，且泣語隋主道：「陀若盅政害民，妾不敢言。今為妾致死，妾實痛心，敢乞加恩赦宥！」乃減陀死罪一籌，獨孤后可謂刁狡，看官莫被瞞過！惟嚴禁盅毒魘魅等邪術，有犯必懲，投御四裔，這數件是治內的刑政。略敘一斑，已見隋主晚政之多失。<break time="100ms" />　　到了開皇十九年，復從事西征，特命漢王諒為元帥，使率高熲、楊素、燕榮等，分討突厥。突厥北部突利可汗，即染乾。既得隋主許婚，約越三年有餘，乃遣使迎女。隋主令番使居太常寺，演習六禮，又經數旬，方遣宗女安義公主，隨番使出塞和親，並令牛弘、蘇威、斛律孝卿等，相繼為使，厚結突利。突利亦屢次朝貢，前後不絕。隋主依長孫晟議，諭突利南徙，使仍居都斤山，作為屏藩，突利當然遵命。都藍可汗聞突利得尚公主，自己反不得所求，氣得無名火高起三丈，遂召語部眾道：「我乃突厥大可汗，難道反不及染幹麼？」部眾亦為不平，遂慫慂都藍入寇。都藍便誓絕朝貢，侵掠隋邊。突利伺知動靜，輙遣使奏聞，邊鄙得預先戒備，不使都藍逞志。都藍因大修攻具，謀入寇大同城，又由突利遣人馳報。隋主亟使左僕射高熲，率兵出朔州道，右僕射楊素，率兵出靈州道，上柱國燕榮率兵出幽州道，統歸元帥漢王諒節制。諒為隋主少子，素蒙寵愛，不願臨戎，乃延期出發，貽誤軍情。都藍可汗，竟與達頭可汗合兵，襲擊突利，突利倉猝出戰，一敗塗地，棄帳南奔，兄弟子姪，盡為所殺。都藍追擊突利，渡河入蔚州，突利部落散亡。巧值長孫晟出使突利，中途相值，遂與晟一同南走，手下只有五人，沿途收得番眾數百騎。突利即與密謀道：「今兵敗入朝，不過一個降人，大隋天子，豈肯禮我？我與達頭本無仇隙，不若投彼為是。」晟見他附耳密談，料知突利已有異圖，遂密遣從人往伏遠鎮，令速舉四烽。突利遠遠瞧著，見有四烽齊起，不禁詫問。晟隨答道：「我國邊防，賊少，舉二烽，來多，舉三烽，大逼，舉四烽。今四烽俱舉，定是望見賊至，多而且近哩。」突利為晟所紿，不得已隨晟南下，馳驛入朝。隋主厚賜突利，並遷晟為左勛衛驃騎將軍。<break time="100ms" />　　適都藍可汗亦遣使至隋廷，隋主令與突利辯難。突利理直氣壯，乃叱退都藍使人。都藍弟都速六，亦不直都藍所為，棄家奔隋。隋主發出珍玩，使突利轉贈都速六，都速六亦快慰異常。於是敕書分逮，催促高熲、楊素等，進軍西討。高熲出朔州，使上柱國趙仲卿，率兵三千為先鋒，至族蠡山，與都藍軍相遇，交戰七日，大破都藍軍，追奔至乞伏泊。都藍大舉前來，圍住仲卿，仲卿擺設方陣，四面拒戰，相持至五日。高熲自率軍往援，合兵夾擊，復破都藍，追奔七百餘里，虜得牲畜人口，以千萬計，乃收軍而還。楊素出靈州，可巧遇著達頭，素不設鹿角，但令諸軍上馬列陣。達頭大喜，稱為天賜，即麾精騎十餘萬，來突素軍。上儀同三司周羅▉，隨素從軍，忙向素獻議道：「賊陣未整，速擊為是。」素點首稱善。羅▉遂率銳騎出戰，素督大兵接應。突厥向恃騎兵，衝突無前，不意此次隋軍，卻也非常厲害，縱橫馳驟，不可抵擋，番兵立即奔散。達頭遲了一步，身上已受了數創，只好忍痛急奔。隋軍追殺一陣，俘獲甚多，兩路番軍，都竄出塞外去了。番兵實是無用。
    </voice>
</speak>
