<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十三回<break time="100ms" />　　兩國交兵齊師屢挫　十王駢戮蕭氏相殘
    </voice>
    <voice name="zh-HK-WanLungNeural">
        <break time="100ms" />
			　　卻說齊主鸞篡位時，第一個佐命功臣，要算中領軍蕭諶，鸞曾許他遷鎮揚州，及事後食言，但命他兼刺南徐，別授蕭遙光為揚州刺史。諶怏怏失望，嘗語友人道：「炊飯已熟，便給別人。」尚書令王晏，得聞諶言，卻暗中冷笑道：「何人再為諶作甌等！大家得過且過罷了。」鸞性本好猜，即位後更密遣親幸，隨處偵察。應是賊膽心虛。凡諶平時言動，多經偵役報明，遂致疑忌。可巧魏主侵齊，諶兄誕力守司州，與魏相拒，誕弟誄更從軍援誕，昆季二人，為國效勞，鸞只好暫從含忍，遷延未發。諶不管死活，尚且恃功干政，遇有選用，竊援引私黨，囑使尚書錄奏，因此益遭主忌，釀禍尤深。會魏兵已退，鸞召大臣入宴華林園，諶亦與坐，暢飲盡歡，至夜才撤席散去。諶亦退居尚書省。忽由御前親吏莫智明，齎敕到來，向諶宣讀道：「隆昌時事，非卿原不得今日，今一門二州，兄弟三封，朝廷相報，不為不優，卿乃屢生怨望，乃雲炊飯已熟，合甑與人，究是何意？今特賜卿死！」諶聽畢敕語，當然惶駭，轉思事已至此，無法求免，遂顧語智明道：「天人相去不遠，我與至尊殺高、武諸王，都由君傳達往來，今令我死，君未嘗出言相救，我將申訴天廷，冤冤相報，莫謂地下無靈呢！」鬱林、誨陵干卿甚事，何故助桀為虐？此次賜死，難道不是天道麼？語至此，即服毒自殺。<break time="100ms" />　　智明入內報鸞，鸞更遣使至司州，誅誕及誄，復將西陽王子明，世祖第十子。南海王子罕，世祖第十一子。邵陵王子貞，世祖第十四子。亦一並牽連進去，概賜自盡。子明、子罕，年僅十七，子貞年僅十五，少不更事，有何謀慮？此次為蕭諶一案，緣同連坐，顯見得是冤誣致死哩。揭破鸞謀，不肯滑過。尚書令王晏，因蕭諶已死，乘勢專權，又為嗣主鸞所忌。始安王蕭遙光，前已勸鸞誅晏，鸞曾遲疑道：「晏與我有功，且未得罪，如何就誅？」遙光道：「晏嘗蒙武帝寵任，手敕至三百餘紙，與商國事，彼尚不肯為武帝盡忠，怎肯為陛下效力呢！」一語足死王晏。鸞不禁變色。已而親吏陳世范，報稱晏嘗屏人私語，恐有異謀。鸞愈加戒備，更命世范悉心偵伺。好容易至建武四年，世范又復告密，謂晏將俟主上南郊，糾集世祖親舊，竊發道中。鸞聞言益懼，竟召晏入華林省，敕令誅死，並殺晏弟廣州刺史詡及晏子德元、德和。<break time="100ms" />　　鸞兩次廢立，晏皆與謀，從弟思遠諫晏道：「兄荷世祖厚恩，今一旦叛德助逆，後來將如何自立！若及此引決，還可保全門戶，不失後名。」晏微笑道：「我方啖粥，未暇此事。」及超拜驃騎將軍，顧語子弟道：「隆昌末年，阿戎思遠小字。嘗勸保自裁，我若依他，何有今日！」思遠遽應聲道：「如阿戎所見，今尚為未晚哩。」晏仍然未悟，瀕死前十日，思遠又語晏道：「時事可慮，兄亦自覺不凡，但當局易昧，旁觀乃清，請兄早自為計！」晏默然不答，思遠乃出。晏且歎且笑道：「世上有勸人覓死，真是出人意外！」哪知過了旬日，便即遭誅。<break time="100ms" />　　晏外弟阮孝緒，亦知晏必罹禍，輒避不見面。晏贈醬甚美，孝緒未覺，食醬時亦稱為異味。嗣聞由晏家送來，立即吐出，傾覆水中。至晏既受誅，孝緒親友，恐他連坐，代為加懮，孝緒怡然道：「親而不黨，何畏何疑！」果然王晏獄起，孝緒不聞連累，就是思遠亦得免罪。趨炎附勢者其聽之！不過蕭諶死後，莫智明果遇祟暴亡。王晏為陳世范所害，世范卻安然如故，幽明路隔，無從查悉原因。小子但依事演述罷了。補出莫智明死狀，回應蕭諶遺言。<break time="100ms" />　　齊主鸞授蕭坦之為領軍將軍，徐孝嗣為尚書令，宣撫中外，粗定人心。那魏主宏謂有隙可乘，大發冀、定、瀛、相、濟五州丁壯，得二十萬，親自督領，出發洛陽。留吏部尚書任城王澄居守，中尉李彪，僕射李衝為輔。授彭城王勰為中軍大將軍，都督行營事宜，勰面辭道：「親疏並用，方合古道，臣叨附懿親，不應屢邀寵授。」魏主不從，命勰調軍後隨，自引兵逕詣襄陽。<break time="100ms" />　　先是鎮南將軍薛真度，勸魏主先取樊鄧，魏主命他往攻南陽，竟被齊太守房伯玉擊退。至是為報復計，先向南陽進發。眾號百萬，各用齒吹唇，作鷹隼聲，響徹遠近。<break time="100ms" />　　既至南陽城下，一鼓作氣，攻克外郛，房伯玉入守內城，誓眾抵禦。魏主遣中書舍人孫延景，傳語伯玉道：「我今欲蕩平六合，不似前次南征，冬來春去，如或未克，終不還北。卿此城當我首衝，不容不取，遠期一載，近止一月，封侯梟首，就在此舉！且卿有三罪，今特一一曉示：卿先事武帝，不能效忠，反靦顏助逆，這就是第一大罪。近年薛真度來，卿乃傷我偏師，這就是第二大罪。今鑾輅親臨，尚不聞面縛出降，這就是第三大罪。若再怙惡不悛，恐死在目前，我雖好生，不能輕貸！」三大罪中，只有第一條還算中肯。伯玉亦遣副將樂稚柔答語道：「大駕南侵，期在必克，外臣職守卑微，得抗君威，與城存亡，死且得所！從前蒙武帝彩拔，怎敢妄思？只因嗣主失德，今上光紹大宗，不特遠近愜望，就是武皇遺靈，亦所深慰，所以區區盡節，不敢貳心！即如前次北師深入，寇擾邊民，外臣職守所關，唯力是視；難道北朝政府，反導人不忠麼？」語頗近理，可惜不能堅持！延景返白魏主，魏主自逼城外吊橋，躍馬逕上。不意橋下卻突出壯士，戴虎頭帽，身服斑衣，來擊魏主，魏主人馬皆驚，幸有魏將原靈度隨著，拈弓搭箭，發無不中，連斃南陽壯士數人，方將魏主救脫。魏主乃留咸陽王禧攻南陽，自引軍趨新野。
    </voice>
</speak>
