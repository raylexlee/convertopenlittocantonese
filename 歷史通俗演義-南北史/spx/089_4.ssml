<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　嗟乎！自昔晉室播遷，天下喪亂，四海不一，以至周齊，戰爭相尋，生靈塗炭。上天降鑒，爰命於朕，撥亂反正，偃武修文，天下大同，聲教遠被。此乃天意欲寧區夏，所以昧旦臨朝，不遑逸豫，一日萬幾，留心親覽。匪曰朕躬，蓋為百姓計也。朕方欲令率土之人，永得安樂，不謂遘疾彌留，至於大漸。自思年逾六十，死不為夭，但筋力精神，一時勞竭，為國為民，所以致此。人生子孫，誰不愛念？既為天下，事須割愛。勇及秀並懷悖惡，不憚廢斥，古人有言：「知臣莫若君，知子莫若父。」若令勇秀得志，共治國家，必當戮辱遍於公卿，酷毒流於民庶。今惡子孫已為民屏黜，好子孫足堪負荷大業。乃父方死，到夜即烝庶母，真是個好子孫。太子廣地居上嗣，仁孝著聞，內外群官，相與同心戮力，共治天下。朕雖瞑目，何所復恨？自古哲王，因人作法，前帝後帝，沿革隨時。律令格式，或有不便於事者，宜依前敕修改，務當政要。列此數語，導廣種種妄為。嗚呼！敬之哉！無墜朕命！<break time="100ms" />　　群臣聞詔，哪個來分辨真假，無非是舞蹈殿堦，山呼新天子萬歲罷了。就中有個伊州刺史楊約，也入賀新君，廣瞧在眼裡，待退朝後，復宣約兄弟入殿。彼此商議多時，又由楊素捏造遺詔，使約迅赴都中，然後令素主持喪事，頒發訃音。廣既得素治喪，樂得自尋快活，踱入後宮，再與那宣華夫人調情去了。小子有詩歎道：<break time="100ms" /><break time="100ms" />　　人禽界畫判幾希，禮教防嫌在慎微。<break time="100ms" />　　何物阿闇同獸類？居然霸佔父皇妃。<break time="100ms" />　　欲知後宮情事，且至下回再表。<break time="100ms" />　　隋主堅以詐術得國，卒能平齊滅陳，混一中國，幾若有逆取順守之才，史家謂其明敏有大略，亦多諡美之詞，庸詎知其天性雄猜，素無學術，微幸於一時，安能垂貽於後世？況周族何辜，乃俱為之屠滅乎？夫絕人之後者，人亦必絕其後。而天意好奇，又故假手於其妻若孥，先令翦除骨肉，然後身遭子禍，亦一舉而殉之，痛矣哉楊堅之不得其死也！宣華為楊堅寵妾，復為逆子廣所烝，如宣華之貪生怕死，貽丑中冓，固不得為無咎，然誰縱逆子，以至於此？本回逐節演述，逐節描摹，禹鼎鑄奸，窮形極相，尤令人不勝擊節云。
    </voice>
</speak>
