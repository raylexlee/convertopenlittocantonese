<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　古人有言：「哲婦傾城，」又云：「謀及婦人，宜其死也。」夫古今來非無才智之婦人，但明通者少，悍妒者多。試觀尉遲女之一經召幸，即被獨孤后毆死，妒悍如此，尚能知大體乎？隋主堅不自類推，反以為五子同母，少長咸序，可無後患，詎知勢均位敵，雖屬同產至親，不能無傾奪之害，況婦人最多偏愛，孽子又肆陰謀，浸潤之譖，膚受之愬，非洞燭其奸，幾何不為所蒙蔽也。高熲重臣，忠而見斥，楊素貪戀富貴，致為宇文述所餌，嬖子匹嫡，外寵貳政，而廢立之釁成，而弒逆之禍，亦自此兆矣。
    </voice>
</speak>
