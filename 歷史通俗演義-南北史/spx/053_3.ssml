<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　高歡長驅入洛，使婁昭、高敖曹等，往追魏主，不及乃還。歡乃召集百官，啟口詰問道：「為臣奉主，理應匡救危亂，若處不諫爭，出不陪從，無事時希寵徼榮，有事時委主逃竄，臣節何在？請諸君自陳！」你好算得盡臣節麼？眾莫敢對，獨尚書左僕射辛雄道：「主上與近臣圖事，雄等不得預聞。及乘輿西幸，若即追往，恐跡同佞黨，所以留待大王，今又以不從蒙責，是轉使雄等進退俱無從逃罪了。」未免遁辭。歡叱道：「卿等備位大臣，理應盡忠報國，群佞用事，卿等曾有一言諫諍麼？國事至此，罪將何歸？」說至此，即指示左右，拿下辛雄，及儀同三司叱列延慶，兼吏部崔孝芬，都官尚書劉廞，兼度支尚書楊機，散騎常侍元士弼一並處死。曾自記前言否？推司徒清河王亶為大司馬，承制決事，居尚書省。孝芬子中郎猷出避家難，間道入關。<break time="100ms" />　　宇文泰使趙貴、梁御，引兵二千，出迎魏主。魏主循河西上，與趙、梁二人相遇，指河示御道：「此水東流，朕乃西上，若得復見洛陽，親謁陵廟，統是卿等的功勞哩！」言已涕下。莫非自取。泰備儀衛接駕，行至東陽驛，得見魏主，免冠伏謁道：「臣不能式遏寇虐，使乘輿播遷，實為有罪！」魏主忙親為扶起，且慰勞道：「朕實不德，負乘致寇，今日相見，自覺厚顏！此後當以社稷委卿，願卿勉力！」<break time="100ms" />　　泰山呼萬歲，方才起身。將士等亦齊呼萬歲。隨即導魏主修入長安，即以雍州廨舍為行宮，頒詔大赦。進泰為大將軍雍州刺史，兼尚書令，取決軍國大事。又命行台尚書毛遐、周惠達為左右尚書，分掌機要。二尚書戮力辦公，積糧儲，治器械，簡士馬，利賴一時。魏主即將愛妹馮翊長公主，嫁泰為妻，借踐舊約。公主曾適開府張歡。歡性貪殘，遇主無禮，魏主將歡殺死，因把公主改嫁與泰。後來生子名覺，就是北周的孝閔帝，這且待後再表。<break time="100ms" />　　先是熒惑入南斗，去而復還，留止六旬，江南北有童謠云：「熒惑入南斗，天子下殿走。」梁主衍恐災及己身，特跣足下殿，為禳災計。及聞魏主西奔，不禁赧顏道：「北虜亦應天象麼？」當時傳為笑柄。不知修德禳災，乃徒跣足下殿，豈非醜態！<break time="100ms" />　　自魏主入關，賀拔勝尚在汝南，未決進止。從前勝出發時，掾吏盧柔曾進三策，上策是席捲赴都，仗義討歡，中策是拒歡聯泰，觀釁乃動；下策是舉州歸梁，苟全性命，勝俱不用。至歡已入洛，勝再與僚佐會議，意在南歸，行台左丞崔士謙進議道：「今帝室顛覆，主上蒙塵，公宜倍道兼行，往朝行在，然後與宇文行台同心戮力，倡舉大義，天下聞風，自當響應；若捨此遽還，恐人人懈體，一失事機，悔無及了！」<break time="100ms" />　　勝乃使長史元穎行荊州事，居守南陽，自率部眾西進。<break time="100ms" />　　行次淅陽，探得前途消息，高歡已攻克潼關，擒住守將毛鴻賓，進屯華陰，當下毛骨森豎，踉蹌奔回。哪知歡已遣行台侯景等攻荊州，荊民鄧誕，襲執元穎，送往侯景，害得勝無路可歸，不得不與侯景爭鋒。偏偏眾情涣散，各無鬥志，一遇景軍，便即棄甲曳兵，四處奔竄。勝無計可施，只得依了當日盧柔的下策，奔往梁朝。其名曰勝，實則善敗。<break time="100ms" />　　侯景馳入荊州，向歡告捷。歡自晉陽至洛，由洛至華陰，連上四十啟，奏達魏主，不得一答，乃擬另立新主。返至洛陽，再遣使奉表魏主云：「陛下若遠賜一詔，許還京洛，臣當率領文武，清宮以待；若返正無日，宗社不能無主，臣寧負陛下，不負社稷」等語。魏主仍然不報，歡乃召集百僚耆老，議立新君。<break time="100ms" />　　清河王亶已視帝座為己有，出入警蹕。偏大眾開議，由歡首倡，謂嗣主應繼承明帝，不應昭穆失序，因語亶道：「今欲立王，不如立王的世子，較為順次。」語未說完，但聽得在座諸人，同聲贊成，亶只好俯首趨出，由愧生憤，由憤生懮，竟爾輕騎南奔。子得為帝，便是大喜，何必狂奔如此？歡遣人追還，遂於永熙三年孟冬，立清河王世子善見為帝，年才十一。改永熙三年為天平元年，於是魏分為二，高氏所立為魏主，史家稱為東魏，宇文氏所奉的魏主，便叫作西魏了。小子有詩歎道：<break time="100ms" /><break time="100ms" />　　世亂都從主暗來，江山分裂魏風頹；<break time="100ms" />　　北方從此無寧宇，虎鬥龍爭劇可哀！<break time="100ms" />　　魏既分裂，東西並峙，成為敵國，高歡遂定議遷都。究竟遷往何處？下回再當說明。<break time="100ms" />　　爾朱氏亡而高歡興，高歡興而宇文泰又起，一雄得勢，而一雄繼之，要之皆亂世之雄，欲其乃心魏室，始終不渝，是責莽懿為伊周，固世所罕有事也。但魏主修之得立為帝，實出高歡，歡雖雄鷙，而出鎮晉陽，納女為后，君臣之間，初無芥蒂，魏主修乃誤信斛斯椿言，始倚賀拔岳，繼依宇文泰，卒至激成歡怒，引兵向洛。斛斯椿乘夜渡河之計，又復不從，前何信椿，後何疑椿！愚而多疑，安能處變，有徒為二雄之傀儡已耳！天下本無事，庸人自擾之。此二語實可為魏主修之定評。
    </voice>
</speak>
