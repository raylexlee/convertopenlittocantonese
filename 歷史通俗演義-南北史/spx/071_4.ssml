<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　寶應覽書，不禁大怒，幸左右進語寶應，謂虞公病勢漸篤，詞多錯謬，請勿介意。寶應意乃少釋，且因寄為民望，權示優容，惟分兵接濟周迪。迪復越東興嶺為寇，陳令護軍章昭達出討，大破周迪。迪竄匿山谷，無從搜捕，昭達遂入閩。迪招集餘眾，再出東興，東興守吏錢肅舉城降迪，迪眾復振，豫章太守周敷已升任南豫州刺史，出屯定州，與迪對壘。迪作書紿敷道：「我昔與弟戮力同心，豈期相害？今願伏罪還朝，乞弟披露肺腑，挺身同盟。」敷信為真言，只率從騎數人，出與迪盟，甫經登壇，被迪麾動部眾，將敷殺死。<break time="100ms" />　　陳廷有詔賻恤，另遣都督程靈洗討迪，並促章昭達速攻閩州。陳寶應令水陸設柵，嚴御昭達，昭達與戰不利，頓兵上流，但令軍士伐木為筏，待雨出發。會值大雨江漲，亟放筏進攻，連拔寶應水柵，湊巧陳將餘孝頃，也奉陳主調遣，由海道馳至，兩軍會合，並力攻擊，寶應連戰連敗，遁往莆田。顧語子弟等道：「我悔不從虞公言，致有今日！」遲了！遲了！<break time="100ms" />　　小子有詩歎道：<break time="100ms" /><break time="100ms" />　　如何螳斧想當車？一失毫釐千里差。<break time="100ms" />　　禍已臨頭才自悔，忠言不用亦徒嗟！<break time="100ms" />　　陳軍追捕寶應，未知寶應再得脫走否？容至下回表明。<break time="100ms" />　　北齊宮闈，淫烝成習，惟高演尚乏色慾，故其妻元氏，雖被高湛斥辱，終得免污，若李氏為高洋婦，洋烝澄妻，湛即烝洋妻，何報應之若是其速也！但李氏不忍其子之死，含垢蒙羞，而其後子仍慘斃，身亦瀕危，最為不值。自來義夫烈婦，其所由蹈死如飴者，誠有見夫名節為重，身家為輕，不應作一幸想，冀圖苟活耳。否則，鮮有不蹈李氏之覆轍者也。陳寶應溺情閨闥，濟惡婦翁，虞寄諫以十事，言甚明切，終不能挽寶應之迷，是誤寶應者為留異，實則出之留異之女。天下之誤己誤人者，多半自婦女致之，非冶容誨淫，即昧幾致禍，寶應亦一前鑒耳。如留異之凶狡，周迪之反覆，更不足責也。
    </voice>
</speak>
