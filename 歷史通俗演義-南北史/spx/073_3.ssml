<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　先是陳安成王頊，自周還陳，受官侍中，兼中書監，尋且都督揚、南徐、東揚、南豫、北江諸軍事，威權日盛，勢傾朝野。御史中丞徐陵，獨上書糾劾，陳主蒨免頊侍中，唯仍領揚州刺史。會值天嘉六年冬季，天旱不雨，直至次年仲春，亢陽如故，陳主亦常患不適，乃改天嘉七年為天康元年，頒詔大赦，冀迓天府。到了孟夏，彼蒼卻已降甘霖，御體反更加委頓，安成王頊，尚書孔奂，僕射到仲舉等，入侍醫藥，陳主已病不能興，默念太子伯宗柔弱，未堪為嗣，乃顧語頊道：「我欲遵周泰伯故事，汝意以為何如？」頊聞言惶遽，拜泣固辭。何必做作？陳主又語奂等道：「今三方鼎峙，四海事重，應立長君，卿等可遵朕意。」奂流涕答道：「皇太子聖德日躋，安成王足為周旦，若無故廢立，臣不敢奉詔！」無非一時獻諛。陳主歎道：「卿可謂古之遺直了。」遂命奂為太子詹事，且進頊為司空尚書令。<break time="100ms" />　　未幾陳主遂殂，遺詔令太子伯宗嗣位。總計陳主蒨在位七年，改元二次，享年四十有五，史家稱他明察儉約，宵旰勤勞，往往刺取外事，即夕判決，每令雞人伺漏，傳遞更簽，令擲階上有聲，謂借此足喚起睡夢。但謀殺衡陽王昌，驟立次子伯茂為始興王，無非欲為子孫計。偏是私心益甚，後嗣益不能久長。看官試閱下文，便見分曉。<break time="100ms" />　　且說陳太子伯宗即位太極前殿，大赦天下，追諡皇考為文皇帝，廟號世祖。尊皇太后章氏為太皇太后，皇后沈氏為皇太后，立妃王氏為皇后，皇子至澤為太子。進皇叔安成王頊為司徒，錄尚書事，兼督中外軍務。其餘文武百官，俱各進階。越年改元光大，中書舍人劉師知，與僕射劉仲舉等，同受遺詔輔政，常在禁中參決庶事。安成王頊位隆望重，入居尚書省，為師知等所忌，密與尚書左丞王暹等通謀，擬遷頊出外。東宮舍人殷不佞，素來浮躁，亦預聞師知密議，遂馳語頊道：「有敕傳出，謂四方無事，王可遷居東府，經理州務。」頊聞言將出，記室毛喜入白道：「陳有天下，為日尚淺，國禍薦臻，中外危懼。太后深維至計，召王入省，共康庶績，今日所言，必非太后本意，王可速即奏聞，毋使奸人得逞狡謀！」頊再商諸領軍將軍吳明徹，明徹亦贊同喜言，乃托疾不出，且偽召師知入商，留與長談，暗中卻遣毛喜入啟太后。太后沈氏道：「令嗣君幼弱，政事並委二郎，毫無他意。」喜又轉白嗣主伯宗，伯宗亦說道：「這是師知所為，朕未曾預聞。」喜亟出報頊，頊拘住師知，自入後廷謁見兩宮，極陳師知奸詐，並自草詔敕，請嗣主蓋印，持付廷尉。令將師知逮繫獄中，當夜賜死。是殷不佞害他。降到仲舉為光祿大夫，不佞素以孝聞，但令免官，王暹處斬，由是政無大小，悉歸頊手。仲舉被貶，心不自安，又與右衛將軍韓子高圖頊，事又被泄，仲舉、子高，並下獄被誅。<break time="100ms" />　　湘州刺史華皎，與子高向來友善，聞子高被戮，很是不平，遂遣人西入長安，向周乞師，並自歸後梁，遣子玄響為質。周太師宇文護，即遣湘州總管衛公直，宇文泰第六子。大將軍田弘、權景宣、元定等，率兵助皎，後梁亦遣柱國王操等會師，長江上游，同時大震，陳遣吳明徹為湘州刺史，令率舟師三萬，溯流先進，復命征南大將軍淳於量，率舟師五萬繼應，再由冠武將軍楊文通，巴山太守黃法慧，從陸路進兵，楊出茶陵，黃出醴陵，共擊華皎。並飭江州刺史章昭達，郢州刺史程靈洗，亦聯兵進討。更簡司空徐度，為車騎將軍，總督步軍趨湘州。華皎遣使誘章昭達，被昭達執送建康，又轉誘程靈洗，靈洗將來使斬首，皎乃會同周軍，水陸俱下，與陳將吳明徹等相持。<break time="100ms" />　　兩下至沌口交鋒，西軍用艦載薪，因風縱火，不料風勢一轉，火轉自焚，吳明徹等乘勢猛擊，西軍多半沉溺，大敗而逃。道過巴陵，見岸上已遍豎陳軍旗號，不敢登岸，逕奔江陵。周步軍統將元定，因水師敗溃，也即退還。到了巴陵，適被陳軍截住。陳軍統領，便是大將軍徐度，度已襲破湘州，駐軍巴陵，狹路相逢，怎肯放過元定。定自知不敵，向度乞路，度佯許結盟，俟定釋械往就，順手縛住。定憤恚不食，竟至餓斃。餘眾全為徐度所俘。後梁將軍李廣，還未知情由，冒冒失失的趨至巴陵，也為度軍所擒。那吳明徹復乘勝攻後梁，得拔河東。程靈洗又進襲淝州，周淝州刺史裴寬極力抵禦，苦守數旬，終被靈洗攻入，擒寬歸報。後梁柱國王操退歸江陵，忙整頓敗殘人馬，堵御陳軍。吳明徹自河東進攻，數月不下，乃收軍退歸。是役陳軍大捷，俘獲萬餘人，馬四千餘匹，都送交建康。<break time="100ms" />　　安成王頊，自居功首，進位太傅，領司徒，加殊禮，履劍上殿，入朝不趨。帝位已將到手了。始興王伯茂恨頊專政，屢構蜚言。安成王頊索性奪據帝座，脅迫太皇太后章氏御殿，召集百官，廢陳主伯宗為臨海王，黜始興王伯茂為溫麻侯。當下頒發命令，多半是懸空架誣。略云：
    </voice>
</speak>
