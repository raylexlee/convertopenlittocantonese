<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　詧至江陵，設十三營，環攻江陵城。偏天公不肯做美，連宵大雨，平地水深四尺，累得詧軍拖泥帶水，銳氣盡衰。新興太守杜崱，隨詧攻城，繹與崱素有交誼，招使歸降，崱遂與兄岌岸弟幼安及兄子龕，入城降繹。岸願率五百騎襲襄陽，得繹允諾，遂晝夜兼行，距襄陽才三十里，城中始覺。蔡大寶亟奉詧母龔氏，登城拒守，一面遣人報詧，詧慌忙退回，拋棄糧械金帛，不可勝計。張纘病足，詧常加監束，載纘從軍，及倉猝奔還，恐為追兵所奪，把纘殺死，棄屍江中。杜岸聞詧還援，亦奔往廣平，依兄南陽太守杜巘。詧使將軍薛暉，追岸至廣平城下，乘勢圍攻。巘不能守，棄城遁走，岸為暉所獲，送往襄陽。詧見了杜岸，好似殺父大仇，先用亂鞭擊面，使無完膚，再把他舌頭拔去，支解四體，烹諸鼎鑊。又斸發杜氏祖墓，焚骨揚灰，用頭顱為漆椀。杜岸叛詧，不為無罪，但如此處置，抑何殘忍！<break time="100ms" />　　湘東王繹既欲攻譽，又欲攻詧，特使王僧辯赴長沙，逮回鮑泉，因他日久無功，意欲加誅，還是僧辯替他轉圜，令泉申啟具謝，始得免罪。自是攻譽一路，專屬僧辯，別遣司州刺史柳仲禮，出鎮竟陵，為圖詧計。詧恐不能自存，乃向西魏求救，願為附庸。西魏丞相宇文泰，欲乘勢經略江漢，樂得允許，即遣使至襄陽議約。詧專務防繹，也顧不得甚麼妻孥，即命正妃王氏，與世子嶚，入質西魏，乞即濟師。宇文泰便遣開府儀同三司楊忠，都督三荊等十五州諸軍事，鎮守穰城。<break time="100ms" />　　適柳仲禮率眾趨襄陽，楊忠遂與行台僕射長孫儉，同擊仲禮，且分兵攻下義陽、隨郡，收降義陽太守馬伯符，拘住隨郡太守桓和，再進軍圍安陵。柳仲禮引兵還援，西魏將士，統請楊忠急攻安陸，休待仲禮還師。忠笑語道：「攻守勢殊，未易猝拔，若曠日勞兵，表裡受敵，更屬非計。我聞南人多習水軍，不習野戰，仲禮兵馬將至，我正好出他不意，用奇兵邀擊，彼怠我奮，一舉可克。既克仲禮，安陸不攻自下，諸城可傳檄自定了。」諸將士方才拜服。忠即選精騎二千，銜枚夜進，行至漴頭，擇地伏著，專待仲禮到來。仲禮毫不防備，匆匆馳歸，一入伏中，魏兵齊起，仲禮部下，不戰已亂，最厲害的是遍設陷坑，無從顧避，但只聽得跌蹋聲，鐃鉤聲，鐵索聲，不到數時，已將仲禮部眾，一齊捆住。仲禮叫苦不迭，驀覺馬足不穩，也墜入坑中，被西魏兵手到擒來，縛住手足，似扛豬的抬將去了。早知如此，何不拚死拒景，還好掙些名節。<break time="100ms" />　　安陸守將馬岫，聞仲禮被擒，便開門出降。竟陵守將王叔孫，也知保守不住，同做了降將軍，於是漢東土地，盡入西魏。楊忠乘勝至石城，進逼江陵，湘東王繹急得不知所為。還是舍人庾恪願往說忠，為繹解懮。繹即令馳赴敵營。恪不慌不忙，至西魏營中，進見楊忠道：「湘東為叔，岳陽為姪，貴國助姪攻叔，如何能服天下？」忠答道：「汝言未嘗無理，但我軍前來，是征討不服，與叔姪無關。若湘東果願投誠，我即便退去了。」恪如言回報，繹乃遣舍人王孝祀，送子方略往質，卑辭求和。忠許與通好，當由繹親出歃血，加載盟書。略云：<break time="100ms" />　　魏以石城為封，梁以安陸為界，請同附庸，並送質子，貿遷有無，永敦鄰誼；有渝此盟，明神殛之！<break time="100ms" />　　盟畢，繹仍然還城，忠亦退去，江陵解嚴。繹得專心攻譽，發兵助攻長沙。譽向邵陵王綸處乞師。綸頗思往救，因恐兵糧不足，未敢輕率從事，乃寄書湘東王繹，勸他休兵。大致說是：<break time="100ms" />　　天時地利，不及人和，況乎手足股肱，豈可相害！今社稷危恥，創巨痛深，唯應剖心嚐膽，泣血枕戈，其餘小忿，或宜容貰，若外難未除，家禍仍構，料今訪古，未或不亡。夫征戰之理，唯求克勝，至於骨肉之戰，愈勝愈酷，捷則非功，敗則有喪，勞兵損義，虧失多矣。侯景之軍，所以未窺江外者，良為藩屏盤固，宗鎮強密，弟若陷洞庭，不戢兵刃，雍州疑迫，何以自安？必引進魏軍以求形援，弟若不安，家國去矣。必希解湘州之圍，存社稷之計，顧全大局，毋俟躊躇！<break time="100ms" />　　書去後，得繹復音，申陳譽惡，罪在不赦。綸擲書地上，慷慨流涕道：「天下事一敗至此！湘州若亡，我亦將葬身無地了！」已而河東王譽，守不住長沙城，意欲溃圍出走，偏部將慕容華引僧辯入城。譽不及奔逃，竟為僧辯所執，譽語僧辯道：「勿即殺我，願一見七官！繹為梁主衍第七子，向呼七官。指出讒賊，死且無恨！」僧辯不許，把譽處斬，函首送江陵。湘東王繹還首歸葬，進僧辯為左衛將軍，兼侍中鎮西長史。<break time="100ms" />　　先是譽將敗時，引鏡照面，不見頭顱。又夜見長人據屋，兩手垂地，恍惚中被他抓住，噉臍暴痛，狂呼求救，始由左右入視，他已倒在地上，不省人事。好容易把他救醒，長人早已不知去向。未幾復見白狗如驢，竄出城外，亦無下落。譽已自知不祥，至是終為僧辯所殺。小子有詩歎道：<break time="100ms" /><break time="100ms" />　　叔姪如何不並容，兵戈搆怨及同宗？<break time="100ms" />　　湘東推刃河東斃，首禍心腸亦太凶！<break time="100ms" />　　繹既攻克長沙，乃為梁主衍發喪，傳檄討景。欲知後事如何？試看下回便知。
    </voice>
</speak>
