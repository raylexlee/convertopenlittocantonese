<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四回<break time="100ms" />　　毀賊船用火破盧循　發軍函出奇平譙縱
    </voice>
    <voice name="zh-HK-WanLungNeural">
        <break time="100ms" />
			　　卻說盧循、徐道覆回泊蔡洲，靜駐了好幾日，但見石頭城畔，日整軍容，一些兒沒有慌亂。循始自悔蹉跎，派遣戰艦十餘艘，來攻石頭城外的防柵，劉裕命用神臂弓迭射，一發數矢，無不摧陷，循只好退去。尋又伏兵南岸，使老弱乘舟東行，揚言將進攻白石。白石在新亭左側，也是江濱要害，裕恐他弄假成真，不得不先往防堵。會劉毅自豫州奔還，詣闕待罪，安帝但降毅為後將軍，令仍至軍營效力，帶罪圖功。毅見了劉裕，未免自慚，裕卻絕不介意，好言撫慰，即邀他同往白石，截擊賊船，但留參軍沈林子、徐赤特等，扼定查浦，令勿妄動。<break time="100ms" />　　及裕已北往，賊眾自南岸竊發，攻入查浦，縱火焚張侯橋。徐赤特違令出戰，遇伏敗遁，單舸往淮北。獨沈林子據柵力戰，又經別將劉鍾、朱齡石等，相繼入援，賊始散去。盧循引銳卒往丹陽，裕聞報馳還，赤特亦至，由裕責他違令，斬首徇眾。自己解甲休息，與軍士從容坐食，然後出陣南塘，命參軍諸葛叔度，及朱齡石分率勁卒，渡淮追賊。<break time="100ms" />　　齡石部下多鮮卑壯士，手握長槊，追刺賊眾，賊雖各挾刀械，終究是短不敵長，靡然退去。齡石等亦收軍而回。盧循轉掠各郡，郡守皆堅壁待著，毫無所得，乃語徐道覆道：「我軍已敝，不如退據尋陽，並力取荊州，徐圖建康罷了。」兵法有進無退，一退便要送終了。乃留賊黨范崇民，率眾五千，踞守南陵，自向尋陽退去。<break time="100ms" />　　晉廷授劉裕太尉中書監，並加黃鉞。裕受鉞辭官，朝旨不許。裕表薦王仲德為輔國將軍，劉鍾為廣川太守，蒯恩為河間太守，令與諮議參軍孟懷玉等，率眾追賊，自己大治水軍，廣築巨艦，樓高十餘丈，令與賊船相等。船既築成，即派將軍孫處、沈田子，領著百艘，由海道逕襲番禺，直搗盧循老巢。諸將以為海道迂遠，跋涉多艱，且自分兵力，尤覺非計。裕笑而不答，但囑孫處道：「大軍至十二月間，必破妖虜。卿為我先搗賊巢，使彼走無所歸，不怕他不為我擒了。」<break time="100ms" />　　料敵如神。孫處等奉令去訖。<break time="100ms" />　　那盧循還入尋陽，遣人從間道入蜀，聯結譙縱，約他夾攻荊州。縱復言如約，回應前回。一面向後秦乞師。秦主姚興，封縱為大都督，兼相國蜀王，且撥桓謙助縱。桓謙奔秦，見第二回。縱令謙為荊州刺史，譙道福為梁州刺史，率眾二萬寇荊州。秦將軍苟林，亦奉秦主興命令，率騎兵往會，聲勢甚盛。<break time="100ms" />　　先是盧循東下，荊、揚二州，隔絕音問，荊州刺史劉道規，遣司馬王鎮之，與天門太守檀道濟，廣武將軍到彥之，入援建業。途次與苟林相遇，正在交鋒，忽由盧循等派兵接應，夾攻鎮之，鎮之敗退。盧循厚犒秦軍，並授苟林為南蠻校尉，分兵為助，令林進攻江陵。苟林係後秦將軍，奈何受盧循封職，貪利若此，安得不死！林遂入屯江津。桓謙沿途召募舊黨，又集眾至二萬人，進據枝江。兩寇交逼，江陵大震，士民多懷觀望。劉道規默察輿情，索性大開城門，令士民自擇去就，一面嚴裝待寇。士民不禁憚服，無人出走，城中反覺安堵。道規權術可愛，不愧為劉裕弟。<break time="100ms" />　　時魯宗之已升任雍州刺史，自襄陽率兵援荊。或謂宗之情不可測，獨道規單騎出迎，導入城中，敘談甚歡。竟留宗之居守，自領各軍出討桓謙，水陸並進，疾抵枝江。桓謙大陳舟師，與道規對仗。道規前鋒為檀道濟，首突謙陣，水陸各軍，乘勢隨上，夾擊桓謙，謙眾大溃。道規鼓全力追，將謙射死，遂移軍出江津，往攻苟林。林聞桓謙敗死，未戰先怯，望塵便遁。道規令參軍劉遵，從後追趕，馳至巴陵，得將苟林圍住，一鼓擊斃。<break time="100ms" />　　遵回軍報功，劉道規已返江陵，送歸魯宗之。驀聞徐道覆統眾三萬，長驅前來，免不得謠言散佈，安而復危。道規欲追召宗之，已是不及，只得部署各軍，再出迎戰。可巧劉遵得勝回來，遂命遵為游軍，自至豫章口抵禦道覆。道覆聯舟直上，兵勢張甚，遇著道規前隊，兜頭接仗，憑著一鼓銳氣，橫厲無前。道規督軍力戰，尚是退多進少。道覆興高采烈，步步逼人，不防劉遵自外面殺到，把道覆麾下的兵艦，衝作兩段。道覆顧前失後，顧後失前，禁不住慌張起來。遵與道規，並力夾擊，斬賊首萬餘級，擠溺無算。道覆奔還湓口，江陵復安。<break time="100ms" />　　劉裕聞江陵無恙，賊眾皆敗，遂親率劉藩、檀韶等南討賊黨。留劉毅監太尉府，委以內事。諸軍方發，接得王仲德捷報，已逐去悍賊范崇民，奪還南陵。裕很是喜慰，溯流出南陵城，與王仲德等會師，進達雷池。好幾日不見賊至，再進軍大雷。<break time="100ms" />　　翌日黎明，方聞賊眾趨至，由裕自登船樓，向西眺望，只見舳艫銜接，綿亙江心，幾不知有多少戰船。他仍不動聲色，先撥步騎往屯西岸，囑他備好火具，待時縱火，然後躬提幡鼓，悉發輕利鬥艦，齊力向前。右軍參軍庾樂生，乘艦徘徊，立命斬首號令。於是各軍爭奮，萬弩齊發，好在風又助順，水亦揚波，把賊船逼往西岸。岸上早列著步兵，手執火具，各向賊船拋去。火隨風熾，風助火威，霎時間烈燄飛騰，滿江俱赤，賊船多半被毀，駭得賊眾狂奔。盧、徐兩賊，倉猝遁走，既還尋陽，復趨豫章，就左裡豎起密柵，阻遏晉軍。
    </voice>
</speak>
