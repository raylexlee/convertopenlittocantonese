<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　寫宣華夫人之死，及楊素之遇鬼，似屬冤仇相報，躍然紙上，雖未必實有其事，而疑心生鬼，亦人情所常有。且以見人生之不可虧心，心苟一虧，魂魄不搖而自悸，有不至死地不止者，此作者警世之苦心也。煬帝窮奢極欲，為古今所罕聞，極力摹寫，愈見其鎩蹋婦女，荼毒生靈，天下寧有若是淫昏之主，而能長享太平，任所欲為耶？況事本韓偓《海山記》，並非無稽，而江都之游，又為大業元年間事，此係煬帝南巡第一次，趁年仍返東京，俗小說中卻謂其一去不回，竟似煬帝十年外事。夫煬帝固嘗死於江都，然事在後起，並非一次即了，隋史中自有年月可證，得此編以序明之，而史事乃有條不紊，非雜亂無章之俗小說，所得同日語也。
    </voice>
</speak>
