<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十回<break time="100ms" />　　援建康韋粲捐軀　陷台城梁武用計
    </voice>
    <voice name="zh-HK-WanLungNeural">
        <break time="100ms" />
			　　卻說臨川太守陳昕，前曾出戍彩石，為景所擒，景囚諸帳下，令黨徒范桃棒監守。昕誘勸桃棒歸梁，使率所部襲殺王偉、宋子仙等，桃棒頗也動心，縱昕出囚，令他縋城入報，願為外援。梁主大喜，敕鎸銀券賜桃棒，俟侯景平定，即封桃棒為河南王。獨太子綱疑他有詐，不肯輕信。小心過甚，亦覺誤事。昕出城還報桃棒，桃棒又使昕入啟，請開城納降。太子綱終以為疑，不肯開門。俄而桃棒事泄，為景所殺。聽尚未知桃棒遇害，仍出城赴侯景營，景把昕拘住，逼令射書城中，詐稱桃棒來降，好乘勢入城。昕不肯從，反痛詈侯景，也被殺死。不沒昕忠。<break time="100ms" />　　景乃射書入城，招降罪奴。朱異家有奴僕，縋城降景，景即授他儀同三司，奴乘良馬，著錦袍，往來城下，且行且詬道：「朱異，朱異，汝做官至四五十年，才得一中領軍，我方降侯王，便已儀同三司了。」於是群奴陸續偷出，趨降景營，共計千數。景一一厚撫，配入軍伍。奴隸何知忠義，統皆感激私恩，願為效死。<break time="100ms" />　　景初至建康，軍令頗嚴，不許侵擾，及攻城不下，人心漸散，仰食石頭常乎諸倉，又將告罄，不得已縱兵掠民，無論金帛菽粟，並盡情劫奪。百姓流離蕩析，無從得食，甚至升米萬錢，多半餓死溝壑。正德太子見理鎮守東府，素性貪險，夜與群盜出掠大桁，中矢竟死。<break time="100ms" />　　梁荊州刺史湘東王繹移檄湘州刺史河東王譽，雍州刺史岳陽王詧，江州刺史當陽公大心，大器弟。郢州刺史南平王恪，梁主姪，即蕭偉子。使發兵勤王，自督兵三萬人，由江陵出發，向東進行。就是邵陵王綸，前曾督師出都，行至鍾離，聞侯景已渡彩石，乃還軍入援。渡江遇風，人馬溺斃不少。綸率步騎三萬，從京口西上，前譙川刺史趙伯超，在綸麾下，因即獻議道：「若從黃城大路進行，恐與賊遇，不如逕指鍾山，突據廣漠門，出賊不意，圍城當可立解了！」綸依伯超言，由黃城進兵，夜行失道，迂迴二十餘里，詰旦始立營蔣山。景正分兵至江，防遏綸軍，不意綸軍猝至，也覺惶駭，遂送所掠婦女玉帛，貯石頭城，更分兵三路攻綸。綸擊破景軍，景退至覆舟山北，招集敗軍，倚山列營。綸進逼玄武湖，與景對壘，相持不戰。<break time="100ms" />　　到了日暮，景收軍徐退。安南侯蕭駿，懿孫。疑景怯走，即率壯士追趕，不料景麾眾還攻，駿不能敵，敗奔綸營。趙伯超見景眾殺來，望塵先遁，諸軍俱相顧驚溃，綸率餘兵千人，奔入天保寺。景縱火燒寺，綸復遁往朱方。時值隆冬，冰雪盈途，士卒四處竄散，多半凍斃。西豐公大春，大器弟。及前司馬莊邱慧，軍將霍俊，不及逃避，均為所擒，輜重亦被景奪去。邵陵一路敗退。<break time="100ms" />　　景將大春等推至城下，脅令紿城中守卒，只說邵陵王已死軍中。偏霍俊不肯從景，朗聲呼道：「邵陵王稍稍失利，已全軍還京口，城中但堅守待著，援兵即至。」說至此，景眾用刀擊俊背，俊辭色益厲。景尚憐他忠義，不忍加害，那偽皇帝蕭正德，獨不肯放鬆，竟將俊殺死。比強盜更凶。<break time="100ms" />　　是日晚間，鄱陽王范遣世子嗣與裴之高，及建安太守趙鳳舉，各將兵入援，駐營蔡洲。封山侯蕭正表本受命為北道都督，偏與景暗中勾通，受偽封為南郡王，兼南兗州刺史，正表係正德弟，無怪他與兄同逆。統軍萬人，立柵歐陽，佯言將入援都城，實是阻截上流援軍，一面誘廣陵令劉詢，使燒城為應。詢轉告南兗州刺史南康王會理，見五十八回。會理使詢領步騎千人，夜襲正表，攻入歐陽營柵。正表敗走鍾離，詢取得正表軍糧，返就會理，再行部署，為勤王計。<break time="100ms" />　　侯景聞正表敗還，恐援軍四集，索性大舉攻城，就台城東西兩面，高築土山，臨城攻撲，城中亦隨築土山，與他相持。會大雨傾盆，城內土山驟崩，景乘隙登城，與守卒城上鏖鬥，兩邊死了多人，景眾不退。羊侃忙令兵士爭拋火炬，亂燒景眾，又在城內築壘為防，景眾乃退。侃因連日懮勞，竟至遘疾，疾且日劇，旋即告終。城中所恃惟侃，侃既謝世，人心益震。幸有材官吳景，素有巧思，善制守具，隨宜抵禦。右衛將軍柳津，潛鑿地道，出挖城外土山，景未及豫防，土山猝倒，賊眾壓死甚多。嗣是棄去土山，自焚攻具，另決玄武湖水，灌入台城，闕前皆為洪流，勢甚岌岌。<break time="100ms" />　　適衡州刺史韋粲募兵五千，兼道赴援。司州刺史柳仲禮亦率步騎萬餘人至橫江，與粲相會。裴之高亦自蔡洲渡江，接應仲禮。粲正推仲禮為大都督，偏之高自命先進，負氣不服。粲單舸至之高營，當面譙讓道：「今兩宮危迫，猾寇滔天，惟柳司州久鎮邊疆，名足駭賊，所以粲等奉為主帥。公為梁臣，應以滅賊為期，不宜意氣用事，必欲立異，咎將歸公，公亦何苦受人唾罵呢！」之高乃垂涕致謝，便決推仲禮統軍，集眾十萬，沿淮列柵，與景爭鋒。景亦在淮水北岸，列柵自固，且因之高弟姪子孫俱在東府，令部眾搜捕至營，驅列陣前，後面擺著刀鋸鼎鑊，遙呼之高道：「裴公不降，即烹他弟姪子孫！」之高從容自若，反令弓弩手注射己子。再發不中，景乃撤回。
    </voice>
</speak>
