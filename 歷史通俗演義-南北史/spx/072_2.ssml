<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　如范蠡、張良等人。<break time="100ms" />　　話分兩頭，且說齊主高湛，信用黃門侍郎和士開，擢官侍中，並開府儀同三司，前後賞賜，不可勝紀，士開百計諂諛，揣摩迎合，無不中肯，惹得高湛格外親信，幾乎一日不能相離。你妻胡氏與他相暱，還有可說，你為何相信至此！士開每侍左右，辭不加檢，備極鄙褻，嘗笑語湛道：「自古以來，沒有不死的帝王，堯、舜、桀、紂，統成灰土，有何異同？陛下春秋鼎盛，正應及時行樂，取快一日，足抵百年，國事盡可付與大臣，無慮不辦，何必自取煩惱呢！」湛聞言大喜，遂委趙彥深掌官爵，元文遙掌財用，唐邕掌外兵，白建掌騎兵，馮於琮、胡長粲掌東宮，閱三四日才一視朝，須臾即罷。<break time="100ms" />　　士開善持槊，胡后亦頗喜學槊，湛令士開教導胡后。后與士開情好有年，當握槊時，眉目含情，無庸細說。她卻故意弄錯手勢，使士開牽動玉腕，與她共握。湛高坐飲酒，一些兒沒有窺覺，反且喜笑顏開，自得其樂。河南王孝瑜，係文襄皇帝高澄長子，目睹情形，不禁憤懑，便入內進諫道：「皇后係天下母，怎得與臣下接手？」湛好似未聞，不答一語。甘戴綠頭巾，何勞多言！孝愉乃退。嗣又上言趙郡王叡，父死非命，不宜親近。叡父即趙郡王琛，與小爾朱氏私通，被高歡杖斃，事見前文。湛亦不報。<break time="100ms" />　　叡與士開因此挾恨，便密譖孝瑜奢僭，謂山東只聞河南王，不聞有陛下，湛本與孝瑜同年，又是嫡親兄子，甚相親愛，至是不免加忌。孝瑜又行止未謹，嘗與婁太后宮人爾朱摩女，暗地私通。及太子緯納斛律光女為妃，孝瑜入宮襄事，與爾朱女喁喁私語，潛敘舊情，偏被旁人瞧著，向湛報知。湛頓觸舊嫌，立召孝瑜至前，逼令飲酒三十七杯。也是奇罰。孝瑜體本肥大，強飲過醉，頹然倒地。湛命左右婁子彥，用犢車載出孝瑜，且密囑數語。子彥領命，隨車同行，途次由孝瑜索茶解渴，子彥以鴆酒代茶，孝瑜醉眼模糊，喝將下去，越覺煩躁不堪，行至西華門，蹷起索水，下車投河，竟致溺斃。子彥返報，湛假意舉哀，追贈孝瑜為太尉，錄尚書事，諸王雖有所聞，莫敢發言。惟孝瑜第三弟孝琬，曾封河間王，親臨兄喪，大哭而出，意欲他去，當由湛遣使追還，乃仍留鄴中。驀聞周與突厥連師，來攻晉陽，湛亦不禁著急，親自往援。<break time="100ms" />　　突厥自伊利可汗擊破柔然，柔然可汗阿那瓖自殺，事見前文。餘眾立阿那瓖叔父鄧叔子為主，復為伊利子科羅所破。科羅死，弟侯斤立，號木桿可汗，木桿勇略過人，又追逐鄧叔子，逼得鄧叔子無路可奔，只好投入關中。是時西魏尚未被篡，宇文泰亦未謝世，木桿竟遣使至魏，索交鄧叔子，泰不肯照給。木桿又西破嚈噠，東逐契丹，北並結骨，威振塞外，凡東自遼海，西至青海，延袤萬里，南自沙漠以北，直至北海，又五六千里，均為木桿所有。再向西魏索取鄧叔子，泰畏他強盛，不敢不允，遂收鄧叔子以下三千餘人，盡付突厥來使。突厥使人，不勝押解，即驅鄧叔子等至青門外，盡加屠戮，但攜鄧叔子首級歸國。宇文泰視死不救，亦太殘忍。自是木桿與周通好，常有使節往來。宇文覺篡位受禪，修好如故，兩傳至宇文邕，曾與突厥連兵侵齊，見齊境守禦頗固，因即折回。邕尚未立后，由太師宇文護等定議，遣御伯大夫楊薦，及左武伯王慶，至突厥求婚。木桿已經允許，偏齊人得此消息，也遣使至突厥和親，卑禮厚幣，願迎木桿女為后。木桿貪齊重賂，便向周悔婚，且欲將薦等執交齊使。夷狄之不可恃也如此！薦乃上帳責木桿道：「我周太祖指宇文泰。與可汗結好，當時蠕蠕即柔然，見前。遺眾數千來降，太祖俱執付可汗使臣，藉敦睦誼，奈何今日欲背恩忘義！就使不畏我周，難道不畏鬼神麼？」木桿聽到鬼神二字，觸動迷信，不由的打了一個寒噤，良久方答道：「君言甚是，我計決了！當與貴國共平東寇，再行送女未遲。」遂叱還齊使，禮遣薦等南歸。<break time="100ms" />　　周廷得薦等歸報，乃召公卿會議，眾請發十萬人擊齊，獨柱國楊忠，謂兵不在多，但發騎兵萬人，已足敷用。周主邕乃遣楊忠為帥，率領萬騎，從北道出發，又遣大將軍達奚武，統兵三萬，從南道進行，約會晉陽城下。楊忠連下齊二十餘城，攻破陘嶺要隘，兵威大震。突厥木桿可汗，又親率十萬騎來會，長驅並進。看官聽說！此時齊境警報，往來如織，雖然齊主湛沉湎酒色，也不能不被他驚起，親督內外兵士，從鄴都急赴晉陽。<break time="100ms" />　　是時為齊河清三年十二月，即陳天嘉五年，周保定四年。連日大雪，千山一白，齊主湛冒雪前行，兼程至晉陽，尚幸城外無寇，安然入城。命司空斛律光率步騎三萬人，往屯平陽，防守南路。周柱國楊忠及突厥可汗，共麾兵直逼城下，齊主湛登城遙望，見敵兵魚貫到來，好似潮頭湧入，沒有止境，不覺蹙然變色道：「這般大寇，如何抵禦哩！」說至此，便即下城，擬挈宮人東走。趙郡王叡，河間王孝琬，叩馬諫阻，方才停留。孝琬又請將六軍進止，歸叡節度，湛乃命叡節制諸軍，並使並州刺史段韶，職掌軍務。
    </voice>
</speak>
