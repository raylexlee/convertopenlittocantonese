<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　湘東邵陵，皇子也，河東嶽陽，皇孫也，子視父難，竟養寇不討，遑問皇孫！梁主衍有此胤嗣，無或乎受制逆賊，終致餓死也。惟當時之最乏孝思者，莫若湘東。湘東初移檄入援，河東嶽陽，並皆聽命，乃出屯武城，逗留不進，發起者猶且如此，安能責及他人！且河東嶽陽，與湘東無纖芥嫌，乃以儉人之讒構，遽致骨肉之紛爭，君父之危，可以不顧，叔姪之釁，必欲相殘，試問湘東何心，乃倒行逆施若是乎！邵陵始勇終怯，不為無辜；然貽書湘東，詞多痛切，彼猶知為大局計，湘東視之，有愧多矣。河東殺方，釁由湘東，而河東之因是陷戮，吾且為彼呼冤；若桂陽王慥之被害，則正冤之尤冤者耳。
    </voice>
</speak>
