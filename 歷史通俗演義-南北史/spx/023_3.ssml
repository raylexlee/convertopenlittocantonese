<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　魏自拓跋弘即位，第一年改元天安，第二年又改元皇興。皇興元年，後宮李夫人生下一子，取名為宏，由馮太后取入己宮，勤加撫養，一面把政權付還魏主。魏主弘始親國事，追尊生母李貴人為元皇后，向例魏立太子，即將生母賜死。弘冊為太子時，李貴人應依故事，條記事件，付托兄弟，然後自盡。此等秕政，實屬無謂。弘回憶生初，當然傷感，因追尊為后。自親政後，大小必察，賞不濫，刑不苛，黜貪尚廉，保境息民，十五六歲的北朝天子，居然能移易風俗，整肅紀綱，中書令高允，卻也竭誠輔導，知無不言。所以皇興年間，魏國稱治。惟馮太后尚在盛年，不耐寡居，巧值尚書李敷弟奕，入充宿衛，太后見他年少貌美，遂引入宮中，賜以禁臠。宮女等素憚雌威，不敢竊議，所以李奕得出入無忌，嘗與馮太后交歡，只瞞著魏主弘一人。<break time="100ms" />　　魏主弘性好釋老，做了三五年皇帝，已不耐煩，就將那襁褓嬰兒，冊為儲貳。到了皇興五年，太子宏年僅五歲，一時不便禪授，意欲傳位京兆王子推。子推係文成帝弟，與魏主弘為叔父行，弘因他器宇深沉，故欲推位讓國，令他主治，自己可以養性參禪。匪夷所思。當下召集公卿，議禪位事，公卿等聽作奇聞，莫敢應對。獨子推弟任城王子雲，抗言進諫道：「陛下方坐致太平，君臨四海，怎得上違宗廟，下棄兆民！必欲委置塵務，亦應傳位儲君，方不亂統。」不私所親，卻是一個正人。太尉源賀，尚書陸馛，亦相繼應聲道：「任城所言甚是，請陛下採納！」魏主弘不禁變色，似有怒意，中書令高允插口道：「臣不敢多言，但願陛下上思宗廟付托，何等重大，追念周公抱成王事，也是從權辦法，陛下擇一而行，才不致驚動中外！」魏主弘乃徐徐道：「據卿等奏議，寧立太子，不過太子幼弱，全仗卿等扶持。」高允等尚未及答，魏主弘又道：「陸馛素來正直，必能保全我子。」馛聞言即叩首謝獎，魏主即授為太保，令與太尉源賀，準備禪位事宜。<break time="100ms" />　　宏生有至性，上年魏主病癰，由宏親為吮毒，至是得受禪信息，向父泣辭。魏主弘問為何因？宏答道：「臣兒幼弱，怎堪代父承統，中心懮切，因此淚下！」五歲小兒，卻能如此，恐未免史筆誇張。魏主弘歎道：「爾能知此，必可君人。我意已決定了！」遂令陸馛等整繕冊文，即日傳位。文中略云：<break time="100ms" />　　昔堯、舜之禪天下也，皆由其子不肖，若丹朱、商均，果能負荷，豈必搜揚側陋而授之哉！爾雖衝弱，有君人之表，必能恢隆主道，以濟兆民。今使太保建安王陸馛，太尉源賀，持節奉皇帝璽綬，致位於爾躬。爾其踐升帝位，克廣洪業，以光祖宗之烈，使朕優游履道，頤神養性，可不善歟！<break time="100ms" />　　五齡太子，出受冊文，也被服帝衣，登上御座，受文武百官朝謁，改年為延興元年。禮畢還宮，又由公卿大夫，引漢高帝尊奉太上皇故事，奉魏主弘為太上皇帝，仍總國家大政。魏主弘准如所請，自徙居崇光宮，彩椽不斵，土階不堊，差不多有太古風。又仿西印度傳聞，特在宮苑中建造鹿野浮圖，引禪僧同住，研究佛學。惟國有大事，始令上聞。這也是別有心腸，非人情所得推測呢。這且慢表。<break time="100ms" />　　且說北朝禪位以後，遣使告宋，宋亦遣使報聘，南北又復通好，暫息兵爭。只宋主屢次抱病，骨瘦如柴，無非漁色所致。漸漸的支撐不住。自恐一旦不諱，子昱尚幼，不能親政，勢必由皇后臨朝，王景文為皇后兄，必進為宰相，大權在握，易生異圖。乃特書手敕，遣人齎付。景文方與客圍棋，見有敕至，啟函閱畢，徐置局下。及棋局已終，斂子納奩，乃取敕示客道：「有敕賜我自盡。」客不覺大驚，景文卻神色自若，自書墨啟致謝，從容服毒而死。使人得啟返報，宋主方才安心。是夜又夢人告語道：「豫章太守劉愔謀反了！」宋主突然驚寤，俟至天明，便發使持節，馳至豫章，殺死劉愔。<break time="100ms" />　　嗣是心疾日甚，精神越加恍惚，每當夜靜更闌，輒見有無數冤魂，環集榻旁，爭來索命。他亦無法可施，特命改泰始八年為泰豫元年，暗取安豫的意思。也是癡想。又命在湘宮寺中，日夕懺醮，祈福禳災。可奈神佛無靈，鬼魂益迫，休仁、休祐，索命愈急，宋主囈語不絕，嘗雲司徒恕我，或說是驃騎寬我。模模糊糊的說了幾日，略覺有些清醒，便命桂陽王休范為司空，褚淵為護軍將軍，劉祐為右僕射，與尚書令袁粲，僕射兼鎮東將軍蔡興宗，及鎮軍將軍郢州刺史沈攸之，入受顧命，囑令夾輔太子。淵等受命而出。復由淵保薦蕭道成，說他材可大任，乃加授道成為右衛將軍，共掌機事。<break time="100ms" />　　是夕宋主彧病劇歸天，享年三十四歲。改元二次，在位共八年。太子昱即皇帝位，大赦天下，命尚書令袁粲，護軍將軍褚淵，左右輔政，尊諡先帝彧為明皇帝，廟號太宗。嫡母王氏為皇太后，生母陳氏為皇太妃。昱時年僅十齡，居然有一個妃子江氏，妻隨夫貴，也得受冊定儀，正位中宮。一對小夫妻，統治內外，眼見是宮廷紊亂，要收拾那宋室的江山了。小子有詩歎道：<break time="100ms" /><break time="100ms" />　　乏嗣何妨竟擇賢，如何借種便相傳！<break time="100ms" />　　十齡天子癡狂甚，兩小寧能把國肩？<break time="100ms" />　　還有阮佃夫、王道隆等，依舊用事，攪亂朝綱。欲知後來變亂情形，俟小子下回再敘。
    </voice>
</speak>
