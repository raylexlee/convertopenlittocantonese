<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　樂還入泰營，得泰金帶一囊，攜去歸營。諸將各收軍還報，載歸甲仗，不可勝計。歡升帳記功，已有人報樂縱泰。及樂入帳復命，且行且呼道：「黑獺漏刃遁去，但已是破膽了！」歡不禁怒起，勃然離座道：「汝敢來欺我嗎？」樂本已心虛，慌忙伏地，歡親摔樂頭，三舉三下，拔出佩劍，置諸樂頸，責他私縱黑獺，並前日沙苑一役輕戰致敗的罪狀。樂囁嚅道：「願乞五千騎士，再為王擒取黑獺！」歡益怒叱道：「汝縱他使去，尚說好擒取麼？」說至此，又取劍欲斲，將下未下，共計三次。諸將已窺透歡意，均上前乞情，黑壓壓的跪滿座下。歡乃還座，令左右取絹三千匹，壓樂背上，樂兀自負住，不聞氣喘。歡又道：「有力不忠，也是徒然！今日饒汝，汝應自知前愆，效力贖罪！」樂連聲遵令，歡因命將絹卸下，仍賜與樂，不沒前驅的功勞。好權術。樂拜謝而退。<break time="100ms" />　　越日復與宇文泰交戰，泰自將中軍，領軍若干惠若干係複姓。為右軍，兩路夾擊歡軍，歡軍敗績，所有步卒，悉為泰軍所擒。歡落荒東走，隨員只有七人，後面追兵大至，都督尉興慶奮然道：「王速去！興慶腰佩百箭，尚足殺敵百人。」歡乃留興慶拒戰，縱轡急奔，興慶獨截追兵，矢盡而死。<break time="100ms" />　　泰料歡東奔不遠，更召健卒三千人，令執短兵，用賀拔勝為統將，再往追歡。勝與歡本來相識，執槊當先，竟得追及。歡見勝到來，驅馬急奔，勝率十三騎力趕，馳至數里，槊已及歡馬尾，便大呼道：「賀六渾！今日在賀拔破胡手中，誓必殺汝！」勝字破胡，故自稱表字。歡嚇得膽落，墜落馬下。勝正挺槊刺歡，不防坐馬一蹷，也將勝掀落塵埃。原來東魏將軍段韶正來救歡，見歡命在須臾，忙彎弓射勝，正中勝馬；因此勝亦僕地。及勝躍起，韶已馳至，扶歡上馬，向東逸去。勝易馬再追，復有東魏河州刺史劉洪徽，引兵攔阻，連射二矢，斃勝從騎二人。勝知不能得歡，便即長歎道：「今日不執弓矢，豈非天意！」泰遇彭樂，歡遇賀拔勝，終得脫免，不可謂非天意。乃引騎西還。<break time="100ms" />　　惟東魏騎兵尚能再戰，將軍耿令貴整眾復出，突入敵陣，鋒刃亂下，殺傷相繼。西魏將士不防有此回馬兵，多半懈怠，怎禁得令貴衝入，似虎似狼，霎時間旗靡轍亂。西魏將趙貴等禁遏不住，也俱回竄。宇文泰親自出拒，交戰數合，那東魏兵陸續攢集，氣勢甚銳，弄得泰亦無法攔阻，沒奈何策馬返奔。東魏兵鼓勇追躡，幸虧西魏將獨孤信、於謹等收集散卒，從後繞出，大呼殺賊，追兵也徬徨驚顧，倒退下去，西魏各軍，才得保全。若干惠且建旗鳴角，徐徐引還。<break time="100ms" />　　泰走入關中，屯兵渭上，歡進至陝城。泰使達奚武拒守，東魏行台郎中封子繪白歡道：「混一東西，正在今日。昔魏太祖平漢中，不乘勝取巴蜀，失在遲疑，後悔無及。願大王不以為疑！」歡點首稱善，集諸將會議進止。諸將多說野無青草，人馬疲瘦，不可遠追。歡乃收軍東歸，但令侯景等收復虎牢。<break time="100ms" />　　時高仲密亦隨泰入關，家屬尚在虎牢城內。留偏將魏光居守。宇文泰遣諜齎書，送給魏光，令他固守待援。中途為侯景所獲，搜得書札，改易數字，叫他速去。乃復將書發還，縱諜入城。光見書即夤夜遁走。景麾軍入城，捕得仲密妻子，解送鄴都。高澄得報，不禁喜出望外，忙盛服出城，往迎仲密後妻趙氏。待了半日，方見心上人兒，被軍士押至，花容慘澹，雲鬢蓬鬆，越覺可憐可愛，當即令軍士釋縛，載以良馬，導入都中私第，召集婢媼，替趙氏沐浴梳妝。到了黃昏，飲過交杯酒，摟入合歡牀，絕處逢生的趙美人，身不由主，只得任他所為。從此仲密妻變作高澄妾，又另是一番天地了。千古艱難惟一死，傷心豈獨息夫人！<break time="100ms" />　　高歡因高乾有義勛，高敖曹死王事，家屬皆免連坐。尚有仲密幼弟季式，曾行晉州事，鎮守永安，至是先詣晉陽請罪，歡亦相待如初。惟高澄借父威勢，得升任大將軍，領中書監，移門下機事，總歸中書，文武賞罰，皆由澄主張。想是肉戰的功勞。侍中孫騰自恃為高澄父執，不肯敬澄。澄叱左右牽騰至階，築以刀環，使立門下。定州刺史庫狄乾，為澄姑夫，自定州入謁，立門下三日，始得相見。尚書令司馬子如，太師咸陽王坦，為澄心腹崔暹所劾，說他貪黷無厭，並削官爵。高歡反與鄴中諸貴書，略言兒年濅長，公等不宜攖鋒，即如咸陽王司馬令兩人，皆我故交，同時獲罪，我尚不得相救，他人更不必論了。縱容兒子，一至於此。自是公卿以下，無不憚澄。澄又授崔暹為御史中尉，宋游道為尚書左丞。二人俱係高澄鷹犬，所有彈章，無不照行，或黜或死，幾難勝數。澄威權幾過乃父，東魏主善見，簡直是個木偶，毫無能力，徒擁虛名罷了。為北齊篡位張本。<break time="100ms" />　　西魏丞相宇文泰自邙山敗後，方憚東略，並且太師賀拔勝悔恨致疾，又復去世，國中失一大將，愈覺灰心。勝弟岳早被殺關中，見五十二回。兄允留官洛陽，為高歡所忌，閉置一室，竟致餓死。勝諸子亦多為歡所殺。勝既悔失歡，又痛覆家，因此不得永年。臨死時，自寫遺書致宇文泰，書中略云：「勝萬里杖策，歸身闕廷，每望與公掃除捕寇，不幸殞斃，微志不伸，死若有知，尚當魂飛賊庭，借報恩遇」等語。泰覽書流涕，表請贈勝為太宰，錄尚書事，予諡貞獻。賀拔氏三弟兄從此皆亡，後來賀拔岳子緯，納宇文泰女為妻，受封霍國公，得承宗祀，事且慢表。前段了過高仲密兄弟，此段了過賀拔勝兄弟，兩人關係較大，故特表明始末。
    </voice>
</speak>
