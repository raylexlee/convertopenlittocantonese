<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　宋主聞報，命誅垣謙之，繫杜幼文，降武陵王駿為鎮軍將軍，再遣南平內史臧質，司馬劉康祖，率兵萬人，往援懸瓠。<break time="100ms" />　　魏主令任城乞地真截擊，與臧質等鏖鬥一場，乞地真馬蹷被殺，餘眾除死傷外，溃歸大營。魏主在懸瓠城下，已閱四十二日，正慮城堅難克，又聞兵挫將亡，援師將至，恐將來進退兩難，不如知難先退，乃下令撤圍，引兵北歸。陳憲以守城有功，得擢為龍驤將軍，兼汝南、新蔡兩郡太守。<break time="100ms" />　　宋主因與魏失和，遂欲經略中原。彭城太守王玄謨，素好大言，屢請北伐，丹陽尹徐湛之，吏部尚書江湛，更從旁慫慂，獨新任步兵校尉沈慶之，入朝諫阻道：「我步彼騎，勢不相敵，昔檀道濟兩出無功，到彥之失利退還，今王玄謨等未過兩將，兵力也未見盛強，不如休養待時，徐圖大舉！」宋主怫然道：「道濟養寇自資，彥之中途疾返，所以王師再屈，未見成功。朕思北虜所恃，以馬為最，今夏水盛漲，河道流通，泛舟北進，碻磝必走，滑台易下，虎牢、洛陽，自然不守。待至冬初，城戍相接，虜馬過河，亦屬無用，或反為我所擒獲，亦未可知。此機如何輕失呢！」能說不能行奈何？慶之仍力言不可，宋主使徐湛之、江湛面與辯駁。慶之道：「治國臂如治家，耕當問奴，織當問婢，陛下今欲伐魏，反與白面書生商議，怎能有成？」江、徐二人，面有慚色，宋主大笑而罷。<break time="100ms" />　　太子劭及護軍將軍蕭思話，亦奏稱不宜出師，宋主始終不信。又接到魏主來書，語語譏諷，益足增惱。更聞魏臣崔浩，得罪被誅，虜廷少一謀士，越覺有隙可乘。崔浩被誅，詳見下文，因為時序起見，故特帶敘一筆。遂毅然決計，下詔北征，特加授王玄謨為寧朔將軍，令偕步兵校尉沈慶之，諮議參軍申坦，率水軍入河，歸青、冀二州刺史蕭斌調度。新任太子左衛率臧質，驍騎將軍王方回，出兵許洛，徐州刺史武陵王駿，豫州刺史南平王鑠，各率部眾出發，東西並進。梁、秦二州刺史劉秀之，西徇汧隴，太尉江夏王義恭，出次彭城，節制各軍。一朝大舉，餉運浩繁，國庫中本無儲積，不得不竭力搜括，凡王公妃主，及朝士牧守，各令量力輸將，接濟兵費，且遍查揚、徐、兗、江四州人民，計家資在五十萬以上四成中要硬借一成，僧尼或有二十萬積蓄，亦應四分借一，待軍事已竣，乃許歸償，又恐兵力未足，悉征青、冀、徐、豫、兗諸州民丁，充入行伍。如有騎射優長，武技出眾諸壯士，先加厚賞，繼委兵官，真個是八方搜羅，不遺餘力。真正何苦？<break time="100ms" />　　建武司馬申元吉引兵趨碻磝，魏刺史王買德棄城北遁；將軍崔猛引兵投安樂，魏刺史張淮之亦棄城遁去。蕭斌與沈慶之留守碻磝，王玄謨率領大軍進攻滑台。魏主初聞宋師大舉，顧語左右道：「馬今未肥，天時尚熱，我若速出，未必有功，倘敵來不止，不如退避陰山，延至冬初，便無懮了。」及滑台被圍，已值暮秋，魏主即命太子晃屯兵漠南，防禦柔然，更令庶子南安王餘，留守平城，自引兵南救滑台。<break time="100ms" />　　宋將王玄謨本不知兵，但遣鍾離太守垣護之，率百舸為前鋒，往據石濟。石濟距滑台西南百二十里，總算要他扼截援軍，作為犄角，自領各軍駐紮滑台城下，四面環攻。城中本多茅屋，諸將請用火箭射入，使他延燒，玄謨搖首道：「城中一草一木，統是值錢，將來都當屬我，奈何遽令燒燬呢？」無非妄想。過了一日，城中居民，即撤屋穴處，守將日夕防備，無懈可擊，玄謨又出示召募兵民，河洛壯丁，絡繹奔赴，操械投營，玄謨只給他每家匹布，還要勒供大梨八百枚，遂致眾心失望，相率解體。<break time="100ms" />　　城下頓兵數月，士氣日衰，忽接到垣護之來書，說是魏兵將至，請促兵攻城，愈速愈妙云云。玄謨尚不在意，蹉跎過去。又越旬餘，由偵騎倉皇奔入，報稱魏主南來，已到枋頭，有眾百萬人。嚇得玄謨面如土色，急召諸將會議。諸將又請發車為營，防備衝突，玄謨仍遲疑不決。到了夜間，但聽得鼓聲隱隱，自遠傳來，更覺驚慌失措，三更已過，斗轉參橫，突有鐵騎衝圍直入，馳向城中，玄謨也不敢下令截擊，一任來騎入城，看官欲問騎將姓名，原來叫作陸真，是奉魏主燾命令，先來撫慰城中，報知援師消息。麾下不過數騎，王玄謨尚是怯戰，何況魏主帶來的大兵呢？<break time="100ms" />　　是夕魏兵大至，鼙鼓聲喧，比昨夜還要震耳，玄謨出營北望，從月光下瞧將過去，塵頭陡亂，撲面生驚，慌忙入帳傳令，立刻退走，將士已無鬥志，一聞令下，爭先奔還，玄謨也上馬急奔，只恨爹娘少生兩翅，急切飛不到江東。那魏兵從後趕來，乘勢亂斲，把宋軍後隊的將士，一古腦兒殺光，就是前隊人馬，亦多逃散。沿途委棄軍械，幾同山積，眼見是贈與魏人了。一刀一劍，統是值錢，奈何甘心贈虜？<break time="100ms" />　　垣護之尚在石濟，得知魏軍渡河，正擬致書玄謨，與約夾攻，不料玄謨未戰先溃，魏人奪得玄謨戰艦，反來截擊護之歸路。護之又驚又憤，把百舸列成一字，橫駛歸來，中流被戰艦阻住，連貫鐵絙三重，係以巨鎖，護之先執長柄巨斧，猛力奮劈，得將鐵絙割斷一重，部眾也依法施行，你斬我斲，立將三重攻破，越舸南下。魏人見他來勢兇猛，卻也不攔阻，由他衝過，各舸多半無恙，只失去了一舸。
    </voice>
</speak>
