<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　宋主憶妃愛子，更進子鸞為司徒，加號撫軍，命謝莊為撫軍長史，令佐愛兒。好容易過了兩年，宋主駿也要歸天了。<break time="100ms" />　　欲知宋主何疾致死，且看下回聲明。<break time="100ms" />　　鄭伯克段於鄢，春秋不書弟賤段而甚鄭伯也，甚鄭伯之處心積慮成於殺也。宋竟陵王誕，罪不段若，而宋主駿之惎刻，則過於鄭莊，誕之反，實宋主駿激成之，雀鼠哀生，情殊可憫。及沈慶之攻克廣陵，復下詔屠城，雖經慶之諫阻，尚殺三千餘口，築為京觀，視骨肉如鯨鯢，不仁孰甚！且殺顏竣，戮周朗，賜沈懷文死，飾非拒諫，草菅人命，而獨嬖一從妹，寵一愛子，何薄於彼而厚於此耶？至若好博好財，有愧君道，蓋獨其失德之小事。古謂其父行劫，其子必且殺人，無怪子業之淫惡加甚也。
    </voice>
</speak>
