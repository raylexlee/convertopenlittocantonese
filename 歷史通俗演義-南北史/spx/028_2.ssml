<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　臣聞將而必戮，炳自春秋，罄於甸人，著於經禮，猶懷不忍之言，尚有如倫之痛，豈不事因法往，情以恩留？故庶人蛸子響，識懷靡樹，見淪不逞，肆憤一朝，取陷凶德，遂使跡憐非孝，事近無君，身膏草野，未雲塞釁。但韔矢倒戈，歸罪司戮，即理原心，亦既迷而知返，釁骨不收，辜魂莫赦，撫今追往，載傷心目。伏願一下天矜，愛詔蛸氏，使得安兆末郊，旋窆餘麓，微列葦韔之容，薄申封樹之禮，豈僅窮骸被德，實且天下歸仁。臣屬忝皇枝，偏蒙友睦，以臣繼別未安，子響言承出命，提攜鞠養，撫恩成人。雖輟胤蕃條，歸體璇萼，循執之念不移，傳訓之憐何已？敢冒宸嚴，布此悲誠，涕泣上聞！<break time="100ms" />　　齊主賾始尚未許，嗣經嶷入宮申請，乃命將子響營葬，賜封魚復侯。嶷身長七尺八寸，善持容范，文物衛從，禮冠百僚。每出入殿省，人皆瞻仰，他卻深自斂抑，事上甚謹，對下亦恭，始終保全同氣，曲意周旋。每見父兄盛怒，輒婉言勸解，片語回天。乃父原是鍾愛，乃兄亦友愛日深，就是內外大臣，亦無一與忤，相率敬服。道成有此佳兒，卻是難得。<break time="100ms" />　　永明五年，嶷進位大司馬，至七年表求還第。有詔令嶷子子廉，代鎮東府，遇有軍國重事，常召入諮詢，或且就第與商。有時車駕出遊，必令嶷相隨。嶷妃庾氏有疾，內侍屢奉旨往省，及疾已漸瘳，齊主挈領妃嬪，統往嶷宅慶賀，且先敕外監道：「朕往大司馬第，不啻還家，汝等但當清道，不必屏除行人。」既至嶷第，趨入後堂，張樂設飲，歡宴終日。嶷執巵上壽，且語齊主道：「古來頌祝聖壽，嘗謂壽如南山，就是世俗相沿，亦必稱皇帝萬歲，愚以為言近虛浮，反欠切實，如臣所懷，願陛下壽享百年，意亦足了！」齊主笑道：「百年何可必得，但教東西一百，便足濟事。」嶷矍然道：「陛下年逾大衍，臣年亦將半百，百歲已周，怕不能再過百年麼？」齊主亦自覺失言，一笑而罷。飲至月上更催，方率宮人還宮。<break time="100ms" />　　偏齊主酒後率詞，竟同摽語。轉瞬間為永明十年，嶷正四十九歲，忽然抱病，病且日甚，齊主屢往問視，遍召名醫診治，無如壽數已盡，藥石難回。長子子廉，次子子恪，侍疾在側，嶷顧語道：「人生在世，本無常境，我年已老，死不為夭，但望汝兄弟共相勉厲，篤睦為先，才有優劣，位有通塞，運有富貧，這是理數使然，不必強求，若天道有靈，汝等各自修立，便足保全世祚。勤學行，守基業，治閨庭，尚閒素，如此自無懮患。聖主儲君及諸親賢，當不以我死易情，我死後喪葬從儉，祭祀毋豐，我雖才愧古人，頗不以遺財為累，所餘薄資，汝有弟未婚，有妹未嫁，可量力辦理。後事甚多，不能盡告，汝兄弟依理而行，我死亦瞑目了！」遺訓足傳後世。子廉等垂淚受教。嶷又申述己意，命子廉草遺啟道：<break time="100ms" />　　臣自嬰今患，亟降天臨。醫走術官，泉開藏府，慈寵優渥，備極人臣。臣生年疾迫，遽陰無幾，願陛下審賢與善，極壽蒼昊，強德納和，為億兆御。臣命違昌數，奄奪恩憐，長辭明世，伏涕嗚咽！<break time="100ms" />　　啟奏草就，齊主又自來省視，握手欷歔。嶷略說數語，無非是啟中大意。齊主尚囑他保重，流涕自去。傍晚又枉駕過問，嶷已口不能言，對著齊主一喘而終。齊主悲不自勝，掩面還宮。越宿即下詔道：<break time="100ms" />　　寵章所以表德，禮秩所以紀功，慎終追遠，前王之盛策，累行酬庸，列代之通誥。故使持節都督揚、南徐二州諸軍事大司馬、領太子太傅揚州牧豫章王嶷，體道秉哲，經仁緯義，挺清譽於弱齡，發韶風於早日，締綸霸業之初，翼贊皇基之始，孝睦著於鄉閭，忠諒彰乎邦邑。及秉德論道，總牧神甸，七教必荷，六府咸理，振風潤雨，無愆於時候，恤民拯物，有篤於矜懷。雍容廊廟之華，儀形列郡之觀，神凝自遠，具瞻允集。朕友於之深，情兼家國，方授以神圖，委諸廟勝。緝頌九弦，陪禪五嶽。天不憖遺，奄焉薨逝，哀痛傷惜，震慟乎厥心。今先遠戒期，寅謀襲吉，宜加茂典以恊徽猷，可贈假黃鉞都督中外諸軍事揚州牧，具九服錫命之禮，侍中大司馬太傅王如故。給九旒鸞輅，黃屋左纛，虎賁班劍百人，轀輬車前後部羽葆鼓吹葬送，儀依漢東平獻王故事，以示朕不忘勛親之至意。<break time="100ms" />　　嶷歿後第庫無現錢，一切喪葬費用，皆由國庫支給，原不消說。齊主又月給現錢百萬，贍養子孫，並賜諡文獻。自夏經秋，內廷不舉樂，不設宴，好算君臣兄弟，善始善終了。原是叔世所罕聞。是年授司徒竟陵王子良為尚書令，領揚州刺史，更命西昌侯蕭鸞為尚書左僕射。鸞係齊祖道成兄子。父即始安王道生，道生早歿，鸞年尚幼，為叔父所撫養。宋泰豫元年，出為安吉令，頗有吏才，升明中累遷淮南、宣城二郡太守。齊建元二年，封西昌侯，調郢州刺史。永明元年入為侍中，領驍騎將軍，至是復擢為尚書左僕射，漸漸的位高望重，專制朝權。這且待後再表。隱伏一案。<break time="100ms" />　　且說魏主宏秉性孝謹，事無大小，悉稟命慈闈。宏本後宮李夫人所出，由馮太后撫養成人。見二十三回。宏為太子，李夫人依例賜死，宏終不知為誰氏所生，但從幼隨著太后馮氏，視祖母如生母一般，所以乃父遇害，越覺孝順太后。太后馮氏，已尊為太皇太后，臨朝稱制，樂得恣行威福，任意歡娛。尚書王睿，出入闈闥，不數年便為宰輔，加封至中山王，賞賜無算，已而睿死，賜諡立廟，令文士作誄，約百餘篇。秘書令李衝，是太后第二情夫，密加賜齎，也不可勝紀。宦官王琚、張溳、符承祖等，送暖迎新，非常得寵，自微閹拔為大官，居然得拜爵崇封。
    </voice>
</speak>
