<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　煬帝之征高麗，聚天下兵頓於一城，彼不過誇耀兵威而已，安知兵法？夫曹操赤壁，苻堅淝水，皆以兵多致敗，豈有勞師萬里，水陸淹留，尚可癡望成功耶？庾質、段文振，相繼進諫，言皆可行，乃聽之藐藐，反戒諸軍輕進，坐誤因循，及遼東城相持不下，乃責諸軍疲玩，以致來護兒、宇文述等，躁進喪師。至於督兵再舉，不懲前轍，是即無內訌之猝起，恐亦不敗不止耳。王者耀德不觀兵，德無可言，徒欲以兵力屈人，試鑒諸隋煬而已然矣。
    </voice>
</speak>
