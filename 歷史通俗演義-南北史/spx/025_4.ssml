<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　留府司馬邊榮，先為府錄事所辱，攸之替榮鞭殺錄事，及敬兒入城，榮被執住，由敬兒慰問道：「邊公何不早來？」榮答道：「身受沈公厚恩，受命留守，怎敢委去！本不祈生，何須見問？」敬兒笑道：「死何難得！」即命左右牽榮出斬。榮怡然趨出，榮客程邕之抱榮道：「與邊公交友，不忍見邊公死，乞先見殺！」兵士又入白敬兒，敬兒道：「求死甚易，何為不許！」遂命先殺邕之，然後殺榮。旁觀諸人，共為淚下。主簿宗儼之，參軍孫同等皆被殺死。小子有詩歎道：<break time="100ms" /><break time="100ms" />　　功名富貴漫相爭，取義何妨且捨生；<break time="100ms" />　　誰是忠貞誰是逆，千秋總有大公評！<break time="100ms" />　　荊州既平，蕭道成還鎮，封賞功臣。欲知詳情，且閱下回自知。<break time="100ms" />　　袁粲、劉秉，皆非任重才。秉以軍事讓蕭道成，已為失策，至約期舉事，先奔石頭，膽小如此，安望有成！粲平時聞望，高出秉上，乃密謀甫定，遽告褚淵，彼與淵共事有年矣，寧不知淵為蕭黨，而獨不從眾議，貿然相告，是並秉且不若矣！裴子野謂粲蹈匹夫之節，無棟樑之具，誠哉其然也。沈攸之不速赴建康，反頓兵郢城，就令軍無貳志，亦與討賊之志不合，南轅北轍，不死奚為！夫當時粲、秉圖內，攸之圖外，取蕭道成猶反手事耳。粲以寡識敗，攸以失機敗，反使道成權位愈隆，篡逆愈急，是袁粲、沈攸之之起事，非惟無益，反從而害之矣。然史家書法，於沈攸之之舉兵也則書討，袁粲、劉秉之定議也，則書謀誅；嫉亂賊，獎忠義，此其所以羽翼麟經，有功名教也。本回亦隱寓是意，可於夾縫中求之。
    </voice>
</speak>
