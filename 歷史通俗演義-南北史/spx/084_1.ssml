<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十四回<break time="100ms" />　　設行省遣子督師　避敵兵攜妃投井
    </voice>
    <voice name="zh-HK-WanLungNeural">
        <break time="100ms" />
			　　卻說隋主堅既平西北，便思規畫東南，可巧後梁啟釁，召動隋師，於是後梁被滅，陳亦隨亡。後梁主巋，孝慈儉約，頗得民心，尉遲迥發難，巋用柳莊言，不與聯絡，及聞迥等敗歿，召莊入語道：「我若不從卿言，社稷已不守了。」嗣是賀隋登極，歲時致貢。隋主堅亦恩禮相加，屢給厚賜，尋且納巋女為晉王廣妃。補敘隋、梁交涉，為前後呼應文字。巋在位二十三年，至開皇五年五月病終，後梁諡為孝明帝，廟號世宗，子琮嗣位，年號廣運，時人已謂運字從軍從走，目為不祥。年號何關興亡？附會之談，不足盡信。琮在位後，遣大將軍戚昕，率舟師襲陳境，不克乃還。未幾有將軍許世武，潛謀通陳，謀泄被誅。越年，隋主堅征琮入朝，江陵父老，送琮下舟，相率隕涕道：「我君恐不復返了。」如何曉得？隋廷因琮離江陵，特遣武鄉公崔弘度引兵代守，行次都州，琮叔父岩及弟瓛等，恐弘度掩襲，遽向陳荊州刺史陳慧紀處，通使乞降。慧紀引兵至江陵，岩等遂驅文武官民一萬餘口，東奔陳國。隋主聞報，忙令高熲率兵往援，陳軍乃退。熲留兵駐守，返報隋主。隋主不使琮南返，竟將江陵夷為郡縣，派官治民，於是後梁滅亡。後梁自蕭詧稱帝，共歷三世，合計得三十三年。琮留寓長安，受封莒國公，後幸得善終，不消細述。<break time="100ms" />　　先是隋主堅有意圖陳，嘗向高熲問計，熲答道：「江北地寒，收成較晚，江南水田早熟，若乘彼收穫，稍徵士馬，揚言掩襲，彼必屯兵守禦，曠廢農時。彼既聚兵，我便解甲。如此數次，彼必謂我虛聲恫嚇，不足為慮，我乃濟師渡江，直指建康，彼怠我奮，定可取勝。又江南土薄，舍多茅竹，所有儲積，皆非地窖，當密遣人因風縱火，毀彼糧儲，彼兵備既弛，糧食又罄，尚能不為我滅麼？」隋主一再稱善，如法困陳。陳人果困，至陳納蕭岩等降人，隋主益憤，顧語高熲道：「我為民父母，豈可限一衣帶水，不往拯救麼？」熲因請指日代陳。隋主命大造戰船，為出兵計，群臣請秘密從事，隋主道：「我將顯行天誅，何必守密呢？」並使投楫江中，任他東下，且頒諭道：「若彼知懼改過，我復何求？」居然想為仁義師。那陳主叔寶，卻深居高閣，整日裡花天酒地，不聞外事。中書舍人傅縡直諫被殺，江總、孔范專務貢諛，反得加官進祿。至德五年元日，有人報稱甘露降，靈芝生，叔寶大喜，改年應瑞，就稱是年為禎明元年。詔敕方頒，即聞地震，媚臣諧子，且隨口捏造，稱為陽氣振動，萬匯昭蘇的吉兆。及蕭岩、蕭瓛，渡江請降，陳廷又是一番慶賀，頒詔大赦，立授岩為平東將軍，領東揚州刺史，瓛為安東將軍，領吳州刺史，還道是佈德行惠，近悅遠來。太子胤未聞失德，嘗在太學講誦《孝經》，志在身體力行，嘗使人入省母后，問安視暖。母后沈氏，免不得遣令左右，諭慰東宮。張貴妃寵冠後庭，密謀奪嫡，竟與孔貴嬪串同一氣，讒構皇后太子，但說他往來秘密，恐有異圖。孔范等又入為證人，更兼沈皇后素來無寵，遂致有道儲君，無辜被廢，降為吳興王。張貴妃所生子深，竟得立為太子。已而妖異迭出，雨颭不時，郢州水黑，淮渚暴溢，有群鼠渡淮入江，無數漂沒。東冶鑄鐵，空中忽墮下一物，隆隆如雷形，色甚赤，鐵汁致飛出牆外，毀及民居，還有蔓草久塞的臨平湖，無故自辟，草死波流，朝野詫為奇事，嘩傳一時。叔寶才有所聞，心中亦未免驚異，因賣身佛寺，良願為奴，作為厭勝。張貴妃本來佞佛，往往托詞神鬼，盅惑叔寶，至此在宮中競設淫祀，召集妖巫，祈福禳災。叔寶又敕建大皇寺，內造七級浮圖，工尚未竣，為火所焚。那祭天告廟的禮儀，反多闕略，好幾年不見駕臨。大市令章華，博學能文，因為朝臣所抑，嘗鬱鬱不得志，至是獨上書極諫，略云：<break time="100ms" />　　昔高祖南平百越，北誅逆虜，世祖東定吳會，西破王琳，高宗克復淮南，闢地千里，三祖之功勤亦至矣。陛下即位，於今五年，不思先帝之艱難，不知天命之可畏，溺於嬖寵，惑於酒色，祠七廟而不出，拜三妃而臨軒，老臣宿將，棄之草莽，諂諛讒邪，升之朝廷。今疆埸日蹙，隋軍壓境，陛下猶不改弦更張，臣見麋鹿復游於姑蘇矣。<break time="100ms" />　　這書呈入，頓時大觸主怒，即令斬首，且益逞荒淫。一年容易，又是春來，叔寶遣散騎常侍袁雅等聘隋，又令散騎常侍周羅▉，出屯峽口，侵隋峽州。和中寓戰，叔寶亦自詡妙計耶？隋主正令散騎常侍程尚賢等報聘，忽聞峽州被侵消息，乃決計伐陳，傳敕中外，敕文有云：
    </voice>
</speak>
