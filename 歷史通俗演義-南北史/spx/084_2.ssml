<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　昔有苗不賓，唐堯薄伐，孫皓僭虐，晉武行誅。有陳竊據江表，逆天暴物，朕初受命，陳頊尚存，厚納叛亡，侵犯城戍。勾吳閩越，肆厥殘忍，於時王師大舉，將一車書。陳頊返地收兵，深懷震懼，責躬請約，俄而致殞。朕矜其喪禍，特詔班師。叔寶承風，因求繼好，載佇克念，共敦行李。每見珪璪入朝，輶軒出使，何嘗不慇懃曉諭，戒以維新？而狼子之心，出而彌野，威侮五行，怠棄三正，誅翦骨肉，夷滅才良，據手掌之地，恣谿壑之險，劫奪閭閻，資產俱竭，驅蹙內外，勞役弗已，微責女子，擅造宮室，日增月益，止足無期，帷薄嬪嬙，幾逾萬數，寶衣玉食，窮奢極侈，淫聲樂飲，俾晝作夜，斬直言之客，滅無罪之家。欺天造惡，祭鬼求恩，盛粉黛而執干戈，曳羅綺而呼警蹕，自古昏亂，罕或可比。介士武夫，饑寒力役，筋髓罄於土木，性命俟於溝渠。君子潛逃，小人得志，天災地孽，物怪人妖，衣冠鉗口，道路以目。傾心翹足，誓告於我。日月以冀，父奏相尋。重以背德違言，搖蕩疆埸，巴峽之下，海澨以西，江北江南，為鬼為域，死壟窮發掘之酷，生居極攘奪之苦。抄掠人畜，斷絕樵蘇，市井不立，農事廢寢。歷陽、廣陵，窺覦相繼，或謀圖城邑，或劫剝吏人，晝伏夜遊，鼠竄狗盜。彼則羸兵敝卒，來必就擒，此則重門設險，有勞藩捍。天之所覆，無非朕臣，每關聽覽，有懷傷惻。有梁之國，我南藩也，其君入朝，潛相招誘，不顧朕恩。士女深迫脅之悲，城府致空虛之歎，非直朕居人上，懷此不忘，且百辟屢以為言，兆庶不堪其請，豈容對而不誅，忍而不救。近方秋始，謀欲弔民，益部樓船，盡令東鶩，便有神龍數十，騰躍江流，引伐罪之師，向金陵之路，船住則龍止，船行則龍去，三日之內，三軍皆睹，豈非蒼昊愛人，幽明展事，降神先路，恊贊軍威？以上天之靈，助戡定之力，便可出師授律，應機誅殄，在斯舉也，永清吳越。其將士糧仗水陸資，須期會進止，一准別敕。特此頒告天下，使眾週知！<break time="100ms" />　　敕書既發，又令鈔錄三十萬紙，傳示江南。陳廷聞隋將大舉，再遣散騎常侍許善心，詣隋修和。隋主留置客館，不復遣歸，一面貽送璽書，數陳主二十過惡，並命就壽春設淮南行省，即用晉王廣為行省尚書令，告諸太廟，授鉞南征。再令秦王俊及清河公楊素，俱為行軍元帥，使廣出六合，俊出襄陽，素出永安，並飭荊州刺史劉仁恩出江陵，蘄州刺史王世積出壽春，庐州總管韓擒虎出庐州，吳州總管賀若弼出廣陵，凡總管九十人，兵五十一萬八千人，統受晉王廣節度，旌旗舟楫，橫亙數十里。重用次子，已開逆惡之萌。授左僕射高熲為晉王元帥府長史，右僕射王韶為司馬，軍事皆由二人參決，相機進行。<break time="100ms" />　　隋主相率臨江，高熲問郎中薛道衡道：「江東可攻取否？」道衡道：「此去定可成功。嘗聞晉郭璞有言，江東分王三百年，復與中國統合，今此數將周，是一可取；主上恭儉勤勞，叔寶荒淫驕侈，是二可取；國家安危，寄諸將相，彼用江總為相，唯事詩酒，蕭摩訶、任蠻奴即任忠小字。為大將，不過匹夫小勇，怎能當我大敵？是三可取；我有道，國勢復大，彼無德，國勢又小，彼甲士不過十萬，西自巫峽，東至滄海，分戍即勢懸力弱，合屯又守此失彼，是四可取。有此四機，席捲江東不難了，何必多疑。」熲欣然道：「得君數言，成敗已可預定，素知君才，今益令人信服了。」遂驅軍前進。<break time="100ms" />　　陳命散騎常侍周羅▉，都督巴峽沿江諸軍，堵御隋師。隋秦王俊屯兵漢口，節制上流。楊素率舟師下三峽，逕至流頭灘，與狼尾灘相近。狼尾灘地形險峭，卻有陳將戚昕，帶著戰艦扼守。素待至夜間，親督黃龍舟數千艘，銜枚疾進，衝擊陳艦。昕倉猝遇敵，與戰失利，棄灘東走。素俘得陳人，悉數縱還，秋毫無犯，遂驅水軍東下，舳艫蔽江，旌旗耀日。素容貌壯偉，坐大船中，好似金甲神一般，陳人驚為江神，沿途溃散。江濱諸戍，相繼告警。施文慶、沈客卿反匿不上聞。陳江中無一戰船，上流戍兵，又皆為楊素軍所阻，不得入援，眼見是長江天塹，為敵所逾。陳護軍將軍樊毅，聞隋軍逼近，忙進白僕射袁憲道：「京口、彩石，俱係要地，須各出銳兵五千，分載金翅舟二百艘，沿江守禦，借備不虞。」憲亦以為然，乃與文武群臣共議，請如毅策。獨施文慶、沈客卿以為多事，仍然遷延。憲又邀同蕭摩訶，再三奏請，叔寶亦欲依議，偏文慶、客卿共啟叔寶道：「寇敵入境，已成常事，邊城將帥，盡足堵御，何必多出兵船，自致驚擾。」叔寶再召江總熟商，總亦依違兩可，未能決定。孔范獨大言道：「長江天塹，限制南北，今日虜軍，豈能飛渡麼？」叔寶遂耽樂如常，奏樂侑酒，賦詩不輟，且從容語侍臣道：「金陵素鍾王氣，齊兵三來，周師再至，無不摧敗。隋軍亦何能為呢？」嗣是警報頻來，悉置不問。
    </voice>
</speak>
