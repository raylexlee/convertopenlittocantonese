<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　胡太后兩次臨朝，改元孝昌，把前日被幽苦況，撇諸腦後，依然是放縱無度，飽暖思淫。乃父胡國珍有參軍鄭儼，容儀秀美，不亞清河，當即引為中書舍人，與同枕席。儼又引入徐紇、李神軌，皆為舍人，輪流侍寢，徹夜交歡。太后愈老愈淫，多多益善，惟心目中最愛鄭儼，儼有時歸家，太后必令內侍隨去，只許儼與妻同言，不准留宿。儼亦無法，只好勉從慈命。淫婦必妒，盍觀胡氏。太后又屢出遊幸，裝束甚麗，侍中元順面諫道：「古禮有言，婦人無夫，自稱未亡人，首去珠玉，衣不文飾。陛下母儀天下，年垂不惑，修飾過甚，如何能儀型後世呢？」太后慚不能答。及還宮後，召順詰責道：「千里相征，豈欲眾中見辱？」順又抗聲道：「陛下不畏天下恥笑，乃獨恨臣一言，臣亦未解！」卻是個硬頭子。太后駁他不倒，一笑而罷，但心中也未免怨順。城陽王元徽與中書舍人徐紇，窺承意旨，屢加讒毀，太后始尚含容，後竟徙順為太常卿。順拜命時，見徐紇侍側，戟指詬詈道：「此人便是魏國的宰嚭，魏國不亡，此人不死，想也是氣數使然呢！」紇面有愧容，脅肩而去。順復叱語道：「爾係刀筆小才，只應充當書吏，奈何污辱門下，壞我彝倫！」實不止污辱門下，順尚言之未盡。紇踉蹌避去，太后佯作不聞，順亦自出。<break time="100ms" />　　忽聞豫章王綜自徐州來歸，胡太后喜他投誠，囑令魏主優禮相待。魏主乃召綜入殿，溫言接見，特授職侍中，封丹陽王。綜係梁主衍次子，母為吳淑媛，本係齊東昏侯寵妃，衍入建康，據為己有。七月生綜，宮中多說是東昏遺胎。吳淑媛事見前文。既而吳氏年暮色衰，漸次失寵。綜已濅長，年約十餘。嘗夢見一肥壯少年，撫摩綜首，綜私自驚訝，密語生母吳淑媛。淑媛問及夢中少年，如何形狀，由綜約略陳述，正與東昏侯相似，便不禁泣下道：「我本齊宮嬪御，為今上所迫，七月生汝，汝怎得比諸皇子？但汝為太子次弟，幸保富貴，切勿泄言。」綜聽了此語，抱母而泣。嗣復將信將疑，暗思人間俗語，用生人血滴死人骨，滲入乃為父子，此次正可仿行，試驗真偽。遂密引心腹數人，微行至東昏侯墓前，私下發掘，剖棺出骨。瀝血試驗，果然滲入。返至家中，有次子才生月餘，竟將他一把撳死。槀葬數日，日夜遣人發取兒骨，再行滴血，滲入如初。遂自信為東昏遺子。每日在靜室中，私祭齊氏祖宗，一面求經略邊境。<break time="100ms" />　　梁主始尚未許，會魏元法僧降梁，元略、陳慶之接應法僧，為魏所敗，見前回。乃命綜出督諸軍，鎮守彭城，並攝徐州府事。召法僧入都授職，法僧應召詣建康，魏調臨淮王彧為東道行台，率兵逼彭城，梁主又恐綜未慣戰，促令引還，出爾反爾，究屬何因？綜竟輸款魏營，夜投彧軍。城中失了主帥，隔宿大溃，魏人陷入彭城，擄去長史江革，及司馬祖暅，令隨綜入洛陽。綜得受魏封，遂為東昏侯舉哀，服斬衰三年，改名為贊。一作纘。<break time="100ms" />　　梁主聞報，大為駭愕，有司奏削綜爵土，撤除屬籍。有詔准議，並廢吳淑媛為庶人，尋且賜死。已而魏遣還江革祖暅，交換元略，梁主乃禮遣略歸。略還魏闕，魏已給復乃父中山王熙官爵，並拜略為侍中，賜爵東平王，遷尚書令，格外寵任。但徐鄭用事，略亦不能有為，只好隨俗浮沉罷了。梁主衍既遣歸元略，召問江革祖暅，問明綜奔魏情形，江革祖暅，據實奏陳。梁主以綜顧本支，頗有孝思，且追憶吳淑媛舊情，又復生悔。蕭衍晚年誤事，便由胸無主宰。乃賜復綜爵，仍令入籍，並復吳淑媛品秩，予諡曰敬。封綜子直為永新侯，令主吳淑媛喪葬事宜。<break time="100ms" />　　還有一件曖昧的事情，說將起來，尤覺可丑可笑。梁主衍有數女，臨安、安吉、長城三公主，並有文才，獨永興公主，頑而且淫，竟與叔父臨川王宏通姦。宏與謀篡逆，約事成後立為皇后。回應四十四回。梁主嘗為三日齋，與諸公主並入齋室。永興公主使二僮行刺，喬扮女裝，隨入室中。僮閤閾失履，為真閤將軍所疑，密白丁貴嬪。貴嬪欲轉告梁主，因恐梁主未信，特使真閤加防。真閤令輿衛八人，整裝立幕下。及齋座將散，永興公主果上前面陳，請敘機密。梁主屏去左右，令主密談，那二僮竟趨至梁主背後，擬從懷中取刃。輿衛八人，立即突出，擒住二僮。梁主驚墜地上，幸由衛士扶起，坐訊二僮逆跡，二僮初尚抵賴，一經搜檢，取出利刃二柄，且係假充女婢，水落石出，無從諱言，只得供明逆情，說是為宏所使。梁主不欲詳詰，但命將二僮斬訖，用漆車載著公主，攆逐出外。公主也覺無顏，便即暴卒。臨川王宏懮懼成疾，梁主猶七次臨視，未幾告終，尚追贈侍中大將軍揚州牧，並假黃鉞，給羽葆鼓吹一部，增班劍六十人，賜諡曰靖。傲弟逆女，如此不法，尚欲多方掩飾，不忍行誅，甚且特別優待，這真叫做當斷不斷，反受其亂了。<break time="100ms" />　　那北魏的禍亂也是日盛一日，不可收拾。莫折天生雖然敗去，敕勒酋長胡琛，卻自稱高平王，遣部將萬俟丑奴，寇魏涇州。蕭寶夤、崔延伯移師往援，與丑奴會戰安定。丑奴狡猾得很，屢次詐敗，引誘延伯。延伯恃勝輕進，至為丑奴所乘，殺傷至二萬人。寶夤入城自保，延伯再戰再敗，中矢而亡。賊勢益盛，魏廷大震。
    </voice>
</speak>
