<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十四回<break time="100ms" />　　暱奸人淫后殺賢王　信刁媼昏君戮胞弟
    </voice>
    <voice name="zh-HK-WanLungNeural">
        <break time="100ms" />
			　　卻說陳始興王伯茂，被貶出內城，突遇盜眾攢擊，暈倒車中，立即殞命。門吏當然報聞，由朝中頒令索捕，過了數日，不得一盜，都下才曉得是陳頊所遣了。是時已是光大二年仲冬，距來春不過月餘，內外百官，俱請頊登位。頊佯為謙讓，故意遲延，到了次年元旦，始就太極前殿，御座受朝，改元太建，仍復太皇太后為皇太后，皇太后為文皇后。立妃柳氏為皇后，世子叔寶為太子，次子康樂侯叔陵為始興王，奉昭烈王前譚遺祀，三子建安侯叔英為豫章王，四子豐城王叔堅為長沙王。所有內外文武百官，當然有一番封賞，不及細表。越年皇太后章氏去世，諡為宣太后，喪葬才畢，臨海王伯宗，忽然暴亡，年僅十九，在位不滿二年，史家號為陳廢帝。看官，試想這暴亡的原因，自有形跡可尋，毋庸小子絮述了。含蓄得妙。廢帝皇后王氏，已降為臨海王妃，由陳主頊下詔撫慰，令故太子至澤襲封王爵，妥為奉養。至澤年僅四齡，曉得甚麼孝事，不過一線未絕，還算是新主隆恩，這且待後再表。<break time="100ms" />　　且說陳主頊竊位年間，便是齊主湛稔惡期限，惡貫滿盈，當然告終。自湛為太上皇，所有執政諸臣，如趙彥深、元文遙、和士開等，攬權如故，河間王孝琬，見時政日非，每有怨語，且用草人書奸佞姓名，彎弓屢射。當由和士開等入白上皇，謂孝琬不法，妄用草人，比擬聖躬，晝夜射箭。湛正慮多病，聽到此言，不覺怒起，又因當時有童謠云：「河南種穀河北生，白楊樹端金雞鳴。」士開即指河南北為河間，金雞鳴三字，隱寓金雞大赦意義，謂謠言當出自孝琬，搖惑人心。湛即擬召訊，可巧孝琬得著佛牙，入夜有光，孝琬用槊懸幡，置佛牙前。孝琬所為，亦多癡呆。湛立派人搜檢，得槊幡數百張，目為反具，因使武衛將軍赫連輔玄，召入孝琬，用鞭亂撾。孝琬呼叔饒命，湛怒叱道：「汝何人？敢呼我為叔？」孝琬道：「臣神武皇帝嫡孫，文襄皇帝嫡子，魏孝靜皇帝外甥，為甚麼不得呼叔！」湛怒且益甚，竟用巨杖擊孝琬足，撲喇一聲，兩脛俱斷，孝琬暈死。湛命將屍骸拖出，稾葬西山。孝琬弟安德王延宗，高澄第五子。哭兄甚哀，淚眥盡赤，並為草人比湛，且鞭且問道：「何故殺我兄？」又是一個愚人。不意復為湛所聞，令左右將延宗牽入，置地加鞭，至二百下。延宗僵臥無聲，湛疑他已死，乃令舁出，延宗竟得復甦，湛亦不再問。<break time="100ms" />　　秘書監祖珽，希望秉政，條陳趙彥深、元文遙、和士開等罪狀，令好友黃門侍郎劉逖呈入。逖不敢轉呈，趙彥深等已有所聞，先向上皇處自陳。湛命執珽窮詰，珽因和士開等朋黨弄權，賣官鬻爵等事。前日結士開，今日攻士開，小人情性，往往如此。湛又動惱道：「爾乃誹謗我！」珽答道：「臣不敢誹謗，但惜陛下有一范增，不能信用。」湛籐目道：「爾自比范增，便目我為項羽麼？」珽復道：「羽一布衣，募眾崛起，五年成霸業，陛下借父兄遺祚，才得至此，臣謂陛下尚不及巷羽！」這數語益觸湛怒，令左右把珽縛住，用土塞口，珽且吐且言。也想賣直，實是狂奴。湛命加鞭二百，發配甲坊。嗣復徙往光州，置地牢中，夜用蕪菁子為燭，目為所薰，竟致失明。<break time="100ms" />　　左僕射徐之才善醫，每當湛病，必召令診治，隨治隨痊。和士開欲代之才位置，出之才為兗州刺史，湛果令士開為左僕射。不到一月，湛病復發，遣急足追征之才，之才未至，湛已瀕危。召士開囑咐後事，握手與語道：「幸勿負我！」替汝至胡后寢處格外效勞何如？言畢遂殂。越日之才乃至，士開偽言上皇病癒，遣還兗州。<break time="100ms" />　　一連三日，秘不發喪。黃門侍郎馮子琮，為胡后妹夫，入問士開意見。士開道：「神武、文襄喪事，皆秘不即發，今至尊年少，恐王公或有貳心，故必經大眾議妥，然後發喪。」子琮道：「大行皇帝，傳位今上，朝貴一無改易，何有異心？時異勢殊，怎得與前朝相比！且公不出宮門，已經數日，升遐事道路皆知，若遲久不發，朝野驚疑，那時始不免他變了。」獨不怕汝姨姊加嗔麼？士開乃下令發喪，追諡上皇為武成皇帝，廟號世祖。湛在位五年，為太上皇又四年，年只三十二歲。太上皇后胡氏，至是始尊為皇太后。胡氏與和士開相奸，已見前文，此次更毫無顧忌，好與士開日夕言歡，偏被馮子琮說破，不得不舉行喪葬，令士開出宮辦事。<break time="100ms" />　　太尉趙郡王叡，與侍中元文遙等，又恐子琮倚太后援，干預朝政，因與士開會商，出子琮為鄭州刺史。當時齊廷權貴，除和士開、趙彥深、元文遙外，尚有司空婁定遠，開府三司唐邕，領軍綦連猛、高阿那肱，度支尚書胡長粲，俱得柄政，齊人號為八貴。趙郡王叡，大司馬馮翊王潤，安德王延宗，潤與延宗，注皆見前。與婁定遠、元文遙等，並入白齊主緯，請出士開就外任。看官，試想士開係皇太后的私人，哪肯聽他外調，自取寂寞？齊主緯生性昏懦，當然拗不過太后，所以眾論紛紛，始終不得邀准。會胡太后出御前殿，觴宴朝貴，趙郡王叡，挺身出奏道：「和士開為先帝弄臣，受納賄賂，穢亂宮掖，臣等義難杜口，所以冒死直陳。」胡太后怫然道：「先帝在時，王等何不早言？今日欲欺我孤寡麼？且飲酒，勿多言！」叡詞色益厲，脫冠投地，拂衣而出。婁定遠、元文遙等，亦皆離座自去。
    </voice>
</speak>
