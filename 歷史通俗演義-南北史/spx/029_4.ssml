<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　留守百官迎駕入都，魏主宏登殿受朝，面諭遷都事宜。燕州刺史穆羆出奏道：「今四方未定，不應遷都，且中原無馬，如欲征伐，多形不便。」魏主宏駁道：「廄牧在代，何患無馬，不過代郡在恒山以北，九州以外，非帝王所宜都，故朕決計南遷。」尚書於栗又接入道：「臣非謂代地形勝，得過伊洛。但自先帝以來，久居此地，吏民相安，一旦南遷，未免有怫眾情。」魏主聽了，面有慍色，正要開口詰責，東陽王丕復進議道：「遷都大事，當詢諸卜筮。」魏主宏道：「昔周召聖賢，乃能卜宅。今無賢聖，問卜何益！且卜以決疑，不疑何卜！自古帝王以四海為家，或南或北，隨地可居。朕遠祖世居北荒，平文皇帝即拓跋鬱律。始居東木根山，昭成皇帝即什翼犍。更營盛樂，道武皇帝即拓跋珪。遷都平城。朕幸叨祖蔭，國運清夷，如何獨不得遷都呢！」群臣始不敢再言。魏主宏又復西巡，幸陰山，登閱武台，遍歷懷朔、武川、撫冥、柔玄四鎮。及還至平城，已值秋季。到了初冬，聞洛陽宮闕，營繕粗竣，便即親告太廟，使高陽王拓跋雍，及鎮南將軍於烈，奉神主至洛陽，自率六宮后妃，及文武百官，由平城啟行，和鸞鏘鏘，旗旐央央，馳向洛都來了。小子有詩詠道：<break time="100ms" /><break time="100ms" />　　霸圖造就慕皇風，走馬南來抵洛中；<break time="100ms" />　　用夏變夷懷遠略，北朝嗣主亦英雄。<break time="100ms" />　　魏主遷洛的時候，正值齊廷廢立的期間，欲知廢立原因，且看下回演敘。<break time="100ms" />　　冢子先亡，嫡孫承重，此係古今通例，毫不足怪。蕭昭業為文惠太子之胤，太子歿而昭業繼，祖孫相承，不背古道。議者謂昭業淫慝，難免覆亡，不若王融之推立子良，尚得保全齊高之一脈，其說是矣。然天道遠，人道邇，立孫承祖，人道也。孫無道而覆祖業，天道也。帝乙立紂，不立微子，後世不能歸咎於太史，以是相推，則於蕭鸞乎何尤！王融妄圖富貴，叛道營私，何足道哉！魏主宏南遷洛陽，本諸獨斷，後世又有譏其輕棄根本，侈襲周、漢故跡，以至再傳而微。夫國家興替，關係政治，與遷都無與，政治修明，不遷都可也；即遷都亦無不可也。否則株守故土，亦寧能不危且亡者！必謂魏主宏之遷都失策，亦屬皮相之談。本回於蕭鸞之擁立太孫，魏主宏之遷都洛邑，各無貶詞，良有以也。
    </voice>
</speak>
