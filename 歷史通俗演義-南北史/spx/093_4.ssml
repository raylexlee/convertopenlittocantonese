<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　未幾夏盡秋來，草木皆凋，煬帝又欲往幸江都，后妃等多不願行，設法阻止。究竟能否阻住煬帝，且至下回續敘。<break time="100ms" />　　陳百戲於端門，全是一種張皇氣象。不知外夷之向背，非在中國之富貧。且糜費愈甚，財力益枵，國賦所出，全在民力，民力已盡，試問將何以御外人？甚矣哉煬帝之愚也！且外人謂中國亦有貧民，何不將樹上繒帛與之？其於中國之情勢，已瞭如指掌；德不足懷，威不足畏，徒為外人所嘲諷，果奚補乎？海山見陳後主一節，正史不詳，惟韓湝《海山記》，卻有此說。運衰遇鬼，煬帝之氣燄，已將盡矣。後文如慶兒之夢魘，玉李之忽茂，俱自韓湝記中採取而來。近如坊間之《隋唐演義》、《隋煬豔史》，亦嘗彩入，但彼多附會，此從簡明，終非穿鑿者所得比也。
    </voice>
</speak>
