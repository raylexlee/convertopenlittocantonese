<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十二回<break time="100ms" />　　掃逆藩眾叛蕩平　激外變四州淪陷
    </voice>
    <voice name="zh-HK-WanLungNeural">
        <break time="100ms" />
			　　卻說殷孝祖陣亡，眾情震駭，還虧沈攸之御眾有方，勉力支持，方得鎮定人心，不致溃散。時江方興已由南調北，與攸之名位相埒，應前回。大眾擬推攸之為統軍，攸之獨讓與方興。方興大喜，便督厲諸將，準備開戰。<break time="100ms" />　　赭圻守將，為尋陽左衛將軍孫衝之，右衛將軍陶亮等人，統兵約二萬名。衝之語亮道：「孝祖驍將，一戰便死，天下事不難手定了。此地不須再戰，便當直取京師。」亮不肯從，但與部將薛常寶、陳紹宗、焦度等，出兵對壘，決一勝負。方興與攸之夾攻敵陣，有進無退，殺得尋陽軍士，棄甲曳兵，一哄兒逃往姥山。死亡過半，失去湖、白二城。陶亮大懼，亟與孫衝之退保鵲尾，只留薛常寶等守赭圻。<break time="100ms" />　　尋陽長史鄧琬，聞前軍敗績，復遣豫州刺史劉胡，率眾三萬，鐵騎二千，援應孫、陶。胡係宿將，頗有勇略，為將士所敬憚，孫、陶二人，亦倚以為重，總道是長城可靠，後必無虞。會宋廷已擢沈攸之為輔國將軍，代殷孝祖督前鋒軍事，又調建武將軍吳喜，自會稽至赭圻。攸之以軍勢頗盛，遂麾軍圍赭圻城。<break time="100ms" />　　薛常寶乘城扼守，且因糧食不繼，向劉胡處乞援。胡自督步卒萬人，負囊運米，乘夜救薛，天明至城下，偏為攸之大營所阻，不得入城。攸之且出兵邀擊，與劉胡鏖鬥多時，胡卻也厲害，持槊直前，衝突多次。經攸之號令諸軍，迭發強弩，把他射住，胡尚三卻三進，直至身中數箭，方自覺支撐不住，向後倒退。攸之乘勢奮擊，胡眾大敗，舍糧棄甲，緣山奔去。胡狼狽退走，僅得回營。<break time="100ms" />　　薛常寶見胡敗去，料知孤城難守，便開門突圍，走入胡寨。他將沈懷寶，也想隨奔，適被攸之截住，戰不數合，就做了刀頭鬼。陳紹宗單舸走鵲尾，城中尚有數千人，當即出降。攸之入赭圻城，建安王休仁，亦自虎檻至赭圻。宋主復遣尚書褚淵，馳抵行營，賞犒將士，促兵再進。<break time="100ms" />　　鄧琬傳子勛號令，征袁顗至尋陽，令他統軍赴敵，顗盡率雍州部曲，來會尋陽各軍。樓船千艘，戰士二萬，如火如荼，趨至鵲尾，劉胡等迎顗入營，談論軍情，顗略略交談，便算了事。住營數日，並未聞有甚麼方略，但見他常服雍容，賦詩飲酒，差不多似沒事一般。也想學謝太傅麼？劉胡因南軍未至，軍需匱乏，特向顗商借襄陽軍資，顗不肯應允。又聞路人謠傳，謂建康米貴，鬥米千錢，遂以為不勞往攻，可以坐定；因此連日延宕，不發一兵。劉胡等屢請出戰，顗乃令胡出屯濃湖，堵截官軍。<break time="100ms" />　　會青、兗各郡吏，並起兵應建康，青州刺史沈文秀，勉與相持，勢頗危急。弋陽西山蠻田益之，也輸誠宋室，率蠻眾萬人圍義陽，司州刺史龐孟虯，由鄧琬差遣，擊退益之，且引兵往援殷琰。劉勔致休仁書，請分兵相助，休仁欲遣龍驤將軍張興世赴援，興世方謀繞越鵲尾，上據錢溪，截擊尋陽軍糧道，偏休仁令他北援，未免背道而馳，甚為歎惜。<break time="100ms" />　　沈攸之本贊成興世，即入白休仁道：「孟虯蟻聚，必無能為，但遣別將往救，已足相制，興世謀襲叛軍糧道，乃是安危樞紐，萬難中止，還請大帥注意！」休仁依攸之言，另派部將段佛榮率兵救虯，令興世簡選戰士七千，用輕舸二百艘分裝，泝流而上。途次輒遇逆風，屢進屢退。劉胡聞報大笑道：「我尚不敢輕越彼軍，下取揚州，張興世有何能力，乃敢據我上流呢！」遂不復戒備。<break time="100ms" />　　哪知天心助順，不如人料，一夕東北風大起，興世得懸帆直上，逕越鵲尾。及劉胡聞知，急令偏將胡靈秀往追，已是不及。興世竟趨錢溪，扎住營寨，堵截交通。劉胡自率水部各軍，往攻錢溪，前鋒為興世所敗，傷斃數百人。胡不禁大怒，驅軍猛進，不防袁顗著人追還，說是濃湖危急，促令返救，胡只得回軍濃湖。看官聽說！這濃湖危急的軍報，並非袁顗虛造，實是休仁遙應興世，特令沈攸之、吳喜等，率艦進擊，牽制劉胡。胡既東返，攸之等也即引還。無非是亟肄以敝，多方以誤之計。<break time="100ms" />　　是時廣州刺史袁曇遠，為下所殺，山陽太守程天祚反正投誠。贑令蕭頤，係輔國將軍蕭道成世子，擒獲南康相沈肅之，據住南康，起應君父。就是龐孟虯到了弋陽，也被呂安國等擊走，遁還義陽。王玄謨子曇善，又起兵據義陽城，擊逐孟虯，孟虯竄死蠻中。皇甫道烈等聞孟虯敗死，相率降虯。<break time="100ms" />　　虯遂遣還段佛榮，仍至濃湖。<break time="100ms" />　　劉胡等軍中乏食，糧運為興世所阻，梗絕不通。胡再攻錢溪，仍然不克，更遣安北府司馬沈仲玉，竟往南陵征糧。仲玉至南陵，載米三十萬斛，錢布數十舫，還過貴口，可巧碰著宋將壽寂之、任農夫，麾兵殺來。那時逃命要緊，不得已棄去米布，走回顗營。<break time="100ms" />　　劉胡聞報大驚，陰謀西竄，佯令人通知袁顗，只說是再攻錢溪，兼下大雷，暗令薛常寶辦船，逕趨海根，毀去大雷諸城，自向尋陽遁去。顗至夜方知，頓足大憤道：「不意今年為小子所誤，悔無及了！」一面說，一面即出跨乘馬，顧語部眾道：「我當自往追胡，汝等不應妄動，在營守著！」語畢，即帶著千人，策馬飛馳，走往鵲頭。依樣畫葫蘆。<break time="100ms" />　　濃湖及鵲尾各營，統共不下十萬人，兩處並無主帥，如何保守？索性盡降宋軍。建安王休仁，既入濃湖，復至鵲尾，收降敵壘數十，遂遣沈攸之等追顗。
    </voice>
</speak>
