<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　時北道都督李崇病歿，廣陽王淵進兵五原，賀拔度拔父子，正襲殺拔陵將衛可孤，西拒鐵勒。度拔戰死，子勝等奔至五原，投入廣陽王淵麾下。淵愛他驍勇，引為親將，適破六韓拔陵，糾眾大至，把五原城四面圍住。勝募健卒二百人，開東門出戰，斬賊百餘人，賊漸引卻。淵乃拔軍赴朔州。即懷朔鎮。參軍於謹，能通諸番言語，招降西鐵勒部酋長乜列河，並結合蠕蠕主阿那珪，大破拔陵，收降叛眾二十萬。拔陵窮蹙，奔還沃野，阿那瓌出兵進擊，連戰皆捷，擒斬拔陵，獻捷魏廷。拔陵了。魏主遣中書舍人馮雋，前往宣勞，犒賞從優。阿那瓌送歸馮使，遂自稱頭兵可汗，蟠踞塞外，擁眾稱雄。這且待後再表。<break time="100ms" />　　且說沃野告平，魏已去一亂首，只有莫折念生、胡琛兩路，尚未撲滅，不能不分頭征剿，靜俟澄清。哪知二寇未殲，復又生出二寇，遂致亂禍益熾，勢等燎原。看官聽說！一路是柔玄鎮亂民社洛周，起反上谷，改元真王；一路是五原降戶鮮於修禮，起反定州，改元魯興。警報與雪片相似，傳達魏廷，魏命幽州刺史常景，為行台征虜將軍，與幽州都督元譚，往討洛周。揚州刺史長孫稚，為驃騎將軍，都督北討軍事，與都督河間王琛，往討鮮於修禮。兩兩寫來，有條不紊。彼此戰爭數月，元譚軍溃，用別將李琚相代，琚復戰死，更換了一個於榮。榮頗善戰，軍務始有起色。河間王琛與長孫稚未恊，稚兵至滹沱河，被修禮伏兵邀擊，傷亡甚多。琛觀望不救，稚大敗南奔，兩人互相奏訐，俱坐罪除名。改用廣陽王淵為大都督，以章武王元融，及將軍裴衍為副，出擊修禮。淵為太武帝曾孫，與城陽王元徽，係是從祖兄弟。徽妻於氏，與淵相奸，徽不能防閒於氏，惟恨淵甚深。淵既出征，徽上白胡太后，謂淵心不可測，恐有異圖。胡太后乃密敕章武王融，令他潛加防備，融卻持密敕示淵。淵乃上表訐徽，論徽過惡，說他讒害功臣，並及己身，請調徽出外，然後得免牽掣，方可效死擊賊。胡太后擱置不理。徽時為尚書令，與鄭儼等朋比為奸，外似柔謹，內實忌克，賞罰任情，魏政益亂。淵聞朝廷不用己言，越加疑懼，事無大小，不敢自決，因此沿途逗撓。會賊將元洪業，殺斃鮮於修禮，向淵請降。鮮於修禮了。淵正擬遣將招撫，偏修禮部下葛榮，替主復仇，刺死洪業，自為賊帥。旋且僭稱皇帝，立國號齊，居然下詔改元，稱為廣安元年，率眾趨瀛州。魏廷促淵進討，淵遣章武王融，前往擊榮，兵敗戰死。淵外畏賊勢，內慮讒言，越弄得進退徬徨，自悲歧路。你要奸通人妻，應該受此折磨。城陽王徽，樂得下阱投石，囑令侍中元晏，劾淵盤桓不進，坐圖不軌。參軍於謹，實主淵謀，胡太后因詔牓省門，懸賞緝謹。謹既有所聞，乘使語淵道：「今女主臨朝，信用讒佞，殿下跡被嫌疑。若無人代為表明，恐遭奇禍！謹願束身歸罪，寧可誣謹，不可誣殿下！」淵乃與謹泣別，謹星夜入都，自投牓下。有司以聞，胡太后立即召入，厲聲責謹。謹從容奏對，為淵辯誣，且備陳按兵情由，說得胡太后亦為動容，不由的怒氣潛消，釋謹不問。<break time="100ms" />　　徽計不得逞，又致書定州刺史楊津，囑使圖淵。淵因葛榮勢盛，退保定州，津遣都督毛謐等，夜襲淵舍，淵只率左右數人，倉皇走脫。行至博陵郡界，正值葛榮游騎，把他截住，劫往見榮。賊黨欲奉淵為主，榮已自稱天子，勢不兩立，便將淵殺死了事。城陽王徽，即誣淵降賊，拘淵妻孥。莫非欲污辱淵妻麼？還是廣陽府佐宋游道，替淵訴理，具報淵遇害實情，乃赦淵家屬，不復論罪。即授楊津為北道都督，使拒葛榮。並因朔方擾亂，特授博陵郡公爾朱榮為安北將軍，都督恒、朔二州軍事。榮過肆州，刺史尉慶賓閉城不納，惹動榮怒，引眾登城，執慶賓還秀容，擅署從叔羽生為刺史。嗣是兵威漸盛，魏不能制。小子有詩歎道：<break time="100ms" /><break time="100ms" />　　一麾出督便稱雄，梟桀何曾肯效忠？<break time="100ms" />　　試看肆州輕易吏，咆哮已自藐皇風。<break time="100ms" />　　賀拔勝兄弟，也投奔爾朱榮。榮得勝大喜，署為軍將。欲知後事如何，待至下回再敘。<break time="100ms" />　　元爰可誅，而牝后不宜再出，胡氏之重復臨朝，魏之亂亡也必矣。高陽王雍等，卑鄙無能，原不足道，元順剛直敢言，何不力請胡后，歸政魏主，乃徒諫畢飾，斥倖臣，不揣其本而齊其末，詎得謂之社稷臣乎？元略奔梁，蕭綜奔魏，當時南北二朝，喜納亡人，幾成習慣，略之逃亡也有名，綜之叛亡也亦未始無名，但為梁主計，則綜實亂賊，似難曲恕。彼既削綜籍，旋即賜復，朝令暮改，憧憧往來，無非由內省多疚耳！淫弟逆女猶可恕，於綜果何尤耶？魏既召還元略，賜爵東平，而略仍不能匡救時艱，猶之一高陽王雍也。盜賊▉於外，嬖幸蟠於內，庸臣旅進旅退，毫無干濟。廣陽王淵，雖遭讒罹禍，飲刃賊巢，然常則思淫，變則思避，天下有如是之取巧乎？甚致死也，誰曰不宜！
    </voice>
</speak>
