<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　翌日叡等復至雲龍門，令文遙入劾士開，三入三返，終不見從。左丞相段韶，使胡長粲傳太后諭旨道：「梓宮在殯，事太匆匆，欲王等三思後行！」叡等乃拜命散歸。長粲復命，胡太后喜道：「成全妹母子家，實出兄力！」原來長粲為胡后兄，故如是云云。何不謂成全假夫婦，實出兄力！胡太后及齊主召問士開，士開道：「陛下甫經諒闇，大臣皆有覬覦；今若出臣，正是翦陛下羽翼。何不傳語叡等，但說文遙與臣，並經先帝任用，可並出為州吏，待山陵事畢，然後遣行。」兩宮皆以為然，如言頒敕，授士開為兗州刺史，文遙為西兗州刺史。待至奉葬已畢，叡等促士開就道，胡太后又欲留住士開，謂俟百日卒哭後，方令赴任。總之不肯捨去。叡不肯許，復入內苦爭，胡太后令酌酒賜叡。叡正色道：「今論國家大事，何曾為酒一卮！」言訖趨出，當下令婁定遠等，監住宮門，不准士開復入。士開窘極無聊，乃特彩美女二人，珠簾一具，親送定遠。定遠心喜，便問士開來意，士開道：「在內久不自安，今得外調，實如本願，但乞公等保護，長為大州，已感德不淺了！」定遠信為真言，送出門外，士開復道：「今當遠出，願入內辭覲二宮。」定遠許諾，士開遂得入內，向二宮前跪陳道：「先帝升遐，臣愧不能從死！竊看朝貴意旨，仍將行乾明故事，乾明係廢帝殷年號。臣出後必有大變。臣受先帝厚恩，愧無面目相見地下！」說至此，伏地慟哭，胡太后與齊主緯，並皆淚下。一是恐失所歡，一是恐不保位。亟向士開問計，士開道：「臣已得入，尚復何慮？但教數行詔書，便可了事。」胡太后忙令士開草詔，出定遠為青州刺史，責趙郡王叡無人臣禮，即日頒發出去。趙郡王叡接得詔書，不由的憤悶萬分，勉強過了一宵，翌晨即冠帶入諫。妻子等統皆勸阻，叡勃然道：「社稷事重，我寧死事先皇，不忍見朝廷顛沛呢！」遂拂袖逕行。既入朝門，又有人與語道：「殿下不宜入宮，恐將及禍！」叡又道：「我上不負天，死亦無恨！」遂入諫胡太后，堅守前議。太后默然不答，返身入內。叡惘惘出宮，行至永巷，突被衛兵拘住，牽至華林園，被武士勒死，年才三十六。大霧三日，中外稱冤。愚直之咎。<break time="100ms" />　　和士開仍復原任，依然出入宮禁，好與胡太后長敘幽歡。婁定遠見風使帆，還歸士開原賂，且加送珍玩，巴結士開。士開方不念舊惡，彼此相安。領軍高阿那肱素與士開友善，又嘗入侍東宮，希旨承顏，是他能手。齊主緯格外加寵，特擢為尚書令，封淮陰王，另進前東宮侍衛韓長鸞為領軍。又有宮婢陸令萱，前坐本夫駱超謀叛罪名，沒入掖庭，巧黠善媚，得胡后歡。想是做和士開的牽頭。緯幼衝時，常使令萱保抱，呼為乾阿妳，漸漸的倚勢弄權，獨擅威福。至緯得受禪，竟封令萱為郡君。令萱子名提婆，隨母入宮，與緯朝夕戲狎，亦得拜官受祿。母子蟠踞宮禁，勢燄無比。和士開、高阿那肱俱老著臉皮，願為陸令萱義兒。緯后斛律氏，有從婢穆黃花，生得輕盈妖豔，蕩逸飄揚，緯愛她秀冶，時令入侍。穆黃花知情識意，樂得移篙近舵，賣弄風騷。緯被她勾引，哪裡按捺得住，便把她引入牀幃，顛鸞倒鳳，備極綢繆。自經過這一番雲雨，益邀寵眷，特賜她一個佳名，叫作舍利。想是視做佛上圓光。此後便收為嬪御，擅寵專房。陸令萱欲借為奧援，很與相暱，穆氏亦呼她為養母。也是惺惺惜惺惺。你稱我贊，爭向齊主前說項，齊主緯竟封令萱為女侍中，穆舍利為弘德夫人。令萱子提婆，與穆舍利稱兄道妹，就乘此冒姓為穆，穆夫人又替他揄揚，得為開府儀同三司。還有陸令萱弟悉達，也得夤緣進身，一歲三遷，居然與提婆同官，位至開府。<break time="100ms" />　　前秘書監祖珽已蒙齊主緯赦出地牢，得為海州刺史，至是復思干進，因貽書悉達道：「趙彥深心腹陰沉，早欲行伊霍故事，儀同姊弟，豈得平安？何不早用智士，為自全計！」悉達轉語令萱，令萱復轉告和士開。士開因珽有膽略，亦欲引為謀主，乃蠲棄前嫌，借德報怨，特與令萱同白齊主道：「襄宣昭三帝，皆不能傳子，今至尊獨在帝位，統是祖珽一人的功勞，珽德行雖薄，謀略有餘，緩急可使，且雙目已被熏盲，必無反心！」齊主緯正懷念祖珽，聽了此言，急頒赦敕召入，許復原官。<break time="100ms" />　　隴東王胡長仁，係胡太后兄，不悅士開，士開即暗中進讒，出長仁為齊州刺史。長仁怨憤，謀遣刺客殺士開。偏為士開所知，向珽計議，珽引漢文帝殺薄昭事，作為援證。當由士開轉白太后，一道詔令，竟將長仁刺死州廨。寧可殺親兄，不可死情郎。且進士開錄尚書事，改封淮陽王。命蘭陵王長恭為太尉，瑯琊王儼為太保，趙彥深為司空，徐之才為尚書令，唐邕為左僕射，馮子琮為右僕射。子琮素依附士開，既得重任，不由的自大起來，一切錄用，不向士開預商。士開未免介意，只因子琮為太后親屬，一時不便捽去，獨瑯琊王儼，係齊王緯胞弟，素得父母愛寵。高湛在日，嘗欲廢緯立儼，事不果行。儼見和士開、穆提婆二人，大修宅第，頗為不平，嘗語二人道：「君等營宅，早晚可成，何為遲延若此？」二人知他語帶譏諷，陰懷猜忌，且互相告語道：「瑯琊王眼光奕奕，數步射人，前時偶與相對，不覺汗出，天子門奏事，尚不至此，此人若常握大權，我兩人死無葬地了！」遂朝夕入譖，出儼居北宮，免太保官，只留中丞一職，限令五日一朝。
    </voice>
</speak>
