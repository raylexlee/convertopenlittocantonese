<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十回<break time="100ms" />　　狎姑姊宣淫鸞掖　辱諸父戲宰豬王
    </voice>
    <voice name="zh-HK-WanLungNeural">
        <break time="100ms" />
			　　卻說宋主駿憶念寵妃，悲悼不已，後宮佳麗雖多，共產二十八男。但自殷淑儀死後，反覺得此外妃嬪，無一當意，也做了傷神的郭奉倩，即魏郭嘉。悼亡的潘安仁，即晉潘岳。漸漸的情思昏迷，不親政事。挨到大明八年夏季，生了一病，不消幾日，便即歸天。在位共十一年，年只三十五歲。遺詔命太子子業嗣位，加太宰義恭為中書監，仍錄尚書事，驃騎大將軍柳元景，領尚書令，事無大小，悉白二公。遇有大事，與始興公沈慶之參決，軍政悉委慶之，尚書中事委僕射顏師伯；<break time="100ms" />　　外監所統，委領軍王玄謨。<break time="100ms" />　　子業即位柩前，年方十六，尚書蔡興宗親捧璽綬，呈與子業。子業受璽，毫無慼容，興宗趨出告人道：「昔魯昭不戚，叔孫料他不終，是春秋時事。今復遇此，恐不免禍及國家了！」不幸多言而中。<break time="100ms" />　　既而追崇先帝駿為孝武皇帝，廟號世祖，尊皇太后路氏為太皇太后，皇后王氏為皇太后。子業係王氏所出，王太后居喪三月，亦患重疾。子業整日淫狎，不遑問安，及太后病篤，使宮人往召子業，子業搖首道：「病人房間多鬼，如何可往？」奇語。宮人返報太后，太后憤憤道：「汝與我快取刀來！」宮人問作何用？太后道：「取刀來剖我腹，哪得生寧馨兒！」也是奇語。宮人慌忙勸慰，怒始少平，未幾即歿，與世祖同葬景寧陵。<break time="100ms" />　　是時戴法興、巢尚之等仍然在朝，參預國事。義恭前輔世祖，嘗恐罹禍，及世祖病殂，方私自慶賀道：「今日始免橫死了！」慢著。但話雖如此，始終未敢放膽，此番受遺輔政，仍然引身避事。法興等得專制朝權，詔敕皆歸掌握。蔡興宗因職掌銓衡，常勸義恭登賢進士，義恭不知所從。至興宗奏陳薦牘，又輒為法興、尚之等所易，興宗遂語義恭及顏師伯道：「主上諒闇，未親萬機，偏選舉例奏，多被竄改，且又非二公手筆，莫非有二天子不成？」義恭、師伯，愧不能答，反轉告法興，法興遂向義恭讒構興宗，黜為新昌太守。義恭漸有悔意，乃留興宗仍住都中。同官袁粲，改除御史中丞，粲辭官不拜。領軍將軍王玄謨，亦為法興所嫉，左遷南徐州刺史，另授湘東王彧為領軍將軍，越年改元永光，又黜彧為南豫州刺史，命建安王休仁為領軍將軍。已而雍州刺史宗慤，病歿任所，乃復調彧往鎮雍州。<break time="100ms" />　　子業嗣位逾年，也欲收攬大權，親裁庶政。偏戴法興從旁掣肘，不令有為。子業當然銜恨，閹人華願兒，亦怨法興裁減例賜，密白子業道：「道路爭傳，法興為真天子，官家為假天子；況且官家靜居深宮，與人罕接，法興與太宰顏、柳，串同一氣，內外畏服，恐此座非復官家有了！」子業被他一嚇，即親書詔敕，賜法興死，並免巢尚之官。顏師伯本聯絡戴巢，權傾內外，驀聞詔由上出，不禁大驚。才閱數日，又有一詔傳下，命師伯為尚書左僕射，進吏部尚書王彧為右僕射，所有尚書中事，令兩人分職辦理；且將師伯舊領兼職，盡行撤銷。師伯由驚生懼，即與元景密謀廢立，議久不決。需者事之賊。<break time="100ms" />　　先是子業為太子時，恒多過失，屢遭乃父詬責，當時已欲易儲，另立愛子新安王子鸞。還是侍中袁顗，竭力保護，屢稱太子改過自新，方得安位。及入承大統，臨喪不哀，專與宦官官妾，混作一淘，縱情取樂。華願兒等欲攫大權，所以抬出這位新天子來，教他顯些威勢，好做一塊當風牌。<break time="100ms" />　　元景師伯即欲聲明主惡，請出太皇太后命令，廢去子業，改立義恭。當下商諸沈慶之，慶之與義恭未恊，又恨師伯平時專斷，素未與商，乃佯為應允，密表宮廷。子業聞報，遂親率羽林兵，圍義恭第，麾眾突入，殺死義恭，斷肢體，裂腸胃，挑取眼睛，用蜜為漬，叫作鬼目粽，並殺義恭四子。宋武諸子至此殆盡。另遣詔使召柳元景，用兵後隨。元景知已遇禍，入辭老母，整肅衣冠，乘車應召。弟叔仁為車騎司馬，欲興甲抗命，元景不從，急馳出巷，巷外禁兵林立，挾刃相向。元景即下車受戮，容色恬然。元景有六弟八子，相繼駢戮，諸姪亦從死數十人。顏師伯聞變出走，在道被獲，當即殺斃，六子尚幼，一體就誅。師伯該死，義恭、元景未免含冤。<break time="100ms" />　　子業復改元景和，受百官朝賀，文武各進位二等，進沈慶之為太尉，兼官侍中，袁顗為吏部尚書，賜爵縣子，尚書左丞徐爰，夙善逢迎，至是亦徼功獲賞，並得子爵。自是子業狂暴昏淫，毫無忌憚，有姊山陰公主，閨名楚玉，與子業同出一母，已嫁駙馬都尉何戢為妻，子業獨召入宮中，留住不遣，同餐同宿，居然與夫婦相似。父淫從妹，子何不可與女兄宣淫。有時又同輦出遊，命沈慶之為驂乘，沈公年垂白首，何苦如此？徐顗為後隨。<break time="100ms" />　　山陰公主很是淫蕩，單與親弟交歡，意尚未足，為問伊母王氏，哪得此寧馨兒？嘗語子業道：「妾與陛下男女雖殊，俱托體先帝，陛下六宮萬數，妾止駙馬一人，事太不均，還請陛下體恤！」子業道：「這有何難？」遂選得面首三十人，令侍公主。面前，即美貌男子，面謂貌美，首謂發黑，公主得許多面首，輪流取樂，興味盎然。忽見吏部侍郎褚淵，身長面白，氣宇絕倫，復面白子業，乞令入侍，子業也即允許，令淵往侍公主。哪知淵不識風情，到了公主私第中，似癡似呆，隨她多方挑逗，百般逼迫，他竟守身如玉，好似魯男子一般，見色不亂，一住十日，竟與公主毫不沾染，惹得公主動怒，把他驅逐出來。恰是難得，只辜負了公主美意。
    </voice>
</speak>
