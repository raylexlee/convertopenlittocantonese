<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　任忠馳回都闕，報稱敗狀，並向叔寶道：「官家好住，臣無所用力了。」叔寶著急，尚給金兩孌，使募人出戰。忠徐徐道：「陛下但當備具舟楫，往就上流諸軍，臣願效死奉衛。」叔寶應諾，命忠出集舟師，自囑宮人裝束以待。哪知忠已變意，潛赴石子岡，往迎韓擒虎軍，直入朱雀門。守軍欲戰，忠搖手示意道：「老夫尚降，諸軍何事？」雖由主聽不聰，如此作為，終屬不忠。大眾聽了，便即散走。台城內風聲驟緊，文武百官，一概遁去。惟尚書僕射袁憲在殿中，尚書令江總在省中，叔寶見殿中無人，只留一憲，不禁泣語道：「我向來待卿，未及他人，今日惟卿尚留，不勝追愧，朕原不德，也是江東氣數，已經垂盡了。」尚不肯全然責己，還想諉諸氣數。說著，匆遽入內，意欲避匿。憲正色道：「北兵入都，料不相犯，事已至此，陛下去將何往？不若正衣冠，御正殿，依梁武帝見侯景故事。」叔寶不待說完，便搖首道：「兵鋒怎好輕試？我自有計。」言已趨入，急引張貴妃、孔貴嬪兩人，至景陽殿後，三人並作一束，同投井中。<break time="100ms" />　　台城已無守吏，一任隋軍馳入。韓擒虎既至殿中，令部眾搜尋叔寶，四覓無著，及見景陽井上，有繩繫著，趨近探視，見下面有人懸住，連呼不應，乃拾石投入，才聞有號痛聲。原來井中水淺，不致溺斃，隋軍引繩而上，勢若甚重，經數人提起，始見有一男二女，男子便是陳叔寶，當然大喜，即牽送至韓擒虎處，聽候發落。豫章王叔英已經出降，沈皇后居處如常，太子深年方十五，開閤靜坐，至隋軍排闥進去，深從容與語道：「戎旅在涂，得勿勞苦麼？」隋軍見他顏色自若，卻向他致敬，不敢相侵。魯廣達退守樂游苑，未肯降敵，賀若弼乘勝與爭，廣達苦鬥不息，戰至日暮，手下將盡，始解甲面台，再拜慟哭道：「我身不能救國，負罪實深了。」乃出降隋軍。<break time="100ms" />　　若弼聞韓擒虎已得叔寶，呼令相見。叔寶惶懼異常，向弼再拜。弼與語道：「小國君主，只當大國上卿，拜亦常禮，入朝不失作歸命侯，何必多懼呢？」乃使叔寶居德教殿，用兵監守，自恨功落人後，與韓擒虎齟齬，且欲令叔寶作降箋，歸己報聞。事尚未行，晉王廣已使高熲入建康，料理善後事宜。熲子德弘，隨後踵至，傳述廣命，使留張麗華。熲勃然道：「昔太公滅紂，嘗蒙面斬妲己，此等妖妃，豈可留得？」說著，便令兵士取入張貴妃，斬首以徇。小子有詩歎道：<break time="100ms" /><break time="100ms" />　　國既亡時身亦亡，臨刑反為美人傷；<break time="100ms" />　　蛾眉螓首成虛影，地下可曾悔惹殃？<break time="100ms" />　　晉王廣既遣德弘傳命，復啟節東下，來視張麗華，途次聞麗華已死，禁不住憤悶起來。欲知後事，且閱下回。<break time="100ms" />　　叔寶之惡，不如子業、寶卷之甚。子業屠滅宗族，寶卷瀆亂天倫，而叔寶無是也。但寵豔妃，嬖狎客，殺諫臣，有一於此，未或不亡，況並三者而具備耶。隋軍大舉，鼓檝渡江。沿江各戍，望風奔溃，叔寶尚委政宵小，恣情聲色，可戰不戰，不可戰而戰，甚至敵臨城下，猶奸通蕭摩訶妻，如此淫肆，欲不亡得乎？景陽殿後，挈妃入井，向使畢命井中，即未足與殉社稷者比，而井底鴛鴦，冢成連理，未始非江東佳話。為叔寶計，其亦差足自慰歟？然天不從願，出井見敵，再拜隋將，徒自貽羞，而張貴妃且難免刀頭之阨，紅顏白骨，作孽難逃，觀於此而世之為妃妾者，可以返矣；世之為人主者，亦可以戒矣。
    </voice>
</speak>
