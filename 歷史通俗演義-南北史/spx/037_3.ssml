<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　衍在淝南立新野郡，安置新附，候令調遣。都中已備聞消息，下詔討荊、雍二州。命冠軍長史劉澮為雍州刺史，遣驍騎將軍薛元嗣，制局監暨榮伯，帶領兵士，並運糧百四十餘艘，送交郢州刺史張沖，使拒西師。元嗣等得江陵檄文，有張郢州悉力齊奮一語，未免生疑，且懲劉山陽覆轍，益有懼心。乃停住夏口浦，不敢入郢。嗣聞西師將至，張沖亦未通江陵，乃輸糧入郢城。前竟陵太守房僧寄，卸職還都，途次接得朝敕，令留守魯山，除拜驍騎將軍。張沖與他結盟，更遣軍將孫樂祖，率數千人助守。蕭穎冑與鄧元起，寄書張沖，勸令歸附，沖竟不從。楊公則兵至湘州，湘州行事張寶積迎降，公則馳入長沙，揭示安民。湘州遂定。<break time="100ms" />　　越年為永光三年，南康王寶融，始稱相國，頒令大赦，唯梅蟲兒、茹法珍不在赦例。命蕭穎冑為左長史，號鎮軍將軍，蕭衍為征東將軍，楊公則為湘州刺史。衍自襄陽出兵，積雪開霽，眾皆歡躍，留弟偉總府州事，憺守壘城。魏興太守裴師仁，齊興太守顏僧都，不受衍命，反舉兵襲襄陽，幸偉憺發兵邀擊，大破二軍。裴、顏等遁去，雍州乃安，衍得無後顧懮。<break time="100ms" />　　行次竟陵，命長史王茂，太守曹景宗為前軍，留中兵參軍張法安守城。諸將共白蕭衍，請用正軍圍郢，偏軍襲西陽武昌，衍搖首道：「房僧寄固守魯山，與郢城為犄角，我若悉眾前進，僧寄必來絕我後，悔無可及！今遣王曹諸軍渡江，與荊州軍合，共逼郢城，我自圍魯山，通道淝漢，使郢城、竟陵濟粟，江陵、湘中濟兵，兵多食足，何懮兩城不拔！天下事正可坐定呢。」成算在胸。乃使王茂等率眾濟江。<break time="100ms" />　　進次九里，正值郢州參軍陳光靜，前來搦戰。由茂等一鼓殺退，光靜身受重傷，還城即死。張沖閉城自守，茂與景宗，遂進拔石橋浦。荊州將鄧元起、王世興、田安之，率數千人來會雍州兵，湘州刺史楊公則，亦悉眾至夏口，蕭穎冑命荊州諸軍，皆受公則節度，另派參軍劉坦為長沙太守，行湘州事。坦先嘗任職湘州，素得民心，至是下車，民多歡迎。坦遂發民運糧，得三十餘萬斛，助荊雍軍，兵食才免匱乏。衍築漢口城阻住魯山，且命水軍將張惠紹游弋江中，斷絕郢魯二城往來。張沖恚憤成疾，便即逝世。驍騎將軍薛元嗣，與沖子孜，及征虜長史程茂共守郢城。<break time="100ms" />　　兩軍尚相持未下，南康王寶融，已由蕭穎冑等勸進，即位江陵，改元中興。就南北郊設立宗廟，宮府悉依建康舊制。立皇后王氏，授蕭穎冑為尚書令，兼守本官，蕭衍為左僕射，都督征討諸軍，夏侯詳為中領軍，晉安王寶義明帝長子。為司空，庐陵王寶源明帝第五子。為車騎將軍，開府儀同三司，建安王寶夤明帝第六子。為徐州刺史，將軍蕭偉為雍州刺史，廢主寶卷為涪陵王，大赦天下。梅蟲兒、茹法珍仍不准赦。且遣御史中丞宗夬至夏口，慰勞衍軍。寧朔將軍庾域，隸衍部下，為衍語夬道：「黃鉞未加，不便總率侯伯，君何不代為請命？」夬應諾而還。未幾即由冠軍將軍蕭穎達，來助衍軍，乘便傳敕，假衍黃鉞。衍欣然領命。小子有詩歎道：<break time="100ms" /><break time="100ms" />　　未經建績已懷奸，黃鉞秉承始上壇；<break time="100ms" />　　千古梟雄同一例，果然名器假人難！<break time="100ms" />　　衍既受黃鉞，即道出淝江，命王茂、蕭穎達進逼郢城。欲知郢城攻守如何，容待下回再敘。<break time="100ms" />　　蕭穎冑之起事江陵，實由蕭衍誘成之，是穎冑之才智，已非衍敵。寶融固一傀儡耳，穎冑亦一蕭衍之傀儡也。曹景宗反勸衍奉迎寶融，安知衍之本意？衍豈甘居人下者！彼為衍效力諸軍將，皆傀儡中之傀儡耳。觀其初出夏口，即欲假黃鉞，其居心已可概見。宋齊開國之主，何一不自假鉞始耶！檄文一篇，卻寫得聲容並壯，是南朝時代一篇好文字，故特錄之。
    </voice>
</speak>
