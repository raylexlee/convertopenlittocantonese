<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　素遣總管史萬歲，率兵二千，陸行逾嶺，堵截海岸，自率大艦浮海，奄至泉州，賊眾皆散。智慧窮蹙無歸，由賊黨執送軍前，當然梟首。又分兵追捕餘賊，約閱數旬，悉數蕩平。惟史萬歲杳無音信，還道他全軍陷沒，因致消息不通。後由海中得一竹筩，內藏萬歲書函，略言：「逾嶺越海，攻破溪洞無數，前後七十餘戰，轉鬥至千餘里，現已肅清海賊，指日北返」等語。素大喜過望，因即班師。且上奏萬歲功績，隋主也為歎美，厚賜萬歲家屬。此外平南諸將，自楊素以下，俱優敘有差。<break time="100ms" />　　素既北歸，番禺夷人王仲宣，忽然起反，糾合叛眾，圍攻廣州。柱國韋洸，尚在廣州駐節，急忙招募兵士，開城拒賊，賊勢甚是兇悍。洸與戰不利，退回城中，登陴督御，一面向高諒乞援。冼太夫人遣孫馮暄領兵援洸。暄至衡嶺，遇著賊黨陳佛智，屯兵嶺上。佛智與暄素來認識，彼此通問往來，竟將戰事擱起。冼夫人聞暄逗留，遣使執暄，拘繫州獄，另遣孫馮盎往襲佛智。佛智未曾防備，突見盎軍殺入，不及逃去，遂為所殺。時韋洸中箭身亡，副使慕容三藏，代理軍事。隋廷亦遣給事郎裴矩，南行剿撫，矩至南康，發兵數千人，擊斬仲宣別將，進至南海。可巧馮盎與三藏會合，擊走仲宣。冼夫人又親自接應，共至南海迎接裴矩。矩聞冼夫人到來，卻也不敢生慢，更命軍士排班恭待。過了片刻，前驅已至，來了一位少年軍將，唇紅齒白，燁燁有光，料知他就是馮盎，已足令人生羨，後面便是宋康郡冼夫人，首戴金冠，身披銀鎧，上張錦傘，下跨介馬，前導騎士，後擁甲瑒，雖已年越花齡，尚是春盈眉宇。矩不禁暗暗喝采，未與晤談，先已下馬待著。非寫裴矩有禮，實為冼夫人生色。冼夫人老眼無花，忙令孫兒下騎，自己亦從容下鞍。當由慕容三藏，從後趨到，邀同冼夫人及馮盎，上前見矩。彼此行過了禮，略談數語，便相偕回入廣州。矩因冼夫人望重嶺南，請她一同巡行，安撫諸州。冼夫人絕不推辭，即同矩帶著兵士，出城巡撫。蒼梧首領陳坦，岡州首領馮岑翁，梁化首領鄧馬頭，藤州首領李光略，羅州首領龐靖等，皆來參謁。矩承制署為刺史縣令，還鎮舊部，各首領歡躍而去。<break time="100ms" />　　嶺南復定，矩使人馳驛上聞，有詔拜盎為高州刺史，追贈盎祖寶為譙國公，冼夫人為譙國夫人，特給印章，許開幕府，置官屬，得征發六州兵馬，便宜行事。且赦免馮暄前罪，拜為羅州刺史。待裴矩歸朝後，復降敕褒美，賜帛五千匹。皇后獨孤氏，亦頒給服飾。冼夫人並收貯金篋，並將梁、陳賜物，亦各藏一庫，每歲大會，皆陳列庭中，指示子孫道：「汝等宜盡赤心向天子，我事三代主，唯用一好心，今賜物具存，便是忠孝的食報呢。」後來復撫定俚獠，劾誅貪污，嶺南無不稱頌。至仁壽初年，才報壽終，隋廷諡為誠敬夫人。小子有詩贊道：<break time="100ms" />　　幾番平虜見奇功，嶺表揚仁眾口同。<break time="100ms" />　　《南北史》中爭一席，休言巾幗不英雄！<break time="100ms" />　　欲知隋朝後事，待至下回再表。<break time="100ms" />　　隋文平陳，與晉武平吳相似，惟陳之亡，與吳不同，跡其情事，頗似蜀漢。劉禪樂不思蜀，叔寶全無心肝，其類似一也；劉禪乞降，猶有北地王諶，叔寶被虜，猶有岳陽王叔慎，其類似二也。故北地王諶死而蜀始亡，岳陽王叔慎死而陳始亡，特為標敘，正以存臣子之大節耳。冼夫人保境拒守，得叔寶書，乃召集首領，相向慟哭，婦人猶知枕戈之義，叔寶何心？乃稽顙隋闕，伈伈伣伣，為民吏羞乎？厥後為民命計，始迎隋使，及番禺之亂，發兵助討，嗣復與裴矩巡撫諸州，易亂為治，嶺南之得免兵戈，未始非冼夫人之所賜也。本回敘冼夫人處，亦特筆表明，借巾幗以勵鬚眉，作書者固隱寓深心歟？
    </voice>
</speak>
