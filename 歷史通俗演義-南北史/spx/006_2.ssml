<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　忽又接到關中急報，長安大亂，夏兵四逼，頓令這雄毅沈鷙的劉寄奴，也不免惶急起來。原來劉義真年少好狎，璝近群小，賞賜無節，王修每加裁抑，激成眾怨，遂交譖王修道：「王鎮惡欲反，為沈田子所殺，王修又殺沈田子，難道是不欲反麼？」義真始尚未信，繼經左右浸潤，竟信以為真，遽遣嬖人劉乞等，刺殺王修。修既刺死，人情惶駭，長安城中，一日數驚。義真悉召外軍入衛，閉門拒守。夏兵伺隙復來，秦民相率迎降，郡縣多為夏有。赫連勃勃入據咸陽，截斷長安樵汲，義真大恨，飛使求援。劉裕急遣輔國將軍蒯恩，率兵速往，召還義真。一面派右司馬朱齡石為雍州刺史，代鎮關中。齡石臨行，裕與語道：「卿若抵長安，可飭義真輕裝速發，既出關外，然後徐行，若關右必不可守，可與義真俱歸便了。」<break time="100ms" />　　先時若果加慎，何至狐埋狐搰。<break time="100ms" />　　齡石既去，又遣中書侍郎朱超石，宣慰河洛，隨後繼進。蒯恩先入長安，促義真整裝東歸，義真摒擋行李，悉集服貨珍玩，足足收拾了三五天，及齡石馳至，尚未啟程。齡石一再敦促，乃出發長安，義真左右，又趁勢掠奪財物，並強劫美色婦女，盡載車上，方軌徐行。途次得著警耗，乃是夏世子赫連璝，率兵三萬，從後追來，傅弘之急白義真道：「劉公有命，令速出關，今輜重雜沓，一日行不過十里，虜騎復將追至，如何抵禦？請即棄車輕行，方可免禍。」義真怎肯割捨輜重，其餘親吏，尚且貪心不足，更不願從弘之言，仍然徐徐而行。猛聽得幾聲胡哨，從後吹來，回頭一望，那夏兵似蜂蟻一般，疾趨而至。弘之急令義真先行，自與蒯恩斷後，力拒夏兵。夏兵先被擊卻，俟傅、蒯兩人東行，又復追躡。傅弘之、蒯恩，走一程，戰一場，一日數戰，累得人困馬乏，無從休息；再經義真等尚在前面，輜重車行得甚慢，又不好搶前越行。好容易得到青泥，天色將晚，斜刺裡殺出一支敵兵，敵帥就是夏長史王買德。接應上文。看官，你想此時的傅弘之、蒯恩，還能支撐得住麼？弘之拚著一死，奮力再戰，蒯恩也是死鬥，被夏兵圍繞數匝，用箭射倒兩人坐馬，相繼擒去；部兵亦無一得免。還有司馬毛修之，因與義真相失，四處尋覓，冤冤相湊，遇著了王買德，亦為所擒。義真逃匿草中，左右盡散，輜重車統已失去，形單影只，倍極淒涼。服貨尚在否？珍寶無恙否？我願一問。天已昏黑，辨不出路徑，眼見是死多活少。偶聞有人相呼，聲音甚熟，乃匍匐出來，見是參軍段宏，喜極而泣。宏將義真束諸背上，策馬飛遁，始得脫歸。<break time="100ms" />　　赫連勃勃進攻長安，長安人民，逐走朱齡石，齡石焚去宮殿，出奔潼關，偏被赫連昌截住，進退無路，束手就擒。朱超石即齡石弟，趨至蒲阪，往探齡石，亦為夏人所執，送至勃勃軍前，同時被殺。勃勃聞傅弘之驍勇，迫令投降，弘之不屈。勃勃因天氣嚴寒，褫弘之衣，裸置雪窖中，弘之叫罵而死。勃勃遂入長安，據有關中。<break time="100ms" />　　劉裕得青泥敗耗，未知義真存亡，投袂而起，即欲出師報怨，侍中謝晦等固諫，尚未肯從。會得段宏馳報，知已救出義真，乃不復發兵，可見他全然為私。但登城北望，慨然流涕罷了。義真還至彭城，降為建威將軍兼司州刺史。進段宏為黃門郎，領太子右衛率。召劉遵考東還，令毛德祖接替，退戍虎牢。為德祖被擒伏案。嗣聞勃勃稱帝，也不禁雄心思逞，想與勃勃東西並峙，做一個江南天子，聊娛晚年。於是相國宋公的榮封，也承受了，九錫殊禮也接領了，尊繼母蕭氏為宋公太妃，世子義符為中軍將軍，副貳相國府，用太尉軍咨祭酒孔靖為宋國尚書令，青州刺史檀祗為領軍將軍，左長史王弘為僕射，從事中郎傅亮、蔡廓為侍中，謝晦為右衛將軍右長史，鄭鮮之為參軍，殷景仁為秘書郎。此外僚屬，均依晉朝制度，差不多似晉宋分邦，彼此敵體；獨孔靖不願受職，慨然辭去。氣節可嘉。<break time="100ms" />　　裕按據讖文，謂昌明後尚有二帝。昌明係晉孝武帝表字，安帝承嗣孝武，尚止一代，似晉祚不致遽絕，當還有一個末代皇帝。數不可違，時難坐待，只得想出一法，密囑中書侍郎王韶之，入都行計。看官道是何策？乃是使王韶之賄通內侍，要做那纂逆的大事。語有筋節。<break time="100ms" />　　瑯琊王司馬德文係是晉安帝母弟，自謁陵還都，謁陵見上。見劉裕權位日隆，已恐他進逼安帝，隨時加防。每日入值宮中，小心檢察，就是安帝飲食，亦必嘗而後進，所以王韶之等無隙可乘，安帝尚得苟活數天。不料安帝命數該絕，致德文無端生病，出居外第，那時韶之正好動手，指揮內侍，竟將安帝撳住，用散衣作結，硬將安帝勒斃。是可忍，孰不可忍！<break time="100ms" />　　當下托言安帝暴崩，傳出遺詔，奉德文即皇帝位。德文亦明知有變，怎奈宮廷內外，已都是劉裕爪牙，孤身如何發作，只好得過且過，權登帝座。史家稱他為晉恭帝。越年改安帝元興年號，稱為元熙元年，立王妃褚氏為后，依著歷代故例，大赦天下，加封百官。再進封劉裕為宋王，又加給十郡采邑。裕此時是老實受封，徙都壽陽，嗣復諷令朝臣，申加殊禮。恭帝不敢違慢，更命裕得戴冕旒，建天子旌旗，出警入蹕，乘金根車，駕六馬，備五時副車，樂舞八佾，設鐘簴宮懸，進王太妃為太后，世子為太子，居然與晉朝無二了，是古來所未有。
    </voice>
</speak>
