<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　煬帝喜極歸寢，酣睡一宵，越宿接到急報，乃是魏刀兒部賊甄翟兒，率眾十萬寇太原，將軍潘長文戰死。煬帝因太原要地，有此賊燄，也覺心驚，亟調山西、河東慰撫大使李淵，往討甄翟兒。嗣是連得軍警，左翊衛大將軍宇文述，恐煬帝不樂，往往匿不上陳，煬帝稍有所聞，一日臨朝，顧問群臣道：「近來盜賊如何？」宇文述出班奏道：「近已漸少。」光祿大夫蘇威，獨引身隱柱。煬帝召威過問，威答道：「臣未主軍旅，不知盜賊多少，但慮盜賊漸近。」煬帝問為何因？威說道：「前日賊據長白山，今近在汜水，且往日租賦丁役，今皆無著，豈不是盡化為盜麼？」煬帝道：「區區小賊，尚不足慮。惟高麗王高元，至今未見來朝，實屬可恨！」威復答道：「高麗在外，盜賊在內，臣謂外不足恨，內實可懮。況陛下在雁門時，許罷東征，今復欲征發，民不聊生，怎能不相率為盜呢？」煬帝勃然變色，拂袖退朝。到了端午節，百僚競獻珍玩，威獨獻入《尚書》一部，有人從旁譖威道：「《尚書》有五子之歌，威欲借此謗上。」煬帝正未明威意，聽到此言，當然愈怒。既而復議伐高麗，廷臣莫敢進諫，獨威入內奏請道：「欲討高麗，何必發兵，但赦免各處盜賊，便可得數百萬人，飭令東征，必能立功贖罪，高麗不難平服了。」煬帝不答，面有慍色，威當即趨出，御史大夫裴蘊進奏道：「威大不遜，天下何處有許多盜賊。」煬帝恨恨道：「老革猶言多兵。多奸，虛張賊勢，意欲脅朕，朕擬令人批頰，因念他是多年耆舊，所以忍耐一二。」蘊亦辭退，另唆人上章劾威，說他前時典選，濫授人官。煬帝即奪去威官，除名為民。過了月餘，又有人訐威私通突厥。裴蘊奏詔推按，證成威罪，請即處死。還是煬帝不忍加誅，許貸一死，惟並威子孫三世除名。<break time="100ms" />　　時光易過，又是秋來，江都新造龍舟，報稱完工，制度比前日宏麗。煬帝甚喜，即擬南幸，江都留越王侗居守。右候衛大將軍趙才進諫道：「今百姓疲勞，府藏空竭，盜賊扆起，禁令不行，願陛下亟還西京，安撫兆庶，奈何反欲南巡呢？」煬帝大怒，命將才拘繫獄中。建節尉任宗，奉信郎崔民象及王愛仁，先後諫阻，均為所殺。他人乃莫敢進言。這番南巡，自后妃以下，盡行帶去，外如儀仗一切，比第一次還要繁盛。甫出西苑，見有一人俯伏在地，口稱小臣送駕，語帶嗚咽。煬帝從輦中俯視，乃是西苑令馬守忠，便道：「汝在此看守西苑，不勞送行。」守忠道：「鑾輿已經出發，料難挽回，只望陛下早日還駕，小臣願整頓西苑，敬候乘輿。」說罷，淚如雨下。煬帝亦不覺悵然，半晌又說道：「朕偶然遊幸，自當早回，何必這般過悲。」守忠道：「陛下造這西苑，不知費了多少財力，始得有此五湖四海三神山十六院的風景，陛下豈不愛戀？乃捨此遠遊，致小臣對景傷心，故不禁下淚。」煬帝黯然道：「朕難道永離此苑？但教汝好生看守，毋使園林零落，殿宇蕭條。」說至此，因口占一詩道：「我慕江都好，征遼亦偶然。但存顏色在，離別只今年。」吟罷，命從吏錄出，遞與守忠，留別宮人。守忠乃起，讓過鑾駕。左右見守忠奏請，煬帝答言，均寓悲感，統有些詫異起來，死機已兆。但也只好隱忍過去，擁了御駕，行至河濱。煬帝下輦登舟，望見新造船隻，多半有雲龍裝飾，燦爛奪目，當然欣慰，便與蕭后分坐最大的龍舟。十六院夫人，亦各坐龍舟一艘，規模略小。此外美人，也都一一分派，各有坐船。文武百官，或在船中居住，或在岸上夾護，魚貫前進，連綿不絕。非奉停泊號令，就是夜間，亦要進行。起程這一夕，秋高氣爽，水面上的涼祐陣陣，拂除那日間餘暑，煬帝卻不能安睡，起開艦窗，眺望夜景，但聽得一片歌聲，順風刮來。歌云：<break time="100ms" />　　我兄征遼東，餓死青山下；今我挽龍舟，又睏隋堤道。方今天下饑，路糧無些小，前去千萬里，此身安可保？暴骨枕荒沙，幽魂泣煙草；悲損門內妻，望斷吾家老。安得義男兒？焚此無主屍；引其孤魂回，負其白骨歸。<break time="100ms" />　　煬帝聽罷，禁不住心中氣憤，便令左右緝捕歌夫。左右奉命往捕，鬧了半夜，並無蹤跡，煬帝亦傍徨不寐，等到天曉，經左右復報，但說是沒人唱歌，所以無從緝捕。煬帝雖然驚疑，卻也只好略過一邊，仍命啟行。越日，天氣忽然暴熱，竟致秋行夏令，好似盛暑一般。龍舟雖然寬敞，尚覺得天氣困人。岸上牽纜諸役夫，統是揮汗如雨，不勝勞憊。煬帝亦為憐憫，用翰林學士虞世基言，令就汴渠兩堤，移惎柳枝。且詔諭地方人民，獻柳一株，即賞一縑。是時柳尚未凋，百姓都掘柳來獻，煬帝從舟中登岸，自種一株，作為首倡，百官亦各種一株，然後令百姓分種，照柳給賞。百姓非常踴躍，越種越多，且隨口編出幾句歌謠道：「栽柳樹，大家來，好遮陰又好當柴。天子自栽，然後百姓栽。」煬帝聽著，滿心歡喜，又取錢散給百姓，並親書金牌，懸掛最高的柳樹上，賜柳姓楊，因此後人呼柳為楊柳。說本韓湝《開河記》，但古時楊柳並稱，訓詁家謂楊枝上挺，柳枝下垂，今混稱楊柳，是否起於隋時，待考。
    </voice>
</speak>
