<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　爾朱榮潛軍山谷，分騎士為數隊，每隊約數百騎，揚塵鼓噪，使賊眾不辨虛實，自率健騎繞出葛榮陣後，預約夾攻。葛榮只管前面，不管後面，但聽得嘩聲大至，急忙備御。等了許久，並無來軍，正擬解甲休息，又覺得喊聲四起，塵頭滾滾。好多時不見到來，轉使葛榮且驚且疑。既而自笑道：「這是爾朱榮的疑兵計，毫無實力，徒亂我心，我適受彼賺，不如大眾靜坐，休養銳氣為是！」這才中計。遂令部眾靜守，不必他顧。部眾各散伍小憩，不意陣前陣後，胡哨迭吹，霎時突入鐵騎，攪亂賊陣。葛榮倉猝上馬，尚只督眾向前，為抵敵計，忽背後馳到一大將，手起槊落，竟將葛榮打倒馬下，一聲呼喝，已由好幾個健卒，跳躍而至，立把葛榮縛住。賊眾見渠魁受擒，無不膽落，那大將又復傳令，降者免死，於是賊眾一齊投戈，匍匐乞降。大將又宣諭道：「爾等都有父母妻孥，奈何從賊尋死！我但拿問首逆，不問脅從，願留者聽，願歸者亦聽。」這諭傳出，大眾多半願歸，泥首拜謝，歡躍而去。冀、定、滄、瀛、殷五州，自是肅清。看官欲問大將為誰？無非是個爾朱榮。<break time="100ms" />　　榮既遣散賊眾，尚有若干賊目，無家可歸，亦量能錄用，不使失所。可巧賊目中有一少年，虎背猿軀，與眾不同，問他姓名，叫做宇文泰。乃父名肱，隨鮮於修禮戰死，泰轉投葛榮，至此為爾朱榮所愛，擢為軍將。宇文泰始此。隨將葛榮檻送入洛，梟斬都市。葛榮了。魏主加榮為大丞相，都督河北畿外諸軍事，並封榮諸子為王。一面撤回元天穆各軍，進司徒楊椿為太保，城陽王徽為司徒。<break time="100ms" />　　是時梁將軍曹義宗，圍魏荊州，已歷三年，守將王羆，百計拒守，幸得不陷。魏廷因朔方多難，不遑南顧，至是始遣中軍將軍費穆，都督南征各軍，往援荊州。梁軍久頓城下，已經疲敝，不料費穆猝至，闖入梁營，曹義宗不及措手，竟被擒去，荊州解圍。梁主衍聞義宗被擄，當然不肯干休，索性想出因敵攻敵的計策，封降王元顥為魏王，派將軍陳慶之引軍納顥。顥南奔梁見上文。顥遂北行，得拔滎城，擒住魏行台統帥濟陰王元暉，自稱魏帝，改元孝基。<break time="100ms" />　　魏大都督元天穆方出略河間，往討偽漢王邪杲，杲前為幽州主薄，也想乘亂為王，招集河北流民，占踞北海，騷擾青州。天穆奉敕東征，一軍不能兩顧，魏主令他熟籌緩急。他決計先滅邢杲，然後討顥。卻喜東征得手，不到數月，便將杲擒送洛陽，斬首了事。乃移軍南趨，在途迭聞警耗，係是元顥導著梁軍，乘虛深入，取梁國，拔滎陽。當下驅軍急進，直至滎陽城下，偏被陳慶之殺將出來，急切不能阻攔，竟至敗北。慶之乘勢追擊，復陷虎牢。虎牢為洛陽要塞，一經失守，洛都當然大震。<break time="100ms" />　　魏主子攸急欲避難，未知所向，因召群臣會議。或勸魏主赴長安，中書舍人高道穆進言道：「關中荒殘，不宜再往。顥乘虛深入，將士不多，若陛下親率衛士，背城一戰，臣等亦誓盡死力，不難破顥。倘謂勝負難料，不若暫時渡河，徵召大丞相爾朱榮，與大將軍天穆，犄角進討，不出旬月，定可成功。這乃是萬全之計呢！」魏主子攸，遂帶領數騎，夜走河內。都中無主，便即大亂。臨淮王彧，安豐王延明，倡議迎顥，遂封府庫，備法駕，率百僚迎顥入城。<break time="100ms" />　　顥入洛陽宮，改元建武，也循例施赦，授陳慶之為侍中，領車騎大將軍。元天穆收集敗卒，得四萬人，掩入大梁，再分兵二萬，使費穆為將，往攻虎牢。顥亟遣慶之擊穆，穆正力攻虎牢，聞慶之將至，已有畏心。嗣又得天穆北去消息，只剩得自己孤軍，越覺彷徨失措，一俟慶之到來，即望塵迎降。慶之送穆至洛，顥責他趨奉爾朱，濫殺王公，即令推出梟首。該殺。一面命黃門侍郎祖瑩，作書貽子攸道：「朕泣請梁朝，誓在復恥，但欲問罪爾朱，出卿虎口，卿與我肯同心戮力，皇魏或可再興，否則爾朱得福，卿益得禍。卿宜三復斯言，庶富貴可共保哩。」<break time="100ms" />　　書去後杳無復音，唯河南州郡，陸續輸誠。再遣使四出，招諭官民。齊州刺史沛郡王元欣，意欲受詔，軍司崔光韶抗言道：「元顥受制南朝，引寇兵覆宗國，乃是亂臣賊子，人人得誅，不但大王家事，所應切齒，就是下官等亦夙受國恩，未敢仰從！」長史崔景茂等，亦齊聲道：「軍司言是！」欣乃斬顥使，示與決絕。還有襄州刺史賈思同，廣州刺史鄭先護，南兗州刺史元暹，俱不受顥命。冀州刺史元孚，自葛榮受誅後，仍復原職。顥令為東道行台，封彭城郡王，孚將顥書轉獻魏主子攸，表明誠意。平陽王元敬先，起兵討顥，不克而死。<break time="100ms" />　　顥入洛城時，適遇暴風，緩轡至閶闔門，馬忽驚躍，不肯入城，當由左右代為執轡，驅策數次，才得馳入。顥頗有戒心，所以入城申諭，禁止侵掠，內自宮掖，外及民舍，統皆安堵如恒。過了一二旬，漸漸的驕怠起來，所有賓客近習，統皆寵待，自己日夕縱酒，不恤兵民。所從南兵，陵轢市裡，不復加禁，因此朝野失望，公私不安。恒農人楊曇華私語親友道：「顥必無成，假兗冕不過六十日。」諫議大夫元昭業，亦竊議道：「從前更始即新莽時之劉玄。自洛西行，初發馬驚，奔觸北宮鐵柱，三馬皆死，後卒無成。援古證今，相去亦不遠呢。」高道穆兄子儒，自洛陽出從子攸，子攸問洛中事，子儒答道：「顥敗在旦夕，不足深慮！」子攸才得少安。小子有詩歎道：<break time="100ms" /><break time="100ms" />　　休言成敗屬穹蒼，一得生驕定不長；<break time="100ms" />　　閶闔門前驚坐馬，區區未足驗災祥。<break time="100ms" />　　顥既驕恣，復欲叛梁。欲知後來情形，俟至下回再表。
    </voice>
</speak>
