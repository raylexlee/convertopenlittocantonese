<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　魏主宏二次出師，再攻襄鄧，實是忿兵，忿兵必敗。其所以幸勝者，由齊君臣之互相猜忌，所遣將吏，未肯為主盡力耳。蕭諶誅矣，王晏死矣，兩人有佐命大功，結果如此，彼如裴叔業、崔慧景、蕭衍諸人，能不寒心！心一寒而氣即餒，欲其殺敵致果，談何容易！然魏兵且有渦陽之敗，以屢勝之傅永，亦致狼狽奔還，忿兵必敗之言，非其明證歟？齊主鸞不能外攘，專事內殘，遙光得乘間而入，屠戮十王。前用鸞者為蕭道成，後用遙光者為蕭鸞，卒之皆授人以柄，自取覆亡。遙光後雖誅死，而東昏已成孤立，齊祚之不永也有以夫！
    </voice>
</speak>
