<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　陛下與高氏通和，歲逾一紀，舟車往復，相望道路，必將分災卹患，同休等戚，寧可納臣一介之服，貪臣汝、潁之地，便絕好河北，檄詈高澄。聘使未歸，陷之虎口，揚兵擊鼓，侵逼彭宋，天下寧有萬乘之主，見利忘義若此！其失一也！第一條即使梁主愧死。臣與高澄既有仇憾，義不同國，歸身有道，陛下授以上將，任以專征。臣受命不辭，實思報效，方欲蕩滌夷氛，一匡宇內，乃陛下始信終疑，欲分臣功，使臣擊河北，自舉徐方。遣庸懦之貞陽，任驕貪之胡趙，才見旗鼓，鳥散魚溃，慕容紹宗，席捲渦陽，諸鎮靡不棄甲，疾雷不及掩耳，散地不可固全，使臣狼狽失據，妻子為戮，斯實陛下負臣之深。其失二也。梁主任將非人，反令叛賊借口。臣退保淮南，方欲收合餘燼，剋申後戰，封韓山即寒山。之屍，雪渦陽之恥，陛下喪其精魄，無復守氣，便信貞陽謬啟，復請通和。臣屢表諫阻，終不見從，反覆若此，童子猶且羞之，況在人君！其失三也。畏懦逗留，軍有常法，貞陽精甲數萬，不能拒抗敵國，反受囚執，以帝之猶子，而面縛虜庭，實宜絕其屬籍，以釁征鼓，陛下曾不追責，憫其苟存，欲以微臣相貿易，人君之道，可如是乎？其失四也。懸瓠大藩，古稱汝潁，臣舉州內附，而羊鴉仁無故棄之，棄之者不聞加罪，得之者未見加功。其失五也。臣渦陽退縮，非戰之罪，實由陛下君臣，相與見誤，乃還壽春，曾無悔色，祗奉朝廷。鴉仁自知棄州，內懷慚懼，遂啟臣欲反；欲反當有形跡，何所征驗，誣陷乃爾。陛下曾無辨究，默然信納，豈有誣人莫大之罪，而可比肩事主者乎？其失六也。此條實含血噴人。趙伯超拔自無能，任居方伯，惟漁獵百姓，行貨權幸。朱異之徒，積受金貝，遂擬胡、趙為關、張，胡指貴孫，上文胡趙同此。誣掩天聽，謂為真實。韓山之役，女妓自隨，才聞敵鼓，與妾俱逝，不待貞陽，故只輪莫返。論其此罪，應誅九族，而納賄中人，還處州任。伯超無罪，臣功何論？賞罰無章，何以為國？其失七也。臣御下素嚴，無所侵物，關市徵稅，咸悉停原，壽陽之民，無不慰悅。乃裴之悌等助戍在彼，憚臣檢制，無故遁歸，又啟臣欲反。陛下不責其違命離鎮，反受其浸潤之譖，處臣如此，使何地自安？其失八也。此條未見上文，借景啟中補入。臣雖才愧古人，頗無遺策，及委贄陛下，罄竭忠規，每有陳奏，恒被抑遏。朱異專斷軍旅，周石珍總屍兵仗，陸驗、徐驎，典司谷帛，皆<break time="100ms" />　　明言求貨，非賂不行。臣無賄於中，故常遭抑責。其失九也。鄱陽之鎮合肥，與臣鄰接，臣推以皇枝，每相祗敬。而嗣王無端疑忌，臣有使命，必加彈射，或聲言臣反，或啟臣纖介，招攜當須以禮，忠烈何以堪此！其失十也。此條又是誣罔。其餘條目，且不勝陳。臣心直辭戇，有忤龍鱗，遂發嚴詔，便見討襲。昔重華純孝，猶逃凶父之杖，趙盾忠賢，不討殺君之賊，臣何親何罪，而能坐受殲夷？韓信雄桀，亡項霸漢，末為女子所烹，方悔蒯通之說。臣每覽書傳，心竊笑之，豈容遵彼覆車，而快陛下佞臣之手哉！是以興晉陽之甲，亂長江而並濟，願得升赤墀，踐文石，口陳枉直，指畫臧否，誅君側之惡臣，清國朝之秕政，然後還守藩翰，以保臣節，實臣之至願也。謹此啟聞。<break time="100ms" />　　看官，你想梁主衍見了此啟，怎得不慚憤交並？便於三月朔日，就太極殿前設壇，禱告天地，說是侯景背盟，不可不討。恐天地亦不肯多管。一面舉烽征軍，再擬交兵。先是閉城拒賊，城中男女共十餘萬，士卒約二萬餘人，被圍既久，十死八九，乘城不滿四千人，類皆羸餓。驀聞侯景負約，當然大懼，惟日望外援。柳仲禮專聚妓妾，置酒作樂，不許諸將出戰，乃父即右衛將軍柳津，登城呼仲禮道：「汝君父日坐圍城，汝尚不肯竭力，試想百歲以後，將目汝為何如人？」仲禮面色如常，毫不介意。邵陵王綸亦頓兵不戰。安南侯蕭駿向綸進言道：「城危至此，尚坐視不救，倘有不測，殿下有何顏再立人世？今宜分軍為三道，出賊不意，當可卻賊！」綸終不聽。<break time="100ms" />　　南康王會理與羊鴉仁、趙伯超等，進營東府城北，約在夜間渡軍。鴉仁違約不至，景已令宋子仙攻擊會理。會理營尚未就，軍士驚亂，伯超先遁，會理支持不住，便即退走，戰死溺死，約五千人。景聚首城下，指示守軍，城中益懼。景督兵攻城，晝夜不息，邵陵世子堅，屯太陽門，終日蒱飲，不恤吏士。書佐董勛華、白曇朗等，夜引景眾登城，永安侯確，力戰不能卻，乃排闥入宮，報知梁主道：「城被陷了！」梁主衍尚安臥不動，喟然歎道：<break time="100ms" />「我得我失，亦復何恨！」復顧語確道：「速去語汝父，勿以二宮為念！」確方欲趨出，又由梁主申命，使確慰勞外軍。確奉命去訖。<break time="100ms" />　　俄而景左丞王偉入殿奉謁，拜呈景啟，無非說是奸佞所蔽，因領眾入朝，驚動聖躬，特詣闕謝罪。梁主便問道：「侯景何在？汝可為我召來！」偉乃出殺報景，景竟引甲士五百人，昂然入見。既至殿前，望見儀衛森嚴，也不禁三分膽怯，因跪就殿階，叩首如儀。典儀引就三公座上，梁主正容語景道：「卿在軍日久，曾勞苦否？」景不敢仰視，汗涔涔下。賊膽心虛。梁主又道：「卿何州人，乃敢至此？妻子尚在北方麼？」景仍不敢對，景將任約在側，代景答道：「臣景妻子，皆為高氏所屠，只有一身歸服陛下。」梁主復道：「卿既忠事我朝，應即約束軍士，不得騷擾。」景應諾而出，復至永福省謁見太子，太子亦無懼容。侍衛統皆駭散，惟中庶子徐摛，通事舍人殷不害在側。摛朗聲道：「侯王來，當禮謁東宮！」景乃下拜。太子與言，景亦不能答。
    </voice>
</speak>
