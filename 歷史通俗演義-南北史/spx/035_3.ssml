<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　垣之等攻城至暮，用火箭射上，毀去東北角城樓，城中大嘩，守兵盡溃。遙光走還小齋，秉燭危坐，令左右閉住齋閤，在內拒守。左右皆逾垣遁去，外軍殺入城中，收捕遙光。破齋閤門，遙光吹滅燭燄，匍伏牀下。外軍暗地索尋，就牀下用槊刺入。遙光受傷，禁不住有呼痛聲，當被軍人一把拖出，牽至閤外，稟明蕭坦之等，便即飲刀。死有餘辜。軍人復縱火燒屋，齋閤俱盡，遙光眷屬，多死火中。劉渢、劉晏，亦遭駢戮。一場亂事，化作煙消。<break time="100ms" />　　坦之等還朝復命，有詔擢徐孝嗣為司空，加沈文季為鎮南將軍，進蕭坦之為尚書右僕射，劉暄為領將軍，曹虎為散騎常侍右衛將軍。坦之恃功驕恣，又為茹法珍等所嫌，日夕進讒。寶卷亟遣衛帥黃文濟，率兵圍坦之宅，逼令自殺。<break time="100ms" />　　坦之有從兄翼宗，方簡授海陵太守，未曾出都，坦之呼語文濟道：「我奉君命，不妨就死，只從兄素來廉靜，家無餘資，還望代為奏聞，乞恩加宥！」文濟問翼宗宅在何處，坦之以告，經文濟允諾，乃仰藥畢命。文濟返報寶卷，並述及翼宗事，寶卷仍遣文濟往捕，查抄翼宗家資，一貧如洗，只有質帖錢數百。想即錢券之類。持還復命，寶卷乃貸他死罪，仍繫尚方。坦之子秘書郎蕭賞，坐罪遭誅。茹法珍等尚未滿意，復入譖劉暄。寶卷道：「暄是我舅，怎有異心！」彼也有一隙之明耶？直閤徐世標道：「明帝為武帝猶子，備受恩遇，尚滅武帝子孫，元舅豈即可恃麼？」讒口可畏。寶卷被他一激，便命將暄拿下，殺死了事。嗣後因曹虎多財，積錢五千萬，他物值錢，亦與相等，一道密敕，把虎收斬，所有家產，悉數搬入內庫。蕭翼宗因貧免死，曹虎因富遭誅，世人何苦要錢，自速其死！統計三人處死，距遙光死期，不到一月。就是新除官爵，俱未及拜，已落得身家誅滅，門閥為墟！富貴如浮雲。<break time="100ms" />　　惟徐孝嗣以文士起家，與人無忤，所以名位雖重，尚得久存。中郎將許准，為孝嗣陳說事機，勸行廢立。孝嗣謂以亂止亂，決無是理，必不得已行廢立事，亦須俟少主出遊，閉城集議，方可取決。准慮非良策，再加苦勸，無如孝嗣不從。沈文季自托老疾，不預朝權，從子昭略，已升任侍中，嘗語文季道：「叔父行年六十，官居僕射，欲以老疾求免，恐不可必得呢！」文季但付諸微笑，不答一詞。<break time="100ms" />　　過了月餘，有敕召文季叔姪，入華林省議事。文季登車，顧語家人道：「我此行恐不復返了！」及趨入華林省，見孝嗣亦奉召到來，兩人相見，正在疑議，未知所召何因。忽由茹法珍趨至，手持藥酒，宣敕賜三人死。昭略憤起，痛詈孝嗣道：「廢昏立明，古今令典，宰相無才，致有今日！」說至此，取酒飲訖，用甌擲孝嗣面道：「使作破面鬼！」言訖便僵臥地上，奄然就斃。文季亦飲藥而盡。孝嗣善飲，服至鬥餘，方得絕命。子演尚武康公主，況尚山陰公主，統皆坐誅。女為江夏王寶玄妃，亦勒令離婚。昭略弟昭光，聞難欲逃，因不忍別母，持母悲號，被收見殺。昭光兄子曇亮，已經逃脫，聞昭光死，且慟且歎道：「家門屠滅，留我何為！」也絕吭自盡。<break time="100ms" />　　未免太迂。<break time="100ms" />　　嗣是同朝六貴，只剩太尉陳顯達一人，顯達為高、武舊將，當明帝鸞在位時，已恐得罪，深自貶抑，每出必乘敝車，隨從只十數人，非老即弱，嘗蒙明帝賜宴，酒酣起奏道：「臣年衰老，富貴已足，唯欠一枕，還乞陛下賜臣，令臣得安枕而死！」明帝失色道：「公已醉了，奈何出此語！」既而顯達又上書告老，仍不見許，及預受遺敕，出師攻魏，為魏所敗，狼狽奔還。見前回。御史中丞范岫，劾他喪師失律，應即免官，顯達亦請解職，寶卷獨優詔慰答，不肯罷免。尋且命顯達都督江州軍事，領江州刺史，仍守本官。顯達得了此詔，好似跳出陷坑，非常快慰。至朝中屢誅權貴，且有謠言傳出，謂將遣兵襲江州，顯達遂與長史庾弘遠，司馬徐虎龍計議，擬奉建安王寶夤為主，即日起兵。小子有詩歎道：<break time="100ms" /><break time="100ms" />　　尋陽一鼓起三軍，主德昏時亂自紛，<break time="100ms" />　　我有紫陽書法在，半歸臣子半歸君。<break time="100ms" />　　師期已定，又令庾弘遠等出名，致書朝貴，頗寫得淋漓痛快，可泣可歌。欲知書中詳情，容待下回錄敘。<break time="100ms" />　　六貴同朝，人自畫敕，此最足以致亂，蕭衍之說韙矣。但平心論之，六人優劣，亦有不同。蕭遙光慫慂蕭鸞，殘害骨肉，其心最毒，其策最狡。江祏、江祀，密圖廢立，乃欲奉戴遙光，黨惡助虐，繩以國法，遙光固為罪首，二江其次焉者也。劉暄反覆靡常，亦不得為無罪。蕭坦之、徐孝嗣、沈文季三人，討平遙光，非特無辜，抑且有功。就令坦之恃功驕恣，而罪狀未明，烏得妄殺！孝嗣、文季，更無罪之可言。故遙光可誅，江祏、江祀可誅，劉暄亦可誅，坦之、孝嗣、文季，實無可誅之罪，誅之適見其誣枉耳！人徒謂寶卷濫殺大臣，因致亡亂，不知無罪者固不應誅，有罪者亦非真不可誅也。彼寶卷之亡國，猶在彼不在此焉。
    </voice>
</speak>
