<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　會聞葛榮進圍信都，乃命金紫光祿大夫源子邕，為北討大都督，率兵赴援。子邕方發，又接相州急報，刺史樂安王元鑒，文成帝孫。據鄴叛魏，通款葛榮。因再命舍人李神軌，出會子邕，並召同將軍裴衍，先討鄴城。才算一舉得手，入鄴誅鑒，傳首洛陽。神軌還都，詔除子邕為冀州刺史，使討葛榮。裴衍亦表請同行，奉敕允議。子邕獨上書自陳，謂兩人不宜同往，衍行臣請留，臣行請留衍，若逼使同行，必致敗衄。有詔不許，子邕不得已偕衍北進。行至漳水，突遇賊十萬眾，蜂擁前來。兩將本不同心，號令不一，猝遭大敵，兵士駭散，子邕及衍，相繼陣亡。葛榮盡銳攻相州，還虧刺史李神，悉眾固守，恊力致死，才得不陷。可見用兵之道，全恃一心。偏雍州行台蕭寶夤，竟殺死關右大使酈道元，居然造起反來。果如楊椿所料。<break time="100ms" />　　寶夤西討莫折念生，前次敗績遭譴，已不自安，後來雖得起復，終懷疑懼。莫折念生返至秦州，由州民杜粲糾眾發難，擊死念生，粲自掌州事。南秦州城民辛琛，亦自行州事，各遣使至蕭寶夤處乞降。莫折念生亦了。寶夤表聞魏廷，魏主盡復寶夤舊封，仍爵齊王兼尚書令。<break time="100ms" />　　中尉酈道元，素號嚴猛，不避權戚。司州牧汝南王元悅，寵信小吏邱念，弄權不法。道元收念付獄，擬處重刑。悅亟白胡太后，請赦念罪。太后敕令赦念，偏道元不待赦至，先已殺念，復劾悅縱奸枉法諸罪狀，太后不理。悅深恨道元，想出一法，請調道元為關右大使。關右為蕭寶夤勢力範圍，遣使鎮壓，明明是悅的詭計，使他激怒寶夤，好借刀殺死道元。魏廷哪裡知曉，即派道元西行。果然寶夤聞知，由疑生畏，由畏生忿，特商諸僚佐柳楷。楷答道：「大王為齊明帝子，天下屬望，何必定居人下！況近有謠言：鸞生十子，九子毈，音斷，卵壞也。一子不毈，關中亂。亂訓為治，大王當治關中，已無疑義。」寶夤乃決計叛魏，密遣部將郭子恢，潛伏陰盤驛，俟道元過境時，突出攔阻。把他刺死。佯言為賊所害，命人收殯，詭詞奏聞。魏責寶夤捕凶正法，寶夤當然不理，即欲稱帝關中。<break time="100ms" />　　行台郎中蘇湛，人品端方，素為寶夤所重，時正抱病在家。寶夤使他姨弟姜儉與商，湛不待說畢，便放聲大哭。奇哉！儉驚問何因？湛且泣且語道：「我家百口，今將屠滅，怎得不哭！」又哭至數十聲，乃徐語儉道：「為我白齊王！王本似窮鳥投人，賴朝廷假王羽翼，榮寵至此，奈何無端背德！且魏德雖衰，天命未改，齊王恩信，未洽民情，乃欲率羸惰兵卒，守關問鼎，怎能有成？湛不能舉家同盡，願乞骸骨歸還鄉里，使得病死，下見先人。」儉返報寶夤，寶夤知湛不為己用，聽令還裡。<break time="100ms" />　　長史毛遐，與弟鴻賓，奔往馬祗柵，召集氐羌，抗拒寶夤。寶夤遣將軍盧祖遷擊遐，一面自稱齊帝，改元隆緒，置百官都督，公然被服袞冕，出祀南郊，行即位禮。偽官呼嵩未畢，忽有敗報傳來，祖遷敗死，禁不住神色倉皇，匆匆入城。別派部將侯終德，往擊毛遐兄弟，並派重兵據守潼關。<break time="100ms" />　　正平民薛鳳賢、薛修義等，亦聚眾河東，分據鹽池，圍攻蒲阪，東西連結，響應寶夤。魏命尚書僕射長孫稚，為行台統帥，往討寶夤，遣都督宗正珍孫，往討二薛。<break time="100ms" />　　長孫稚馳至恒農，聞寶夤圍攻馮翊，尚未陷入，乃與將佐會議所向。行台左丞楊侃獻計道：「賊據潼關，守禦已固，未易攻入，不如北取蒲坂，渡河西行，直搗心腹。賊回顧巢穴，馮翊必當解圍，就是潼關守兵，亦必卻顧而走，支節既解，長安自可坐取了。若以為愚計可行，願效前驅！」長孫稚皺眉道：「汝計甚善，但薛修義方圍河東，薛鳳賢復據安邑，近聞宗正珍孫，軍至虞坂，不能前進，我軍如何可往？」侃微笑道：「珍孫一行陣匹夫，怎知行軍？二薛黨羽，統是烏合，只能欺嚇珍孫，不能欺嚇別人。」虜在目中。稚乃使長男子彥，隨著楊侃，帶領騎兵，自恒農北渡，進據石锥壁。侃揚言道：「我軍今且停此，暫待步軍。為念沿途村民，無知受脅，情實可憐，今先告父老百姓，速送降名，各自還村，俟我軍舉起三烽，也當舉烽相應，我軍誓不相犯；若無人應烽，定係賊黨，當進屠村落，奪取子女玉帛，犒賞我軍。」誑賊足矣。村民聞了此言，轉相告語，多遞降名。一俟官軍舉烽，無論已降未降，皆舉烽相應，火光徹數百里。薛修義等圍住河東，遙見烽火齊紅，不覺大駭，當即遁還，與鳳賢同約來降。潼關守兵，果然返顧，相率卻走，侃即飛報長孫稚。稚見潼關空虛，已率全軍入關，進至河東，與侃相會。侃更長驅直進，寶夤遣將郭子恢截擊，連戰皆敗。那往擊毛遐的侯終德，竟與遐等聯絡，還襲寶夤。<break time="100ms" />　　寶夤連忙出敵，軍無鬥志，未戰先逃，慌得寶夤驅馬奔回，挈領妻孥，自後門出奔，逕投萬俟丑奴，丑奴為胡琛部將，琛被拔陵餘黨費律，誘至高平，將他殺死。胡琛了。餘眾並歸丑奴，再據高平，翦滅拔陵餘黨。既得寶夤投奔，引為謀主，授官太傅，自稱天子，僭置官屬。適波斯國獻獅至魏，被丑奴截留，作為符瑞，自稱神獸元年。奴可為帝，獸足表年，擾亂時代，應該有此奇聞呢！語極冷雋。<break time="100ms" />　　且說魏主詡年已濅長，知識日開，胡太后帷薄不修，時懷疑忌。通直散騎常侍谷士恢，得邀上寵，日在魏主左右，胡太后恐他傳聞穢事，誣以他罪，勒令自盡。尚有密多道人，能作胡語，亦嘗出入殿廷，為魏主所親信。太后又使人伺他蹤跡，刺死城南，佯為懸賞購賊。此外如魏主寵臣，多被太后遷黜。魏主當然恚恨，遂致母子生嫌。
    </voice>
</speak>
