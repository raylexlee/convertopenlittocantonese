<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十四回<break time="100ms" />　　陳參軍立柵守危城　薛安都用矛刺虜將
    </voice>
    <voice name="zh-HK-WanLungNeural">
        <break time="100ms" />
			　　卻說范曄等繫獄兼旬，讞案已定，當然處斬，曄為首犯，當先赴市。謝綜、孔熙先等隨後，彼此互相問答，尚有笑聲。是謂愍不畏死。會曄家母妻，並來探視，且泣且詈，曄無愧色，亦無慼容。嗣由曄妹及妓妾來別，曄不禁悲涕流連。謝綜在旁冷笑道：「舅所言夏侯色，恐不若是！」曄乃收淚，旁顧親屬，不見綜母，遂顧語綜道：「我姊不來，究竟比眾不同！」又呼監刑官道：「為我寄語徐童，鬼若有靈，定當相訟地下！」原來徐湛之小名仙童，曄怨湛之泄謀，故有此言，未幾由監刑官促令開刀，幾聲脆響，頭都落地，曄子藹、遙、叔、蔞，孔熙先弟休先、景先、思先，子桂甫，孫白民，謝綜弟約，及仲承祖許曜等，皆同時伏誅。查抄曄家資產，樂器服玩，並皆珍麗，妓妾所有珠翠，不可勝計。惟曄母居處敝陋，只有一廚中少積芻薪，曄弟子冬無被，叔父單布衣，薄父母，厚妾媵，不仁如曄，宜乎速死。世人其聽之。<break time="100ms" />　　曄孫魯連，謝綜弟緯，蒙恩免死，流徙遠州。臧皇后從子臧質，前為徐、兗二州刺史，與曄厚善，宋主顧念親情，不令連坐，但降為義興太守。削彭城王義康官爵，列為庶人，徙安成郡。命寧朔將軍沈邵，為安成相，領兵防守。用趙伯符為護軍將軍。伯符係宋主祖母趙氏從子，宋主因逆黨草檄，仇視伯符，所以引為宿衛，格外親信。義康到了安成，記及慧琳贈言，方開篋閱書，讀至漢淮南厲王長事，竟掩卷自歎道：「古時已有此事，我未曾知曉，怪不得要遭重譴了！」悔之晚矣。<break time="100ms" />　　衡陽王義季，自南兗州移鎮徐州，聞義康被廢，未免灰心，遂終日飲酒，沈湎不治，宋主屢戒不悛。俄聞北魏寇邊，越覺縱飲，夜以繼晝，他本自祈速死，所以借酒戕生。果然不出兩年，便即送命，年止二十三歲。原是速死為幸。追贈侍中司空，有子名嶷，許令襲爵。調皇三子武陵王駿為徐州刺史，捍衛京畿，控遏北虜。<break time="100ms" />　　看官閱過上文，應知宋、魏已經修和，為何又要開戰呢？<break time="100ms" />　　說來話長，由小子逐事敘明。接入無痕。<break time="100ms" />　　自氐王楊難當，投順北魏，遣兄子保宗出鎮薰亭，事見前回。保宗竟奔往北魏。魏授保宗為征西大將軍、都督隴西軍事，兼秦州牧武都王，鎮守上邽，妻以公主；一面拜難當征南大將軍領秦、涼二州牧，兼南秦王。難當以受職征南，進窺蜀土，驅兵襲宋益州，拔葭萌關，圍攻涪城。太守劉道錫固守不下，難當乃移寇巴西，掠去維州流人七千餘家。宋遣龍驤將軍裴方明，會同梁、秦二州刺史劉真道，合兵往討，大破難當，搗入仇池，擒住難當子虎，及兄子保熾。難當走依上邽，仇池無主，乃留保熾居守，獻虎入宋都，殺死了事。宋命輔國司馬胡崇之為北秦州刺史，監管保熾，助守仇池。魏獨遣人迎難當至平城，起用古弼為統帥，與楊保宗等出兵祁山，直向仇池進發。胡崇之督軍逆戰，軍敗被擒，楊保熾遁走，仇池被魏奪去。魏使河間公拓跋齊，與楊保宗對鎮駱谷。保宗弟文德，勸保宗乘間叛魏，規復故國，保宗也頗感動，只恐妻室不從，未敢遽發。哪知他妻室魏公主，窺透隱情，竟提及出家從夫四字，願與保宗背魏。或謂公主不宜忘本，公主道：「事成當為國母，不比一小縣公主了。」也是利令智昏。於是保宗決計叛魏。拓跋齊微有所聞，計誘保宗，把他擒住，送往平城，活活處死。獨楊文德即據住白崖山，進圖仇池，自號仇池公，稱為保宗復仇。魏將軍古弼擊敗文德，文德退走，遣使至宋廷乞援，宋命文德為征西大將軍武都王，特派將軍姜道盛馳救，與文德攻魏濁水城，魏將拓跋齊等逆戰，道盛敗死，文德退守葭蘆，後來又被魏兵攻破，奔入漢中，妻子僚屬，悉數陷沒。就是楊保宗妻魏公主，亦為所取，由魏主賜令自盡。宋亦以文德失守故土，削爵免官。為這一事，宋、魏復成仇敵。<break time="100ms" />　　偏偏一波未平，一波又起。魏國屬部盧水胡蓋吳，糾眾叛魏，為魏所破，吳又奉表宋廷，乞師為助。宋主也忘了前轍，即封吳為北地公，發雍、梁兵出屯境上，為吳聲援，吳終敵不住魏兵，未幾敗死，魏主遂借口南侵，親督步騎十萬，逾河南來。<break time="100ms" />　　南頓太守鄭琨，潁川太守鄭道隱，望風遁去。豫州刺史南平王劉鑠，方鎮壽陽，亟遣參軍陳憲，往戍懸瓠城。城中戰士不滿千人，魏兵大舉來攻，環城數匝，且多設高樓瞰城，飛矢迭射，好似急雨一般，亂入城中，憲令軍士擁盾為蔽，晝夜拒守，兵民汲水，統負著戶板，為避矢計。魏兵又在衝車上面，設著大鉤，牽曳樓堞，毀壞南城，憲復內設女牆，外立木柵，督兵力拒，誓死不退。魏主怒起，親出指揮，使軍士運土填塹，肉薄登城，憲率眾苦戰，殺傷甚眾，屍與城齊，魏兵乘屍上城，挾刃相接，經憲奮臂一呼，士氣益奮，一當十，十當百，任你魏兵如何驍勇，總不能陷入城中。但見頭顱亂滾，血肉橫飛，自朝至暮，殺了一日，那孤城兀自守著，不動分毫，魏兵卻死了萬人，只好退休。城中兵民，亦傷亡過半，陳憲仍然撫定瘡痍，再與魏主相持，毫無懼色。好一員守城將吏。<break time="100ms" />　　魏永昌王拓跋仁掠得沿途生口，駐紮汝陽，徐州刺史武陵王劉駿，奉宋主命，發騎兵齎三日糧，遣參軍劉泰之、垣謙之、臧肇之，及左常侍杜幼文，殿中將程天祚等，出兵五千，往襲拓跋仁。拓跋仁但防壽陽兵，不防彭城兵，忽被泰之等突入，頓時駭散，泰之等殺斃魏兵三千餘人，毀去輜重，放出許多生口，悉令東還，然後收兵徐退。拓跋仁收集溃兵，探得泰之等兵無後繼，復來追擊，垣謙之縱轡先走，士卒驚溃。泰之戰死，肇之溺斃，天祚被擒，惟幼文得脫，檢查士卒，只得九百餘人，餘皆陣亡。
    </voice>
</speak>
