<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　又有一道詔書，謂喪祭須從儉約，切勿浮靡，凡諸游費，均應停止。自今遠近薦讞，務尚樸素，不得出界營求，相炫奢麗。金粟繒纊，弊民已多，珠玉玩好，傷工尤重，應嚴加禁絕，不得有違。後嗣不從，奈何！是夕齊主升遐，年五十四，在位十一年。中書郎王融，還想擁立子良，分遣子良兵仗，扼守宮禁，蕭鸞馳至雲龍門，為甲士所阻，即厲聲叱道：「有敕召我，汝等怎得無禮？」甲士被他一叱，站立兩旁。鸞乘機衝入，至延昌殿，見太孫尚未嗣位，諸王多交頭接耳，不知何語。時長沙王晃已經病歿，高祖諸子，要算武陵王鞍為最長，此次也在殿中。鸞趨問道：「嗣君何在？」即朗聲道：「今若立長，應該屬我，立嫡當屬太孫。」鸞應聲道：「既立太孫，應即登殿。」鞍引鸞至御寢前，正值太孫視殮，便掖令出殿，奉升御座，指麾王公，部署儀衛，片刻即定。殿中無不從命，一律拜謁，山呼萬歲。子良出居中書省，即有虎賁中郎將潘敞，奉著嗣皇面諭，率禁軍二百人，屯居太極殿西階，防備子良。子良妃袁氏，前曾撫養昭業，頗加慈愛，昭業亦樂與親近。及聞王融謀變，因與子良有隙。成服後諸王皆出，子良乞留居殿省，俟奉葬山陵，然後退歸私第，奉敕不許。王融恨所謀不遂，釋服還省，謁見子良，尚有恨聲道：「公誤我！公誤我！」子良愛融才學，嘗大度包容，所以融有唐突，子良皆置諸不理，一笑而罷。越宿傳出遺詔，授武陵王為衛將軍，與征南大將軍陳顯達，並開府儀同三司，西昌侯鸞為尚書令，太孫詹事沈文季為護軍，竟陵王子良為太傅。又越數日，尊諡先帝賾為武皇帝，廟號世祖。追尊文惠皇太子長懋為世宗文皇帝，文惠皇太子妃王氏為皇太后。立皇后何氏。何氏為撫軍將軍何戢女，永明二年，納為南郡王妃，此時從西州迎入，正位中宮。先是昭業為南郡王時，曾從子良居西州，文惠太子常令人監制起居，禁止浪費。昭業佯作謙恭，陰實佻達，嘗夜開西州後閤，帶領僮僕，至諸營署中，召妓飲酒，備極淫樂。每至無錢可使，輒向富人乞貸，無償還期。富人不敢不與。師史仁祖，侍書胡天翼，年已衰老，由文惠太子撥令監督。兩人苦諫不從，私相語道：「今若將皇孫劣跡，上達二宮，恐不免觸怒皇孫。且足致二宮傷懷。若任他蕩佚，無以對二宮；倘有不測，不但罪及一身，並將盡室及禍。年各七十，還貪甚麼餘生呢！」遂皆仰藥自殺。二人亦可謂愚忠。昭業反喜出望外，越加縱逸，所愛左右，嘗預加官爵，書黃紙中，令他貯囊佩身，俟得登九五，依約施行。女巫楊氏，素善厭禱，昭業私下密囑，使咒詛二宮，替求天位。已而太子有疾，召令入侍，他見著太子時，似乎愁容滿面，不勝懮慮；一經出外，便與群小為歡。及太子病逝，臨棺哭父，擗踴號咷，彷彿一個孝子，哭罷還內，又是縱酒酣飲，歡笑如恒。世祖賾欲立太孫，嘗獨呼入內，親加撫問，每語及文惠太子，昭業不勝嗚咽，裝出一種哀慕情形。世祖還道他至性過人，呼為法身，再三勸慰，因此決計立孫，預備繼統。至世祖有疾，又令楊氏祈他速死，且因何妃尚在西州，特暗致一書，書中不及別事，但中央寫一大喜字，外環三十六個小喜字，表明大慶的意思。有時入殿問安，見世祖病日加劇，心中非常暢快，而上卻很是懮愁。世祖與談後事，有所應諾，輒帶淒聲，世祖始終被欺，臨危尚囑咐道：「我看汝含有德性，將來必能負荷大業；但我有要囑，汝宜切記！五年以內，諸事悉委宰相，五年以後，勿復委人，若自作無成，可不至怨恨了！」哪知他不能逾期。昭業流涕聽命。至世祖彌留時候，握昭業手，且喘且語道：「汝…汝若憶翁，汝…汝當好作！」說到作字，氣逆痰衝，翻目而逝。昭業送終視殮，已不似從前失怙時，擗踴哀號。到了登殿受賀，卻是滿面喜容。禮畢返宮，竟把喪事撇置腦後，所有後宮諸妓，悉數召至，侑酒作樂，聲達戶外。此時原不必瞞人了。<break time="100ms" />　　過了十餘日，便密飭禁軍，收捕王融，拘繫獄中。融既下獄，乃囑使中丞孔稚珪，上書劾融，說他險躁輕狡，招納不逞，誹謗朝政，應置重刑，於是下詔賜死。融母係臨川太守謝惠宣女，夙擅文藝，嘗教融書學，因得成才。可惜融恃才傲物，常懷非望，每自歎道：「車前無八騶，何得稱丈夫！」至是欲推戴子良，致遭主忌，因即罹禍。融上疏自訟，不得解免，更向子良求救，子良已自涉嫌疑，陰懷恐懼，哪裡還敢援手，坐令二十七歲的卓犖青年，從此畢命！少年恃才者，可援以為戒。融臨死自歎道：「我若不為百歲老母，還當極言！」原來融欲指斥昭業隱惡，因恐罪及老母，所以含忍而終。<break time="100ms" />　　齊嗣主昭業既斬融以泄恨，遂封弟昭文為新安王，昭秀為臨海王，昭粲為永嘉王。尊女巫楊氏為楊婆，格外優待。民間為作《楊婆兒》歌。奉祖柩出葬景安陵，未出端門，即托疾卻還，趨入後宮，傳集胡伎二部，夾閤奏樂，這真所謂縱欲敗度，癡心病狂了。<break time="100ms" />　　小子前敘世祖遇疾時，曾有北寇警報，至昭業嗣位，反得淫荒自盜，不聞外侮，究竟魏主曾否南侵，待小子補筆敘明。魏主宏雅懷古道，慨慕華風，興禮樂，正風俗，把從前辮發遺制，毅然更張，也束髮為髻，被服袞冕。且分遣牧守，祀堯舜，祭禹周公，諡孔子為文聖尼父，告諸孔廟，另在中書省懸設孔像，親行拜祭，改中書學為國子學，尊司徒尉元為三老，尚書游明根為五更，又養國老庶老，力仿三代成制。
    </voice>
</speak>
