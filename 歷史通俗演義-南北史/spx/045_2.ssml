<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　未幾又有元爰貪金，用兵柔然事。柔然前為魏所逐，逃居漠北，後來復屢入寇邊，終被魏戍兵擊退，魏宣武帝正始元年，柔然庫者可汗復遣兵寇魏沃野，及懷朔鎮，魏遣車騎大將軍源懷，出巡北邊，增築九城，設兵防守，柔然始不敢入窺。庫者可汗死，子佗汗可汗嗣。佗汗可汗屢向魏乞和，魏廷勿許。既而佗汗為高車所殺，子伏跋可汗繼立，勇悍有武略，為父復仇，擊破高車，擒殺酋長彌俄突，漆頭為溺器，復掃滅叛國，轉弱為強。伏跋有幼子祖惠，忽然亡去，四覓勿得。適有女巫地萬，入見伏跋，謂祖惠現在天上，我能召還。乃即就大澤中量地張幄，禱祀天神，地萬喃喃誦尩，約歷晝夜，果見祖惠自帳中出來，自言為天神所攝，今始遣歸。伏跋大喜，號地萬為聖女。地萬出入帳中，姿態妖淫，善盅人主。伏跋初頗尊敬，繼與狎褻，竟得地萬順從，枕席風光，遠過妾婦，喜得伏跋似遇天仙，當即冊為可敦，地萬所望在此，胡人稱主為可汗，後為可敦。大加愛寵。<break time="100ms" />　　已而祖惠濅長，與母私語道：「我係人身，怎得上天？地萬留我在家，教我誑言。」母聞祖惠言，便轉告伏跋，伏跋已為地萬所迷，搖首答說道：「地萬能前知未然，汝等何必讒妒呢！」地萬且喜且懼，譖殺祖惠。祖惠母怎肯干休，泣訴伏跋母侯呂陵氏。侯呂陵氏乘伏跋出畋，竟把地萬拘住，遣大臣具列等，絞死地萬。及伏跋聞變馳歸，地萬已死，他不勝悲憤，欲誅具列等人。適值鄰國阿至羅入寇，由伏跋率兵邀擊，失利奔還。侯呂陵氏意會同群臣，殺死伏跋，立伏跋弟阿那瓌為可汗。<break time="100ms" />　　甫經匝旬，伏跋族兄示發舉兵擊阿那瓌。阿那瓌戰敗，與弟乙居伐奔魏。魏使京兆王繼等迎入，賜勞甚厚，引見置宴，封為朔方公蠕蠕王。阿那瓌乞請援師，回國討叛，朝議經久未決。阿那瓌居洛數月，得知元瓌用事，賂金百斤，元瓌乃調發近郡兵萬五千人，使懷朔鎮將楊鈞為將，送阿那瓌返國。尚書右丞張普惠上書諫阻，謂蠕蠕久為邊患，今天亡丑虜，使彼自亂，阿那瓌束身歸命，正好令為內屬，戢彼野心，奈何發兵送還，自增勞擾？這一書奏將進去，那元瓌全然不睬。但令楊鈞從速部署，指日北行。無非為了百斤黃金。阿那瓌入辭北堂，特賜給軍器衣被雜米糧畜，悉從優厚，阿那瓌拜謝而去。<break time="100ms" />　　時柔然為示發所破，殺死阿那瓌祖母侯呂陵氏及他親弟二人。偏又有從兄婆羅門，糾眾逐示發，示發奔往地豆乾。地豆乾把他殺斃，國人推立婆羅門為可汗。楊鈞入柔然境，恐柔然出兵抗拒，再乞濟師。魏遣使臣諜雲具仁，先往宣諭。婆羅門驕倨不遜，經具仁與他抗辯，始令大臣邱升頭等，隨具仁迎阿那瓌。具仁輕騎還報，阿那瓌又懼不敢進，情願還洛。會高車王彌俄突弟伊匐，乞師嚈噠，收拾餘眾，來擊柔然，報復兄仇，大破婆羅門。婆羅門窘急，也率十部落詣涼州，向魏乞降。<break time="100ms" />　　柔然無主，國人願迎奉阿那瓌，阿那瓌又復請歸。魏涼州刺史袁翻，上言蠕蠕二主，並宜撫存，可令東西各居，分馭部落，也是一條安邊保塞的至計。朝議頗以為然，乃命阿那瓌居懷朔北方，地名吐若奚泉，婆羅門居涼州北境，就是西海故郡。<break time="100ms" />　　哪知戎狄豺狼，野性難測。婆羅門卻陰懷異志，僑居逾年，走歸嚈噠，幸由魏平西長史費穆，引兵往討，用埋伏計誘婆羅門，一鼓掩獲，送至洛陽，好容易瘦死獄中。阿那瓌先求粟種，魏輸給萬石，繼復因年穀不登，突入魏境，表求賑給，魏令尚書右丞元孚，持節撫勞，反被阿那瓌拘留，引眾南侵，所過剽掠，直至平城附近。聞魏遣尚書令李崇等大舉北征，始將元孚釋回，驅民北遁。李崇追躡三千里，不及乃還。這都由元爰貪賂縱奸，釀成戎禍，漸漸的尾大不掉，反為夷狄所制呢。暗伏後文。<break time="100ms" />　　元爰為惡不悛，取民無度。乃父京兆王繼性亦貪縱，專受賂遺。平時請屬有司，無敢違慢，牧令守長，哪個肯毀家報效？當然是竭澤而漁，上供欲壑，於是朔方叛亂，相繼迭起。又開生面。<break time="100ms" />　　先是魏都平城，曾在四鄰置設六鎮，一武川，二撫冥，三懷朔，四懷荒，五柔玄，六御夷，皆在長城北面，用備藩衛，素來資給從厚。至孝文南遷，漠然相待，將士漸有怨言。尚書令李崇，出擊阿那瓌，長史魏蘭根語崇道：「從前沿邊置鎮，地廣人稀，所遣將士，或係強宗子弟，或係國家爪牙。晚近以來，有司號為府戶，役同廝養。厚內薄外，適足滋怨，怨久必亂，不可不防。今宜改鎮立州，分置郡縣，凡屬府戶，悉免為民，入官次敘，一准舊制，文武兼用，威愛並施，庶幾人心歸向，可無北顧懮了。」此語若行，何致生亂？崇頗以為然，依議奏聞。權貴只識金錢，曉得甚麼後慮，便將崇奏擱起不提。<break time="100ms" />　　懷荒鎮將於景，係故尚書令於忠弟，為元彧所忌，出就外鎮。阿那瓌入寇時，鎮民求餉，景不肯給，激動眾怒，竟將於景殺死。亂尚未了，那六鎮以外的沃野鎮，復有豪民破六韓拔陵，聚眾造反，攻殺鎮將，據境稱王。遣黨徒衛可孤，圍武川鎮，又分兵攻懷朔鎮。懷朔鎮將楊鈞，擢尖山人賀拔度拔為統軍。度拔有三子，長名允，次名勝，幼名岳，皆有材力，隨父從軍，分任隊長。據守經年，外援不至，楊鈞遣賀拔勝突圍而出，至臨淮王元彧處告急，且語彧道：「懷朔一陷，武川亦危，雖有良、平，張良、陳平皆漢人。不能為計了。」彧許為出師，並即表聞。魏命彧都督北討軍事，往征破六韓拔陵。彧遣勝先歸，會武川失守，楊鈞棄城南遁，留勝父子居守，衛可孤乘隙攻入，勝父子巷戰力屈，俱為所擒。及彧至五原，兩鎮早陷，破六韓拔陵，麾眾邀擊，盡銳衝突，彧不能抵敵，大敗退歸。
    </voice>
</speak>
