<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　畢竟狄去邪所見何物，且待下回再表。<break time="100ms" />　　綱目於大業十二年三月，大書特書曰：「宴群臣於西苑。」夫自西苑告成以後，寧獨此次召宴群臣？其所以大書特書者，志其末也。蓋是年七月，煬帝幸江都，自是不得復返，而西苑之設宴演劇，為東都淫樂之結局，越月而西苑遂火，天之儆煬帝也，亦可謂至矣。昏主不悟，猶決意南游，除蘇威名，連殺諫官任宗、崔民象、王愛仁，言莫予違，寫盡昏淫氣象。至隋堤種柳，令種柳一株，賞帛一縑，雖有利民生，而無故費財，要不得謂仁恩之下逮。及寧陵擱淺，枉殺丁役至五萬人，彼豈尚有愛民之心歟？正史中於麻叔謀一事，未曾敘及，而韓湝《開河記》言之甚詳，是與上回迷樓相類，想不至全出虛誣也。
    </voice>
</speak>
