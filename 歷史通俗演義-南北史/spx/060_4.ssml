<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　既而退出，自語同黨道：「我嘗跨鞍對陣，矢刃交下，了無懼意；今見蕭公，使人自懾，豈非天威難犯，我不便再見兩宮了！」隨即縱兵入宮，脅逐兩宮侍衛，劫掠乘輿服御，及宮女若干人。又收朝士王侯，送永福省，使王偉守武德殿，於子悅屯太極殿東堂，矯詔大赦，自加大都督中外諸軍，錄尚書事。小子有詩歎道：<break time="100ms" /><break time="100ms" />　　亂賊猖狂反許和，癡心還望戢干戈；<break time="100ms" />　　推原禍始由貪利，後悔難追可奈何！<break time="100ms" />　　嗣又遣石城公大款，齎著敕文，解散援軍。欲知援軍是否遵敕，請看官續閱下回。<break time="100ms" />　　台城被困，各軍之入援者，大都庸懦無能，才不足而志亦不專。邵陵一敗而即溃，湘東一奮而即衰，目睹君父之危難，且偷生畏死，未肯赴義，遑問他人！獨韋粲戰死青塘，樊文皎戰死菰首橋，功雖未成，忠則過之。而韋粲之死事尤烈。柳仲禮、裴之高，皆經粲激厲而來，之高雖為國忘家，卒未聞有血戰之役，仲禮鼓勇追賊，亦頗壯往，乃以左肩之受傷，遂致怯戰，以視粲之視死如歸，甘與子弟同殉，其相去為何如耶！若侯景之稱戈犯闕，明明為一叛賊，與賊許和，敕止援軍，是延賊入門，又自絕其外援也。梁主亦知和不如死，乃胸無主宰，始明終昧，卒致墮入賊計，台城陷而正容語景，果何益耶？我得我失，死復何恨，徒付諸一歎而已，而梁亡矣。
    </voice>
</speak>
