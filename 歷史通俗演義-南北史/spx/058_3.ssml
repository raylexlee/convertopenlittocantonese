<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　皇家垂統，光配彼天，唯彼吳越，獨阻聲教，元首懷止戈之心，上宰薄兵車之命，遂解縶南冠，諭以好睦，雖嘉謀長算，愛自我始，罷戰息民，彼獲甚利。侯景豎子，自生猜貳，遠托關隴，憑依奸偽，逆主定君臣之分，偽相結兄弟之親，豈曰無恩，終成難養。俄而易慮，親尋干戈，釁暴惡盈，側首無托，以金陵逋逃之藪，江南流寓之地，甘辭卑禮，委贄圖存，詭言浮說，抑可知矣。<break time="100ms" />　　而偽朝大小，幸災忘義，主荒於上，臣蔽於下，連結奸惡，斷絕鄰好，徵兵保境，縱盜侵國。蓋物無定方，事無定勢，或乘利而受害，或因得而更失，是以吳侵齊境，遂得勾踐之師，趙納韓地，終有長平之役。矧乃鞭撻疲<break time="100ms" />　　民，侵軼徐部，築壘壅川，捨舟徼利，是以援枹秉麾之將，拔巨投石之士，含怒作色，如赴私仇。彼連營擁眾，依山傍水，舉螳螂之斧，被蛣蜣之甲，當窮轍以待輪，坐積薪而候燎。及鋒刃暫交，埃塵且接，已亡戟棄戈，土崩瓦解，掬指舟中，衿甲鼓下，同宗異姓，縲絏相望，曲直既殊，強弱不等。獲一人而失一國，見黃雀而忘深阱，智者所不為，仁者所不向，誠既往之難逮，猶將來之可追。侯景以鄙俚之夫，遭風雲之會，位班三事，邑啟萬冢，揣身量分，久當止足；而周章向背，離披不已，夫豈徒然，意亦可見。彼乃授之以利器，誨之以慢藏，使其勢得容奸，時堪乘便。今見南風不競，天亡有征，老賊奸謀，將復作矣。然御堅強者難為功，摧枯朽者易為力，竊計江南軍帥，雖非孫吳猛將，燕趙精兵，猶是久涉行陣，曾習軍旅，豈同剽輕之師，不比危脆之眾，拒此則作氣不足，攻彼則為勢有餘。若及此不圖，以惡為善，終恐尾大於身，踵粗於股，屈強不掉，很戾難馴。呼之則反速而釁小，不征則叛遲而禍大。會應遙望廷尉，不育為臣，自據淮南，亦欲稱帝，但恐楚國亡猿，禍延林木。城門失火，殃及池魚，橫使江淮士子，荊揚人物，死亡矢石之下，夭折霧露之中。彼梁主操行無聞，輕險有素，射雀論功，盪舟稱力，年既老矣，耄又及之，政散民流，禮崩樂壞，加以用舍乖方，廢立失所，矯情動俗，飾智驚愚，毒整滿懷，妄敦戒素，躁競盈胸，謬治清淨，災異降於上，怨讟興於下，人人厭苦，家家思亂。履霜有漸，堅冰且至，傳險躁之風俗，任輕薄之子孫，朋黨<break time="100ms" />　　路開，兵權在外，必將禍生骨肉，釁起腹心，強弩衝城，長戈指闕。徒探雀鷇，無救府藏之虛，空請熊蹯，詎延晷刻之命？外崩中溃，今實其時，鷸蚌相持，我乘其敝。<break time="100ms" />　　方使精騎追風，精甲輝日，四七並列，百萬為群，以轉石之形，為破竹之勢，當使鍾山渡江，青蓋入洛，荊棘生於建業之宮，麋鹿游於姑蘇之館。但恐革車之所轥轢，劍騎之所蹂踐，杞梓於焉傾折，竹箭以此摧殘。若吳之王孫，蜀之公子，歸款軍門，委命下吏，當即授客卿之秩，特加驃騎之號。凡百君子，勉求多福，檄到如約，決不食言！<break time="100ms" />　　這篇檄文，係是東魏軍司杜弼手筆，後來梁室禍敗，多如弼言。怎奈梁主不悟，反因淵明被擒，愈欲倚重侯景。景遣行台左丞王偉，馳赴建康，奏稱東魏主為高澄所幽，元氏子弟，多避難南朝，請擇立一人為主，鎮撫河北云云。梁主令太子舍人元貞為咸陽王，撥兵護送，使還北方。貞係魏咸陽王元禧孫，梁降王元樹子，樹被東魏擒戮，貞留梁為太子舍人，至是由梁主詔敕，許他渡江即位，稱為魏主。<break time="100ms" />　　那東魏將慕容紹宗已乘勝進攻侯景，景退保渦陽。紹宗長驅而進，與景交鋒，景令部眾被短甲，執短刀，馳入紹宗陣內，但斲人脛馬足，不少仰視，東魏軍紛紛倒地，連紹宗坐下的馬足，也被砍斷，把紹宗掀落馬下。虧得紹宗身材伶俐，急忙跳起，方得易馬返奔。東魏儀同三司劉豐生也受傷遁去。顯州刺史張遵業，為景所擒。<break time="100ms" />　　紹宗等奔回譙城，裨將斛律光、張恃顯等因紹宗失律至敗，互生譏議。紹宗道：「我曾經百戰，未見如侯景狡悍，汝等不服，盡可再試；看汝勝負何如！」光與恃顯，乃引軍再攻侯景，到了渦水，被侯景一陣亂射，恃顯落馬被擒，光狼狽走還。紹宗微哂道：「今果如何！怎得咎我！」光惶恐謝罪。越日恃顯由侯景縱還，再約與紹宗決戰。紹宗下令各軍，不准妄動，深溝固壘，為持久計。這一著卻是抵制侯景的上計。小子有詩歎道：<break time="100ms" /><break time="100ms" />　　善戰何如用善謀，憑城固壘且深溝；<break time="100ms" />　　跛奴縱有兼人技，末著終還遜一籌。<break time="100ms" />　　侯景與紹宗相持數月，糧食將盡，不能再持，紹宗乃下令出兵，突擊侯景。欲知戰時情狀，待至下回表明。<break time="100ms" />　　語有之：其父行劫，其子必且殺人。高歡逐君為逆，改立少主，而每事上聞，恪恭將事者，豈果真心出此，毋乃由緣飾虛文，掩人耳目歟？及其子高澄當國，敢毆君主，且從而幽禁之，彼直視主上如犬馬，而尚有下座叩頭，號泣謝罪之偽態，狡黠如父，而兇悍過於父，是非所謂父行劫，子且殺人耶！高歡能防景於身後，而梁主衍不能察景於生前。杜弼謂年既老矣，髦又及之，正不啻一梁主寫照。且誤用從子淵明，自覆全軍，昏耄之征，一至於此，無怪其終困死台城也。
    </voice>
</speak>
