<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　宋有子業，齊有昭業，好似天生對偶，名相似而跡亦略同。且子業時代，有會稽公主謝貴嬪之淫亂，昭業時代，有霍寵姬何皇后之淫污，男女宣淫，又若後先一轍；其稍有不同者，則子業好殺，昭業尚不如也。宋湘東王彧，屢瀕於危，不得已而圖一逞，死中求生，情尚可原。齊西昌侯蕭鸞，權傾中外，誅楊珉、徐龍駒，殺周奉叔、綦母珍之，一舉即成，不煩智力。假使有伊尹之志，放昭業於崇安隧中，用正人以輔導之，亦未始不可為太甲，乃必謀廢立，殺主西齋，為將來篡逆之先聲，以視湘東王彧之所為，毋乃過甚！本回演述大意，始則歸咎昭業，繼則歸罪蕭鸞，蓋與二十一回之文法，隱判異同，明眼人自能灼見也。
    </voice>
</speak>
