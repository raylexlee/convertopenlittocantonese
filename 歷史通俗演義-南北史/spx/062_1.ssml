<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十二回<break time="100ms" />　　取公主侯景脅君　篡帝祚高洋竊國
    </voice>
    <voice name="zh-HK-WanLungNeural">
        <break time="100ms" />
			　　卻說湘東王繹為梁主衍開喪，已是隔年，時梁主梓宮，已奉葬修陵，追尊為武皇帝，廟號高祖。嗣主綱改元大寶，頒詔國中，獨繹仍稱太清四年，刻檀為高祖像，供設廳堂，每事必先啟像前，然後施行。搗甚麼鬼？一面移檄遠近，申討侯景。景將侯子鑒已陷入吳興，太守張嵊，並前御史中丞沈濬，俱被執送建康。景頗憫二人忠義，好言勸慰。嵊慨然道：「我忝任專城，目睹朝廷傾危，不能匡復，還求什麼生活，不如速死為幸！」景尚欲宥他一子，嵊復道：「我一門已登鬼箓，不願向爾賊乞恩！」景不禁怒起，遂並殺張嵊父子。沈濬亦不為所屈，同時殉節。<break time="100ms" />　　還有宋子仙受了景命，南略錢塘，新城戍將戴僧遏，戰敗出降，子仙引兵渡浙江，進攻會稽，邵陵王綸，奔往鄱陽。東揚州刺史南郡王大連，居守會稽城，朝夕酣飲，不恤士卒。司馬留異，凶狡殘暴，為眾所嫉，大連卻委以兵事。及子仙兵至，異毫不防守，即將城池獻與子仙。大連醉臥室中，由左右舁入牀輿，從後門出走，欲奔鄱陽。行至信安，被追騎掩至，把他拘去。騎將不是別人，就是司馬留異。異將大連械送入都，大連還醉眼朦朧，昏頭磕腦，途中過了一夜，方才驚寤。及抵建康，向景下拜，景因令釋縛，授為輕車將軍，行揚州事。自是三吳盡為景有。三吳即吳郡、吳興、會稽。獨前廣陵太守祖皓，從士人來嶷言，糾合勇士百餘人，襲破廣陵，斬景黨南兗州刺史董紹先，見前回。推前太子舍人蕭勔為刺史，傳檄拒景。景遣郭元建攻皓，皓嬰城固守，元建不能拔。景又令侯子鑒率舟師八千，從水道進攻，自督步兵一萬，從陸路進攻，兩軍直指廣陵，日夕猛撲。皓苦守三日，終為所乘，猶復巷戰達旦，力竭被擒。景縛皓城頭，麾眾攢射，矢集如蝟，然後車裂以殉。城中無論少長，概令活埋。來嶷滿門屠戮，獨一子逃免，後仕陳朝。蕭勔降景免死，帶還建康，留子鑒鎮守廣陵。<break time="100ms" />　　景凱旋入都，梁主綱特賜盛宴，飲至半酣，景離座跪請，乞賜溧陽公主為妻。溧陽公主，係梁主綱愛女，年才十四，生得嬌小玲瓏，動人憐愛。景瞧在眼中，早已垂涎，此時當面乞求，不由梁主不從。他即脅梁主當夕遣嫁，飲畢載歸。可憐妙年帝女，失身賊手，徒供他連宵受用，淫恣不休。妒花風雨便相摧。<break time="100ms" />　　未幾已屆上巳，景請梁主綱至樂游苑，禊宴三日。及梁主還駕，復與溧陽公主送入宮中，夫婦共據御牀，南面並坐，令群臣分列兩旁，張樂侍宴，梁主亦無可如何。既而景復請梁主幸西州，梁主乘坐素輦，侍衛四百餘人，景率鐵騎數千，翊衛左右。既至行宮，無非是酒醴具陳，笙簧迭奏。梁主聞聲生感，不覺淚下，因恐景見淚生疑，命他起舞。景舞了一回，謂獨舞無趣，亦請梁主起座對舞。梁主勉強應允，兩下舞訖。君臣對舞，成何體統？興闌席散，梁主掖景至牀，唏噓歎道：「我念丞相！」景答道：「陛下如不念臣，臣何得至此！」說畢趨退，越宿乃歸。<break time="100ms" />　　是年江南連年旱蝗，江、揚尤甚，百姓流亡，共入山谷江湖，採取草根木實，聊充饑腹，草木垂盡，餓莩滿野。就是富室豪家，亦皆乏食，鳩形鵠面，坐懷金玉，俯伏牀帷，奄奄待斃。千里絕煙，人跡罕見，白骨成堆，高如邱隴，景絕不軫念，反在石頭城設立大碓，凡兵民犯法，輒令搗斃。又嘗戒諸將道：「破柵平城，立屠毋赦，使天下知我威名！」諸將得此號令，每遇戰勝，專務焚掠，殺人如草芥，人或偶語，刑及外族，故百姓雖憚景威，始終不肯樂附。景卻命部下將帥，悉稱行台，歸附諸官，悉稱開府，餘如親信軍吏，號為左右廂公，勇力兼人，號為庫直都督。但江南一帶，叛附靡常，淮南更不遑顧及，坐使敵人入境，囊括全淮。這敵人屬諸何國？就是與梁通好的東魏。<break time="100ms" />　　東魏大將軍高澄視蕭淵明為奇貨，囑令通書梁廷，離間侯景，明明是使景叛梁，坐收厚利的秘計。景發難後，梁北徐州刺史蕭正表，先舉州降東魏，由澄收納，東徐、北青二州，亦相繼至東魏通誠，東魏不費一矢，坐得數州。澄又遣高岳及慕容紹宗、劉豐生等，往攻潁川，潁川為西魏土地，西魏令王思政扼守，無隙可乘。劉豐生乃決洧灌城，城多崩陷。王思政身當矢石，與士卒同勞苦，懸釜炊食，各無貳心。慕容紹宗，募得弓弩手數百，乘著大艦，憑城迭射，守卒多死，城幾陷沒，紹宗與豐生又親至艦中，督兵登城，不料暴風大至，船被漂流。紹宗、豐生的坐船，向城撞去，城上守兵將，用長鉤牽船，矢石雨下，二將皆被擊斃。高岳忙收拾敗軍，退至十里外安營，不敢再進，但將敗狀報知高澄。
    </voice>
</speak>
