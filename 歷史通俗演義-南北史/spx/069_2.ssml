<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　熊曇朗忽生異心，竟想聯絡眾愛，戕害文育。文育監軍孫白象，探悉曇朗陰謀，即向文育報知，並謂宜先除曇朗，免滋後患。文育尚半信半疑，且更欲推誠相待，俾安反側，坐是因循姑息，不先下手。是謂當斷不斷，反受其亂。可巧有迪書到來，乞分兵援助，文育擬撥曇朗往救，乃親至曇朗營中，面與商議。曇朗謀殺文育，正苦無隙可乘，偏文育自來送死，不禁喜出望外，遂命壯士伏住帳後，自己出營相迎。待文育入營坐定，但敘數語，即傳了一個暗號，使壯士一齊殺出，攢刃文育座前。文育無從奔避，眼見是身首兩分了。曇朗既殺死文育，復威脅文育部曲，令他從順，進據新淦城，轉襲周敷。敷已偵悉情事，嚴陣以待，一俟曇朗趨至，便縱兵痛擊，曇朗抵敵不住，更兼文育部眾，統是乘勢倒戈，弄得曇朗走投無路，好容易殺出圈外，只剩得一人一騎，奔還巴山，旋為村民所殺。<break time="100ms" />　　陳主霸先尚未知文育死耗，特遣侯安都率兵接應。安都將至豫章，始知文育被戕，因引師退還。途遇王琳將周炅、周恊南歸，順便邀擊，得將二週擒住。湊巧孝勵弟孝猷，率部下四千家，往投王琳，也被安都截斷，不得已投降安都。安都得此勝仗，便放膽進攻常眾愛，眾愛敗奔庐山，曹慶亦遁。庐山民殺死眾愛，送首至營，安都即傳首建康，引還南皖。臨川王陳蒨，方奉命在南皖築城，安都當然進謁。正在會敘的時候，忽有急足從建康馳至，報稱主上宴駕，請臨川王速即還都。蒨驚愕異常，便引安都偕行入都。都中驟遇大喪，內無嫡嗣，外有強敵，老成宿將，又多在外邊鎮戍，只有中領軍杜稜，典宿衛兵，與中書侍郎蔡景歷，入宮定議，擬立臨川王蒨，遣使征還。<break time="100ms" />　　蒨入居中書省，由杜稜等啟請嗣位，蒨辭不敢當。安都入白道：「今日繼承大統，舍王為誰？王當顧全大局，不宜拘守小節！」蒨含糊答應。安都趨出，立即登殿，召集百官，請章皇后下令，立臨川王蒨為嗣君，百官面面相覷，不敢發言。看官道是何因？原來陳主霸先，在位三年，因嗣子昌被虜西去，屢請北周放歸，雖尚未得請，總望他後日生還，所以東宮虛位，未曾立儲。到了臨崩時候，口不能言，竟未定何人入嗣。一代梟雄，連嗣主未曾囑定，何貪傳子孫乃爾！中領軍杜稜等，當時面謁章皇后，請立臨川王，章皇后也只得允從。無如婦人見識，少斷多疑，後來又記念嗣子，更因蒨自甘推讓，乃復躊躇起來。公卿大臣，已探悉皇后意旨，也不敢決議。當下惱動了侯安都，正色厲聲道：「今四方未定，何暇遠迎？臨川王有功天下，應該嗣立，如有異議，請污吾刀！」說至此，拔劍出鞘，迫眾承認。百官統有懼色，始齊聲贊成。安都即入見章皇后，請后出璽，后只好將璽綬持授，再令中書舍人代草后令，立即頒發。令曰：<break time="100ms" />　　昊天不弔，上玄降禍，大行皇帝奄捐萬國，率土哀號，普天如喪，窮酷煩冤，無所逮及。諸孤藐爾，返國無期，須立長君，以寧寓縣。侍中安東將軍臨川王蒨，體自景皇，屬惟猶子，建殊功於牧野，敷盛業於戡黎，納麓時敘之辰，負扆乘機之日，並佐時庸，是同草創；祧祐所繫，遐邇宅心，宜奉大宗，嗣膺寶箓，使七廟有奉，兆民寧晏。未亡人假延餘息，嬰此百罹，尋繹纏綿，興言感絕。特此令聞！<break time="100ms" />　　臨川王蒨既接章皇后令，尚再三推辭。百官等又復固請，乃入御太極前殿，即皇帝位，頒詔大赦。追尊大行皇帝為武皇帝，廟號高祖，奉章氏為皇太后，立妃沈氏為皇后。進司空侯瑱為太尉，侯安都為司空，杜稜為領軍將軍，內外文武百官，俱進秩有差。越二月，葬高祖武皇帝於萬安陵。陳主霸先頗有智謀，臨敵制勝，多由獨斷。及即位後，政尚寬大，性獨儉約，常膳不過數品，私饗曲宴，常用瓦器蚌盤，後宮衣不重彩，飾無金翠，歌鐘女樂，禁令入宮，當時號為明主。但躬蹈篡弒，不脫前代惡習，故歷世傳祚，亦不得靈長，本身亦不過做了三年皇帝，土宇比宋、齊、梁為尤狹。歿時年已五十七，竟不得一子送終。可見有智不如有德，有勇不如有仁，有仁有德，乃足永世，單靠著一時智勇，取人家國，終究是不能享呢。至理名言。這且不必絮述。<break time="100ms" />　　且說齊主高洋淫暴日甚，既廣築宮殿，復增造三台，並發工役，修造長城，東西凡三千餘里。適大河南北，飛蝗蔽天，傷及禾稼，洋問魏郡丞崔叔瓚道：「何故致蝗？」叔瓚答道：「五行志有云：土功不時，蝗蟲為災。今外築長城，內興三台，適如五行志所言。」洋不待說畢，勃然怒起，即使左右毆擊，且把他倒浸廁中，使嚐糞味，然後曳足以出，釋使歸家。叔瓚無可奈何，只好自認晦氣罷了。糞味如何？<break time="100ms" />　　先是齊有術士，謂亡高者黑衣，洋因問左右，何物最黑？左右答言是漆。洋想入非非，默思兄弟輩中，惟上黨王涣，排行第七，莫非應在此人，遂使庫直都督破六韓伯升，馳驛召涣。涣偕伯升至紫陌橋，料知此行不佳，竟殺死伯升，渡河南逸。行至濟州，為人所執，送至鄴下，繫入獄中。
    </voice>
</speak>
