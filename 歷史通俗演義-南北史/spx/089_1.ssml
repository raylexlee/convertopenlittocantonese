<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十九回<break time="100ms" />　　侍病父密謀行逆　烝庶母強結同心
    </voice>
    <voice name="zh-HK-WanLungNeural">
        <break time="100ms" />
			　　卻說太子廣詐謀百出，搆陷兄弟，全虧楊素一力幫助，因得如願。素亦威權日盛，兄弟諸父，並為尚書列卿，諸子亦多為柱國刺史。廣營資產，家僮數千，妓妾亦數千，第宅華侈，制擬宮禁。朝右諸臣，莫不畏附。惟尚書右丞相李綱及大理卿梁毗，正直不阿，與素異趨。毗且上書劾素，說他：「權勢日隆，威燄無比，所私無忠讜，所進皆親戚，子弟布列，兼州連縣，天下無事，容息異圖，四海有虞，必為禍始。陛下以素為阿衡，臣恐他心同莽懿，伏願揆鑒古今，量為處置，使得鴻基永固，率土幸甚！」隋主覽奏大怒，收毗繫獄，親加鞫問。毗毫不畏縮，且極言：「素擅寵弄權，殺戮無道，太子及蜀王得罪遭廢，臣僚無不震悚，獨素揚眉奮肘，喜見顏色，利災樂禍，不問可知。」隋主聽到此語，不由的憶念二子，發現天性，暗暗的吞聲飲淚，不願再鞫，乃命毗還繫獄中，越日傳敕赦毗。嗣又詔諭楊素道：「僕射係國家宰輔，不應躬親細務，但閱三五日，一至省中，評論大事，便為盡職」等語。又出楊約為伊州刺史。素知隋主陰懷猜忌，更不自安；又見吏部尚書柳述，進參機密，得握政權，尤覺得心如芒刺，憤悶不平。好與楊廣同謀弒逆了。<break time="100ms" />　　先是隋主第五女蘭陵公主，下嫁儀同王奉孝，奉孝早世，公主年才十八，隋主欲令她改嫁，晉王廣因妻弟蕭▉，正在擇配，擬請將公主嫁▉。偏是乃父不從，令適內史柳述。隋主最愛此女，更聞她敬事舅姑，力循婦道，益加心慰，遂累擢述至吏部尚書。廣既為太子，與述未恊，並見述徼寵預政，越覺生嫌，再加楊素亦常憾述，眼見是虎狼在側，怎得相安？當時龍門人王通，具有道藝，講學河汾間，門徒甚眾，目睹朝政日非，孽子權臣，互為表裡，料知禍亂不遠，因詣闕上書，臚陳太平十二策。隋主不能採用，通即擬告歸。楊素夙慕通名，留通至第，勸他出仕。通答道：「通尚有先人敝庐，足庇風雨，薄田數畝，足供饘粥，讀書談道，盡堪自樂，願明公正己正人，治平天下，通得為太平百姓，受賜已多，何必定要出仕呢？」素聞通言，敬禮有加，因館待數日。有人向素進讒道：「通實慢公，公何故敬通？」素亦不覺生疑，轉以問通。通從容道：「公若可慢，是僕得計；不可慢，是僕失人。得失在僕，與公何傷？」素一笑而罷。不必多辯，已使權奸心折。通見素終未肯改過，便即辭歸，仍然居家課徒。後來唐朝開國，如房玄齡、魏征諸賢臣，皆受教通門。通至隋大業末年，大業係隋煬帝年號，見下文。在家病卒，門人私諡為文中子，毋庸多表。<break time="100ms" />　　不略王通，足補史傳之闕。<break time="100ms" />　　會突厥步迦可汗，即達頭可汗，見八十六回。屢擾隋邊，並寇掠啟民可汗庐帳，楊素發兵奮擊，大破步迦。步迦窮蹙遁歸，部眾因此離心，鐵勒僕骨等十餘部落，並內附啟用，突厥大亂。步迦奔往吐谷渾，隋主令啟民歸統部眾，使長孫晟送出磧口。啟民益感隋恩，歲修朝貢，亦不消細說。<break time="100ms" />　　且說隋主堅自皇后死後，不必懼內，遂專寵陳叔寶妹子，賜號貴人。叔寶亦得時常召見，隋主命修陳氏宗祀，令叔寶歲時致祭，且因此惠及齊梁，特許齊後高仁英，梁後蕭琮，修葺祖陵，逐年祭掃。叔寶因妹邀寵，早把亡國的痛苦，撇置腦後。此之謂全無心肝。一日，從隋主登邙山，奉諭侍飲。叔寶即席賦詩道：「日月光天德，山河壯帝居。太平無以報，願上東封書。」隋主亦不加可否。至陪輦回朝，叔寶又表請封禪。當下接得復敕，暫從緩議。過了旬月，復召叔寶入宴。叔寶本來好酒，見著這杯中物，勝似性命，連喝了數大觥，酒意醺醺，方才罷席，拜謝而出。隋主目視叔寶道：「亡國敗家，莫非嗜酒，與其作詩邀功，何如回憶危亡時事。當賀若弼入京口時，陳人密啟告急，叔寶飲酒不省；及高熲入宮，猶見啟在牀下，豈不可笑？這是天意亡陳，所以出此不肖子孫。昔苻秦征伐各國，俘得亡國主，概賜爵祿，意欲沽名，實是違天，所以苻氏享國，亦未能長久呢。」休說別人，自己也要死亡了。仁壽四年，叔寶病死隋都，年五十二。隋廷追贈叔寶為長城縣公，予諡曰煬。史家稱為陳後主，或沿隋贈號，呼為長城公。但叔寶死時，在仁壽四年仲冬，隋主堅卻比他早死了幾個月，並且死得不明不白。照此看來，一個統領中原的主子，結果反不及一亡國奴，說來也覺得可憐可痛呢！從陳女遞入叔寶，從叔寶之死，回溯隋主之歿，敘筆不漏不紊。
    </voice>
</speak>
