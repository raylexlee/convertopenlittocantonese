<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第六十八回　宇文護挾權肆逆　陳霸先盜國稱尊</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十八回</br>　　宇文護挾權肆逆　陳霸先盜國稱尊</font></h4>
			　　卻說宇文泰廢立嗣君，專權如故，嘗欲仿行古制，依周禮改定六官，至是決意施行。泰自為太師大冢宰，李弼為太傅大司徒，趙貴為太保大宗伯，獨孤信為大司馬，於謹為大司寇，侯莫陳崇為大司空，餘官皆仿周禮，不消細述。泰前尚魏孝武妹馮翊公主，生子名覺，泰封安定公，覺亦得封略陽公。妾姚氏，生子名毓，又受封寧都公。毓年較覺為長，曾娶大司馬獨孤信女，泰欲立嗣，苦未能決，因語諸公卿道：「我欲立子以嫡，但恐大司馬見疑，如何是好？」尚書左僕射李遠道：「立子以嫡不以長，這是古來的常道，若慮信有異言，遠願為公斬信！」說著，拔劍遽起。也是一個莽夫。泰忙起身攔住道：「何至如此！」信聞遠言，亦入內自陳，主張立嫡，於是大眾並從遠議。遠出外謝信道：「臨大事不得不爾，請公莫怪！」信亦謝遠道：「今日賴公決此大議。」乃一笑而散。泰遂立覺為世子。<br>　　西魏主廓三年八月，泰北巡渡河，還至牽屯山，忽然遇病，病且沉重，急發使馳驛，往召中山公護。護至涇州，入省泰疾，泰語護道：「我諸子皆幼，外寇方強，天下事仗汝主持，汝宜努力，勉成我志！」護當然受命。史稱泰知人善任，奈何反不知猶子？奉泰輿至雲陽，泰氣促身亡，年五十二，途中不便傳訃，及舁還長安，方才發喪，由魏主賜諡曰文。<br>　　世子覺嗣位太師大冢宰，襲封安定公。覺時年十五，尚乏謀斷，國家大事，應由護一人辦理，護名位素卑，雖經泰托命，未愜輿情，名公巨卿，多半不服。護未免加懮，商諸大司寇於謹，謹答道：「謹蒙令先公知遇，情同骨肉，今日事當效死力爭；若對眾定策，公亦不宜推辭。」謹亦不能知護。護易懮為喜，欣然受教。次日與公卿會議，謹首先開口道：「從前帝室傾危，非安定公不得今日，今安定公一旦去世，嗣子雖幼，中山公親為兄子，兼受顧托，軍國重事，理應歸中山公主決，何必多疑！」說至此，餘音震響，面帶威稜。公卿等不寒而慄，莫敢發言。護徐說道：「此乃家事，護雖庸昧，亦何敢遽辭！」謹即起立道：「中山公統理軍國，使謹等有所依歸，應當拜命！」遂向護再拜，公卿等亦不敢不拜。護一一答禮，眾議乃定。護欲籠絡眾心，撫循文武，整肅紀綱，俱屬有條不紊，朝右益無異言。<br>　　魏主廓復將岵陽土田，賜宇文覺，進封周公。護因覺幼弱，意欲導覺篡魏，自居首功，遂遣人入諷魏主，逼他禪位。魏主廓本無權力，好似傀儡一般，此時為護所迫，眼見得不能反抗，只好推位讓國，拱手求生。乃使大宗伯趙貴，奉冊周公，自願遜位。宇文覺尚上表鳴謙，辭不敢受，再由濟北公拓跋迪，齎交璽綬，公卿等相率勸進，覺乃受命。遂於次年正月朔，即位稱天王，燔柴告天，朝見百官，國號周。史家稱為北周。追尊皇考文公泰為文王，廟號太祖，皇妣元氏為文后，降魏主廓為宋公，進大司徒李弼為太師，大宗伯趙貴為太傅，大司馬獨孤信為太保，從兄中山公護為大司馬，庶兄寧都公毓為大將軍。餘皆封拜有差。已而復封弼為趙國公，貴為楚國公，獨孤信為衛國公，於謹為燕國公，侯莫陳崇為梁國公，大司馬護為晉國公，各食邑萬戶，使作屏藩。魏主廓早已出宮，寄居大司馬府，護擬斬草除根，索性把他鴆死，托言遇疾暴亡，加諡為魏恭帝。魏自道武帝拓跋珪建元，傳至孝武帝修入關，共歷九世，得十一主，計一百四十九年，東魏一主，凡十七年，西魏三主，凡二十三年。總束北魏，萬不可少。<br>　　宇文護自恃功高，不免專恣。趙貴、獨孤信等，本皆與宇文泰毗肩，不願事護，只因為於謹所脅，勉強推讓，至此見護攬權不法，遂密謀誅護。貴欲速發，信尚遲疑，開府儀同三司宇文盛，詗悉陰謀，即向護報聞。護乘貴入朝，潛伏甲士，將貴拿下，立即處斬；並免獨孤信官，脅令自盡。護得進任大冢宰，勢力益橫，儀同三司齊軌，語御正大夫薛善道：「軍國大權，應歸天子，奈何尚在權門！」善將軌語告護，護便命處死，授善為中外府司馬。周主覺見護專橫，一切刑賞，統是獨斷獨行，未嘗豫白，心中也隱覺不平。<br>　　司會李植，軍司馬孫恒，本係先朝佐命，久參國政，因恐護不相容，乃與宮伯乙弗鳳、賀拔提等，秘密往來，欲清君側。植與恒先入白道：「護擅戮朝貴，威權日甚，謀臣宿將，爭往依附，事無大小，絕不啟聞，臣料護包藏禍心，未肯終守臣節，還望陛下早日圖謀，無待噬臍！」周主覺唏噓不答。鳳與提從旁插嘴道：「如先王明聖，猶委植、恒等參議朝政；今若將國事委托二人，何患不成！臣聞護常自比周公，周公攝政七年，然後還政，試問護能如周公的賢聖麼？就使七年以內，護無異圖，恐陛下事事受制，亦怎能忍待七年？」周主覺頗以為然，因屢引武士至後園，演習技藝，為除奸計。宮伯張光洛，係護心腹，他卻佯言嫉護，交歡植等。植等未識真假，引與同謀，光洛即背地告護。護遂出植為梁州刺史，恒為潼州刺史。還算不用辣手。<br>　　周主覺懷念植等，每欲召還，護入內泣諫道：「天下至親，莫如兄弟，兄弟尚或相疑，此外何人可信？太祖以陛下春秋未盛，囑臣後事，臣情兼家國，願竭股肱，若陛下親覽萬幾，威加四海，臣雖死猶生；但恐臣一除去，奸邪得志，非但不利陛下，亦將傾覆社稷，臣至地下，何面目再見先王！且臣為天子兄，位至宰相，尚復何求？願陛下勿信讒言，疏棄骨肉！」巧言如簧。試問後日弒主將作何說？覺乃罷議，但心終疑護。鳳等益懼，密謀益亟，擬召公卿入宴，即席執護。張光洛又向護報聞，護召柱國賀蘭祥，領軍尉遲綱等，共謀廢立。綱即入殿中，佯召鳳等議事，待鳳等趨入，麾兵拿下，送交護第。周主覺方冊后元氏，在宮敘情。后係魏文帝寶炬第五女，姿容秀雅，覺為略陽公時，已納為夫人，情好頗篤。此時大禮告成，格外歡暱，驀聞外廷有變，料知情事不佳，急令宮人執兵自守。偏賀蘭祥帶兵入宮，逼主遜位，區區宮人，哪裡敵得過赳赳武夫，不由的四散奔竄。周主覺束手無策，只得挈了元后，出居舊第。數月天王，不如不為！<br>　　護更召公卿會議，仍廢覺為略陽公，迎立岐州刺史寧都公毓。大眾齊聲道：「這是大冢宰家事，敢不唯命是聽！」乃驅出鳳等，一一梟斬。復召還潼州刺史孫恒，梁州刺史李植。植父柱國大將軍李遠，正出鎮弘農，亦被召還朝。遠防有變禍，沉吟多時，乃慨然道：「大丈夫寧為忠義鬼，怎可作叛逆臣！」遂就征詣長安。孫恒先至，當即被殺。植與遠依次入都。護因遠名望素隆，尚欲保全，特引與握手道：「公兒忽有異謀，不但屠戮護身，且欲傾危宗社，叛臣賊子，理應同嫉，請公自行處置！」說著，即令執植付遠，遠素愛植，植又巧言抵賴，遠不忍加誅。詰旦復率植謁護，護總道遠必殺植，及聞父子俱來，因盛氣傳入，呼遠同坐。且召略陽公覺與植對質，植無可諱言，乃抗聲語覺道：「本為此謀，欲利至尊，今日至此，有死罷了，何勞多言！」遠聽了此語，不禁起身投地，且憤憤道：「果有此事，合該萬死！」護即命左右牽植出外，斬首返報，並逼遠自殺。植弟叔詣、叔謙、叔讓皆處死，餘子以幼衝得免。<br>　　過了月餘，寧都公毓自岐州至長安，護即害死略陽公覺，早知不免一死，亦不必諉罪李植。並黜元后為尼，然後迎毓入宮，嗣天王位，大赦天下，就延壽殿朝見群臣。太師趙國公李弼，朝罷歸第，便即嬰疾，未幾謝世。宇文護晉位太師，授皇弟邕為柱國，進封魯國公。邕係宇文泰第四子，幼有器量，泰嘗語人道：「欲成吾志，必待此兒。」年十二，已得封公爵，至是官拜柱國，出鎮蒲州，容後再表。毓妻獨孤氏，得冊為后。獨孤氏悼父非命，屢思為父復仇，怎奈仇人在前，不得加刃，漸漸的抑鬱成病，竟致不起，距立后期才及三月，已是玉殞香消，往地下去省乃父了。周主毓雖然悼亡，但亦沒法圖護，只好蹉跎過去。毓不能為婦翁復仇，又不能為婦泄忿，如此懦弱，怎得不同歸於盡！<br>　　古人說得好，銅山西崩，洛鐘東應，北周屢遭篡弒，南朝亦猝生變禍，畫一個依樣葫蘆。自陳霸先進為丞相，手握重權，已把梁主方智，視若贅瘤。本擬即日篡梁，可巧南方起了兵禍，不得不遣將往討，暫將受禪事擱過一邊。晉州刺史蕭勃，因王琳還援江陵，復徙居始興，應六十六回。始興郡已改稱東衡州，即令歐陽頠為刺史。已而復調頠刺郢州，勃留頠不遣，且遣兵襲頠，攻入城中，盡取資財馬仗，把頠拘回。勃又命釋頠囚，甘言撫慰，頠也只好得過且過，俯首聽命。勃乃使歸原任，聯為指臂。及梁主方智嗣位，進勃為太尉，勃雖遣使入賀，仍然陽奉陰違。越年，梁又改紹泰二年為太平元年，國家多事，也無暇顧及南方。又越年為太平二年，陳霸先逆跡漸萌，勃卻假名討逆，發難廣州。前阻霸先北援，此時反欲為梁討逆，誰其信之！遣歐陽頠為前鋒，從子蕭孜部將傅泰為副，復檄南江州刺史餘孝頃，引兵相會。頠出南康，屯苦竹灘，泰據蹠口城，孝頃出豫章，踞石頭津。渚名，非建康之石頭城。梁廷聞警，急遣平西將軍周文育，調集各軍，往討蕭勃。巴山太守熊曇朗，偽稱應頠，約與共襲高州，暗中卻已通知高州刺史黃法▉。頠不防有詐，出會曇朗，共赴高州城下。法▉出兵逆戰，曇朗與戰數合，便麾兵倒退，衝頠後軍。法▉乘勢殺來，頠始知中計，慌忙棄去軍械，引兵遁去。曇朗卻得收拾馬仗，飽載而歸。周文育統軍前進，正苦乏船，探得餘孝頃有船在上牢，潛遣軍將焦僧度襲取，得船數百艘，乃溯江至豫章，立柵屯兵。適軍中食盡，糧運不至，諸將俱欲還師，獨文育不許，使人從間道至衡州，向刺史周迪乞糧，約為兄弟。迪得書甚喜，遂輸糧濟軍。文育既得糧餉，並不進軍，反遣老弱各兵，乘船東下，自毀營柵，作遁去狀。孝頃聞梁軍東返，總道他糧盡回師，毫不設備，哪知文育卻繞出上流，潛據芊韶，築城饗士，營壘一新。<br>　　芊韶左近，為歐陽頠、蕭孜營，右近為傅泰、餘孝頃營，文育據住中間，惹得頠、孜等倉皇大駭，急欲移營。頠先退還泥溪，不料梁將周鐵虎，引兵追及，槊及頠馬。頠不得已回馬與戰，不到十合，但聽鐵虎猛喝一聲，頠已落馬，被梁軍活擒了去，送入文育大寨。頠見文育，自言為勃所迫，並非真心事勃，文育乃親釋頠縛，與他乘舟同飲，張兵至蹠口城下。傅泰出戰敗走，由梁將丁法洪，驅馬追上，手到擒來。統是沒用的傢伙。蕭孜、餘孝頃見兩將被擒，嚇得魂飛天外，統一溜煙似的逃走了去。德州刺史陳法武，前衡州刺史譚世遠，正接蕭勃檄文，率兵往助，猝聞勃軍敗衄，樂得倒戈從事，一哄而入，殺死蕭勃。勃將蘭敳不服，又襲殺世遠，偏別將夏侯明徹，又將敳殺斃，持勃首出降梁軍。<br>　　文育傳首建康，並檻送歐陽頠、傅泰等人。霸先本與頠有舊，見六十三回。當然宥罪，且因他聲著嶺南，仍令為衡州刺史，使他招撫。一面遣平南將軍侯安都，往助文育，剿平餘孽。蕭孜、餘孝頃尚分據石頭津，夾水列營，多設舟艦。安都趨至，潛師夜襲，借著祝融氏的威燄，順風縱火，把石頭津左右的軍船，燒得精光。再由文育督眾夾攻，蕭孜惶急乞降，孝頃竄去。文育等乃奏凱班師。歐陽頠到了嶺南，諸郡皆望風歸順，廣州亦平。<br>　　霸先聞孝頃往依王琳，特徵琳為司空。琳不肯就征，乃命周文育、侯安都等，率舟師至武昌，進擊王琳，一面安排篡梁，自為相國，總百揆，脅梁主進封陳公，加九錫禮。未幾即進爵陳王，建天子旌旗；又未幾即迫梁主禪位，頒發策命。詞云：<br>　　咨爾陳王：惟昔上古，厥初生民，驪連、栗陸之前，容成、大庭之世，杳冥荒忽，故靡得而議焉。自羲農、軒昊之君，陶唐、有虞之主，或垂衣而御四海，或無為而子萬民，居之如馭朽索，去之如脫敝屣，裁遇許也，便能捨帝，暫逢善卷，即以讓王。故知玄扈璇璣，非關尊貴，金根玉輅，示表君臨，及南觀河渚，東沈刻璧，菁華既竭，耄勤已倦，則抗首而笑，惟賢是與，▉然作歌，簡能斯授，遺風餘烈，昭晰圖書。漢魏因循，是為故實，宋齊授受，又弘斯義。我高祖應期撫運，握樞御宇，三後重光，祖宗齊聖。及時屬陽九，封豕薦食，西都失馭，夷狄交侵，惵惵黔首，若崩厥角，徽徽皇極，將甚綴旒。<br>　　惟王乃神乃聖，欽明文思，二儀並運，四時合序，天錫智勇，人挺雄健，珠庭日角，龍行虎步，愛初投袂，仗義勤王，電掃番禺，雲撤彭蠡，翦其元惡，定我京畿。及王賀帝弘，貿茲冠履，既行伊霍，用保衝人，震澤稽涂，並懷畔逆，獯羯丑虜，三亂皇都，才命偏師，二邦自殄，薄伐玁狁，六戎盡殪，嶺南叛涣，湘郢連結，賊帥既擒，凶渠傳首；用能百揆時敘，四門允穆。無思不服，無遠弗屆，上達穹昊，下漏淵泉，蛟魚並見，謳歌攸屬。況乎長彗橫天，已征布新之兆，璧日斯既，實標更姓之符。<br>　　七百無常期，皇王非一族，昔木德既窮，而傳祚於我有梁，天之曆數，允集明哲。式遵前典，廣詢群議，敬從<br>　　人祗之願，授帝位於爾躬。四海困窮，天祿永終，王其允執厥中，軌儀前式，以副普天之望，禋郊祀帝，時膺大禮，永固洪業，豈不盛歟！<br>　　策命既頒，再由尚書左僕射兼太保王通，司徒左長史兼太尉王瑒，齎奉璽綬，交給霸先。霸先不得不三揖三讓，裝出許多偽態，經百官一體勸進，乃允議受禪，遂使中書舍人劉師知，往引將軍沈恪，勒兵入殿，逼梁主方智出宮，恪不願偕行，獨排闥入見霸先，叩頭泣謝道：「恪曾服事蕭氏，今日不忍見此，情願受死，不敢奉命！」還算是庸中佼佼。霸先倒也默然，改派蕩主王僧志，脅梁主遷居別宮。梁自武帝蕭衍篡齊，共傳四主，計五十六年而亡。<br>　　霸先即位南郊，國號陳，改元永定。廢梁主方智為江陰王。追尊皇考文贊為景皇帝，皇妣董氏為安皇后，前夫人錢氏為昭皇后，世子克為孝懷太子。立夫人章氏為皇后。霸先少娶同郡錢仲方女，早年去世，因納章氏為繼室。章氏吳興人，原姓鈕氏，過養章家，乃改姓為章，善書計，能誦詩及楚辭。相傳章母蘇氏，嘗遇道士，贈一小龜，光彩五色，且語以三年有征。後來及期生女，紫光照室，獨龜卻不知去向。這恐是史家附會，未足為憑。小子亦不過有聞必錄罷了。<br>　　霸先長子名克，也已夭折。次子名昌，與從子頊前居江陵，並為西魏所虜，霸先遙封昌為衡陽王，頊為始興王。他如在都從子蒨封臨川王，曇朗封南康王，蒨與頊為霸先兄道譚子，道譚曾仕梁為散騎常侍，曇朗為霸先弟休先子，休先亦仕梁為驃騎將軍。兄弟俱已逝世，由霸先追贈為王，即令從子襲爵。一人為帝，舉族榮封，這也是應有的常例。惟梁主方智，廢徙逾年，終為陳主霸先所害。可憐他在位三年，年才十六，終落得非命而亡，總算得了一個嘉諡，號為梁敬帝，小子有詩歎道：<br><br>　　傷心世變等滄桑，半壁江山又速亡；<br>　　宗社沉淪君被弒，祖宗造孽子孫當。<br>　　陳主即位未幾，忽聞武昌舟師，敗績郢州，各將均被擄去，不禁驚駭異常。究竟如何覆師，且看下回再敘。<br>　　宇文氏之篡魏，非覺為之，護實使之然也，故覺可恕，護不可恕。護既導覺為惡，復弒魏主，彼猶得曰吾為宗族計，吾為昆弟計，不得不爾。即如殺趙貴，逼死獨孤信等，俱尚有詞可辯，覺負何罪，乃遽廢之，且並弒之？然則護之凶逆，一試再試，固不問為何氏子也。宇文泰為亂世英雄，奈何誤信逆姪，得毋由天奪其魄，特假手於乃姪，以戕害其子嗣乎？陳霸先襲殺王僧辯，攫得重權，廢蕭淵明而仍立蕭方智，彼固玩孤兒於股掌之上，可以隨我舍取也。蕭勃討逆，不得謂其有名，但霸先猶有所忌，至勃死而餘不足憚矣。一介幼主，捽而去之，易如反手，未幾即為所害，閱史者為方智惜，實則不足惜也。蕭衍嘗手刃同宗，能保子孫之不為人戮乎！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>