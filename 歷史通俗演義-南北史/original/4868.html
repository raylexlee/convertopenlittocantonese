<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第十回　逃將軍棄師中虜計　亡國后侑酒作人奴</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十回</br>　　逃將軍棄師中虜計　亡國后侑酒作人奴</font></h4>
			　　卻說魏主燾巡閱夏都，見他城高基厚，上逾十仞，下闊三十步，就是宮牆亦備極崇隆，內築台榭，統皆雕鏤刻畫，飾以綺繡，不禁喟然歎道：「蕞爾小國，勞民費財，一至於此，怎得不亡呢！」可為後鑒。遂將所得財物，分給將士，留常山王素鎮守統萬，自率眾還平城。所有男女俘虜，悉數帶歸。夏太史令張淵、徐辯，頗有才學，仍命為太史令。故晉將軍毛修之，前被夏擄，見第六回。至是復為魏所俘，因他善解烹調，用為大官令。夏后、夏妃，沒入掖庭。夏公主數人，內有三女生成絕色，統是赫連勃勃所出，魏主燾召納後宮，迫令侍寢。紅顏力弱，只好勉抱衾裯，輪流當夕，魏主特降恩加封，俱號貴人。其父可名為丐，其女如何驟貴？尋且進冊赫連長女為繼后，這且不必細表。<br>　　惟魏主燾因奚斤在外，日久勞師，特召令北還。斤上書答復，力請添兵滅夏，乃命宗正娥清，太僕邱堆，率兵五千，進略關右，援應奚斤；復撥精兵萬人，馬三千匹，發往軍前。赫連定聞統萬失守，更見魏兵日增，也奔往上邽，奚斤追趕不及，乃進軍安定，與娥清、邱堆合兵，擬再進取上邽。偏是天氣不正，馬多疫死，營中亦漸漸乏糧，一時不便再進，但深壘自固，遣邱堆督課民間，勒令輸粟，士卒又四出劫掠，不設儆備。夏主昌伺隙掩擊，殺敗邱堆。堆收殘騎還安定城，夏兵又時至城下抄掠，令魏軍不得芻牧。<br>　　奚斤頗以為懮，監軍侍御史安頡道：「赫連昌輕率寡謀，往往自出挑戰，若伏兵掩擊，定可擒他。」斤以糧少馬乏為辭，安頡道：「今日不戰，明日又不戰，糧愈少，馬愈乏，死在旦夕，還想破敵麼？」斤尚欲靜守待援，頡知他無能，自與將軍尉眷密議，選騎以待。果然夏主昌自來攻城，當先督陣，頡與尉眷縱騎殺出，奮力搏戰，適大風驟起，塵沙飛揚，魏兵乘風馳突，專向夏主前殺去。夏主料不可敵，情急返奔，被頡策馬追上，槊傷夏主坐騎，夏主昌墜落馬下，魏兵活捉而歸。夏兵除死傷外，悉數遁去。<br>　　安頡、尉眷押夏主昌至平城，魏主燾卻優禮相待，唯爵會稽公，令居西宮門內。昌儀容頗偉，又嫻騎射，為魏主所受寵，便將妹子始平公主，給與為妻。擄人妻妹，卻以己妹償之，好算特別報酬。且嘗與出獵逐鹿，深入山谷。群臣恐昌有異心，一再進諫，魏主道：「天命有歸，何必顧慮！」仍昵待如初。封安頡為建威將軍，兼西平公，尉眷為寧北將軍，兼漁陽公。<br>　　奚斤以功出偏裨，引為己恥，探得夏主弟赫連定，自上邽奔平涼，僭號稱帝，便齎三日軍糧，率兵擊定。定設伏邀擊，大破魏軍，擒去奚斤，並及他將娥清、劉拔。太僕邱堆，輸輜重至安定，聞斤等被擒，棄去輜重，還奔長安。夏主定乘勝進逼，邱堆又棄城奔蒲阪。<br>　　魏主聞報，立命安頡往斬邱堆，代領部眾，控御夏兵。且又欲督軍出討，會聞柔然寇邊，乃先擊柔然，星夜北驅，直抵栗水。柔然酋長大檀，不及抵禦，自毀庐舍，倉皇西走，部落四散。魏主分軍搜討，俘獲甚眾，進至涿邪山，懼有伏兵，乃引軍南歸。大檀一蹷不振，憤悒而死。子吳提嗣立，號敕連可汗，番語稱神聖為敕連，他亦自知衰弱，遣人至平城朝貢，向魏乞和。魏主得休便休，許為北藩，北方已算征服了。先是宋主義隆嗣位，曾遣使如魏修好，魏亦遣使報聘。及魏主將伐柔然，正值魏使北歸，述宋主語，索還河南，否則將發兵攻取云云。魏主大笑道：「龜鱉小豎，有何能為？我若不先滅蠕蠕，轉使腹背受敵了。今日北征，他日南伐未遲！」崔浩又從旁慫慂，乃決計北行，果得征服柔然，馬到成功。凱旋後，加授浩為侍中，特進撫軍大將軍，凡遇軍國大事，必先咨浩，然後施行。<br>　　宋元嘉七年春季，宋主義隆，特選甲卒五萬，命右將軍到彥之，安北將軍王仲德，兗州刺史竺靈秀，並為統領，泛舟入河。使驍騎將軍段宏，率騎兵八千，直指虎牢，豫州刺史劉德武，領兵萬人繼進，皇從弟長沙王劉義欣，即道憐長子。統兵三萬，監督征討諸軍事，出鎮彭城。先遣殿前將軍田奇使魏。傳語魏主道：「河南是我宋地，故遣兵修復舊境，與河北無涉。」<br>　　魏主燾勃然道：「我生發未燥，已聞河南屬我，奈何前來相侵？必欲進軍，悉聽汝便，看汝能奪我河南否？」遂遣奇返報，一面使群臣會議。眾請出兵三萬，先發制人，並誅河北流民，絕宋嚮導。獨崔浩進議道：「南方卑濕，入夏水漲，草木蒙密，地氣鬱蒸，容易生疫，不利行師；若彼果能北來，我正可以逸待勞，俟他疲倦，然後出擊，那時秋高馬肥，因敵取食，才不失為萬全計策呢！」魏主素來信浩，便按兵不發。<br>　　嗣由南方諸將，一再上表，乞派兵助守，並請就漳水造艦，為禦敵計，朝臣統是贊成。更想出一法，謂宜署司馬楚之、魯軌、韓延之為將帥，使他招誘南人。楚之等入魏分見上文。崔浩又諫阻道：「楚之等為宋所忌，今聞我悉發精兵，大造舟艦，欲存立司馬氏，誅除劉宗，他必全國震駭，拚死來爭，我徒張虛聲，反召實害，豈非大謬！況楚之等皆纖利小才，止能招合無賴，斷不能成就大功，徒使我兵連禍結，有何益處！」見地原勝人一籌。魏主未免躊躇，浩更援據天文，謂「南方舉兵，實犯歲忌，定必不利，我國盡可無懮！」<br>　　魏主不欲違眾，命造戰艦三千艘，調幽州以南戍兵，會集河上，且授司馬楚之為安南大將軍，封瑯琊王出屯潁川。宋右將軍到彥之等，自淮入泗，適值淮水盛漲，逆流而上，每日止行十里，自孟夏至孟秋，始至須昌，未免沿途逗留，否則亦未必至此。乃泝河西上。到了碻磝，魏兵已撤戍北歸，再進滑台，也只留一空城，又趨向洛陽虎牢，統是城門大開，並無一個魏卒。彥之大喜，命朱修之守滑台，尹衝守虎牢，杜冀守金墉，餘軍入屯靈昌津，列守南岸，直抵潼關。大眾統有歡容，惟王仲德有懮色，語諸將道：「諸君未識北土情偽，必墮狡計。胡虜仁義不足，凶狡有餘，今斂戍北歸，並力完聚，待至天寒冰合，必將復來，豈不可慮？」彥之等尚似信未信，說他多心。是謂之愚。<br>　　才過月餘，天氣轉寒，魏主燾大舉南侵，令冠軍將軍安頡，督護諸軍，來擊彥之。彥之遣裨將姚聳夫等，渡河接戰，哪裡擋得住魏軍，慌忙退還，麾下已十亡五六。頡乘勝逾河，攻金墉城，城中乏糧，宋將杜冀南遁，城遂被陷。洛陽已拔，又移軍攻虎牢。守將尹衝，忙向彥之處求援。彥之令裨將王蟠龍，率軍援應，行至七女津，被魏將杜超截擊，陣斬蟠龍。尹衝聞援軍敗沒，便與滎陽太守崔模，迎降魏軍，虎牢又復失去。<br>　　彥之自魏兵南渡，畏縮得很，逐日退師，還保東平，且上表宋廷，請速派將添兵。宋主義隆，命征南將軍檀道濟，都督征討諸軍事，出兵伐魏，魏亦續遣壽光侯叔孫建，汝陰公長孫道生，越河南下，接應安頡。到彥之聞魏軍大至，道濟未來，不禁惶急異常，便欲引退，將軍垣護之貽書諫阻，謂宜令竺靈秀助守滑台，更督大軍進趨河北。彥之怎肯聽從，且擬焚舟步走。<br>　　王仲德進言道：「洛陽既陷，虎牢自不能守，這是應有的事情；今我軍與虜相距，不下千里，滑台尚有強兵，若遽捨舟南走，士卒必散，愚意謂且引舟入濟，再定行止。」彥之乃督率艦隊，自清河入濟南。才至歷城，聞報魏兵追來，慌忙焚舟棄甲，登岸徒步，一溜風似的逃還彭城。何不改姓為逃。竺靈秀也棄了須昌，南奔湖陸，青、兗大震。<br>　　長沙王義欣誓眾戒嚴。將佐恐魏兵大至，勸義欣委鎮還都，義欣慨然道：「天子命我鎮守彭城，義當與城存亡，奈何棄去？」如君才不愧一義字。遂堅持不動，人心稍定。<br>　　魏兵東至濟南，濟南城內，兵不滿千，太守蕭承之，用了一個空城計，開門以待。魏人疑有伏兵，探望多時，始終不敢進城，相率退去。叔孫建入攻河陸，竺靈秀棄軍遁走。各敗報傳入宋都，宋主大怒，命誅靈秀，收擊到彥之、王仲德，下獄免官。仲德似尚可貸。遷垣護之為北高平太守，旌賞直言，並促檀道濟速救滑台。<br>　　道濟自清河進兵，為魏將叔孫建、長孫道生所拒，先後三十餘戰，多半得勝。轉戰至歷城，被叔孫建等前後邀擊，焚去芻糧，遂不得進，魏將安頡、司馬楚之等，得並力攻滑台。朱修之堅守數月，援絕糧空，甚至熏鼠為食，魏又使將軍王慧龍助攻，眼見得城池被陷、修之成擒。<br>　　檀道濟食盡引還，魏叔孫建得宋降卒，訊知道濟乏食還軍，即趨兵追趕。將及宋軍，宋軍大懼，道濟卻不慌不忙，擇地下營，夜令軍士唱籌量沙，貯作數囤，用米少許，遮蓋囤上，擺列營前。到了黎明，魏兵前哨探視，見米囤雜列，不勝驚訝，忙報知叔孫建。叔孫建聞道濟有糧，還道是降卒妄言，喝令處斬，率騎士逼道濟營，道濟令軍士被甲隨著，自己白服乘輿，從容出來，向南徐走。叔孫建疑為誘敵，不敢進擊，反且引退，道濟得全軍而回。宋將中應推此人。<br>　　魏主已攻克河南，飭安頡旋師。安頡係歸朱修之，魏主嘉他固守，拜為侍中，妻以宗女。司馬楚之請再舉伐宋，魏主不許，召楚之為散騎常待，令王慧龍為滎陽太守。慧龍在郡十年，農戰並修，聲威大著，宋主義隆，使人往魏，散佈謠言，但稱慧龍功高位下，積怨已久，有降宋背魏等情。魏主不信，宋主復遣刺客呂玄伯，往刺慧龍。玄伯詐為降人，投入滎陽，被慧龍搜出匕首，縱使南歸，且笑語道：「彼此各皆為主，我不怪汝！」玄伯感泣請留，慧龍竟留侍左右，待遇甚優。後來慧龍病歿，玄伯代為守墓，終身不去，這也好算做豫讓第二了。褒中寓貶。<br>　　且說夏主赫連定戰敗魏軍，擒住魏帥奚斤等，據有關中，聲勢復盛，嘗遣使至宋，約同攻魏，共分魏地。魏主燾正擬出兵討夏，聞報大怒，遂親赴統萬城，進襲平涼，夏主方出居安定，引兵還救，途中遇魏將古弼，便即交戰。古弼佯退，引夏主入伏中，殺得夏兵東倒西歪，斬首至數千級。夏主走保鶉觚原，命餘眾結一方陣，抵禦魏兵。魏將古弼縱兵環集，又由魏主遣將尉眷等，來助古弼。兩軍相合，把鶉觚原圍住，截斷夏兵糧道，連樵汲都無路可通。夏兵又饑又渴，馬亦乏草可食，沒奈何下鶉觚原，突圍出走。夏主定從西面殺出，正遇魏將尉眷截住，一場死鬥，方得殺開一條血路，奔往上邽，所有夏主弟烏視拔禿骨，及公侯以下百餘人，一古腦兒被魏人擒去。<br>　　魏兵乘勝攻安定，夏將東平公乙鬥，竟棄了安定城，遁入長安，嗣復西奔上邽，往依赫連定去了。<br>　　那平涼城為魏主所攻，經旬未下，夏上谷公杜乾，廣陽公度洛弧，嬰城固守，專望夏主定來援，魏主使赫連昌招降，亦不見從，乃掘塹營壘，督兵圍攻。相持至一月有餘，杜乾等已是力盡，且聞夏主定敗奔上邽，無從得援，沒奈何開城出降。<br>　　魏將豆代田先驅入城，擄得夏宮中后妃，並在獄中擇出奚斤等人，送交魏主。魏主大喜，入城安民，置酒高會，令豆代田就座左席，位出諸將上，並呼奚斤至前道：「全汝生命，賴有代田，汝宜膝行奉酒，方可報德。」奚斤不敢違命，只好捧觴至代田前，屈膝奉飲。代田起座接受，一飲而盡。魏主又命將夏后釋縛，喚她侑宴，令就代田處斟酒。代田見她低眉半蹙，淚眼微紅，一種嬌愁態度，令人暗暗生憐，便起稟魏主道：「她也是一個主母，望陛下稍稍顧全！」魏主微笑道：「你愛她麼，我便把她賜你便了。」代田喜出望外，出座拜謝，及酒闌席散，便將夏后領去，享受美人滋味，越宿又接到詔敕，晉封井陘侯，加散騎常侍右衛將軍，既邀豔福，復沐寵榮，真個是喜氣重重，得未曾有了。只難為了赫連定，叫他作元緒公。<br>　　平涼既下，長安一帶，復為魏有，魏主留巴東公延普鎮安定，鎮西將軍王斤鎮長安，自率各軍還平城。那夏主定僅保上邽，所有故土，多半失去，自思東隅難復，不如改辟西境，還可取彼償此，再振雄圖。<br>　　當時隴西有西秦國，係鮮卑種族，初屬苻秦，苻秦敗亡，乞伏國仁，據有涼州、臨洮、河州，自稱大單於，領秦、河二州牧。國仁死，弟乾歸嗣，盡有隴西地，始稱秦王，歷史上號為西秦。乾歸為兄子公府所弒，公府復為乾歸子熾磐所殺，熾磐併吞南涼禿髮氏，禿髮傉檀為西秦所滅事見晉史。拓地益廣。傳子暮末，屢與北涼戰爭，師財勞匱，眾叛親離。暮末不得已向魏乞降，魏遣將往迎暮末，暮末焚城邑，毀寶器，率部民萬五千人東行。道出上邽，正值夏主定有心西略，便出兵邀擊。暮末不敢爭鋒，退保南安，夏主定令叔父韋伐，驅兵進逼，即將南安城圍住。城中無糧可依，人自相食，秦侍中出連輔政，乞伏國祚及吏部尚書乞伏跋跋，逾城奔夏。暮末窘急萬狀，只好面縛輿櫬，出城請降。<br>　　夏將韋伐，把暮末送至上邽，又將乞伏氏宗族五百餘人，悉數擒獻，當被夏主定嚴刑屠戮，殺得一個不留。危亡在即，還要如此慘虐，安得不自速其死！復驅秦民十餘萬口，自治城渡河，欲奪北涼疆土，作為根據。不意吐谷渾吐讀如突，谷讀如欲。王慕璝，驟發勁騎三萬人，前來襲擊，頓令這癡心妄想的赫連定，從此了結，一命嗚呼。<br>　　吐谷渾也是鮮卑支派，遠祖名叫谷吐渾，為晉初鮮卑都督慕容廆庶兄，舊居遼西。遷往陰山，再傳至孫葉延，頗好學問，用王父字為氏，故國號吐谷渾。又三傳至阿豺，據有並、氐、羌地方數千里，自稱驍騎將軍沙州刺史。宋景平初年，通使江南，進獻方物，宋少帝封為澆河公，未及拜受。至宋主義隆入嗣，始受冊命。阿豺有子二十人，臨死時，命諸子各獻一箭，共得二十支。又召母弟慕利延入帳，令他取折一箭，應手而斷，更命把十九箭總作一束，再使取折，慕利延費盡腕力，不損分毫。阿豺顧語子弟道：「汝等可共視此箭，孤單易折，眾厚難摧，願汝等戮力同心，保全社稷！」至理名言，不可勿視。言訖即逝。<br>　　弟慕璝嗣立，奉表至宋，宋封為隴西公，慕璝又遣使通魏，魏亦封為大將軍。至是聞夏主西來，遂遣慕利延等率騎三萬，沿河截擊，乘著夏兵半濟，奮殺過去。夏兵大半溺死，夏主定拖泥帶水，登岸飛逃，偏被敵騎逾河追至，七手八腳，把他拖去。當下置入囚車，獻與慕璝，慕璝又遣侍郎謝太寧，押定送魏。魏主燾即令斬定，且嘉獎慕璝，加封為西秦王。<br>　　既而赫連昌亦叛魏西走，為河西軍將格斃，並收捕赫連昌子弟，一並誅夷。夏傳三主而亡，勃勃子孫，被誅殆盡。小子有詩歎道：<br><br>　　侈言徽赫與天連，勃勃改姓赫連即本此意。三主相傳廿六年；<br>　　虎父不能生虎子，平城流血幾成川。<br>　　夏已滅亡，上邽為氐王所據，自稱都督雍、涼、秦三州軍事，且發兵進窺漢中，與宋構釁。欲知詳情，俟下卷說明。<br>　　宋主欲規復河南，何不先用檀道濟，而乃命怯懦無能之庸帥，僥倖一試，癡望成功？魏兵之不戰而退，明明是欲取姑與之謀，臂如鷙鳥搏食，必先斂翼，然後一往無前。王仲德雖尚能料事，顧亦徒托空言，未嘗預備。至於魏兵再下，宋師屢敗，始用檀道濟以援應之，晚矣！道濟之唱籌量沙，古今傳為奇計，但只能卻敵，不能破敵，大好中州，終淪左衽，嗟何及耶！赫連兄弟，先後就擒，男作俘囚，女作妾媵，未始非勃勃殘惡之報。赫連定已經授首，赫連昌尚屬倖存，受魏封爵，娶魏公主，假令安分守己，不生異圖，則赫連氏何至無後？乃復叛魏西走，卒至全族誅夷，兇人之後，其果無噍類也乎！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>