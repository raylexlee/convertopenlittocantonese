<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第三十五回　泄密謀二江授首　遭主忌六貴洊誅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十五回</br>　　泄密謀二江授首　遭主忌六貴洊誅</font></h4>
			　　卻說魏馮后見了毒藥，尚不肯飲，且走且呼道：「官家哪有此事，無非由諸王恨我，乃欲殺我呢！」嗣經內侍把她扯住，無法脫身，沒奈何飲毒自盡。白整等馳報嗣主，咸陽王禧等，歡顏相語道：「若無遺詔，我兄弟亦當設法除去，怎得令失行婦人，宰制天下，擅殺我輩呢！」魏主恪遵照遺言，尚用后禮喪葬，諡為幽皇后。仍命彭城王勰為司徒，攝行冢宰，委任國事，一面奉梓宮還洛陽。守制月餘，乃出葬長陵，追諡皇考為孝文皇帝，廟號高祖，並尊皇妣高氏為文昭皇后，配饗高廟。高氏見三十二回。封后兄肇為平原公，顯為澄城公。從前馮氏盛時，馮熙為文明太后兄，尚公主，官太師，生有三女，二女相繼為后，還有一女亦納入掖廷，得封昭儀。子誕為司徒，修為侍中，聿為黃門郎。侍中崔光嘗語聿道：「君家富貴太盛，終必衰敗。」聿變色道：「君何為無故詛我？」光答道：「物盛必衰，天地常理，我非敢詛咒君家，實欲君家預先戒慎，方保無虞。」聿轉白父熙，熙不能從。過了年餘，修獲罪黜，熙與誕先後謝世，幽后廢死，聿亦擯棄，馮氏遽衰。述此以諷豪門。高氏遂得繼起，一門二公，富貴赫奕，幾與馮氏顯盛時，相去不遠了。這且待後再表。<br>　　且說齊主蕭寶卷，嗣位以前，曾簡蕭懿為益州刺史，蕭衍為雍州刺史。衍聞寶捲入嗣，蕭遙光等六人輔政，遂語從舅參軍張弘策道：「一國三公，尚且不可，今六貴同朝，勢必相圖。亂將作了。避禍圖福，無如此州，所慮諸弟在都，未免遭禍，只好與益州共圖良策呢！」弘策亦以為然。懿為衍兄，衍所說益州二字，便是指懿。嗣是密修武備，多伐竹木，招聚驍勇，數約萬計。中兵參軍呂僧珍，陰承衍旨，亦私具橹數千張。<br>　　已而懿罷刺益州，改行郢州事，衍即使弘策說懿道：「今六貴比肩，人自畫敕，爭權奪勢，必致相殘。嗣主素無令譽，狎比群小，慓輕忍虛，怎肯委政諸公，虛坐主諾！嫌疑久積，必且大行誅戮。始安欲為趙王倫。晉八王之一。形跡已露，但性褊量狹，徒作禍階，蕭坦之忌克陵人，徐孝嗣聽人穿鼻，江祏無斷，劉暄闇弱，一朝禍發，中外土崩。吾兄弟幸守外藩，宜為身計。及今猜嫌未啟，當悉召諸弟西來，過了此時，恐即拔足無路了。況郢州控帶荊湘，雍州士馬精強，世治乃竭忠本朝，世亂可自行匡濟，因時制宜，方保萬全；若不早圖，後悔將無及呢！」懿默然不應，惟搖首示意。弘策又自勸懿道：「如君兄弟，英武無敵，今據郢、雍二州，為百姓請命，廢昏立明，易如反掌，願勿為豎子所欺，貽笑身後！雍州揣摩已熟，所以特來陳請，君奈何不亟為身計！」懿勃然道：「我只知忠君，不知有他！」語非不是，但未免迂愚。弘策返報，衍很為歎息。自遣屬吏入都，迎驃騎外兵參軍蕭偉及西中郎外兵蕭憺，並至襄陽，靜待朝廷消息。<br>　　果然永元改元，甫閱半年，即有二江被誅事。江祏、江祀，是同胞兄弟，係景皇后從子，與齊主鸞為中表親。景皇后係鸞生母，見三十一回。鸞篡帝祚，祏與祀並皆佐命。所以格外信任，顧命時亦特別注意。衛尉劉暄，乃是敬皇后弟，敬皇后係鸞故妃，亦見三十一回。與二江同受遺敕，夾輔嗣君。當時寶卷不道，屢欲妄行，徐孝嗣不敢諫阻，蕭坦之依違兩可，獨祏常有諫諍，堅持到底，致為寶卷所恨。寶卷平日，最寵任茹法珍、梅蟲兒二人，祏又屢加裁抑，法珍等亦視若仇讎。徐孝嗣常語祏道：「主上稍有異同，可依則依，不宜一律反對。」祏答道：<br>　　「但教事事見委，定可無懮。」專欲難成。<br>　　寶卷失德益甚，祏欲廢去寶卷，改立江夏王寶玄，獨劉暄與他異議，擬推戴建安王寶夤。寶玄寶夤並係鸞子，見三十一回。原來暄前為郢州行事，佐助寶玄，有人獻馬，寶玄意欲取觀，暄答道：「馬是常物，看他甚麼？」寶玄妃徐氏，命廚下燔炙豚肉，暄又不許，且語廚人道：「朝已煮鵝，奈何再欲燔豚？」為此二事，寶玄嘗恚恨道：「舅太無渭陽情。」暄聞言亦滋不悅。至是入秉政權，當然不願立寶玄。祏因暄異議，乃轉商諸蕭遙光。看官閱過上文，應知遙光本意，早圖自取。此時正想下手，怎肯贊同祏意，推立寶玄！惟又不便與祏明言，只好旁敲側擊，托言為社稷計，應立長君。祏知他言中寓意，出白弟祀，祀亦謂少主難保，不如竟立遙光，累得祏惶惑不定，大費躊躇。如此大事，怎得胸無主宰！<br>　　蕭坦之正丁母懮，起復為領軍將軍，祏乘便與商，謂將擁立遙光。坦之怫然道：「明帝起自旁支，入正帝位，天下至今不服，若復為此舉，恐四方瓦解，我卻不敢與聞呢！」祏乃趨退。坦之恐為祏所累，仍還宅守喪。<br>　　吏部郎謝朓，素有才望，祏與祀引為臂助。召朓入語道：「嗣主不德，我等擬改立江夏王，但江夏年少，倘再不堪負荷，難道再廢立不成！始安王年長資深，乘時推立，當不致大乖物望。我等為國家計，因有此意，並非欲要求富貴呢！」朓未以為然，不過支吾對答。說了數語，便即辭歸。可巧丹陽丞劉渢，奉遙光密遣，致意與朓，囑使為助。朓又隨口敷衍，似允非允。渢返報遙光，遙光竟命渢兼知衛尉事。朓驟得顯要，反有懼心，即轉將渢祀密謀，轉告太子右衛率左興盛。興盛卻不敢多言。朓又說劉暄道：「始安王一旦南面，恐劉渢等將入參重要，公將無從托足呢！」暄佯作驚惶，俟朓去後，即馳報遙光及祏。遙光道：「他既不願相從，便可令他出外，現在東陽郡守，正當出缺，令他繼任便了！」祏獨入阻道：「朓若外出，適足煽惑眾人，必於我輩不利，請早日翦除為是！」比遙光更凶。遙光乃矯制召朓，收付廷尉，然後與徐孝嗣、江祏、劉暄三人，聯名具奏，誣朓妄貶乘輿，竊論宮禁，私謗親賢，輕議朝宰，種種不法，宜與臣等參議，肅正刑書等語。寶卷游狎不遑，無心查究，便令他數人定讞，當即論死，勒令獄中自盡。朓入獄後，還想告訐遙光等陰謀，意圖自脫，偏獄吏不容傳書，無從訐發，乃流涕歎息道：「我雖不殺王公，王公由我而死！指前回王敬則事。今日罹禍，不足為冤，我死罷了！」<br>　　遂解帶自經。<br>　　遙光即欲發難，不料劉暄又復變計。看官道是何因？他想遙光得位，自己把元舅資望，憑空失去，轉致求榮反辱，所以變易初心。蕭衍謂劉暄闇弱，尚非定評，暄實一反覆小人，不止闇弱而已。祏與祀見暄有異，也不敢從速舉事。遙光察悉情狀，恨暄切齒，潛遣家將黃曇慶刺暄。暄正出過青溪橋，護隊頗多，曇慶憚不敢出，留匿橋下。偏暄馬驚躍而過，惹動暄疑，仔細偵察，方知由遙光暗算，幸得免刺。由驚生懼，由懼生怒，竟想出一條釜底抽薪的計策，密呈一本，報稱江祏兄弟罪狀。寶卷仰承遺訓，不肯落後，即傳敕召祏，並即收祀。祀正入值內殿，略得風聲，忙遣使報祏道：「劉暄似有異謀，應如何防備？」祏尚不以為意，但說出鎮靜二字。有頃由敕使馳至，召祏入見，暫憩中書省候宣。忽有一人持刀入省，用刀環擊祏心胸，張目叱祏道：「汝尚能奪我封賞麼？」祏倉皇辨認，乃是直閤袁文曠，不由的顫動起來。文曠前斬王敬則，論功當封，祏堅執不與。文曠因此挾嫌，乘勢報復，先將祏擊傷，然後用械鎖祏。俄而又來敕使，傳敕處斬，文曠即將祏牽出，交與刑官。祏至市曹，祀亦被人牽至，兩人相對下淚，喉噎難言。只聽得一聲號令，魂靈兒已馳入重泉，連殺頭的痛苦，也無從知覺了。兄弟同死，卻免鴒原遺恨。<br>　　寶卷既除江祏，無人強諫，好似拔去眼中釘，樂得逍遙自在，日夜與左右嬖幸，鼓吹戲馬。每至五更始寢，日晡乃起，台閣案奏，閱數十日乃得報聞，或且被宦官包裹魚肉，持還家中，連奏牘都不見著落。一日乘馬出遊，顧語左右道：「江祏常禁我乘馬，此奴尚在，我怎得有此快活呢！」左右統是面諛，盛稱陛下英明，乃得除害，寶卷又問江祏親屬，有無留存，左右答道：「尚有族人江祥，拘繫東冶，未曾處決。」寶卷道：「快取紙筆來。」左右奉呈紙筆，就從馬上書敕，賜祥自盡，令人傳往東冶。東冶乃是獄名，祥本以疏親論免，至此被誅。此外江祏家屬，不問可知，小子也毋庸細述了。<br>　　蕭遙光雖未連坐，心下很是不安，季弟遙昌，領豫州刺史，已病終任所，只有次弟遙欣，尚鎮荊州，他遂與遙欣通書，密謀起事，據住東府，使遙欣自江陵東下，作為外援。事尚未發，遙欣偏又病亡，弟兄三人，死了一雙，弄得遙光孤立無助，懊悵異常，寶卷亦陰加防備，嘗召遙光入議，提及江祏兄弟罪案，遙光益懼，佯狂稱疾，不問朝事。<br>　　會遙欣喪還，停留東府前渚，荊州士卒，送葬甚多，寶卷恐他為變，擬撤他揚州刺史職銜，還任司徒，令他就第。當下召令入朝，面諭意旨，遙光恐蹈祏覆轍，不敢應召。一面收集二弟舊部，用了丹陽丞劉渢，及參軍劉晏計議，托詞討劉暄罪，夜遣數百人，破東冶出囚，入尚方取仗，並召驍騎將軍垣歷生，統領兵馬，往劫蕭坦之、沈文季二人。坦之、文季，已聞變入台，免被劫去。歷生遂勸遙光夜攻台城，遙光狐疑不決，待至黎明，始戎服出廳，令部曲登城自衛。歷生復勸他出兵，遙光道：「台中自將內溃，不必勞我兵役。」歷生出歎道：「先聲乃能奪人；今遲疑若此，怎能成事呢！」蕭坦之、沈文季兩人入台告變，眾情恟懼。俟至天曉，方有詔敕傳出，召徐孝嗣入衛，人心少定。左將軍沈約，也馳入西掖門，於是宮廷內外，稍得部署。遙光若從歷生計議，早可入台，然如遙光所為，若使成事，是無天理了。徐孝嗣屯衛宮城，蕭坦之率台軍討遙光，出屯湘宮寺，右衛率左興盛屯東籬門，鎮軍司馬曹虎屯青溪橋，三路兵馬，進圍東府。遙光遣垣歷生出戰，屢敗台軍，陣斬軍將桑天受。坦之等未免心慌。忽由東府參軍蕭暢，及長史沈昭略，自拔來歸，報稱東府空虛，力攻必克。坦之大喜，便督諸軍猛攻。東府中失去蕭、沈兩人，當然氣沮，蕭暢係豫州刺史蕭衍弟，沈昭略係僕射沈文季從子，兩人俱係貴閥，所以有關人望。垣歷生見兩人已去，益起貳心，遙光命他出擊曹虎，他一出南門，便棄槊奔降虎軍。虎責他臨危求免，心術不忠，竟喝令梟首。遙光聞歷生叛命，從牀上躍起，使人殺歷生二子，父子三人，統死得無名無望，恰也不必細說。<br>　　垣之等攻城至暮，用火箭射上，毀去東北角城樓，城中大嘩，守兵盡溃。遙光走還小齋，秉燭危坐，令左右閉住齋閤，在內拒守。左右皆逾垣遁去，外軍殺入城中，收捕遙光。破齋閤門，遙光吹滅燭燄，匍伏牀下。外軍暗地索尋，就牀下用槊刺入。遙光受傷，禁不住有呼痛聲，當被軍人一把拖出，牽至閤外，稟明蕭坦之等，便即飲刀。死有餘辜。軍人復縱火燒屋，齋閤俱盡，遙光眷屬，多死火中。劉渢、劉晏，亦遭駢戮。一場亂事，化作煙消。<br>　　坦之等還朝復命，有詔擢徐孝嗣為司空，加沈文季為鎮南將軍，進蕭坦之為尚書右僕射，劉暄為領將軍，曹虎為散騎常侍右衛將軍。坦之恃功驕恣，又為茹法珍等所嫌，日夕進讒。寶卷亟遣衛帥黃文濟，率兵圍坦之宅，逼令自殺。<br>　　坦之有從兄翼宗，方簡授海陵太守，未曾出都，坦之呼語文濟道：「我奉君命，不妨就死，只從兄素來廉靜，家無餘資，還望代為奏聞，乞恩加宥！」文濟問翼宗宅在何處，坦之以告，經文濟允諾，乃仰藥畢命。文濟返報寶卷，並述及翼宗事，寶卷仍遣文濟往捕，查抄翼宗家資，一貧如洗，只有質帖錢數百。想即錢券之類。持還復命，寶卷乃貸他死罪，仍繫尚方。坦之子秘書郎蕭賞，坐罪遭誅。茹法珍等尚未滿意，復入譖劉暄。寶卷道：「暄是我舅，怎有異心！」彼也有一隙之明耶？直閤徐世標道：「明帝為武帝猶子，備受恩遇，尚滅武帝子孫，元舅豈即可恃麼？」讒口可畏。寶卷被他一激，便命將暄拿下，殺死了事。嗣後因曹虎多財，積錢五千萬，他物值錢，亦與相等，一道密敕，把虎收斬，所有家產，悉數搬入內庫。蕭翼宗因貧免死，曹虎因富遭誅，世人何苦要錢，自速其死！統計三人處死，距遙光死期，不到一月。就是新除官爵，俱未及拜，已落得身家誅滅，門閥為墟！富貴如浮雲。<br>　　惟徐孝嗣以文士起家，與人無忤，所以名位雖重，尚得久存。中郎將許准，為孝嗣陳說事機，勸行廢立。孝嗣謂以亂止亂，決無是理，必不得已行廢立事，亦須俟少主出遊，閉城集議，方可取決。准慮非良策，再加苦勸，無如孝嗣不從。沈文季自托老疾，不預朝權，從子昭略，已升任侍中，嘗語文季道：「叔父行年六十，官居僕射，欲以老疾求免，恐不可必得呢！」文季但付諸微笑，不答一詞。<br>　　過了月餘，有敕召文季叔姪，入華林省議事。文季登車，顧語家人道：「我此行恐不復返了！」及趨入華林省，見孝嗣亦奉召到來，兩人相見，正在疑議，未知所召何因。忽由茹法珍趨至，手持藥酒，宣敕賜三人死。昭略憤起，痛詈孝嗣道：「廢昏立明，古今令典，宰相無才，致有今日！」說至此，取酒飲訖，用甌擲孝嗣面道：「使作破面鬼！」言訖便僵臥地上，奄然就斃。文季亦飲藥而盡。孝嗣善飲，服至鬥餘，方得絕命。子演尚武康公主，況尚山陰公主，統皆坐誅。女為江夏王寶玄妃，亦勒令離婚。昭略弟昭光，聞難欲逃，因不忍別母，持母悲號，被收見殺。昭光兄子曇亮，已經逃脫，聞昭光死，且慟且歎道：「家門屠滅，留我何為！」也絕吭自盡。<br>　　未免太迂。<br>　　嗣是同朝六貴，只剩太尉陳顯達一人，顯達為高、武舊將，當明帝鸞在位時，已恐得罪，深自貶抑，每出必乘敝車，隨從只十數人，非老即弱，嘗蒙明帝賜宴，酒酣起奏道：「臣年衰老，富貴已足，唯欠一枕，還乞陛下賜臣，令臣得安枕而死！」明帝失色道：「公已醉了，奈何出此語！」既而顯達又上書告老，仍不見許，及預受遺敕，出師攻魏，為魏所敗，狼狽奔還。見前回。御史中丞范岫，劾他喪師失律，應即免官，顯達亦請解職，寶卷獨優詔慰答，不肯罷免。尋且命顯達都督江州軍事，領江州刺史，仍守本官。顯達得了此詔，好似跳出陷坑，非常快慰。至朝中屢誅權貴，且有謠言傳出，謂將遣兵襲江州，顯達遂與長史庾弘遠，司馬徐虎龍計議，擬奉建安王寶夤為主，即日起兵。小子有詩歎道：<br><br>　　尋陽一鼓起三軍，主德昏時亂自紛，<br>　　我有紫陽書法在，半歸臣子半歸君。<br>　　師期已定，又令庾弘遠等出名，致書朝貴，頗寫得淋漓痛快，可泣可歌。欲知書中詳情，容待下回錄敘。<br>　　六貴同朝，人自畫敕，此最足以致亂，蕭衍之說韙矣。但平心論之，六人優劣，亦有不同。蕭遙光慫慂蕭鸞，殘害骨肉，其心最毒，其策最狡。江祏、江祀，密圖廢立，乃欲奉戴遙光，黨惡助虐，繩以國法，遙光固為罪首，二江其次焉者也。劉暄反覆靡常，亦不得為無罪。蕭坦之、徐孝嗣、沈文季三人，討平遙光，非特無辜，抑且有功。就令坦之恃功驕恣，而罪狀未明，烏得妄殺！孝嗣、文季，更無罪之可言。故遙光可誅，江祏、江祀可誅，劉暄亦可誅，坦之、孝嗣、文季，實無可誅之罪，誅之適見其誣枉耳！人徒謂寶卷濫殺大臣，因致亡亂，不知無罪者固不應誅，有罪者亦非真不可誅也。彼寶卷之亡國，猶在彼不在此焉。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>