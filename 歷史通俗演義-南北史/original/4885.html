<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第二十七回　膺帝箓父子相繼　禮名賢昆季同心</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　膺帝箓父子相繼　禮名賢昆季同心</font></h4>
			　　卻說齊豫州刺史垣崇祖聞魏兵大至，即設一巧計，命在壽陽城西北，疊土成堰，障住肥水。堰北築一小城，四週掘塹，使數千人入城居守。將佐統言城小無益，不足阻寇，崇祖笑曰：「我設此城，無非為誘敵起見，虜騎遠來，驟見城小，必以為一舉可拔，悉力盡攻，謀破我堰，我決堰縱水，淹彼不備，就使不盡淹沒，也要漂流不少。銳氣一挫，自然遁去了！」原是好計。將佐等方無異言。<br>　　果然魏兵一至，即攻小城。崇祖自往督御，坐著肩輿，從容登城。魏兵舉首仰望，但見他冠服雍容，不穿甲冑，首戴白紗帽，身著白絳袍，好似平居無事一般。大眾很是驚訝，惟自恃人多勢旺，也不管他甚麼態度，當即蚊附攻城。不意澎湃一聲，大水驟至，城下一片汪洋，害得魏兵無從立足，慌忙倒退。怎奈前隊兵士，被後隊擠住，一時不能速走，那流水最是無情，霎時間淹去人馬，已達千數，餘眾拚命奔逃，也已拖泥帶水，狼狽不堪。這一場的挫敗，把魏兵一股銳氣，銷磨了一大半。崇祖仍將肥堰築好，還駐壽陽，一面派兵往朐山，令他埋伏城外，與城中相呼應，防敵往攻。魏將梁郡王嘉，心果未死，移師往攻朐山，甫至城下，伏兵齊起，與守卒內外夾擊，又殺傷魏兵千餘。梁郡王嘉，只好麾眾北走，退出豫州境外去了。<br>　　先是崇祖在淮上，謁見齊主蕭道成，便自比韓信、白起，眾皆未信。及捷報入都，齊主語朝臣道：「我原料他力能制虜，今果如是，真是朕的韓、白呢！」可惜是為汝爪牙，終累盛名。遂進官都督，號平西將軍，增封千五百戶。崇祖聞陳顯達、李安民等，得增給軍儀，因也上表請求，隨即奉到朝廷敕書，謂卿才如韓、白，比眾不同，今特賜給鼓吹一部，崇祖拜受。又恐魏騎轉寇淮北，奏徙下蔡城至淮東。<br>　　是年夏季，魏兵果欲攻下蔡，既聞內徙，乃聲言當平除故城。崇祖麾下諸將佐，慮虜騎設戍故城，崇祖道：「下蔡距鎮甚近，虜豈敢立戍，不過欲平城示威罷了。我當率眾往擊，休使輕視！」遂率眾渡淮。正值魏兵毀掘城址，便驅兵殺將過去，嚇得魏兵棄去器械，匆匆退走。崇祖趁勢奮擊，追奔數十里，殺獲數千人，到了日暮，才收軍回城。垣氏威名，從此遠震。<br>　　越年，魏兵復侵齊淮陽，軍將成買，拒守甬城。齊遣將軍李安民、周盤龍等，領兵往援，買亦出城與戰。魏兵分頭抵敵，很是厲害，買竟戰死。李安民、周盤龍等與魏兵相持，未分勝負。那魏兵已戰勝買軍，並力來圍李、周兩人，盤龍子奉叔，率壯士二百人，突入魏兵陣內，又被魏兵圍住，或言奉叔陷歿，惹得盤龍性起，躍馬奮矟，殺入魏陣，所向披靡。奉叔乘隙殺出，聞知乃父陷入，復轉身殺進，救父盤龍。父子兩騎縈擾，十蕩十決，得將魏兵擊退。李安民驅軍追上，力破魏兵，魏兵約有數萬，四散奔逃，乃不敢再窺齊境。劉昶亦打消前念，還居平城。<br>　　既而齊遣參軍車僧朗，至魏行聘，魏主宏問僧朗道：「齊輔宋日淺，何遽登大位？」僧朗答道：「唐、虞登庸，身陟元後，魏、晉匡輔，貽厥子孫，這都是因時制宜，不容相提並論呢。」魏主卻也不加辯駁，惟賜宴時，尚有宋使一人，因蕭齊篡宋，留住魏都，至是也召入列宴，位置在僧朗上首。僧朗不肯就席，宋使出言詬詈，頓時惱動僧朗，拂衣趨出，仍就客館俟命。劉昶袒護宋使，陰使人刺殺僧朗，魏主宏頗不直劉昶，厚贐喪儀，送櫬南歸，並遣還宋使。齊主道成，尚欲整兵北伐，只因年將花甲，筋力就衰。有時且患疾病，未免力不從心。<br>　　好容易過了四年，褚淵已進任司徒，豫章王嶷，進位司空，兼驃騎大將軍，領揚州刺史，臨川王映為前將軍，領荊州刺史，長沙王晃為後將軍，兼護軍將軍，南郡王長懋為南徐州刺史，安成王暠為江州刺史，召還江州刺史王延之，令為右光祿大夫。未幾疾病交作，醫治罔效，甚且沉重。自知不起，乃召司徒褚淵，左僕射王儉，至臨光殿，面授顧命。且下遺詔道：<br>　　朕本布衣素族，念不到此，因藉時來，遂隆大業。風道沾被，昇平可期，遘疾彌留，至於大漸。公等奉太子，願如事朕，柔遠能邇，輯和內外，當令太子敦穆親戚，委任賢才，崇尚節儉，弘宜簡惠，則天下之理盡矣。死生有命，夫復何言！<br>　　越二日，就在臨光殿逝世，年五十六，在位只四年。太子蕭賾嗣位，追諡為高皇帝，廟號太祖，窆武進泰安陵。齊主秉性清儉，喜怒不形，博涉經史，善屬文，工草隸書。即位後，服御無華，主衣中有玉介導，或作玉導，係是冠簪。謂留此反長病源，命即打碎。後宮器物欄檻，向用銅為裝飾，悉改用鐵。內宮施黃紗帳，宮人著紫皮履，華蓋除金花，爪用鐵回釘，嘗語左右道：「使我治天下十年，當使黃金與土同價。」即使天假之年，恐亦未能得此，且恭儉乃是小善，不能掩篡弒大惡，誇誕何為！自齊主歿後，嗣主賾力從儉約，尚有父風。賾小字龍兒，為劉昭后所出。劉昭后見上。生賾時，與始陳孝后同夢，見龍據屋上，因字賾為龍兒。賾少受父訓，頗具韜略，後來亦屢立戰功，至是得承遺統，升殿即位，命司徒褚淵錄尚書事，尚書左僕射王儉為尚書令，車騎將軍張敬兒為開府儀同三司，司空豫章王嶷為太尉，追冊故妃裴氏為皇后。裴氏為左軍參軍裴璣之女，納為太子妃，建元三年病歿，予諡曰穆，故前稱穆妃，後稱穆皇后。立長子長懋為太子，次子子良為竟陵王，三子子卿為庐陵王，四子子響，出為豫章王嶷養子，未得受封，五子子敬為安陸王，六子早夭，七子子懋為晉安王，八子子隆為隨郡王，九子子真為建安王，十子子明為武昌王，十一子子罕為南海王，餘子並幼，因特緩封。尚有幼弟數人，前尚年少，未得封爵，乃特封皇十二弟鋒為江夏王，十五弟銳為南平王，十六弟鏗為宜都王，後來又封十八弟銶為晉熙王，十九弟鉉為河東王，總計齊祖蕭道成，共生十九男，自賾以下至十一子，已見前回，十三十四十七子，早亡無名，史家稱為高祖十二王。衡陽王鈞出繼，不在此例。太子長懋子昭業，亦得受封為南郡王。司徒褚淵，復進位司空。且由嗣主賾召宴東宮，群臣多半列座，右衛率沈文季，與淵談論，語言間偶有齟齬。淵不肯少讓，文季怒道：「淵自謂忠臣，他日死後，不知如何見宋明帝！」淵亦老羞成怒，起座欲歸，還是齊主賾好言勸解，特賜他金鏤柄銀柱琵琶。朝秦暮楚，不啻倡伎，應該特賜琵琶。乃頓首拜受，終席始出。<br>　　越宿入朝，天氣盛熱，紅日東升，淵用腰扇為障。功曹劉祥，從旁揶揄道：「作這般舉止，怪不得沒臉見人！但用扇遮面目，有何益處？」淵聽入耳中，禁不住開口道：「寒士不遜。」祥冷笑道：「不能殺袁、劉，怎得免寒士！」淵慚不能答，自是愧憤成疾，竟致謝世。淵豐彩過人，獨眼多白睛，世擬為白虹貫日，指作宋氏亡征。亦太附會。歿時年四十八歲。長子賁為齊世子中庶子，領翊軍校尉，既丁父懮，當然免職。及服闋進謁，詔授侍中，領步軍校尉，賁固辭不拜。淵曾封南康公，賁當襲爵，他復讓與弟蓁，自稱有疾。大約是恥父失節，所以守志不仕，營墓終身，這也可謂善乾父盅了。幸有此兒。<br>　　越年改元永明，授太尉豫章王嶷領太子太傅，護軍將軍長沙王晃為南徐州刺史，鎮北將軍竟陵王子良為南兗州刺史。召還豫州刺史垣崇祖，令為五兵尚書。中兵、外兵、騎兵、別兵、都兵為五兵。改司空諮議荀伯玉為散騎常侍。從前齊主賾為太子時，年已強仕，與乃父同創大業，朝政多由專斷，倖臣張景真，驕侈僭擬，內外莫敢言，獨司空諮議荀伯玉，密白宮廷，齊祖道成，即命檢校東宮，收殺景真，且宣敕詰責太子。賾驚惶稱疾，月餘尚難回父意，幾乎儲位被易，幸虧豫章王嶷無意奪嫡，孝悌兼全，王敬則又替賾救解，始免易儲。但伯玉益得上寵，賾更引為怨恨，與伯玉勢不相容。垣崇祖亦未嘗附賾，當破魏入朝時，嘗與太祖密談終夕，賾亦未免懷疑；因此即位改元，便召崇祖入都，佯為撫慰。過了數月，密囑寧朔將軍孫景育，誣告崇祖構煽邊荒，意圖不軌，伯玉與為勾結，約期作亂等事，遂將崇祖伯玉，收繫獄中，論死處斬。車騎將軍張敬兒因佐命有功，很得寵遇，家中廣蓄妓妾，奢侈逾恒。初娶毛氏，生子道文，後見尚氏女有美色，竟將毛氏休棄，納尚氏為繼妻。尚氏嘗語敬兒道：「從前妾夢一手熱，君得為南陽太守，嗣夢一脾熱，君得為雍州刺史，近復夢半身熱，君得為開府儀同三司，今且夢全體俱熱，想又有絕大的喜事了。」要殺頭了。敬兒大悅，私語左右，當有人報入宮中。齊主賾不能無疑，敬兒又遣人貿易蠻中，朝廷又疑他勾通蠻族。適華林園設齋超薦，朝臣皆奉敕入園，敬兒亦往。才經入座，即有衛士突出，拿下敬兒。敬兒自脫冠貂，憤然投地道：「都是此物誤我！」貪圖富貴者其聽之！下獄數日，便即誅死，子道文、道暢、道固、道休並伏誅，惟少子道慶赦免。聊為汝陰吐氣。弟恭兒官至員外郎，留居襄陽，聞敬兒被誅，率數十騎走蠻中。<br>　　小子嘗閱宋書，得悉敬兒兄弟略跡。敬兒初名狗兒，恭兒名豬兒，宋明帝因他名稱鄙俚，改名敬兒、恭兒。敬兒叛宋佐齊，做了一個開國功臣，總道是與齊同休，哪知閱時未幾，父子同死刀下，這可見助惡附逆的賊臣，僥倖成功，也不能富貴到底，人生亦何苦不為忠義呢！敬兒本南陽人，曾在襄陽城西，築造大宅，儲積財貨。恭兒雖官員外郎，卻不願出仕，並與敬兒異居，自處上保村中，起居飲食，不異凡民，自慮為兄受累，乃竄跡蠻穴。後來上表自首，歷陳本末，齊主賾亦知他與兄異趣，下詔原宥，仍得還家。一死一生，公理自見，本書不嫌瑣敘，實欲喚醒夢夢。<br>　　侍中王僧虔，為宋太保王弘從子，世為宰輔。齊祖蕭道成，素與僧虔友善，所以開國前後，特加重任。齊祖善書，僧虔亦善書，兩人嘗各書一紙，比賽高下，書畢，齊祖笑示僧虔道：「誰為第一？」虔答道：「臣書第一，陛下書亦第一。」齊祖復笑道：「卿可謂善自為謀了。」建元三年，出任湘州刺史，都督湘州諸軍事，永明改元，召還都中，授侍中左光祿大夫，開府儀同三司。僧虔累表固辭。尚書令王儉，係僧虔從子，僧虔與語道：「汝位登三事，將邀八命褒榮，我若復得開府，是一門有二台司，豈不是更增危懼麼！」既而得齊主敕書，收回開府成命，改授侍中特進左光祿大夫。<br>　　或問僧虔何故辭榮？僧虔答道：「君子所懮無德，不懮無寵，我受秩已豐，衣暖食足，方自愧才不稱位，無自報國，豈容更受高爵，加貽官謗！且諸君獨不見張敬兒麼？敬兒坐誅，不特子姓受殃，連親戚亦且坐罪。謝超宗門第清華，不讓敝族，今亦因張氏賜死，你道可怕不可怕呢！」原來超宗為謝靈運孫，好學有文辭，宋孝武帝時，為新安王子鸞常侍，曾為子鸞母殷淑儀作誄，孝武帝大為歎賞，謂超宗殊有鳳毛，當是靈運復出，遂遷為新安王參軍。足補前文十九回之闕。後來齊祖蕭道成為領軍，愛超宗才，引為長史。蕭氏受禪，遷授黃門郎，嗣因失儀被黜，竟至免官，超宗未免怨望。及蕭賾嗣統，使掌國史，除竟陵王諮議參軍，益怏怏不得志。嘗娶張敬兒女為子婦，敬兒死後，超宗語丹陽尹李安民道：「往年殺韓信，今年殺彭越，尹亦當善自為計！」安民具狀奏聞，齊主賾遂收繫超宗，奪官戍越，行至豫章，復賜自盡。所以僧虔引為申誡。<br>　　僧虔於永明三年病歿，追贈司空，賜諡簡穆。王儉本僧綽子，僧綽遇害，儉由僧虔撫養成人。至是為僧虔守制，表請解職。齊主不許，但改官太子少傅。向例太子敬禮師長，二傅從同，此時朝廷易議，太子接遇少傅，視同賓友。太子長懋，頗知好學，每與儉問答經義，儉逐條解釋，曲為引申。竟陵王子良，臨川王子映，亦嘗侍太子側，互相引證。天演講學，望重一時，子良尤好賓客，延攬文士。永明五年，進官司徒，他卻移居雞籠山，特開西邸，召集名流，聯為文字交。當時如范雲、蕭琛、任昉、王融、蕭衍、謝眺、沈約、陸倕八人，皆有才譽，子良各與相親，號為八友。次如柳惲、王僧孺、江革、范縝、孔休源等，亦皆預列。惟太子好佛，子良亦好佛，東宮嘗開拓玄圃，築造樓觀塔宇。子良亦就西邸中，開廈辟舍，營齋造經，召致名僧，日夕唄誦。蕭氏好佛，此為先聲。范縝屢言無佛，子良道：「汝不信因果，何故有富貴貧賤？」縝答道：「人生與花蕊相似，隨風飄蕩，或吹入簾幌，墜諸茵席，或吹向籬牆，落諸糞坑。殿下貴為帝冑，譬如花墜茵席，下官賤為末僚，譬如花落糞坑，貴賤雖殊，究竟有甚麼因果呢！」理由亦未盡充足。縝又著《滅神論》，以為神附於形，形存神自存，形亡神亦亡，斷沒有形亡神存的道理。子良使王融與語道：「卿具有美才，何患不得中書郎，奈何矯情立異，自辱泥涂！」縝笑說道：「使縝賣論取官，就使不得尚書令，也好列入僕射了。」<br>　　范雲即縝族兄，子良嘗奏白齊主，請簡云為郡守，齊主賾道：「我聞雲賣弄小材，本當依法懲治，就使不爾，亦將飭令遠徙。」子良道：「臣有過失，雲輒規諫，諫草具存，盡可復核。」遂取雲諫書上呈，由齊主賾檢閱，約百餘紙，詞皆切直，因語子良道：「不意雲能如此直言，我當長令輔汝，怎可使他出守！」太子長懋，嘗出東田觀獲，顧語僚佐道：「刈此亦殊可觀。」眾皆唯唯，不復置議，獨雲趨前進言道：「三時農務，關係國計民生，伏願殿下知稼穡艱難，毋令一朝游佚！」太子聞言，改容稱謝。齊主賾素好射雉，雲復勸子良進諫，代為屬草。大略說是：<br>　　鸞輿亟動，天蹕屢巡，陵犯風煙，驅馳野澤，萬乘至重，一羽甚微，從甚微之歡，忽至重之誡，臣竊以為未可也。頃郊郭以外，科禁嚴重，匪直芻牧事罷，遂乃窀掩殆廢。且田月向登，桑時告至，士女呼嗟，易生噂議，棄民從欲，理未可安。曩時巡幸，必盡威防，領軍景先，高帝從子。詹事赤斧，高帝從祖弟。堅甲利兵，左右屯衛。令馳騖外野，交侍疏闊，晨出晚還，頓遺清道，此實愚臣最所震迫耳。況乎衛生保命，人獸不殊，重軀愛體，彼我無異，故語雲聞其聲不食其肉，見其生不忍其死。今以萬乘之尊，降同匹夫之樂，夭殺無辜，易致傷仁害福。菩薩不殺，壽命得長，施物安樂，自無恐怖，姑無論馳射之足以致危，即此動輒傷生，亦非陛下祈天永命之意。臣本庸愚，齒又未及，以管窺天，猶知得失，廟廊之士，豈闇是非，未聞一人開一說，為陛下遠害保身，非但面從，亦畏威耳！臣若不啟，陛下於何聞之？<br>　　齊主賾覽表，頗為感動，不復出射。<br>　　會因連年無事，齊主有志修文，特命王儉領國子祭酒，就在儉宅開學士館，舉前代四部書，充入館中。儉夙嫻禮學，諳究朝儀國典，所有晉、宋故事，無不記憶，當朝理事，判決如流，發言下筆，皆有精采。十日一還學，監試諸生，巾卷在庭，劍衛令史，儀容甚盛，自作解散髻，斜插幘簪，朝野吏士，相率倣效。儉嘗語人道：「江左風流宰相，唯有謝安。」言下寓有自擬意。恐怕勿如。至永明七年，遇疾而歿，年才三十八歲。禮官欲諡為文獻。吏部尚書王晏，與儉有嫌，特入啟齊主道：「此諡自宋氏以來，不加異姓。」齊主賾乃令改諡文憲，追贈太尉侍中中書監，舊封南昌公，仍使如故。一切喪葬禮制，悉依前太宰褚淵故事。小子有詩詠王儉道：<br>　　斜簪散髻號風流，侈擬東山轉足羞。<br>　　謝傅不為桓氏黨，如何附勢倡奸謀！<br>　　未幾為永明八年，巴東王子響，忽有謀反消息，又惹起一番兵禍來了。究竟子響是否謀反？容待下回表明。<br>　　蕭賾嗣位，即殺垣崇祖、荀伯玉，蓋亦一雄猜之主也。崇祖為蕭齊健將，御虜有功，正宜令彼扞邊，永作干城，乃以青宮私怨，誣罪處死，其冤最甚。伯玉亦無可殺之罪，挾嫌報怨，置諸死地，究屬非宜，即如張敬兒之伏誅，誅之可也，令誅者為齊主蕭賾，不可也。彼佐齊篡宋，甘為賊首，雖死尚有餘辜，但於齊則固為佐命功臣，殺之不以道，我且為敬兒呼冤矣。褚淵、王儉，身為貳臣，皆不足道。王僧虔因貴知懼，猶不失為智士，然齎宋璽綬，送入齊宮，對諸袁粲、劉秉，當有愧色。繩以春秋賊討之義，其亦褚淵之流亞乎？長懋兄弟，敬師下士，頗有可取；然江左文人，尚風流而少氣節，雖得百士，亦屬無補。且佞佛唄經，幾與村嫗相似，是亦不足觀也已。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>