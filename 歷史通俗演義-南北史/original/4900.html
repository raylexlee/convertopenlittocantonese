<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第四十二回　誣通叛魏宗屈死　圖規復梁將無功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十二回</br>　　誣通叛魏宗屈死　圖規復梁將無功</font></h4>
			　　卻說曹景宗奉詔班師，還朝飲至，盈廷大臣，統皆列席。當時左僕射范雲已早病逝，另用尚書左丞徐勉，及右衛將軍周捨，同參國政。左僕射沈約有志台司，終不見用。惟才華富瞻，兼長詩文，梁主衍有所製作，必令約屬草，倚馬萬言。至是與宴華光殿中，遵敕賦詩，誇張戰績。曹景宗亦擅詩才，不得與賦，意甚不平，遂起求賦詩。梁主衍道：「卿技能甚多，何必吟詠？」景宗求作不已，梁主衍見約所作，賦韻將盡，只剩得競病二字，便笑語景宗道：「卿能賦此二字否？」景宗索筆成書，立就四語，呈與梁主。但見紙上寫著：<br>　　去時兒女悲，歸來笳鼓競。借問路旁人，何如霍去病！梁主瞧畢，擊節歎賞道：「卿文武兼全，陳思王即魏曹植。不能專美了！」景宗頓首謝獎。及宴畢散座，梁主還宮，即頒發詔敕，進景宗為領軍將軍，加封竟陵公。韋叡為右衛將軍，加封永昌侯。昌義之為征虜將軍，移督青、冀二州軍事，兼領刺史。餘如馮道根以下，各受賞有差。越年出景宗為江州刺史，病歿道中，追贈征北將軍開府儀同三司，予諡曰壯。是年尚書右僕射夏侯詳，亦老病謝世。這且慢表。<br>　　且說魏中山王英，及鎮東將軍蕭寶夤，敗奔梁城，魏廷言官，當然上章彈劾，請誅英及寶夤。魏主恪減等議罪，奪去二人官爵，除名為民。楊大眼亦坐徙營州。別簡中護軍李崇為征南將軍，兼揚州刺史。崇深沉寬厚，頗得士心，出鎮壽陽，遠近畏服，所以鍾離雖挫，淮右尚安堵如常。獨魏主恪外寵高肇，內惑高貴嬪，疏忌宗室，迷信桑門，一切軍國大事，未嘗親理。彭城王勰，雖起任太師，有位無權。勰兄廣陵王羽，受職司空，好酒漁色，嘗與員外郎馮俊興妻私通。俊興恚恨，伺羽夜遊，驟出狙擊，致受重傷，未幾即死。羽弟高陽王雍，繼任司空，學識短淺，無善可稱。還有廣陵王嘉，係太武帝拓跋燾庶孫，齒爵並尊，但好容飾。雍由司空擢太尉，嘉得進位司空，旅進旅退，備員全身。就是魏主四弟，如京兆王愉，清河王懌，廣平王懷，汝南王悅等，資望皆輕，未足參政，所以北朝政令，幾全出高氏手中。總敘魏主宗室，俱為後文伏案。<br>　　皇后於氏，本為魏主所寵愛，自納高貴嬪後，寵遇漸衰。正始四年，后忽暴疾，半日即殂。宮禁內外，明知由高氏加毒，但怕她勢大，不敢顯言。魏主已移情高氏，也沒甚悲悼，惟依禮喪葬，諡為順皇后，算作了事。於后有子名昌，年只二歲，越年三月，昌復得病，侍御師王顯，不加療治，由他啼號，才閱兩日，一命嗚呼。魏主僅得此子，忽然夭逝，當然比於后歿時，較為哀痛。嗣因高貴嬪從旁勸慰，仗著三寸慧舌，挽回一片哀腸，遂令魏主境過情遷，竟將於后母子二人，撇諸腦後。就是王顯失醫等情，亦絕不問及。看官不必疑猜，便可知是高氏陰謀，巧為蒙蔽了。<br>　　於后世父於烈，出鎮恒州，父於勁，雖留仕魏都，究竟孤掌難鳴，未敢奏訐。高氏得逍遙法外，任所欲為。<br>　　過了數月，高貴嬪即受冊為后，太師彭城王勰，上書諫阻，那魏主已墮入迷團，任他如何苦口忠言，統已逆耳不受，反令勰得罪高氏，視若仇家。高肇恃勢益驕，權傾中外，妄改先朝成制，削封秩，黜勛臣，怨聲盈路，朝野側目。度支尚書元匡，獨與肇抗衡，先自造棺，置諸廳間，擬輿棺詣闕，詳劾肇罪，然後自殺，隱寓屍諫的意思。忠而近愚。事尚未行，適奉詔議權量事，與太常卿劉芳互有齟齬。高肇主張芳議，匡不直肇，便據理力爭，且表稱肇指鹿為馬，必為國害。魏主尚未批答，偏奏斥元匡的彈章，相繼呈入，署名為誰，就是前充侍御師，後升中尉的王顯。可見前次失醫皇子，明是高氏授意。當下將兩奏盡行頒出，命有司論奏，有司皆趨承高肇，統復稱元匡誣謗宰相，應處死刑。還算魏主加恩寬免，但降匡為光祿大夫。<br>　　權豪跋扈，禍變猝來，魏主弟京兆王愉，忽自信都起兵構亂，也居然稱帝改元，托言高肇謀逆，魏主被弒，不得不從權繼立，入討亂臣。看官聽著！高肇雖然專橫，究竟尚未弒逆，如何京兆王憑空捏造，驟敢作亂？說將起來，也有一段隱情。<br>　　先是魏主恪頗知友愛，嘗令諸弟出入宮掖，寢處與共，不異家人。愉由護軍將軍遷授中書監，入直殿閤，更成常事。魏主為娶於后妹為妃，於氏貌不動人，未得愉歡。愉另納妾楊氏，能歌善媚，寵擅專房。只因楊氏出身微賤，特令拜中郎將李恃顯為養父，冒姓為李。產下一子，取名寶月。於妃未免妒恨，屢入宮訴告乃姊，於后因召李入宮，親加斥責，且勒令為尼，把寶月歸妃撫養，愉雖不能抗命，心中總繫念寵妾，日夕不忘，乃托人請求后父，乞為轉圜。時於后尚未產男，后父於勁，也勸后格外包容，使魏主得廣納嬪御。又因愉屢次請托，樂得替他說情，仍將李氏歸愉。於后本來柔淑，遂勉承父命，遣還李氏。碧玉重歸，情好益篤。自高肇用事，高貴嬪得立為繼后，魏主信任外戚，擯斥宗親，待遇諸弟，迥異從前。愉又喜引賓客，崇奉佛道，用度浩繁，常患不足，漸漸的納賄營私，致有不法情事。高肇害死於后，常恐於氏報復。愉為於婿，適中肇忌，所以日陳愉短，譖毀多端。魏主恪召愉入宮，面數罪惡，杖愉五十，出為冀州刺史。<br>　　愉既蒞任，憤無所泄，乃欲乘間構難，冒險求逞，長史羊靈，抗詞諫諍，竟為所殺。司馬李遵，畏死相從，遂詐稱得清河王懌密函，說是高肇弒逆，應該繼統討罪。當下築壇城南，自稱皇帝，改元建平，偽詔大赦。又把這嬌嬌滴滴的愛妾，抬舉起來，立為皇后。以妾為妻，第一著便鑄成大錯，怎得濟事？法曹參軍崔伯驥，不肯從命，又為所殺。且逼令長樂太守潘僧固一同起事。僧固係彭城王勰母舅，為此一隙，遂令一代賢王，也陷入案中，平白地做了一個枉死鬼魂。<br>　　高貴嬪得為繼后，勰嘗諫阻，高氏恨勰甚深，只苦無隙可乘，不能置諸死地。可巧僧固附逆，被高肇吹毛求疵，抵隙下石。一面請遣尚書李平，督軍討愉，一面誣奏彭城王勰，說他與愉通謀，縱舅助逆，應速除內應，才戢外奸。魏主恪尚稱明白，把遣發李平一奏，立即允議，獨將彭城王一案，暫從擱置。<br>　　高肇怎肯罷手，嗾使侍中元暉，申疏論勰，暉不肯從。乃更囑郎中令魏偃，前防閤高祖珍，交章讒構，證成勰罪。魏主方才動疑，召問元暉，暉力白冤誣。暉亦一小人，此時獨持正論，故特揭之。魏主乃更問高肇，肇又引魏偃、高祖珍，共陳勰有通謀實情，說得魏主不能不信。再加那豔后從中煽惑，遂決計殺勰，竟與高肇等定謀，征令入宴，秘密行誅。<br>　　越宿即遣出中使，召勰及高陽王雍，廣陽王嘉，清河王懌，廣平王懷，入宴禁中，肇亦與宴。勰妃李氏方產，固辭不赴，中使一再敦促，不得已與妃訣別，乘牛車入東掖門。將度小橋，牛不肯進，牛果能則知耶！由中使解去牛纜，挽車馳入。彼此列席宴飲，直至黃昏，尚無他變。大家都有酒意，各起至別室休息。<br>　　才閱須臾，忽由衛軍元珍，引著武士，齎鴆前來，逼勰使飲。勰瞿然道：「我有何罪？願一見至尊，雖死無恨！」元珍道：「至尊不能再見！」勰復道：「至尊聖明，不應無罪殺我，誣告何人，願與一對曲直！」元珍不應，但目視武士。武士用習環擊勰三下，勰抗聲道：「冤哉皇天！忠乃見殺。」武士再用刀擊勰，勰乃取鴆飲訖。毒尚未發，又被武士刺死。翌晨用褥裹屍，載歸故第，詐雲因醉致死。李妃聞報，向天大號道：「高肇枉理殺人，天道有靈，怎得善終！」魏主佯為舉哀，賻贈從厚，賜諡武宣。及舉柩出葬，行路士女，統望柩流涕道：「高肇小人，枉殺如此賢王！」嗣是中外輿情，益恨肇不休。莫謂直道無存！<br>　　那李平督領各軍，進攻信都，愉出城拒戰，屢戰屢敗，乃閉門靜守。李平分兵圍城，連日攻撲，鬧得城中晝夜不安，各生貳心。再加河北各州，已由定州刺史安樂王詮，檄稱魏主無恙，休信叛王訛言，遂致鬼蜮伎倆，俱被瞧破，沒一人信從偽主。愉情勢兩窮，沒法擺佈，只好挈了偽后，及愛子四人，並左右數十騎，溜出後門，命偽冀州牧韋超，居守信都。李平聞愉出走，亟遣統軍叔孫頭追捕，自督將士登城，即日攻入，殺死韋超，揭榜安民，全城復定。叔孫頭也將愉等拿到，不漏一人，便由平奉表告捷。<br>　　高肇等請就地誅愉，魏主不許，但命械送洛陽，責以家法。平乃派將送愉，及愉妾李氏子四人，乘驛解往。愉每止宿亭，必與李氏握手言情，備極私昵，一切飲食，悉如平日，毫無怍容。行至野王，由高肇傳到密令，迫愉自殺。愉服毒待盡，且語人道：「我雖不死，亦無面目見至尊。」又與李氏永訣，悲不自勝，俄而氣絕，年只二十一。李氏與四子至洛，魏主赦免四子，惟擬置李氏極刑。中書令崔光諫道：「李氏方娠，刑至刳胎，乃桀、紂所為，嚴酷非法，須俟產畢，然後行刑。」魏主依議，按功行賞，加李平散騎常侍，即令還朝。平入信都，從參軍高顥言，宥脅從，禁殺掠，子女玉帛，一無所取，還都以後，中尉王顯，索賂不得，遂劾平隱沒官口，亂黨子女，應沒入宮廷，叫作官口。顯有情弊。高肇亦恨他毫無饋遺，奏除平名，有功反罪，國事更可知了。不亂不止。<br>　　梁天監七年，魏郢州司馬彭珍等，叛魏降梁，潛引梁兵趨義陽。三關即平靖、武陽、武勝三關，並見前文。戍將侯登，亦向梁請降。魏懸瓠軍將白早生，又殺死豫州刺史司馬悅，自號平北將軍，致書梁司州刺史馬仙湬，乞發援師。仙湬上書奏聞，梁主衍令仙湬往援早生，且授早生司州刺史。仙湬進屯楚王城，但遣副將齊苟兒，率兵二千，助守懸瓠，魏復起中山王英，都督南征諸軍事，出援郢州。再命尚書邢巒，行豫州事，領兵擊白早生。巒尚未發，先遣中書舍人董紹，撫慰懸瓠，早生執紹送建康。巒聞紹被執，忙率騎士八百，倍道兼行。五日至鮑口，早生遣將胡孝智，領兵七千，出城二百里逆戰，為巒所破，遁還懸瓠。巒進至汝水，早生自往截擊，又復敗還。巒遂渡水圍城。魏宿預守將嚴仲賢，因鄰境被兵，正擬戒嚴，參軍成景雋，刺死仲賢，竟舉城降梁。於是魏郢、豫二州屬境，自懸瓠以南，直至安陸，均為梁有。唯義陽一城，為魏堅守。<br>　　中山王英，慮兵不敷用，求請添兵。魏主但遣安東將軍楊椿，率兵四萬，進攻宿預。命英就邢巒軍，同攻懸瓠。懸瓠城已經危急，復見英軍助攻，越加恟懼。白早生尚欲死守，偏自司州遣來的齊苟兒，遽開城出降。苟兒應改名狗兒，故願乞憐外族。魏兵一擁入城，擒斬早生，及餘黨數十人。英乃引兵赴義陽。<br>　　義陽太守辛祥，與郢州刺史婁悅，嬰城共守。梁將軍胡武城、陶平虜，引兵進逼，祥與悅共議戰守事宜。悅但主守，俟英來援，祥獨主戰，夜率壯士掩襲梁營。梁人果然中計，胡武城倉猝逃還，陶平虜略慢一步，被辛祥活捉了去。義陽得安。悅恥功出祥下，奉書高肇，掩沒祥功，賞竟不行。<br>　　中山王英，到了義陽，梁兵早已敗去，乃欲規取三關。先與眾將計議道：「三關相須，如左右手，若攻克一關，兩關可不戰自下。攻難不如攻易，應先攻東關為宜。」東關即武陽關。眾將自無異言。英又使長史李華，引兵赴西關，即平靖關。牽制梁軍，自督諸軍向東關。六日而下，虜得守將馬廣、彭甕生、徐元季，再移兵攻廣峴。守將李元履遁去，又攻西關，梁將馬仙湬亦遁。<br>　　梁主亟遣韋睿往援仙湬，行至安陸，聞三關已經失守，忙入城為備，增築城垣二丈餘，更開大塹，起高樓，收集溃卒，嚴加防堵。部將或以怯敵為疑，睿笑道：「為將當有怯時，怎可徒恃勇氣！」馬仙湬等陸續退還，魏中山王英，乘勝急追，欲復邵陽舊恥，及聞睿復出守安陸，不免生畏，便即退師。<br>　　梁主以連歲用兵，師勞力竭，特釋魏中書舍人董紹，召入面諭道：「兩國戰爭，連年不息，民物塗炭，彼此同懮，吾今釋卿歸國，願修和好，卿宜備申朕意。若果罷戰息民，我願將宿預還魏，魏亦當還我漢中。」紹唯唯遵諭，辭還洛都，即將梁主意旨，詳報魏主。魏主不從，南北失好如故。<br>　　已而魏荊州刺史元志，率兵七萬攻潺溝，驅迫群蠻，群蠻皆渡過漢水，乞降雍州。梁雍州刺史侯易，收納群蠻，使司馬朱思遠部勒蠻眾，往擊魏軍。蠻眾積忿競鬥，大破元志，斬首萬餘級，元志走還。<br>　　過了兩年，天監十年。瑯琊土豪王萬壽，糾眾戕官，據住朐山，密召魏兵。魏徐州刺史盧昶，遣戍將傅文驥赴援，青、冀二州刺史張稷，發兵往剿，與戰失利。文驥入據朐山，梁廷遣馬仙湬往攻，把朐山城圍住，困得水泄不通。朐山無糧可因，樵汲復斷，文驥無法可施，沒奈何開城出降。盧昶不諳軍事，倉猝往援，途次接得朐山敗報，回馬就逃，部眾皆溃。時值大雪，凍斃甚多，又經仙湬追擊，十死七八，糧畜器械，喪失無數。<br>　　惟張稷還兵鬱洲，青、冀二州，宋時已被魏陷沒，南朝借鬱洲地僑置青、冀州治，事見前文。自愧無功，心益鬱悶。他嘗仕齊為侍中，東昏被廢，稷曾與謀。梁主衍因他有功，遷任左衛將軍。稷自謂功大賞薄，每當侍宴，辭色怏怏。梁主衍瞧透情形，便向他嘲笑道：「卿與殺君主，有何名稱？」稷答道：「臣原無美名，不過對著陛下，未為無功。況東昏暴虐，義師一起，天下歸心，豈止臣一人響應麼？」梁主掀髯微哂道：「張公真足畏人！」語帶忌刻。乃命他為安北將軍，領青、冀二州刺史。稷仍未愜望，蒞鎮後懶治政事，寬弛失防。朐山一役，無功而歸，僚吏益多輕視，樂得暗地營私。<br>　　好容易過了二年，鬱洲人徐道角，招集亡命，及許多怨民，夤夜襲入州城，闖進官廨，懷刃害稷。稷長女楚瑗，為會稽孔氏婦，無子歸宗，隨稷在任。至此挺然出來，以身蔽父。亂黨見人便斲，管甚麼孝女烈婦，第一刀殺死楚瑗，第二刀將稷剁斃。不沒楚瑗，意在闡幽。索性梟稷頭顱，函送北朝，作為贄獻禮物。魏主調兵收降，偏被梁北兗州刺史康絢，走了先著，引兵掩入鬱洲，捕誅亂黨。及魏兵東下，徐道角早已伏辜，鬱洲平定如恒。那魏兵也只得斂甲告歸。<br>　　梁主本不滿張稷，追論稷病民致亂，削奪官爵。稷固無狀，稷女何不旌揚！嗣復與沈約談及，尚覺不平。約答道：「已往事不必復論。」梁主陡然憶起，知約與稷嘗聯婚誼，不由的憤憤道：「卿作此語，好算得忠臣麼？」語畢入內。約驟遭詰責，不覺驚惶，連梁主入室時，都似未見，仍然呆坐。經左右呼令趨退，方惘惘還第。未曾至牀，卻懸空睡將下去，跌了一交，幾乎中風。家人忙扶他入寢，延醫服藥，稍得免痛。到了夜間，忽大叫道：「阿喲！不好了！不好了！舌被割去了！」<br>　　小子有詩歎道：<br><br>　　為慕虛榮不顧名，與謀篡弒得公卿；<br>　　可知夜氣銷難盡，妖夢都從膽怯生。<br>　　究竟何人割舌，待至下回報明。<br>　　先聖有言，女子小人為難養，養且不可，況寵信乎！高肇小人也，高貴嬪為女子，更無庸言。魏主恪委任高肇，使握朝綱，嬖寵高貴嬪，使攘后位，內有豔妻，外有豪戚，女子小人，表裡用事，毒於后，害皇子昌，譖京兆王愉，誣彭城王勰，陰賊險狠，莫此為甚。愉迫於私忿，遽敢稱戈，野王之戮，尚其自取。勰為中外屬望之賢王，乃冤誣致死，妨賢病國，高氏寧能長存乎？顧魏政不綱，朝野解體，降梁者日益眾，梁出師圖復郢、豫，旋得旋失，終歸敗挫，非魏將之勇略過人，實梁無良將之所致也。梁有一韋睿而不能重用，何怪其屢出無功乎！朐山、鬱洲之平亂，其猶為幸事哉。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>