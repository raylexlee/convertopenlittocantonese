<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第四十回　蕭寶夤乞師伏虜闕　魏邢巒遣將奪梁州</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　蕭寶夤乞師伏虜闕　魏邢巒遣將奪梁州</font></h4>
			　　卻說齊和帝被弒，有一位殉節忠臣，絕粒而死。看官欲問他姓名，乃是瑯琊人顏見遠。他本為荊州參軍，及寶融稱帝，進官御史中丞，至是獨為齊死節。備書爵裡，法本紫陽。梁主衍聞報，慨然說道：「我自應天順人，何預天下士大夫事？不意顏見遠乃竟至此！」因命蕭寶義為巴陵王，使奉齊祀。寶義幼有廢疾，喑不能言，獨不中時忌，得終天年。宣德太后遜居外宮，本來是個庸嫗，任人播弄，故亦得壽終。後來祔葬崇安陵，由梁廷諡為安皇后。這也不必瑣敘。了過齊朝。<br>　　梁主衍南面垂裳，大封勛戚，命弟宏為臨川王，領揚州刺史，秀為安成王，領南徐州刺史，偉為建安王，領雍州刺史，恢為鄱陽王，授左衛將軍，憺為始興王，領荊州刺史。加領軍中軍王茂為鎮軍將軍，中書監王亮為尚書令，左長史王瑩為中書監，吏部尚書沈約為尚書右僕射，侍中范云為尚書左僕射。立子統為皇太子。置謗木，設肺石，各附一函。凡布衣處士，欲陳清議，可投謗木函中。功臣材士，欲伸屈抑，可投肺石函中。御用衣飾，概從樸素，常膳只備菜蔬。每簡長史，務選廉平，皆召見前殿，勛以政道。小縣令有能，遷大縣，大縣令有能，遷二千石，廉能知勸，吏治少清。惟尚有東昏餘孽，隱懷反側，推孫文明為首，密謀作亂。<br>　　五月初旬，天適陰雨，夜昏如墨。孫文明竟糾眾起事，毀神虎門入總章觀。衛尉張弘策，直宿觀中，被他殺斃。復燒尚書省及雲龍門，軍司馬呂僧珍，亟召集衛兵，出御亂黨。因天昏不辨咫尺，雖有火炬，總難用力奮鬥。沒奈何保住殿省，分堵各門。那亂黨呼喊連天，聲徹宮禁。梁主衍身著戎服，出御殿前，鎮定眾心，且語左右道：「賊從夜間作亂，人必不多，待曉便散走了。汝等可傳諭巡士，速擊五鼓！」畢竟有智。左右領命出去，不到片刻，即聞更鼓五下，音響且清。這更聲傳達門外，亂黨疑是將曉，果然散去。偏遇鎮軍王茂，引兵入衛，把亂黨攔住，或殺或捉，所有孫文明以下諸悍目，悉數擒住。詰旦駢誅，宮禁乃安。<br>　　才閱數日，接得豫章太守鄭伯倫急報，內稱江州刺史陳伯之造反，侵及豫章，請速發兵討逆云云。原來伯之從梁主入都，受禪事定，令復原鎮。伯之目不識書，一切予奪，俱取決幕僚。別駕鄧繕，參軍褚緭、朱龍符，樂得乘間舞弊，恣為奸利。梁主聞知弊竇，乃請人代繕，伯之不肯受命。繕且勸伯之造反，緭亦一律贊成，便詐為齊建安王寶夤書，使伯之取示僚佐。伯之更對眾泣語道：「我受明帝厚恩，應誓死報德！」當下部勒兵士，移檄州郡。豫章太守鄭伯倫，整軍為備，一面飛報朝廷。梁主覽奏，便命鎮軍將軍王茂兼領江州刺史，率兵討叛。伯之正進攻豫章，與伯倫相持不下，偏王茂引軍趨至，來攻伯之。城中守兵，又由伯倫督領，殺將出來。伯之內外受敵，不能招架，只好挈了親屬，奪路北走，繞出間道，渡江奔魏。<br>　　魏任城王澄，方受任為鎮南大將軍，迎納齊建安王寶夤，寶夤奔魏見前回。優禮相待。寶夤為故主持喪，自服衰絰，居處一庐，澄率官僚赴弔，寶夤拜伏地上，泣請復仇。澄乃令自謁魏主，護送入洛。可巧伯之亦至，也擬請兵伐梁，遂由澄一並送行，隨寶夤同赴洛都。<br>　　先是齊和帝即位江陵，魏鎮南將軍元英，曾上書魏主，乞乘隙南侵。車騎大將軍源懷，也與元英同意，相繼請命。魏主乃命任城王澄，為鎮南大將軍，領揚州刺史，經略江東。澄既受命，將欲出師，偏又接到魏主敕命，令他慎重，不應輕進。魏主不乘隙南下，實是失機。<br>　　此次齊寶夤到了魏廷，終日伏闕，定要乞師南伐，雖遇暴風大雨，終不暫移。好似一個申包胥。陳伯之亦請兵自效，誠懇異常，魏主恪乃召入寶夤，賜令旁坐。寶夤年只十七，與魏主相問答，語語嗚咽，字字淒涼，說得魏主也為動容，遂允請發兵。過了兩日，即授寶夤為鎮東將軍，加封齊王，都督東陽等三州軍事，給兵萬人屯東城。伯之為平南將軍，仍任江州刺史，都督淮南諸軍事，率舊部出屯陽石，俟秋冬交季，大舉伐梁。寶夤聞命，尚通宵慟哭，達旦即詣闕拜命。真耶假耶！魏主見他慘形悴色，愈覺垂憐，又聽寶夤自募四方壯勇，補充隊伍。<br>　　寶夤叩首辭行，沿途募得壯士數千人，拔顏文智、華文榮等六人為軍將，使統新軍，且屢致書任城王澄，乞他上書提早師期。澄乃表聞魏主，略言蕭衍堵塞東關，欲令巢湖泛濫，灌我淮南諸戍，且灌且掠，淮南地恐非我有。壽陽去江五百餘里，眾庶惶惶，並懼水害，若因民願望，攻敵空虛，預集諸州士馬，首秋大舉，應機經略，就使不能混一，江西定可無虞了。魏主乃發冀、定、瀛、相、並、濟六州兵馬，得兵二萬人，馬千五百匹，令至仲秋中澣，畢會淮南。並壽陽屯兵三萬，俱歸任城王澄調度。就是蕭寶夤、陳伯之兩軍，亦皆受澄節制。嗣復令鎮南將軍元英，督征義陽諸軍事，與任城王澄同時舉兵。<br>　　梁同州刺史蔡道恭，聞魏軍將至，亟遣將軍楊由，收集城外居民，屯保賢首山，列為三柵。梁天監二年秋季，元英麾軍至賢首山，圍攻三柵，楊由督厲兵民，且戰且守。約歷旬月，兵民傷亡不少。由用法過峻，為民所怨，土豪任馬駒斬由出降。<br>　　任城王澄，命統軍黨法宗、傅豎眼、王神念等，分攻東關、大峴、淮陵、九山，高祖珍率三千騎為游軍，澄自為後應。魏軍連拔關要、潁川、大峴三城，白塔、牽城、清溪諸梁戍，望風奔溃。梁徐州司馬明素，率兵三千救九山，徐州長史潘法鄰率兵二千救淮陵，寧朔將軍王夑保焦城。魏將黨法宗等，長驅直進，銳不可當。一戰拔焦城，王夑敗溃，再戰破九山，明素受擒，三戰入淮陵，潘法鄰被殺，勢如破竹，直趨阜陵。<br>　　阜陵由南梁太守馮道根居守，道根先期月餘，已修城隍，嚴斥堠，儼臨大敵。僚佐笑為多事，道根道：「諸君不聞怯防勇戰麼？若俟寇逼城下，何暇及此！」是謂有備無虞。已而城工粗竣，黨法宗等有眾二萬，果然掩至，眾皆失色，道根命大開城門，緩服登城，但遣精騎二百人，出城衝陣，東蕩西突，撞倒魏軍前隊數百人，殺斃數十，從容退還。魏兵見所未見，又仰望城上高坐的馮道根，笑容可掬，毫無懼色，總道是城中設伏，不敢進去，便引兵卻退。彷彿空城計。道根復遣百騎掩擊高祖珍，亦得勝仗，且揚言將襲魏糧，黨法宗等正恐糧運不繼，慌忙引還。阜陵解嚴，道根因功超擢，得拜豫州刺史。越年二月，任城王澄，復舉兵攻鍾離，梁將軍姜慶真，乘虛襲壽陽，魏長史韋纘，倉皇失措，急忙調兵抵禦，已是不及，被梁兵攻入外郛。任城王太妃孟氏，素有乾才，勒眾據守內城，激厲文武，撫慰新舊，又親披戎服，晝夜巡城，不避矢石，嚴定賞罰，因此人人爭奮，守備遂堅。蕭寶夤引兵來援，與州將合擊慶真，慶真敗走。孟太妃乃遣使報澄，令他安心進攻，澄遂把鍾離圍住。梁遣將軍張惠紹等，輸糧至鍾離，為澄將劉思祖所邀，大戰邵陽，梁兵敗績，殺虜幾盡，惠紹等俱被擒去。思祖因功論賞，應封千戶侯。侍中元暉，向思祖索求二婢，思祖不與，元暉遂從中抑制，不令封侯，由是軍心未服，不免懈體。<br>　　既而霪雨連旬，淮水暴漲，澄乃引還壽陽。一經退軍，行伍自亂，由梁軍追躡數里，俘斬至四千餘人。澄坐降三階。梁主命將所俘將士，向魏易還張惠紹等，得澄允許，彼此俘虜，各得生還。<br>　　魏鎮南將軍元英，聞澄無功還鎮，不禁憤懑起來，遂投袂奮起，督兵圍攻義陽。義陽城中，守兵不滿五千人，糧食僅支半載，魏兵晝夜猛撲，聲勢甚銳。幸司州刺史蔡道恭，隨方抗拒，相持至百餘日，魏兵無從攻入，反喪亡了許多人馬，竟欲卷甲退還。<br>　　會道恭積勞成疾，竟致不起，呼從弟驍騎將軍靈恩，兄子尚書郎僧勰，及部下將佐，至榻前面囑道：「我受國厚恩，不能殺退虜眾，愧憤交並！今疾苦纏身，萬不可支，但望汝等效死守節，勿使我歿有遺恨！」靈恩等涕泣受命，道恭不久即歿。<br>　　靈恩攝掌州事，代守城池。梁主遣平西將軍曹景宗，及後軍將軍王僧炳，分領步騎三萬，往救義陽。僧炳率二萬人先進，行次鑿峴，適魏冠軍將軍元逞等，奉元英軍令，趨至樊城，來截僧炳。僧炳上前搦戰，見來兵不多，未免藐視，哪知鼓聲一響，敵騎踴躍前來，衝突入陣，前隊各軍，統皆披靡，後隊亦被牽動。僧炳彈壓不住，只得返奔，失去四千餘人。曹景宗趨至鑿峴，正值僧炳奔還，不覺大驚，遂頓兵不進。統是酒囊飯袋。<br>　　義陽因喪了道恭，將士奪氣。魏兵本欲引退，得此消息，反麾兵急攻。靈恩飛使求救，梁廷再遣寧朔將軍馬仙璝，統兵赴急。仙璝轉戰而前，兵勢頗銳，元英派將堵截，俱被擊退。乃自至士雅山，結寨立柵，分命諸將埋伏四隅；掩旗示弱。仙璝恃勝生驕，直迫英營。英親出挑戰，才鬥數合，即回馬佯奔，誘至伏中，縱令伏兵四出，合攻仙璝。仙璝已知中計，但事已至此，不得不驅兵鏖鬥。猛見敵軍中有一老將，擐甲執槊，衝將過來，便命軍士放箭，一箭正中老將左股。那老將不慌不忙，拔去箭鏃，流血及趾，仍然猛力馳入，握槊四刺，槊斃梁兵多人，連仙璝子亦死槊下。仙璝不勝悲愕，引兵亟走。這老將便是魏統軍傅永。永見仙璝敗去，尚躍馬前追，元英急向前攔阻道：「公已受傷了，請還營休養，待我督兵追擊罷！」永答道：「昔漢祖受傷捫足，不令人知，下官雖微，也是國家一將，傷未及死，怎得畏縮呢！」說畢，仍然力追，俘獲梁兵多名，及暮始返。永時年已七十三，全軍皆為敬服。老當益壯。<br>　　仙璝輸了一陣，再收集餘眾，尚得萬人，復與元英決戰。三戰三敗，陣亡大將陳秀之，餘軍不能再振，狼狽奔還。義陽城內的蔡靈恩，勢窮援絕，只為了貪生怕死四字，竟違背兄言，舉城降魏。千古艱難惟一死。平靖、武陽、黃峴三關，所有梁朝戍將，亦棄關南遁。魏封元英為中山王，傅永以下，俱得加賞，士馬歡騰，不消細說。<br>　　惟梁廷連接敗報，當然驚惶，御史中丞任，奏彈曹景宗擁兵不救，應即加譴。梁主因他佐命有功，置諸不問，但令就南義陽建置司州，移鎮關南，用衛尉鄭紹叔為刺史。紹叔立城隍，繕器械，廣田積穀，招集流亡，兵民安堵，復成重鎮。魏人卻也不敢進逼，惟據住義陽，扼要設戍罷了。<br>　　已而梁漢中太守夏侯道遷，復舉漢中降魏。魏令邢巒為鎮西將軍，西略梁州，所向摧破。白馬戍將尹天寶，景壽太守王景胤，都向益州告急。益州刺史鄧元起，觀望不前。天寶戰死，景胤敗走，巴西太守龐景民，又為郡民嚴玄思所殺，舉地附魏。梁遣將軍孔陵等，率兵西援，一面招誘仇池軍將，令他叛魏歸梁，夾擊魏軍。<br>　　仇池自楊文德歸宋，楊難當降魏後，彼此分事南北。見前文。文德弟文度，據有葭蘆，自立為武興王，被魏擊死。文度弟文弘，奉表魏廷，謝罪稱藩，魏乃除文弘為南秦州刺史，授武興王封爵，兼拜征西將軍西戎校尉。文弘傳姪後起，後起傳子集始，集始又傳子紹先，並受魏封。紹先年幼，委事二叔集起、集義。兩人聞漢中入魏，恐仇池不免翦夷，又經梁人招誘，遂鼓動群氐，推紹先為帝，出截魏人糧道。<br>　　魏鎮西將軍邢巒，撥兵邀擊，得將氐眾殺退。敘仇池事，簡而不漏。又遣統軍王足，帶領萬騎，抵敵梁將孔陵，連戰皆捷。陵退保梓潼。足攻入劍閣，趁勢略地，凡梁州十四郡，盡為魏有，益州大震。梁假鄧元起都督征討諸軍事，出援梁州，另授西昌侯蕭淵藻代為刺史。<br>　　淵藻蒞鎮，見糧儲器械，悉被元起取去，免不得憤恨交乘，遂入元起營，乞撥還良馬百匹。元起勃然道：「年少郎君，要良馬做甚？」淵藻愈憤，忍氣而出。越宿邀元起過宴，托詞餞行，更迭行觴，灌使爛醉。淵藻拔劍遽起，把他殺死。且指揮左右，盡戮元起隨員，然後閉城自固。元起部曲，立營城外，聞元起被戮，便即圍城，呼問元起罪狀。淵藻登城朗聲道：「天子有詔，命誅元起，汝等無罪，速宜斂甲歸營，毋得取咎！」眾乃散歸。惟元起故吏羅研，詣闕訟冤，梁主以淵藻為兄懿次子，不忍加譴，但遣使責讓，貶淵藻為冠軍將軍，恤贈元起，賜諡曰忠。未免失刑。<br>　　淵藻年未弱冠，頗有膽識，會益州亂民焦僧護，糾眾起事，淵藻共乘肩輿，巡行賊壘，亂黨聚弓亂射，箭如飛蝗，淵藻左右，忙舉楯為蔽，淵藻叱令撤去，大呼道：「汝等多是良民，奈何從賊！能射速射，不能射速降！」賊眾聞言，俱為咋舌。又見所發各箭，統從淵藻身旁飛過，毫不受傷，更疑為神助。不是神助，實由亂黨烏合，未能射著。淵藻從容退歸，賊竟夜遁，由淵藻發兵進剿，斬首數千級，僧護竄死，餘黨蕩平。淵藻得進號信威將軍。<br>　　魏將王足，進圍涪城，邢巒且一再上表，請即大舉入蜀，魏主獨敕令從緩，但令王足行益州刺史，相機進兵。不識何意？不到數日，又命梁州軍司羊祉代足，足很是怏怏。時魏主恪委政權幸，疏忌親屬，足恐遭讒被禍，即背魏歸案。<br>　　邢巒失一驍將，歎息不置。自在梁州駐節，恩威並著，原是撫馭有方，大得眾心。但一身不能分鎮，所得巴西郡城，只好遣軍將李仲遷往守。仲遷好酒漁色，既蒞任後，廣彩美姬，得了一個張法養女，妖淫善媚，寵愛異常，郡中公事，悉任屬吏辦理。就是邢巒有事，遣人往商，亦不得見他一面。使人返報邢巒，巒當然痛恨，正擬把他撤調，偏巴西已經變亂，仲遷被戕，首級獻與梁人，一座城池，得而復失，又為梁人佔據去了。<br>　　巒且恨且悔，更聞楊集義等圍攻陽平關，因使建武將軍傅豎眼，領兵往討，兼程前進。到了關下，大破氐眾，集義遁走。豎眼乘勝逐北，掩入仇池，執住楊紹先，送入洛陽。集起、集義，奔匿數日，窮無所歸，也只得出降魏軍。仇池自晉惠帝時，氐王楊茂搜始據此地，至是乃滅。改稱武興鎮，尋又改為東益州，這是梁天監五年，魏正始三年間事。<br>　　那時梁主衍因失去司梁，無從泄恨，既得王足等投降，報稱魏廷內容，才知魏政腐敗，如咸陽王禧，北海王詳等，均已受誅，外戚高肇，寵臣茹皓，內外弄權，讒害勛舊，正是有隙可乘的時候，遂命揚州刺史臨川王蕭宏，都督北討諸軍事，尚書右僕射柳惔為副，出次洛口，調兵北進。宏係皇室介弟，位雖隆重，材實平庸，驟然間手握兵符，身為統帥，看官試想，能勝任不勝任呢！小子有詩歎道：<br><br>　　兵為兇器戰尤危，庸豎何堪使帥師！<br>　　梁室初年綱已紊，輸人一著是縈私。<br>　　宏既出師，魏人怎肯退縮，當然遣兵派將，來抗梁師。但魏主恪委政權幸，上文未曾詳敘，須待下回說明，看官少安毋躁，請閱下回便知。<br>　　蕭寶夤避難奔魏，乞師魏闕，效申包胥秦庭之哭，似乎忠臣孝子之所為；然觀後來之叛魏稱帝，則無非借忠孝之名，覬一時之富貴耳。史稱其伏闕終日，風雨不移，拜命前夕，慟哭達旦，過期尚悴色麄衣，未嘗嬉笑者，皆偽態也。自寶夤乞師南下，而魏任城王澄，及鎮南將軍元英，分兵內擾，據有司州，鎮西將軍邢巒，又遣王足等奪據巴西，兵鋒直達涪城。梁人東西奔命，應接不遑。雖蕭衍以篡弒得國，不足深惜；然百姓何辜，遭此蹂躪，是豈非由寶夤之挾私圖逞，貽害生靈乎？後人猶有以逡巡觀望，為魏主咎者。夫欲咎魏主，即歸美寶夤，一孔之見，實屬大謬。論人者當就其終身行事，以下定評，豈可徒以一節稱之？況第為聲音笑貌云乎哉！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>