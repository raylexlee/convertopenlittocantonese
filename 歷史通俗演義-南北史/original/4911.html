<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第五十三回　違君命晉陽興甲　謁行在關右迎鑾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十三回</br>　　違君命晉陽興甲　謁行在關右迎鑾</font></h4>
			　　卻說宇文泰到了平涼，一經招撫，眾心已定，即令杜朔周引兵據彈箏峽。朔周沿途宣撫，士民悅附，泰很加器重，令復本姓，改名為達。原來朔周舊姓赫連，曾祖庫多汗避難改姓，至是乃仍得復原。高歡聞賀拔岳已死，亟令侯景往撫岳眾，偏被宇文泰走了先著。行至安定，兩下相遇，泰語景道：「賀拔公雖死，宇文泰猶存，卿來此何為？」景失色道：「我身似箭，隨人所射！」泰乃遣還。及泰至平涼，歡復使勞泰，並令散騎常侍張華原，義寧太守王基偕行。泰不肯受命，且欲劫留華原。華原不屈，乃俱使還晉陽。王基歸見高歡，請速出兵擊泰，歡笑道：「卿不見賀拔、侯莫陳悅麼？我自有計除他。」太輕覷宇文了。<br>　　魏主正遣將軍元毗收還賀拔岳部軍，並召侯莫陳悅，悅不肯應召。泰與元毗相見，請朝廷暫留岳眾，即托毗齎還表文。略謂：臣岳慘遭非命，臣泰為眾所推，權掌軍事；今高歡已驅眾至河東，侯莫陳悅尚屯水洛，岳眾多是西人，顧戀鄉邑，且必欲逼令赴闕，恐歡與悅前後邀擊，勢且立盡，不如少賜停緩，徐令東行。巧言如簧。魏主乃命泰為大都督，使統岳兵，並遣衛將軍李虎，西行佐泰。虎本在賀拔岳麾下，岳死，乃奔詣荊州，至賀拔勝處告哀；勸勝往收岳眾，勝不肯行。虎還至閿鄉，為高歡部將所獲，解送洛陽，魏主反拜為衛將軍，使往就泰。泰與虎敘談，已知朝廷意向，乃貽侯莫陳悅書，內言：賀拔公為國立功，嘗薦君為隴右行台，君背德負盟，反黨附國賊，共危社稷，豈非大謬！今我與君俱受詔還闕，進退唯君是視。君若下隴東趨，我亦自北道還朝，倘或首鼠兩端，我即為賀拔公復仇，指日相見云云。<br>　　悅置諸不理，泰即進拔原州，留兄子導居守，自引兵上隴，秋毫無犯，百姓大悅。出木峽關，時適春季，北道尚寒，雪深二尺。泰引軍速進，為悅所聞，但留萬人守水洛，自己退守略陽。泰至水洛，守兵即降。再趨略陽，悅又退保上邦，召南秦州刺史李弼，與同拒泰。弼本悅妻妹夫，曾致書與悅道：「賀拔無罪，公乃加害，又不撫納遺眾。今宇文夏州前來，聲言為主復仇，理直氣壯，恐不可敵。公宜解兵謝過，否則難免噬臍！」悅不肯從，乃弼至上邽，料知悅必敗亡，便遣人詣泰，願為內應。諫悅不從，便即圖悅，亦未免對不住姨夫。泰依約逼城，弼即開門迎泰。悅驚竄南山，欲往靈州依曹泥，偏泰將賀拔穎率軍追來。悅手下不過數十騎，如何抵敵，沒奈何投繯畢命。<br>　　泰入上邽，收悅府庫財物，盡犒士卒，不取纖毫。左右竊一銀甕，由泰察出，立即加罪，命將銀甕剖賜將士。無非籠絡人心。即命李弼鎮原州，部將拔也惡蠔鎮南秦州，可朱渾鎮渭州，趙貴行秦州事，征幽、涇、岐、東、秦各州粟米，贍給軍糈。氏酋楊紹先前已逃歸武興，仍然稱王，聞泰並有關中，忙上表稱藩，且送妻孥為質。高歡聞泰軍甚盛，復用甘言厚幣向泰結歡，泰仍然拒絕，且封歡書上達魏主，一面使雍州刺史梁御入據長安。魏主封泰為關西大都督，略陽縣公，承制封拜。泰因命都督寇洛為涇州刺史，調李弼為秦州刺史，起前略陽太守張獻，為南岐州刺史，練兵儲粟，東向圖歡。<br>　　從前歡入洛陽，曾留封隆之孫騰等在朝輔政，隆之為侍中，騰為僕射。適魏主妹平原公主喪夫守寡，頗有姿色，騰與隆之並省喪妻，爭欲娶公主為繼室，魏主令妹自擇，平原公主願適隆之，乃許隆之尚主。想是隆之年輕貌秀。騰且妒且忿，屢思中傷。可巧隆之有密書致歡，謂斛斯椿等擅權，必構亂禍。歡未知隆之與騰有隙，嘗與騰書，述及隆之關白，請並防斛斯椿。騰正欲加害隆之，竟向椿告發，椿即轉白魏主。隆之聞密書被泄，恐不免禍，逃歸鄉里。公主曾帶去否？歡召隆之詣晉陽。嗣騰帶仗入省，擅殺御史，亦懼罪奔歡。<br>　　歡使大都督邸珍，潛至徐州，脅逼守吏華山王鷙繳出管鑰。魏主亦將歡黨建州刺史韓賢，濟州刺史蔡儁，免去官職，作為報復。又增置勛府庶子騎官各數百人，欲伐晉陽。因即下詔戒嚴，佯稱將南下征梁。大發河南諸州兵，與斛斯椿出閱洛水，部署戎行。<br>　　越日頒詔晉陽，令歡守密，內言：宇文泰、賀拔勝等頗有異志，所以朕托辭南伐，潛為防備，王亦宜共為聲援，此詔讀訖，請付丙丁等語。歡亦復奏云：聞荊、雍將有逆謀，臣今潛勒兵馬三萬，自河東渡往，又遣恒州刺史庫狄乾等統兵四萬，自來達津出發，領軍將軍婁昭等，率兵五萬，南討荊州，冀州刺史尉景將山東兵七萬、突騎五萬，東討江左，現皆部勒成軍，伏聽處分等語。<br>　　魏主覽奏，料歡已猜透秘謀，乃再行頒敕，諭止歡軍。歡復上表云：「臣為嬖佞所間，致動主疑，若臣果負陛下，使身受天殃，子孫殄絕。陛下能垂信赤心，願賜酌量，亟廢黜佞臣一、二人！」魏主不答，但遣大都督源子恭守陽湖，汝陽王元暹守石濟，又令儀同三司賈顯智為濟州刺史，率豫州刺史斛斯元壽等赴鎮。元壽為斛斯椿弟，與賈同往，是恐他為歡所誘，特加監束的意思。偏前刺史蔡儁不肯受代，拒絕顯智，顯智逗留長壽津，據實奏聞。魏主愈怒，乃使中書舍人溫子升撰敕賜歡，大略說是：<br>　　朕不勞尺寸，坐為天子，所謂生我者父母，貴我者高王，今若相安無事，則使身及子孫，宜如王誓。近慮宇文為亂，賀拔應之，故京邑戒嚴，並欲王遙為聲援。今觀其所為，尚無異跡。東南不賓，為日已久，我國亂離甫定，不堪再事窮兵。朕本闇昧，不知佞人為誰？高乾之死，豈獨朕意！王忽對昂言乾枉死，且聞庫狄乾語王云：本欲取懦弱者為主，無庸立此長君，使其不可駕馭，今但作十五日行，自可廢之。此論出自王間勛人，豈屬佞人之口？且封隆之孫騰，逋逃晉陽，王若事君盡誠，何不斬送二首？王雖啟雲西去，而四道俱進，南渡洛陽，東臨江左，聞者寧能不疑？王若舉旗南指，縱無馬匹只輪，猶欲奮空拳而爭死，縱令還為王殺，幽辱虀粉，了無遺憾！本望君臣一體，若合符契，不圖今日分疏至此，言之增悵，唯王圖之！<br>　　敕書頒去，歡亦不答。一報還一報。中軍將軍王思政入白魏主道：「高歡心術，昭然可知。洛陽非用武地，不如往就宇文泰，再復舊京，無慮不勝！」歡不可恃，豈泰果可恃乎？魏主因遣柳慶西往，與泰陳述上旨，泰願奉迎車駕，遣慶復命。會東郡太守裴俠應征詣洛，王思政與商西巡事宜。俠答道：「宇文泰雄踞秦關，所謂已操戈矛，怎肯輕授人柄？今車駕往投，恐也似避湯入火呢？」言之有理。思政道：「如君言，今將何往？」俠皺眉道：「東出圖歡，禍在眉睫，西巡依泰，患在將來；且至關右，再作良圖。」暫濟眉急，也是無策。思政也以為然，乃薦俠為中郎將。魏主意欲西行，尚未決議，忽聞高歡派遣騎兵，出屯建興，並添河東及濟州兵，擁諸和糴粟入鄴城，將逼魏主遷鄴。魏主益覺驚惶，復頒敕諭歡道：<br>　　王若厭伏人情，杜絕物議，唯有歸河東之兵，罷建興之戍，送相州之粟，追濟州之軍，使蔡鎸受代，邸珍出徐，止戈散馬，各事家業。脫須糧廩，別遣轉輸，則讒人結舌，疑悔不生，王可高枕太原，朕亦垂拱京洛矣。王若馬首南向，問鼎輕重，朕雖不武，為宗廟社稷計，欲止不能。決在於王，非朕能定，為山止簣，甚為王惜之！<br>　　看官，試想這時候的高大丞相，已與魏主修勢不兩立，怎肯降心受詔，如敕施行？當下作書答復，極陳斛斯椿、宇文泰罪狀，謂將代主除奸。魏主亦下敕罪歡，命宇文泰為關西大行台，且願將愛妹妻泰，令泰遣騎奉迎。一面敕賀拔勝引兵入洛，同敵高歡。<br>　　歡已召弟定州刺史高琛守晉陽，長史崔暹為輔，自引大軍南向，用高敖曹為先鋒，星夜前進，聲言率兵赴闕，但誅斛斯椿，不及他人。宇文泰亦傳檄討歡，自將大軍屯高平，命前隊出駐弘農。兩虎爭雄，俱由斛斯椿一人所致。獨賀拔勝出屯汝水，作壁上觀。此子惟狡猾一事，尚算勝人。魏主也下詔親征，督軍十萬至河橋，令斛斯椿為前驅，列營北邙山。<br>　　椿請率精騎二千，乘夜渡河，掩歡不備，魏主稱善，偏黃門侍郎楊寬進言道：「高歡不臣，人所共知，斛斯椿心亦難測；若渡河有功，恐滅一高歡，又生一高歡了。」魏主即命椿停行。當信不信，不當信而信，安得不敗！椿歎道：「近日熒惑入南斗，天象告警，今上信左右讒間，不用我計，這真所謂天道了！」遂馳書報泰。泰亦顧語僚佐道：「高歡遠道急馳，數日行八、九百里，這是兵家所忌，正當出奇掩擊，主上不能渡河決戰，但知沿河據守，試想黃河萬里，防不勝防，一處疏虞，令彼得渡，大事去了！」說著，亟命趙貴自蒲坂渡河，直趨並州，又遣都督李賢率輕騎千名，往洛扈駕。<br>　　魏主使斛斯椿守虎牢，令行台長孫稚，大都督元斌之為副，行台長孫子彥守陝州，賈顯智、斛斯元壽守滑台，總道是扼要居守，歡軍不能飛渡。哪知才閱兩日，滑台軍司元玄馳至河橋，報稱顯智怯退，速請濟師。魏主亟遣大都督侯幾紹赴援。未幾又接到警報，紹已陣亡，顯智降歡，歡已從滑台渡河了。魏主當然著忙，急向群臣問計，或請奔梁，呆話。或請南依賀拔勝，也靠不住。或請西就關中，下策。或請守洛口死戰，不能。紛紛聚訟，整日不決。忽見元斌之踉蹌奔還，喘聲報告道：「高歡來了！」嚇得魏主修不知所措，匆匆還洛。但挈妃主數人，及從妹明月西奔。不及高后，隱伏下文。<br>　　南陽王寶炬，清河王亶，廣陽王湛，扈蹕隨行，沙門惠臻，負璽持千牛刀相從。途次遣人至虎牢，飛召椿還，椿及長孫稚，方與歡將竇泰相持，聞召卻歸，奔至▉西，得見魏主，方知為元斌之所賣。斌之與椿爭權，潛歸紿主，詭言高歡已至，以致魏主駭奔。椿益加歎息，只好隨主西行。椿弟元壽，因滑台失守，已為亂軍所殺。長孫稚在虎牢，獨力難支，也即奔赴行在。就是長孫子彥，聞滑台、虎牢均已失敗，也棄陝西走。子彥即長孫稚冢男。長孫父子尚得重逢，斛斯兄弟不能再見，這也是有幸有不幸呢！百忙中有此駢句，亦可謂好整以暇。<br>　　清河王亶，廣陽王湛，竟從半途逃歸，仍還洛陽。惟武衛將軍獨孤信卻單騎追及魏主，奉駕西進。魏主歎道：「將軍辭父母，拋妻孥，竟來從朕。古人有言：世亂識忠臣。朕始知非虛語了！」比諸清河、廣陽兩王，應該優獎。嗣是西向奔馳，途次糗漿乏絕，惟飲澗水。到了湖城，有村民獻上麥飯壺漿，聊解饑渴，魏主命免該村傜役十年。再行至崤西，方與泰所遣李賢相遇，奉駕同歸。及入潼關，大都督毛鴻賓迎獻酒食，從行各員才得一飽了。<br>　　高歡長驅入洛，使婁昭、高敖曹等，往追魏主，不及乃還。歡乃召集百官，啟口詰問道：「為臣奉主，理應匡救危亂，若處不諫爭，出不陪從，無事時希寵徼榮，有事時委主逃竄，臣節何在？請諸君自陳！」你好算得盡臣節麼？眾莫敢對，獨尚書左僕射辛雄道：「主上與近臣圖事，雄等不得預聞。及乘輿西幸，若即追往，恐跡同佞黨，所以留待大王，今又以不從蒙責，是轉使雄等進退俱無從逃罪了。」未免遁辭。歡叱道：「卿等備位大臣，理應盡忠報國，群佞用事，卿等曾有一言諫諍麼？國事至此，罪將何歸？」說至此，即指示左右，拿下辛雄，及儀同三司叱列延慶，兼吏部崔孝芬，都官尚書劉廞，兼度支尚書楊機，散騎常侍元士弼一並處死。曾自記前言否？推司徒清河王亶為大司馬，承制決事，居尚書省。孝芬子中郎猷出避家難，間道入關。<br>　　宇文泰使趙貴、梁御，引兵二千，出迎魏主。魏主循河西上，與趙、梁二人相遇，指河示御道：「此水東流，朕乃西上，若得復見洛陽，親謁陵廟，統是卿等的功勞哩！」言已涕下。莫非自取。泰備儀衛接駕，行至東陽驛，得見魏主，免冠伏謁道：「臣不能式遏寇虐，使乘輿播遷，實為有罪！」魏主忙親為扶起，且慰勞道：「朕實不德，負乘致寇，今日相見，自覺厚顏！此後當以社稷委卿，願卿勉力！」<br>　　泰山呼萬歲，方才起身。將士等亦齊呼萬歲。隨即導魏主修入長安，即以雍州廨舍為行宮，頒詔大赦。進泰為大將軍雍州刺史，兼尚書令，取決軍國大事。又命行台尚書毛遐、周惠達為左右尚書，分掌機要。二尚書戮力辦公，積糧儲，治器械，簡士馬，利賴一時。魏主即將愛妹馮翊長公主，嫁泰為妻，借踐舊約。公主曾適開府張歡。歡性貪殘，遇主無禮，魏主將歡殺死，因把公主改嫁與泰。後來生子名覺，就是北周的孝閔帝，這且待後再表。<br>　　先是熒惑入南斗，去而復還，留止六旬，江南北有童謠云：「熒惑入南斗，天子下殿走。」梁主衍恐災及己身，特跣足下殿，為禳災計。及聞魏主西奔，不禁赧顏道：「北虜亦應天象麼？」當時傳為笑柄。不知修德禳災，乃徒跣足下殿，豈非醜態！<br>　　自魏主入關，賀拔勝尚在汝南，未決進止。從前勝出發時，掾吏盧柔曾進三策，上策是席捲赴都，仗義討歡，中策是拒歡聯泰，觀釁乃動；下策是舉州歸梁，苟全性命，勝俱不用。至歡已入洛，勝再與僚佐會議，意在南歸，行台左丞崔士謙進議道：「今帝室顛覆，主上蒙塵，公宜倍道兼行，往朝行在，然後與宇文行台同心戮力，倡舉大義，天下聞風，自當響應；若捨此遽還，恐人人懈體，一失事機，悔無及了！」<br>　　勝乃使長史元穎行荊州事，居守南陽，自率部眾西進。<br>　　行次淅陽，探得前途消息，高歡已攻克潼關，擒住守將毛鴻賓，進屯華陰，當下毛骨森豎，踉蹌奔回。哪知歡已遣行台侯景等攻荊州，荊民鄧誕，襲執元穎，送往侯景，害得勝無路可歸，不得不與侯景爭鋒。偏偏眾情涣散，各無鬥志，一遇景軍，便即棄甲曳兵，四處奔竄。勝無計可施，只得依了當日盧柔的下策，奔往梁朝。其名曰勝，實則善敗。<br>　　侯景馳入荊州，向歡告捷。歡自晉陽至洛，由洛至華陰，連上四十啟，奏達魏主，不得一答，乃擬另立新主。返至洛陽，再遣使奉表魏主云：「陛下若遠賜一詔，許還京洛，臣當率領文武，清宮以待；若返正無日，宗社不能無主，臣寧負陛下，不負社稷」等語。魏主仍然不報，歡乃召集百僚耆老，議立新君。<br>　　清河王亶已視帝座為己有，出入警蹕。偏大眾開議，由歡首倡，謂嗣主應繼承明帝，不應昭穆失序，因語亶道：「今欲立王，不如立王的世子，較為順次。」語未說完，但聽得在座諸人，同聲贊成，亶只好俯首趨出，由愧生憤，由憤生懮，竟爾輕騎南奔。子得為帝，便是大喜，何必狂奔如此？歡遣人追還，遂於永熙三年孟冬，立清河王世子善見為帝，年才十一。改永熙三年為天平元年，於是魏分為二，高氏所立為魏主，史家稱為東魏，宇文氏所奉的魏主，便叫作西魏了。小子有詩歎道：<br><br>　　世亂都從主暗來，江山分裂魏風頹；<br>　　北方從此無寧宇，虎鬥龍爭劇可哀！<br>　　魏既分裂，東西並峙，成為敵國，高歡遂定議遷都。究竟遷往何處？下回再當說明。<br>　　爾朱氏亡而高歡興，高歡興而宇文泰又起，一雄得勢，而一雄繼之，要之皆亂世之雄，欲其乃心魏室，始終不渝，是責莽懿為伊周，固世所罕有事也。但魏主修之得立為帝，實出高歡，歡雖雄鷙，而出鎮晉陽，納女為后，君臣之間，初無芥蒂，魏主修乃誤信斛斯椿言，始倚賀拔岳，繼依宇文泰，卒至激成歡怒，引兵向洛。斛斯椿乘夜渡河之計，又復不從，前何信椿，後何疑椿！愚而多疑，安能處變，有徒為二雄之傀儡已耳！天下本無事，庸人自擾之。此二語實可為魏主修之定評。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>