<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第八十一回　失鄴城皇親自刎　篡周室勛戚代興</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十一回</br>　　失鄴城皇親自刎　篡周室勛戚代興</font></h4>
			　　卻說楊堅為趙王招所誘，幾乎遭害，幸虧大將軍元冑，將堅扶出，奮身當戶，阻住趙王招，待至堅已去遠，才轉身趨歸。趙王招見冑勇武，不敢與抗，眼見是縱虎出柙，自恨不先下手，因致遲誤，徒落得彈指出血，結憤填胸。那楊堅怎肯罷休，即誣稱趙王招圖逆，與越王盛通謀，立刻驅策兵士，圍住兩王府第，屠戮全家；惟賞賜元冑，不可勝計。元冑、宇文弘，彷彿許褚、曹洪。會益州總管王謙，亦自蜀起兵，與尉遲迥、司馬消難等，互相聯絡，尉遲迥更貽書後梁，請為聲援。後梁諸將，競勸梁主舉兵，謂與迥等連盟，進可盡節周氏，退可席捲山南。梁主巋躊躇未決，巋嗣糴位，見七十二回。乃使中書舍人柳莊，入周觀釁。楊堅握手與語道：「孤昔開府，嘗從役江陵，深蒙梁主殊眷，今主幼時艱，猥蒙顧托，與梁主共保歲寒，勿爽舊約，請君為我達意！」柳莊應命而還，具述堅言，且語梁主巋道：「尉遲迥雖是舊將，昏耄已甚，消難王謙，才具庸劣，更不足道。周朝將相，多為身計，統已歸附楊氏，看來迥等終當覆滅，隨公必移周祚，不若保境息民，靜觀時變為是。」梁主巋因斂兵不動，作壁上觀。<br>　　周行軍元帥韋孝寬，已引軍至武陟，與尉遲迥軍隔一沁水，水勢適漲，兩下相持不戰。孝寬長史李詢密報楊堅，謂總管梁士彥等，並受迥金，所以逗留。堅很加懮慮，與內史鄭譯等，商議易將。李德林獨進言道：「公與諸將皆國家貴臣，未相服從，今但由公挾主示威，勉從號令，若非推誠相與，動輒猜疑，將來如何使人？況取金納賂，事實難明，今或臨敵易將，恐鄖公以下，莫不自危，軍心一離，大勢盡去了。」堅諤然道：「今將奈何？」德林道：「依愚見，速遣一才望並優的幹員，往達軍前，察看情偽，諸將果有異心，亦不敢立時變動；萬一變起，也是容易制馭哩。」堅大悟道：「非公言，幾誤大事。」乃命少內史崔仲方往監諸軍。仲方以父在山東，不願受命，改遣劉璆、鄭譯。璆說是未嘗為將，譯又以母老為辭。無非怕死而已。堅不禁著急，幸司錄高熲請行，乃即命出發，倍道至軍，商諸孝寬，擇沁水較淺處，築橋渡軍，一決勝負。迥子魏安公惇率眾十萬，列陣至二十餘里，麾兵少卻，擬俟孝寬軍半渡，然後進擊。孝寬乘勢渡橋，鳴鼓齊進。惇兵上前堵截，盡被殺退。熲又命將浮橋毀去，自斷歸路，使將士上前死戰，將士果然拚生殺去，尉遲惇不能抵當，奔回鄴城，軍多散失。韋孝寬麾動各軍，乘勢追至鄴下。惇父迥與惇弟祐，盡驅部卒出城，共十三萬眾，屯駐城南。迥自統萬人，均戴綠巾，著錦襖，號稱黃龍兵。迥弟勤又集眾五萬，由青州援兄，自領三千騎先至。迥素習軍旅，老猶被甲臨陣，麾下兵多關中人，相率力戰。孝寬與戰不利，只好退走。鄴下士民觀戰，亦不下數萬人。行軍總管宇文忻道：「事已急了，我當用計破敵。」說著，即命兵士各拈弓搭箭，競射觀戰的士民。士民當然駭走，嘩聲如雷。忻即大呼道：「賊敗了，賊敗了，我等將士，奈何不乘勢立功？」眾聞忻言，氣勢復振，再接再厲，殺入迥陣。迥眾已為士民所擾，心神惶亂，怎禁得敵軍大至，不由的倉皇四溃。迥無法支持，急與二子走回城中。孝寬縱兵圍攻，毀城直入，鄴城遂陷。迥窘迫升樓，由周將崔弘度追入，弘度妹曾嫁迥子為妻，至是見迥彎弓欲射，索性脫去兜鍪，遙語迥道：「頗相識否？今日各圖國事，不得顧私，但親誼相關，謹當禁遏亂兵，不許侵辱。事已至此，請公早自為計，不必多費躊躇了。」弘度果知為國麼？迥自知難免，把弓擲下，極口罵堅十餘聲，拔劍自刎。弘度顧弟弘升道：「汝可取迥頭。」弘升乃梟首而去，持獻孝寬。勤與惇祐，俱東走青州。孝寬遣開府大將軍郭衍，率兵追獲，與迥首同送入長安。楊堅因勤嘗呈入迥書，初意未差，特令赦罪，惟將惇祐處刑。總計尉遲迥起兵，只六十八日而敗，後人說他舉事頗正，馭變無才，所以有此敗亡呢。論斷謹嚴。<br>　　孝寬更分兵討關東叛吏，依次削平。堅命徙相州治所至安陽，毀去鄴城及邑居，分置相州為毛州、魏州，無非是地小力分，化險為夷的意思。時周行軍總管於仲文，軍至蓼堤，距梁郡約七里許，檀讓引眾數萬，前來搦擊。仲文用羸兵挑戰，佯作敗狀，退走十里。讓恃勝生驕，竟不設備，夜間被仲文還襲，霎時驚散，被俘五千餘人。仲文進攻梁郡，守將劉子寬棄城遁去；再進擊曹州，擒住尉遲迥所署刺史李仲康，又追檀讓至成武。讓再戰再敗，東竄數十里，終為仲文所獲，檻送長安，眼見得是不能活命了。檀讓又了，顧應前回。還有宇文威、宇文曹等，亦由楊素剿平，報捷復命。兩宇文亦隨筆了結。惟司馬消難及王謙兩軍，尚未撲滅，堅深以為懮，促王誼進軍鄖州，速平消難，一面使上柱國梁睿為西征元帥，進圖益州。司馬消難素無才略，但因尉遲迥發難，也想乘勢圖利，出些風頭，淫惎父妾，讓你出頭，戰乃危事，如何輕試？一聞尉遲迥敗滅，嚇得魂不附身，忙遣人至建康，向陳乞援。陳軍尚未出發，王誼軍已將馳至，消難不待王誼攻城，便夤夜南奔，投降南朝。陳主頊命為車騎將軍，兼職司空，加封隨公。王誼當然告捷。堅以外患將平，功成在邇，便自為大丞相，罷去左右丞相官銜，又殺害陳王純及純子數人。<br>　　益州總管王謙，但望各軍得勝，自出兵為後繼，哪知各處軍報，都化作瓦解煙消，免不得心驚肉跳，非常懮慮。隆州刺史高阿那肱，此子尚在耶？因被堅外調，怏怏失望，遂向謙獻計道：「公若親率精銳，直指散關，蜀人知公仗義勤王，必肯為公效命，這是上策。出兵梁漢，佔據腹地，這是中策。若坐守劍南，發兵自衛，這便成為下策了。」謙因上策太險，欲參用中、下二策，總管長史乙弗虔，益州刺史達奚惎謂：「蜀道崎嶇，來兵不能飛越，但當據險自固，俟釁出兵。」謙乃令兩人率眾十萬，往堵利州。周西征元帥梁睿，調集利、鳳、文、秦、成各州兵馬，直向利州進發。途次與蜀兵相值，蜀兵不待交綏，便即溃散。乙弗虔、達奚惎兩人，節節退走，梁睿節節進逼，兩人無法可施，乃潛遣人至睿軍，願為內應，借贖前愆。睿當然允行。虔與惎遂退還成都。謙尚未知二人情偽，還道是自己心腹，令他守城，又命惎、虔子為左右軍，倉猝出戰。及睿軍掩至，左右兩翼，先已叛去，謙手下只數十騎，逃回城下，但見城門緊閉，城上立著乙弗虔、達奚惎，同聲語謙道：「我等已歸附梁元帥，公請自便。」還算客氣。謙不能入城，竄往新都。縣令王寶，假意出迎，誘謙入城，把他殺斃，傳首長安。梁睿馳入成都，擒得高阿那肱，械送入關。堅斬高阿那肱首，令與謙頭一並示眾。高阿那肱至此方死，也是出人意料。又傳語梁睿謂：「惎、虔二人，本是首謀，不應貸死。」睿乃將二人斬首了事。數路大兵，統已蕩平，權燄熏天的隨公堅，便安安穩穩的好篡那周室江山了。<br>　　鄖國公韋孝寬班師未幾，便即病歿，年已七十有二。孝寬智勇深沈，世稱良將，每遇勍敵，從容佈置，常為人所未解。及成功以後，眾才驚服。平時在軍，篤意文史，有暇輙自披閱。又早喪父母，事兄嫂加謹，所得俸祿，不入私房，親族孤貧，必加賑給，士論更翕然稱頌。惟甘心為楊堅爪牙，鏟滅義師，釀成楊氏篡周的禍祟，徒落得晚節不終，遺譏千古，這豈非一大可惜麼？特為孝寬加評，隱寓惜才之意。楊堅很是悲悼，追贈太傅，予諡曰襄。高祐隨軍還朝，益得堅寵，命代劉璆為司馬，且因此與鄭譯漸疏，雖未撤譯官，獨陰戒官屬，不必向譯白事。譯漸覺自危，乞求解職。堅尚加慰勉，敷衍面子，但禮貌已是濅衰了。周室五王，已被堅害三人，只剩得代王達與滕王逈，毫無權力。堅尚不肯放過，索性也誣他通叛，均令自盡。於是脅周主闡下詔，進堅為相國，總百揆，進爵隨王，以安陸等二十郡為隨國。堅佯為謙讓，但受十郡。已而復有敕頒下，加隨王九錫禮，得建台置官，且進隨王妃獨孤氏為王后，世子勇為王太子，堅三讓乃受。開府儀同大將軍庾季才、盧賁，及太傅李穆等，俱勸堅應天受命，堅尚未肯遽允。又遷延逾年，至大象三年二月間，乃逼周主闡禪位，當有一道遜國詔書，略云：<br>　　元氣肇辟，樹之以君。有命不恒，所輔惟德。天心人事，選賢與能，盡四海而樂推，非一人所獨有。周德將盡，妖孽遞生，骨肉多虞，藩維構釁，影響同惡，過半區宇，或小或大，圖帝國王，則我祖宗之業，不絕如線。相國隨王，叡聖自天，英華獨秀，刑法與禮儀同運，文德與武功並傳。愛萬物其如己，任兆庶以為懮。手運璣衡，躬命將士，芟夷姦宄，刷蕩氛冓，化通冠帶，威震幽遐。虞舜之大功二十，未足相比，姬發之合位三五，豈可並論？況木行已謝，火運既興，河、洛出革命之符，星辰表代終之象，煙雲改色，笙簧變音，獄訟咸歸，謳歌盡至。且天地合德，日月貞明，故已稱大為王，照臨下土。朕雖寡昧，未達變通，幽顯之情，皎然易識。今便祗順天命，出遜別宮，禪位於隨，一依唐、虞、漢、魏故事。王其恪膺帝箓，幸勿再辭！<br>　　楊堅得此詔書，當然躇躊滿志，惟表面上不得不三辭三讓。乃再遣兼太傅杞公宇文椿奉冊，大宗伯趙矸鉉簦▉了*王府中勸進，冊書有云：<br>　　咨爾相國隨王，粤若上古之初，爰啟清濁，降符授聖，為天下君，事上帝而利兆人，和百靈而利萬物，非以區宇之富，未以宸極為尊。大庭、軒轅以前，驪連、赫胥之日，咸以無為無欲，不將不迎。遐哉其詳，不可聞已。厥有載籍，遺文可觀，聖莫逾於堯，美未過於舜。堯得太尉，已作運衡之篇，舜遇司空，便敘精華之竭。彼褰裳脫屣，貳宮設饗，百辟歸禹，若帝之初，斯蓋上則天時，不敢不授，下祗天命，不可不受。湯代於夏，武革於殷，干戈揖讓，雖復異揆，應天順人，其道靡異。自漢迄晉，有魏至周，天歷逐獄訟之歸，神鼎隨謳歌而去。道高者稱帝，箓盡者不王，與夫父祖神宗，無以別也。周德將盡，禍難頻興，宗戚奸回，咸將竊發。顧瞻宮闕，將圖宗社，藩維連率，逆亂相尋，搖蕩三方，不合如礪，蛇行鳥攖，投足無所。王受天明命，睿德在躬，救頹運之艱，匡墜地之業，拯大川之溺，撲燎原之火，除群凶於城社，廓妖氛於遠服，至德合於造化，神用洽於天壤，八極九野，萬方四裔，圜首方足，罔不樂推。往歲長星夜掃，經天晝現，八風比夏後之作，五緯同漢帝之聚，除舊之征，昭然在上。近者赤雀降祉，玄龜效靈，鐘石變音，蛟魚出穴，布新之征，煥焉在下。九區歸往，百靈恊贊，人神屬望，我不獨知，仰祗皇靈，俯順人願。今敬以帝位禪於爾躬，天祚告窮，天祿永終。於戲！王宜允執厥和，儀刑典訓，升圜丘而敬蒼昊，御皇格而撫黔黎，副率土之心，恢無疆之祚，可不盛歟！<br>　　楊堅收受冊書，及皇帝璽綬，便直任不辭。大事告成，何必再辭。庾季才謂二月甲子日，應即帝位，堅依言辦理。屆期早起，召集百官，乘車入宮。宮中儀衛，已備齊袞冕，奉至堅前。堅立即被服，由百官擁至臨光殿，升座受朝。一班舍舊從新的官吏，當然是舞蹈山呼，齊稱萬歲。國號隨，改元開皇，堅本襲父封，號為隨公，他卻以隨字中箝一辵旁，辵與<img src=/mpf/i/INNO.BMP align=absmiddle border=0>同，音綽。義訓為走，作為朝名，恐有不遑安處的預兆，所以去辵作隋，想望昇平。徒從字義上著想，究有何益？命有司奉冊至南郊，燔燎告天，兼祀地祗。少內史崔仲方，請改周氏官儀，仍依漢、魏舊制，詔如所請。乃置三師三公，及尚書、門下、內史、秘書、內侍等五省，御史都水二台，太常等十一寺，左右衛等十二府，分司定職。又設上柱國至都督共十一等勛官，所以報功，特進至朝散大夫七等散官，所以旌賢。改稱侍中為納言，命相國司馬高熲為尚書左僕射，兼納言一職。相國司錄虞慶則為內史監，兼吏部尚書。相國內郎李德林為內史令，典軍元冑為左衛將軍，追尊皇考忠為武元皇帝，廟號太祖。皇妣呂氏為元明皇后，立獨孤氏為皇后，長子勇為皇太子。<br>　　楊氏係出弘農，相傳為漢太尉楊震後裔。堅六世祖元壽，為後魏武川鎮司馬，遂留居武川。元壽玄孫就是楊忠，忠從周太祖舉兵關西，賜姓普六茹氏，妻呂氏，生堅時，紫氣充庭，有一尼來自河東，語呂氏道：「此兒骨相非凡，不宜留處塵俗。」呂氏乃托尼擇一別館，移堅居養，尼亦嘗往來省視。一日，呂氏抱堅在懷，忽見堅頭上出角，遍體鱗起，不禁大駭，將堅置地。尼適從外趨入，忙把堅抱起道：「已驚我兒，致令晚得天下。」呂氏再為復視，並無鱗角，依然形相如常。及堅既長成，尼已他去，不知下落。後來堅累遷顯要，周室君臣，多加猜忌，竟得不死。至是竟篡周稱帝，史家於一代崛興，往往敘及禎祥，這也是習見之談。降周主闡為介公，遷居別宮，食邑萬戶。車服禮樂，仍用周制。上書不為表，答表不稱詔，似乎有永作隋賓的意義。闡后司馬氏坐父消難叛周罪，已早廢為庶人，獨周太后楊氏，係堅長女，年不過二十有奇，從前堅入宮輔政，楊太后本未與謀，但因嗣主幼衝，恐權界他族，與己不利，既得乃父秉權，倒也喜如所願。後來見父有異圖，意頗不平，形諸詞色，只是一介女流，如何抗得過當朝宰相？沒奈何忍氣吞聲，遷延過去。既而周竟被篡，楊氏越加憤惋，屢思與父面爭。堅也自覺慚愧，不令入見，惟遣獨孤后好言撫慰。嗣復改封為樂平公主。且見她芳年尚盛，欲令改嫁，楊氏誓死不從，方得守志終身。尚有周太皇太后阿史那氏，經隋革命，便即病終。堅卻令有司仍用后禮，饘葬周武帝陵。周太帝太后李氏，與介公闡遷居別宮，李氏不免憤懑，情願出俗為尼，改名常悲。就是介公闡生母朱氏，亦隨著李氏一同削髮披緇，改名法淨。周宣帝贇五后，唯楊氏留居宮中，陳、元、尉遲三后，已早為尼，見前回。與李、朱二氏，同心念佛。朱氏首先逝世，李氏繼歿，尉遲氏亦即隨殞。陳、元二后，直至唐貞觀年間，方才告終。楊后至隋煬帝大業五年病逝，得饘葬周宣帝陵。那被廢的司馬皇后，卻改嫁與司州刺史李丹為妻，仍去做那宦家婦了。總結一段，繳足前文。<br>　　周氏諸王，盡降為公，另封皇弟邵國公慧為滕王，同安公爽為衛王，皇子雁門公廣為晉王，俊為秦王，秀為越王，諒為漢王，命並州總管申國公李穆為太師，鄧國公竇熾為太傅，幽州總管任國公於翼為太尉，金城公趙砦▉惺橛移蛻洌▉*安公韋世康為禮部尚書，義寧公元暉為都官尚書，昌國公元岩為兵部尚書，上儀同長孫毗為工部尚書，楊尚希為度支尚書，族子雍州牧邗國公楊惠為左衛大將軍，從祖弟永康公楊弘為右衛大將軍，從子陳留公楊智積為蔡王，楊靜為道王。尋又令晉王廣為並州總管，上柱國元景山為安州總管，當亭公賀若弼為楚州總管，新義公韓擒虎為庐州總管，神武公竇毅為定州總管。毅為鄧國公竇熾從子，曾尚周太祖第五女襄陽公主，生有一女，尚未及笄，聞隋主受禪，自投堂下撫膺太息道：「恨我不為男子，救舅氏患。」毅夫婦忙掩女口道：「汝休妄言！恐滅我族。」滿朝官吏，不及一竇氏女兒。後來此女嫁與唐公李淵，得做唐朝的開國皇后。可見人世無論男女，總要有些志向，志向一定，將來自然有一番事業哩！喚醒庸人。話休敘煩。<br>　　且說內史監虞慶則，勸隋主堅盡滅宇文氏，斷絕後患。高熲、楊惠亦附和同聲，獨李德林力言不可。隋主堅變色道：「君係書生，不足與語大事。」遂令宿衛各軍，搜捕宇文氏宗族，所有周太祖泰孫譙公幹惲、冀公絢、閔帝覺子紀公祲、明帝毓子酆公貞、宋公實、武帝邕子漢公贊、秦公贄、曹公允、蔡公兑、荊公元、宣帝酆子萊公衍、郢公術等，一古腦兒拘到獄中，勒令自殺。未幾，又將介公闡害死宮中，諡曰靜帝，年僅九齡，總算做了兩年有零的小皇帝。統計周自閔帝覺篡魏，至靜帝闡亡國，中歷五主，共得二十五年。小子有詩歎道：<br><br>　　九齡幼主罪難論，慘禍臨頭忽滅門；<br>　　莫道覆宗由外戚，厲階畢竟自天元。<br>　　隋主堅已滅盡宇文氏，安然為帝，從此疏遠李德林，又另征一人為親信侍臣。究竟此人為誰，待至下回報明。<br>　　週末起兵討堅，以尉遲迥為首難，故本回於尉遲迥之死，敘述較詳，隱寓惋惜之意。韋孝寬為北周大臣，義同休戚，乃甘心助堅，致迥敗死，迥才不及孝寬，乃捨生取義，死且留名，孝寬之死，闃然而已，後世或且有鄙夷之者。本回敘孝寬行誼，似有褒詞，實則褒之正所以貶之耳。楊后麗華，柔婉不忌，周旋暴君，接御妃嬪，頗有衛風碩人之德，及乃父受禪，憤惋不平，雖未能保全周祚，以視盈廷大臣之賣國求榮，相去固有間也。至若竇毅之女，年未及笄，且自恨不能救舅氏患，巾幗婦女，猶知節義，彼昂藏七尺軀，自命為鬚眉男子者，曾亦自覺汗顏否耶？<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>