<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第八十五回　據湘州陳宗殉國　撫嶺表冼氏平蠻</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十五回</br>　　據湘州陳宗殉國　撫嶺表冼氏平蠻</font></h4>
			　　卻說晉王廣繫念張麗華，馳詣建康，途中聞高熲違命，竟把麗華殺死，不由的驚憤道：「古雲無德不報，我必有以報高公。」言下猶恨恨不已。及既入建康，高熲等上前迎接，廣雖心恨高熲，面上卻不露聲色，仍然照常相見，隨即慰勞三軍，安撫百姓，一面拿住施文慶、沈客卿、陽惠朗、徐哲、暨慧景五人，責他蔽主害民，一並斬首，即令高熲與元帥府記室裴矩，收圖籍，封府庫，所有金帛珍玩，廣皆不取。當時軍民人等，統說晉王賢德，哪知他是沽名釣譽，籠絡人心呢。隱伏下文。<br>　　賀若弼先期決戰，違背軍令，廣收付屬吏，並遣使馳驛奏聞。隋主聞江南已平，很是欣慰，且傳詔示廣，謂：「平定江表，功出韓、賀二人，不應吹求微疵，可將功抵罪，各賜帛萬匹。」又別詔褒美韓、賀，並及前敵各將士。陳使許善心，尚留隋客館中，隋主堅遣人相告，謂陳已滅亡，可歸誠我朝。善心不禁大慟，改著縗服，就西階下席草危坐，東向涕泣，三日不移。隋主復頒敕慰唁，越日又有詔至館，命為通直散騎常侍，賜衣一襲。善心號哭盡哀，乃入房改服，出就北面，垂淚再拜，受隋敕書。既願事仇，何必如許做作。翌晨，詣闕謝敕，伏泣殿下，悲不能興。隋主顧左右道：「我平陳國，只幸得此人，彼能懷念舊君，他日即我朝純臣呢。」遂諭令平身，入直門下省，善心泣拜而退。從此遂低首下心，長作隋朝臣僕了。含蓄不盡。<br>　　陳水軍都督周羅▉，與郢州刺史荀法尚，尚守江夏。隋秦王俊督三十六總管，及水陸十餘萬眾，屯駐漢口，不得前進。陳荊州刺史陳慧紀，又遣內史呂忠肅進據巫峽，鑿岩繫鏈，鎖住上流，堵遏隋師，且自出私財，充作軍用。隋清河公楊素，麾兵奮擊，與忠肅大小四十餘戰，忠肅踞險力爭，殺死隋兵五千餘人。嗣聞建康被困，士無鬥志，楊素乘間猛攻，忠肅不能固守，棄柵南奔，退據荊門境內的延洲，素駛舟追擊，大破忠肅，俘得甲士三千餘人，忠肅孑身遁去。於是陳慧紀亦自知難守，毀去儲蓄，引兵東下。巴陵以東，盡為隋有。陳晉王叔文方卸任湘州，還至巴縣，慧紀欲推為盟主，號召沿江各軍，入援建康，偏被隋秦王俊軍阻住。叔文又率巴州刺史畢寶等，向俊請降。慧紀徒望東慨歎，無計可施。<br>　　會建康已平，晉王廣命陳叔寶作書，招諭上江諸將，諸城聞風解甲。周羅▉與諸將大哭三日，放兵散馬，乞降俊軍。陳慧紀勢孤力蹙，也只好出降，上江皆平。隋將王世積在蘄口，移書告諭江南諸郡，江州、豫章，依次降隋，隋遂撤去淮南行省，但命諸將分途略定。陳吳州刺史蕭麀，自梁投陳，料知隋不相容，獨募兵抗隋。隋大將軍宇文述等，引兵進擊，麀連戰皆敗，竟為所擒。東揚州刺史蕭岩，以會稽降，述將他弟兄並入囚車，押解長安。隋主堅責他負國忘恩，立命處斬。了結岩、麀，顧應八十三回。<br>　　獨湘州刺史岳陽王陳叔慎，係高宗頊第十六子，年甫十八，方才蒞任，城中將士，聞隋軍已據荊門，相距不遠，相率謀降。叔慎設宴廳中，召集文武僚吏，舉酒相屬道：「君臣大義，就此掃地麼？」長史謝基，投袂起座，伏地嗚咽，助防遂興侯陳正理，陳宗室。亦慨然起語道：「主辱臣死，諸君獨非陳臣麼？今天下有難，正當見危授命，就使無成，尚見臣節，今日不宜再誤，宜力圖恢復，後應者斬！」眾聞此言，乃齊聲許諾，自是刑牲結盟，誓同生死。適隋將龐暉，奉楊素命，招撫湘州，正理與叔慎商定密計，遣人齎詐降書，往迎龐暉。暉貿然馳至，叔慎伏甲待著，一俟暉入城門，發伏執暉，斬首徇眾。暉手下有數十人，也同時拘住，殺得一個不留。叔慎親至射堂，募集兵士，數日間得五千人。衡陽太守樊通，武州刺史鄔居業，皆舉兵入助。隋正命薛冑為湘州刺史，道過荊州，得見楊素，已知湘州拒命，便與素部下行軍總管劉仁恩，會師進攻。行至湘州城下，陳正理、樊通督兵迎戰，兩下相交，隋軍比守軍加倍，且都是慣戰健卒，哪裡是陳、樊二人所能抵擋？戰不多時，守兵四溃，陳、樊逃回城中，門未及闔，薛冑已加鞭追入，順手一槊，擊斃樊通。隋軍一擁而上，突進城中，先擒正理，次擒叔慎。劉仁恩不欲收兵，即往擊橫橋。橫橋為鄔居業屯守地，當下拒戰失利，也為所擒。三人俱被解至漢口，秦王俊詰問數語，叔慎詞色不撓，即為所害。正理、居業，相繼受刑。叔慎雖死，義烈可風。湘州已下，進略嶺南，高涼郡太夫人冼氏，威愛素孚，望重嶺外。子石龍太守馮僕，壯年不祿，竟爾去世。回應第七十六回。僕長子魂，尚在少年，賴冼太夫人主持郡事，所有嶺南數郡，畏服如初。及陳為隋滅，嶺南未有所屬，便奉冼太夫人為主，稱為聖母，保境安民。陳豫章太守徐迴，自豫章奔據南康，意欲聯結嶺南，獨霸一方。隋命柱國韋洸等持節安撫，為洸所拒，洸等不得進，晉王廣因嶺南未平，復令叔寶作書，往貽冼太夫人，諭以陳亡，使她歸隋。冼太夫人，乃召集首領會議，相對慟哭，結果是慎重民命，決迎隋使，乃遣馮魂率眾迎洸。洸已調動軍士，擊殺徐迴，湊巧馮魂來迎，遂馳至廣州，慰諭諸郡，略定嶺南。表馮魂為儀同三司，冊封冼太夫人為宋康郡夫人。衡州司馬任瓖，勸都督王勇據嶺南，求陳氏子孫，立以為帝。勇不能用，率部眾降隋。瓖棄官自去，於是陳地悉入隋朝，得州三十，郡一百，縣四百，陳亡。總計陳自武帝篡梁，至叔寶止，共歷五主，凡三十二年。且由晉元帝東渡，偏安江左，中閱東晉、宋、齊、梁、陳五朝，共得二百七十三年，始為北朝所並，中國復歸統一。唐李延壽作《南北史》把隋朝列入《北史》中，無非因他起自朔方，脫胎北周，後又僅得一傳，便為李唐所滅，所以因類相聚，不復另起爐灶。小子就遵循故例，隨筆敘下，看官不要疑我界划不明，模糊了事呢。再顧本書卷首，並將南北紀年敘清起訖，一筆不漏。<br>　　閒文少敘。<br>　　且說晉王廣振旅將歸，奉詔毀平建康宮闕，俾民耕墾，更就石頭城增置蔣州，派吏置兵，俱已就緒，乃奏凱還朝。所有陳叔寶以下，如后妃子女、公卿大臣，一並帶歸。水陸相繼，累累不絕，隋主堅親至驪山，慰勞旋師諸軍，並入長安，獻俘太廟。陳叔寶為首列，王公將相，並乘輿服御，天文圖籍等，依次繼進。兩旁用鐵騎夾道，由晉王廣、秦王俊引入廟中，獻告如儀。禮畢入朝，晉授晉王廣為太尉，特賜輅車乘馬，袞冕圭璧。廣謝恩而出。越日，由隋主堅坐廣陽門觀，召見陳叔寶等，使納言宣詔撫慰，又令內史傳敕，責他君昏臣佞，乃至滅亡。叔寶及王公大臣，並惶懼伏地，不敢答詞。屏息良久，始下赦書。叔寶舞蹈謝恩，餘眾亦隨著叩謝。惟陳司空司馬消難，前曾得罪奔陳，此次陳、隋交戰，受任大監軍，一籌莫展，也為所虜。隋主堅本欲加誅，因消難嘗為父執，權從末減，特免他死罪，配為樂戶。甫閱二旬，又加恩釋免，特別引見，消難未免增慚；年又垂老，未幾即死。魯廣達自悼國亡，遇疾不醫，也即病終。<br>　　隋主堅再御廣陽門，賜宴將士，門外堆滿布帛，直達南郭，按班賞賜，計用三百餘萬匹，封楊素為越國公，賀若弼為宋國公，各賜金寶。惟韓擒虎為有司所劾，說他馭下不嚴，士卒在建康時，嘗淫污陳宮，所以不得爵賞。擒虎心甚不平，遂與若弼爭功御前，若弼道：「臣在蔣山死戰，破陳銳卒，擒陳驍將，震揚威武，遂平陳國，韓擒虎並未劇戰，怎得與臣比功？」擒虎道：「本奉明旨，令臣與弼同時合勢，進取偽都，弼乃先期進兵，遇賊即戰，致將士傷斃甚多，臣但率輕騎五百，直搗金陵，降任蠻奴，注見前。執陳叔寶，據府庫，傾巢穴，弼至夕方扣北掖門，由臣開關納入。據此看來，弼功何在，尚得與臣比論麼？」彷彿晉初渾濬。隋主堅溫顏與語道：「兩將俱為上勛，休得相爭。」乃進擒虎位上柱國，賜帛八千匹，但仍未得封公。擒虎乃退。<br>　　隋主又召入高熲，面授上柱國，進爵齊公，賜帛九千匹，且面諭道：「公伐陳後，有人誣稱公反，朕已將他斬訖。君臣道合，豈青蠅所得相間麼？」熲再拜稱謝。隋主又使與若弼論平陳事，熲答說道：「賀若弼先獻十策，後在蔣山苦戰破賊，功勞甚大。臣乃文吏，怎敢與大將論功？」隋主大笑道：「讓德如公，真不可多得了。」嗣命秦王俊為揚州總管，都督四十四州軍事，使鎮廣陵，令晉王廣還鎮並州。陳都官尚書孔范，散騎常侍王瑳、王儀，御史中丞沈瓘，統是誤國佞臣。晉王廣尚未加罪，至是由隋廷按查得實，投諸四裔，以謝吳、越。陳叔寶留寓隋都，尚蒙優待，惟宮人姊妹，多被沒入掖廷，一妹進宮為嬪，就是將來的宣華夫人，一妹由隋主賜與楊素，一妹賜與賀若弼。叔寶全不在意，惟屢與監守官言，求一官號。監守官上白隋主，隋主堅微哂道：「叔寶全無心肝。」說著，又問叔寶平日何事？監守官答稱：「叔寶常醉，少有醒時。」隋主又問他飲酒若干？監守官又答道：「每日與子弟共飲，約需一石。」隋主驚詫道：「一石如何使得，須要他節飲方好。」監守官應旨欲退，隋主又與語道：「隨他罷，否則叫他如何過日？」因即命陳氏子弟，分置邊州，使給田業，作為生計。又常給叔寶衣食，且隨時引見，班同三品。並授陳尚書令江總，為上開府儀同三司。陳僕射袁憲，驃騎將軍蕭摩訶，領軍任忠，為開府儀同三司。陳吏部尚書姚察為秘書丞。袁憲素有清操，且建康被陷，百官逃散，惟憲尚留住殿中，此事已為隋主所聞，隋主以為江表稱首，陳散騎常侍袁元友，屢諫叔寶，隋主嘉他忠直，亦擢拜為主爵侍郎。隋主又嘗語群臣道：「平陳時候，我悔不殺任蠻奴，彼受人榮祿，兼當重寄，不能橫屍徇國，乃雲無所用力。古有衛弘演納肝，見列國時代。今乃有此任蠻奴，相差真太遠了。」既知任忠不忠，奈何授為開府？況任忠以外，又有誤國之江總，不誅而賞，俱屬謬誤。及陳水軍都督周羅▉，入見隋主。隋主許以富貴，羅▉垂涕答道：「臣荷陳氏厚遇，坐視淪亡，無節可紀，今得免死，已沐陛下厚賜，還想甚麼富貴呢？」隋主頗為嘉歎，竟授為上儀同三司。南北混一，朝野清平，乃令武夫子弟，一體學經，所有民間甲仗，悉皆除毀。<br>　　賀若弼自矜前功，備述平陳計畫，稱為御授平陳七策，呈入殿廷。隋主堅不願披閱，當即發還，且語若弼道：「公欲發揚我名嗎？我不求名，公可自載家傳。」若弼授書，懷慚退去。左衛將軍龐晃等，入譖高熲，俱被隋主叱退，並召語熲道：「獨孤公可比一鏡，每被磨瑩，皎然益明。」看官！你道隋主何故呼熲為獨孤公？原來熲父賓嘗為獨孤信僚佐，賜姓獨孤氏，所以呼為獨孤公，優禮不名。熲前為帥府長史，曾奉隋主意旨，向上儀同三司李德林問計，轉授晉王廣。隋主堅因德林有功，加封郡公，已經宣詔。或語高熲道：「今若歸功李德林，諸將必多憤惋，且公亦虛此一行了。」熲乃入白隋主，謂德林不應重賞，乃收回成命。德林本恃才好勝，累年不得升級，已是憤懑不堪，至此又不得敘功，未免恨上加恨。當時熲與蘇威，大蒙寵任，德林屢與蘇威異議，熲又嘗左袒蘇威，排斥德林。德林遂被黜為湖州刺史，未幾復轉徙懷州，竟致病死。德林為三朝臣，死不足惜，但高熲亦未免縈私。楚州參軍李君才，上書劾熲，隋主大怒，召君才入問。君才抗辭如故，益致隋主增惱，立命捶斃。<br>　　隋主自平陳以後，免不得猜忌臣僚，往往密遣左右，覘視內外，察知微過，輒加重罪。又患令史贓污，私令人賂遺金帛，得犯立斬。每在殿中捶人，鞭撻至死，不死亦即斬首。高熲等屢諫不省，兵部侍郎馮基，亦再三切諫，方有悔意。然轉恨群臣不諫，又譴責數人。柱國鄭譯，乘時貢諛，請修正雅樂。此子又來出頭。隋主命太常卿牛弘，國子祭酒辛彥之，博士何妥等，會議音律。弘奏言中國舊音，多在江南，今既得梁、陳舊樂，請加修緝，以備雅樂。所有後魏、後周等樂聲，未葉宮商，可悉令停罷。乃詔與許善心、姚察等，參酌訂正。<br>　　樂尚未成，一聲遙警，江南各州郡，又復大亂。越州亂首高智慧，蘇州亂首沈玄懀，皆揭竿起事，自稱天子，東攻西掠，陷沒許多州縣，所有陳國故土，大半震動，幾乎前功盡隳，南北又要分疆。筆亦不測。原來江東習成奢靡，歷代刑法，又多疏緩，自隋軍平陳，盡反舊政，蘇威復作五教，使民傳誦，士民遂有怨言，並且謠諑紛紜，謂隋將盡徙南人，轉入關中，於是民情益駭。至高、沈兩人作亂，百姓相率依附，奪城池，戕守令，且嘩然道：「尚能使我誦五教麼？」這消息傳到隋廷，隋主當然懮慮，即遣越國公楊素，率兵南征。素即日登程，將要渡江，先使部將麥鐵杖，夜乘葦廩，越江戰賊，還而復往，為賊所擒。賊使三十人監守，鐵杖奪取賊刀，亂斲守役，三十人多被殺傷，脫械逃歸。素大加賞識，奏授儀同三司，因即麾動舟師，自揚子津逾江擊賊。玄懀敗走，追擒伏誅。素乘勝進攻越州，用裨將來護兒為前驅，南下浙江，但見江東岸上，賊營編列，綿亙數十里。江中賊船，亦不可勝計。護兒用輕舸數百，直登江岸，襲破賊營，復順風縱火，煙燄蔽天。素麾眾繼進，大破智慧。智慧逃入海中，走保閩越。<br>　　素遣總管史萬歲，率兵二千，陸行逾嶺，堵截海岸，自率大艦浮海，奄至泉州，賊眾皆散。智慧窮蹙無歸，由賊黨執送軍前，當然梟首。又分兵追捕餘賊，約閱數旬，悉數蕩平。惟史萬歲杳無音信，還道他全軍陷沒，因致消息不通。後由海中得一竹筩，內藏萬歲書函，略言：「逾嶺越海，攻破溪洞無數，前後七十餘戰，轉鬥至千餘里，現已肅清海賊，指日北返」等語。素大喜過望，因即班師。且上奏萬歲功績，隋主也為歎美，厚賜萬歲家屬。此外平南諸將，自楊素以下，俱優敘有差。<br>　　素既北歸，番禺夷人王仲宣，忽然起反，糾合叛眾，圍攻廣州。柱國韋洸，尚在廣州駐節，急忙招募兵士，開城拒賊，賊勢甚是兇悍。洸與戰不利，退回城中，登陴督御，一面向高諒乞援。冼太夫人遣孫馮暄領兵援洸。暄至衡嶺，遇著賊黨陳佛智，屯兵嶺上。佛智與暄素來認識，彼此通問往來，竟將戰事擱起。冼夫人聞暄逗留，遣使執暄，拘繫州獄，另遣孫馮盎往襲佛智。佛智未曾防備，突見盎軍殺入，不及逃去，遂為所殺。時韋洸中箭身亡，副使慕容三藏，代理軍事。隋廷亦遣給事郎裴矩，南行剿撫，矩至南康，發兵數千人，擊斬仲宣別將，進至南海。可巧馮盎與三藏會合，擊走仲宣。冼夫人又親自接應，共至南海迎接裴矩。矩聞冼夫人到來，卻也不敢生慢，更命軍士排班恭待。過了片刻，前驅已至，來了一位少年軍將，唇紅齒白，燁燁有光，料知他就是馮盎，已足令人生羨，後面便是宋康郡冼夫人，首戴金冠，身披銀鎧，上張錦傘，下跨介馬，前導騎士，後擁甲瑒，雖已年越花齡，尚是春盈眉宇。矩不禁暗暗喝采，未與晤談，先已下馬待著。非寫裴矩有禮，實為冼夫人生色。冼夫人老眼無花，忙令孫兒下騎，自己亦從容下鞍。當由慕容三藏，從後趨到，邀同冼夫人及馮盎，上前見矩。彼此行過了禮，略談數語，便相偕回入廣州。矩因冼夫人望重嶺南，請她一同巡行，安撫諸州。冼夫人絕不推辭，即同矩帶著兵士，出城巡撫。蒼梧首領陳坦，岡州首領馮岑翁，梁化首領鄧馬頭，藤州首領李光略，羅州首領龐靖等，皆來參謁。矩承制署為刺史縣令，還鎮舊部，各首領歡躍而去。<br>　　嶺南復定，矩使人馳驛上聞，有詔拜盎為高州刺史，追贈盎祖寶為譙國公，冼夫人為譙國夫人，特給印章，許開幕府，置官屬，得征發六州兵馬，便宜行事。且赦免馮暄前罪，拜為羅州刺史。待裴矩歸朝後，復降敕褒美，賜帛五千匹。皇后獨孤氏，亦頒給服飾。冼夫人並收貯金篋，並將梁、陳賜物，亦各藏一庫，每歲大會，皆陳列庭中，指示子孫道：「汝等宜盡赤心向天子，我事三代主，唯用一好心，今賜物具存，便是忠孝的食報呢。」後來復撫定俚獠，劾誅貪污，嶺南無不稱頌。至仁壽初年，才報壽終，隋廷諡為誠敬夫人。小子有詩贊道：<br>　　幾番平虜見奇功，嶺表揚仁眾口同。<br>　　《南北史》中爭一席，休言巾幗不英雄！<br>　　欲知隋朝後事，待至下回再表。<br>　　隋文平陳，與晉武平吳相似，惟陳之亡，與吳不同，跡其情事，頗似蜀漢。劉禪樂不思蜀，叔寶全無心肝，其類似一也；劉禪乞降，猶有北地王諶，叔寶被虜，猶有岳陽王叔慎，其類似二也。故北地王諶死而蜀始亡，岳陽王叔慎死而陳始亡，特為標敘，正以存臣子之大節耳。冼夫人保境拒守，得叔寶書，乃召集首領，相向慟哭，婦人猶知枕戈之義，叔寶何心？乃稽顙隋闕，伈伈伣伣，為民吏羞乎？厥後為民命計，始迎隋使，及番禺之亂，發兵助討，嗣復與裴矩巡撫諸州，易亂為治，嶺南之得免兵戈，未始非冼夫人之所賜也。本回敘冼夫人處，亦特筆表明，借巾幗以勵鬚眉，作書者固隱寓深心歟？<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>