<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第六十五回　殺季弟特遣猛將軍　鴆故主兼及親生女</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十五回</br>　　殺季弟特遣猛將軍　鴆故主兼及親生女</font></h4>
			　　卻說湘州刺史王琳，曾偕僧辯入都平景，功居第一。他本家居會稽，以行伍起家，姊妹皆入湘東王宮，琳因侍王左右，得邀榮寵，平時常傾身下士，所得賞賜，不入私囊，盡給兵吏，麾下約有萬人，多係江淮群盜，樂為彼用，自平亂有功，恃寵縱虐。僧辯不能禁，密表請誅，繹但調琳為湘州刺史。琳恐及禍，使長史陸納率部眾赴州，自詣江陵陳謝。臨行時，與約相語道：「我若不返，汝將何往？」納等齊聲請死，乃灑淚而行，既至江陵，一入殿中，即被衛軍拿住，下吏論罪，另授皇子始安王方略，代鎮湘州，用廷尉黃羅漢為長史，使與太舟卿太舟官名。張載，同至巴陵，撫馭琳軍。陸納及士卒並哭，不肯受命，載素性悍戾，又得主眷，遂厲聲喝阻。不管死活。才及半語，已由納麾動士卒，一擁而上，把載<img src=/mpf/v/VMQJL.BMP align=absmiddle border=0>縛起來，並將羅漢拘住。惟方略為王琳甥，縱使歸報。梁主繹續遣宦官陳旻，往諭納眾。納反將張載牽出，刳腹抽腸，繫諸馬足，策馬使行，腸盡氣絕，及剖心焚骨，率眾歡舞，惟黃羅漢向來清謹，得免慘禍。究竟悍吏不及清官。納遂引兵據住湘州。梁主繹復令宜豐侯蕭循蕭諮弟。為湘州刺史，一面征王僧辯督師會討，循至巴陵，駐節以待，忽得納請降書，求送妻子，循微笑道：「這明是詐降計，今夜必來襲我了！」因將麾下千人，分頭埋伏，自己兀坐胡牀，開壘待著。延至夜半，納果用輕舸載兵，飛馳而至，遙見壘門大啟，上面坐著一人，端居不動。納未免驚詫，便令兵士鼓噪直前。將逼壘門，那上坐的仍然如故。當時疑為草人，正思用槊入刺，不防兩旁突起伏兵，大刀闊斧，奮勇殺來，納知是中計，忙勒兵倒退，已被殺傷多人，慌忙下舟南遁。最後一艦，不及開駛，眼見為循軍奪去。納垂頭喪氣，走保長沙，王僧辯亦至，與循相會，共逼長沙城下。納復率眾迎戰，僧辯親執旗鼓，循亦躬冒矢石，東西並進，大破納眾，納入城拒守，由僧辯等進兵環攻，連旬不下。梁主繹特遣送王琳至長沙，令諭納眾，納眾在城上羅拜，且泣語道：「朝廷若肯赦王郎，乞許彼入城，納等情願待罪。」僧辯尚未肯許，仍將王琳送回江陵。適武陵王紀自西蜀發兵，來窺江陵，信州刺史陸法和，屯兵峽口，與紀相持，並遣人至江陵乞援，梁主繹欲調長沙兵往助，不得已赦琳前罪，仍遣為湘州刺史。琳復至長沙，納眾迎降，湘州告平，乃更調琳拒蜀。看官欲知武陵王紀，何故與江陵為難？說來又是一種情由。紀係梁武第八子，少得父寵，大同三年，受命為益州刺史。紀因道遠固辭，梁武密囑道：「天下方亂，惟益州可免，故特處汝，汝宜勉行為是。」紀乃涕泣赴鎮。及侯景入都，曾得朝廷密敕，加位侍中，假黃鉞都督征討諸軍事，促令入衛。紀嘗令世子圓照，領兵三萬，受湘東王繹節度，會兵討景。繹命圓照屯白帝城，未許東下，至梁武餓死，紀將督兵自行，又為繹所勸阻。紀次子圓正，方任西陽太守，繹署為平南將軍，誘令入謝，把他囚住，荊、益釁端，從此始開。紀頗有武略，居蜀十七年，南開寧州、越雋，西通資陵、吐谷渾，內勸農桑，外通商賈，財用豐饒，器甲殷積，因與江陵生隙，遂從長史劉孝勝言，僭號蜀中，改元天正，與蕭棟同一年號。時已有人顧名思義，謂天為二人，正為一止，已各寓一年即止的預兆。這也未免牽強。司馬王僧略，參軍徐怦，謂不應稱帝，並皆切諫，紀不但不從，且把他並置死刑。梁主繹承聖二年，紀遂率軍東下，留益州刺史蕭撝守成都，行次西陵，軍容甚盛，惟峽口設有二城，為陸法和所增築，取名七勝城，鎖江斷峽，使紀軍不得飛越。但乞江陵速發援師，梁主繹很懷懮懼，特貽書西魏，書中引著左氏傳文，有子糾親也，請君討之二語。西魏大丞相宇文泰道：「取蜀制梁，在此一舉。」諸將俱以為未可，惟大將軍尉遲迴，為宇文泰甥，力言可克，且稟泰道：「蜀與中國隔絕，百有餘年，自恃險遠，不虞我至，若用鐵騎倍道進兵，逕襲成都，蜀自不戰可破了。」泰乃托詞援梁，即遣尉遲迴出散關，引軍入蜀。進至涪水，潼州刺史楊乾運，舉州請降，迴分兵守潼州，逕襲成都。紀方銳意東下，接得成都急報，乃遣梁州刺史譙淹還援。偏又為尉遲迴所破。敗報復至西陵，紀欲返救根本，獨世子圓照，及益州長史劉孝勝，力言不可，紀乃舍西圖東。諸將各有異言，紀竟下令道：「敢諫者死！」自投死路，還要嚇人。遂命將軍侯睿，率眾七千，遍築營壘，與陸法和相拒。梁主繹釋出任約，令為晉安王司馬，使領禁兵，往助陸法和。繼又用謝答仁為步兵校尉，遣令再往，且致書與紀，勸他還蜀，專制一方。紀不肯從，答書如家人禮，並未稱臣，繹復致書道：<br>　　吾年為一日之長，屬有平亂之功，膺此樂推，事歸當璧，倘遣使乎？良所希也。如曰不然，於此投筆，兄肥弟瘦，無復相見之期，讓棗推梨，永罷歡愉之日。心乎愛矣！書不盡言。<br>　　紀得書不答，滿望旗開得勝，直指江陵，怎奈屢戰無功，師老財匱。又聞西魏軍圍攻成都，孤危憤懑，不知所為，乃遣度支尚書樂奉業，詣江陵求和。奉業反入白梁主道：「蜀軍乏糧，士卒多死，危亡可立待呢。」梁主繹因拒絕和議；紀亦無法。將士多半思歸，各有貳心，更因紀吝嗇不情，平時嘗熔金成餅，餅百為篋，篋以百計，銀比金約五六倍，錦罽繒彩，不可勝數，每戰但懸示將士，並未分賞。寧州刺史陳智祖，請犒軍勵士，紀不肯從，智祖竟至哭死。或欲向紀申請，紀又辭疾不見，因此眾心益離。守財奴怎思濟事！巴東民符升等，斬峽口城主公孫晃，出降王琳，謝答仁、任約，合攻侯睿，連破三壘，於是兩岸十四城俱降。梁游擊將軍樊猛，出兵截紀歸路，紀不獲退兵，只好順流再進。猛趁勢追擊，紀眾大溃，赴水溺死，約八千餘人。再由猛聯舟為陣，把紀眾困在垓心，一面飛章奏捷。梁主繹密敕復報道：「與紀生還，不得言功！」殺害骨肉，已成慣技。猛乃督兵環攻紀船，紀在舟中繞牀而走，不知所為。驀見猛一躍過舟，挺槊來刺，自知命在須臾，急取金囊擲猛，且顧語道：「此物贈卿，願送我一見七官。」注見前。猛叱道：「天子如何得見？我殺足下，金將何往？」說著，手起槊落，把紀戳倒，又加一槊，立即斃命。金錢本可買命，至此時也屬無濟了。<br>　　紀有幼子圓滿，亦遭殺死。陸法和收捕圓照兄弟三人，送入江陵，梁主繹削紀屬籍，改姓饕餮氏。劉孝勝亦被擒至，拘繫獄中，嗣得釋出。紀次子圓正在獄，由繹使人傳語道：「西軍已敗，汝父已不知存亡了。」這二語是逼他自裁，圓正但號呼世子，哭不絕聲。繹乃使與圓照相見，圓正顧圓照道：「兄奈何自殘骨肉？徒使痛酷至此！」圓照唯自悔前誤，付諸長歎罷了。既而兩人並囚獄中，連日不得一餐，甚至齧臂啖血，歷旬有二日乃死。遠近統代為悲悼，咎繹不仁，那西蜀已被西魏軍取去。成都守將蕭撝舉州外附，尉遲回使民復業，唯收奴婢及儲積，犒賞將士，不私一錢。西魏命回為益州刺史，自劍閣以南，均歸回承制黜陟，回申明賞罰，互用恩威，撫輯州民，招徠異族，華夷相率翕服，安帖無嘩，從此西蜀版圖，歸入西魏，後事容待緩表。<br>　　且說梁主繹既除季弟，便欲還都建康，將軍宗懍、黃羅漢，皆係楚人，不願東遷。領軍將軍胡僧撝，御史中丞劉彀，亦與宗、黃同意，極力諫阻，繹乃召朝臣會議，多至五百人，仍然聚訟未決。繹復下令道：「勸吾遷都可左袒；否則右袒。」一時左袒的人，竟至過半。武昌太守朱買臣進言道：「建康舊都，山陵所在，荊鎮邊疆，非帝王所居地，願陛下勿疑，免致後悔！臣家在荊州，豈不願陛下居此？但恐是臣富貴，並非陛下富貴呢。」買臣此語，不為無見。梁主再使術士杜景豪卜易，未得遷都吉兆，因答言未吉。及趨退後，私語親友道：「此兆恐為鬼賊所留呢。」嗣是梁主因建康彫殘，江陵全盛，卒從僧祐等言，但令王僧辯還鎮建康，陳霸先還鎮京口。會齊遣郭元建治軍合肥，將襲建康，梁命南豫州刺史侯瑱，迎戰東關，擊退齊師。<br>　　時齊主高洋，已鴆死故主善見，並善見二子，諡為魏孝靜皇帝，葬諸鄴城西隅。故后高氏，已降為中山王妃，與善見情好頗篤，善見被幽，高氏隨時護視。洋欲行弒，特召高氏入宴，至宴畢退還，善見已死。妃當然哀號，葬畢入宮，為洋所迫，令她轉嫁楊愔，愔毫不推辭，竟禮迎而去。樂得受賜。洋復發中山王墓，把故主善見遺棺，投入漳水，並將所有元魏神主，焚毀殆盡。彭城公元韶，曾納孝武后高氏為妃，特邀異寵。開府儀同三司美陽公元暉業，位望隆重，從齊主洋在晉陽，嘗至宮門外罵韶道：「汝不及漢朝老嫗，負璽畀人，何不當時擊碎？我出此言，自知必死，看汝能生得幾時！」謂漢元後投璽缺角，韶何故奉璽入齊！果然齊主聞言，召入暉業，一刀了事。韶文弱似婦女，由齊主令剃鬚髯，施粉黛，著婦人衣，隨從出入。嘗語左右道：「我用彭城為嬪御。」韶亦不以為羞，旅進旅退，委蛇過去。<br>　　齊主洋又親征突厥，並救柔然。自柔然與高氏結婚，往來通好，連年無事。回應五十八回。高洋篡魏，柔然主頭兵可汗亦遣使入賀，洋亦答使報聘。偏有突厥起自西域，為柔然患。相傳突厥係平涼雜胡，姓阿史那氏，集成部落，後被鄰部破滅，只剩一個十齡小兒，刖足斷臂，委棄草澤中，有牝狼銜肉相飼，乃得生長，竟與牝狼交合，儼若夫婦。鄰部酋長，復派兵捕殺遺兒，惟牝狼竄至高昌國西北，匿居深岩。狼已有孕，一產十男，十男漸長，分出穴中，掠民為妻，嗣是生育日蕃，得五百家，聚居金山南面，服屬柔然，世為鐵工。金山形似兜鍪，番俗呼兜鍪為突厥，因以為號。傳至大葉護，種類漸強。既而伊利嗣世，強悍過人，募眾擊鐵勒部，收降五萬餘家，遂自稱土門可汗。遣人向柔然求婚，頭兵可汗不允，且叱為鍛奴，使人斥責。伊利怒斬來使，率眾襲柔然，柔然與戰不利，由伊利乘勝進擊，圍住柔然營帳。頭兵可汗屢戰屢敗，憤恚自殺，有子菴羅辰，及頭兵從弟登注俟利等，突圍奔齊。伊利可汗亦得勝回國，柔然餘眾，擁立登注次子鐵伐為主。鐵伐為契丹所殺，齊因送還登注，入主柔然。登注也不得善終，眾復推立登注子庫提。適伊利弟木桿俟斤，承襲兄業，狀貌奇異，面闊尺餘，顏似赭石，眼若琉璃，素性剛暴多智，銳意拓地，便起兵再擊柔然。柔然酋長庫提，哪裡是他對手，沒奈何舉族奔齊。齊主高洋督軍北巡，迎納柔然部眾，惟廢去庫提，改立菴羅辰為可汗，令居馬邑川，賜給廩餼繒帛。當下往御突厥，突厥主木桿可汗，聞齊天子親自出馬，前來征剿，也帶著三分懼意，便致書請降。齊主洋亦得休便休，但飭令每歲朝貢，定約而還。突厥事始此。越年為齊天保五年，齊主洋復自擊山胡，大破番眾，男子過十三歲，一律腰斬，婦女及幼弱充賞，遂得平石樓山。山本絕險，終魏世不得制服，經齊主一鼓蕩平，遠近胡人，始不敢抗命。齊主洋乃志得氣盈，漸成狂暴。有都督戰傷將死，醫治難療，索性刳挖五臟，令九人分食，骨肉俱盡。此後視人如畜，刲割烹炙，幾成為常事了。北齊事暫且按下，西魏事應當敘入。自宇文泰當國以後，權勢日盛，西魏主寶炬拱手受教，不能有為。泰初用蘇綽為度支尚書，百度草創，損益咸宜。綽又嘗以國家為己任，薦賢拔能，務期稱職，每與公卿談論，自晝達夜，事無巨細，若指諸掌，因此積勞成疾，遂至謝世。泰痛悼不置，當綽柩歸葬時，由泰親送出城，酹酒為奠道：「爾知我心，我知爾意，方欲共平天下，奈何舍我遽去！」說至此，舉聲大慟，酒卮竟墮落地上，尚未覺著，直至柩已去遠，方怏怏退回。<br>　　未幾又仿古時寓兵於農遺意，創作府兵，平時仍然務農，到了農隙，講閱戰陣，馬畜糧械，由民自備，惟將租庸調三項，盡行蠲免。輸粟為租，輸帛為調，力役為庸。每府歸一郎將統率，百府得百郎將，分屬二十四軍，每軍歸一開府主持，合兩開府置一大將軍，合兩將軍置一柱國，共計柱國六人，最高統帥，稱為持節都督，宇文泰即手握都督重權。看官試想，國家治內控外，莫如兵力，泰既膺此重任，簡直是把西魏版圖，運諸掌上，那主子寶炬，還有甚麼權威？但教畫諾允行，不違泰意，便算是明哲保身了。府兵制度，向稱良法，故特別提及。<br>　　寶炬在位十七年，病終乾安殿，年四十有五。太子欽入嗣帝位，尊父為文皇帝，母乙弗氏為文皇后，合葬永陵。越年雖然改元，不立年號，冊妃宇文氏為皇后，就是宇文泰女。尚書元烈，係西魏宗室，密謀誅泰，謀泄被殺。欽由是怨泰，屢思拔去眼中釘。臨淮王元育，廣平王元贊，統說宇文氏根深蒂固，不能動搖，否則必將及禍；欽不以為然。兩王再涕泣固爭，仍然不省。泰諸子皆幼，兄子章武公導，中山公護，又皆出鎮，唯用諸婿為腹心。清河公李基，義成公李暉，常山公於翼，並取泰女為婦，故各為武衛將軍，分掌禁兵。欽有所謀，無非與二三倖臣，日夕私議，怎得中用，且反為宇文氏所探知。泰遂將欽廢去，徙置雍州，改立欽弟齊王廓，且逼廓複姓拓跋氏。魏初統國三十六，大姓九十九，後多滅絕。泰封有功諸將為三十六國，次為九十九姓，所領士卒，亦改從統將姓氏。是何意見？<br>　　過了三月，復由泰密遣心腹，齎毒酒至雍州，鴆死故主元欽，史家稱為廢帝。欽后宇文氏，自願殉夫，也飲鴆而亡。后幼有風神，嘗在座側置列女圖，有志效法，泰輒語人道：「每見此女，良慰人意。」及嫁為欽妃，志操雅正，內助稱賢，欽亦格外愛重。至欽嗣父祚，不置嬪御，仍與后伉儷甚歡。欽被廢徙，后亦隨往，可憐一對好夫妻，生同室，死同穴，魂魄相隨，仍作地下鴛鴦去了。小子有詩歎道：<br><br>　　殉夫殉國兩全貞，烈婦由來不惜生，<br>　　拚死願隨故主去，好教彤史永留名！<br>　　宇文泰既弒故主，復諷淮安王育上表，請如古制，降爵為公，於是西魏宗室諸王，皆降為公爵，眼見得拓跋就衰，宇文益盛，要將西魏篡取了去。欲知後事，試閱下回。<br>　　武陵王紀出鎮益州，梁武謂可以免禍，其為愛子計，固至密矣。賊景入都，紀嘗遣子入援，中道為湘東所阻，乃逗留不進，是其咎當歸諸湘東，於武陵猶可恕也。湘東平賊，因即正位，略心原跡，尚屬名正言順。武陵本為季弟，繩以兄友弟恭之義，應當贊助湘東，光復舊物；否則據境自守，專制一方，猶不失為中計，奈何僭號稱帝，挾忿興師，一誤於劉孝勝，再誤於世子圓照，卒致身死峽口，地為魏有，可恨亦可悲也！或謂武陵之死，由湘東激之使然，斯亦未嘗無見。但湘東當亂離之餘，究竟不遑西顧，紀之冒昧東進，正不啻飛蛾撲火，自取其災耳。宇文泰既弒孝武，復弒廢帝，兩弒君主，凶逆與高氏相同。獨高歡二女，並為帝后，厥後長女嫁元韶，次女適楊愔，降尊就卑，不恥再醮；而宇文女乃獨能為夫殉節，有光名教，乃父聞之，其亦知愧否耶！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>