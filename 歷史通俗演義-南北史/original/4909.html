<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第五十一回　戰韓陵破滅子弟軍　入洛宮淫烝大小后</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十一回</br>　　戰韓陵破滅子弟軍　入洛宮淫烝大小后</font></h4>
			　　卻說高歡自信都發兵，出御爾朱氏各軍。因聞爾朱勢盛，頗費躊躇。參軍竇泰勸歡用反間計，使爾朱氏自相猜疑，然後可圖。歡乃密遣說客，分途造謠，或雲世隆兄弟陰謀殺兆，或雲兆與歡已經通謀，將殺仲遠等人。兆因世隆等擅廢元曄，已有貳心，至是得著謠傳，越發起疑，自率輕騎三百名，往偵仲遠。仲遠迎他入帳。他卻手舞馬鞭，左右窺望。仲遠見他意態離奇，當然驚訝，彼此形色各異。兆不暇敘談，匆匆出帳，上馬竟去。確是粗莽氣象。仲遠遣斛斯椿、賀拔勝追往曉諭，反為所拘。仲遠大懼，即與度律引兵南奔。狼怕虎，虎怕狼，結果是同歸於盡。<br>　　兆既執住椿、勝，怒目叱勝道：「汝有二大罪，應該處死！」勝問何罪？兆厲聲道：「汝殺衛可孤，罪一；衛可孤為拔陵將，與兆何與？兆乃指為勝罪，一何可笑！天柱薨逝，爾不與世隆等同來，反東擊仲遠，罪二；殺可孤事見四十六回，擊仲遠事見四十九回。我早欲殺汝，汝尚有何言？」勝抗言道：「可孤乃是賊黨，勝父子為國誅賊，本有大功，怎得為罪？天柱被戮，是以君誅臣，勝當時知有朝廷，不暇顧王，今強寇密邇，骨肉構隙，不能安內，怎能御外？勝不畏死，畏死不來，但恐大王未免失策啰。」兆聞勝言，恰是有理，倒也不欲下手，再經斛斯椿婉言勸解，乃釋二人使歸，自待高歡廝殺。<br>　　歡尚恐眾寡不敵，更問段榮子韶，韶答道：「爾朱氏上弒天子，中屠公卿，下虐百姓，王以順討逆，如湯沃雪，怕他甚麼！」歡又道：「若無天命，終難濟事！」韶申說道：「爾朱暴亂，人心已去，天從人願，何畏何疑！」歡乃進至廣阿，與兆一場鏖鬥，果然兆軍皆溃，兆亦遁走，俘得甲士五千餘人，隨即引兵攻鄴。<br>　　相州刺史劉誕嬰城固守，相持過年，歡掘通地道，縱火焚城，城乃陷沒。劉誕受擒，歡授楊愔為行台右丞，即令愔表達新主元朗，迎入鄴城。朗至鄴後，進歡為柱國大將軍，兼職太師，歡子澄為驃騎大將軍。<br>　　爾朱世隆聞歡得鄴城，當然懮懼，急忙卑辭厚禮，向兆通誠，與約會師攻鄴。並請魏主恭納兆女為后，兆乃心喜，更與天光、度律，申立誓約，復相親睦。斛斯椿與賀拔勝，自兆處釋歸，仍入爾朱軍。椿密語勝道：「天下皆怨恨爾朱，我輩若再為所用，恐要與他同盡了，不如倒戈為是。」勝答道：「天光與兆，各據一方，去惡不盡，必為後患，如何是好？」椿笑道：「這有何難！看我設法便了。」妙有含蓄。遂入見世隆，勸他速邀天光等，共討高歡。世隆自然聽從，立即遣人徵召天光。<br>　　天光意存觀望，延不發兵，斛斯椿自願西往，兼程入關，進見天光道：「高歡作亂，非王不能平定，王難道坐視不成？高氏得志，王勢必孤，唇亡齒寒，便在今日。」天光瞿然道：「我亦正思東出哩。」時賀拔岳為雍州刺史，天光召與熟商，岳獻議道：「王家跨據三方，土馬強盛，料非高歡所能敵。誠使戮力同心，往無不勝。今為王計，莫若自鎮關中，固守根本，分遣銳卒，與眾軍合勢，庶進可破敵，退可自全。」若用岳言，天光何致遽死？天光頗欲從岳，偏斛斯椿力請自行，乃留弟爾朱顯壽守長安，自引兵赴鄴城。椿即返報世隆，世隆亟檄兆與仲遠兩軍，同會天光，又遣度律自洛往會。於是四路爾朱軍，陸續到鄴，眾號二十萬，列著洹水兩岸，紮滿營壘，如火如荼。<br>　　返跌下文。<br>　　高歡盡起徒眾，步兵不滿三萬人，騎兵不過二千，此時既遇大敵，只好一齊調出，往屯紫陌。時封隆之已升任吏部尚書，留使守鄴，歡親出督師。高敖曹進官都督，也率裡人王桃湯等三千人從歡。歡見敖曹部曲，統繫漢人，恐未足濟事，欲分鮮卑兵千餘人，接濟敖曹。敖曹道：「兵與將貴相熟習，鮮卑兵素不相統，若羼雜舊部，適起爭端，反足礙事，不如各專責成為是。」我亦云然。歡乃罷議，便在韓陵山下設一圓陣，後面用牛驢連繫，自塞歸路，以示必死。爾朱兆出營佈陣，召歡答話，問歡何故背誓？歡應聲道：「我與汝前曾立誓，共輔帝室，今天子何在？」兆答道：「永安枉害天柱，我出兵報仇，何必多議！」歡又道：「君要臣死，不得不死！況天柱未嘗不思叛君，罪亦應誅，何足言報？今日與汝義絕了！」說著，即擂鼓開戰。歡自將中軍，高敖曹將左軍，歡從父弟岳將右軍，各奮力向前，拚死決鬥。兆為前驅，天光、度律為左右翼，仲遠為後應，仗著兵多將眾，包抄過來，恰是厲害得很，且專向中軍殺入，意欲取歡。歡雖督眾死戰，怎奈敵勢兇猛，實在招架不住，前隊多被殺傷，後隊未免散步。高岳、高敖曹兩軍，未曾吃緊，岳遂抽出五百銳騎，直衝爾朱兆，敖曹亦率健騎千人，橫擊爾朱左右翼。別將斛律敦收集散卒，繞出敵軍後面，攻擊仲遠。爾朱各軍，各自受敵，便皆駭奔。歡見他陣勢分崩，麾眾皆進，大破爾朱軍，賀拔勝與徐州刺史杜德解甲降歡。兆知不可敵，對著慕容紹宗，撫膺太息道：「不用公言，乃竟至此！」說著便驅馬西走。勇而寡謀，實是無用。還虧紹宗返旗鳴角，取拾溃兵，始得成軍退去。仲遠亦奔往東郡，度律、天光逃向洛陽。<br>　　都督斛斯椿語別將賈顯度、顯智道：「爾朱盡敗，勢難再振，今不先執爾朱氏，我輩將無噍類了。」乃夜至桑下立盟，倍道先還，入據河橋，把爾朱氏的私黨，一並捕戮。度律、天光聞變，整兵往攻，適值大雨傾盆，士卒四散，兩人只率數十騎，拖泥帶水，向西竄去。斛斯椿遣兵追捕，捉住度律、天光，解至河橋。再由賈顯智等入襲世隆，也是馬到擒來。爾朱彥伯入直禁中，聞難出走，同為所執，與世隆牽至閶闔門外，梟了首級，送往高歡。就是度律、天光兩人，雖尚未死，也被械送入鄴，歸歡處治。歡將二人暫繫鄴城。<br>　　魏主恭使中書舍人盧辯，齎敕勞歡。歡使見新主元朗，辯抗辭不從。歡不能奪志，遣令還洛。爾朱部將侯景，本與歡並起朔方，輾轉投入爾朱軍，至是仍奔鄴依次。不略侯景，為下文伏案。還有雍州刺史賀披岳，聞天光失敗，亦生變志，商諸征西將軍宇文泰。泰為征西將軍，見四十九回。泰勸岳逕襲長安，並為岳至泰州，誘約刺史侯莫陳悅，一同會師，直抵長安城下。長安留守爾朱顯壽見上。猝聞敵至，一些兒沒有防備，只好棄城東走。泰等追至華陰，得將顯壽擒住，送與高歡。歡令岳為關西大行台，泰為行台左丞，領府司馬。嗣是泰在岳麾下，事無巨細，悉歸參贊。這且待後再表。<br>　　且說高歡奉主元朗，自鄴城出發，將向洛陽。行至邙山，又復變計，密與右僕射魏蘭根商議，謂新主元朗，究係疏族，不如仍奉戴元恭。蘭根道：「且使人入洛覘視，果可奉立，再決未遲。」歡即使蘭根往觀。及蘭根返報，主張廢恭。看官道是何因？原來魏主恭丰姿英挺，蘭根恐他將來難制，所以不欲奉戴。歡召集百官，問所宜立，太僕綦母儁稱恭賢明，宜主社稷。黃門侍郎崔▉作色道：「必欲推立賢明，當今莫若高王！廣陵本為逆胡所立，怎得尚稱天子？若從儁言，是我軍到此，也不得為義舉了！」好一隻高家狗。歡乃留朗居河陽，自率數千騎入洛都。<br>　　魏主恭出宮宣慰，由歡指示軍士露刃四逼，竟將魏主恭擁入崇訓寺中，把他錮住。自己仗劍入宮，擬往殺爾朱二后。<br>　　小子前曾敘過，魏主子攸，納爾朱榮女為后，魏主恭復納爾朱兆女為后，當時宮中有大爾朱后小爾朱后的稱呼。爾朱兆入洛時，嘗污辱嬪御妃主，只因大爾朱后為從妹，當然不好侵犯，仍令安居，至廣陵王恭入嗣，大爾朱后尚留宮內，未曾徙出。既而兆女為后，與大爾朱后有姑姪誼，彼此素來熟識，更兼親上加親，格外和好，不願相離。偏偏高歡發難，把爾朱氏掃得精光，死的死，逃的逃，單剩姑母姪女，在宮彷徨，相對欷歔。總敘數語，貫串前後。不料魏主恭又被劫去，累得這位小爾朱后越加驚駭，忙至大爾朱后宮寢中，泣敘悲懷，不勝淒惋。大爾朱后亦觸動愁腸，潸然淚下。<br>　　正在彼此嗚咽的時候，忽有宮人奔入道：「不好了！不好了！高王來了！」這語未畢，小爾朱后已嚇做一團，面無人色。還是大爾朱后芳齡較長，究竟有些閱歷，反收了淚珠兒，端坐榻上。才經片刻，果見高歡仗劍進來。大爾朱后不待開口，便正色詰問道：「你莫非是賀六渾麼？我父一手提拔，使汝富貴，汝奈何恩將仇報，殺死我伯叔兄弟？今又來此，難道尚欲殺我姑姪不成！」歡見她柳眉聳翠，杏靨斂紅，秀麗中現出一種威厲氣象，不由的可畏可慕。旁顧小爾朱后，又是顫動嬌軀，別具一種可憐情狀。當下把一腔怒氣，化為烏有，惟對著大爾朱后道：「下官怎敢忘德！當與卿等共圖富貴。」不呼后而呼卿，意在言中。語畢，仍呼宮人等好生侍奉，不得違慢。隨即趨出，派兵保護宮禁，不得損及一草一木，違令處死。當下與將佐議及廢立事宜，將佐等不發一言，歡獨說道：「孝文帝為一代賢君，怎可無後！現只有汝南王悅，尚在江南，不如遣人迎還，使承大業。」將佐等唯唯如命，乃即派使南下迎悅。捨近就遠，究為何意，看官試閱下文。<br>　　斛斯椿私語賀拔勝道：「今天下事在爾我兩人，若不先制人，將為人制。現在高歡初至，正好趁勢下手，除絕後患。」勝勸阻道：「彼正立功當世，如欲加害，未免不祥。」椿尚未以為然。嗣與勝同宿數宵，勝再三諫止，椿乃不行。<br>　　那高歡借迎悅為名，樂得安居洛都，頤指氣使，享受一兩月的尊榮。就中有一段歡娛情事，也得稱願，真是心滿意足，任所欲為。天未厭亂，故淫人得以逞志。原來歡本好色，前娶婁氏為妻，卻是聰明伶俐，才貌雙全，所以伉儷情深，事必與議，女子好時無十年，免不得華色漸衰，未饜歡欲。歡娶婁氏，見四十四回。歡又屢出從軍，做了一個曠夫，見有姿色婦女，當然垂涎。不過位置未高，尚是矜持禮法，沽譽釣名。到了戰敗爾朱，攻入鄴城，威望已經遠播，遂不顧名義，漸露驕淫。相州長史游京之有女甚豔，為歡所聞，即欲納為妾媵，京之不允，歡令軍士入京之家，硬將京之女搶來，迫令侍寢。一介弱女，如何抗拒，只得委身聽命，供他受用。京之活活氣死。<br>　　及歡自鄴入洛，本意是欲斬草除根，殺斃爾朱二后，嗣見二后容貌，統是可人，便將殺心變作淫心。每日著人問候，加意奉承，後來漸漸入彀，索性留宿宮中。大爾朱后原沒甚氣節，既做了肅宗詡的妃嬪，復改醮莊宗子攸，冊為皇后，此時何不可轉耦高歡？而且高歡見了大爾朱后，把平時雄糾糾的氣象，一齊銷熔，口口聲聲，自稱下官，我我卿卿，誓不薄倖。大爾朱后隨遇而安，就甘心將玉骨冰肌贈與老奴。小爾朱后也是個水性楊花，便跟了這位姑母娘娘，一淘兒追歡取樂。再經高歡是個偉男子，龍馬精神，一夕能御數女，兼收並蓄，游刃有餘，於是大小爾朱后，又俱做瞭高王爺的並頭蓮。爾朱氏真是出丑。高歡一箭雙雕，快樂可知。<br>　　光陰似箭，倏忽兼旬，汝南王悅已自江南至洛。歡又不願推立，說他素好男色，不禮妃妾，性情狂暴，及今未悛，不堪繼承大統，乃另求孝文嫡派，奉為魏主。<br>　　是時魏宗諸王，多半逃匿，獨孝文孫平陽王修，為廣平王懷第三子，匿居田舍，竟被訪著。歡使斛斯椿往見。椿知員外散騎侍郎王思政，為修所親，乃特邀與同行，見修行禮，說明來意。修不禁色變，問思政道：「得毋賣我否？」思政答了一個不字。修又問道：「可保得定麼？」思政又道：「變態百端，未見得一定可保哩！」確是真言。斛斯椿在旁，卻為歡表誠，謂無他意。修支吾不決，椿即返報高歡。<br>　　歡便遣四百騎迎修入都，相見帳下，涕泣陳情。修自言寡德，歡再拜固請，修亦答拜。當下進湯沐，出御服，請修裝束停當，徹夜嚴警。詰旦命百官入謁，由斛斯椿奉表勸進。修令思政取表，瞧閱一周，顧語思政道：「今日不得不稱朕了！」歡又遣人至河陽，迫元朗作禪位書，持入示修。一面築壇東郭，出郊祭天。還御太極殿，受群臣朝賀。<br>　　禮畢升閶闔門，下詔大赦，改元太昌。命高歡為大丞相天柱大將軍太師，世襲定州刺史。歡子澄加侍中開府儀同三司。從前爾朱黨中的侍中司馬子如，與廣州刺史韓賢，與歡有舊，所以子如雖已出刺南岐州，仍由歡召回，委充大行台尚書，參軍國事，韓賢任職如故。餘如爾朱氏所除官爵，一概削奪。另派前御史中尉樊子鵠，兼尚書左僕射，為東南道大行台，與徐州刺史杜德，往追爾朱仲遠。仲遠已竄往梁境，尋即病死，乃命樊杜等移攻譙城。<br>　　譙郡曾為魏所據，梁主衍特遣降王元樹，乘魏內亂，占奪譙郡。樹為魏咸陽王禧第三子，因父罪奔梁，受封鄴王。禧被誅事。見四十一回。此時踞住譙城，屢擾魏境，魏因遣樊杜二將往攻。元樹堅守不下，樊子鵠使金紫光祿大夫張安期，入城游說，勖以無忘祖國，樹乃願棄城南還。安期返報子鵠，子鵠佯為允諾，誘令出城，殺白馬為盟。誓言未畢，那杜德竟麾兵圍樹，把樹擒送洛陽，迫令自盡。子鵠等便即班師。已而杜德忽發狂病，喧呼元樹打我，至死猶不絕口，身上俱成青黑色。子鵠亦不得善終，冤冤相報，不為無因。勸人莫做虧心事。<br>　　高歡因譙郡已平，擬即還鎮，但尚慮賀拔岳雄踞關中，未免為患，乃請調岳為冀州刺史。魏主修當即頒敕，敕使入關，與岳相見。岳即欲單騎入朝，右丞薛孝通問岳道：「公何故輕往洛都？」岳答道：「我不畏天子，但畏高王！」孝通道：「高玉率鮮卑兵數千，破爾朱軍百萬，威勢烜赫，原是難敵，但人心究未盡服。爾朱兆雖已敗走，尚在並州，餘眾不下萬人，高王方內撫群雄，外抗勁敵，自顧不暇，有甚麼工夫來爭關中！公倚山為城，憑河為帶，進可控山東，退可封函谷，奈何反甘為人制呢？」岳矍然起座，握孝通手道：「君言甚是！我決不南行了。」遂遣還敕使，並遜辭為啟，復奏朝廷。<br>　　高歡亦無可如何，便整裝還鄴。先挈大小爾朱后出宮，派兵載歸，並訪得任城王妃馮氏，城陽王妃李氏，青年嫠居，都生得國色天姿，不同凡豔，當下遣兵劫至，不管從與不從，一並帶回鄴中。也好算得惠及怨女。魏主修親自餞行，出城至乾脯山，三樽御酒，一鞭斜陽，這大丞相天柱大將軍太師高王畢飲辭行，向東北去訖，魏主修也即還宮。<br>　　過了旬日，鄴中解到爾朱度律及爾朱天光二犯，由魏主命即正法，駢戮市曹。於是爾朱子弟，只剩一爾朱兆，由晉陽遁至秀容，負嵎自固。高歡一再聲討，師出復正，直至次年正月，潛遣參軍竇泰，帶領精騎，日夜行三百里，直抵秀容，歡復率大軍繼進。兆正在庭中宴會，突聞歡軍馳至，倉皇驚走，當被竇泰追殺一陣，眾皆溃散。兆隻挈數騎遁去，爬過赤洪嶺，竄入窮谷，見前後統是峭壁，幾乎無路可奔。兆下馬長嘯數聲，拔劍殺死乘馬，解帶懸樹，自縊林中。部將慕容紹宗收眾降歡，歡厚待紹宗，並厚葬兆屍。並州告平，爾朱軍皆盡。惟爾朱榮子文暢、文略，由歡挈歸，仍給厚俸。看官，你道高歡果真不忘舊德，無非顧著大小爾朱面上，所以格外周全呢。小子有詩歎道：<br><br>　　甘將玉體事仇讎，國母居然願抱裯；<br>　　雖是保家由二女，洛波難洗爾朱羞！<br>　　歡既平兆，上書告捷。魏主當然優獎，歡反表辭天柱大將軍名號。是否得邀俞允，容待下回說明。<br>　　爾朱氏以二十萬眾夾擊鄴城，高歡以三萬人御之。眾寡懸殊，歡似有敗而無勝，乃韓陵一戰，勝負之數，反不如人所料，此非歡之能滅爾朱，實爾朱之自取覆亡也。天道喜謙而惡盈，如爾朱氏之所為，驕盈極矣，雖欲不敗，烏得而不敗！智如曹操，猶熸於赤壁，強如苻堅，猶覆於彭城，況如爾朱氏者，而能不同就敗亡耶？惟歡之驕恣，不亞爾朱，爾朱立曄而復廢曄，歡亦立朗而復廢朗，曄朗俱無過可指，忽立忽廢，其道何在？借曰疏遠，則推立之始，胡不審慎若是！且入洛以後，舉大小爾朱后而盡烝之，二后雖亦無恥，為爾朱家增一丑穢，然歡嘗臣事二主，奈何敢宣淫宮掖耶？去一爾朱，又生一爾朱，是又關於元魏之氣運，非僅在二族之興亡已也。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>