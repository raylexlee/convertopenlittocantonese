<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第八十三回　長孫晟獻謀制突厥　沙缽略稽首服隋朝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十三回</br>　　長孫晟獻謀制突厥　沙缽略稽首服隋朝</font></h4>
			　　卻說陳主叔寶，習成驕佚，當居喪時，隋主堅嘗遣使赴弔，國書中自稱姓名，並列頓首字樣。叔寶疑為畏怯，答書多不遜語。隋主堅當然憤怒，出示廷臣。廷臣多獻議伐陳，隋主方建築新都，並因突厥未平，不遑南顧，乃暫從緩圖。原來長安城制度狹小，宮闕亦多從簡陋，隋主嘗以為嫌。尚書蘇威，亦勸隋主遷都，無非希旨。隋主再與高熲熟商，熲即為規畫新都，夜半方休。翌晨，即由庾季才入奏道：「臣仰觀玄象，俯察圖記，必有遷都情事。此城自兩漢營建，將八百年，水皆鹹鹵，不甚宜人，願陛下應天順人，為遷徙計。」隋主愕然，顧語熲、威，詫為神奇。有何神奇，不過巧為迎合。乃詔熲等營造新都，擇地龍首山麓，興工趕築。約近期年，新都告成，取名大興城，涓吉移徙。一切規模，比舊都雄壯加倍。隋主堅自然愜心，遂遣將興師，北圖突厥。<br>　　突厥稱雄朔漠，自伊利可汗為始，伊利傳子科羅，科羅捨子攝圖，獨傳弟俟斤。俟斤就是木桿可汗，木桿可汗臨死，復捨子大邏便，立弟佗缽可汗。均見七十二回及七十九回。佗缽可汗，封兄子攝圖為爾伏可汗，使統東方，弟褥但子為步離可汗，使居西方。當時北齊尚存，與北周爭媚突厥，歲給繒絮錦彩，各數萬匹。佗缽嘗呼周、齊為兩兒，謂：「兩兒常孝，何懮國貧？」已而齊為周滅，佗缽不及援齊，乃屢寇週邊，且納齊范陽王高紹義。周主贇與他和親，封趙王招女為千金公主，嫁與佗缽。佗缽始執送高紹義，與周通好。才越一年，佗缽忽得暴病，自知將死，召子庵邏入囑道：「我兄捨子立我，我今病危，死在朝夕，但兄德未忘，汝當讓與大邏便，休得相爭！」佗缽尚知有兄，不如諸夏之亡。庵邏涕泣遵教。及佗缽已殂，庵邏果依父命，擬迎立大邏便，偏突厥部眾謂：「大邏便生母微賤，不願相迎。」攝圖亦奔喪到來，慨語國人道：「若立庵邏，我願率兄弟服事，若立大邏便，我必據境與爭，備著長刃利矛，決一雌雄。」國人聞攝圖言，越加踴躍，決立庵邏為嗣。大邏便不得入立，心常怏怏，常遣人詈辱庵邏。庵邏不能制，復讓與攝圖，攝圖年長有力，國人歸心，因即迎攝圖，居都斤山，自號沙缽略可汗。庵邏降居獨洛水，稱第二可汗。大邏便又遣人語沙缽略道：「我與爾俱可汗子，各承父後，爾今極尊，我獨無位，可算得公平麼？」沙缽略無詞可駁，乃使為阿波可汗，使領北部。又令從父玷厥為達頭可汗，管轄西方。諸可汗各統部眾，分鎮四面。沙缽略居中撫馭，頗得眾心。突厥遺俗，父兄死後，子弟得妻後母及嫂。千金公主出塞和親，甫及一載，便成嫠婦，年齡不過及笄，當然是華色鮮妍。沙缽略很是羨慕，便援著俗例，納千金公主為妻。千金公主也樂得另配，好做第二次的可賀敦。可賀敦三字，便是番俗對后的稱呼。番俗原是如此，華女未免無恥。<br>　　是時隋已篡周，千金公主聞宗祀覆沒，未免傷心，遂日夜請求沙缽略，為周復仇。沙缽略得了佳婦，正是新婚燕爾，魚水情深，當下召集臣屬，慷慨與語道：「我是周室親戚，今隋公無故篡周，若非代為報仇，尚何面目見可賀敦呢？」臣下相率聽命，沙缽略即遣使營州，與故齊刺史高寶寧連約，合兵攻隋。隋主堅甫經受禪，不暇北伐，但遣上柱國陰壽鎮幽州，京兆尹虞慶則鎮並州，屯邊修城，以守為戰。先是千金公主入突厥，司衛上士長孫晟，亦隨送出塞，為突厥所留。沙缽略弟處羅侯，號稱突利設。突厥稱軍帥為設。愛晟善射，密與相暱，至沙缽略繼立，陰忌處羅侯。處羅侯潛與晟盟，約為心腹。沙缽略稍有所聞，乃遣晟南歸，晟留居突厥年餘，得考察山川形勢，及部眾強弱。既返長安，便一一啟聞。隋主堅很是嘉獎，擢為奉車都尉。及突厥入寇，晟上書計事，略云：<br>　　臣聞喪亂之極，必致昇平，是故上天放其機，聖人成其務。伏維皇帝陛下，當百王之末，膺千載之期，諸夏雖安，戎虜猶梗，興師致討，尚非其時，棄諸度外，又來侵擾。故宜密運籌策，漸以攘之。玷厥之於攝圖，兵強而位下，外名相屬，內隙已彰，鼓動其情，必將自戰。處羅侯為攝圖之弟，奸多勢弱，曲取眾心，國人愛之，因為攝圖所忌，其心殊不自安，跡示彌縫，實懷疑懼。阿波首鼠，介在其間，攝圖受其牽率，惟強是與，未有定心。今宜遠交而近攻，離強而合弱，通使玷厥，說合阿波，則攝圖回兵，自防右地，又引處羅，遣連奚霫，則攝圖分眾，還備左方，首尾猜嫌，腹心離沮，十數年後，乘釁討之，必可一舉而空其國矣。<br>　　隋主覽表，歎為至計，因召晟與語戰守事宜。晟復口陳形勢，手畫山川，狀寫虛實，皆如指掌。隋主益喜，悉依晟議，乃遣太僕元暉出伊吾道，往詣達頭可汗，賜給狼頭纛。達頭答使報謝，得隋優待，歡躍而去。又授晟為車騎將軍，使出黃龍道，齎著金帛，頒賜奚霫、契丹等國。契丹願為嚮導，密引晟至處羅侯所，重申前約，誘令內附。處羅侯恰也依從，晟即歸報。沙缽略可汗，尚未知隋廷計畫，號召五可汗部眾，得四十萬騎，突入長城，自蘭州趨至周槃。隋行軍總管達奚長儒，屯兵只二千人，與突厥兵相遇，沙缽略親率十萬騎挑戰，長儒明知不敵，顏色卻甚是鎮定，且戰且行；中途被番兵衝擊，屢散屢聚，轉鬥三晝夜，交戰十四次，刀兵皆折，士卒但徒手相搏，肉盡骨現。突厥兵損傷數千，且恐長儒誘敵，才停軍不追。長儒身受五創，幸得生還，因功封上柱國，並蔭一子。那沙缽略分兵四掠，擊逐隋戍，且欲乘勝深入，偏達頭可汗不從，引兵自去。長孫晟前策，已一次見效。<br>　　長孫晟又布散謠言，謂：「鐵勒已與隋聯絡，將襲沙缽略牙帳。」沙缽略聞謠生懼，乃收兵出塞。越年為隋開皇三年，春暖草肥，突厥復寇隋北境。隋主堅乃決計出師，命衛王爽為行軍元帥，率同河間王弘，爽與弘俱見八十一回。及豆盧勣、竇榮定、高熲、虞慶則等，分八道出塞，往擊突厥。爽行次朔州，探得沙缽略已至白道，距軍營僅數十里。總管李充進議道：「突厥驟勝而驕，必不設備，若用精兵襲擊，定可破敵。」諸將聞言，多以為疑。獨長史李徹，贊成充議，爽亦以為可行，即與充率精騎五千，夜襲突厥兵營。沙缽略果然無備，從睡夢中驚起，但見火炬熒熒，刀光閃閃，隋軍四面衝入，幾不知有若干萬人，嚇得心膽俱碎，見部眾都已駭散，連左右都不知去向，一時倉皇失措，不及穿甲，就從帳後逃出，潛伏草中。還算有智。待隋軍踏破營帳，尋不出沙缽略，方收拾駝馬輜重，得勝回去。<br>　　沙缽略方敢出頭，招集殘眾，急奔出塞，途次無糧，唯粉骨為食。又兼天熱暑蒸，疫死甚眾。幽州總管陰壽，聞突厥敗還，乘勢出盧龍塞，往攻齊營州刺史高寶寧。寶寧拒守數日，突厥不能救，勢甚危急，乃棄城出奔，嗣為麾下所殺，傳首軍前，和龍遂平。衛王爽等多半歸朝，但留竇榮定為秦州總管，並遣長孫晟輔佐榮定。榮定率步騎三萬人，逕出涼州，與阿波可汗相拒。阿波引眾至高越原，屢戰屢敗，守寨自固。適前大將軍史萬歲，坐事褫職，流戍敦煌，至此詣榮定營，面請效力。榮定素聞萬歲勇名，相見大悅，留居麾下，因遣使語阿波道：「士卒何罪？久戰甚苦，今但各遣一壯士，與決勝負，我若不勝，願即退兵。」阿波許諾，即遣一騎討戰。榮定語萬歲道：「今日勞君一往，正效命立功的時候了。」萬歲欣然應命，披甲上馬，趨出營門。才閱半時，已斬得虜首，馳回報功。榮定益喜，自然敘功上聞。阿波大驚，不敢再戰，遣使乞盟，引眾自歸。長孫晟卻遣一辯士，追語阿波道：「攝圖南來，每戰輒勝，阿波才入，便即奔敗，這豈非突厥的恥事嗎？且攝圖、阿波，勢均力敵，今攝圖日勝，阿波不利，攝圖必進滅阿波，為阿波計，不若與隋連和，結連達頭，相合圖強，才算是萬全上策。」明明是反間計，但愚誘番酋，即此已足。阿波竟信晟言，遣使隨晟入朝。<br>　　沙缽略已得知消息，不待阿波返帳，急引兵往襲阿波居庐，一鼓掩入，殺死阿波母妻。阿波還無所歸，西奔達頭。達頭願助阿波，使率部眾攻沙缽略，連戰皆捷，得復故地，勢日強盛。沙缽略部眾多叛歸阿波，沙缽略因此濅衰。長孫晟前策二次見效。惟為了夫妻情誼，尚未肯與隋干休，又復鼓動餘勇，入寇幽州。幽州總管陰壽，已經去任，後任叫做李崇，崇兵只有三千，轉戰數旬，卒因寡不敵眾，中箭身亡。隋廷聞報，厚贈李崇，特遣高熲出寧州，虞慶則出原州，控騎數萬，大攻突厥，且使人傳語阿波，令與達頭夾攻沙缽略。阿波果轉告達頭，並勸達頭朝隋，達頭遂派人向隋乞降，決與沙缽略斷絕關係，定議東攻。沙缽略三面受敵，驚慌的了不得，沒奈何與可賀敦熟商，只好委曲遷就，暫救燃眉。千金公主為勢所迫，勉強承認，沙缽略乃使人往隋，乞請和親，且為千金公主代作一表，自請改姓楊氏，為隋主女。認仇為父，也屬過甚。隋主因遣開府徐平和，出使突厥，冊封千金公主為大義公主，許與通好。沙缽略復書隋主，尚自稱天生大突厥天下賢聖天子沙缽略可汗，隋主也不與多校，但答書云：「朕為沙缽略婦翁，應視沙缽略如兒子，此後當時遣大臣，出塞省女，亦省沙缽略」云云。<br>　　未幾，即授虞慶則為尚書右僕射，長孫晟為車騎將軍，同赴突厥。既至沙缽略庐帳，使沙缽略拜受敕書。沙缽略盛兵相見，高坐帳中，詐稱有病不能起立，且獰笑道：「我諸父以來，從未向人下拜。」慶則正言詰責，沙缽略仍不肯從。長孫晟接入道：「突厥與隋俱大國天子，可汗不起，也不便違意，但可賀敦為隋帝女，可汗就是大隋女婿，怎得不敬禮婦翁？」沙缽略乃笑顧群下道：「須拜婦翁嗎？」乃起拜頓顙，跪受璽書，戴諸首上，方才起身，囑達官款待隋使。待慶則等退往別帳，沙缽略又不禁自慚，甚至悲慟。越日，慶則又入見沙缽略，迫令稱臣。沙缽略又顧左右道：「臣字是甚麼講解？」左右答道：「隋朝稱臣，就是我國稱奴呢。」沙缽略道：「得為大隋天子奴，統由虞僕射的功勞，不可無物相酬。」番奴究有呆氣。<br>　　乃饋慶則馬十匹，並妻以從妹，留住數旬，方才遣歸。<br>　　惟阿波可汗既與沙缽略有隙，獨立北方，漸漸的拓土略地，役使諸胡，東控都斥，西越金山，所有龜茲、鐵勒、伊吾諸部落，及西域各小國，相率投附，阿波遂自稱西突厥。沙缽略隱憚阿波，又畏達頭，復遣人向隋告急，願率部眾度漠南，寄居白道川。隋主允如所請，並命晉王廣帶兵往援，齎給糧食，賜以車服鼓吹。沙缽略得此資助，因西擊阿波，得勝而歸，乃與晉王廣立約，指磧為界，且上表道：「天無二日，土無二王，大隋皇帝是真皇帝，從此屈膝稽顙，永為藩附。」長孫晟之策，可算完功。當下遣子庫合真入朝。庫合真至隋都，隋主下詔道：「沙缽略前雖通好，尚為二國，今作君臣，便成一體，華夷合德，共慶昇平。」乃肅告郊廟，頒詔遠近。且召庫合真至內殿，賜以盛宴；又引見皇后，賞勞甚厚。庫合真拜舞辭行，歸報沙缽略，沙缽略大喜。嗣是歲時貢獻，相續不絕。<br>　　隋主雖服役沙缽略，尚恐胡人為寇，乃更發丁夫，修築長城。內地擇要置倉，轉運入關，使不乏食。又自大興城東至潼關，鑿渠引渭，借通運道，名為廣通渠。尚書長孫平奏稱：「每年秋季，令民家各出粟麥一石，貧富為差，儲諸里社，預備凶荒。」隋主亦當然依議，取名義倉，一面減傜役，弛酒鹽禁，求遺書，修五禮，罷郡為州，頒甲子元歷，端的是興朝氣象，國泰民安。隋朝統一，實肇於此。<br>　　西方有黨項羌，聞風款關，請求內附。隋主慰諭來使，禮遣歸國，獨吐谷渾太子訶乞降請兵，隋主不許，原來吐谷渾王誇呂，見七十七回。在位日久，嘗出兵寇掠隴西，惟不敢深入。隋初亦屢為邊患，多被戍軍擊退。開皇六年，誇呂年已昏耄，喜怒無常，好幾次廢殺太子，少子嵬王訶依次為儲，懲戒前轍，欲率部落萬餘戶降隋，因上表隋廷，請兵出迎。隋主堅慨然道：「吐谷渾風俗澆漓，大異中華，父既不慈，子又不孝，朕以德訓人，奈何反助成惡逆呢？」乃召來使入見，正色與語道：「父有過失，子當諫諍，豈可潛謀非法，自居不孝？普天下皆朕臣妾，各為善事，便副朕心，汝嵬王既欲歸朕，朕但飭嵬王謹守子道，怎得遠遣兵馬，助他為惡呢！」隋主此詔甚是，奈何教子無方，後來自蹈此轍。來使唯唯自去。訶乃不至。<br>　　先是尉遲迥敗歿，隋用梁士彥為相州刺史，未幾即召還京師，置諸散秩。士彥自恃功高，甚懷怨望。宇文忻與士彥同功，封拜右領軍大將軍，恩眷甚隆。獨高熲謂忻有異志，不可久握兵權，乃免去官職，忻亦因此怏怏。兩人閒居京師，屢相往來。忻遂密語士彥道：「帝王豈有定種，但得有人相扶，何不可為？公可往蒲州起事，我必從征，兩陣相當，即可從中取事，天下不難手定哩。」士彥甚喜，密商諸柱國劉璆，璆極力贊成，願推士彥為帝。看官聽說！這劉璆自撤去司馬，見疏隋主，本已抑鬱無聊，此次推戴士彥，又別有一種用意。士彥繼妻有美色，為璆所羨，因與士彥格外親暱，交遊日久，竟得把士彥妻勾搭上手，暗地通姦，士彥尚似睡在夢中，反引璆為知己。璆乃隨口附和，幸得事成，當然是佐命元勛，否即歸罪士彥，自己好設法擺脫，或得與士彥妻永久歡娛，亦未可知。淫惡已甚，天道難容。偏偏事出意外，三人密謀，竟被士彥甥裴通上書訐奏。隋主堅疑通挾嫌，或有誣控情事，因特授士彥為晉州刺史，且使人潛伺情偽。士彥語忻及璆道：「這真是天意了。」言下很有喜色。隋主得報，待士彥入朝辭行，乃令衛士將他拿下，並飭拘忻及璆，研鞫得實，一並伏誅。士彥年已七十二，忻亦已六十四歲，唯璆尚不過半百。怪不得士彥繼妻，與他通姦。老且謀逆，真是何苦！徒落得身首異處，貽臭萬年，這且不必細表。<br>　　且說開皇七年，突厥沙缽略可汗，遣子入貢，且請遊獵恒、代間，隋主優詔允許，更遣人馳至獵場，賜給酒食。沙缽略挈領徒眾，再拜受賜。及還歸營帳，得病身亡，訃達隋廷，隋主堅輟朝三日，並請太常卿弔祭，隱示懷柔。沙缽略有子雍虞閭，性質懦弱，所以沙缽略遺命，傳位與弟處羅侯。處羅侯不受，且語雍虞閭道：「我突厥自木桿可汗以來，嘗以弟代兄，以庶奪嫡，違背祖訓，不相敬畏。汝今當嗣位，我願拜汝。」雍虞閭道：「叔與我父共根連體，我乃枝葉，怎得不顧本根，屈尊就卑，況係亡父遺命，不可不遵，願叔父勿疑！」兩人遜讓至五六次。處羅侯始入嗣兄位，號為莫何可汗，叔姪相讓，不意復出諸番俗。遣使至隋，上表言狀。隋使車騎將軍長孫晟，馳節加封，並賜鼓吹旗幡，處羅侯自然拜謝，厚禮待晟，派兵送至境上。當下將所賜旗鼓，耀武揚威，西擊阿波。阿波各部眾，驚為隋兵相助，望風降附。處羅侯又素諳武略，竟得搗入北牙，擒住阿波，奏凱東歸，上書隋朝，請處置阿波生死。隋主召群臣會議，安樂公元諧，謂宜就地梟斬，武陽公李充，謂宜生取入朝顯戮，以示百姓。獨長孫晟獻議道：「今若突厥叛命，原應正刑敕法，今彼兄弟自相殘滅，並非由阿波負我國家，倘因彼窮困，便即取戮，轉非招遠懷攜的至意，不如兩存為是。」左僕射高熲亦謂：「骨肉相殘，不足示訓，請從晟言以示寬大。」隋主乃赦免阿波，徙置荒郊，令處羅侯乘便管束，阿波憤鬱而死。已而處羅侯西略諸胡，身中流矢，創重致斃。部眾因擁立雍虞閭，號為都藍可汗。千金公主，還是一個半老徐娘，尚存丰韻，雍虞閭又援引俗例，據為己婦，於是千金公主，做了第三次的可賀敦。小子有詩歎道：<br><br>　　夷俗原來慣聚麀，如何漢女亦相侔？<br>　　堪嗟廉恥凌夷盡，淫婦寧能報國仇！<br>　　雍虞閭嗣立以後，仍然累歲朝貢，通使不絕。隋廷既得撫定西北，遂議經略東南，欲知後事，請看官續閱下回。<br>　　以夷攻夷，為中國制夷之上策，漢班超之所以制匈奴者在此，隋長孫晟之所以制突厥者亦在此。蓋夷人無親，又無信義，誘之以利，怵之以威，未有不為人所欺，而自相殘殺者。晟上書計事，不過寥寥數語，而夷虜已在目中，厥後依策施行，無不獲效，乃知制夷不難，難在無制夷之策，與制夷之人耳。千金公主，不忘宗祀，尚知不共戴天之義，然始妻佗缽，繼妻沙缽略，最後又妻都藍，節且不顧，義乎何有？況反顏事仇，甘為楊氏女耶？婦女見淺識微，斷不足與語大事，有如此夫！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>