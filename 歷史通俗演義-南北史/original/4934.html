<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第七十六回　選將才獨任吳明徹　含妒意特進馮小憐</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十六回</br>　　選將才獨任吳明徹　含妒意特進馮小憐</font></h4>
			　　卻說周主邕親政以後，進太傅尉遲回為太師，柱國竇熾為太傅，大司空李穆為太保，齊公憲為大冢宰，衛公直為大司徒，趙公招宇文泰第七子。為大司空，柱國辛威為大司寇，綏德公陸通為大司馬。此外如宇文神舉、宇文孝伯及王軌等，亦皆進秩有差。又因庾季才一再諫護，特賜粟帛，升授大中大夫。當時老成宿將，如燕公於謹，鄭公達奚武，隋公楊忠等，並皆去世。忠子名堅，曾為小宮伯，宇文護見堅非常相，屢欲引為腹心。忠密囑道：「兩姑之間難為婦，汝寧勿往！」堅謹遵父訓，故護伏法受誅，堅得不坐。忠於天和三年逝世，堅襲爵為隋公，後來便是篡周的隋文帝。特筆提出。<br>　　衛公直以勛舊淪亡，自己為誅護首功，益懷奢望，偏是三公名位，已被別人攫去，大冢宰又授齊公憲，大司馬更授陸通，政權兵權，一些兒沒有到手，心常怏怏。齊公憲曾任大司馬，至是進官大冢宰，名為超擢，實奪兵權。開府裴文舉為憲侍讀，周主邕嘗召入與語道：「昔魏末不綱，太祖輔政，及周室受命，晉公護乃起執大權，積久成常，便以為法應如是，試思從古到今，有三十歲的天子，尚須懿親攝政麼？《詩經》有言：夙夜匪懈，以事一人，一人就指天子。卿雖陪侍齊公，不得徒徇小忠，只知為齊公效死。且太祖以後，尚有十兒，難道可都登帝位麼？卿須規以正道，勸以義方，輯睦我君臣，恊和我兄弟，勿令自致嫌疑，再蹈晉公覆轍哩！」周主邕亦煞費苦心。文舉拜謝而出，便即告憲。憲指心撫幾道：「這是我的本心，公豈不知！但當盡忠竭節，何必多疑！」衛公直與憲有隙，憲因此格外容忍，且因直係周主母弟，每加友敬。直無從尋隙，暫得相安。<br>　　周主邕追尊略陽公覺為孝閔皇帝，立皇子魯公贇為太子。贇係後宮李氏所出，從前於淮平江陵，擄取李氏入關，周太祖泰，因李氏容貌端好，特賜與邕，乃遂生贇。頠性嗜酒色，周主邕因他居長，所以立為儲貳。平時約束甚嚴，嘗命東宮官屬，錄贇言語動作，每月奏聞，贇尚有所憚，不敢妄動。但江山可改，本性難移，父在時勉循禮法，父歿後誰作箴規？周主邕擇嗣不慎，鑄成大錯，終不免貽誤宗社了。都為後文寫照。這且待後再表。<br>　　且說陳主頊即位後，轉眼間已兩三年。應七十四回。這兩三年內，還算沒有大事，只廣州刺史歐陽紇，於太建元年冬造反，逾年即得蕩平。歐陽紇是歐陽頠子，與頠同定廣州，歐陽頠事見前文。因得襲職。自華皎叛命奔周，見七十三回。陳主頊不免疑紇，征為左衛將軍，紇不禁惶懼，竟舉兵造反，出攻衡州。陳廷遣使諭旨，怵以周迪、陳寶應故事，見七十二回。紇仍不服，乃續命車騎將軍章昭達率師往討。昭達未至，紇卻誘引陽春太守馮僕，至南海同抗陳軍。僕係故高涼太守馮寶子，前見文。寶歿時僕才九歲，賴寶妻冼氏，懷集部落，安境息民，數州宴然。冼氏亦見前。陳調僕為陽春守，至是僕赴南海，遣人告母。冼夫人悵然道：「我兩世忠貞，不意出此不肖兒，今怎可惜子負國呢！」深明大義。遂發兵拒境；率諸酋長迎章昭達。昭達至始興，紇出屯洭口，立柵堵御。昭達督兵進攻，立破水柵，紇出戰敗績，返奔裡許，被昭達從後追擒，械送建康，斬首示眾。又表上冼夫人功勞，陳主遣使持節，冊封冼氏母子，馮僕得封信都侯，遷石龍太守，冼氏為石龍太夫人，特賜繡詧安車，鼓吹鹵薄，如刺史儀。冼夫人應該受封，僕曾潛通叛人，不應濫賞。章昭達得勝班師，順道攻後梁。後梁主巋，巋嗣糴位見七十二回。與周總管陸騰，會軍抵禦，陸騰就峽口南岸築城，橫引大索，編葦為橋，借通餉運。昭達令軍士並駕樓船，各施長戟，仰割大索，索斷糧絕，遂得攻入城寨。後梁又向周告急，周使將軍李遷哲往援，與昭達鏖戰數次，昭達失利，方才引還。會陳太后章氏逝世，陳主居喪營葬，不復舉兵，齊使人南下弔喪，獨周使不至。已而章昭達病歿，陳主因新失大將，恐周伺隙來侵，乃遣使至周聘問，周始答使報聘。<br>　　好容易過了五年，仲春下浣，夜間有白氣如虹，自北方貫入北斗紫宮。陳太史占驗星象，謂北齊將要亂亡。陳主頊忽動雄心，擬起兵伐齊，公卿多有異言，惟鎮前將軍吳明徹，決策請行。陳主頊乃語公卿道：「齊主荒亂，不久必亡，推亡固存，古有常訓，朕已決計北伐，無庸疑議！但何人可作元帥，應由卿等公推。」大眾都應聲道：「莫如中權將軍淳於量。」僕射徐陵獨抗議道：「吳明徹家居淮左，諳齊風俗，且將略人才，亦無過明徹，臣願舉明徹為元帥。」尚書裴忌亦接入道：「臣意亦同徐僕射。」陵復續說道：「裴忌亦是良副，願陛下委任！」陳主遂授吳明徹都督征討諸軍事，裴忌為副，統師十萬，北向伐齊。<br>　　明徹出秦郡，另遣都督黃法▉出歷陽。齊遣軍援歷陽城，為黃法▉所破，齊更命開府尉破胡、長孫洪略與侍郎王琳，率兵救秦州。齊主緯仍召入西兗州刺史趙彥深，拜為司空，封宜陽王，命參軍機。彥深密向秘書監源文宗，諮詢方略，文宗道：「朝廷精兵，必不肯多付諸將，若止有數千人，徒供吳人刀俎。尉破胡人品卑劣，諒亦王所深知，此去必敗無疑。為今日計，不若專委王琳，招募淮南三四萬人，風俗相通，能得死力，並命舊將出屯淮北，自可固守。況琳與陳積釁甚深，必不肯反顏事陳，若不推誠用琳，更遣他人制肘，必成速禍，軍事更不可為了！」彥深歎道：「此策誠足制勝，我已力爭數日，終不見從；時事至此，尚復何言！」因相顧流涕。文宗方受調為秦陘刺史，泣辭而去。彥深實亦無能。<br>　　尉破胡等出發鄴都，特選長大有力的武士，充作前隊，號為蒼頭犀角大力軍。又募得西域胡人，控弩善射，箭無虛發，陳軍頗加畏憚，未敢輕戰。齊兵到了呂梁，直逼陳營，陳都督吳明徹，麾兵佈陣，立馬揚鞭，指語巴山太守蕭摩訶道：「敵軍所恃惟胡人，若得殪此胡，彼必奪氣，君名當不讓關羽了！」摩訶道：「胡人形狀如何？願為公力取此胡。」明徹乃召前時降卒，令他指示，又自酌酒飲摩訶。摩訶一飲而盡，即上馬衝入齊軍，專向胡人前闖去。胡人亦有頭目，方挺身出陣，彎弓未發，摩訶取出小鑿，遙擲過去，正中胡額，應手立僕，餘胡駭散。齊軍陣內的大力軍，忙向前攔截摩訶，被摩訶執刀亂斲，立斃數人，大力軍又復溃走。巨無霸尚不可恃，遑論大力軍。王琳忙語尉破胡道：「吳兵甚銳，不可力敵，宜速收軍退回，別用良策決勝。」破胡不從，尚驅部眾迎戰。吳明徹見摩訶摧敵，把鞭一揮，陳軍大進，好似萬馬奔濤，無人敢敵。齊軍大敗，長孫洪略戰死，破胡單騎馳免，王琳亦孤身走入彭城。<br>　　吳明徹分兵進攻，連下瓦梁、陽平、庐江等城，黃法▉亦攻破歷陽，進拔合肥。陳軍勢如破竹，齊城多望風迎降，所有高唐、齊昌、瓜步、胡墅諸城壘，次第入陳。又攻克灄口、青州、山陽、廣陵諸城，齊遣尚書左丞陸騫，統兵二萬人救齊昌，遇陳西陽太守周炅，即與交鋒。炅用疑兵擋住前面，自率精兵繞出騫後，掩擊騫軍。騫顧後失前，被炅殺入陣中，一番蹂躪，騫軍垂盡，獨騫抱頭竄去。齊令王琳移守壽陽，與揚州道行台尚書盧潛，刺史王景顯等，共保壽陽外郭，吳明徹料琳甫入壽陽，眾心未固，亟乘夜率兵往攻，果然一鼓得手，破入外郭，王琳等退保內城。明徹攻撲不下，乃堰肥水灌城，城中多病腫泄，十死六七。齊右僕射皮景和，率眾數十萬救壽陽，距城三十里，頓兵不進。陳軍聞報，都向明徹面請道：「堅城未拔，大敵在邇，元帥將何法對待？」明徹撚鬚微笑道：「救兵如救火，彼乃結營不進，顯是不敢來戰，怕他甚麼！我料這座壽陽城，定然旦夕可下了。」越日早起，令部兵飽餐一頓，自己亦親擐甲冑，上馬誓眾，決破此城。當下出馬督攻，四面攀援，鼓噪而上。守兵本來單弱，更且死亡甚眾，怎能面面顧到。陳軍既得登城，便即殺下，王琳、盧潛、王貴顯等，巷戰至暮，均力屈被擒。琳輕財愛士，得將卒心，雖嘗流寓鄴中，齊人多說他忠義，共加愛重。我說未必，試看前營三窟，便見一斑。及被擒後，明徹軍中，尚有王琳舊屬，皆相見唏噓，莫能仰視。明徹恐在軍為患，即命將琳等押送建康，嗣又防他道中遇劫，遣使追誅。遠近聞琳被戮，哭聲如雷。有一叟齎酒脯奠屍，哭亦盡哀，收琳血而去。<br>　　齊廷屢促皮景和進兵，景和反拋戈棄甲，逃回鄴中。齊主緯頗以為懮，穆提婆、韓長鸞等語齊主道：「壽陽本南人土地，何妨由他取去，就使國家盡失黃河以南，尚可作一龜茲國，龜茲音周慈，為西域國名。人生如寄，但當行樂，何用多事愁煩哩。」齊主遂轉懮為喜，酣飲鼓舞。至皮景和入都，反稱他全師北歸，進為尚書令。糊塗可笑。<br>　　齊僕射祖珽先嘗媚事權幸，及得預政柄，也思黜退小人，沽名市直，因與陸令萱母子，互有齟齬。珽暗囑中丞麗伯律，劾主書王子衝納賂，事連提婆，欲因此並及令萱。令萱請諸齊主，釋子衝不問，更令群小相率譖珽，令萱又在齊主前，自言老婢該死，誤信祖珽，乃令韓長鸞檢閱舊案，得珽偽敕，受賜等十餘事，此時即非作偽，亦不患無辭！請加珽死刑。齊主嘗與珽設誓，終身免刑，因特從輕譴，出為北徐州刺史。適陳軍下淮陰，克朐山，拔濟陰，入南徐州，直向北涼州進發。城外居民，多欲叛齊應陳。珽即大啟城門，但禁人不得出衢路，城中寂然。叛民疑人走城空，不復設備，驀聞鼓噪聲自城中傳出，祖珽竟督領州軍，出城巡邏，叛民不禁駭走。會陳軍前驅，已到城下，叛民復聯合陳軍攻城。猛見珽躍馬迎戰，彎弓四射，屢發屢中。叛民先聞珽失明，料他不能行軍，哪知他有此絕技，又復驚退。再加珽參軍王君植，挺身善鬥，所向辟易，陳軍倒也膽怯，不敢遽逼。珽且戰且守，相持旬餘。又遣部兵夜出城北，翌晨張旗擂鼓，向城南馳來，陳軍疑是援兵，無心戀戰，竟撤圍退還。珽實有小智，能善用之，卻也可使建功。穆提婆已經恨珽，故意不發援兵，總道他城亡身死，偏珽上表奏捷，真出意外。但終不得遷調，未幾即病死任所。還算倖免。<br>　　齊主緯喪師失地，毫不知愁，反陰忌蘭陵王長恭，有意加害。長恭自邙山得勝，威名頗盛，見七十三回。武士相率歌謠，編成蘭陵王入陣曲，傳達中外。齊主緯嘗語長恭道：「入陣太深，究係危險，一或失利，悔將無及。」長恭答道：「家事相關，不得不然。」齊主聞得家事二字，幾乎失色，因令出鎮定陽。長恭頗受貨賂，致失民心，屬尉相願進言道：「王既受朝寄，奈何如此貪財！」長恭不答，願又道：「大約因邙山大捷，恐功高遭忌，乃欲借此自穢麼？」長恭才答一是字。願歎道：「朝廷忌王，必求王短，王若貪殘，加罰有名，求福反恐速禍了！」是極。長恭泣下道：「君將如何教我？」願復道：「王何不托疾還第，勿預時事！」上策莫逾於此。長恭頷首稱善，但一時總未甘恬退，遂致蹉跎過去。至江淮鏖兵，長恭恐復為將帥，喟然太息道：「我去年面腫，今何不復發呢？」自是佯稱有疾，嘗不視事。齊主緯察知有詐，竟遣使賜鴆，逼令自殺。長恭泣白妻鄭妃道：「我有何罪，乃遭鴆死？」妃亦泣答道：「何不往覲天顏？」長恭道：「天顏豈可再見？」遂飲鴆而死。齊主聞長恭自盡，很是喜慰，但表面上還想掩飾，追贈長恭為太尉。長恭一死，親王中又少一勇將了。自折手臂，亡在目前。<br>　　且說陳都督吳明徹，奏凱班師，陳主頊加封明徹為車騎大將軍，領豫州刺史。又召入僕射徐陵，親賜御酒道：「賞卿知人。」陵拜謝道：「定策聖衷，臣有何力？」陳主大喜，勉慰有加，遂命將王琳首級，懸示都市。琳有故吏朱瑒，獨致書徐陵，願埋琳首。書中略云：<br>　　竊以典午將滅，徐廣為晉家遺老，當涂已謝，馬孚稱魏室忠臣。梁故建寧公王琳，當離亂之辰，總方伯之任，天厭梁德，尚思匡繼，徒蘊包胥之志，終遘萇弘之眚，致使身歿九泉，頭行千里。伏惟聖恩博厚，明詔爰發，赦王經之哭，許田橫之葬。不使壽春城下，唯傳報葛之人，滄洲島上，獨有悲田之客，豈不幸甚！<br>　　徐陵得書，即為啟聞，奉詔將琳首給還親屬。轀遂就八公山側，掘地殮埋。親故會葬，多至數千人。葬畢，瑒從間道奔齊，別議迎葬。旋有壽陽人茅智勝等，潛送琳柩至鄴，齊贈琳開府儀同三司，錄尚書事，予諡忠武，特給轀車送葬。究竟王琳忠梁與否，讀史人自有定評，毋容小子嘵嘵了。言下有不滿意。<br>　　齊主緯有庶兄名綽，與緯異母，俱於五月五日建生，惟綽生在辰時，緯生在午時。乃父高湛，因綽母李氏為嬪妾，不得與嫡相比，特降為次男。綽才十餘歲，留守晉陽，酷愛波斯狗，開府尉破胡略加諫阻，即斲殺數狗，狼籍地上，破胡驚走，不敢復言。旋封為南陽王，領冀州刺史，每使人裸體，畫為獸狀，縱犬令噬，以為快樂。及左遷定州，專登樓上彈人，有婦人抱兒趨過，避入草間，綽發彈不中，不覺怒起，叱左右馳奪婦人手中兒，飼波斯犬。婦人號哭不休，綽又嗾犬使噬婦人。婦人為犬所傷，當然倒地。犬不欲食，由綽命塗上兒血，犬始爭齧，頃刻而盡。齊主緯聞他殘暴，鎖綽入訊，綽談笑自若，竟蒙赦宥。緯問他在定州時，何事最樂？綽答道：「取蠍置器，再加糞蛆，蛆被蠍螫，蠕動不已，最是好看。」緯即夕令左右取蠍一斗，及曉，才得二三升，置諸浴盆，他卻用人代蛆，迫令裸臥盆中，霎時間蠍集人身，竟體亂螫。可憐體無完膚，累得那人輾轉哀號，緯與綽臨盆注視，反手舞足蹈，樂不可支。不知具何心腸，大約為戾氣所鍾，故兄弟同一暴虐。緯顧語綽道：「如此樂事，何不早馳驛奏聞！」遂進拜綽為大將軍，朝夕同狎。韓長鸞嫉綽殘虐，特令綽黨誣告綽反，緯尚不忍加誅。長鸞奏言綽犯國法，斷不可赦，緯乃使寵胡何猥薩，與綽相撲，把綽搤死。瘞諸興聖佛寺，經四百餘日，方才大殮，顏色毛髮，尚如生時。俗言五月五日建生，腦可不壞，是真是假，亦無從證明。<br>　　緯盛修宮苑，窮極莊嚴，後宮皆錦衣玉食，競為新巧。先嘗為胡后造珠裙褲，費在巨萬，為火所焚。尋復為穆后續制，並命造七寶車，真珠不足，向各處彩買，不惜重價。當時童謠有云：「黃花勢欲落，清觴滿杯酌。」穆后小名黃花，欲落是說不久，清觴滿杯酌，是說齊主緯昏飲無度。其實緯與穆后，雖然寵幸，那後宮的佳麗，卻逐日增添，除上文所述左右兩娥英外，還有樂人曹僧奴二女，也蒙納入。大女不善淫媚，被緯剝碎麵皮，攆逐出宮。小女善彈琵琶，又能得緯歡心，冊為昭儀，甚且封僧奴為日南王。僧奴死後，又封他兄弟妙達等二人為王，並為曹昭儀別築隆基堂，極盡綺麗，整日流連堂中，竟把穆后疏淡下去。穆后含酸吃醋，密托養母陸令萱設法，除去曹氏。令萱遂誣曹氏有厭盅術，平白地將曹氏賜死。哪知緯失了曹昭儀，復得一董昭儀，再廣選雜戶少女，納入毛氏、彭氏、王氏、小王氏、二李氏等，並封為夫人，恣情淫欲，通宵達旦。穆后更弄得沒法，每與從婢馮小憐，相對唏噓。<br>　　小憐非常伶俐，貌亦可人，能彈琵琶，且工歌舞，獨替穆后想出一計，情願將身作餌，離間諸寵。也無非自己賣俏。穆后倒也贊成，就於五月五日，令小憐盛飾入侍，號曰續命。要斷送高氏命脈了，還想續甚麼命？齊主緯見她冰肌玉骨，霧歠輕絝，不由的神魂顛倒，巫山一夢，愛不勝言，從此坐必同席，出必並馬，嘗自作無愁曲，譜入琵琶，與馮氏對談，嘈嘈切切，聲達宮外。時人號為無愁天子。緯深幸得此馮美人，冊為淑妃，命處隆基堂。馮淑妃雖奉命遷入，但因為曹昭儀舊居，恐非吉征，特令拆梁重建，並盡將地板反換，又費了許多金銀。齊主緯毫無異言，縱教馮小憐如何處置，一體依從，所有內外國政，都交與陸令萱、穆提婆、韓長鸞、高阿那肱等人，眼見得上下相蒙，漸致亂亡了。小子有詩歎道：<br><br>　　天生尤物最招殃，桀紂都因美色亡；<br>　　況似晚齊淫暴甚，怎能長此保金湯！<br>　　欲知齊朝亂亡的情形，再從下回申敘。<br>　　陳用吳明徹為元帥，北向攻齊，勢如破竹，似乎徐陵之推薦，可號知人。然其時齊主淫昏，不問國事，皮景和出救壽陽，有眾數十萬，尚不敢進，是乃齊之自取其敗，非吳明徹之果能敗齊也。惟王琳之被陳擒戮，當時俱以琳為梁室忠臣，惜其一死。夫忠臣不事二主，寧有事齊事周事陳，尚得為忠臣乎？即以梁事論之，湘東得國，名亦未正，琳徒以姊妹後宮之寵，甘心效力，是其委身之始，固亦非深明大義者，何足尚焉！齊之追贈高官，特給膊搤車引葬，亦未免失之濫賞。然如高緯之淫荒失德，喜怒無常，尚何賞罰之足言！黃花欲落，小憐續命，而齊之不亡亦僅矣。吾於高緯無譏云。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>