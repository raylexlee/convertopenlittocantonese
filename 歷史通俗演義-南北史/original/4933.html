<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第七十五回　斛律光遭讒受害　宇文護稔惡伏誅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十五回</br>　　斛律光遭讒受害　宇文護稔惡伏誅</font></h4>
			　　卻說胡太后失去和士開，又害得寂寞無聊，她是個淫婦班頭，怎肯從此歇手，遂借拜佛為名，屢向寺院中拈香。適有一個淫僧曇獻，身材壯偉，狀貌魁梧，為胡太后所中意。曇獻亦慇懃獻媚，引入禪房，男貪女愛，居然諧成了歡喜緣。胡太后托詞齋僧，取得國庫中金銀，貯積曇獻席下，復將高湛生平所御的寶裝胡牀，亦搬入寺中，與曇獻共同寢坐。嗣又因內外相隔，終嫌未便，索性召入內庭，使他唪誦經，超薦亡靈，朝朝設法，夜夜交歡，正所謂其樂融融了。曇獻又召集許多徒眾，會誦一堂，胡太后賜號昭玄統僧，僧徒卻戲呼曇獻為太上皇。宜呼為太上僧。就中又有兩個少年僧侶，面目秀嫩，好似女子一般。胡太后復不肯放過，陸續召幸，旦夕不離。但恐為皇兒所知，索性叫他喬扮女尼，搽脂畫粉，希圖掩飾。齊主緯有時入省，起初尚未曾留意。後來二僧妝點愈工，姿態愈妍，惹得齊主亦覺動目，遂想出一法，給二僧至別室，迫令侍寢。二僧抵死不從，緯召婢媼等強褫僧衣，欲與行淫。哪知二僧的下體，與緯相同，緯且驚且怒，才知母后有苟且行為。當下親加訊鞫，二僧無從抵賴，只好實供，並及曇獻肆淫事。緯即收誅曇獻，並命二僧一體伏法。何不留作北＋童！又遣宦官鄧長顒，率領眾閹，徙胡太后至北宮，把她幽禁起來。<br>　　陸令萱趁這機會，竟想代做太后，密與祖珽熟商，珽又引出一條故典，說是魏太武帝燾，曾尊保母竇氏為保太后，借古證今，無不可行。虧他想出。且出語朝士道：「陸雖婦人，實是豪傑，女媧以來，得未曾有哩。」令萱亦稱珽為國師，珽得進任左僕射。惟陸為太后，始終無人贊成，因此令萱枉費一番心思，徒樂得畫餅充饑，倒反作成了一個祖珽。<br>　　珽勢力日盛，朝野側目，獨太傅咸陽王斛律光，素來嫉珽，每見珽在朝右，輒遙罵道：「陰毒小人，今日又不知作何計！」復召語諸將道：「邊境消息，兵馬處分，從前趙令恒彥深字令恒。在朝，嘗與我輩參議，今盲人入掌機密，並未會商，國家事恐終為所誤哩！」諸將相率歎息。珽知光恨己，賂光從奴，密問光有無譏評，從奴答道：「相王每夜抱膝悶坐，嘗自歎道：『盲人入朝，國必危亡。』」珽聞得此語，當然挾嫌。開府穆提婆，求娶光庶女為婦，光又不許。齊主擬撥晉陽田，賞給提婆，光復入諫道：「此田自神武以來，累年種禾飼馬，為禦寇計，若賜給提婆，豈非與軍務有礙麼！」齊主乃止。提婆從此怨光，遂與祖珽日伺光隙。<br>　　光為斛律后父，累世勛貴，一門衣錦。弟羨為幽州刺史行台尚書令，雅善治兵，士馬精強，斥堠嚴整，突厥嘗加畏憚，稱為南可汗。長子武都，為開府儀同三司，領梁、兗二州刺史，尚高洋女義寧公主。光父金在日，嘗語光道：「我雖不讀書，聞古來外戚，如漢朝梁冀等，無不傾滅。女若得寵，諸貴人必多妒忌，女若無寵，天子又多生憎。我家以忠勤致貴，斷不可借女生驕，我本不欲爾女入宮，無如累辭不獲，深以為懮！」炎炎者滅，隆隆者絕，斛律金頗知此義，可惜後來復蹈此轍。及金年老去世，光頗遵父訓，持身節儉，事主忠誠，不好聲色，不貪權勢，杜絕饋遺，罕見賓客。每當朝廷會議，常獨後言，言必合理，或有疏奏，使人執筆起草，自己口授，概從樸實。行軍仿乃父遺法，營舍未定，終不入幕。在營不脫甲冑，臨陣時輒身先士卒，士卒有罪，惟用杖撾背，未嘗濫殺，眾皆樂為效力。自洛陽鏖兵後，見七十三回。受官右丞相，領並州刺史，屢與段韶出兵攻周，周勛州刺史韋孝寬，也是一員良將，與光交戰汾北，竟至敗北。光得拓地五百里，就西境築十三城，立馬舉鞭，指畫基址，數日告成。段韶亦得拔周定陽，擒歸汾州刺史楊敷。敷至鄴都，不屈被殺。齊主緯已寵任群小，不願用兵，召還光、韶兩軍。韶未及還鄴，病歿軍中。韶為神武皇后婁氏甥，即段榮子。將略與光相亞，然性頗好色，嘗納魏黃門侍郎元珽妻皇甫氏為妾，寵過正嫡，時論因劣韶優光。韶亦北齊名將，故隨筆帶敘生卒。餘如先朝勛戚，百戰功臣，均依次謝世。獨光尚巋然獨存，為齊柱石。周人不敢越境生事，亦未嘗自誇功績。<br>　　惟周勛州刺史韋孝寬，被光殺敗，嘗欲報恨，特構造謠言，使間諜傳入鄴中，有「百升飛上天，明月照長安」二語；又云：「高山不推自崩，槲木不扶自舉。」祖珽知言中寓意，索性又續下二句道：「盲老公背受大斧，饒舌老母不得語。」因暗令小兒遍歌市中。穆提婆聽著，入白令萱。令萱未盡得解，因召珽入詢語意。珽故意想了一會，乃笑說道：「得著了！得著了！百升是一『斛』字，明月是斛律丞相表字，盲老公是指珽，饒舌老母是指尊顏，餘言可不煩索解了。」令萱惶急道：「如此說來，非但危及爾我，並且危及國家，怎可不即日啟聞！」遂並將謠言入啟齊主，且為齊主解釋意義。齊主遲疑道：「莫非斛律丞相尚有異圖麼？」珽即接入道：「斛律氏累世掌兵，明月聲震關西，豐樂羨字豐樂。威行突厥，女為皇后，男尚公主，今有此謠言，正足令人生畏呢！」齊主不答，俟珽等趨出，召問領軍韓長鸞，長鸞卻謂斛律光必無貳心，乃擱置不提。珽見宮廷中毫無舉動，因復入見齊主，稱有密啟。齊主屏去左右，唯留倖臣何洪珍在側。珽尚未及言，齊主緯即與語道：「前得卿啟，便欲施行，韓長鸞謂必無此理，所以中止。」何洪珍不待珽言，搶先進詞道：「若本無此意，可作罷論；既有此意，尚未決行，倘事機洩露，反為不妙！」珽亦加說數語，請齊主從洪珍言。齊主緯乃點首道：「洪珍言是，我知道了！」<br>　　珽才趨出。<br>　　緯本怯弱，終未能決。會又接丞相府佐封士讓密啟，略言斛律光奉召西歸，即欲引兵逼主，事不果行。今聞該家私蓄弩甲，及奴僮千數，且常遣使至豐樂武都處，陰謀往來，若不旱圖，變且不測云云。這也是由祖珽唆使出來。緯覽此密啟，因語何洪珍道：「人心原是靈敏，我常疑光欲反，不意果然！」實是呆鳥，還自誇靈敏麼？說著，即命洪珍轉告祖珽，並向珽問計。珽說道：「這有何難！可由皇上賜一駿馬，但說明日當遊幸東山，王可乘此馬同行。那時光必入謝，只須二三壯士，便可捕誅此獠。」洪珍即還報齊主，齊主緯依議施行，果然光中珽計，單騎入謝，行至涼風堂，下馬步趨，驀有人從後猛撲，幾至被僕。幸虧腳力尚健，兀自站住，回顧身後，但見劉桃枝怒目立著，因呵叱道：「桃枝你如何慣作此事？我實不負國家！」桃枝不答，復麾集力士三人，把光撲倒，用弓弦冒住光頸，將光扼死，頸血濺地，歷久猶存。可稱為碧血千秋。<br>　　於是由齊主下詔，誣光謀反，遣宿衛兵至光第，拘執光子世雄、恒伽，勒令自盡。惟少子鍾年僅數齡，幸得免死。祖珽使郎官邢祖信籍沒光家。祖信報珽，得弓十五，宴射箭百，刀七，賜槊二。珽厲聲問道：「此外尚有何物？」祖信亦抗聲道：「得棗杖二十束，聞擬處置家奴，凡奴僕犯私鬥罪，杖一百。」珽不覺增慚，柔聲與語道：「朝廷已加重刑，郎中何必代雪呢！」祖信愴然道：「祖信為國家惜良相！」說畢趨退。旁人咎他過直，祖信道：「賢宰相尚死，我何惜餘生呢！」此人亦不可多得，故特敘入。<br>　　齊主又遣使至梁州，殺光長子斛律武都，再命中領軍賀拔伏恩，乘驛捕斛律羨。伏恩至幽州，尚未入城，門吏馳入報羨道：「來使衷甲，馬身有汗，恐不利將軍，宜閉門不納！」羨叱道：「敕使豈可疑拒？」遂出迎伏恩。伏恩宣詔畢，即把羨拿下，就地取決。羨臨刑自歎道：「富貴至此，女為皇后，公主滿家，天道惡盈，怎得不敗！」遂從容受刑，五子皆死。伏恩等還都復命，除陸令萱母子及祖珽奸黨外，無不稱冤。獨周將軍韋孝寬得信大喜，自幸秘計告成，急報知周主邕。周主也喜出望外，下詔大赦，舉朝慶賀，互相告慰道：「斛律受誅，齊虜在吾目中了！」為周滅齊張本。<br>　　齊主緯后斛律氏，貌本平庸，未得主寵，至是亦連坐被廢，遷居別宮。胡太后自愧失德，求悅齊主，特召入兄女，炫服盛裝，與齊主相見。齊主是登徒子一流人物，見有姿色女郎，差不多肢體俱酥。當下問明姓氏，乃是前隴東王胡長仁女。父已受誅，女尚未字，樂得把她留住，做一對中表鴛鴦。胡女已受太后密囑，曲意承歡，齊主緯越加憐愛，當即冊為昭儀。就中有一個情敵，就是弘德夫人穆舍利。穆舍利已生一男，取名為恒，齊主未有儲嗣，特命斛律后撫養。才閱半年，即立為皇太子。此次斛律后廢黜，穆夫人應該補升，偏被胡昭儀夾入，轉令穆氏多一對頭。胡太后復立姪女為后，料知穆氏義母陸令萱，必幫助穆氏，出來反對，不得已卑辭厚禮，結好令萱，約為姊妹。令萱至此，反覺左右為難，只因胡昭儀寵幸方隆，更由胡太后從中囑托，乃與祖珽入白齊主，立胡昭儀為皇后。胡后深感姑恩，便提起母子大義，責備齊主，枕席私言，容易動聽；況齊主緯已忘前嫌，所有北宮稽查，早命撤銷，此次聞胡后語，便將太后迎還奉養。母子姑姪，團圞歡聚，自在意中。胡太后計非不佳，但可暫不可久奈何！<br>　　獨這陰柔狡黠的穆夫人，平白地將后位讓人，如何忍受得住？當下埋怨陸令萱，說她無母女情。令萱也覺自悔，便慰穆氏道：「汝休性急，不出半年，管教汝正位中宮！」穆氏泣道：「我非三歲嬰孩，何必哄我！」令萱對她設誓，決計替她轉圜，穆氏尚似信非信。果然過了月餘，齊主緯屢至穆氏寢室，申敘舊歡。穆氏半喜半嗔，佯勸緯往就中宮，緯作色道：「皇后不知惹著何病，非癡非癲，想是有些失心瘋了，朕不願見她！」穆氏亦暗暗疑訝，默料必令萱所為，但亦未識她用著何術。只因齊主已經轉意，自然提起精神，籠絡齊主。陸令萱又乘間啟奏道：「天下有男為太子，母為奴婢麼？」齊主默然，令萱乃出。<br>　　已而齊主復選得二女，一姓李，一姓裴，皆是美色，號李氏為左娥英，裴氏為右娥英。這取名的原因，是本舜妃娥皇女英，並合為一。令萱不禁替穆氏著急，便為穆氏設法，別造寶帳及枕席器玩等具，俱為世所罕見，令穆氏穿著后服，滿身珠翠，裝束如天仙相似，靜坐帳中。令萱即往白齊主道：「有一聖女出世，大家何不往看！」齊主便即隨行，由令萱引至穆氏坐處，揭開寶帳，即有一種蘭麝奇芬，沁人心脾。約略一瞧，果見一麗姝端坐，彷彿似巫山神女，姑射仙人。齊主不覺喝采，及麗姝起身出迎，仔細端詳，才認識是穆夫人。齊主笑指令萱道：「陸太姬真會弄乖！」令萱亦笑答道：「似此麗質，尚不配做皇后，試問陛下將擇何人？」好似玩弄小兒。齊主道：「天子只有一后。」令萱便接口道：「舜納堯二女為妃，便是二后。舜為聖主，難道不可效法麼？」對症用方。齊主大喜，是夕即與穆氏並宿寶帳中，竭盡歡娛。次日即立穆氏為右皇后，號胡氏為左皇后。<br>　　穆氏意尚未足，再托令萱設策，除去胡氏。令萱許諾，屢次入見胡太后。一日至太后前，佯作嗔語道：「何物親姪女，作如此語！」太后驚問何因？令萱又搖首不答。經太后一再固問，方低聲說道：「胡后語大家云：太后行多非法，不足為訓。」這語說出，激動太后怒意，立召胡后來前，命左右剪去后髮，遣回家中。落人圈套，還不自知，徒斷送了一個姪女。穆氏遂得獨為皇后。令萱向她道賀，穆氏亦斂奭拜謝，惟問及胡后致病事，令萱但微笑不言。看官道是何故？無非由令萱使人厭盅，除害胡后罷了。嗣是穆提婆、高阿那肱、韓長鸞，共處鈞軸，號為三貴。祖珽得總知騎兵、外兵事。宵小橫行，內外蒙蔽，要把這高氏宗社，輕輕斷送了。小子姑從慢表，且述周事。自周主邕，與突厥連和，兩次侵齊，俱遭敗挫。見七十二、三回。太師宇文護由弘農退還，與諸將入朝請罪，周主邕一體赦免。越年春季，周改保定六年為天和元年，屢遣使至突厥迎婚。突厥木桿可汗，因齊人強盛，向齊通使，又欲與齊連姻，不願送女適周。周使臣陳公宇文純，宇文泰第九子。許公宇文貴，神武公竇毅，南陽公楊薦等，俱被留住，好幾年不得歸國。宇文純等再四請求，終不見允。會突厥遇大風雨，兼大雷震，旬日不止，番帳汗庭，均被漂壞，木桿恐是天譴，不合向周悔婚，乃將愛女阿史那氏，遣嫁周主，與宇文純等偕至長安。周主邕行親迎禮，出郊迎女，入宮備冊，立阿史那氏為皇后。后雖出番族，貌頗端妍，邕嘗優禮相待，兩無間言。會宇文護母閻氏病歿，賻恤甚優。護丁艱避位，不到數月，即令起復，入朝視事。至天和五年，且由周主邕下敕，加護殊禮。詔書有云：<br>　　蓋聞光宅曲阜，魯用郊天之樂。地處參墟，晉有大搜之禮。所以言時計功，昭德紀行，使持節太師都督中外諸軍事柱國大將軍大冢宰晉國公體道居貞，含和誕德，地居戚右，才表棟隆。國步艱難，寄深夷險，皇綱締構，事均休戚。今文軌尚隔，方隅猶阻，典策未備，聲名多闕，宜賜軒懸之樂，六佾之舞，崇獎功德，公其勿辭！<br>　　這詔書上面，連護名俱未稱及，正是寵榮異數，自古罕聞。護性頗寬和，實昧大體，自恃功高，久攬政柄，所居私第，常屯兵護衛，威逾宮闕。諸子僚屬，皆倚勢作姦，蠹國殃民。護亦全不過問，任彼所為。周主邕深自晦匿，不加干預，一班王公大臣，也猜不透周主意旨，大都旅進旅退，虛與周旋。至天和七年三月朔，日食幾盡，護乃召問稍伯大夫庾季才道：「近日天象如何？」大約想篡位了。季才答道：「蒙恩深厚，敢不盡言，近日天象告變，公宜歸政天子，請老私門，庶幾名同旦詧，壽享期頤，子子孫孫，常作屏藩；否則非季才所敢知了！」護若肯從此言，何至遽死？護沈吟多時，方微吁道：「我亦作此想，但恐不得辭，所以蹉跎至今。公既為王官，可入依朝列，無須另參寡人！」季才知護介意，唯唯而去。嗣復陳書諫護，語極懇摯，護怎肯依議，反與季才有嫌。哪知宮中已密為安排，要將他一刀兩段，送入冥途。<br>　　先是衛公宇文直，與護相親，自沌口一敗，直坐免官，遂至怨護。沌口戰事。見七十三回。嘗密白周主道：「護若不誅，必為後患。」周主邕乃屢與計議。又有右宮伯中大夫宇文神舉，宇文泰族子。內史下大夫王軌，右侍上士宇文孝伯，宇文深子。也與周主同謀，議定一策，對付權臣。三個縫皮匠，比個諸葛亮。適護出巡同州，還都復命，周主邕御文安殿，面加慰勞。護請入省叱奴太后，周主邕悵然道：「太后春秋已高，頗好飲酒，一或過醉，喜怒乖方，近雖犯顏屢諫，未蒙垂納，兄今入省，願更為啟請。」說至此，即從懷中取出酒誥，交與護手道：「煩取此入諫太后！」護當然接受，與周主邕一同進去。既見叱奴太后，問過了安，太后命護旁坐。護因周主邕囑托，尚立讀酒誥。周主陰執玉珽，走至護後，猛力擊護，護猝致倒地。周主令宦官何泉，用御刀斲下，泉不覺手顫，斲護未傷。衛公直已伏匿戶側，一躍而入，手起劍落，把護劈成兩段。該死久矣！太后驚起，由周主邕婉言陳訴，謂護謀害兩宮，所以誘誅。太后自然無言。邕即召入宮伯長孫覽，收捕護子譚公會，莒公至崇，業公靜正，平公幹嘉，及乾基、乾光、乾蔚、乾祖、乾威等，悉數伏誅，又殺護黨柱國侯伏、侯龍恩，大將軍侯萬壽、劉勇，中外府司錄尹公正、袁杰，膳部下大夫李安。<br>　　時雍州牧齊公憲，為護親任，賞罰黜陟，多所參預。至是由周主召入，勉勵數語。憲免冠拜謝，乃使詣護第收兵符及諸文籍。衛公直素來忌憲，勸周主並憲加誅，周主不許。及憲入復命，聞李安亦在誅例，便面啟道：「安出自皂隸，唯主庖廚，向未預聞朝政，何足加戮！」周主正色道：「世宗暴崩，實安所為，弟難道全未聞知麼？」憲惶恐趨出。護世子訓為蒲州刺史，即夕遣越公宇文盛，乘驛召還，至同州賜死，次子昌城公深，出使突厥，亦命開府宇文德齎去璽書，誅死道中。當下頒詔罪護，除首從已正典刑外，餘皆肆赦，復改天和七年為建德元年。小子有詩斥護道：<br><br>　　怙權肆逆久稽誅，一死猶嫌未蔽辜；<br>　　玉珽撲身奸賊倒，九京才得慰寧都！寧都見前文。護既就誅，周主親政，當然有一番封賞。欲知何人代護，下回再當續詳。<br>　　本回敘述，足為斛律光、宇文護兩人合傳。斛律光為高氏懿親，效忠王室，足懾強鄰。光不死則齊不亡，乃為宵小所排，卒遭慘死，齊之不永也宜哉！但功高震主，罕得保全，斛律金平生寄慨，斛律羨臨死興嗟，滿招損，盈必覆，富貴其可長保乎！備錄之以風後世，為斛律光惜，固不僅為斛律光惜也。彼宇文護歷弒二主，罪惡昭彰，直至周主邕嗣位十三年，始得誘誅，死已晚矣。庾季才勸護歸政，護若聽季才言，尚可不死，但極惡如護，若得不死，寧有天道！誅之正以見周主之能，且可見元惡大憝，鮮有不殺身亡家者也。本回前後連敘，善惡相對，隱寓微義。而齊宮瑣事，即由斛律后被廢而致。斛律光死而齊即衰，宇文護死而周轉盛，賢奸之關係盛衰也，固如是夫！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>