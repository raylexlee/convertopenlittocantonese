<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 南北史 - 第二十二回　掃逆藩眾叛蕩平　激外變四州淪陷</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二回</br>　　掃逆藩眾叛蕩平　激外變四州淪陷</font></h4>
			　　卻說殷孝祖陣亡，眾情震駭，還虧沈攸之御眾有方，勉力支持，方得鎮定人心，不致溃散。時江方興已由南調北，與攸之名位相埒，應前回。大眾擬推攸之為統軍，攸之獨讓與方興。方興大喜，便督厲諸將，準備開戰。<br>　　赭圻守將，為尋陽左衛將軍孫衝之，右衛將軍陶亮等人，統兵約二萬名。衝之語亮道：「孝祖驍將，一戰便死，天下事不難手定了。此地不須再戰，便當直取京師。」亮不肯從，但與部將薛常寶、陳紹宗、焦度等，出兵對壘，決一勝負。方興與攸之夾攻敵陣，有進無退，殺得尋陽軍士，棄甲曳兵，一哄兒逃往姥山。死亡過半，失去湖、白二城。陶亮大懼，亟與孫衝之退保鵲尾，只留薛常寶等守赭圻。<br>　　尋陽長史鄧琬，聞前軍敗績，復遣豫州刺史劉胡，率眾三萬，鐵騎二千，援應孫、陶。胡係宿將，頗有勇略，為將士所敬憚，孫、陶二人，亦倚以為重，總道是長城可靠，後必無虞。會宋廷已擢沈攸之為輔國將軍，代殷孝祖督前鋒軍事，又調建武將軍吳喜，自會稽至赭圻。攸之以軍勢頗盛，遂麾軍圍赭圻城。<br>　　薛常寶乘城扼守，且因糧食不繼，向劉胡處乞援。胡自督步卒萬人，負囊運米，乘夜救薛，天明至城下，偏為攸之大營所阻，不得入城。攸之且出兵邀擊，與劉胡鏖鬥多時，胡卻也厲害，持槊直前，衝突多次。經攸之號令諸軍，迭發強弩，把他射住，胡尚三卻三進，直至身中數箭，方自覺支撐不住，向後倒退。攸之乘勢奮擊，胡眾大敗，舍糧棄甲，緣山奔去。胡狼狽退走，僅得回營。<br>　　薛常寶見胡敗去，料知孤城難守，便開門突圍，走入胡寨。他將沈懷寶，也想隨奔，適被攸之截住，戰不數合，就做了刀頭鬼。陳紹宗單舸走鵲尾，城中尚有數千人，當即出降。攸之入赭圻城，建安王休仁，亦自虎檻至赭圻。宋主復遣尚書褚淵，馳抵行營，賞犒將士，促兵再進。<br>　　鄧琬傳子勛號令，征袁顗至尋陽，令他統軍赴敵，顗盡率雍州部曲，來會尋陽各軍。樓船千艘，戰士二萬，如火如荼，趨至鵲尾，劉胡等迎顗入營，談論軍情，顗略略交談，便算了事。住營數日，並未聞有甚麼方略，但見他常服雍容，賦詩飲酒，差不多似沒事一般。也想學謝太傅麼？劉胡因南軍未至，軍需匱乏，特向顗商借襄陽軍資，顗不肯應允。又聞路人謠傳，謂建康米貴，鬥米千錢，遂以為不勞往攻，可以坐定；因此連日延宕，不發一兵。劉胡等屢請出戰，顗乃令胡出屯濃湖，堵截官軍。<br>　　會青、兗各郡吏，並起兵應建康，青州刺史沈文秀，勉與相持，勢頗危急。弋陽西山蠻田益之，也輸誠宋室，率蠻眾萬人圍義陽，司州刺史龐孟虯，由鄧琬差遣，擊退益之，且引兵往援殷琰。劉勔致休仁書，請分兵相助，休仁欲遣龍驤將軍張興世赴援，興世方謀繞越鵲尾，上據錢溪，截擊尋陽軍糧道，偏休仁令他北援，未免背道而馳，甚為歎惜。<br>　　沈攸之本贊成興世，即入白休仁道：「孟虯蟻聚，必無能為，但遣別將往救，已足相制，興世謀襲叛軍糧道，乃是安危樞紐，萬難中止，還請大帥注意！」休仁依攸之言，另派部將段佛榮率兵救虯，令興世簡選戰士七千，用輕舸二百艘分裝，泝流而上。途次輒遇逆風，屢進屢退。劉胡聞報大笑道：「我尚不敢輕越彼軍，下取揚州，張興世有何能力，乃敢據我上流呢！」遂不復戒備。<br>　　哪知天心助順，不如人料，一夕東北風大起，興世得懸帆直上，逕越鵲尾。及劉胡聞知，急令偏將胡靈秀往追，已是不及。興世竟趨錢溪，扎住營寨，堵截交通。劉胡自率水部各軍，往攻錢溪，前鋒為興世所敗，傷斃數百人。胡不禁大怒，驅軍猛進，不防袁顗著人追還，說是濃湖危急，促令返救，胡只得回軍濃湖。看官聽說！這濃湖危急的軍報，並非袁顗虛造，實是休仁遙應興世，特令沈攸之、吳喜等，率艦進擊，牽制劉胡。胡既東返，攸之等也即引還。無非是亟肄以敝，多方以誤之計。<br>　　是時廣州刺史袁曇遠，為下所殺，山陽太守程天祚反正投誠。贑令蕭頤，係輔國將軍蕭道成世子，擒獲南康相沈肅之，據住南康，起應君父。就是龐孟虯到了弋陽，也被呂安國等擊走，遁還義陽。王玄謨子曇善，又起兵據義陽城，擊逐孟虯，孟虯竄死蠻中。皇甫道烈等聞孟虯敗死，相率降虯。<br>　　虯遂遣還段佛榮，仍至濃湖。<br>　　劉胡等軍中乏食，糧運為興世所阻，梗絕不通。胡再攻錢溪，仍然不克，更遣安北府司馬沈仲玉，竟往南陵征糧。仲玉至南陵，載米三十萬斛，錢布數十舫，還過貴口，可巧碰著宋將壽寂之、任農夫，麾兵殺來。那時逃命要緊，不得已棄去米布，走回顗營。<br>　　劉胡聞報大驚，陰謀西竄，佯令人通知袁顗，只說是再攻錢溪，兼下大雷，暗令薛常寶辦船，逕趨海根，毀去大雷諸城，自向尋陽遁去。顗至夜方知，頓足大憤道：「不意今年為小子所誤，悔無及了！」一面說，一面即出跨乘馬，顧語部眾道：「我當自往追胡，汝等不應妄動，在營守著！」語畢，即帶著千人，策馬飛馳，走往鵲頭。依樣畫葫蘆。<br>　　濃湖及鵲尾各營，統共不下十萬人，兩處並無主帥，如何保守？索性盡降宋軍。建安王休仁，既入濃湖，復至鵲尾，收降敵壘數十，遂遣沈攸之等追顗。<br>　　顗與鵲頭守將薛伯珍，又趨向尋陽，夜止山間，殺馬饗將士，且語伯珍道：「我非不能死，但欲一至尋陽，謝罪主上，然後自盡呢。」伯珍不答。到了翌晨，竟請屏人言事。顗不知他是何妙計，便命左右退去，與他密談，哪知他拔劍出鞘，向顗砍來。顗駭極欲避，偏偏身不由主，手足反笨滯得很，只聽見砉的一聲，魂靈兒已飛入幽都。<br>　　伯珍梟了顗首，持示大眾，囑令降宋，眾皆聽命，他即持顗首馳往錢溪。適遇馬軍將軍俞湛之，出首相示，湛之佯為道賀，暗拔刀斵伯珍首，共得兩顆頭顱，送往休仁大營，據為己功。強中更有強中手。<br>　　尋陽連接敗報，鄧琬等倉皇失措，忽見劉胡到來，詐稱袁顗叛去，軍皆溃散，惟自己全軍回來，請速加部署，再圖一戰。琬信為真言，撥糧給械，令他出屯湓城，不料他一出尋陽，竟轉向淝口去了。<br>　　琬聞胡去，越加惶急，與中書舍人褚靈嗣等，商量救急方法，大家智盡能索，無一良謀。尚書張悅，卻想出一條妙計，詐稱有疾，召琬議事。琬應召入室，向悅問安，悅答道：「我病為國事所致，事至今日，已迫危境，足下首倡此謀，敢問計將安出？」琬躊躇多時，方囁嚅答道：「看來只好斬晉安王，封庫謝罪，或尚得保全生命！」好計策。悅冷笑道：「這也太覺不忍，難道可賣殿下求活麼？且飲酒一樽，徐圖良策。」說至此，即向帳後回顧，佯呼取酒。帳後一聲應響，便閃出許多甲士，手中並無杯箸，但各執刀械相餉。琬欲走無路，立被甲士拿下，由悅數責罪狀，當場斬首！該殺。復令捕到琬子，一並加誅，自乘單舸詣休仁軍前，獻入琬首，贖罪乞降。<br>　　休仁即令沈攸之等馳往尋陽。尋陽城內，已經大亂，子勛已被蔡道淵囚住，城門洞開，一任攸之等趨入。可憐十一歲的垂髫童子，做了半年的尋陽皇帝，徒落得一刀兩段，身首分離。<br>　　當下傳首建康，露佈告捷，再遣張興世、吳喜、沈懷明等，分徇荊、郢、雍、湘各州，及豫章諸郡縣。劉胡逃至石城，為竟陵丞陳懷直所誅。郢州行事張沈，荊州行事孔道存，相繼畢命。臨海王子頊，由荊州治中宗景，執送建康，勒令自殺。安陸王子綏也即賜死。還有邵陵王子元，係子勛弟，本遷任湘州刺史，道出尋陽，為子勛所留，加號撫軍將軍，至是亦連坐受誅，年止九歲。所有叛附子勛諸黨羽，除見機歸順外，多被捕誅。徐州刺史薛安都，冀州刺史崔道固，益州刺史蕭惠開，梁州刺史柳元怙等，先後乞降。獨湘州刺史何慧文，未曾投順，由宋主詔令吳喜，宣旨招撫。慧文歎道：「身陷逆節，不忠不義，還有何面目見天下士！」遂仰藥自殺。有詔追贈死節諸臣，及封賞有功將士，各分等差，並召休仁還朝。<br>　　時路太后已遇毒身亡，追諡為昭太后，葬孝武陵東南，號修寧陵。名目上雖未減損，實際上很是草率。原來路太后聞子勛建號，頗以為幸，及子勛將敗，路太后竟召入宋主，置毒酒中，偽令侍飲。宋主彧全不加防，經內侍從旁牽衣，始悟毒謀。即將計就計，起奉面前樽酒，為太后壽。路太后無可推辭，只好拚死飲盡。原是自己速死。是夕毒發暴亡。宋主彧尚秘不發喪，但遷殯東宮，至尋陽告捷，乃草草奉葬。<br>　　休仁應召入都，復密白宋主道：「鬆滋侯兄弟尚在，終為禍階，宜早自為計！」宋主因將鬆滋侯子房以下，共計兄弟十人，一並賜死，連路太后從子體之茂之，也連坐加誅。總計孝武二十八子，至此俱盡。上文雖約略分敘，未曾詳明，由小子列表如下：<br>　　廢帝子業。遇弒。豫章王子尚。賜死。晉安王子勛。被殺。安陸王子綏。賜死。子深。未封而殤。尋陽王子房。降為鬆滋侯賜死。臨海王子頊。賜死。始平王子鸞。為子業所殺。永嘉王子仁。賜死。子鳳。未封而殤。始安王子真。賜死。子玄。未封而殤。邵陵王子元。賜死。齊敬王子羽。早卒，追加封諡。子衡子況。俱未封而殤。淮南王子孟。賜死。南平王子產。賜死。晉陵王子雲。早卒。子文。未封而殤。庐陵王子羽。賜死。南海王子師。為子業所殺。淮陽王子霄。早卒，追加封諡。子雍。未封而殤。子趨。未封賜死。子期。未封賜死。東平王子嗣。賜死。子悅。未封賜死。<br>　　以上為孝武帝二十八男，由宋主彧賜死，得十四人，這也可謂殘虐骨肉，太無仁心了。咎在休仁。<br>　　輔國將軍劉勔，圍攻壽陽，自春至冬，尚未能下，宋主彧使中書草詔，招撫殷琰。尚書蔡興宗入諫道：「天下既定，琰宜知過自懼，但須由陛下賜給手書，彼方肯來，否則仍使疑貳，尚非良策！」宋主不從，果然殷琰得詔，疑是劉勔行詐，不敢出降。杜叔寶且藏瞞尋陽敗報，益加守備。嗣經宋主發到降卒，使與城中人問答，守卒始知尋陽敗沒，各生貳心。琰欲北走降魏，主簿夏侯詳，極力勸阻。琰乃使詳出見劉勔，婉言乞請道：「今城中兵民，明知受困，尚且固守不變，無非懼將軍入城，一體受誅；倘將軍逼迫太急，彼將北走降魏，為將軍計，不如網開三面，一律赦罪，大眾得了生路，還有不相率歸順麼？」勔慨然應諾，即使詳至城下，呼城上將士，傳達勔意。琰乃率將佐面縛出降，勔悉加慰撫，不戮一人。入城又約束部曲，秋毫無犯，城中大悅。宋主亦有詔赦琰。琰還都後，復得為鎮南諮議參軍，仕至少府而終。北路亦了。他如兗州刺史畢眾敬，豫章太守殷孚，汝南太守常珍奇，從前常向應子勛，至是俱上表輸誠，願贖前愆。宋主因叛亂已平，更欲示威淮北，特授張永為鎮軍將軍，沈攸之為中領軍，使統甲士十五萬，往迎徐州刺史薛安都。蔡興宗諫道：「安都已經歸順，但須一使傳書，便足徵召，何必多發大兵，反令疑忌呢！若謂叛臣罪重，不可不誅，亦應在未赦以前，早為處置。今已加恩寬宥，復迫令外叛，招引北寇，恐欲益反損，朝廷又不遑旰食了！」歷觀興宗所陳，多有特見。宋主不以為然，轉詢蕭道成，道成亦答稱不宜遣兵，宋主道：「諸軍猛銳，何往不利，卿等亦未免過慮了！」驕必敗。遂逕遣張、沈二將北行。<br>　　安都聞大兵將至，果然疑懼，亟遣子入質魏廷，向他求救。汝南太守常珍奇，亦恐連坐遭誅，也舉懸瓠城降魏。魏主弘係拓跋濬長子，濬在位十四年病殂，由弘承父遺統，與宋主彧同年即位，尊濬為文成皇帝。弘年僅十二，丞相太原王乙渾，總決國事。補前文所未詳。越年，乙渾有謀反情事，太后馮氏密定大計，收渾伏誅。馮氏為弘嫡母，頗有智略，因臨朝聽政。可巧薛安都、常珍奇二人，奉書乞援，遂與中書令高允等，商決出兵，立派鎮南大將軍尉元，鎮東將軍孔伯恭等，率騎兵萬人，東救彭城。鎮西大將軍西河公拓跋石，都督荊豫南雍州諸軍事張窮奇，率步兵萬人，西救懸瓠，授薛安都為鎮南將軍，領徐州刺史，封河東公，常珍奇為平南將軍，領豫州刺史，封河內公。<br>　　兗州刺史畢眾敬，與安都異趨，表達建康，請討安都。書尚在途，忽聞子元賓坐罪被殺，不禁大怒，拔刀斲柱道：「我已白首，只生一子，今在都中受誅，我亦不願生存了！」為子叛君，也不合理。未幾魏軍至瑕邱，眾敬即遣人乞降，魏將尉元，撥部眾隨入兗州，便將城池據去，不令眾敬主持。眾敬始覺悔恨，好幾日不進飲食，但已是無及了。<br>　　魏西河公石至上蔡，與尉元同一謀畫，俟常珍奇出迎，即麾眾入城，勒交管鑰，據有倉庫。珍奇也有悔心，復欲圖變，奈石已防備嚴密，無從下手，沒奈何屈意事石，蹉跎過去。引狼入室，應有此遇。<br>　　薛安都尚未知兩處消息，但聞張永、沈攸之等已到下磕，忙遣使催促魏軍。尉元長驅至彭城，見薛安都開門迎謁，便派部將李璨，偕安都入城，收檢庫鑰，更令孔伯恭用精兵二千，守衛城池內外，方才馳入。既至府署，堂皇高坐，令安都下階參見，好似上司對下屬一般。安都不禁憤恚。退語部眾，再欲叛魏歸宋，偏又為尉元所聞，召入署中，語帶譏諷。安都且愧且驚，不得已攜出私資，重賂尉元，復委罪女夫裴祖隆，將他殺死。女夫何罪，乃斵其首，女又何辜，乃令其寡？徇利貪生，一至於此，比畢、常二人猶且勿如。元乃使李璨守城，安都為助，自率兵出襲張永糧道。<br>　　永正派羽林監王穆之，領兵五千，在武原守住輜重，不意魏兵殺到，措手不及，只好將輜重棄去，奔就永營。永等方進薄彭城，驀見穆之逃來，說是輜重被奪，不覺大駭，又兼冬春交季，雨雪紛紛，自知站立不住，索性棄營遁還。適泗水冰合，船不能行，復把兵船棄去，渡冰南走。士卒已多半凍斃，及渡過南岸，行抵呂梁相近，突遇魏兵殺出，首領正是尉元。原來元襲穆之輜重，已繞出永營後面，預料永軍絕糧，必將奔還，因即逾淮待著，截擊永軍。永已無心戀戰，既遇魏軍，不得不勉強廝殺，哪知後面又有鼓聲，乃是薛安都領兵追到，也來乘勢邀功。何顏之厚。永前後受敵，如何了得，急令沈攸之抵擋後軍，自督兵衝突前軍。好容易殺開血路，已是足指被傷，忍痛走脫。沈攸之也僅以身免。部眾死亡逾萬，橫屍六十里，所有軍資器械，拋散殆盡。<br>　　宋主接得敗報，召語蔡興宗道：「朕不聽卿言，竟致徐、兗失守，今自覺無顏對卿呢。」興宗道：「徐、兗已失，青、冀亦危，速請撫慰為是！」宋主乃遣沈文秀弟文炳，持詔宣撫，又遣輔國將軍劉懷珍，與文炳同行。途次果聞青、冀有變，由懷珍兼程急進，連定各城，青州刺史沈文秀，冀州刺史崔道固，始不敢生貳，仍絕魏歸宋。懷珍乃還。<br>　　魏既得徐、兗二州，復擬攻青、冀二州，再遣平東將軍長孫陵赴青州，征南大將軍慕容白曜為後應，驅兵大進，勢如破竹，據無鹽，破肥城，奪去糜溝。垣苗二戍，又進陷升城。守將非死即降。宋主復命沈攸之等規復彭城，俾得通道東北，往援青、冀。攸之謂淮泗方涸，不便行軍，宋主怒起，立要他立功贖罪。攸之不得已北行，蕭道成亦奉命鎮淮陰，接應攸之軍需。攸之至濉清口，被魏將孔伯恭截住，戰了半日，攸之敗退。孔伯恭乘勝追擊，殺斃宋龍驤將軍崔彥之，攸之身亦受創，走還淮陰。下邳、宿豫、淮陽諸守將，皆棄城遁還。<br>　　青、冀二州，日夕待援，始終不至，崔道固孤守歷城，即冀州治所。被圍年餘，力竭降魏。沈文秀困守東陽，即青州治所。被圍三年，士卒晝夜拒戰，甲冑生蟣蝨，魏將長孫陵，督眾陷入，執住文秀，縛送慕容白曜。白曜喝令下拜，文秀亦厲聲道：「汝為北臣，我為南臣，彼此名位從同，何必拜汝！」白曜倒也起敬，待以酒食，始轉送平城。魏主令為中都下大夫，於是青、冀二州，也為魏有。小子有詩歎道：<br><br>　　無端挑釁啟兵爭，外侮都因內變生；<br>　　試看四州淪陷日，才知師出本無名。<br>　　豫州境內，又有魏兵出入，虧得有人守住，擊斬魏將，才得保全。欲知此人為誰，且至下回再敘。<br>　　子勛之死，咎由自取，袁顗、鄧琬、劉胡等，死有餘辜，更不足責。子頊、子房、子綏，同類受誅，尚不得為冤死。子元被留尋陽，死非其罪，顧猶得曰受撫軍將軍之偽命，固不便輕赦也。子仁以下共九人，年皆沖幼，又未嘗趨附子勛，何罪何辜，乃盡賜死？休仁原是不仁，而宋主彧之妄加鋤戮，舉孝武遺冑而悉屠之，安得謂非殘忍乎？子勛既敗，餘黨盡降，薛安都亦奉表歸命，無端發兵十五萬，往迎安都，可已不已，激成外變，卒至徐、袞、青、冀四州，相繼淪沒。江左小朝，不及北魏之半，又復失去四州，是地且益小矣。嗚呼劉勔弄巧反拙，原厥禍始，實誤於「驕」之一字。裴子野謂齊桓矜於葵邱，而九國叛，曹公不禮張鬆，而三國分，合以宋主彧之失四州，幾成鼎足，乃知持盈保泰之固自有道也。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>