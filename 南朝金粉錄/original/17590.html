<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南朝金粉錄 - 第二十八回　巨寇肅清紅旗報捷　聖恩浩大青史標名</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十八回</br>　　巨寇肅清紅旗報捷　聖恩浩大青史標名</font></h4>
			　　卻說楊家崗大股逆賊，經官軍撲滅，賊首繆瑞麟就獲受誅，只待棗陽賊巢克復，即行具奏肅清。洪提督屯兵白廟，約等了十日光景，應山棗陽兩處均經平定，官軍亦回白廟大寨，德安等處地方官自由本省督撫先行委員署理，不必細說。洪提督就修了肅清表章，馳奏皇上。<br />
　　且說這表章用八百里加緊委交折弁，由驛馳遞，不到五日，即報入內閣，此時趙弼已升至內閣學士戶部尚書，吉慶和亦升至都察院左都御史，鄭垣也放了浙江布政使，這日趙弼接到洪一鶚肅清巨寇的表章，心中好不歡喜，次早皇上升殿，百官朝畢，趙弼出班跪奏道：「江南湖北等處提督洪一鶚，今有肅清巨寇的表章恭呈御覽。」<br />
　　皇上聞奏龍顏大悅，當即呈上御案，皇上展開觀看，見上面寫著：<br />
　　兵部侍郎兼都察院巡按御史提督江南湖北等處軍務臣洪一鶚跪奏，為恭報剿滅巨寇一律肅清恭折具陳仰祈聖鑒事。竊臣於上年九月初一日，欽奉諭旨，據湖廣總督湖北巡撫奏稱，所屬襄陽府棗陽縣境興隆集土匪繆瑞麟，因鬧教起見，戕斃棗陽縣知縣方正，結連胎簪山臣盜楊壽等，揭竿起事，占奪城池，戕害百姓，疊陷棗陽隨州應山德安黃安各府州縣，賊勢猖獗，官軍屢次失利一折。當蒙欽命：所有湖北襄陽府棗陽縣土匪繆瑞麟，疊陷城池，戕害百姓，勢甚猖獗，殊堪髮指，若不妥速殲滅，何以安百姓而靖地方？這湖北剿辦事宜，即著洪一鶚督師，星夜馳往刻日剿滅，毋任蔓延，並賞賜上方寶劍，俾予便宜行事，欽此欽遵。臣恭請聖訓後，遵旨於九月初十日，督同隨營各將弁起程，星夜馳往，二十一目行抵河南羅山縣界，探得賊人已由白沙擊退總兵官湯獻忠所部健勇，乘勢襲取黃安，當經臣檄飭副指揮使先鋒官褚飛熊，率領所部精銳三千，星夜由虎頭關繞越麻城，直抵黃安兜剿撲滅。詎該賊強悍無匹，經先鋒官褚飛熊力戰三日，該賊死戰不退，其時臣所部大隊在三里崗駐紮，復經臣委派都司王立仁章昭武王邦才、守備張全勇授以密計，會同褚飛熊猛力進剿，該賊勢不能敵，褚飛熊身先士卒，奮勇登城，立斬悍賊孫如虎，奪開城門，大隊撲入，斬獲賊眾五百餘名，馬二十四匹，器械旗幟甚眾。三十日黃安克復，臣當即督隊追殺，並預先札飭王立仁章昭武在德安府要隘處所東煙、三里城兩處埋伏，以防賊眾竄守德安。十月初二日，潰敗各賊果由東煙、三里城經過，即經王立仁章昭武截殺一陣，斬獲賊眾百餘名，逆賊死力戰鬥，伏兵寡不敵眾，致被潰散，臣所部即於三里城暫行駐紮。初三日正擬督隊前進，探知逆賊已退據白廟，其時德安應山隨州及棗陽巢穴，均未進剿，臣復妥加籌劃，查德安為應山隨州兩州縣要隘，德安一破，應山隨州即順流而下，然後合兵直搗棗陽巢穴，克復較易。臣一面分兵札飭：記名提督總兵官李邦乾、參將銜守備張全勇、守備錢應龍進剿德安，記名提督總兵銜副將袁立、都司王立仁、守備孫達進剿隨州，記名提督總兵官左龍都司王邦才章昭武進剿應山，刻日克復，即由克復處所合兵進剿棗陽巢穴；一面由臣督率大隊剿滅白廟。逆賊死守寨柵，堅不出戰，日夜攻打，堅守甚固，直至十一月初七日，經臣於合營士卒諄諄激勵，復用誘敵之計，賊眾四散，即經褚飛熊首先擊殺，其餘各將弁無不奮力，四面兜剿，轉戰兩晝夜之久，計斬獲賊首楊壽牛經許彪趙猛巴陵五名，賊眾二千餘名，擊傷賊將五名，馬匹器械旗幟一千餘件，在戰將士陣亡兵卒八百餘名，受傷者四百餘名，先鋒褚飛熊、游擊吳克威，均身受重創數處。賊眾四散逃竄，臣仍催督將弁，分頭撲滅，窮追二十餘里，賊眾繆瑞麟、偽軍師赫達暨賊眾等正在智窮力竭，將次就擒，突遇賊首繆瑞麟之女繆雙珠，率繡旗兵一千，賊首朱保率領賊兵五千，由分水嶺經過，當與繆瑞麟會合一處，復回兵掩殺，臣即親督將士，再接再戰，竭力剿鎮。無如臣所部自將弁以下轉戰兩晝夜，無不精疲力盡，困乏異常，以疲備之師當強悍之眾，以致不能剿除殆盡，餘孽無貽。此臣督率將弁克復黃安，進剿白廟之實在情形也。賊首纓瑞麟既與賊首朱保合兵一處，所有賊兵千名，即屯據應山縣之楊家崗，分立左右中三寨，復暗招集著名巨盜劉天熊歐陽占魁曹汝泰三名，賊兵四千餘名，連同賊女繆雙珠繡旗隊一千名，共有一萬餘名，臣之所部除分剿德安應山隨州三處各二千名，本部只餘四千名，與賊相較已成寡不敵眾之勢。復經臣再三激勵，曉以公忠體國之道，各將士無不深明大義，奮勇奪先。賊眾死據楊家崗，崗上四面多設擂木滾石，雖屢進剿，悉為木石所擊，以高壓下，不能飛越，相持兩月之久。今年正月十四，經先鋒褚飛熊捨命上崗，痛罵逆賊，當時賊將劉天熊激出，彼此酣戰半日未分勝負，次日又戰，亦未擒獲，緣賊將劉天熊猛勇無匹，驃悍異常，臣輾轉思維，當即密令褚飛熊於分水嶺下林木深處掘就陷坑數處，經臣親與劉天熊擊殺，仍用誘敵之計，一面詐敗，一面使賊追趕，再戰再敗，誘至分水嶺下，劉天熊墮落陷坑，由褚飛熊拿獲，押往臣寨。正擬明正典刑，以彰國法，忽該賊痛哭流涕，矢志求降，臣見其英勇絕倫，具有忠義之氣，思為朝廷儲一猛將，當即准予投降，戴罪立功，以圖報效。嗣經劉天熊復回賊寨，說降歐陽占魁曹汝泰二名，暗約裡應外合，奮力剿滅。臣即於正月二十日夜，督率大隊，各帶火器，裡外夾攻，賊寨立成灰燼，各將弁四面撲滅，力戰一夜，所有賊眾誅戮殆盡，降者六千餘人。比及天明，計查賊首繆瑞麟、賊女繆雙珠、偽軍師赫達在逃，未經就獲，其餘賊首悉數殲除。臣以繆瑞麟等三人為賊之渠魁，何能聽其遽逃法網，復飭各將弁沿途搜索，二十二日經守備熊如豹於河南信陽交界隘口，擒獲賊首繆瑞麟，當即由臣就地正法。其賊女繆雙珠、偽軍師赫達，窮搜不知去向，已由臣開明年貌飛咨各省督撫，轉飭各地方官暨防營將弁，以及軍民人等，一體緝獲，毋任遠颺，此臣督率將弁剿滅楊崗大股賊匪，擒獲賊首繆瑞麟就地正法之實在情形也。彼時德安應山隨州均經分兵進剿，尚未克復。臣正擬加兵，飭令褚飛熊馳往迅速剿滅，旋據分剿德安賊匪記名提督總兵官李邦乾馳報，於正月十六日夜克復。先是該總兵馳抵德安，當即出仗，僅與賊首林全智接戰一次，以後該賊即恃城郭堅固，糧草豐足，堅守不出，該總兵日夜進攻，殊難為力。迨經拿獲賊目，詳加嚴訊，始知賊首林全智惟恐寡不敵眾，密遣心腹馳往逆首繆瑞麟大股，令其分兵抄出官軍背後夾擊等情，當將賊目斬首，即以其號衣另擇妥卒穿換，屬令暗往德安報知賊首林全智，詐稱逆首繆瑞麟現已分兵前來，約定十六日夜，但見官軍背後火光突起，即便出城夾擊；一面飭令隊長督帶兵卒五十名，在大寨背後五里預先堆積柴草，待至二鼓放火為號，復飭守備張全勇錢應龍各帶精銳於城門僻近處所埋伏，俟其賊兵出城，即便襲取。比及夜半，該賊見有火起，果然督卒賊眾出城夾擊，守備張全勇錢應龍當先襲取德安，該總兵奮力接仗，斬獲賊首林全智蕭得祿二名，賊眾六百餘名，降者八百餘名，馬匹器械甚眾。正擬次日馳往應山合兵剿滅。又據哨探報稱，逆首繆瑞麟遣其次子繆電，分兵一千馳往德安保護，該總兵一面擇員留守，一面督兵迎擊，行抵德安之新店地方，正遇賊子繆電，率領賊眾前來，該總兵當即撲滅，首先斬獲賊子繆電，其餘降者死者約半，此總兵官李邦乾克復德安，迎擊賊首次子繆電，當經斬獲之實在情形也。該總兵既克德安，隨率所部並新降兵卒，馳往應山會剿，二十三四兩日，臣疊接總兵官左龍袁立報稱，應山隨州兩處於正月十八日同日克復，賊首馬志奎甘羈邢洪周彭年戚繼盛等五名均經先後斬獲，賊眾大半戰死，餘皆歸降。棗陽為賊之巢穴，李邦乾等既克復德安應山隨州等處，即合三路之兵同赴棗陽，二月十五日該總兵等馳回大寨，據稱棗陽雖係賊巢，其精悍之眾悉隨逆首繆瑞麟大股在外，僅有賊首洪標帶領老弱一千餘名留守巢穴，當即於二月初八日克復興隆集，亦經該總兵等明搜暗訪，並無逆瑞麟眷口，其所有房屋均交地方官變價賑恤，並留辦善後事宜，此總兵官李邦乾克復棗陽之實在情形也。現在各路賊匪已一律肅清，臣所部大兵並新降兵卒，均在德安應山交界地方駐紮，敬候命下即行班師。再，臣前蒙賞賜上方寶劍，俟臣回京覆命之日再行敬謹呈繳，以昭慎重，合併聲明。所有臣督同將弁剿滅各路賊匪一律肅清緣由，理合恭折具陳，上慰宸衷，伏乞聖鑒訓示。謹奏。<br />
　　皇上覽畢龍顏大悅，當奉硃批：「據奏朕覽巳悉，洪一鶚提督軍務，忠勇足備，督剿各路賊匪，未及一載，一律肅清，卓著勤勞，深堪嘉尚。洪一鶚著賞加頭品頂戴，太子少保兵部尚書，巡按都御史，仍提督江南湖北等省水陸軍務，毋庸來京覆命。所部軍士即著分駐要隘。前賜上方寶劍仍賞給該提督敬謹收用，俾予便宜行事，亦毋庸呈繳。所有在事尤為出力之將弁，副指揮使褚飛熊著賞給記名提督，以總兵遇缺盡先即補。記名提督總兵李邦乾左龍均著賞加頭品頂戴，即以提督盡先補用。記名提督總兵銜副將袁立，著免補副將，以總兵補用。前軍左營守備熊如豹擒獲逆首，尤屬異常出力，著加恩賞給總兵銜免補都司，以游擊盡先補用。餘者照現在官階，均加一級。其賊將劉天熊歐陽占魁曹汝泰三名，本應從重治罪，用昭國典，姑念歸降誠切，設策有功，免予治罪，並加恩賞給都司銜守備，以示鼓勵，仍留行營效力，嗣有勞績再行升賞。至陣亡將士暨各路被災處所，即著該提督會同本省督撫妥速查明，分別議恤議賑，毋任忠魂無托，民欲流離，用示朝廷體恤之至意，欽此。」當即發交趙弼，仍付折弁遞回。趙弼亦因保薦人才得力，加封太子少保，協辦大學士，趙弼又叩頭謝恩，皇上退朝，諸臣各散不表。<br />
　　卻說吉慶和自升授都察院左都御史之後，辦事勤勞，直言不諱，這日江蘇兩湖等省吏治太壞，卑污苟且，叢雜其中，只知趨奉鑽營，不顧民生國計，貪婪巧詐，欲壑難填，非亟宜整頓，不足以清吏治而肅官方，故此具了一道表章，奏請皇上欽派大臣前往查辦。欲知所派何人，且聽下回分解。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>