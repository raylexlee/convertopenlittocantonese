<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　這時已是秋末冬初，天氣陰寒，雨雪霏霏，恁你阿桂奮厲無前，也不能直搗敵穴。過了年，又過了春季，漸漸冰雪消融，路上方可行動。阿桂等轉戰而前，只一二十里地面，卻攻了三四個月，方到烏勒圍。豐伸額軍亦至，三路會攻，又足足一月，方破入烏勒圍。可謂艱險。索諾木已與從祖莎羅奔，先期走噶爾崖，清兵整隊復進，番兵又分道拒戰，接連又是數月，始抵噶爾崖城下。阿桂自啟行以來，至此已歷兩年，途中幾經艱苦，恨不得立平噶爾崖，稍泄胸中忿氣，奈攻了三五日，毫不見效，又攻了一二十日，雖轟壞城堞數處，仍被敵兵補好。直至乾隆四十一年二月，城中食盡，索諾木始與莎羅奔，挈家族二千餘人出降，阿桂立飭人獻俘京師，乾隆帝御午門受俘，因索諾木莎羅奔等罪大惡極，著凌遲處死。其餘家族人等，或斬或絞，或永遠監禁，或充發為奴。封阿桂為一等誠謀英勇公，豐伸額本襲公爵，加賞繼勇字號，明亮封一等襄勇伯，海蘭察摧堅奪隘，格外超擢，封為一等超勇侯，額森特福康安等，均各封賞有差，留明亮為四川將軍，改大金川為阿爾吉廳，小金川為美諾廳，直隸四川省，令明亮鎮守。阿桂等一律凱旋，郊勞飲至，如傅恒例。<break time="100ms" />　　越數月，再令阿桂赴雲南，與總督李侍堯，勘定邊界，嚴守戰備，擬再圖緬甸。緬酋孟炮，聞風知懼，原奉表入貢，獻還俘虜，惟求開關互市。阿桂令先將俘虜釋放，他只放出了一半，阿桂不允，仍移檄詰責。偏這孟炮病歿，嗣子贅角牙繼立，國內大亂，叛臣孟魯，弒了贅角牙，孟魯又被國人殺死，迎立雍藉牙少子孟雲。西鄰暹羅，因緬甸內訌，背緬獨立，推戴僑民鄭昭為國王，規復舊土，驅逐緬甸守兵，移都盤谷，復興兵攻緬甸，報復舊怨，並遣使航海入貢中國。鄭昭歿，子華嗣，清封鄭華為暹羅國王。孟雲恐清廷聯絡暹羅，夾攻緬甸，乃由木邦賚金塔一，馴象八，及寶石番毯等，款關來貢，並將俘虜一並送還。清廷乃敕賜冊印，封孟雲為緬甸國王，並諭暹羅緬甸，不得繼續用兵。自是暹羅緬甸，統服屬清朝，小子曾有七絕一首云：<break time="100ms" />　　連番降旨命征誅，一將功成萬骨枯。<break time="100ms" />　　為問紫光遺像在，可曾頂上血模糊？<break time="100ms" />　　俚句中有紫光二字，乃是指紫光閣故事。乾隆帝命繪功臣列像於紫光閣，前傅恒，後阿桂，是乾隆朝最智勇的大將。紫光閣上，後先輝映。方在紀實銘勛，忽接臺灣警報，土豪林爽文作亂；一波才平，一波又起，欲知臺灣肇亂情形，請諸君續閱下回。<break time="100ms" /><break time="100ms" /><break time="100ms" />　　傅恒阿桂係乾隆朝名將，抑亦乾隆朝福將。有明瑞之喪師小猛育，而後傅恒乃慎重將事，有溫福之戰死木果木，而後阿桂乃堅忍成功。天下事經一度失敗，始增一番懲創，明瑞溫福之不幸，即所以成傅、阿二人之幸耳。傅、阿二人歿，嗣後有名將，少福將，故乾隆朝為清室極盛時代，亦即清室中衰時代。此回傳傅、阿二人事，實隱伏清史關鍵云。
    </voice>
</speak>
