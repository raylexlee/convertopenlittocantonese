<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　馬關議和為合肥一生最失意事，敦請再四，毫無成效，至被刺客所擊，始得以顴血博和議，可為痛心！然果以此事為足辱，則應返國圖強，日申儆討，臥薪嚐膽，苦心焦思以為之，安見十年生聚，十年教訓，不能如范大夫之霸越沼吳乎？乃受日本之壓迫，憤而求逞，反欲丐俄人以為助，張之洞等書生管見，尚不足責，合肥名為老成，顧亦作此拒虎進狼之計，殊不可解！俄索遼東，糾合德法，三國何愛於清室，肯作此仗義執言之俠舉，此寧待智者而始知之耶？與日本和，割地償金，所患者猶僅一日本，至俄德法牽率而來，名為助我，實則愚我，我得遼東半島，而仍費三萬萬兩之巨款，受惠不多，而索酬者已踵相接，種種要挾，貽害無窮，此則合肥最大之咎；而中日一役，全軍皆沒，其為失固猶淺也。觀於此，可知恃人不恃己之失計。
    </voice>
</speak>
