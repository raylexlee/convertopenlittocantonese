<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　這諭一下，恭親王等揣摹慈禧后性情，很愛奢華，所定典制，比往時繁縟數倍。正在預備的時候，忽由江蘇巡撫奏報，兩江總督曾國藩出缺，恭親王也吃了一驚，急忙入奏兩宮太后。兩宮太后很為歎息，命同治帝輟朝三日，即下諭追贈太傅，照大學士例賜恤，予諡文正，入祀京師昭忠祠、賢良祠；並於湖南原籍，江寧省城，建立專祠；生平政績，宣付史館。一等侯爵，著伊子曾紀澤承襲，次子附貢生曾紀鴻，長孫曾廣鈞，均著賞給舉人。還有曾廣鈞、曾廣銓一班孫兒，亦賞給員外郎主事等職銜。並派穆騰阿等，接連往祭。有御賜祭文碑文等，都是翰苑手筆，小子錄不勝錄，但抄述兩篇如下：<break time="100ms" />　　御賜祭文曰：<break time="100ms" />　　　　朕惟功懋懋賞，信圭表延世之勛，思贊贊襄，雕俎厚飾終之典。爰申斝奠，用賁絲綸。爾原任大學士兩江總督一等毅勇侯贈太傅曾國藩，賦性忠誠，砥躬清正，起家詞館，屢持節而淪才，洊陟卿曹，輒上書而陳善。值皇華之載賦，聞風木而遄歸。忽鄉鄰有鬥之頻驚，潢池盜弄，懍戰陣無勇之非孝，墨絰師興。奇功歷著於江淮，大名永光於玉帛。俾正鈞衡之位，仍兼軍府之尊。一等酬庸，錫侯封於帶礪；雙輪曳羽，飄翠影於雲霄。重鎖鑰而任北門，百僚是式；還儆戒而惠南國，萬眾騰懽。方期碩輔之延年，豈意遺章之入告？老成忽謝，震悼良深！頒厚賻於帑金，遣重臣而奠輟。特易名於上諡，贈太傅之崇階。列祀典於昭忠賢良，建專祠於金陵湘渚。彝章載考，祭典特頒。天不憖遺一老，永懷翊贊於元臣，人可贖兮百身，用寄咨嗟於典冊。靈其不昧，尚克欽承。<break time="100ms" />又御賜碑文曰：<break time="100ms" />　　　　朕惟臺衡績懋，樹峻望於三公，鐘鼎勛垂，播芳徽於百世。寵頒紫綍，色煥丹珉。爾原任大學士兩江總督一等毅勇侯贈太傅曾國藩，秉性忠純，持躬剛正，闡程朱之精蘊，學茂儒宗；儲方召之勛獻，器推公輔。登木夭而奏賦，清表風規；歷芸館而遷資，誠孚日講。屢持使節，兼校春闈，薦擢卿班，允諧宗伯。溯建言之直節，荷殊遇於先朝。凡茲靖獻之丹忱，早具忠誠之素志。乃突來夫粤匪，俾訓練夫楚軍。拔岳郡而克武昌，功成破竹；靖章江而平皖水，威振援枹。兩江尊總制之權，九伐重元戎之命，朕丕承基緒，眷念成勞，榮銜特畀以青宮，峻望更登諸黃閣。辭節制於三省四省，彌見寅恭；精調度於湘軍淮軍，務嚴申令。聯蘇杭為犄角，堅壘同摧；倚昆季為爪牙，逆巢早搗。金陵奏凱，慰皇考知人善用之明；玉詔酬庸，褒元老決勝運籌之略。既析圭而列爵，亦壘翠以飄纓。既而畿輔量移，因之闕廷展覲。汲黯近戇，實推社稷之臣；楊震厚遺，無慚清白之吏。惟是瘡痍未復，每厪念夫天南，鎖鑰攸司，仍遄歸於江左。方謂功資坐鎮，何期疾遽淪殂？贈太傅而階崇，祀賢良而譽永。專祠遍祭，世賞優頒。易名以表初終，核實允孚文正。於戲！松楸在望，倍懷麟閣之遺型；金石不磨，長荷鸞綸之錫寵。欽茲巽命，峙爾豐碑！<break time="100ms" />　　從此這效忠清室的曾侯爺，長辭人世，其生也榮，其死也哀，也算是千古不朽了。此老係清代偉人，所以敘述獨詳。曾侯出缺，繼任的便是肅毅伯李鴻章，倒也不在話下。<break time="100ms" />　　日月如梭，已屆同治帝大婚吉期，先封皇后父崇綺為三等承恩公，母宗室氏瓜爾佳氏均為公妻一品夫人。九月十二日甲午，因大婚期邇，遣官祭告天地太廟。次日乙未，同治帝御太和殿，閱視皇后冊寶，遣惇親王弈誴為正使，貝勒弈劻為副使，持奉冊寶詣皇后邸，冊封阿魯特氏為皇后。又遣大學士文祥為正使，禮部尚書靈桂為副使，齎冊印至員外郎鳳秀第，封富察氏為慧妃。是夕，復命惇親王弈誴，及貝子載容，行奉迎皇后禮。越日子刻，皇后在邸中拜辭祖先，出升鳳輿，前陳鼓樂，後擁儀衛，由大清中門行御道，至乾清宮降輿。皇上穿好禮服，在坤寧宮等著。宮眷引進皇后，行合巹禮。皇后奉觴，皇上賜琖，兩旁細樂悠揚，笙簫迭奏。此曲只應天上有，人間哪得幾回聞。都為下文反射。又越日丁酉，皇上率皇后詣壽皇殿行禮，詣慈安皇太后、慈禧皇太后前行禮。禮畢，上御乾清宮。適慧妃亦送入宮中，由皇后帶領朝賀。又越日戊戌，皇后朝兩太后於慈寧宮，盥饋醴饗如儀。嗣是上兩宮徽號，受群臣慶賀，賜皇后親屬，暨滿漢王大臣，及蒙古外藩使臣等宴，並賞賚辦事諸臣有差。知府崇齡女赫舍裡氏，及副都統賽尚阿女阿魯特氏，亦次第入宮。崇齡女受封瑜嬪，賽尚阿女受封珣嬪，少年天子，左抱右擁，今夕到這邊，明夕到那邊，皇恩浩蕩，雨露普施，愉快得莫可言喻。這一段文字，統為嘉順皇后敘寫。<break time="100ms" />　　隔了數天，內閣復傳出上諭道：<break time="100ms" />　　　　欽奉兩宮皇太后懿旨，前因皇帝沖齡踐阼，時事多艱，諸王大臣等不能無所稟承，姑允廷臣垂簾之請，權宜辦理。皇帝典學有成，當春秋鼎盛之時，正宜親統萬機，與中外大臣共求治理，宏濟艱難，以仰副文宗顯皇帝付托之重。著欽天監於明年正月內選擇吉期，舉行皇帝親政典禮，一切應行事宜，及應復舊制之處，著軍機大臣大學士會同六部九卿，敬謹妥議具奏！欽此。
    </voice>
</speak>
