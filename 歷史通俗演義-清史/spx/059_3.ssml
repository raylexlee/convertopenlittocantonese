<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　草莽臣錢江上言：伏維天王起義之初，笄髮易服，欲變中國二百年胡虜之制，籌謀遠大，創業非常，知不以武昌為止足也明矣。今日之舉，有進無退，區區武昌，守亦亡，不守亦亡；與其坐以待亡，孰若進而冀其不亡？不乘此時長驅北上，徒苟安目前，懈怠軍心，甚無謂也。或謂武昌襟帶長江，控汴梁而引湘鄂，據險自固，然後間道出奇。以一軍出秦川，定長安，或以一軍趨夔州，取成都。不知秦隴四塞，地錯邊鄙，人悍物嗇，糧食艱難。且重關疊險，縱我攻必克，必大費兵力，勞而無成，固貽後悔。得不償失，亦棄前功，況削其支爪，究不若動其腹心之為愈也。至於四川一局，今昔異形。其在蜀漢之時，先以諸葛之賢，繼以姜維之志，六出九伐，不得中原寸土，賴吳據長江之險以為唇齒，尚難得志，況今日哉？方今天下財庫，大半聚於東南，當此逐鹿於寧謐之時，欲以四川一隅敵天下，江知無能為也。以江愚昧，不如捨西而東，金陵建業，皆帝王建都之所。淮灑汴梁，實真人龍起之方。宜先取金陵，以為基本，次取開封以為犄角，終出濟南以圖進取。握齊魯之運河，可以坐困通倉之食，截南北之郵傳，可以牽制勤王之師。如此而有不成功者，江未信也。故為今日計，莫若急趨江南。南京底定，招集流亡，秣厲兵馬，扼要南堵，揮軍北上。左出則趨江北以進戰，急則可調淮揚之軍以繼之；右出則據黃河以拒敵，急則可調開歸之軍以應之。再發銳卒以圖西略，徇行河內州縣，直抵燕翼無返旆；更遣偏師以收南服，戡定浙東郡邑，閒窺閩粤無輕舉。兵不止於一路，計必出於萬全。外和諸戎，內撫百姓，秦蜀一帶，自可傳檄而定，此千載一時之機會也。自漢迄明，天下之變故多矣。分合代興，原無定局。晉亂於胡，宋亡於元，類皆恃彼強橫，賺盟中夏，然皆不數十年而奔還舊部，從未有毀滅禮義之冠裳，削棄父母之毛血，如今之甚且久者。帝王自有真，天意果誰屬？復我文物，掃彼腥羶，陣堂旗正，不必秘詐，軍行令肅，所至如歸。彼縱有滿洲蒙古殫精竭慮之臣，吉林索倫精騎善射之將，雖欲不望風投順，我百姓其許之乎？更有期者，草茅崛起，締造艱難，必先有包括之心，寓乎宇宙，而後有旋乾轉坤之力。知民之為貴，得民則興；知賢之為寶，求賢則治。如漢高祖之恢廓大度，如明太祖之夙夜精勤。一旦天人應合，不期自至。否則分兵而西，武昌固不能久守，且我之勢力一涣，即彼之勢力復充。久而久之，大勢一去，不能復振，噬臍之悔，誠非江所忍言者矣。筦見所及，不敢自隱，伏乞採擇施行！<break time="100ms" />　　秀全閱畢，便道：「奇才，奇才！」錢江開口稱臣，已中秀全之意，故極口獎賞。遂封錢江為軍師，即於咸豐三年正月元旦，連舟萬餘，載資糧軍火財帛，及所掠男婦五十萬，棄武昌東下。沿江守卒，望風披靡，只壽春總兵恩長，奉江督陸建瀛命，在中流截擊，麾下只松江兵二千名，不值長毛一掃，恩長戰死，舟師盡潰。陸建瀛方率兵數千，移舟上駛，才到九江，接到恩長死耗，從兵恟懼，霎時潰散。建瀛手下，只有十七人，駕著二舟，踉蹌走江寧。真不濟事。秀全遂於正月初九日破九江，十七日陷安慶，安徽巡撫蔣文慶自盡。秀全留安慶三日，得藩庫銀三十餘萬兩，漕米四十餘萬石，又掠得子女玉帛無數。驅運入舟，乘勝東指，連破太平蕪湖等縣，擊斃福山總兵陳勝元，至正月二十九日，已到江寧城下。連營二十四座，列舟自大勝關達七里洲，水陸兵號稱百萬，晝夜兼攻，憑南京城如何堅固，也要被他踏平了。小子有詩記事道：<break time="100ms" />　　天昏地黯鬼神愁，百萬強徒出石頭，<break time="100ms" />　　想是東南應遇劫，欃槍一現碎金甌。<break time="100ms" />　　究竟江寧被陷否，下回再行分解。<break time="100ms" /><break time="100ms" /><break time="100ms" />　　本回前半截是傳駱秉章，後半截是傳錢東平。駱秉章係清室名臣，長沙一役，駱已罷職，猶督兵固守，始終保全。洪秀全解圍西去，雖渡洞庭，陷武漢，而後路卒為所握。湖南不下，湘北寧能長有乎？且其後洪氏之滅，多出湘勇力，假使當時無駱秉章，則長沙已去，即有曾、羅諸人，何所恃而募勇？何所據而練軍？以此知長沙之倖存，實為保障大江之鎖鑰。清有駱公，清之幸也。錢東平掉三寸舌，獻取江南之計，不得謂其非策。明太祖嘗建都金陵矣，安得謂江南之不必取耶？惟棄武昌而不守，殊為失算。武昌據長江下游，可南可北，可東可西，洪氏有兵百萬，何不分兵東下，一守武昌，一取江南，聯絡長江上下以固根本，而顧勸其捨西取東也，奚為乎？助洪氏者，東平也，誤洪氏者，亦東平。東平固不足道哉！
    </voice>
</speak>
