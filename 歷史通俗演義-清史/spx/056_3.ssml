<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　洋務之興，將十年矣。沿海擾累，糜餉勞師。近年雖累臻靜謐，而馭之之法，剛柔不得其平，流弊以漸而出。朕深恐沿海居民蹂躪，故一切隱忍待之，蓋小屈必有大伸，理固然也。昨因英使復申粤東入城之請，督臣徐廣縉等，迭次奏報，辦理悉合機宜。本日又由驛馳奏，該處商民，深明大義，捐資禦侮，紳士實力匡勷。入城之議已寢。該英人照舊通商，中外綏靖，不折一兵，不發一矢，該督撫安內撫外，處處皆抉摘根源，令外人馴服，無絲毫勉強，可以歷久相安。朕嘉悅之忱，難以盡述，允宜懋賞以獎殊勛。徐廣縉著加恩賞給子爵，准其世襲，並賞戴雙眼花翎。葉名琛著加恩賞給男爵，准其世襲，並賞戴花翎以昭優眷。發去花翎二枝，著即分別祇領！穆特恩、烏蘭泰等，合力同心，各盡厥職，均著加恩照軍功例，交部從優議敘。候補道許祥光，候補郎中伍崇曜，著加恩以道員盡先選用；並賞給三品頂戴。至我粤東百姓，素稱驍勇，乃近年深明大義，有勇知方，固由化導之神，亦其天性之厚；難得十萬之眾，利不奪而勢不移。朕念其翊戴之功，能無惻然有動於中乎？著徐廣縉、葉名琛宣佈朕言，俾家喻戶曉，益勵急公親上之心，共享樂業安居之福。其應如何獎勵，及給予扁額之處，著該督撫獎其勞勩，錫以光榮，毋稍屯恩膏以慰朕意。餘均著照所議辦理！欽此。<break time="100ms" />　　這道上諭，已是道光二十九年四月內的事情。道光帝以英人就範，從此可以無患，所以有小屈大伸的諭旨。誰知英人死不肯放，今年不能如願，待到明年；明年又不能如願，待到後年；總要達到目的，方肯罷手。外人的長處，便在於此。這且慢表。<break time="100ms" />　　且說道光帝即位以來，克勤克儉，頗思振刷精神，及身致治，無如國家多難，將相乏材，內滿外漢的意見，橫著胸中，因此中英開釁，林則徐、鄧廷楨、楊芳等，幾個能員，不加信任，或反貶黜。琦善、弈山、弈經、文蔚、耆英、伊裡布等，庸弱昏昧，反將更迭任用。琦善、弈山、弈經、文蔚四人，雖因措置乖方，革職逮問，嗣後又復起用。御史陳慶鏞，直言抗奏，竟說是刑賞失措，未足服民。道光帝也嘉他敢言，復奪琦善等職。怎奈貴人善忘，不到二年，又賞弈經二等侍衛，授為葉爾羌參贊大臣，弈山二等侍衛，授為和闐辦事大臣，琦善二等侍衛，授為駐藏大臣，後竟升琦善四川總督，並授恊辦大學士，弈山也調擢伊犁將軍。林、鄧二人，未始不蒙恩起復，林督雲貴，鄧撫陝西，然後究賢愚雜出，邪正混淆，又有權相穆彰阿，彷彿乾隆年間的和珅，妒功忌能，貪贓聚斂，弄得外侮內訌，相逼而來。道光帝未免悒悒。俗語說得好：「懮勞足以致疾。」道光帝已年近古稀，到此安能不病？天下事往往禍不單行，皇太后竟一病長逝，道光帝素性純孝，悲傷過度。皇四子福晉薩克達氏，又復病歿。種種不如意事，叢集皇家，道光帝痛上加痛，懮上加懮，遂也病上加病了。總括一段，抑揚得體。<break time="100ms" />　　正是：<break time="100ms" />　　天有不測風雲，人有旦夕禍福。<break time="100ms" />　　究竟道光帝的病體，能否痊癒，待至下回續敘。<break time="100ms" /><break time="100ms" /><break time="100ms" />　　道光晚年，為民氣勃發之時。臺灣讞案，達洪阿、姚瑩，幾含不白之冤，閩督怡良，又思借端報復，微臺民之合詞訴枉，達、姚必遭冤戮。雖復奏案情，仍有「一意鋪張，致遭指摘」等語，然上文恰諭其志切同仇，激於義憤，於譴責之中，曲寓保全之意，皆臺民一爭之效也。至若廣州通商，為江寧條約所特許，英人入城，粤民拒之，以約文言，似為彼直我曲之舉，然通商以海口為限，並非兼及城中，立約諸臣，當時不為指出界限，含糊其詞曰廣州，固有應得之咎，而於粤民無與。耆英誘約而去，徐廣縉銜命而來，微粤民之同心禦侮，廣縉且被劫盟，以此知吾國民氣，非真不可用也。但無教育以繼其後，則民氣只可暫用，而不可常用。本回於臺、粤民氣，寫得十分充足，實為後文反擊張本。滿必招損，驕且致敗，作者已寓有微詞矣。
    </voice>
</speak>
