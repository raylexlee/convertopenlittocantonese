<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　只是海氛未靖，邊報相尋，朝旨調湖南巡撫潘鼎新，移至廣西，與岑毓英聯軍迎剿，並令提督蘇元春與馮子材、王孝祺、王德榜等，率軍援鎮南關。馮王諸將，恰是異常奮勇，一到了關，即開關出戰。任憑法人槍炮厲害，他卻督著人馬，冒死進去。槍炮越多的地方，清車越加不怕。星馳飈卷，岳撼山搖，直至兩軍接近，連槍炮都成沒用，當下各用短兵，互相搏擊。法人雖是強悍，至此已失所長，不得不漸漸退下。清軍勇氣，陡增十倍，殺得屍橫遍野，血流成川。自從中法開釁，這場惡鬥，獨出法人意外。法人才有點怕懼，棄了諒山。岑毓英聞諒山克復，亦秣馬厲兵，親督大軍，鼓行前進，連敗法兵，迭克要隘。臨洮一戰，陣斬法將七人，殺斃法兵三千數百名，獲輜重槍炮軍械無算，進搗河內，威聲大振。法提督孤拔，困守澎湖，連接越南敗耗，已是鬱憤，上書政府，請速派兵再戰。適值法內閣連番更迭，主戰主和，毫無定見。孤拔大憤，索性帶了兵艦，闖入浙江三門灣，夜深月朗，孤拔輕輕的扒上桅竿，窺探內地形勢，不防一聲怪響，竟將孤拔擊落船中。正是：<break time="100ms" />　　明槍容易躲，暗箭最難防。<break time="100ms" />　　未知孤拔性命如何，待小子下回再說。<break time="100ms" /><break time="100ms" />　　朝鮮越南，皆中國藩屬，安能與日法兩國私立條約？總理衙門人員，不聞則已，既已聞之，勢不能袖手旁觀，置諸不問。乃得過且過，坐聽藩屬之日削，一若秦越肥瘠，漠不相關者。然朝鮮之亂，吳長慶等急入漢城，誘執大院君以歸。日本師至，亂事已靖，於此不懲前毖後，猶令朝日自行結約，寧非大誤？法越之爭有年矣，中國不聞援據公法，與法交涉，法入越境，越南王再三乞和，清廷又不過問。迨越南請兵平亂，始由粤督劉長佑等，代為戡定，其誤與對待朝鮮，同出一轍。天津和約，不與法爭宗主權，乃尚欲保存體面，掩耳盜鈴，煞是可笑。曲突徙薪之不早，至於焦頭爛額晚矣！迨焦頭爛額而仍無效，不且晚之又晚耶！諒山失守，馬江敗績，焦頭爛額，尚且無成。誰司外交，一至於此！讀此令人痛惜不置！　
    </voice>
</speak>
