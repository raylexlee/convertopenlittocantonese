<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　王三槐無端起亂，假邪教以惑民，川中生靈，因之塗炭，律以應得之罪，固無可貸。但既誘之來降，不宜再行檻送，兵不厭詐，此事恰不宜詐也。勒保急功近利，但顧目前，不顧日後，當時封為上公，固覺顯赫，然勒保所恃者，惟和珅，勒保封公，和珅亦封公，內外蒙蔽，不問可知，和珅敗而勒保亦無幸矣。和珅為相二十餘年，家中私蓄，幾乎不可勝算。乾隆時，清政府歲入，止七千萬，和珅家產，適當清廷二十年歲入之一半而強，然卒之全歸籍沒，貪官污吏之結局如此。後之身為公僕者，亦何不奉為殷鑒耶？炎炎者滅，隆隆者絕，況為貪官？況為污吏？讀此回，可為居官鑒。
    </voice>
</speak>
