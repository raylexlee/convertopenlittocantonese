<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　惟我太祖高皇帝以來，列祖列宗，貽謀宏遠，迄今將垂三百年矣。溥儀繼承大統，用人行政，諸所未宜，以致上下暌違，民情難達，旬日之間，寰逼紛擾，深恐顛覆我累世相傳之統緒。茲經資政院會議，廣採列邦最良憲法，依親貴不與政事之規制，先裁決重大信條十九條。其餘緊急事項，一律記入憲法，迅速編纂。且速開國會，以確定立憲政體，敢誓於我列祖列宗之前。<break time="100ms" />　　隨即頒布憲法信條十九條。<break time="100ms" />　　一　大清帝國之皇統，萬世不易。<break time="100ms" />　　二　皇帝神聖，不可侵犯。<break time="100ms" />　　三　皇帝權以憲法規定為限。<break time="100ms" />　　四　皇帝繼承之順序，於憲法規定之。<break time="100ms" />　　五　憲法由資政院起草議決，皇帝頒布之。<break time="100ms" />　　六　憲政改正提案權，屬於國會。<break time="100ms" />　　七　上院議員，由國民於法定特別資格公選之。<break time="100ms" />　　八　總理大臣由國會公選，皇帝任命。其他國務大臣，由總理推舉，皇帝任命。皇族不得為總理及其他國務大臣，並各省行政官。<break time="100ms" />　　九　總理大臣受國會彈劾，非解散國會，即總理大臣辭職，但一次內閣，不得解散兩次國會。<break time="100ms" />　　十　皇帝直接統率海陸軍，但對內使用時，須依國會議決之特別條件。<break time="100ms" />　　十一　不得以命令代法律。但除緊急命令外，以執行法律，及法律委任者為限。<break time="100ms" />　　十二　國際條約，非經國會議決，不得締結。但宣戰構和，不在國會會期內，得由國會追認之。<break time="100ms" />　　十三　官制官規，定自憲法。<break time="100ms" />　　十四　每年出入預算，必經國會議決，不得自由處分。<break time="100ms" />　　十五　皇室經費之制定及增減，概依國會議決。<break time="100ms" />　　十六　皇室大典，不得與憲法相抵觸。<break time="100ms" />　　十七　國務員裁判機關，由兩院組織之。<break time="100ms" />　　十八　國會議決事項，由皇帝宣佈之。<break time="100ms" />　　十九　第八條至第十六各條，國會未開以前，資政院適用之。<break time="100ms" />　　頒布以後，在清室已算讓到極點，與民更始。可奈民心始終不服。兩廣、安徽、福建等省，又次第舉起獨立旗來，正是：<break time="100ms" />　　人意難回天意去，民權已現帝權終。<break time="100ms" />　　看官欲知後事，請至下回再閱。<break time="100ms" /><break time="100ms" /><break time="100ms" />　　鄂師一起，四方響應，中國之不復為清有，已可知矣。蔭昌、薩鎮冰輩，率全國之師，對付一隅，屢戰未捷，是豈皆蔭、薩二人，韜略未嫻，不堪與黎軍敵耶？周武有言：「紂有億兆夷人，離心離德，予有亂臣十人，同心同德。」觀於清末，而古人之言益信。至若載澧攝政，僅二年餘，此二年間，亦非有大惡德，但以腐敗之老朽，癡呆之少年，使操政柄，猝致激變，載澧亦不得謂無咎焉。迨各省告警，雲集響應，始有宣誓告廟之舉，晚矣。故本回只據事直書，而瓦解土崩之狀，已令人目不勝接，徒有浩歎而已。
    </voice>
</speak>
