<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　自是光緒帝不復視朝，太后亦休養宮中，未曾御殿。御醫報告兩宮病象，均非佳兆，請另延高醫診視。軍機處特派員請慶王速回，一面增兵衛宮，稽查出入，伺察非常。慶王接信，兼程入京，一到都下，聞光緒帝病重，太后已擬立醇王子溥儀為嗣，當下入宮謁見太后。太后即向慶王道：「皇上病重，看來要不起了。我意已決，立醇王子溥儀。」慶王道：「就支派上立嗣，溥倫是第一個應繼，其次還是恭正溥偉。」太后道：「我意已定，不必異議。從前我將榮祿的女兒，與醇王配婚，便等她生下兒子，立為嗣君，報榮祿一生的忠心。榮祿當庚子年防護使館，極力維持，國家不亡，全仗彼力。那個主張攻使館，請太后下一轉語來。今年三月，曾加殊恩與榮祿妻室，現已飭迎醇王子溥儀入宮，授醇王為監國攝政王了。」慶王聞言，暗想木已成舟，無可再說，便道：「太后明見，想亦不錯。」太后又道：「皇上終日昏睡，清醒時很少，你去看他一看，倘或醒著，可將此意傳知。」<break time="100ms" />　　慶王便轉至瀛臺，到光緒帝寢榻前，但見光緒帝雙目睜著，氣喘吁吁，瘦骨不盈一束。榻下只有一兩個老太監，充當服役，連皇后瑾妃都不在側，未免觸景生悲，暗暗墮淚。當時請過了安，光緒帝亦兩淚含眶，便有氣無氣的向慶王道：「你來得很好！我已令皇后往稟太后，恐不能長侍慈躬，請太后選一嗣子，不可再緩。」慶王便婉述太后旨意，光緒帝半晌才道：「立一長君，豈不更好？但不必疑惑，太后主見，不敢有違。」到死還不敢批評太后，驚弓之鳥，煞是可憐！慶王道：「醇王載澧，已授為監國攝政王，嗣君雖幼，可以無慮。」光緒帝道：「這且很好，但我，……」說到我字，喉中竟哽咽起來。慶王連忙勸慰，便道：「皇上不必愴懷，如有諭旨，奴才當竭力遵辦。」光緒帝道：「你是我的叔父行，不妨直告。我自即位以來，名目上亦有三十多年，現在溥儀入嗣，還是承繼何人？」慶王聞了此語，倒也躊躇了一會；想定計畫，才道：「承繼穆宗，兼祧皇上。」光緒帝道：「恐怕太后未允。」慶王道：「這在奴才身上。」言未畢，太監報稱御醫入診，當由慶王替光緒帝傳入。醫官行過了禮，方診御脈。診罷辭退，慶王亦隨了出來，問御醫道：「脈象如何？」御醫道：「龍鼻已經煽動，胃中又是隆起，都非佳兆。」慶王問尚有幾日可過？御醫只是搖頭。<break time="100ms" />　　慶王料是不久，便別了御醫，逕稟太后。太后道：「各省不知有無良醫，應速征入都方好。」還要良醫何用？慶王道：「恐來不及了。」太后道：「你卻去叫軍機擬旨，如有良醫，速遣入診，我也病重得很。」慶王退出。還有宮監們旁構讒言，說皇帝前數日，聞太后病，尚有喜色。太后發怒道：「我不能先他死。」小人之可惡如此。是日下午，太后聞報帝疾大漸，便親至瀛臺視疾，光緒帝已昏迷不省，太后命宮監取出長壽禮服，替帝穿著，帝似乎少醒，用手阻擋，不肯即穿。向例皇上彌留，須著此禮服，若崩後再穿，便以為不祥。太后見帝不願穿上，便令從緩，延至五點鐘駕崩，是日為光緒三十四年十月二十一日。太后、皇后、妃嬪二人，及太監數人在側。太后見帝已崩逝，匆匆回宮，傳諭降帝遺詔，並頒新帝登基喜詔。慶王聞耗，急趨入宮，見遺詔已經謄清，忙走前瞧閱道：<break time="100ms" />　　　　朕自沖齡踐阼，寅紹丕基，荷蒙皇太后幬育仁慈，恩勤教誨，垂簾聽政，宵旰懮勞，嗣奉懿旨，命朕親裁大政，欽承列聖家法，一以敬天法祖，勤政愛民為本。三十四年中，仰稟慈訓，日理萬機，勤求上理，念時勢之艱難，折衷中外治法，輯和民教，廣設學堂，整頓軍政，振興工商，修訂法律，預備立憲，期與薄海臣庶，共亨昇平。各直省遇有水旱偏災，凡疆臣請賑請蠲，無不恩施立沛。本年順直東三省，湖南、湖北、廣東、福建等省，先後被災，每念我民滿目瘡痍，難安寢饋。朕躬氣血素弱，自去歲秋間不豫，醫治至今，而胸滿胃逆，腰痛腿軟，氣壅咳喘諸證，環生迭起，日以增劇，陰陽俱虧，以致彌留，豈非天乎？顧念神器至重，亟宜傳付得人，茲欽奉慈禧端佑康頤昭豫莊誠壽恭欽獻崇熙皇太后懿旨，以攝政王載澧子溥儀，入承大統，在嗣皇帝仁孝聰明，必能仰慰慈懷，欽承付托，懮勤惕厲，永固邦基。爾京外文武臣工，其清白乃心，破除積習，恪遵前次諭旨，各按逐年籌備事宜，切實辦理！庶幾九年以後，頒布立憲，克終朕未竟之志。在天之靈，藉稍慰焉。喪服仍依舊制，二十七日而除。佈告天下，咸使聞知。<break time="100ms" />　　慶王瞧畢，便稟太后道：「新皇入嗣，是否承繼穆宗？」太后道：「這個自然。吳可讀曾至屍諫，難道竟忘記麼？」慶王道：「承繼穆宗，原應該的，但大行皇帝，亦不可無後，應由嗣皇兼祧。」太后不應，慶王再請，太后且有怒容。慶王叩頭道：「從前穆宗大行，未曾立嗣，因有吳可讀屍諫。現今皇上大行，若非籌一兼顧的法子，仍如穆宗無嗣，安得沒有第二個吳可讀，仍行屍諫故事？將來應如何對待，還乞太后聖裁。」太后被他駁住，才忍著性子道：「你去擬旨來，待我一閱。」慶王即起，取紙筆，草擬遺詔道：<break time="100ms" />　　　　欽承慈禧端佑康頤昭豫莊誠壽恭欽獻崇熙皇太后懿旨：前因穆宗毅皇帝，未有儲貳，曾於同治十三年十二月初三日降旨，皇帝生有皇子，應承繼穆宗毅皇帝為嗣。今大行皇帝龍馭上賓，亦未有儲貳，不得已以攝政王載澧之子溥儀，承繼穆宗毅皇帝為嗣，兼承大行皇帝之祧。
    </voice>
</speak>
