<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　三　戕害日本書記官，亦應派使謝罪。<break time="100ms" />　　四　污掘外人墳墓處，建碑昭雪。<break time="100ms" />　　五　公禁輸入軍火材料凡二年。<break time="100ms" />　　六　償外人公私損失，計四百五十兆兩，分三十九年償清，息四釐。<break time="100ms" />　　七　各國使館劃界駐兵，界內不許華人雜居。<break time="100ms" />　　八　大沽炮臺及京津間軍備，盡行撤去。<break time="100ms" />　　九　由各國駐兵，留守通道。<break time="100ms" />　　十　頒帖永禁軍民仇外之諭。<break time="100ms" />　　十一　修改通商行船條約。<break time="100ms" />　　十二　改變總理衙門事權。<break time="100ms" />　　以上十二大綱，經雙方議定，由慶、李電奏，預請照行。太后到此，無可如何，即命兩人全權簽定草約，隨又降懲辦罪魁的上諭道：<break time="100ms" />　　　　京師自五月以來，拳匪倡亂，開釁友邦，現經弈劻、李鴻章與各國使臣在京議和，大綱草約，業已畫押。追思肇禍之始，實由諸王大臣等，昏謬無知，囂張跋扈，深信邪術，挾制朝廷，於剿辦拳匪之諭，抗不遵行，反縱信拳匪，妄行攻戰，以致邪燄大張，聚數萬匪徒於肘腋之下，勢不可遏。復主令鹵莽將卒，圍攻使館，竟至數月之間，釀成奇禍。社稷阽危，陵廟震驚，地方蹂躪，生民塗炭。朕與皇太后危險情形，不堪言狀，至今痛心疾首，悲憤交深。是諸王大臣等信邪縱匪，上危宗社，下禍黎元，自問當得何罪？前經兩降諭旨，尚覺法輕情重，不足蔽辜，應再分別等差，加以懲處。已革莊親王載勛，縱容拳匪，圍攻使館，擅出違約告示，又輕信匪言，枉殺多命，實屬愚暴冥頑，著賜令自盡！派署左都御史葛寶華，前往監視。已革端郡王載漪，倡率諸王貝勒，輕信拳匪，妄言主戰，致肇釁端，罪實難辭，降調輔國公！載瀾隨同載勛，妄出違約告示，咎亦應得，著革去爵職！惟念俱屬懿親，特予加恩，均著發往新疆，永遠監禁，先行派員看管。已革巡撫毓賢，前在山東巡撫任內，妄信拳匪邪術，至京為之揄揚，以致諸王大臣，受其煽惑，又在山西巡撫任，復戕害教士教民多名，尤屬昏謬兇殘，罪魁禍首。前已遣發新疆，計行抵甘肅，著傳旨即行正法！並派按察使阿福坤監視行刑。前恊辦大學士吏部尚書剛毅，袒庇拳匪，釀成巨禍，並曾出違約告示，本應置之重典，惟現已病故，著追奪原官，即行革職！革職留任甘肅提督董福祥，統兵入衛，紀律不嚴，又不諳交涉，率意鹵莽，雖圍攻使館，係由該革王等指究，難辭咎使，本應重懲，姑念在甘肅素著勞績，回漢悅服，格外從寬降調。都察院左都御史英年，於載勛擅出違約告示，曾經阻止，情尚可原，惟未能力爭，究難辭咎，著加恩革職，定為斬監候罪名。英年、趙舒翹兩人，均著先行在陝西省監禁！大學士徐桐、降調前四川總督李秉衡，均已殉難身故，惟貽人口實，均著革職，並將恤典撤銷！經此次降旨後，凡我友邦，當其諒拳匪肇禍，實由禍首激迫而成，決非朝廷本意。朕懲辦禍首諸人，並無輕縱，即天下臣民，亦曉然於此案之關係重大也。欽此。<break time="100ms" />　　過了數日，已是新年，行在雖停止慶賀，隨駕的王大臣們，總不免有一番忙碌。忽又接到北京電奏，說是各國使臣，還嫌懲辦罪魁，處罰不嚴，應酌請加重等語。於是英年、趙舒翹也不能保全了，當下賜令自盡。又有啟秀、徐承煜於京城被陷時，不及逃避，被日本兵拘住，囚禁順天府署中。慶、李兩全權密奏，啟、徐俱國家重臣，與其被外人拘戮，不如自請正法，還得保全主權。太后允奏，命慶、李照會日本兵官，將兩人索回，行刑菜市口。啟秀還神色自若，轉語日本兵官道：「中日本唇齒相依，同文同種，與他國異，自悔從前錯誤，鹵莽從事，此後望貴國助我中華，變通治法，漸圖自強，我死亦感德了。」日本兵官倒也好言勸慰。只徐承煜已面如死灰，口中還極稱冤枉。可記監斬許、袁二公否？啟秀向承煜道：「你還要說甚麼？我兩人奉旨就刑，不是洋人的意思，死亦何怨？」言畢，即由劊子手動刑，霎時身首異處，算是袒護拳匪的結果。毓賢在甘肅正法，臨刑時尚自作挽詞一聯道：<break time="100ms" />　　臣死君，妻妾死臣，誰曰不宜？最堪憐老母九旬，孤女七齡，耄稚難全，未免致傷慈孝治。<break time="100ms" />　　我殺人，朝廷殺我，夫復何憾？所自愧奉君廿載，曆官三省，涓埃莫報，空嗟有負聖明恩。<break time="100ms" />　　後人說毓賢居官時，操守廉潔，聲名頗盛，死後貧無一錢，也沒有一件新衣，足以備殮，可惜為攘夷一說所誤，至於庇護拳匪，倒行逆施，終至首領難保，身死邊疆，這真所謂失之毫釐，謬以千里了。有一善可錄處，著書人總代為表揚，即此可見公道。
    </voice>
</speak>
