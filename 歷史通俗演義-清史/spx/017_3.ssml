<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　南昌既下，進趨贛州，贛州守將王進庫，本未歸明，前時金聲桓攻贛，進庫偽稱願降，只是誘約不出。後來聲桓向粤乞援，李成棟亦越嶺來攻，進庫仍用老法子，去賺成棟。成棟還軍嶺上，嗣因進庫背約，復大舉攻贛，進庫乘其初至，突出精騎拒戰，擊退成棟。成棟走信豐，清兵由贛州南追，警報達成棟左右，僉議拔營歸廣州。成棟不允，部下大半亡去。那時成棟進退兩難，只命左右進酒痛飲；飲盡數斗，醺然大醉，左右挽他上馬，到了河邊，不辨水陸，策馬逕渡，渡至中流，人馬俱沉，明時遺臣，多亡於成棟之手，一死不足贖罪，但是有負珠圓。部兵四散，清兵遂進陷廣州。<break time="100ms" />　　是時清鄭親王濟爾哈朗亦率兵下湖南，湖南諸鎮將，望風奔潰。何騰蛟聞警，亟自衡州趨長沙，到了湘潭，探悉清兵將到，遂入湘潭城居守。城內虛若無人，正想招集潰兵，忽有舊部將徐勇求見，騰蛟開城延入，徐勇帶數騎入城，見了騰蛟，低頭便拜。拜畢，勸騰蛟降清。騰蛟道：「你已降清麼？」徐勇才答一「是」字。騰蛟已拔劍出鞘，欲殺徐勇，勇躍起，奪去騰蛟手中劍，招呼從騎，擁騰蛟出城，直達清營。騰蛟不語亦不食，至七日而死。湘、粤諸將，聞騰蛟凶信，多半逃入桂林。桂王復欲南奔，式耜力諫不聽，遂走南寧。一味逃走，真不濟事。<break time="100ms" />　　會清恭順王孔有德，已轉戰南下，克衡、永各州，進逼桂林。式耜檄諸將出戰，皆不應；再下檄催促，相率遁去。桂林城中，至無一兵，只有明兵部張同敞，自靈州來見。式耜道：「我為留守，理應死難，爾無城守責，何不他去？」同敞正色道：「昔人恥獨為君子，公乃不許同敞共死麼？」可謂視死如歸。式耜遂呼酒與飲，飲將酣，式耜取出佩印，召中軍徐高入，令齎送桂王。是夕，兩人仍對酌。至天明，清兵已入城，有清將進式耜室，式耜從容道：「我兩人待死已久，汝等既來，正好同去，」倒也有趣。便與偕行。至清營，危坐地上。孔有德對他拱手道：「哪位是瞿閣部先生？」式耜道：「即我便是，要殺就殺。」有德道：「崇禎殉難，大清國為明復仇，葬祭成禮，人事如此，天意可知。閣部毋再固執。我掌兵馬，閣部掌糧餉，與前朝一轍，何如？」式耜道：「我是明朝大臣，焉肯與你供職？」有德道：「我本先聖後裔，時勢所迫，以致於此。」同敞接口大罵道：「你不過毛文龍家走狗，遞手本，倒夜壺。安得冒托先聖後裔？」罵得痛快，讀至此應浮一大白。有德大憤，自起批同敞頰，並喝左右刀杖交下。式耜叱道：「這位是張司馬，也是明朝大臣，死則同死，何得無禮？」有德乃止，復道：「我知公等孤忠，實不忍殺公等，公等何苦，今日降清，明日即封王拜爵，與我同似，還請三思。」式耜抗聲道：「你是一個男子漢，既不能盡忠本朝，復不能自起逐鹿，靦顏事虜，作人鷹犬，還得自誇榮耀麼？本閣部累受國恩，位至三公，夙願殫精竭力，掃清中原，今大志不就，自傷負國，雖死已晚，尚復何言。」語語琳瑯。有德知不可屈，館諸別室，供帳飲食，備極豐盛。臬司王三元，蒼梧道彭擴，百端勸說，只是不從，令薙髮為僧，亦不應，每日惟賦詩唱和，作為消遣。過了四十餘日，求死不得，故意寫了幾張檄文，置諸案上，被清降臣魏元翼攜去，獻諸有德。有德命牽出兩人就刑，式耜道：「不必牽縛，待我等自行。」至獨秀岩，式耜道：「我生平頗愛山水，願死於此。」遂正了衣冠，南面拜訖。同敞在懷中取出白網巾，罩於身上，自語道：「服此以見先帝，庶不失禮。」遵同就義。同敞直立不僕，首既墜地，猶猛躍三下。時方隆冬，空中亦霹靂三聲。浩氣格天。式耜長孫昌文，逃入山中，被清降將王陳策搜獲，魏元翼勸有德殺昌文，言未畢，忽僕地作吳語道：「汝不忠不孝，還欲害我長孫麼？」須臾，七竅流血死，但聞一片鐵索聲。有德大驚，忙伏地請罪，願始終保全昌文。也只有這點膽量。一日，有德至城隍廟拈香，忽見同敞南面坐，懍懍可畏，有德奔還，命立雙忠廟於獨秀岩下。瞿張二人唱和詩，不下數十章，小子記不清楚，只記得瞿公絕命詩一首道：<break time="100ms" />　　從容待死與城亡，千古忠臣自主張。<break time="100ms" />　　三百年來恩澤久，頭絲猶帶滿天香。<break time="100ms" />　　式耜一死，自此桂王無柱石臣，眼見得滅亡不遠了，容待下回再敘。<break time="100ms" /><break time="100ms" /><break time="100ms" />　　何騰蛟、瞿式耜二公，擁立桂王，號召四方，不辭困苦，以視蘇觀生之所為，相去遠矣。梁鍙、丁魁楚、劉承胤輩，吾無譏焉。然何、瞿二公，歷盡勞瘁，至其後勢孤援絕，至左右無一將士，殆所謂忠藎有餘，才識未足者。至若金聲桓、李成棟二人，雖曰反正，要之反覆陰險，毫不足取，即使戰勝，亦豈遂為桂王利？是亦梁鍙、丁魁楚、劉承胤等之流亞也。本回為何、瞿二公合傳，附以張司馬同敞，餘皆隨事敘入，為借賓定主之一法，看似夾雜，實則自有線索，非徒鋪敘已也。
    </voice>
</speak>
