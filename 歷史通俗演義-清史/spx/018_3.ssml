<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　據鄭親王濟爾哈朗等奏，朕隨命在朝大臣，詳細會議，眾論僉同，謂宜追治多爾袞罪，而伊屬下蘇克薩哈詹岱穆濟倫，又首伊主在日，私製帝服，藏匿御用珠寶，曾向何洛會吳拜蘇拜羅什博爾惠密議，欲帶伊兩旗，移駐永平府，又首言何洛會曾遇肅親王諸子，肆行罵詈，不述肅王福晉事，想係為吉特太后遮羞。朕聞之，即令諸王大臣詳鞫皆實，除將何洛會正法外，多爾袞逆謀果真，神人共憤，謹告天地太廟社稷，將伊母子並妻，所得封典，悉行追奪。佈告天下，咸使聞知。<break time="100ms" />　　此諭下後，復詔雪肅親王豪格冤，封豪格子富壽為顯親王。鄭親王富爾敦，亦受封為世子。又將剛林、祁充裕二人，下刑部獄，訊明罪狀，著即正法。大學士范文程，也有應得之罪，命鄭親王等審議。嚇得這位范老頭兒，坐立不安，幸虧他素來圓滑，與鄭親王不甚結怨，始議定了一個革職留任的罪名。范老頭兒免不得向各處道謝，總算是萬分僥倖。<break time="100ms" />　　話休敘煩，且說順治帝尚未立后，由睿親王在日，指定科爾沁卓禮克圖親王吳克善女為后。是年二月，卓禮親王吳克善送女到京，暫住行館，當由巽親王滿達海等，請舉行大婚典禮。順治帝不許。明明遷怒。延至秋季，仍沒有大婚消息。這位科爾沁親王在京，已六七月，未免煩躁起來，只得運動親王，托他稟命太后，由太后降下懿旨，令皇帝舉行大婚禮。順治帝迫於母命，不好遽違，只得命禮部尚書準備大典，即於八月內欽派滿、漢大學士尚書各二員，迎皇后博爾濟錦氏於行轅。龍旌鳳輦，倍極輝煌，宮娥內監侍衛執事人等，分隊排行，簇擁皇后入宮，至丹墀降輿。這時候天子臨軒，百官侍立，諸王貝勒六部九卿，沒有一個不到，正是清室入關後第一次立后盛舉。大書特書。宮女攙扶皇后，徐步上殿，那皇后穿著黃服繡帔，滿身都是金鳳盤繞，珍翠盈頭，珠光耀目，當即面北而立，由禮部尚書捧讀玉冊，鴻臚寺正卿贊禮，導皇后跪伏聽命。冊讀畢，鴻臚寺導皇后起立，文華殿大學士，捧上皇后寶璽，武英殿大學士，捧上璽綬，由坤寧宮總監跪接，轉授宮眷，佩在皇后身上。皇后再向帝前俯伏，口稱臣妾博爾濟錦氏，謹謝聖恩。謝訖，帝退朝，皇后正位，群臣朝賀。禮畢入宮，笙簫迭奏，仙樂悠揚，隨與皇帝行合巹禮。次日，帝率後到慈寧宮請安，遂加上皇太后尊號，稱為昭聖慈壽恭簡皇太后。敘立后事，已見大禮齊備，不應無端廢立。只是順治帝終究不樂，隔了兩年，竟將皇后降為靜妃，改居側宮。大學士馮銓等，奏請「深思詳慮，慎重舉動，萬世瞻仰，將在今日。」帝不省，反嚴旨申飭。禮部尚書胡世安等復交章力諫，奉旨「皇后博爾濟錦氏，係睿王於朕幼沖時，因親定婚，冊立之始，即與朕意志不恊，宮閫參商。該大臣等所陳，未悉朕意，著諸王大臣再議。」鄭親王濟爾哈朗復奏聖旨甚明，無庸再議。全是私意。於是改冊科爾沁鎮國公綽爾濟女為后，從前的正宮博爾濟錦氏，竟自此不見天日，幽鬱而死。<break time="100ms" />　　小子曾有詩詠順治帝廢后事云：<break time="100ms" />　　國風開始詠睢鳩，王化由來本好逑。<break time="100ms" />　　為怨故王甘黜後，倫常缺憾已先留。<break time="100ms" />　　清宮事暫且按下，小子又要敘那明桂王了。諸君少安，請看下回。<break time="100ms" /><break time="100ms" /><break time="100ms" />　　本回全敘多爾袞事，納肅王福晉與娶朝鮮二女，《東華錄》紀載甚明，固非著書人憑空捏造。至如母后下嫁事，乾隆以前，聞亦載諸《東華錄》。胡人妻嫂，不以為怪，嗣聞為紀昀刪去。此事既作為疑案，然證以張蒼水詩，有「春官昨進新儀注，大禮恭逢太后婚」二語，明明指母后下嫁事，是固無可諱言者也。多爾袞好色亂倫，罪狀確鑿，但身歿以後，諸王彈劾，競為其暗蓄逆謀，此則羅織成文，未足深信。以手握大權之多爾袞，捽孤兒如反掌，何所顧忌而不為乎？彼投阱下石之徒，誣陷成案，吾轉為多爾袞慨矣。若順治帝為隱怨故，至廢其後博爾濟錦氏，尤失人君之道。觀其敕諭禮臣，謂後辦睿王所主議，冊立之始，即與朕意志未恊，是則後固明明無罪者，特嫉睿王而遷怒於後耳。遷怒於後而廢之，謂非冤誣得乎？冤誣臣子且不可，況夫婦乎？本回歷歷表明，於睿王之功過，順治帝之得失，已躍然紙上。
    </voice>
</speak>
