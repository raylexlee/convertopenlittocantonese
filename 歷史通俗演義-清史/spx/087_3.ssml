<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　近因時事多艱，朝廷孜孜圖治，力求變法自強，凡所設施，無非為宗社生民之計。朕懮勤宵旰，每切兢兢，乃不意主事康有為，首創邪說，惑世誣民，而宵小之徒，群相附和，乘變法之際，隱行其亂法之謀，包藏禍心，潛圖不軌。前日竟有糾約亂黨，謀圍頤和園，劫制皇太后，陷害朕躬之事，幸經覺察，立破奸謀。又聞該亂黨私立保國會，言保中國不保大清，其悖逆情形，實堪髮指。朕恭奉慈闈，力崇孝治，此中外臣民之所共知。康有為學術乖僻，其平日著述，無非離經叛道，非聖無法之言。前因講求時務，令在總理各國事務衙門章京上行走，旋令赴上海辦理官報局，乃竟逗留輦下，搆煽陰謀，若非仰賴祖宗默佑，洞燭機先，其事何堪設想？康有為實為叛逆之首，現已在逃，著各省督撫一體嚴密查拿，極刑懲治。舉人梁啟超與康有為狼狽為奸，所著文字，語多狂謬，著一並嚴拿懲辦。康有為之弟康廣仁，及御史楊深秀、軍機章京譚嗣同、林旭、楊銳、劉光第等，實係與康有為結黨，陰圖煽惑，楊銳等每於召見時，欺蒙狂悖，密保匪人，實屬同惡相濟，罪大惡極。前經將各該犯革職，拿交刑部訊究，旋有人奏，若稽時日，恐有中變，朕熟思審慮，該犯等情節較重，難逃法網，倘語多牽涉，恐致株累，是以未俟覆奏，於昨日諭令將該犯等即行正法。此事為非常之變，附和姦黨，均已明正典刑，康有為首創逆謀，罪惡貫盈，諒亦難逃法網。現在罪案已定，允宜宣示天下，俾眾咸知。我朝以禮教立國，如康有為之大逆不道，人神所共憤，即為覆載所不容。鷹鸇之逐，人有同心。至被其誘惑，甘心附從者，黨類尚繁，朝廷亦皆察悉，朕心存寬大，業經明降諭旨，概不深究株連。嗣後大小臣工，務當以康有為為炯戒，力扶名教，共濟時艱，所有一切自強新政，胥關國計民生，不特已有者，亟應實力舉行；即尚未興辦者，亦當次第推廣，於以挽回積習，漸臻上理，朕實有厚望焉。將此通諭知之！<break time="100ms" />　　看官讀這上諭，似除六人正法，嚴拿康梁外，不再株連，並言新政亦擬續行，表面上很是明恕，不想假名的上諭，又是聯翩直下。尚書李端棻、侍郎張蔭桓、徐致靖、御史宋伯魯、湘撫陳寶箴，或因濫保匪人，或因結連亂黨，輕罪革職，重罪充軍，及永遠官報，罷撤小學，規復製藝，撤銷經濟特科，所有各種革新機關，一概反舊，這便是戊戌政變，百日維新的結果。後人推譚嗣同等六人，為殺身成仁的六君子，並有詩弔他道：<break time="100ms" />　　不欲成仁不殺身，瀏陽千古死猶生。<break time="100ms" />　　即人即我機參破，斯溺斯饑道見真。<break time="100ms" />　　太極先天周茂叔，三閭繼述楚靈均。<break time="100ms" />　　洞明孔佛耶諸教，出入無遮此上乘。<break time="100ms" />　　東漢前明殷鑒在，輸君巨眼不推袁。<break time="100ms" />　　愛才豈竟來黃祖，密詔曾聞討阿瞞。<break time="100ms" />　　十日君恩嗟異數，一朝緹騎遍長安。<break time="100ms" />　　平戎三策何多事？抔土今還濕未乾。<break time="100ms" />　　太后既盡除新黨，力反新政，遂貌托鎮靜，安定了一年。這一年內所降諭旨，不是說母子一體，就是說母子一心，再加幾句深仁厚澤的套語，撫慰百姓。百姓倒也受他籠絡，沒甚變動。不意到光緒二十五年十二月中，竟立起大阿哥溥儁來，究竟是何理由，待至下回再說。<break time="100ms" /><break time="100ms" />　　維新諸子之功過，已見上回總評。至若慈禧太后之所為，一經敘述，並未周內深文，而已覺強悍潑辣，彷彿呂武，非經紳商之電爭，江督之抗議，各國使臣之反對，幾何而不如呂後之私立少帝，武後之擅廢中宗也。夫慈禧以英明稱，初次垂簾，削平大難，世推為女中堯舜，胡為歷年愈久，更事益多，反不顧物議，倒行逆施若此？意者其亦由新黨之過於操切，激之使然乎？密謀被發，全局推翻，幸則竄跡海邦，不幸則殺身燕市，自危不足，且危及主上，危及全國，操切之害，一至於此，吾不能為維新諸子諱矣！
    </voice>
</speak>
