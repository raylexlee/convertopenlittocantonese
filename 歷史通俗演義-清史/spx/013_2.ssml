<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說清攝政王多爾袞入京後，一切佈置，都由范文程、洪承疇酌定。特志兩人，是《春秋》書法。范、洪二人，擬就兩道告示，四處張貼。一道是揭出「除暴救民」四字，羈縻百姓，一道是為崇禎帝發喪，以禮改葬，籠絡百姓。那時百姓因李闖入京，縱兵為虐，受他姦淫擄掠的苦楚，飲恨的了不得，一聞清兵入城，把闖賊趕出，已是轉悲為喜。又因清兵不加殺戮，復為故帝發喪，真是感激涕零，達到極點，還有哪個不服呢？小信小惠，已足服人。多爾袞見人心已靖，急召集民夫，修築宮殿。武英殿先告竣工，多爾袞升殿入座，擺設前明鑾駕，鳴鐘奏樂，召見百官。故明大學士馮銓，及應襲恭順侯吳維華，亦率文武群臣，上表稱賀。富貴固無恙也。是日，即繕好奏摺，今輔國公屯齊喀和托，及固山額真何洛會，到沈陽迎接兩宮。<break time="100ms" />　　兩大臣去訖，多爾袞退了殿，忽由部將呈上密報。多爾袞一瞧，即召入范文程、洪承疇遞閱。二人閱畢，范文程道：「福王朱由崧在南京監國，將來定與我為難，這事頗要費手。」洪承疇道：「朱由崧是個酒色之徒，不足深慮，只是南京兵部尚書史可法，素具忠誠，未知他曾任要職否？」多爾袞道：「洪先生諒識此人。」承疇道：「他是祥符縣人，素來就職南京，所以不甚熟識。唯他有一弟在京，日前已會晤過了。」多爾袞道：「最好令伊弟招降了他。」承疇道：「恐他未必肯降。但事在人謀，當先與商議便是。」多爾袞點頭，二人隨即退出。<break time="100ms" />　　過了數日，迎鑾大臣飭人回報，兩宮准奏，擇於九月內啟鑾。多爾袞遂派降臣金之俊為監工大臣，從京城至山海關，填築大道，未竣工的宮殿，加緊築造；又招集侍女太監，派往各宮承值，宮中需用的器具物件，特遣專員往各處採辦；多爾袞當政務餘閒的時候，亦親去監察，吉特太后所居之宮，想必監察較周。一日，由探馬報稱明福王稱帝南京，改元弘光，命史可法開府揚州，統轄淮揚鳳廬四鎮，江淮一帶，都駐紮重兵了。多爾袞聞報，仍延這洪老先生密議邸中。此時這洪老先生，已託史可法兄弟寄書招降，又與多爾袞代作一書，寄與史公。此書曾載入史鑒，首末無非通套，中間恰說得委婉動人。其文云：<break time="100ms" />　　　　予向在沈陽，即知燕京物望，咸推司馬。及入關破賊，與都人士相接，識介弟於清班，曾託其手書奉致衷緒，未知以何時得達。比聞道路紛紛，多謂金陵有自立者，夫君父之仇，不共戴天，《春秋》之義，有賊不討，則故君不得書葬，新君不得書即位，所以防亂臣賊子，法至嚴也。闖賊李自成，稱兵犯闕，手毒君親，中國臣民，不聞加遺一矢。平西王吳三桂，介在東陲，獨效包胥之哭，朝廷感其忠義，念累世之宿好，棄近日之小嫌，愛整貔貅，驅除狗鼠。入京之日，首崇懷宗帝後諡號，卜葬山陵，悉如典禮。親郡王將軍以下，一仍故封，不加改削。勛戚文武諸臣，咸在朝列，恩禮有加。耕市不驚，秋毫無擾。方擬秋高天爽，遣將西征，傳檄江南，聯兵河朔，陳師鞠旅，戮力同心，報乃君父之仇，彰我朝廷之德。豈意南州諸君子，苟安旦夕，弗審時機，聊慕虛名，頓忘實害，予甚惑之。國家撫定燕都，乃得之於闖賊，非取之於明朝也。賊毀明朝之廟主，辱及先人，我國家不憚征繕之勞，悉索蔽賦，代為雪恥，孝子仁人，當如何感恩圖報？茲乃乘逆寇稽誅，王師暫息，遂欲雄踞江南，坐享漁人之利，揆諸情理，豈可謂平？將謂天塹不能飛渡，投鞭不足斷流耶？夫闖賊為明朝祟，未嘗得罪於我國家也，徒以薄海同仇，特申大義，今若擁號稱尊，便是天有二日，儼為勁敵，予將簡西行之銳，轉旝東征，且擬釋彼重誅，命為前導。夫以中華全力，受制潢池，而欲以江左一隅，兼支大國，勝負之數，無待蓍龜矣。予聞君子之愛人也以德，細人則以姑息，諸君子果識時知命，篤念故主，厚愛賢王，宜勸令削號歸藩，永綏福祿，朝廷當待以虞賓，統承禮物，帶礪山河，位在諸王侯上，庶不負朝廷仗義，興滅繼絕之初心。至南州群彥，翩然來儀，則爾公爾侯，有平西之典例在，惟執事實圖利之！晚近士大夫，好高樹名義，而不顧國家之急，每有大事，輒同築舍。昔宋人議論未定，兵已渡河，可為殷鑒。先生領袖名流，主持至計，必能深維終始，寧忍隨俗浮沉，取捨從違，應早審定，兵行在即，可西可東，南國安危，在此一舉。願諸君子同以討賊為心，毋貪瞬息之榮，而重故國無窮之禍，為亂臣賊子所笑，予實有厚望焉。記有之：「惟善人能受盡言。」<break time="100ms" />　　　　敬布腹心，佇聞明教。江天在望，延跂為勞，書不盡意。
    </voice>
</speak>
