<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　臣軍久在江南剿賊，習見洋人火器之精利，由是盡棄中國習用之擡槍鳥槍，而變為洋槍隊，現計出省及留防陸營五萬餘人，約有洋槍三四萬桿，銅帽月需千餘萬顆，粗細洋火藥，月需十餘萬斤，均按月在上海、香港各洋行，先期採買，陸續供支。臣每親自料理，又有開花炮隊四營，一為潘鼎新帶往濟寧，一交劉秉璋鎮守蘇州，其副將羅榮光、劉玉龍兩營為臣親兵，現分守金陵城外之下關江東橋兩處江口，以杜奸人覬覦。臣若出省督師，必須酌量調往，藉壯聲勢。惟炮隊所用器械子彈，盡仿洋式，所需銅鐵木煤各項工料，均來自外國，故須就近設局製造。蘇州先設有三局，嗣因丁日昌在滬購得機器鐵廠一座，將丁日昌、韓殿甲兩局，移並上海鐵廠，曾經奏明欲再移設金陵，為久遠計。臣若遠赴他省，則炮局與鐵廠，久必廢弛，不但技藝不能漸精，且慮工費多有缺乏，而臣軍接濟，亦有斷絕之時，此軍火不能常常接濟者三也。<break time="100ms" />　　　　臣所慮者只此三端，倘蒙皇上天恩，俯憫愚忱，熟思審處，俾微臣帶兵遠出，日後無掣肘之患，臣得效命疆場，幫同曾國藩，為國家殲此殘孽，萬死何辭！謹奏。<break time="100ms" />　　奏入，奉諭照舊辦理，毋庸更張。於是曾國藩在徐州，除分設四鎮外，添練馬隊一支，令李鴻章弟昭慶統帶，作為一隊游擊兵，令他先赴河南，然後移節前進，駐紮周家口，居中調度。捻眾聞報，竟另辟一路，竄入湖北，任柱、賴文洸向黃岡，張總愚向襄陽，蘄黃一帶，遍地寇氛。曾國藩急調劉銘傳援鄂。銘軍一至，任張兩大股捻子，又並竄山東，連撲運河，被潘鼎新軍擊敗。又入河南，遇著銘軍回援，復東走淮徐，忽東忽西，忽分忽合，弄得官軍疲於奔命。當由從容坐鎮的曾大帥，想一個防河圈捻的計策出來，正是：<break time="100ms" />　　欲防獸逸先施穽，為恐鴻飛且設羅。<break time="100ms" />　　畢竟曾侯所設的計策，是否有效，且看下回分解。<break time="100ms" /><break time="100ms" /><break time="100ms" />　　捻眾四出滋擾，純係盜賊性質，無爭城奪地之思想，其知識更出洪楊下。然其東西馳突，來去飄忽，比洪楊尤為難平。以此伏跡者一二百年，構亂者十三四年。僧親王銳意平捻，所向無前，戮張洛型，誅苗沛霖，鐵騎所經，風雲變色，乃其後卒為張總愚等所困，戰歿曹南。蓋有勇無謀，以致於此。曾李二公，更事既多，行軍自慎，讀其奏疏，不啻舉二十年戰事，盡繪紙上，故本回可為輕躁者戒，慎重者勖云。
    </voice>
</speak>
