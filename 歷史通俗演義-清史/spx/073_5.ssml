<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　包立身以一隅團勇，抗數十萬勁寇，事雖不成，亦足自豪。然天下惟正可以勝邪，斷未有以邪克邪者。後世以異術推包立身，吾謂包之敗，正坐此異術之害也。獨怪長毛不圖挽大局，徒甘心於寸土，不勝為笑，勝之不武。死一包立身，若九牛亡一毛，於官軍無損，於洪氏無益，何其愚頑若此？洪氏至死不悟，尚欲以苧麻草根，取名甘露療饑丸，令民間如法泡製。百姓無長物久矣，即有草根，何處得蔗漿？「天下饑，何不食肉糜」，自古有此笑語，洪氏子亦其流亞也。江寧一陷，斃長毛十數萬眾，殺戮固未免太過，抑亦長毛冥頑不靈，自致死地，強梁者不得其死，觀此益信。
    </voice>
</speak>
