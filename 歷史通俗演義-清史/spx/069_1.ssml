<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十九回<break time="100ms" />　　開外釁失律喪師　締和約償款割地
    </voice>
    <voice name="zh-HK-WanLungNeural">
        <break time="100ms" />
			　　卻說清廷擬簡放江督，廷臣多推胡林翼，獨肅順奏稱林翼未可輕動，不如任用曾國藩。肅順以驕恣聞，推重楚賢，是其特識。咸豐帝從肅順言，遂命國藩任兩江總督，督辦江南軍務。國藩奉旨，即具奏道：<break time="100ms" />　　　　目下安慶一軍，已薄城下，為克復金陵張本，不可遽撤。臣奉恩命權制兩江，駐紮南岸，以固吳會之人心，而壯徽寧之聲援。臣亟商官文、林翼，酌撥萬人，先帶起程，仍分遣員弁回湘募勇，趕赴行營，以資分撥。至於糧糈軍械，必以江西、湖南為根本，臣咨商兩省撫臣，竭兩省之力，辦江楚三省之防，佈置漸定，然後可以言剿矣。是否有當？伏乞聖鑒！<break time="100ms" />　　奏上，奉諭照所擬辦理；並因胡林翼奏保左宗棠，特給四品京堂，襄辦國藩軍務。國藩復與胡林翼會商，調鮑超部下六千人，及朱品隆、唐義訓等所領三千人，渡江而南，駐紮徽州祁門縣。<break time="100ms" />　　秀全聞曾國藩出駐皖南，料知東圖江寧，遂封李秀成為忠王，帶同古隆賢、賴裕新等，率長毛數萬，直入安徽。時左宗棠、鮑超各軍，尚未到皖，李秀成已由廣德州趨寧國府，守將周天受戰死，寧國被陷，徽州戒嚴，國藩即遣李元度接辦徽防。元度甫至徽州，長毛酋侍王李世賢，率大股長毛又至，元度不能支，退保開花。世賢破徽州府城，進逼祁門，國藩惶急萬分，幸虧鮑超率軍到來，張運蘭亦聞警馳援。於是遣鮑超出守洹亭，張運蘭出守黟縣，正在難解難分之際，忽由北京遞來八百里加緊排單，促國藩帶兵勤王。突如其來，令人莫測。小子只有一枝筆，不能雙方並敘，只好把祁門軍事，暫擱一歇，先將那北京緊急軍情，敘述一番。<break time="100ms" />　　上回說的天津和約，須至次年互換，次年便是咸豐九年，各國艦隊，駛赴天津，遵例換約。適值僧格林沁，在大沽口經營防務，修築炮臺，叢植木樁，遙見洋艦飛駛前來，忙遣員盪舟出口，往晤各國使臣，告以大沽設防，請改由北塘駛入。使臣多半聽命，獨英艦長卜魯士，係額爾金兄弟，抗不遵行，竟駛入大沽，把截住港口的鐵鏈，用炮炸裂，卜魯士坐船當先，隨後有英俄法小輪船十三艘，魚貫而進，居然豎起紅旗，要與中國開戰。外人論力不論理，可為一歎。僧王也傳下軍令，俟外人逼近炮臺，方開炮轟擊。卜魯士竟將港內的鐵鎖木樁，一概毀掉，進攻炮臺。守兵開炮還擊，把英艦轟沉數艘，餘船亦中炮不能行動，只有一艘逸去。英兵死了數百，炮臺上面的武弁，亦傷亡數人。只美使華若翰遵約，改道行走，才得換約。<break time="100ms" />　　清廷狃於小勝，方私相慶賀，不料英人暗圖報復，在廣東修造船隻，招募潮勇，再圖入犯。咸豐十年六月，英使額爾金，法使噶羅，復率艦隊，北犯天津，僧格林沁料洋人必取道大沽，或由北塘襲入大沽後路，遂派重兵守住大沽南岸，一面在北塘密埋地雷。英將額爾金狡猾異常，先將各船在口外游弋，一步兒不敢放入，暗中卻派遣漢奸，入口偵探。岸上守兵，總道英艦未曾攏岸，沒甚要緊，誰知裡面的虛實，早已被漢奸窺去。英人用了舢舨小船，乘夜入北塘口，挖去地雷，長驅而進。副都統德興阿駐守北塘裡面的新河，率兵拒戰，連吃敗仗，英法聯兵萬八千人，追入內港。適潮水退出，舟被膠住，額爾金、噶羅頗驚慌起來，連忙豎起白旗，佯稱請款，僧格林沁還道他有意議和，不敢邀擊。大誤。誰知潮水一漲，英法各艦，鼓棹直前，僧王尚不在意，等他傍岸登陸，方麾勁騎堵禦，英法聯兵，排成一大隊，各執精利火器，專俟清軍過來，一聲號令，眾槍兢發，發無不中，清兵都從馬上墜下，霎時間三千鐵騎，如牆齊隕，只剩七人逃回。僧格林沁始悔失策，然已不可救藥了。<break time="100ms" />　　英法聯兵，遂自後面攻北岸炮臺，提督樂善，忙上前迎敵，英兵連擲開花彈，飛入火藥庫，訇然一聲，好似天崩地裂，不但守臺兵弁，向空飛去，連那炮臺都坍陷一半。此時的樂提臺，也不知衝至何處，連屍首都不見了。僧格林沁尚兀守南炮臺，朝旨飛促退還，僧王不敢違旨，遂退軍張家灣。遇著大學士瑞麟，統京旗兵九千出防，僧王道：「我守南岸炮臺，還好保護津門，不知上頭聽了何人，令我退守。我退一步，敵進一步，如何是好？」僧王之言，亦未必由衷。瑞相道：「現在順親王端華，尚書肅順，都主張撫議，所以上頭召王爺退守，且已令侍郎文俊，前粤海關監督恒祺，往天津議款去了。」正議論間，探報天津被陷，僧格林沁頓足不已。這是自悔失計，並非怨及召還，看官莫被瞞過！忽又報文俊、恒祺，被洋人拒回，朝旨已改派桂良前往。僧王道：「此時議和，恐怕沒有這般容易。」<break time="100ms" />　　隨與瑞麟同駐通州，靜待後命。<break time="100ms" />　　桂良抵津與英人開議撫事，英使額爾金，及參贊巴夏禮，提出要求條款：一是要增軍費，二是要天津通商，三是要各國公使，酌帶洋兵數十名，入京換約。桂良以聞，咸豐帝嚴旨拒絕，飭僧格林沁、瑞麟，嚴防外人內犯。京師亦飭令戒嚴。英使見和議不就，復從天津派兵北上，擾及河西務，京城裡面，一日數驚。端華、肅順，想了一個避難的法兒，請咸豐帝駕幸木蘭。這語一傳，廷臣大嘩，十個人中到有六七個不贊成。咸豐帝躊躇未決，因召南軍入援。
    </voice>
</speak>
