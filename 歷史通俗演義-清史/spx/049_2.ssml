<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　長齡擬由伊犁烏什喀城三路，出討浩罕，浩罕王慌張起來，亟通貢俄羅斯，乞兵相助。俄人拒絕去使，不許入境。浩罕王無奈，乃遣使臣三人到喀城，備述七十餘年通商納貢的舊好，及五年來閉關絕市的苦累，請修好如舊。長齡提出和議兩條，第一條縛獻叛酋，第二條放還被虜兵民。浩罕使臣，因未奉汗命，俟還報後，方與訂約。長齡將來使留住一人，遣還二使，並命伯克霍爾敦同往。等了兩月，霍爾敦始回，報言被虜兵民，可以釋還，惟縛獻回酋，回經所無，只可代為監守，惟要求通商免稅，及給還僑民資產二事。長齡即上奏道：<break time="100ms" />　　　　臣聞安邊之策，振威為上，羈縻次之。浩罕與布喀爾達爾丸斯喀拉提錦諸部落，犬牙相錯，所屬塔什及安集延等七處，均無城池，其臨戰皆以騎賊衝陣，然不能於馬上施銃，倘遇連環鳥槍，則騎賊先奔。又卡外布魯特哈薩克，皆受其欺凌，爭求內徙。而卡內回眾，亦俱恨其擄掠，遂欲聲罪致討，但選精銳三四萬人，整旅而出，並於伊犁烏什邊境，聲稱三路並進，先期檄諭布哈爾等部，同時進攻，則不待直搗巢穴，而其附近偽部，已群起乘釁，四面受敵，可一舉掃蕩。惟是一出塞後，主客殊形，自喀浪圭卡倫，至浩罕千六百餘里，中有鐵列克嶺，為浩罕布魯克交界，兩山夾河，僅容單騎，兩日方能出山，此路最險，不值勞師遠涉。擬遣還所留來使一人，令伯克霍爾敦寄信開導，為相機羈縻之計，如此，則師不勞而浩罕亦就範矣。謹奏。<break time="100ms" />　　道光帝准奏，命長齡從浩罕要請，定了和約。浩罕大喜過望，又遣使至喀城，抱經立盟，通商納貢，西城事總算了結。後來喀什噶爾參贊大臣，移至葉爾羌，駐滿漢兵六千，居中控馭，別留伊犁騎兵三千，陝甘步兵四千，分駐各城。回疆的防禦，方漸漸稠密了。<break time="100ms" />　　偏偏國家多難，湖南永州傜目趙金龍，又糾眾作亂。先是永州有一種奸民，結起一個天地會。強劫傜寨牛谷，傜民向官廳控訴，奈官署中的胥吏，統與天地會連結，不但狀詞不准，反加他誣告罪名。胥吏不殺，天下無治日。氣得傜民發昏，個個去請教趙金龍。金龍倡言復仇，差他同黨趙福才，招集廣東散傜三百餘人，湖南九衝傜四百餘人，焚掠兩河口，殺死會黨二十多名。江華知縣林光梁，永州鎮左營游擊王俊，率兵役往捕，被傜眾擊退。總兵鮑友智調兵七百，偕永州知府李銘紳，桂陽知州王元鳳等，分頭夾擊，乘風縱火，毀壞傜巢，斃傜三百名。趙金龍收拾殘眾，竄往藍山，所至虜脅，竟得二三千人。藍山官吏，向省中告急，巡撫吳榮光，飛檄提督海凌阿往援，海凌阿點了五百名將士，風馳雨驟的趕援藍山，見前面有去路兩條，一是大路，一是小路，副將馬韜等，請從大路進兵，海凌道：「救兵如救火，大路總是迂迴，不如由小路進去，較為直截。」正議論間，路旁有役夫數名，被海凌阿瞧見，傳至軍前，問大路通藍山，與小路有無遠近？役夫答稱小路近十多里，海凌阿遂由小路進發，並令役夫前導，誰知役夫乃是傜民假扮，引海凌阿走入絕路，才走數里，兩旁統是仄徑，天又下起雨來，滿路泥濘，狼狽不堪，只路旁役夫，卻是很多，都願替官兵代舁槍械，官兵樂得快活，彎彎曲曲，行將過去。好稱作酆都城。一步狹一步，一路險一路，忽然山頂吹起胡哨，有無數傜匪，乘高衝下，官兵赤手空拳，如何對敵？忙教役夫轉來。那班役夫，攜著官兵槍械，反轉身來殺官兵，官兵上天無路，入地無門，只好伸了頭頸，一個個由他開刀。海凌阿以下，統被殺死。<break time="100ms" />　　趙金龍既得勝仗，聲勢張甚，桂陽常寧諸土傜，都來歸附，號稱數萬。清廷急命湖廣總督盧坤，湖北提督羅思舉，督師往討，又移貴州提督余步雲助剿。增調常德水師，及荊州滿騎數千，歸盧坤節制。盧坤偕羅思舉至永州，聞報趙金龍率八排傜，及江華錦田各寨傜為一路，趙福才率常寧桂陽傜為一路。還有趙文鳳率新田寧遠藍山谷傜為一路，三路都出沒南嶺，互為犄角。羅思舉遂獻策道：「傜皆山賊，倚山為窟，我兵與他山戰，他長我短，定難取勝，看來只好誘入平原，逼歸一路，令他技無可施，方可殲滅。」盧坤鼓掌稱善，且道：「照這樣說，常德水師，荊州滿騎，統是沒用，不如改調鎮筸苗疆兵，前來助剿方好。」羅思舉道：「大帥明見極是。但此處未設糧臺，輸運不便，現應派兵勇護送糧餉，步步為營，一面堅壁清野，檄將弁分路防堵。賊無可掠，自然散入平原，容易中計。」盧坤道：「老兄謀略，本憲很是佩服，就請照行便了。」從善如流，可稱良帥。當下奏罷常德荊州調兵，另調苗疆兵助剿，又將羅思舉計議，統行列入，末說思舉定能滅賊，不致有負委任等語。思舉格外感激，盧坤且叫他便宜行事。將帥乘和，帥必有大功。
    </voice>
</speak>
