<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　查津民焚毀教堂之日，眾目昭彰，若有人眼人心等物，豈崇厚一人所能消滅？其為訛傳，已不待辨。至迷拐人口，實難保其必無。臣前奏請明諭，力辨洋人之誣，而於迷拐一節，言之不實不盡，誠恐有礙和局。現在焚毀各處，已委員興修。教民王三，由該使堅索，已經釋放。查拿兇犯一節，已飭新任道府，拿獲九名，拷訊黨羽。惟羅淑亞欲將三人議抵，實難再允所求。府縣本無大過，送交刑部，已屬情輕法重，彼若不擬構釁，則我所不能允者，當可徐徐自轉。彼若立意決裂，雖百請百從，仍難保其無事。諭旨所示，弭釁仍以起釁，確中事理，且佩且悚。外國論強弱，不論是非，若中國有備，和議或稍易定。竊臣自帶兵以來，早矢效命疆場之志。今事雖急，病雖深，此心毫無顧畏，不過因外國要挾，盡變常度。<break time="100ms" />　　　　區區微忱，伏乞聖鑒。<break time="100ms" />　　奏上，清廷派兵部尚書毛昶熙等，到津會辦教案。一面調湖廣總督李鴻章，及在籍提督劉銘傳，到京督師，防衛近畿。毛昶熙隨員陳欽，素有膽略，到津後，與法使侃侃力辨。法使不能詰，只固執前說，逕行回京。崇厚奉旨出使法國，即由陳欽署理通商大臣。曾侯遂與陳欽會奏羅淑亞回京緣由，請中外一體堅持定見，並將連日會議情形，具報總理衙門。當由總理衙門轉奏，奉諭著李鴻章馳赴天津，會同曾國藩等迅速緝凶，詳議嚴辦，及早擬結。曾、李乃分別定擬，把滋事人民十五人正法，軍流四人，徒刑十七人。朝旨又命將張光藻、劉傑充戍黑龍江，教案才結。<break time="100ms" />　　一事甫了，一事又起，兩江總督馬新貽，被刺客張汶祥刺斃，凶信到京，這老成練達的曾侯爺，又要奉旨調動了。小子有詩詠曾侯云：<break time="100ms" />　　天為清廷降藎臣，百端盡付宰官身。<break time="100ms" />　　從知輿論難全信，後世如曾有幾人？<break time="100ms" />　　欲知曾侯調動情形，且待下回再敘。<break time="100ms" /><break time="100ms" /><break time="100ms" />　　安得海之伏法，予服丁寶楨，予尤佩慈安太后。丁寶楨不畏疆御，敢於彈劾，其膽量誠有過人之處。慈安太后遇事溫厚，獨於安得海一案，經恭王慫慂，即密令拿捕正法，此為慈安太后一生明斷，迄今都人士，稱頌不衰。至若天津教案，曾國藩辦理少柔，致遭物議，實則當時有不得不柔之勢。粤捻初平，西陲未靖，海內傷痍，方資休養，豈尚可輕開邊釁，蹈昔時旋戰旋和之失耶？予讀此回，於前半見丁撫之能剛，於後半見曾侯之能柔，且以見兩宮垂簾之時，廷旨多滿人意，不可謂非慈安之力，誰謂慈安非賢後哉？
    </voice>
</speak>
