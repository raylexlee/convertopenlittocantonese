<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　本回敘事，以立后歸政為大綱。有清十數傳，立后事多矣，是書獨於順治立后，同治立后，敘述較詳，因順治後無故被廢，同治後不得令終故也。悲於終，不得不詳於始。治國之道，本自齊家，家不齊，國能治乎？至若歸政之舉，所以志兩宮垂簾，初次告蕆。慈安太后秉性沖和，倡言歸政，無可譏議；慈禧太后猶在試驗之期，一切用人行政，皆幾經審慎，故稱頌者多而毀謗者少。訓政十年，東南戡定，西北漸平，兩宮之力居多焉。然曾侯歿而清廷少一偉人，已有人亡政息之慨，左岑效績邊陲，反以釀九重之縱欲，外寧必有內懮，朕兆其已見乎？故本回事略，作清廷之過渡時代觀可也。
    </voice>
</speak>
