<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　此時大金川酋莎羅奔，已斷內應，並因連年抵禦，部眾亦死了不少，遂釋歸澤旺，遣師至清營謝罪。傅恒叱退來使，與岳鍾琪分軍深入，連克碉卡，軍聲大震。莎羅奔又遣人至岳鍾琪營，願繳械乞降，鍾琪因前征西藏，莎羅奔舊隸麾下，本來熟識，遂輕騎往抵勒烏圍。莎羅奔聞鍾琪親至，遂率領部眾，出寨恭迎，羅拜馬前。鍾琪責他背恩負義，莎羅奔叩首悔過，願遵約束，隨遣番人至大營前，闢地築壇，預設行幄。壇成，莎羅奔父子，從鍾琪坐皮船出峒，及到壇前，清經略大學士傅恒已高坐壇上，莎羅奔等俯伏壇下，由傅恒訓責一番，令返土司侵地，獻凶酋，納兵械，歸俘虜，供傜役。莎羅奔一一聽命，乃宣詔赦罪。諸番焚香作樂，獻上金佛一尊，首頂佛經，誓不復反。傅恒始下壇歸營，莎羅奔率眾退去。訥親，張廣泗連戰無功，傅恒獨一鼓平蠻，想係傅夫人的幫夫運。捷報奏達京師，乾隆帝大悅，優詔褒獎，比傅恒為平蠻的諸葛武侯，盟回紇的郭汾陽，遂封他為一等忠勇公，何不封他元緒公。岳鍾琪為三等威信公，立召凱旋，命皇長子及諸王大臣郊勞。既入禁城，乾隆帝御紫光閣，行飲至禮，賜經略大學士忠勇公傅恒，及隨征將士宴於豐澤園，復賞他御制詩章。中有一聯云：<break time="100ms" />　　兩階千羽欽虞典，大律官商奏采薇。<break time="100ms" />　　傅恒既歸，傅夫人不能時常進宮，乾隆帝要繼立皇后了。<break time="100ms" />　　繼后為誰？容待下回敘明。<break time="100ms" /><break time="100ms" /><break time="100ms" />　　訥親、張廣泗二人，處罪從同，而罪狀不同。廣泗信漢奸，比匪人，輕視訥親，積不相容，固有難逭之罪，然金川艱險，戰碉林立，非廣泗之出兵搗毀，則傅恒分路深入之計，恐亦未能驟行。且廣泗逮還，高宗親訊，以其抗辯而殺之，尤為失當。廣泗有罪，理屈詞窮，殺之可也，乃廣泗尚有可辨之處，而高宗不問曲直，立置重刑，刑戮任情，得毋太過！況廣泗有平苗之大功，尤應曲為赦宥乎？傅恒一出，叛酋乞降，雖由間諜之被誅，然其時金川精銳，已皆傷亡於張廣泗之手，廣泗不幸而衝其堅，傅恒特幸而乘其敝耳。莎羅奔舊隸岳鍾琪麾下，至此亦由鍾琪輕騎往撫，始悔罪投誠，是則金川之平，功亦多出岳鍾琪，傅恒因人成事，得沐榮封，兼邀諸葛、汾陽之譽，寧能無愧？意者其殆由虢姨承寵，特別貤恩歟？本回敘金川戰事，實隱指高宗刑賞之失宜。至良爾吉蔑兄盜嫂，阿扣背夫淫叔，不過作為渲染詞料，然其後授首軍前，揭竿示眾，亦可見天道禍淫之報，於世道人心，不無裨益云。
    </voice>
</speak>
