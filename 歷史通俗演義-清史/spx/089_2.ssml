<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　朝廷仍不開釁，如前保護者，恐傷我人民耳。故再降旨申禁，保衛使館，加恤教民，故前日有拳民教民，皆我赤子之諭，原為民教解釋宿嫌，朝廷柔服遠人，至矣盡矣。乃彼等不知感激，反肆要挾，昨日公然有杜士立照會，令我退出大沽口炮臺，歸伊看管，否則以力襲取，危詞恫喝，意在肆其猖獗，震動畿輔。平日交鄰之道，我未嘗失禮於彼，彼自稱教化之國，乃無禮橫行，專恃兵堅器利，自取決裂如此乎？朕臨御將三十年，待百姓如子孫，百姓亦戴朕如天帝，況慈聖中興宇宙，恩德所被，浹體淪肌，祖宗憑依，神祇感格，曠代所無。朕今涕泣以告先廟，慷慨以誓師徒，與其苟且圖存，貽羞萬古，孰若大張撻伐，一決雌雄？<break time="100ms" />　　讀到這句，又大驚道：「啊喲！不好了！竟要同各國開戰麼，這事還當了得。」隨即停住讀聲，一目瞧下：<break time="100ms" />　　　　連日召見大小臣工，詢謀僉同。近畿及山東等省義兵，同日不期而集者，不下數十萬人，下至五尺童子，亦能執干戈，衛社稷。彼尚詐謀，我恃天理；彼憑悍力，我恃人心。無論我國忠信甲冑，禮義干橹，人人敢死，即土地廣有二十餘省，人民多至四百餘兆，何難翦彼凶燄，張國之威？其有同仇敵愾，臨陣衝鋒，抑或仗義捐資，助益餉項，朝廷不惜破格懋賞，獎勵忠勛。苟其自外生成，臨陣退縮，甘心從逆，竟作漢奸，即刻嚴誅，決無寬貸。爾普天臣庶，其各懷忠義之心，共泄神人之憤，朕實有厚望焉！欽此。<break time="100ms" />　　閱畢，歎息一會，即令辦理折奏的老夫子，先擬電稿，後擬奏折，統是力阻戰事，次第拜發。一面分電各省督撫，詳詢意見，經李鴻章、張之洞、袁世凱等復電，都說：「拳匪難恃，不應開戰，已發電諫阻。」劉制軍稍稍放心。忽聞大沽炮臺失守，羅提督榮光逃回天津，警報如雪片相似，擬再上書極諫；適前川督李秉衡，奉旨巡閱長江，亦電復到來，大致與各督撫相同，接連又來了北京電報，譯出後，又有一道催辦兵餉的上諭。其辭道：<break time="100ms" />　　　　昨已將團民仇教，剿撫兩難，及戰釁由各國先開各情形，諭李鴻章、李秉衡、劉坤一、張之洞矣。爾各督撫度勢量力，不欲輕搆外釁，誡老成謀國之道。無如此次義和團民之起，數月之間，京城蔓延已遍，其眾不下數十萬，自民兵以至王公府第，處處皆是，同聲與洋教為難，勢不兩立。剿之則即刻禍起肘腋，生靈塗炭，只合徐圖挽救。奏稱：「信其邪術以保國」，似不諒朝廷萬不得已之苦衷。爾各督撫知內亂如此之急，必有寢食難安，奔走不遑者，安肯作一面語耶？此乃天時人事，相激相隨，遂至如此。爾各督撫勿再遲疑觀望，迅速籌兵籌餉，立保疆土。如有疏失，唯各督撫是問！特此電諭。<break time="100ms" />　　劉制軍覽到此諭，料知朝廷已執意主戰，非筆舌可以挽回，就使屢次諫爭，也是無益。但北方已經開仗，各國兵艦，必陸續來華，將來游弋海面，東南亦必吃緊，牽動全局，塗炭生靈，在所不免。當下左思右想，苦無良策，正躊躇間，接各國領事來文，都是：「中外開釁，禍由拳匪，洋人在華，仍求保護」等情。劉制軍忽然觸悟，想出一個保護東南，為民造福的法子來。虧得有此一著。隨即電達各督撫商議大計。又由東南各督撫回電，極力贊成，遂由自己倡首，聯合李鴻章、張之洞、袁世凱三總督，與各國領事開議，東南一帶，決不開戰，洋人亦不得無故侵擾。各國領事，統言：「須請命政府，猝難定約。」巧值聯軍統帥英提督西摩爾，簡率輕軍，自大沽進攻楊村，被董軍及拳匪擊退，中國嘩傳大捷。外人確遭小挫，各國領事，未免驚心動魄，遂竭力慫慂政府，與中國東南各督撫定約。此約一定，東南才得安枕。到了後來議和的時節，還可援為話柄，這也是東南不該遭劫，中國不應滅亡，方得此救國救民的好督撫，主持大計，這且按下慢表。各省獨立之機，亦未始不萌芽於此。且說各國兵艦，自齊集大沽口後，即索讓炮臺，提督羅榮光婉詞拒絕，洋兵即開炮轟擊。羅提督不能守，奔回天津。是時天津一帶，統被拳匪蟠據，山東拳匪，為巡撫袁世凱驅逐，亦相率到津，勒民供給，兼索官餉，稍有不從，肆行擄掠。並至紫竹林租界，殺人放火，見有洋行洋房，立即焚毀；並四處張貼俚詞，語多不倫不類。有「天兵天將，八月齊降，重陽滅盡洋人，神仙歸洞」等語。此等無稽之言，大半為小說所誤。各國聯軍統帥西摩爾，登陸馳援，帶兵不多，遇著大股拳匪，及董福祥部下甘勇，略開戰仗，死了幾個洋兵，西摩爾以寡眾不敵，當即折回。在津拳匪，越發興高采烈，似乎洋人已被他滅盡。總督裕祿，連忙奏捷，朝旨格外褒獎，賞拳匪及甘軍銀子各十萬兩。自是兵匪聯結，搶奪不休，只有聶提督士成，素嫉拳匪，飭部眾不得袒護，拳匪亦仇視聶軍。當戰事未開的時候，聶軍門駐紮蘆臺，保護鐵路，拳匪擬把鐵路燒燬，正在傾澆煤油，沿軌放火，不料聶軍門猝至，勒令解散。拳匪佯為聽令，乘聶不備，挺刃而起，猛撲聶軍。虧得聶軍素有紀律，結陣自固。拳匪四面圍攻，一匪首猱上電桿，執旗指揮，被聶軍門望見，開槍遙擊。初擊不中，再擊，正中匪首股中，顛踣地上。遂有軍門親衛躍馬而出，刃及匪首腰際，匪首隨僕隨起，連受數刃，仍不見斃，衛卒亦驚為神；迨至下馬追及，猛斲匪首項領，領始隨手而落，才知拳匪實無異術，不過與江湖賣藝，稍知運氣者相同，這是拳匪真本領。隨即攜首返報。拳匪見首領被殺，連忙逃遁，已被聶軍擊死數百人，拳匪遂恨聶不置。
    </voice>
</speak>
