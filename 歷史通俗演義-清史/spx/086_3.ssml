<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　數年以來，中外臣工，講求變法自強。邇者詔書數下，如開特科，裁冗兵，改武科制度，立大小學堂，皆經一再審定，籌之至熟，妥議施行。惟是風氣尚未大開，論說莫衷一是。或狃於老成懮國，以為舊章必應墨守，新法必當擯除。眾喙嘵嘵，空言無補。試問時局如此，國勢如此，若仍以不練之兵，有限之餉，士無實學，工無良師，強弱相形，貧富懸絕，豈真能制梃以撻堅甲利兵乎？朕惟國是不定，則號令不行，極其流弊，必至門戶紛爭，互相水火，徒蹈宋明積習，於國政毫無裨益。即以中國大經大法而論，五帝三王不相襲，譬之冬裘夏葛，勢不兩立。用特明白宣示，中外大小諸臣，自王公以及士庶，各宜努力向上，發憤為雄，以聖賢義理之學，植其根本，又須博採各學之切於時務者，實力講求，以救空疏迂謬之弊。專心致志，精益求精，毋徒襲其皮毛，競騰其口說，務求化無用為有用，以成通經濟變之才。京師大學堂，為各行省之倡，尤應首先舉辦，著軍機大臣總理各國事務王大臣，會同妥速具奏！所有翰林院各部院司員，各門侍衛，候補候選道府州縣以下，各官大員子弟，八旗世職，各武職後裔，其願入學堂者，均准入學肄習，以期人才輩出，共濟時艱。不得敷衍因循，徇私援引，致負朝廷諄諄告誡之至意，將此通諭知之！<break time="100ms" />　　這諭未下的時候，光緒帝也預備一著，先往頤和園稟白太后，太后亦未嘗阻撓，恰說：「變法也是要緊，但毋違背祖制，毋損滿洲權勢，方准施行。」太后自問，曾毋違祖制否？又言：「翁同龢斷不可靠，應及早罷官為是。」光緒帝唯唯而出，遂一意飭行新政，特設勤政殿，諮商政要。常召康主事密議一切，擬旨多出康手，康薦同志數人，如內閣候補侍郎楊銳，刑部候補主事劉光第，內閣候補中書林旭，江蘇候補知府譚嗣同，統稱他才識淹通，可以重用。光緒帝便各賞四品卿銜，令在軍機章京上行走。康有高弟梁啟超，及胞弟康廣仁，亦經康主事薦引。因他未曾出仕，一時不能超拔，只好緩緩錄用。但這班維新黨人，統是資卑望淺，一旦擢用，盈廷大員，靡不側目。且朝變一制，暮更一令，所有改革事宜，多需禮部核議，弄得禮部人員，日無暇晷。禮部尚書懷塔布，係太后表親，又有許應騤，亦是太后平日信任，兩人素來守舊，見了這番手續，憤悶已極，恨不得將維新黨人，立刻攆逐。因此一切新政，關係禮部衙門，免不得暗中擱置。御史宋伯魯、楊深秀，與康有為等氣味相投，上書參劾許應騤，說他阻撓新政。光緒帝覽奏震怒，本擬即行革職，因礙著太后面子，令他明白復奏。許即按照原奏，逐條辯駁，並劾康有為妄逞橫議，勾結朋黨，搖惑人心，混淆國事，請即斥逐回籍。光緒帝見許復奏，揭康短處，心滋不悅。過了數日，御史文悌，又參奏：「宋伯魯、楊深秀二人，欺君罔上，若非立加罷斥，必啟兩宮嫌隙。」頓時觸怒天顏，斥他莠言亂政，挑動黨爭，命即奪職。<break time="100ms" />　　文悌忙求懷塔布往頤和園乞救。太后不答，但迫令光緒帝速斥翁同龢。一經下手，便劅本根，太后手腕，畢竟不同。光緒帝沒法，只得令開缺回籍。次日，又由太后特降懿旨，令簡榮祿為直隸總督，裕祿在軍機處行走。光緒帝又不能不允。兩祿攬權，明奪光緒帝天祿。暗中探聽消息，乃是從懷塔布讒構所致，遂也赫然下諭，把禮部尚書懷塔布、許應騤，及侍郎坤岫、徐會澧、溥頲、曾廣漢等六人，一律免職。守舊黨見了這旨，嚇得神志頹喪，陸續至頤和園，鑽營運動，求太后重執朝政。太后恰從容不迫，談笑自若，城府深沈。暗地裡恰著著安排。<break time="100ms" />　　還有一個不自量力的王照，次第上書，先請翦髮易服，繼請皇帝奉太后遊歷日本。這等奏牘，守舊黨聞所未聞。又有最關重要的一著，觸犯李總管蓮英。維新黨人，以欲行新政，必斥太監，光緒帝深恨李蓮英，正想乘此開刀，急得李蓮英走頭無路，率著嬌嬌滴滴的妹子，泣訴太后，磕頭無數，不由太后不從，當下與蓮英密議，定了一個秘計，密寄榮祿。榮祿隨即上折，請帝奉太后往天津閱兵。光緒帝覽到此奏，滿腹躊躇，即到頤和園稟聞太后。太后很是喜歡，命光緒帝即行下諭，定期九月初五日，奉太后赴津閱操。光緒帝回宮，雖遵照慈命，准即閱操，心中總懷疑不定，遂傳召一班維新人物，到勤政殿面議。康主事造膝密陳：「此去閱操，前途很險，預乞聖裁！」光緒帝連忙搖手，令他出外商妥，入宮詳奏。康主事退出，與同志暗地商量，議定一釜底抽薪的計策，先殺榮祿於天津督署內，既殺榮祿，即調陸軍萬人，星夜入都，圍住頤和園，劫太后入城，圈禁西苑，俾終餘年。無權無勇，奈何得行此策。商定後，即由康主事入宮密奏，光緒帝沉吟不答。經康力勸，方說待天津事定後再辦。康乃退。<break time="100ms" />　　這時候，朝旨已命全國立官報局，任康為上海總局總辦。又設譯書局，命康徒梁啟超總辦。康梁因密圖大事，尚留住京師。光緒帝聽了康主事秘計，籌劃了好幾日，暗想畿內兵權，握在榮祿手中，不便輕舉，除非得一膽大心細的人物，先奪榮祿兵權，萬難成事。日思夜想，覓不出這樣人材。適值直隸按察使袁世凱入覲，光緒帝聞他膽大敢為，當即召見，先問他新政是否合宜，袁極力贊揚。光緒帝不得不信，隨又問道：「倘令汝統帶軍隊，汝肯忠心事朕否？」袁即磕頭道：「臣當竭力報答皇上厚恩。一息尚存，必思圖效。」未必未必。次日即降諭道：<break time="100ms" />　　　　現在練兵緊要，直隸按察使袁世凱，辦事勤奮，校練認真，著開缺以侍郎候補，責成專辦練兵事務。所有應辦之事宜，著隨時具奏！當此時局艱難，修明武備，實為第一要務。袁世凱當勉益加勉，切實講求訓練，用副朝廷整飭戎行之至意！欽此。
    </voice>
</speak>
