<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　慈福太后之歿，距光緒帝崩，僅一日耳，後人嘖有煩言，或謂光緒帝已崩數日，宮內秘不發喪，直至嗣皇定位，慈禧復逝，因次第宣佈。或謂光緒帝之崩，實在太后臨終之後，守舊黨人，恐光緒帝再出親政，不免於禍，遂設法置諸死地。以訛傳訛，成為千古疑案。予考中外成書，於兩宮謝世，並無異論，是則悠悠之口，不足為憑。著書人據事敘錄，末嘗羼入謬論，存其實也。獨慈禧太后兩立幼君，至於光緒帝崩，復迎立四齡幼主，入宮踐阼。意者其尚望延年，仍行訓政歟？否則為光緒後留一地步，維持葉赫族永久權勢，而因有此舉也。後人曾有詠宮詞云：<break time="100ms" />　　納蘭一部首殲誅，婚媾仇讎筮脫弧。<break time="100ms" />　　二百年來成倚伏，兩朝妃後姪從姑。<break time="100ms" />　　即是以觀，葉赫亡清之讖，不特應於慈禧后一人之身，隆裕后亦與焉。皖中革命，先徐後熊，影響及仕途軍界，清之不亡無幾矣。隆裕后尚無亡國之咎，不過慈禧當國數十年，天人交怨，特假隆裕以泄其忿耳。慈禧考終，不及見遜位之禍，慈禧其亦幸矣哉！
    </voice>
</speak>
