<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十二回<break time="100ms" />　　誤軍機屢易統帥　平妖婦獨著芳名
    </voice>
    <voice name="zh-HK-WanLungNeural">
        <break time="100ms" />
			　　卻說四川的亂事，也是從搜捕教徒而起。先是金川一役，溫福陣亡，官兵潰散，一班游勇，欲歸無所，與失業夫役，無賴悍民，互相勾結，四處剽掠。官吏聞警往捕，遂收入白蓮教會，冀他援應。適達州知州戴如煌，老昏顛倒，飭胥吏搜緝教徒，把富戶拘了無數，乘勢勒索。徐天德也被拘去，費了些錢財，方得釋放。戴如煌彷彿常丹葵，徐天德彷彿劉之恊，可謂無獨有偶。天德本達州土豪，平日與教徒隱通聲氣，至是越加憤激，乘襄陽教徒竄入川東，遂結連舉事。王三槐、冷天祿等，亦是天德要好朋友，天德倡亂，他亦聞風而起。四川總督英善，成都將軍勒禮善，出兵防剿，毫無功效。徐天德等反由川入陝，大掠興安，陝督宜綿聞警，急回軍至陝，與教徒相遇，大戰於興安城外，教徒敗走，陝邊雖已略靖，川省仍然糜爛。警信達至北京，嘉慶帝正急得沒法，幸湖南、貴州的叛苗，已由內大臣額勒登保、將軍明亮等，先後剿平，乃命額勒登保移赴湖北，明亮移赴達州。<break time="100ms" />　　但前回說的征苗大員，乃是雲、貴總督福康安，暨四川總督和琳，此次忽變作額勒登保等人，小子須要交代明白。嘉慶元年五月，福康安始擒住苗酋石三保。吳八月子廷禮亦病死，官兵遂進逼乾州。城將破，福康安竟卒於軍中。和琳代福康安任，攻陷乾州，乃遣內大臣額勒登保等，專攻平隆。隔了兩月，和琳又歿，額勒登保復奉旨繼任。湖北將軍明亮，亦接清廷命令，往會額勒登保，助攻平隴，到了冬天，才把平隴攻破，將吳氏廬舍，盡行焚毀。又擒斬石柳鄧父子及吳廷義等，苗亂算已肅清。嘉慶帝封額勒登保為威勇候，明亮為襄勇伯，移剿教匪。<break time="100ms" />　　額勒登保馳赴湖北，明亮馳赴達州，是時湖北方面，由永保剿辦襄陽教徒，惠齡剿辦宜昌教徒。永保部兵最多，本可兜圍叛眾，一鼓殲敵，奈永保專知尾追，不知迎擊，教徒忽東忽西，橫躪無忌，嘉慶帝怒他縱敵，逮京治罪，命惠齡總統軍務。惠齡至襄陽，擬圈地聚剿，飛檄河南巡撫景安，發兵截擊。景安係和珅族孫，仗著和珅勢力；升任撫臺，得了惠齡檄文，率兵四千出屯南陽，表面上算是發兵，其實逍遙河上，無非喝酒打牌。部下的弁兵，不見有什麼軍令，樂得坐酒肆，嫖妓女，消遣時日。有幾個狡黠的，還要去姦淫擄掠，暢所欲為，景安也不過問。因此教徒分作三隊，直趨河南，姚之富、齊王氏出中路，李全出西路，王廷詔出北路，到處擄脅。不整隊，不迎戰，不走平原，只數百為群，忽分忽合，忽南忽北，牽制官兵。此之謂流寇。景安反避匿城中，閉門不出。湖北追兵，也是隨意逗留，由他衝突。一班糊塗蟲。嘉慶帝隨下旨切責諸將道：<break time="100ms" />　　去歲邪教起長陽，未幾及襄鄖，未幾及巴東歸州，未幾四川達州繼起。至襄陽一賊，始則由湖北擾河南；繼且由河南入陝西，若不亟行掃蕩，非但老師糜餉，且多一日蹂躪，即多一日瘡痍。各將軍督撫大臣，身在行間，何忍貿無區畫？若謂事權不一，則原以襄陽一路責惠齡，達州一路責宜綿，長陽一路責額勒登保，若言兵餉不敷，已先後調禁旅及鄰省兵數萬，且撥解軍餉及部帑，不下二千餘萬。昔明季流寇橫行，皆由閹宦朋黨，文恬武嬉，橫征暴斂，厲民釀患；今則紀綱肅清，勤求民隱，每遇水旱，不惜多方賑恤，且普免天下錢糧五次，普免漕糧三次，蠲免積逋，不下億萬萬。此次邪匪誘煽，不過烏合亂民，若不指日肅清，何以奠九寓而服四夷？其令宜綿惠齡額勒登保等，各奏用兵方略，及刻期何日平賊，並賊氛所及州縣若干，難民歸復若干，瘡痍輕重，共十分之幾，善籌恤以聞。欽此。<break time="100ms" />　　這詔一下，各路統兵將帥，未免有些注意起來。彼議分剿，此議合攻，忙亂了一會子，仍舊沒有結果。<break time="100ms" />　　只將軍明亮，及都統德楞泰，引征苗軍赴達州，連敗徐天德、王三槐等。四川鄉勇羅思舉，亦助清兵奮擊，先後斃教徒數萬名。徐、王、冷三人，止剩殘眾一二千，勢少衰。忽河南教徒，將三隊並為一隊，趨入陝西，復由陝西渡過漢水，仍分道入川，徐天德等得了這路援兵，又猖獗起來。嘉慶帝復責惠齡、恒瑞等，追賊不力，防漢不嚴，盡奪從前封賞，令戴罪效力。改命宜綿總統川陝軍務，惠齡以下，悉聽節制。連易三帥，統是沒用。
    </voice>
</speak>
