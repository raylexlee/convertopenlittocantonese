<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　大滿洲國皇帝，致書於大明國袁巡撫：爾停息兵戈，遣李喇嘛等來弔喪，並賀新君即位，既以禮來，我亦當以禮往，故遣官致謝。至兩國和好之事，前皇考至寧遠時，曾致璽書，令爾轉達，尚未見答。汝主如答前書，欲兩國和好，當以誠信為先；爾亦無事文飾。<break time="100ms" />　　崇煥讀到此語，將書一擲，面帶怒容，對方吉納道：「汝國遣汝等獻書，為挑戰麼？為請和麼？」方吉納見他變色，只得答言請和。崇煥道：「既願請和，何故出言不遜？餘且不論，就是書中格式，汝國欲與我朝並尊，謬誤已甚。今著汝回國，借汝口傳告汝汗，欲和宜修藩屬禮，欲戰即來。本撫寧畏汝等麼？」聞其聲，如見其人。說畢，起身入內。<break time="100ms" />　　方吉納等怏怏退出，即日東渡，回報太宗。太宗即欲發兵，眾貝勒上前進諫，說是：「國方大喪，不宜動眾，現不若陽與講和，陰修戰備，俟明邊守兵懈怠，然後大舉未遲。」話雖中聽，其實是怕袁崇煥。太宗乃自草國書，命范文程修飾謄寫，仍差方吉納、溫塔石等投遞。方、溫二人，迫於上命，硬著頭皮，再至寧遠，先訪著李喇嘛，邀同進見袁崇煥，捧上國書。<break time="100ms" />　　崇煥復展讀道：<break time="100ms" />　　大滿洲國皇帝，致書明袁巡撫：吾兩國所以搆兵者，因昔日爾遼東廣寧臣高視爾皇帝，如在天上，自視其身，如在雲漢，俾天生諸國之君，莫能自主，欺藐陵轢，難以容忍，用是昭告於天，興師致討。惟天不論國之大小，止論事之是非，我國循理而行，故仰蒙天佑。爾國違理之處，非止一端，可與爾言之：如癸未年，爾國無故興兵，害我二祖，一也。癸巳年，葉赫哈達烏拉輝發與蒙古會兵侵我，爾國並未援我，後哈達復來侵我，爾國又未曾助我；己亥年，我出師報哈達，天以哈達畀我，爾國乃庇護哈達，逼我復還其人民，及已釋還，復為葉赫掠去，爾國則置若罔聞；爾既稱為中國，宜秉公持平，乃於我國則不援，於哈達則援之，於葉赫則聽之，偏私至此，二也。爾國雖啟釁，我猶欲修好，故於戊申年勒碑邊界，刑白馬烏牛，誓告天地，云：「兩國之人，毋越疆圉，違者殛之。」乃癸丑年，爾國以衛助葉赫，發兵出邊，三也。又曾誓云：「凡有越邊境者，見而不殺，殃必及之。」後爾國之人，潛出邊境，擾我疆域，我遵前誓殺之，爾乃謂我擅殺，縲繫我使臣綱吉禮、方吉納，索我十人，殺之邊環，以逞報復，四也。爾以兵備助葉赫，俾我國已聘葉赫之女，改適蒙古，五也。爾又發兵焚我累世守邊廬舍，擾我耕耨，不令收穫，且移置界碑於沿邊三十里外，誇我疆土，其間人參貂皮五穀財用產馬，我民所賴以生者，攘而有之，六也。甲寅年，爾國聽信葉赫之言，遣我遺書，種種惡言，肆我侮慢，七也。我之大恨，有此七端，至於小忿，何可悉數？陵逼已甚，用是興師。今爾若以我為是，欲修兩國之好，當以金十萬兩，銀百萬兩，緞百萬匹，布十萬匹，為和好之禮。既和之後，兩國往來通使，每歲我國以東珠十顆，貂皮千張，人參千斤饋爾；爾國以金十萬兩，銀十萬兩，緞十萬匹，布三十萬匹報我。兩國誠如約修好，則當誓諸天地，用矢勿渝。爾即以此言轉奏爾皇帝，不然，是爾仍願兵戈之事也。<break time="100ms" />　　崇煥覽畢，不由的心中愈憤；轉思遼西一帶。守備尚未完固，現且將計就計，婉詞答復，待一二年後，無懈可擊，再決雌雄。筆法變換，然必如此互寫，方顯得有膽有謀。若說得一味粗莽，便不成為袁崇煥矣。遂命左右取過筆硯，伸紙疾書道：<break time="100ms" />　　遼東提督部院，致書於滿洲國汗帳下：再辱書教，知汗漸息兵戈，休養部落，即此一念好生，天自鑒之，將來所以佑汗而昌大之者，尚無量也。往事七宗，抱為長恨者，不佞寧忍聽之。但追思往事，窮究根因，我之邊境細人，與汗家之部落，口舌爭競，致起禍端，今欲一一辨晰，恐難問之九原。不佞非但欲我皇上忘之，且欲汗並忘之也。然十年苦戰，為此七宗，不佞可無一言乎？今南關北關安在？遼河東西，死者寧止十人？仳離者寧止一老女？遼沈界內之人民，已不能保，寧問田禾？是汗之怨已雪，而志得意滿之日也，惟我天朝難消受耳。今若修好，城池地方，作何退出？官生男婦，作何送還？是在汗之仁明慈惠，敬天愛人耳。天道無私，人情忌滿，是非曲直，原自昭然。一念殺機，啟世上無窮劫運，一念生機，保身後多少吉祥，不佞又願汗圖之也！若書中所開諸物，以中國財用廣大，亦寧靳此，然往牒不載，多取違天，亦汗所當酌裁也。我皇上明見萬里，仁育八荒，惟汗堅意修好，再通信使，則懍簡書以料理邊情，有邊疆之臣在，汗勿懮美意不上聞也。汗更有以教我乎？為望！<break time="100ms" />　　寫畢，視李喇嘛在旁，令他亦作一書，勸滿洲永遠息兵。<break time="100ms" />　　兩書一並封固，遣使杜明忠，偕方吉納同去沈陽。<break time="100ms" />　　過了數日，去使未回，警信紛至：一角文書，是平遼總兵毛文龍來報，說滿洲入犯東江，一角文書，是朝鮮國王李倧，因滿軍入境，向明乞援。崇煥一一閱畢，立命趙率教等，領了精兵，駐紮三岔河，復發水師往救東江。方調遣間，見杜明忠入帳，呈上滿洲復書。崇煥約略一閱，大約分作三條：不敘原書，免與上文重複。第一條，是畫定國界；山海關以內屬明，遼河以東屬滿洲。第二條，是修正國書；滿洲國主讓明帝一格，明諸臣亦當讓滿洲主一格。第三條，是輸納歲幣；滿洲以東珠、參、貂為贈。明以金銀布緞為報。崇煥道：「他犯我東江，並出兵朝鮮，一味蠻橫，還有什麼和議可言？」遂置之不答，但飭水陸各軍，趕緊出發。無奈朝鮮路遠，一時不及馳救，崇煥至此，也覺焦急，眼見得朝鮮要被兵禍了。正是：
    </voice>
</speak>
