<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　奏為疆臣跋扈，戲侮朝廷，請明正典刑，以尊主權而平眾怒，恭折仰祈聖鑒事。竊北洋大臣李鴻章，平日挾北洋以自重，當倭賊犯順，自恐寄頓倭國之私財，付之東流，其不欲戰，固係隱情。及詔旨嚴切，一意主戰，大拂李鴻章之心，於是倒行逆施，接濟倭賊煤米軍火，日夜望倭賊之來，以實其言。而於我軍前敵糧餉火器，故意勒掯之。有言戰者，動遭呵斥。聞敗則喜，聞勝則怒。淮軍將領，望風希旨。未見賊，先退避，偶遇賊，即驚潰，李鴻章之喪心病狂，九卿科道亦屢言之，臣不復贅陳。惟葉志超、衛汝貴均係革職拿問之人，藏匿天津，以督署為逋逃藪，人言嘖嘖，恐非無因。而於拿問之丁汝昌，竟敢代為乞恩，並謂美國人有能作霧氣者，必須丁汝昌駕馭。此等怪誕不經之說，竟敢陳於君父之前，是以朝廷為兒戲也，而樞臣中竟無人敢為爭論者。良由樞臣暮氣已深，過勞則神昏，如在雲霧之中。霧氣之說，入而俱化，故不覺其非耳。張蔭桓、邵友濂為全權大臣，未明奉諭旨，在樞臣亦明知和議之舉，不可對人言，既不能以死生爭，復不能以去就爭，只得為掩耳盜鈴之事，而不知通國之人，早已皆知也。倭賊與邵友濂有隙，竟敢索派李鴻章之子李經方為全權大臣，尚復成何國體？李經方為倭賊之婿，以張邦昌自命，臣前劾之。若令此等悖逆之人前往，適中倭賊之計。倭賊之議和，誘我也。我既不能激厲將士，決計一戰，而乃俯首聽命於倭賊，然則此舉非議和也，直納款耳，不但誤國而且賣國。中外臣民，無不切齒痛恨，欲食李鴻章之肉。而又謂和議出自皇太后意旨，太監李蓮英實左右之，此等市井之談，臣未敢深信。何者？皇太后既歸政皇上矣，若猶遇事牽制，將何以上對祖宗，下對天下臣民？至李蓮英是何人斯？敢干預政事乎？如果屬實，律以祖宗法制，李蓮英豈復可容？惟是朝廷被李鴻章恫喝，未及詳審利害，而樞臣中或係李鴻章私黨，甘心左袒，或恐李鴻章反叛，姑事調停。初不知李鴻章有不臣之心，非不敢反，實不能反。彼之淮軍將領，皆貪利小人，無大伎倆，其士卒橫被剋扣，則皆離心離德，曹克忠天津新募之卒，制服李鴻章有餘，此其不能反之實在情形，若能反則早反耳。既不能反，而猶事挾制朝廷，抗違諭旨，彼其心目中，不復知有我皇上，並不知有皇太后，而乃敢以霧氣之說戲侮之也。臣實恥之，臣實痛之！惟冀皇上赫然震怒，明正李鴻章跋扈之罪，佈告天下，如是而將士有不奮興，倭賊有不破滅，即請斬臣以正妄言之罪。祖宗監臨，臣實不懼。用是披肝膽，冒斧鑕，痛哭直陳，不勝迫切待命之至！謹奏。<break time="100ms" />　　奏上，有旨「安維峻呈進封奏，肆口妄言，著即革職，發往軍臺效力！」是日恭親王適請假。次日入朝，始知這事，斥同僚道：「這等奏折，不值一噱，付諸字麓內，便好了事。諸公欲令豎子成名麼？」恭親王尚是有識。正議論間，朝旨又下，派李鴻章為全權大臣，速赴日本議和。恭王即飭軍機處辦事人員，電達天津。李鴻章接著此旨，明知戰敗求和，還有什麼光彩？但事已如此，欲救眉急，不得不硬著頭皮，指日前往。方就道時，先電商各國駐華公使，請為臂助。俄使喀希尼，慨然答復，願保全中國疆土，代拒日本。言太甘者心必苦。李鴻章始航行而東，到日本山陽道海口，地名馬關，日本已遣專使伊藤博文，及陸奧宗光，在馬關守候。鴻章在途中，屢接中國警耗，日本北據營口，南占澎湖，心中正焦灼，見了伊藤、陸奧兩人，寒暄已畢，便請停戰。伊藤、陸奧不允，必欲先訂和約，方許停戰，經鴻章再三磋商，才提出停戰條件。看官！你道條件是什麼要約？他說要山海關、大沽口及天津三處，作了抵押品。這三處乃是京畿要口，押與日本，簡直是引狼入室，叫這位李欽差如何答應？沒奈何把停戰問題，暫時擱起，先把和款商量起來。伊藤、陸奧煞是厲害，要索各款，統是不堪忍受。鴻章與他辯論，他卻絕不理會，反將冷語諧詞，調侃鴻章。鴻章此時，既不敢反唇相譏，又不便屈意俯就，只得熬了一肚子氣悶，拿出遷延手段，敷衍他們。今朝說，明朝再議，明朝說，後日再議。未免有情，誰能遣此？一日，自會所返寓，鴻章因連日會議，毫無效果，坐在馬車中，正自忐忑不定，突聽得槍聲一發，忙從左邊一顧，不防劈面來了一顆彈子，正中左顴。鴻章忍著痛，急呼日本警察，日警過來，見鴻章顴血直噴，忙去捉拿刺客。鴻章也不及問刺客情狀，匆匆回寓。病了好幾日，警聞直達歐美，各國新聞紙，爭說日人無理，大有攘臂直前，代鳴不平的意見。日本始自知理屈，遣使謝罪，並飭日醫替他調治。伊藤、陸奧亦至李寓道歉，隨允轉圜和議。鴻章即要約停戰，伊藤、陸奧亦即照允。日本刺客，恰是清國功臣。嗣後申定和議，伊藤、陸奧終究不肯多讓，李鴻章無可如何，勉依條約十一款。大綱如下：<break time="100ms" />　　一　認朝鮮為自主國。<break time="100ms" />　　二　償日本兵費二百兆兩。<break time="100ms" />　　三　割讓遼東半島，及臺灣澎湖。<break time="100ms" />　　四　開沙市、重慶、蘇州、杭州為商埠。<break time="100ms" />　　五　中日舊訂之約章，一律廢止，嗣後日貨進口，運往內地，得暫行租棧，免納稅鈔。並於通商各口，得自由製造。
    </voice>
</speak>
