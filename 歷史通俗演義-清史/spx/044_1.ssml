<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十四回<break time="100ms" />　　佈德揚威連番下詔　擒渠獻馘逐載報功
    </voice>
    <voice name="zh-HK-WanLungNeural">
        <break time="100ms" />
			　　卻說和珅伏誅之日，正王三槐押解到京之時。嘉慶帝命軍機大臣等，審問三槐，供稱「官逼民反」四字。嗣經嘉慶帝親訊，三槐仍咬定原供。嘉慶帝道：「四川的官吏，難道都是不法麼？」三槐道：「只有劉青天一人。」三槐被劉清誘擒，仍然不怨，供出劉青天行狀，可見良心未泯，公論自存，貪官污吏，不如盜賊遠甚。嘉慶帝道：「哪個劉青天？」三槐道：「現任建昌道劉清。」嘉慶帝又道：「只有一個劉青天麼？」三槐道：「劉青天外，要算巴縣老爺趙華，渠縣老爺吳桂，雖不及劉青天，還算是個好官，另外是沒有了。」嘉慶帝聽了此言，不由的感慨起來，隨命將三槐下獄，暫緩行刑。又下諭道：<break time="100ms" />　　國家深仁厚澤百餘年，百姓生長太平，使非迫於萬不得已，安肯不顧身家，鋌而走險？皆由州縣官吏朘小民以奉上司，而上司以饋結和珅。今大憝已去，綱紀肅清。下情無不上達，自當大法小廉，不致復為民累。惟是教匪迫脅良民，及遇官兵，又驅為前行以膺鋒鏑，甚至剪髮刺面，以防其逃遁，小民進退皆死，朕日夜痛之。自古惟聞用兵於敵國，不聞用兵於吾民，其宣諭各路賊中被脅之人，有能縛獻賊首者，不惟宥罪，並可邀恩；否則臨陣投出，或自行逃出，亦必釋回鄉里，俾安生業。百姓困極思安，勞久思息，諒必一見恩旨，翕然來歸。其王三槐所供川省良吏，自劉清外，尚有知巴縣趙華，知渠縣吳桂，其量予優擢以從民望。至達州知州戴如煌，老病貪劣，胥役五千，借查邪教為名，遍拘富戶，而首逆徐天德、王學禮等，反皆賄縱，民怨沸騰，及武昌府同知常葵，奉檄查緝，株連無辜數千，慘刑勒索，致聶人傑拒捕起事，其皆逮京治罪。難民無田廬可歸者，勒保即督同劉清，熟籌安置，或仿明項忠原傑，招撫荊襄流民之法，相度經理。遍諭川楚陝豫地方，使咸知朕意。<break time="100ms" />　　自此諭下後，內外官吏，方知嘉慶帝平日實是留心外事，並非沒有知覺。且諭旨中含有慈祥惻怛意思，頗不愧廟號仁宗的仁字。仁宗二字，就此補出。但當時統兵的將帥，一時不能全換，嘉慶帝逐漸改易，另有數道諭旨，並錄於後。<break time="100ms" />　　和珅壓閣軍報，欺罔擅專，致各路領兵大臣，恃有和珅蒙庇，虛冒功級，坐糜軍餉，多不以實入奏。姑念更易將帥，一時乏人，勒保仍以總統授為經略大臣，其川陝湖北河南督撫，及領兵各大將咸受節制，以一事權。明亮額勒登保，均以副都統授為參贊大臣，別領官軍，各當一路，有不遵軍令者，指名參奏。川楚軍需，三載經費，至逾七千餘萬，為從來所未有，皆由諸臣內恃和珅護庇，外踵福康安和琳積習，在軍惟笙歌酒肉自娛，以國帑供其浮冒，而各路官兵鄉勇，餉遲不發，致枵腹無褌，牛皮裹足，跌行山谷。此弊始於畢沅在湖北，而宜綿英善在川，相沿為例。今其嚴行察核，毋得再蹈前愆，致干重咎！<break time="100ms" />　　宜綿前後奏報，皆屯駐無賊之處，從未與賊交鋒，且已老病，令解任來京。惠齡曠久無功，為賊所輕，著即回京守制。景安本和珅族孫，平日趨奉阿附，每於奏事之便，稟承指使，恃為奧援，剿堵皆不盡力，駐軍南陽，任楚賊犯豫，直出武關，惟尾追，不迎截，致有迎送伯之號。甚至民裹糧請軍，拒而不納，武員跪求擊賊，不發一兵，為參將廣福面誚，反挾憤誣劾，其獲封伯爵，亦攘道員完顏岱捕浙川邪教功，張皇入奏，欺君罔上，誤國病民，著即拿解來京，照律懲辦！<break time="100ms" />　　數道上諭，真似雷厲風行，統兵各官，不寒而慄。勒保也只得打疊精神，悉心籌畫，令額勒登保德楞泰，剿徐天德冷天祿，明亮剿張漢潮，自己駐紮梁山，居中調度。自嘉慶四年正月至六月，只額勒登保一軍，斬了冷天祿，德楞泰一軍，與徐天德相持，追入鄖陽，明亮一軍，徒奔走陝西境內，未得勝仗。勒保雖有所顧忌，不敢全行欺詐，然江山可改，本性難移，終究是見敵生畏，多方諉飾。新任湖廣總督倭什布，據實參奏，嘉慶帝復下諭道：<break time="100ms" />　　勒保經略半載，莫展一籌，惟彙報各路情形，按旬入告。近據倭什布奏，川賊接踵入楚，不下二萬，有北趨荊襄之勢，既不堵截，又不追剿，是勒保竟擇一無賊之處，駐營株守，罪一；且屢奏均言不必增兵，而附奏又請撥餉五百萬，若迫不及待，自相矛盾，意圖浮冒，罪二；各路奏報，多王三槐餘黨，勒保止將首逆誘擒，而置餘匪於不問，罪三；軍營報奏，大半親隨之人，而兵勇錢糧，並不按期給發，以致枵腹跣行，凍餒山谷，幾同乞丐，士馬何由飽騰，罪四。勒保上負兩朝委任之恩，下貽萬民倒懸之苦，著即令尚書魁倫，副都御史廣興，赴川逮問治罪！其經略事務，暫由明亮代理。欽此。勒保逮回京師，永保偏出署陝撫，這也奇怪。因明亮剿辦張漢潮，遲延無功，陝西未能肅清，於自己方面，大有不便，因劾明亮觀望，明亮亦劾永保推諉，雙方互訟，嘉慶帝命陝督松筠密查。松筠上疏，大略言：「經略明亮素號知兵，所言似合機宜，究無實效。將軍恒瑞前在湖北，戰跡稱最，但年近六旬，精力大減，恐不勝任。提督慶成，身先士卒，頗有膽量，奈中無主見，只能帶領偏師，不能出謀發慮。署陝撫永保無謀無勇，專圖利己，過輒歸人，獨額勒登保英勇出群，其次惟德楞泰，若要平賊，非用此二人不可。」松公頗有知人之識。於是朝旨命尚書那彥成，佩欽差大臣關印，赴陝監明亮軍，兼會同松筠勘問。那彥成到陝後，細探情實，兩人俱有不合，遂與松筠聯銜奏參。明亮永保褫職逮問，連慶成也在其內。適明亮追斬張漢潮，朝旨以挾嫌僨事，功不蔽罪，仍令逮解至京，命額勒登保代任經略。
    </voice>
</speak>
