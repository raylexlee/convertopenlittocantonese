<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 清史 - 第三十一回　平青海驅除叛酋　頒硃諭慘戮同胞</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十一回</br>　　平青海驅除叛酋　頒硃諭慘戮同胞</font></h4>
			　　卻說青海在西藏東北，本和碩特部固始汗所居地，固始汗受清朝冊封，第十子達什巴圖爾，又受清封為和碩親王，前文已經表過。應二十九回。達什死，子羅卜藏丹津襲爵。羅卜藏丹津陰謀獨立，欲脫清廷羈絆，遂於雍正元年，召集附近諸部，在察罕羅陀海會盟，令各復汗號，不得再遵清廷封冊，自己叫作達賴渾臺吉，統率諸部。又暗約策妄阿布坦為後援，擬大舉入寇。偏是丹津的同族額爾德尼，及察罕丹津兩人，不願叛清，被丹津用兵脅迫，兩人竟挈眾內奔。是時清兵部侍郎常壽，適駐西寧，管理青海事務，因額爾德尼來奔，奏聞清廷。雍正帝尚未探悉隱情，只道是青海內哄，即遣常壽往青海調停，常壽到了青海，丹津不由分說，竟將常壽拘禁起來。川督年羹堯，飛草奏報，奉命授年羹堯為撫遠大將軍，進駐西寧，四川提督岳鍾琪，任奮威將軍，參贊軍務。年羹堯分兵兩路，北路守疏勒河，防丹津內犯，南路守巴塘裡塘，阻丹津入藏，又檄巴裡坤鎮守將軍富寧安等，見上第二十九回。出屯吐魯番，截住策妄援兵。丹津三路援絕，只號召遠近喇嘛二十萬眾，專寇西寧。岳鍾琪自四川出發，沿途剿撫，解散丹津黨羽，西陲一帶，統已廓清，乘勢至西寧，遙見西北郭隆寺旁，聚集番僧無數，鍾琪即令兵士前進，驅殺番僧。那時番僧並沒有十分勇略，不過一點劫掠的伎倆，忽見大軍紛至，勢甚兇猛，哪裡還敢抵敵？呼嘯一聲，四散奔逃，被岳軍追過三條峻嶺，焚去十七寨及廬舍七千餘，斬首六千級，餘眾都竄還青海，丹津聞敗大驚，送歸常壽，奉表請罪。原來是銀樣鑞槍頭。清廷不許，益促年羹堯進兵。<br>　　羹堯擬集兵四萬餘名，由西寧松潘甘州疏勒河，四面進攻，約於雍正二年四月內出發。岳鍾琪請道：「青海地方寥闊，寇眾不下十萬，我軍四路會攻，彼若亦四散誘我，擊彼失此，擊此失彼，恐要四面受敵哩。愚見不如先期發兵，乘春草未生時，搗其不備，方為上策。」羹堯遲疑未決，鍾琪飛驛上奏，並願率精兵四千，自去殺賊。頗有膽略。雍正帝准奏，把西征事專任鍾琪。鍾琪遂於二月出師，途次見野獸奔逸，料知前面定有間諜，嚴陣前行，果遇敵騎數百，四面兜圍，殺得一個不剩；復連夜進兵，沿路殲敵數千，於是敵無哨探，鍾琪令部兵蓐食銜枚，宵行百六十里，直抵丹津帳外，拔柵而入。這時丹津正抱著兩三個番婦，並頭睡熟，不料清兵撲至，倉猝之中，扯了一件番婦衣，披在身上，從帳後逃出，騎了白駝，向西北逃去。男裝女扮，倒也好看。鍾琪一陣追剿，殺斃無數，真個是屍橫遍野，血流成渠，一面掃穴犁庭，摉出丹津的弟妹，及敵黨頭目數十人，頭目殺訖，弟妹押解京師，招降男女數萬，奪得駝馬牛羊器械甲仗無算。自出師至破敵，凡十五日，往返兩月，好算奇捷。詔封年羹堯一等公，岳鍾琪三等公，勒碑太學，如康熙時征准部例。岳鍾琪又進剿餘黨，以次蕩平，先後拔青海地千餘里，分其地賜各蒙古，分二十九旗，設辦事大臣於西寧，改西寧衛為府城。青海始定。<br>　　雍正帝既平外寇，復一意防著內訌，這日召舅舅隆科多入內議事，議了許久，隆科多始自大內退出。眾王大臣聞這消息，料知雍正帝必有舉動。到了次日，降旨派固山貝子允禟往西寧犒師，王大臣亦看不出什麼異事。過了兩日，又命郡王允䄉巡閱張家口，王大臣也沒有什麼議論。只是廉親王允禩未免悶悶不樂。調虎離山，其兆已見。又過了十餘日。兵部參奏，「允䄉奉使口外，不肯前往，捏稱有旨令其進口，竟在張家口居住」云云。有旨：「著廉親王允禩議奏。」惡！允禩復陳，應由兵部速即行文，仍令允䄉前往，並將不行諫阻的長史額爾金，交部議處。有旨：「允䄉既不肯奉差，何必再令前往，額爾金無關輕重，何必治罪，著允禩再議具奏。」專尋著允禩，其意何居？允禩無法，只得再奏：「允䄉不肯前往，捏旨進口，應革去郡王，逮回交宗人府禁錮。」於是雍正帝批交諸王貝勒貝子公，及議政大臣，速議具奏。諸王大臣已俱知聖意，不得不火上添油，井中投石，把一個郡王，逮回圈禁宗人府去了。拿了一個。允䄉罪狀已定，不料宗人府又上一本，彈章內稱：「貝子允禟，差往西寧，擅自遣人往河州買草，踏看牧地，抗違軍法，橫行邊鄙，請將允禟革去貝子，以示懲儆。」當即奉旨：「允禟革去貝子，安置西寧。」拿下兩個。<br>　　是年冬月，廢太子允礽，忽在咸安宮感冒時症，雍正帝連忙著太醫診治，復派舅舅隆科多，前往探問。廢太子見了隆科多愈加氣惱，病勢日增，服藥無效。雍正帝又許他入內侍奉，不到十天，廢太子竟死了。雍正帝立即下旨，追封允礽為和碩理密親王，又封弘晰母為理親王側妃，命弘晰盡心孝養。理親王侍妾曾有子女者，俱令祿贍終身。又親往祭奠，大哭一場。並封弘晰為郡王。一班拍馬屁的王大臣，都說聖上仁至義盡，就是雍正帝自說：「二阿哥得罪皇考，並非得罪朕躬，兄弟至情，不能自已，並非為邀譽起見。」吾誰欺，欺天乎？只郡王弘晰奉了遺命，在京西鄭家莊辟一所私第，奉母寧居，不聞朝事，總算一個明哲保身的貴冑。<br>　　雍正三年春，廉親王允禩，怡親王允祥，大學士馬齊，舅舅隆科多，奏辭總理事務職任，得旨照允，惟廉親王允禩懷挾私心，遇事阻撓，不得議敘。看官！試想人非木石，哪有不知恩怨的道理？這雍正帝對待兄弟，這般寡恩，這般樹怨，自然那兄弟們滿懷忿恨，也想報復，偏這雍正帝刻刻防備，凡允禩、允禟、允䄉、允禔的秘密行為，令隨帶血滴子的豪客，格外留心偵察。一日，西寧探客來報，說：「九阿哥允禟在西寧，用西洋人穆經遠為謀主，編了密碼，與允禩往來通遞，大約是蓄謀不軌，請聖上密防！」隨呈上一封密函，乃是九阿哥與八阿哥的書信，被探客竊取得來。雍正帝反覆觀看，任你聰明伶俐，恰是一句不懂；當即收藏匣中，令探客再去細察。又一日，盛京探客亦到，報稱：「十四阿哥允禵，督守陵寢，有奸民蔡懷璽，到院投書，稱允禵為真主，允禵並不罪他，反將書上要緊字樣，裁去塗抹，所以特來報聞。」雍正帝誇獎一番，打發去訖。這個探客已去，那個探客又來，據言，「八阿哥允禩，日夜詛咒，求皇上速死。」雍正帝勃然大怒，詔大學士等撰文，告祭奉先殿，削允禩王爵，幽禁宗人府，移允禟禁保定，逮回允禵治罪。復陰令廷臣上本參奏，不到數天，參劾允禩、允禟、允禵的奏章，差不多有數十本。隆科多等尤為著力，臚陳罪狀，允禵四十大罪，允禟二十八大罪，允禩十四大罪，俱乞明正典刑。雍正帝恰令諸王大臣，再三復議。諸王大臣再三力請，堯曰宥之三，臯陶曰殺之三，本出蘇東坡論說，想雍正帝定是讀過，所以作此情狀。方才下旨，把允禩、允禟削去宗籍，允禵拘禁，改允禩名為阿其那，允禟名為塞思黑。「阿其那」、「塞思黑」等語，乃是滿洲人俗話，「阿其那」三字，譯作漢文，就是豬。「塞思黑」三字，譯作漢文，就是狗。還有數道長篇大論的硃諭，小子錄不勝錄，只好將著末這一道，錄供眾覽如下：<br>　　　　我皇考聰明首出，文武聖神，臨御六十餘年，功德隆盛，如征三藩，平朔漠，皆不動聲色，而措置帖然。凡屬兇頑，無不革面洗心，望風響化。而獨是諸子中，有阿其那、塞思黑、允禵者，奸邪成性，包藏禍心，私結黨援，妄希大位，如鬼如蜮，變幻千端，皇考曲加矜全寬宥之恩，伊等並無感激悔過之意，以致皇考震怒，屢降嚴旨切責，忿激之語，凡為臣子者，不忍聽聞。聖躬因此數人，每懮憤感傷，時為不豫，朕侍奉左右，安慰聖懷，十數年來，費盡苦心，委曲調劑，此諸兄弟內廷人等所共知者。及朕即位，以阿其那實為匪黨倡首之人，伊若感恩，改過自新，則群邪無所比暱，黨與自然解散，是以格外優禮，晉封王爵，推心任用。且知其素務虛名，故特獎以誠孝二字，鼓舞勸勉之。蓋朕心實望其遷善改過也。乃伊辦理事務，懷私挾詐，過犯甚多，朕俱一一寬免，未罰伊一人之俸，未治伊家下一人之罪，亦始終望其遷善改過耳。迄今三年有餘，而悖逆妄亂，日益加甚，時以盅惑人心，擾亂國政，煩朕心激朕怒為事。而公廷之上，諸王大臣之前，竟至指誓天日，詛咒不道，不臣之罪，人人髮指。朕思此等兇頑之人，不知德之可感，或知法之可畏，故將伊革去王爵，拘禁宗人府，而阿其那反向人云：「拘禁之後，我每飯加餐，若全屍以歿，我心斷斷不肯。」似此悖逆之言，實意想所不到，古今所罕有也。總之伊自知從前所為之事，久為朕心洞悉，且為天地所必誅，捫心自問，殊無可赦之理，遂以伊毒忍之性度朕，故為種種桀驁狂肆之行，以激朕怒，但欲朕置伊於法，使天下不明大義之人，或生議論，致朕之聲名，有損萬一，以快其不臣之心，遂其怨望之意。朕受皇考付托之重，統御寰區，一民一物，無不欲其得所，以共享皇考久道化成之福，豈於兄弟手足，而反忍有傷殘之念乎？且朕昔在藩邸時，光明正大，諸兄弟才識，實不及朕，待朕悉皆恭敬盡禮，不但不敢侮慢，並無一語爭競，亦無一事猜嫌，此歷來內外皆知者，不待朕今日粉飾過言也。今登大位，豈忽有藏怒匿怨之事，而欲修報復乎？無奈朕昆弟中，有此等大奸大惡之徒，而朕于家庭之間，實有萬難萬苦之處，不可以德化，不可以威服，不可以誠感，不可以理喻，朕展轉反覆，無可如何，含淚呼天，我皇考及列祖在天之靈，定垂昭鑒。阿其那與塞思黑、允禵、允䄉、允禔結為死黨，而阿其那陰險詭譎，實為罪魁；塞思黑之惡，亦與相等；允禵等狂悖糊塗，受其籠絡，聽其指揮，遂至膠固而不解。總之此數人者，希冀非分，密設邪謀，賄結內外朋黨，煽惑眾心，行險僥倖之輩，皆樂為之用，私相推戴，而忘君臣之大義。此風漸積，已二十餘年，惟朕知之最詳最確。若此時不將朕所深知灼見者，分晰宣諭，曉示天下，垂訓後人，將來朕之子孫，欲明晰此逆黨之事，恐年歲久遠，或有懷挾私心之輩，借端牽引，反致無罪之人，枉被冤抑。況朕之所深知者，在廷諸臣，未必能盡知之，三年以來，朕遇便則備悉訓示，明指伊等居心行事之奸險；今在廷諸臣，雖知之矣，而天下之人，未必能知之。此是非邪正，所關甚大，朕所以不得不反覆周詳，剖悉曉諭也。諸王大臣臚列阿其那、塞思黑、允禵各款，合詞糾參，請正典刑以彰國法，參劾之條，事事皆係實跡，而奏章中所不能盡者，尚有多端，難以悉數。今諸王大臣以邪黨不翦，姦宄不除，恐為宗社之懮，數次力引大義滅親之請者，固為得理，但朕受皇考付托之重，而手足之內，遭遇此等逆亂頑邪，百計保全而不得，實痛於衷，不忍於情。然使姑息養奸，優柔貽患，存大不公之私心，懷小不忍之淺見，而不籌及國家宗社之長計，則朕又為列祖列宗之大罪人矣。允禔、允䄉、允禵，雖屬狂悖乖張，尚非首惡，已皆拘禁，冀伊等感發天良，悔改過惡。至阿其那復塞思黑治罪之處，朕不能即斷，俟再加詳細熟思，頒發諭旨，可將諸王大臣等所奏，及朕此旨頒示中外，使咸知朕萬難之苦衷，天下臣工，自必諒朕為久安長治之計，實有不得已之處也。特諭。<br>　　這諭下後，不到數日，順承郡王錫保入奏，阿其那死了。雍正帝故作驚訝道：「阿其那有什麼重病，竟致身死？看守官也太不小心，既見阿其那有病，為何不先報知？」錫保道：「據看守官說，昨日晚餐，阿其那還好好兒吃飯，不料到了夜間，暴疾而亡。」雍正帝頓足道：「朕想他改過遷善，所以把他拘禁，不忍加誅，誰知他竟病死了。」正嗟歎間，宗人府又來報道：「塞思黑在保定禁所，亦暴疾身死。」雍正帝歎道：「想是皇考有靈，不是皇考乃是血滴子。把二人伏了冥誅，若使不然，他二人年尚未老，為什麼一同去世呢？」次日，諸王大臣合詞奏請，阿其那、塞思黑逆天大罪，應戮屍示眾，其妻子應一律正法。同黨允禵允䄉亦應斬決。允禩允禟等即果不法，究是雍正帝兄弟，允禩允禟已死，允禵允禟不過殘喘苟延，諸王大臣還要奏請斬決，連妻子都要正法，若非暗中唆使，哪有這般大膽？奉旨：「阿其那、塞思黑已伏冥誅，應毋庸議！其妻子從寬免誅，逐回母家，嚴加禁錮。方不再奏。後人有詩詠此事道：<br>　　阿其那與塞思黑，煎豆燃箕苦不容。<br>　　玄武門前雙折翼，泰陵畢竟勝唐宗。<br><br>　　允禩允禟死後，雍正帝已除內患，復想出一種很毒的手段，連年羹堯、隆科多一班人物，也要除滅了他，這真算是辣手。下回表明一切，請看官往後續閱！<br><br><br>　　蕩平青海，功由岳鍾琪，年羹堯第拱手受成而已，封為一等公，酬庸何厚？且聞其父年遐齡，亦晉公爵，其長子斌列子爵，次子富列男爵，賞浮於功，寧非別有深意耶？後人謂世宗之立，內恃隆科多，外恃年羹堯，不為無因。作者既於前回表明，本回第據事直敘，兩兩對勘，已見隱情。若允禩允禟等，不過於聖祖在日，潛謀奪嫡而已，世宗以計得立，即視之若眼中釘，始則虛與委蛇，繼則屢加呵責，匪惟斥之，且拘禁之；匪惟禁之，且暗殺之。改其名曰阿其那，曰塞思黑，曾亦思阿其那、塞思黑為何人之子孫？自己又為何人之子孫乎？辱其兄弟，與辱己何異，與辱及祖考又何異。雖利口喋喋，多見其忍心害理而已。作者僅錄硃諭一道，已如見肺肝，王大臣輩無譏焉。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>