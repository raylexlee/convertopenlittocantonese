
			　　卻說李鴻章克復甦常的時候，左宗棠在浙，亦屢獲勝仗。宗棠自克復遂安後，嚴州一帶，依次肅清。太平侍王李世賢，率金華大股長毛，圍衢州，宗棠親自往援，殺敗世賢，世賢回金華。臺州為閩將林文察所復，寧波為寧紹臺道史致鄂，及英將丟樂德克等所復。惟湖州被太平堵王黃文金，輔王楊輔清攻破，團紳趙景賢被執，不屈死。宗棠以浙省長毛，金華最眾，決計由衢州攻金華，乃遣蔣益澧等，拔龍游蘭溪，金華長毛，亦棄城遁去。
　　看官！你道金華長毛，為什麼不戰而潰？他因諸暨有個包立身，很是厲害，遂一齊拔營，去圍包村。真是呆鳥！包立身世務農業，膂力過人，他幼時曾習奇門遁甲，上知天象，下知地理，他因長毛犯浙，聚集村人，築塞設堡，專與長毛相抗。長毛去一千，死一千，去二千，死二千，因此長毛大憤，糾眾圍攻，有「寧失南京，毋失包村」的意義。以包村抵南京，未免擬不於倫。時蘇松兵備道吳曉帆，本係浙人，代理藩司事，聞包立身有異能，欲招致幕下，引為己助，苦無人前去致意。適佐雜班中，有個馮仰山，自稱係立身姑表兄弟，曉帆令他蓄髮三月，備文前往。到了包村附近，見四面都紮長毛營壘，馮逡巡不敢入，巧遇包村勇目，逸出村外，與仰山素識，引他繞道二百里，始得入村。仰山單身前進，被村中巡勇捉住，疑為長毛細作，虧得仰山認包至戚，乃引馮入見，各道艱苦。是時包村附近數百里居民，都搬至包村避難，倚包先生若長城，連仰山家眷，也在其內。仰山與家族相見，不覺欣慰，便備述吳公所招意。立身歎道：「我亦知孤村無援，勢難固守，且兵糧僅支兩月，安能持久。只村內百姓群集，棄之不忍，欲要一同出圍，恐不容易，是以尚在躊躇。」包先生頗具婆心。
　　正議論間，忽聞村外炮聲隆隆，料是長毛猛攻，便邀仰山登高瞭望，遙見前山上面，設有大炮，正對村施擊。立身輪指一算道：「這炮在艮方，今日月神適犯我村，恐於我不利。」言未已，急推仰山伏地，自己亦向地伏著。但聽得一聲響亮，炮子簌簌然從上飛過，仰山嚇得亂抖。立身道：「嗣後不妨，可以起來。」立身遂脫帽散髮，跣足仗劍，如道家步罡狀，選了勇目三名，衣皂隨行，自己喃喃誦咒，飛行而去。勇目緊隨不捨，仰山猶立在高阜，只見立身出村，竟馳至前山，把劍向前一指，守炮的長毛，紛紛撲地。立身即令勇目三人，將炮擡歸。仰山即馳下迎迓，立身已在前面。三人所擡的炮，不下四五百斤，仰山不禁奇異，便道：「弟與兄自幼同學，並未識兄有異術，後來弟赴蘇州，遠離鄉井，聞兄嘗韜晦田園，罕至城市，何時得六甲真傳，具此神妙？」立身道：「我於二十年前，曾遇異人授我秘冊，雖非全帙，然天文地理，略知一二，此刻去取敵炮，就是六丁縮地法，可惜我所學習，還是皮毛，若能盡知底細，雖有千萬長毛，亦何足慮！」仰山又問長毛何時可平？立身道：「我夜觀星象，並占易數，江浙長毛，不久即平。只我村恐保不住。」兩人隨談隨走，已至營中。
　　立身升帳，傳集村勇，即發令道：「明日當有大雨，汝等出戰，向西殺去，定能衝破賊營，雖然不能大勝，也可殺賊數百，挫他凶鋒。」仰山因天久不雨，疑信參半。到了次日，村勇三千人，執五色旂，分作五隊，奉令出去。啟行時，天色猶霽，一出村門，忽然黑雲層合，大雨滂沱，仰山瞠目良久。約一小時，村勇已整隊回來，報稱破賊西營，得牲口器械數十具。仰山忙問立身道：「既已得勝，何不追殺一陣？」立身道：「賊勢猶旺，不應追殺，追殺必敗。」俄有長毛入村求見，立身命他進來，長毛說：「奉天將令，願以紹興府城相讓，嗣後毋與天兵作對。」立身笑道：「這明明是誘我的計策，無論浙東俱陷，孤城難守，且入城後，如入陷阱，糧草更易斷絕，將來恐無人得脫了。」喝令立斬來使，仰山請道：「來使不要殺他，不如放他回去，叫他解圍為是。」立身搖頭道：「他那裡就肯解圍？殺了他，免得再來嘗試。」太屬粗莽！當下將通使的長毛，推出斬訖。
　　長毛酋聞了此信，越發調兵進攻，仰山未免焦急，遂請回報吳公，發兵接應，並欲挈眷同行。立身道：「試為一卜。」卜得吉占，便道：「老弟啟行，便在今夕。」是夜大雨，立身命仰山束裝，攜眷出村，只飭護勇六人，仿著長毛服色，改裝相送。仰山不敢多請，只與立身訂約，速定行期。立身應允，與仰山握別。仰山冒雨而出，黑暗中見有無數衛兵，戴著紅帽，穿著皂衣，站立兩旁。仰山怯甚，私問護勇，勇但搖手，引仰山繞出小徑，匆匆別去。
　　仰山去後，長毛愈集愈眾，防立身有異術，遍掠民間婦女，將她們上下衣服褫去，赤身露體，驅作前隊。婦女活活遭劫。又用雞羊狗血，盛入噴筒，向村中亂射。立身被他厭禳，所用法術，未免不靈，遂決計突圍。先占一卦，大驚道：「細察卦象，惟今夜二鼓可出，若交子正，便無出圍的日子，大禍且不遠了。」遂令團勇速即收拾，約黃昏啟程。夜餐已畢，便令團勇四千人，分作五隊，隊各八百人，用紅旗隊作先鋒，次白旗隊，又次是青黃兩隊，皂旗殿後。時值戌初，紅旗隊已發，遠聞金鼓震天，槍炮聲相續不絕，立身正調發白旗隊，忽見村中百姓，扶老攜幼，聚哭包門，都說包先生若去，我等從亦死，不從亦死，現在只有留住包先生，仗他保護，或可苟延性命。立身出來勸慰，怎奈人聲鼎沸，連包先生的說話，沒有一人聽得清楚，只是阻住門前，不容出去。立身頓足道：「這是天數，時將錯過，大限難逃，奈何奈何？」因令後隊暫停不發。這時紅旗隊已衝圍而去，白旗隊隨後繼進。長毛料村人絕糧夜遁，不去追趕前隊，獨率眾搗入村中，噴筒火箭，接連射入。頓時火光燭天，殺聲震地，村勇已無鬥志，又值難民紛擾，不戰先亂，當下被長毛毀門衝入，見屋便燒，逢人便刃，滿村盡被煙燄迷住，進退無路。殺到天明，村中已雞犬不留，包先生亦不知去向，大約已死在亂軍中。有人謂包先生已經遁去，只包先生有一妹子，也知兵法，被長毛擒住，五馬分屍，這也不知是真是假，小子不敢妄斷。恃術者卒以術敗。
　　包軍一破，蔣益澧軍已到，長毛已打得筋疲力盡，聞左軍到來，料知抵敵不住，霎時逃散。有幾個逃得慢的，被蔣軍截住，沒奈何匍匐乞降，遂復諸暨。寧波軍亦進克上虞、臺州，並復紹興府城。朝命授左宗棠為閩浙總督，兼署浙江巡撫。宗棠檄蔣益澧軍，自諸暨直下，取道臨浦義橋，直趨蕭山，渡錢塘江，規取杭州。復令水師驍將楊政謨，與益澧會楊政謨把江上敵舟，縱火燒盡，遂薄望江門。太平守將聽王陳炳文，飛調附近各長毛，會援杭州，益澧遣康國器、魏喻義等，分頭堵截，自督高連陞等，屯六和塔萬松嶺，俯瞰杭城。既而左宗棠亦自嚴州移駐富陽，征法國總兵德克碑，率洋槍隊攻陷富陽城。宗棠進薄餘杭，命德克碑轉助益澧，這時蘇軍已克嘉興，海寧守將蔡元隆，向蔣益澧處納款請降，於是杭城餉絕援窮。陳炳文出城死戰，自晨至暮，不能取勝，仍回城督守。德克碑用炸炮轟鳳山門，城塌三丈。炳文率眾堵塞，益澧不能入，再令德克碑晝夜炮擊，城中危急萬分，炳文知不可守，遂夤夜開北門出走。杭城遂復。餘杭守將康王汪海洋，亦棄城走德清。宗棠乃移駐省城，與益澧經營善後事宜，全浙百姓，方漸漸蘇息。後人有《聞見篇》四章，古節古音，不減杜少陵《哀江頭》諸作。小子走筆至此，記將起來，不忍割愛，爰次第錄成，供諸君一讀。
　　《豬換婦》
　　朝作牧豬奴，暮作牧豬婦，販豬過桐廬。睦州婦人賤於肉，一婦價廉一斗粟，牧豬奴牽豬入市廛，一豬賣錢十數千，將豬賣錢錢買婦。中婦少婦載滿船，篷頭垢面清淚漣，我聞此語坐長吁。就中亦有千金軀，嗟哉婦人豬不如？
　　《屋劈柴》
　　屋劈柴，一斧一酸辛，昔為棟與梁，今成樵與薪。市兒詆價苦不就，行行繞遍江之濱。江風射人天作雪，饑腹雷鳴皮肉裂，江頭邏卒欺老人，奪柴炙火趨城闉。老人結舌不能語，逢人但道心中苦，明朝老人無處尋，茫茫一片江如銀。
　　《娘煮草》
　　龍游城頭梟鳥哭，飛入尋常小家屋。攫食不得將攫人，黃面婦人抱兒伏，兒勿驚！娘打鳥，兒饑欲食娘煮草。當食不食兒奈何？江皖居民食草多。兒不見門前昨日方離離，今朝無復東風吹。兒思食稻與食肉，兒胡不生太平時。
　　《船養姑》
　　月彎彎，動高柳，烏篷搖出桐江口。鄰舟有婦初駕船，亂頭粗服殊清奸，橹聲時與歌聲連。月彎彎，照沙岸，明星耿耿夜將半。誰抱琵琶信手彈，三聲兩聲摧心肝，無窮幽怨江漫漫？或言婦本江山女，名隸江花第一部，頭亭巨艦屬官軍，兩妹亦被官軍擄，婦人無大惟有姑，有夫陷賊音信無。富商貴冑聘不得，婦去姑老將安圖？嗚呼！婦去姑老將安圖？婦人此義羞丈夫。
　　浙江本是僻處東南的海疆，與全局沒甚關係，長毛起初並不注意，後來江寧被困，長毛才竄入浙省，欲分江寧圍軍的勢力，因此浙省被兵，百姓辛苦流離，已到這樣地步。看官！你想江西、安徽的地方，三五次吃這長毛苦頭，比浙江的情形，更如何呢？後人還說長毛乃是義兵，實是革命的大人物，小子萬萬不敢贊同。索性駁倒長毛，免得盜賊藉口。話休煩絮，小子且要補述石達開事情。應六十七回。石達開自江寧出走，初至江西，與曾國藩相持；旋走湖南，被駱秉章遣將擊走；馳入廣西，又為蔣益澧等所破。達開此時，已自張一幟，與洪秀全不通聞問。自思湖廣一帶，無可駐足，不如竄入滇蜀，還可獨霸一方。其時川寇藍大順、李永和，方四出劫掠，達開與他勾通，乘機入蜀。清廷因駱秉章剿寇有功，令他移督四川。秉章督師西上，先剿平藍、李二寇，然後專力圍攻達開。達開生平，奔突萬餘里，蹂躪百餘城，專以出沒邊地，避實蹈瑕為能事。秉章遂將計就計，與暮僚劉蓉定議，決逼達開入邊，四面兜剿，使他無路可走，自入羅網。達開果率大隊西渡金沙江，擬向越雋廳出發。秉章遣重兵潛躡其後，並檄邛部土司嶺承恩橫截其前。達開避入小徑，至柴打地方，想由大渡河過去。適值天雨如注，山水暴發，不能逕渡。天意亡項，何由免脫。川將唐友耕追至，達開奔老鴉游，友耕會合土兵，左右環逼，達開尚欲渡河，甫至半渡，為諸軍所蹙，大半溺死。達開妻妾五人，及幼子俱沈於河。只達開鳧水而遁，直至對岸，巧遇嶺承恩候著，乘他上來，一鼓擒住，檻送軍前。友耕押達開至成都，對簿時猶侃侃談論，口若懸河。自稱年三十三，凡太平天國諸將，及清軍諸帥，都加貶辭，獨推重曾國藩，說他知人善任，規畫精嚴，實是得未曾有的大帥。英雄識英雄，可惜達開自誤。後竟被磔於成都市。
　　嗣是洪氏所有的要地，只一江寧城，餘外雖尚有黨羽，分擾贛皖，勢已成為弩末。秀全自知窮蹙，將各處頭目，一律封王，滿望他感激圖效，誰意封王越多，紀律越亂，一切號令，轉不得行。曾國荃聞蘇浙俱已得手，獨江寧未克，日夜獎厲諸軍，節節進攻。李秀成領敗眾數萬，分佈丹陽、句容間，自率數百騎入江寧，勸秀全棄都避難。秀全不從，秀成貽書李世賢，約他就食江西，自留江寧助守，屢出死黨撲國荃營。國荃添募兵勇，先奪雨花臺，次平聚寶門外石壘九座，分軍扼孝陵衛，只九洑洲為江寧對岸重鎮，長毛集數百戰艦，嚴行擁護，一面接應城中，一面遏截長江。又有闌江磯，草鞋峽，七里洲，燕子磯，上關，下關諸隘，都豎長毛旗號，氣勢甚盛。楊載福已改名岳斌，率水師至九洑洲，與彭玉麟分隊夾擊。彭玉麟自草鞋峽進，楊岳斌自燕子磯進，各帶火槍火彈，隨擲隨入。洲兩岸純是蘆荻，岳斌用油澆灌，遍地縱火，大江南北，煽成一片火光，長毛屯船，多被燒著。彭玉麟率總兵成發翔，冒煙直上，先登南岸，北岸長毛，尚與楊岳斌死戰，總兵胡俊友中炮死，岳斌大憤，傳令洲破乃還師，否則傳餐而戰，必破此洲乃已。部將俞俊明、王吉、任星元等，更番迭攻，戰至日暮，將士乘暗登洲，冒炮爭上，踐屍而過，九洑洲竟破，萬餘寇無一脫死，並獲馬三百餘匹。
　　自此洲破後，江寧益困，國荃乘勢攻克鍾山石壘。這鍾山石壘，長毛叫作天保城，乃是江寧城外第一保障。天父想已死了，所以保守不住。國荃得了此隘，遂得合圍。鮑超又攻克句容、金壇，長毛潰走江西，鮑超會合楊岳斌水師，同追長毛，向江西而去。彭玉麟又移駐九江。清廷恐國荃勢孤，亟令李鴻章助攻江寧。看官！你想曾國荃自進攻江寧以後，費了無數心血，吃了無數辛苦，才得把江寧城團團圍住，此時功成八九，偏有人出來分功，非但國荃不願，就是國荃部下諸將士，也是沒一個情願呢。李鴻章本是國藩保薦，自然不欲奪國荃功勞，只推說有病在身，延久不至，將輪船經費五十萬兩，撥充國荃營餉。國荃復鼓勵將士，攻克龍膊子山陰堅壘，這壘比鍾山還要堅固，長毛叫作地保城。天也不保，地也不保，洪天王不死何待？地保城得手，就在城上造起炮臺，日發大炮射擊城中。可憐城中糧草早絕，饑民嗷嗷，天王府內，供給蔥韮菜菔白菜，幾與黃金同價。始而米盡，繼之以豆；豆盡，繼之以麥；麥盡，繼之以熟地薏米黃精，或牛羊豬犬雞鴨等物。復盡，用苧根草根，調糖蒸熟，糊成藥丸一般，取了一個美名，稱作甘露療饑丸，還想騙人。名目雖好，無濟實事。這班饑民，夜間私自縋城，出來就食，嗣後長毛也禁止不住，白日裡亦縋城而出。
　　到同治三年五月，洪天王挨不得苦，仰藥自盡。洪仁發、仁達等，擁立幼主福瑱即位，年紀不過十五六齡。國荃聞這消息，飭軍士輪流苦攻，連鑿地道三十餘穴，俱被城內堵住。復由國荃部將李臣典，率吳宗國等，從敵炮極密處，重開地道。至六月十六日，地道告成，國荃懸不次之賞，嚴退後之誅，安放引線，用火燃著。不到一刻，驀地火發，聲如霹靂，轟開城垣二十餘丈。煙塵蔽空，磚石如雨，李臣典率官軍蟻附爭登，從缺口衝入，長毛用火藥傾盆而下，軍隊少卻。彭毓橘、蕭孚泗等，手刃數人，弁勇皆奮，分路齊進。王遠和、王仕益、朱洪章、羅雨春、沈鴻賓、黃潤昌、熊上珍等進擊中路，直撲天王府。劉連捷、張詩日、譚國泰、崔文田等，進擊右路，由臺城趨神策門，適朱南桂、朱惟堂、梁美材諸人，亦從神策門緣梯而入，兵力益厚，鏖戰至獅子山，奪取儀鳳門。左路由彭毓橘、武明良等，自內城舊址，直擊至通濟門。蕭孚泗、熊登武、蕭慶衍、蕭開印等，復分途奪取朝陽、洪武二門，時太平忠王李秀成，率眾巷戰，見大勢已去，擬向旱西門奪路衝出，不料清將陳湜、易良虎等，正由旱西門攻進，被他攔住，不得已折回清涼山，隱匿民房。黃翼升率水師攻奪中關，攔江磯石壘，進薄旱西門，遂與陳湜、易良虎，奪取水西、旱西兩門，全城各門皆破。
　　天色已晚，只天王府尚未攻入，國荃令軍士暫行休息，惟督王遠和、王仕益、朱洪章等，夤夜搏戰。三更時，天王府突然舉火，衝出悍黨千餘人，手執洋槍，向民房街巷狂奔。官軍也不去追趕，齊入天王府內，撲滅煙燄，檢點遺屍，多是府內宮女，單不見秀全屍首，及幼主福瑱。時已天明，國荃復下令閉城，搜殺三日夜。斃長毛十餘萬人。這也太慘。到十九日，蕭孚泗搜獲洪仁發、李秀成等，訊得實供，方識秀全屍首，瘞埋宮內，幼主福瑱，乘官兵夜戰時，已由缺口遁走。當下飛報曾國藩，由國藩主稿，推湖廣總督官文居首，連銜入告。隨奉上諭道：
　　本日官文、曾國藩，由六百里加緊紅旗奏捷，克復江寧省城一折，覽奏之餘，實與天下臣民，同深嘉悅。髮逆洪秀全，自道光三十年倡亂以來，由廣西竄兩湖三江，並分股擾及直隸山東等省，逆蹤幾遍天下。咸豐三年，占踞江寧省城，僭稱偽號，東南百姓，遭其荼毒，慘不忍言。罪惡貫盈，神人共憤。我皇考文宗顯皇帝，赫然震怒，恭行天罰，特命兩湖總督官文為欽差大臣，與前任湖北巡撫胡林翼，肅清楚北上游，胡林翼駐紮宿松一帶，籌辦東征；復特授曾國藩為兩江總督，並命為欽差大臣，東征江皖，號令既專，功績日著。十一年七月，我皇考龍馭上賓，其時江浙郡縣，半就淪陷，遺詔諄切，以未能迅殄逆氛為憾。朕以沖幼，寅紹丕基，祇承先烈，恭奉兩宮皇太后垂簾聽政，指示機宜，授曾國藩恊辦大學士，節制四省軍務，以一事權。該大臣自受任以來，即建議由上游分路剿賊，飭彭玉麟、楊岳斌、曾國荃等，水陸並進，疊克沿江城隘百餘處，斬馘外援逆匪十數萬人，合圍江寧，斷其接濟。本年六月十六日，曾國荃率諸將克復江寧，多年悍賊，經各將士於十七八日，搜殺淨盡。三日之內，斃賊十餘萬人，偽王偽主將偽天將，及三千餘名，無一得脫者。此皆仰賴昊蒼眷佑，列聖垂庥，兩宮皇太后孜孜求治，識拔人材，用能內外一心，將士用命，成此大功。上慰皇考在天之靈，下孚溥海人民之望。自維藐躬涼德，何以堪此？追思先皇未竟之志，不克親見成功，悲愴之懷，何能自已？此次洪逆倡亂粤西，於今十有五載，竊踞金陵，亦十有二年，蹂躪十數省，淪陷百餘城，卒能次第蕩平，殄除元惡，該領兵大臣等，櫛風沐雨，艱苦備嘗，允宜特沛殊恩，用酬勞勛。欽差大臣恊辦大學士兩江總督曾國藩，自咸豐三年，在湖南首倡團練，創立舟師，與塔齊布、羅澤南等，屢建殊功，保全湖南郡縣，克復武漢等城，肅清江西全郡，東征以來，由宿松克潛山太湖，進駐祁門，疊復徽州郡縣，遂拔安慶省城，以為根本，分檄水陸將士，規復下游州郡。茲幸大功告蕆，逆首誅鋤，實由該大臣籌策無遺，謀勇兼備，知人善任，調度得宜。曾國藩著賞加太子太保銜，錫封一等侯爵，世襲罔替，並賞戴雙眼花翎。浙江巡撫曾國荃，以諸生從戎，隨同曾國藩剿賊數省，功績頗著。咸豐十年，由湘募勇，克復安慶省城。同治元二年，連克巢縣、含山、和州等處，率水陸各營，進逼金陵，駐紮雨花臺，攻拔偽城，賊眾圍營，苦守數月，奮力擊退。本年正月，克鍾山石壘，遂合江寧之圍，督率將士鏖戰，開挖地道，躬冒矢石，半月之久，未經撤隊，克復全城，殄除首惡，實屬堅忍耐苦，公忠體國。曾國荃著賞太子少保銜，錫封一等伯爵，並賞戴雙眼花翎。記名提督李臣典，於槍炮叢中，開挖地道，誓死滅賊，從倒口首先衝入，眾即隨之，因而得手，實屬謀勇過人，著加恩錫封一等子爵，並著賞穿黃馬褂，戴雙眼花翎。蕭孚泗督辦炮臺，首先奪門而入，並搜獲李秀成、洪仁發，實屬勛勞卓著，加恩錫封一等男爵，並賞戴雙眼花翎。欽此。
　　其餘文武一百二十餘員，亦論功進秩有差，一場大亂，總算從此結束。
　　曾國藩由安慶至江寧，始發掘洪秀全屍首，遍體統用繡龍黃緞包裹，頭禿無髮，鬚已閒白，遵尚異教，不用棺木。國藩令即戮屍，焚骨揚灰，並將洪仁發、李秀成等處死。只洪福瑱不知下落，國藩奏稱大約已死，其實洪福瑱已出走廣德，轉入湖州去了。小子又有一詩道：
　　覆巢自古無完卵，密網由來少漏魚；
　　為語暴徒應反省，天心彰癉果何如？
　　畢竟洪福瑱能逃出性命否，容下回續敘詳情。

　　包立身以一隅團勇，抗數十萬勁寇，事雖不成，亦足自豪。然天下惟正可以勝邪，斷未有以邪克邪者。後世以異術推包立身，吾謂包之敗，正坐此異術之害也。獨怪長毛不圖挽大局，徒甘心於寸土，不勝為笑，勝之不武。死一包立身，若九牛亡一毛，於官軍無損，於洪氏無益，何其愚頑若此？洪氏至死不悟，尚欲以苧麻草根，取名甘露療饑丸，令民間如法泡製。百姓無長物久矣，即有草根，何處得蔗漿？「天下饑，何不食肉糜」，自古有此笑語，洪氏子亦其流亞也。江寧一陷，斃長毛十數萬眾，殺戮固未免太過，抑亦長毛冥頑不靈，自致死地，強梁者不得其死，觀此益信。