<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>再生緣 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　詩以言情，史以記事。至野史彈詞，或代前人補恨，或恐往事無傳。雖俚俗之微詞，付棗梨而並壽。余幼弄柔翰，敢誇柳絮迎風；近抱彩薪，不欲筆花逞豔。是以十年來，拋置章句，專改鼓詞。花樣新翻，只恐詞難達意；機絲巧織，未免手不從心。近改四種，《錦上花》業已梓行。若《再生緣》，傳抄數十載，尚無鐫本。因惜作者苦思，刪繁撮要。覺此書大旨專為皇甫少華及孟麗君兩人而作。若不與以忠孝節義之名，政事文章之品，不足以高其身價，令儐怢磳堿菗搳C賑y離顛沛，權改男裝；富貴顯榮，應修婦職。乃布J貴乎一品，位已駕乎百僚。金石盟心，松筠守介。荷九重之恩寵，不易清操；任兩姓之懷思，終持亮節。機關既破，面目難遮。以此始以此終，成今生之美眷；可以真可以假，了前世之良緣。敘事言情，俱歸禮德；謅書雜戲，不盡荒唐。雖閨閣名媛，俱堪寓目。市廛賈客，亦可留情。昔人有以《玉釧緣》致予作序，曾綴數言於簡末。至茲編又非其筆可比，故改而付梓，不沒作者之意。未識閨中人以為然否？<br />
　　道光元年季秋上浣日書香葉閣主人稿
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>