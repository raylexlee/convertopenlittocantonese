
			　　詩曰：

　　凱歌旋唱獎功臣，侯伯王封並賜姻。可惜奇英婚友鶴，東平忠孝惱慈親。

　　話說詔書下來，拜酈君玉為保和殿大學士之職。孟嘉齡草詔的，即時來梁衙賀喜。

　　司馬宵來歇外軒，先書謝表在窗前。略耽半刻抬身起，梳洗方完報錄宣。相府家丁飛入院，歡呼擠滿聽槐軒。

　　啊唷姑老爺，恭喜拜了保和殿大學士了。

　　酈相聞言喜氣生，沉香椅上便抬身。回呼榮發敲雲板，傳稟夫人給賞銀。年幼親隨心大喜，跳起來，雲牌大叩響連聲。裡邊侍女慌忙問，知得升官又不輕。個個歡呼朝內走，人人踴躍入堂行。言不斷，笑連聲，先報梁公夫婦聞。丞相夫婦原坐候，一聞報喜大歡欣。齊出座，笑連聲，光叫那，總管稱銀賞眾人。僕婦丫鬟齊踴躍，紛紛又進入內庭。

　　卻說酈明堂拜相，天子又命官齎旨到來。二相謝恩已畢，送出欽差入內。梁相夫婦因前曾見天子面許，故此合家坐候。素華方共柔娘德姐打牌，聞報不覺又驚又喜。

　　素華小姐喜非凡，德姐柔娘著實歡。個個笑生紅粉面，人人喜上碧黛山。王姬撇下三人七，柳氏丟開一對天。亂擲牙牌齊告退，弓鞋飛步報花園。夫人即起稱銀兩，喜喜歡歡發賞銀。然後登堂問父母，大家一眾賀聲連。柔娘德姐回園報，慶賀堂中喜萬千。

　　話說柔娘回園之時，已有丫鬟們稟報過了老封君。老太太歡喜得謝天謝地，俱穿吉服出來。內外家人男女，就叩賀了酈家二老，梁相夫妻，並相國夫人梁氏，一衙中道喜過了。天色微明，早報翰林院孟嘉齡拜賀。

　　相國明堂喜氣多，心中感戴聖恩高。年方十八登丞相，只比甘羅減半毫。

　　咳！我乃深閨女子，怎麼奇奇巧巧忽有今日之榮。

　　連中三元入翰林。飛升兵部到槐廳。胞兄草詔餘為相，會榜同年尚未升。況又我身還是女，這一番，驚人事業算奇聞。少年相國深心喜，送出欽命面君王。吩咐二人齊謝聖，大轎高抬出正門。圓頂黃羅飄宕宕，官御執事擺班班。彩旗蔽日天花亂，朱棍拖街百姓歡。前後圍隨真顯耀，東西吆喝果光明。居中金頂青紗轎，端坐明堂酈大人。金翅紗貂容冶麗，紫袍蟒服貌精神。手斜牙笏龍袍袖，好一位，年少風流相國臣。當下入朝來面聖，直趨丹陛謝皇恩。君王面見風流相，笑欣欣，喜動天顏贊一聲。

　　啊唷妙呀！酈卿為相，真不愧江左風流也。

　　如此才能如此容，正當十八到三公。願卿家，設屏聽事行新法，願卿家，開國延賓仰古風。相國精明如朕鑒，你須當，進賢去佞在朝中。少年天子慇懃訓，酈丞相，抱笏三呼下九朝。

　　願吾皇萬歲萬歲萬萬歲，臣謝聖君大訓。

　　體沐恩叨念下才，策名飛步到三台。微臣身受皇恩寵，敢不精忠盡此懷。屍位素餐心自愧，臣只望，多延良士列金階。明堂言罷三稽首，靴踏丹墀退出來。廣袖香飄橫象笏，朝衣日映出天階。東華門外方登轎，唱道悠悠到往來。但見那，金頂魚軒起得高，風飄寶蓋走滔滔。一臨內閣該員接，酈相升堂會百僚。大眾京官齊進謁，人人打拱與彎腰。蟒袍作隊威儀重，紗帽齊班禮法高。肅靜俱皆垂手立，端嚴不敢展眉梢。少年相國東西看，一欠身子道事苗。

　　啊，各位年兄，下官叨蒙聖恩特授相職，今在閣中供職，全仗各位年兄協力，以辦朝廷之事。

　　諸官一口應聲同，敢不相隨在閣中。鈞旨下官齊聽諭，年兄等，任勞推逸理方公。少年丞相誇聲好，這叫做，身受皇恩要盡忠。言訖正冠離了座，諸官遂出小三公。明堂上轎回私宅，大小京官喚弟兄。

　　列位年兄，酈相到任，須要小心仔細。

　　言剛語直有才能，貌美心嚴服眾人。今後必須常到閣，恐防參革奏明君。果能辦事無差誤，少不得，內閣還能保薦升。不表京官擔恐懼，且言相國轉家門。

　　話說明堂回府，只見府門外歇著一輛七寶朱輪，排著兩行執事，門公捧了手本上來稟道：啟相爺知道，武場的門生老爺們已來過一半，都說叩賀大人。武忠王、華亭伯、平江侯，亦各道喜而去。只有忠孝王遲到一刻，此時正與相爺在廳上坐談，說務必要等相爺下朝首賀。

　　少年相國笑微微，下了魚軒進門內。忠孝王爺忙出座，深深施禮正龍衣。

　　恭喜老師大人，門生叩賀。

　　風流相國急忙扶，說道是，有失恭迎失罪多。今日聖恩加寵眷，算來還伏赤雲都。年兄若沒安邦手，下官是，錯薦庸才姓字無。托庇諸公加福庇，我方能，今朝拜相受恩波。東平千歲躬身對，這還是，天子提攜奏凱歌。若沒老師相保舉，如今的，封王貴顯卻從何。言完告座移交椅，一道香茶來獻過。忠孝王爺辭出府，少年相國略延俄。

　　卻說丞相送出忠孝王，又有許多同年門下，接踵而來了。明堂應酬倦乏，片刻難閒，一到下午時即命門上致意，凡有道喜的登門，都不須通報，改日親自回謝便了。吩咐已畢，方叫榮發擺下座位，將父母、岳父母一齊請到廳上，自稱十八歲拜相，托賴岳家提拔之恩，父母教讀之德，一一拜謝。

　　合家歡慶喜非凡，片時間，家宴排齊舉玉觴。珠簾掩映遮煙樹，寶炬光華照畫堂。十八之年能拜相，果然愛殺好東床。康君夫婦無邊喜，兒媳承歡大快腸。次日明堂冠帶畢，紛紛賀客集門牆。文官武將俱來過，酈君玉，四面相回答拜將。武憲王爺請貴客，亦皆各上謝恩章。監中赦出親和眷，都得相逢訴曲腸。領下庫銀等匠作，擇期要，大興土木在京邦。內城起造親王府，坐北朝南是吉方。友鶴拜盟情義重，願為鄰舍造於旁。興工動作非凡速，且表風流小帝王。

　　話說元天子發下上諭，看過了武憲王謝表。閒散無事，便到太后宮中請安。老娘娘執著君王的御手，歎口氣道：皇兒呀，這是國家的洪福，又見天下昇平了。

　　少年天子口應然，民若安時國亦安。伏賴赤心文共武，人人為我定江山。今朝得見慈顏喜，兒甚感，酈相明堂薦大賢。不但英雄齊奮力，且兼女子亦當先。長華衛女齊彩見，母后當時可細看？馬上殺人經大敵，看她們，容儀毫不帶凶端。君主稱贊雙奇女，太后娘娘含笑言。

　　啊唷，正是，那女侯、女伯好兩個絕色的佳人。

　　勇退番兵有大功，果然閨閣出奇英。儀容端莊如妃後，言語聰明是貴人。聞說她們猶未配，官家何不早調停。中宮已歿劉皇后，何妨在，兩個之中立一人？況且徵東諸將帥，結為羽翼已齊心。皇家稍有相輕處，必定忠臣變佞心。況復他們俱一室，少年天子易欺凌。立其愛女為皇后，骨肉相關不異心。再者健才劉國丈，欺心不法太傷倫。皇兒如若心偏護，皇甫門中有變更。一統江山難得掌，相機行事好為君。成宗天子連聲諾，含笑開言欠欠身。母后呀，平江熊浩正青年，其婦初亡未續弦。兒賜勇娥為繼室，從公判斷好姻緣。女侯女伯惟侯在，未向亭山其父言。聖母若然觀中意，兒當立刻謝亭山。但愁此女曾為將，只恐她，不服宮闈法度嚴。已故中宮情性順，又遵婦道會承歡。雖多暗忌嬪妃等，卻未嘗，任意胡為動了蠻。殺將斬旗皇甫女，召來只恐不如前。如其有法從公治，伊父全家心又寒。若為此情容忍過，長華仗勢更當權。因而忖度難成事，惟願娘娘出訓言。太后聞言微點首，重攜御手道情端咳！

　　皇兒呀！正為長華厲害，所以要納入宮中。

　　初入宮驚不可輕，廣加敬禮廣加思。頻將忠孝慇懃諭，再把奸佞比並云。彼如聽時名望重；自然蓄志做賢人。劉門父子嚴加治，這叫做，打草驚蛇計可行。皇甫一門觀榜樣，自應悚懼用忠心。明君治世宜如此，惟要皇兒早處分。天子聞言稱領命，欣然就要下綸音。

　　話說元天子因聽太后之言，龍心已決。遂下一封玉詔，欽差文華殿大學士梁鑒、龍圖學士孟士元，往武憲王寓內議親，即行復旨。

　　二相當朝奉聖宣，飛騎寶馬不遲延。當空羽蓋團團罩，擺道旌旗宕宕翩。一到尹府人急報，武憲王，正門大啟接朝官。只見那，中門開處一重重，香案高排接宰公。皇甫亭山身俯伏，孟梁二相立當中。當堂開讀君王詔，原來是，要召閨英立正宮。皇甫亭山無抗逆，三呼萬歲謝天榮。

　　陛下呀！

　　臣女愚癡未足當，敢蒙齊體並君王。已加上位叨恩極，復受天家雨露長。今日一封丹詔下，定期當送入昭陽。亭山再拜三呼畢，二相趨前把禮行。

　　啊唷國丈大人，恭喜令千金就是皇后娘娘了。

　　忠孝門風獨佔場，女為皇后子封王。這般富貴人間少，方叫做，惡者冷時善者昌。皇甫亭山忙稱禮，此時聖旨供高堂。傳請夫人小姐出，更及東平忠孝王。玉詔下來加寵渥，合門望北謝恩光。雲牌三叩方才罷，小姐夫人已出堂。香氣襲人風細細，■聲隨步韻鏘鏘。齊登紅毯行臣禮，並正宮袍謝聖王。拜罷起身方退步，東平千歲已參將。隨移香案居中供，尹王妃，笑挽千金轉後廊。

　　話說尹王妃謝恩已罷，同女侯齊入後堂。只見尹御史夫妻，蘭臺姊，及女伯衛勇娥，一齊正衣恭候，兩下裡，還跪著僕婦丫鬟。

　　一見來時往外迎，合門寶眷口稱臣。尹爺進跪袍鋪地，祝氏行參袖拂塵。公子千金齊叩首，勇娥女伯急躬身。三呼皇后千千歲，驚動登舟拜霧人。

　　啊唷，舅父母，表姊弟，奇英賢姊，快快請平身。

　　至親骨肉有何嫌，休論君王國禮嚴。舅父舅娘俱若此，令奴心內怎生安。女侯言訖言聲請，已受王封禮不還。尹氏王妃忙請起，眾皆隨入畫堂間。

　　話說女侯一進內堂，外邊二欽差已去覆命。武憲王父子隨後進來，要行君臣的大禮。

　　長華側立說休行，雖受王封是親生。國禮不當家禮可，況奴猶未入宮門。今朝主上加恩寵，愧只愧，得罪爺娘與長親。忠孝王爺和父母，俱是略跪便抬身。合堂作賀齊齊畢，皇甫千金西院行。歸到集雲堂內坐，深藏繡閣隱芳形。三餐俱在房中進，不至前堂二扇門。祝氏夫人和小姐，朝朝一次請安寧。若然皇甫千金出，合府之人總跪迎。因此長華難盡禮，惟差女伯致慇懃。玉詔已傳遲不得，武憲王，夫妻料理女成婚。

　　話說武憲王夫婦竭力治辦妝奩。有那些奉承顯貴的官兒，也有送珠寶的，也有送金銀的，也有定制了彩鳳冠送來的，也有費重價買了繡龍袍送來的。就是劉侯門下乾兒，也個個乘間奉趨。送的明珠彩緞，白璧黃金，都是用的東西，好不體心貼意。這一番治辦妝奩，盡是滿朝幫助，至於自己家中，不過略略加添而已。

　　烏台府內好匆忙，官宦家中陸續行。四盆八盤俱送嫁，珠冠玉帶共添妝。爭誇富貴人人善，賭賽豐盈個個強。禮物紛紛收不盡，自家毫不費心腸。慢談備辦妝奩事，且表成宗小帝王。

　　話說元天子聞二相覆命，已知女侯親自謝恩，不覺龍心大喜。准於七月十一日行聘，十六日迎婚。

　　太后欣欣喜不凡，親臨寶庫選奇珍。至期大奏鈞天樂，梁孟二公押聘行。百姓掃街填赤土，軍民繞戶掛紅燈。內官二百抬宮聘，整整齊齊一路行。大炮三聲臨尹府，風飄彩幔啟中門。至親父子同迎接，排香案，望北三呼謝了恩。聘禮排開二十桌，金輝碧耀果奇珍。九宮八卦娘娘服，地裡山河國母裙。龍鳳珠冠明燦燦，雙龍寶帶冶晶晶。千端彩緞千端錦，萬兩黃金萬兩銀。繡袍花袖層疊疊，金釵玉鐘擺紛紛。果然富貴惟天子，聘禮真教值連城。款待欽差重複命，王親國戚共趨庭。謝恩又拜元天子，年少君王大喜忻。口口只呼皇國丈，聲聲惟叫老王親。亭山父子連名稟，謝過恩時退午門。天子散朝歸正院，呼人鋪設洞房門。雕窗畫檻真幽靜，繡幔珠簾盡換新。只為未更劉后榻，朝廷怒譴內官們。恐防不利新王后，另換龍床入寢門。鋪設諸般親御點，良期一到要成婚。時逢十五黃昏晚，元天子，端坐宮中下玉音。

　　啊掌官內監何在？今夜子牌時分，整備鑾儀。丑牌時分，著宮娥二十四人，內監三十六人，羽林軍二百名，護送金根玉輅車。爾捧中宮寶印，同往武憲王府內，迎娶正官娘娘入宮。

　　掌官內監好慌忙，聖旨飛傳出苑牆。天子光輝先整備，要迎王后入昭陽。諸宮妃子同梳洗，各院宮娥另扮妝。個個珠冠垂絡索，人人玉佩響鏘鏘。滿宮絳燭搖羅幌，合殿春風透洞房。候駕嬪妃齊等接，迎親采女共梳妝。臨寶鏡，坐紗窗，笑語低低對燭光。抹粉涂脂勻玉面，插花點翠共宮妝。梳梳洗洗三更時，已聽宮鍾撞得忙。

　　啊唷，宮姐們，可曾梳洗完了？陽樓鐘聲已動，就要起身接娘娘去了。

　　一班宮女應聲連，斜插花枝掠翠環。叩別君王和太后，齊齊出了正宮前。外廂鑾駕皆齊備，隨了欽差眾內官。後宰門前乘御馬，教坊樂起就行前。只見那，捧印宮官掛彩袍，肩披丈二大紅綃。飛鞭乍挽人方至，錦轡斜牽馬己跑。念四宮娥隨鳳輦，人人端坐在鞍鞽。金花交抹芳容冶，翠雙披風髻高。這一個，玉手偏斜扶鳳輦；那一個，絲鞭斜拂展奩綃。居中高蓋漫天帳，一百軍兵守護牢。千苑宮燈映寶扇，一輪夜月照花袍。鑾儀方出天將曉，畫鼓咚咚五下敲。早見那，九卿六部與三台，催動飛駒就地來。酈相單馬揚鞭到，梁公按轡四蹄開。從西又至龍圖閣，兩位天媒左右排。一眾大臣迎帝後，合班鼓樂奏康哉。漫天錦帳飄飄扯，遙向那，武憲王爺寓內來。

　　話說這一邊武憲王寓內，搭十里彩棚，點通街燈火。賀喜諸人員，齊穿吉服。走差僕從，個個披紅。三更時分，長華小姐臨鏡梳妝。十五日已將一切妝奩發入宮中，女侯亦開過臉了。這一夜，就要冠帶相候內府迎婚。

　　長華小姐臨紗窗，照鏡梳頭換內妝。九鳳珠冠王后服，雙龍寶帶內家藏。光閃閃，花團錦簇端嚴貌；冶鮮鮮，玉裹金圍富貴妝。香飄飄，九宮八卦龍衫罩；■珊珊，山河地裡風裙揚。更衣已畢行蓮步，宮嫗們，簇擁娘娘上畫堂。

　　話說喜娘娘簇擁王后出來，拜見了舅父舅母，方別一別自己的爹娘。

　　娘娘鳳履踏氈行，舉步鸞綃欲跪塵。武憲王爺夫與婦，一齊挽住囑親生。亭山灑淚傳良語，尹氏含悲啟絳唇。今日嬌兒承帝寵，百凡謹慎侍明君。承歡太后加忠孝，悅服擯妃用厚恩。不可嚴威刑內侍，必須善眼視宮人。君恩當比天恩厚，後量當知似海深。處公有理稱名見，待下無驕出美名。齊體紫宮宜養儉，既同皇極要修身。宮規不比軍規論，外助何如內助行。兒若果能稱哲後，爹娘無愧做皇親。曾聞劉氏能柔順，太后生歡帝盡心。她出奸臣宜若此，你循忠孝更須能。若然仍使將軍性，只說你，久住荒山似綠林。果得勝如劉國母，方算是，忠良門弟舊家聲。嬌兒即此宮中去，全仗你，自擇良名與惡名。言訖一齊雙手抱，淚如雨下放悲聲。長華小姐心淒切，彩袖遮容叫二親。

　　啊唷爹娘呀！

　　才得團圓又別離，願親珍重自身軀。女兒已是難全孝，敢把門風再正齊。天子皇恩深感戴，爹娘嚴命盡憑依。從今一入深宮去，我只願，堂上椿萱白首齊。王后言完聲哽咽，回身又與弟分離。

　　啊唷賢弟呀！

　　奴與你，月華良久共臨盆，相守相依十五春。雙習刀戈雙走馬，同觀戰策共談兵。皆因故里皆遭難，齊下朝鮮救父親。患難同胞人世少，團圓一月又相分。今朝愚姊宮中去，侍奉高堂要托君。不敢勸君婚繼室，還當早納小夫人。庭階玉樹芝蘭盛，堂上慈顏笑啟唇。稍有愁煩看令子，好於閒暇弄賢孫。爾如守義淒涼過，父母尊前怎放心？只此一言相囑咐，家中大事爾調停。

　　咳！賢弟呀，

　　爾受榮封忠孝王，必當正色立朝綱。雖然有姊為君後，難把私心惑帝王。賢弟果能無一失，長華也，好為良佐掌朝綱。從今相別宮中去，但願那，忠孝之名永不傷。王后言完扶弟泣，東平千歲跪娘娘。

　　微臣知道，謝娘娘教訓之恩。

　　少華幼小共追隨，得到朝鮮救父回。奏凱歸來無幾日，娘娘又要入宮闈。劉門榜樣今猶在，臣豈敢，復踏前人一轍為。侍奉爹娘當竭力，調停家務僅依隨。娘娘穩坐昭陽殿，臣定把，忠孝聲名萬古垂。千歲言完行禮畢，放聲慟哭淚珠揮。長華又扯奇英伯，款吐鶯聲說一回。母女過山蒙搭救，至於今日得光輝。君恩召立昭陽後，一旦相辭入內幃。父母尊前無一女，倒憑賢姊每相隨。他時婚嫁平江府，也須當，便路歸寧轉幾回。眷屬深思奴未報，螟蛉大孝爾堪為。果然堂上雙歡悅，我就是，深鎖王宮也放眉。皇甫娘娘言訖慟，奇英女伯好傷悲。倒身伏在塵埃地，玉手相扶痛淚淋。

　　是，臣敢不遵娘娘旨？

　　娘娘千歲坐中宮，乾父乾娘妾侍從。且有東平君在此，自然舞彩動春風。同盟姐妹今朝拆，明日當來賀正宮。言訖合堂齊痛哭，一聲聲，如飛傳報亂哄哄。

　　啟千歲王妃娘娘知道：已有二百羽林三十六名內監護送金根玉轉車，並有二十四宮娥一同到府恭迎，要請王后娘娘速登寶輦。

　　一片聲音喊得高，外邊已進眾多嬌。這一個，宮妝內扮儀容美；那一個，玉貌朱唇體態饒。這一個，命婦尊前單膝跪；那一個，王侯駕下半彎腰。回身見了昭陽後，忙忙地，叩首三呼奏事苗。