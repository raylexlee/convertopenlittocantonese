
			　　詩曰：

　　靜坐芸窗憶舊時，每尋閒緒寫新詞。縱橫彩筆揮濃墨，點綴幽情出巧思。

　　論事可關忠孝事，評詩原是拙愚詩。知音未盡觀書興，再續前文共玩之。

　　閨幃無事小窗前，秋夜初寒轉未眠。燈影斜搖書案側，雨聲頻滴曲欄邊。

　　閒拈新詩難成句，略檢微詞可作篇。今夜安閒權自適，聊將彩筆寫良緣。

　　自古云，婚姻五百年前定。我觀來，成敗之由總在天。駿馬常馱村漢走，巧妻每伴拙夫眠。這些多是循環理，須信其間非偶然。有一等，才子佳人成伉儷，多應前世有盟緣。若非兩意相關切，便是同心契愛全。或為參差難遂願，故而今世又牽連。如其美惡無嫌忌，安得還偕再世緣。因甚書中談及此？這情由，卻同此集事相關。說一番，悲歡離合新奇語。《再生緣》，三字為名不等閒。

　　卻說《玉釧緣》書內，只有謝玉輝一人為首，他於大宋朝中，占盡榮華富貴。真個是：

　　少年早掛紫羅衣，美貌佳人作眾妻。畫戟橫挑胡虜懼，繡旗遠布姓名奇。人間富貴榮華盡，膝下芝蘭玉樹齊。美滿良緣留妙跡，過百年，又歸正果上清虛。雖然說，風流一世無惆悵，尚有餘情未盡題。鄭氏如昭商客女，於歸謝府作偏妻。德性溫柔無妒忌，仁心慷慨少嫌疑。敬公姑，晨昏不缺饑寒禮。和姊妹，閨閣無爭大小儀。如此為人真可羨，正應該，同膠似漆作夫妻。偏懷身孕臨盆晚，謝玉輝，暗信讒言致見疑。便令賢人懷抱恨，冤情雖白怨猶遺。若非生子如親父，一旦清明化作虛。長齋一世修真性，得作仙宮執拂姬。雖則上天成正果，前生景況尚依依。更兼美婦陳芳素，也得修行上太虛。玉皇封作焚香女，一點癡心未肯離。這時候，早巳大元登九五。英明世祖定華夷。江山傳至元朝帝，新主龍飛國禮齊。異域來朝真大治，邊疆不擾果咸宜。九重有德天心順，要選英才佐袞衣。

　　話說一日王母娘娘千秋壽誕。玉皇遣十洲三島神仙，三十三天星主，同向瑤池慶祝良辰。

　　王母娘娘設壽筵，蟠桃大會待群仙。千層瑞氣漫三界，五色明霞照九天。齊叫一聲稱萬壽，樂聲滿座祝千秋。方獻蟠桃呈上座，東鬥星，凝眸良久忽思凡。但見諸妻均在席，人人端肅正雲冠。前生恩愛為夫婦，今日相逢無一言。思及如昭賢淑女，半生未盡好姻緣。曾云後世成連理，不道仍然在此間。想到其間心慘淡，回眸低語叫嬋娟。君家可記前生語，一段幽情尚未完。今日蟠桃來祝壽，不知芳意若何般。神姬低首常吁氣，驚動娘娘問事端。出席言稱無此理，互相私語論姻緣。一塵不染歸仙界，怎又生心出此言。太白星君須上奏，任憑天帝降皇宣。娘娘旨下皆驚駭，太白登時拜九天。玉皇九霄聞所奏，傳宣神女共星官。須臾召入仙階下，天帝生嗔拍案言。想汝前生為謝姓，少年富貴列朝班。珠簾深處人如玉，紫閣高聳品若山。壽近百年歸上界，有何不足忽思凡。既然私語姻緣事，謫向人間走一番。再及焚香芳素女，原因悲怨故修仙。今朝並謫人間去，滿卻前生夙世緣。吩咐金星查善惡，人間誰姓最為賢。長庚奉旨忙詳察，俯仰仙階頓首言。

　　啟陛下得知：大元世祖朝內，有一位都督皇甫敬，三代忠良，廣多善行。十五年之後，當有危困之災。如以東鬥星送他為子，方保得難滿團圓。再及尚書孟士元，世代祖先積德，該謫執拂神姬為女，以與皇甫姓聯姻。如陳芳素一女，可以悉憑托生，不必更查善惡。天帝曰：依卿所奏，傳旨東鬥星降與皇甫敬為兒，執拂女降與孟士元為女，以配百年夫婦。陳芳素降與蘇姓為女，以作東鬥星之妾。再及捧圭仙女曹燕娘，只為生前嫉妒，現在泉下悲哀，尚未超升仙界。今日令其托生於皇甫敬之仇家劉氏為女，日後仍令作東鬥星之妄，以便於中解釋冤仇。此世托生之後，若肯洗心改過修善，再歸本位未遲。欽哉謝恩。天帝旨下，太白星君復奏道：人間第二朝，玉帝已遣金童轉世，當謫玉女托生為後，望陛下一併發放為要。

　　天帝言稱不可停，速差玉女去投生。母儀天下為君後，也謫忠良皇甫門。一旨下時齊謝聖，東鬥星，復臨元世作它琚C幢幡寶賓e邊引，御樂仙音後面行。

　　這正是，不為上界神仙客，願作凡間富貴人。分路投生且慢表，且將出處敘分明。

　　話說大元世祖朝中，有一位少年豪傑複姓皇甫名敬，表字亭山。娶妻尹氏良貞。十五完姻，十六應試。中過武狀元，拜大將軍出征，三年血戰。後來太平無事，天子加封統轄十三省京營都督之職，方才迎接夫人入京同住。

　　年少威風掛戰袍，三年血戰立戊牷C同妻尹氏衙中住，富貴時光容易消。廿一之年還乏子，因思後代甚心焦。單傳一脈無昆仲，全望生兒襲錦袍。如若絕嗣無一子，祖宗香火便蕭條。夫人每勸收姬妾，都督無心娶阿嬌。說道是，命裡有來終是有，命中無子也徒勞。闈幃不用多姬妾，皇甫敬，但求天意賜兒曹。夫人遂酗T年素，淨室焚香不憚勞。惟願上天憐此念，降生一子繼宗祧。果然神佛多靈應，漸漸懷妊粗了腰。面上桃花消一半，樽前玉食減分毫。重身不比尋常體，腹大腰粗立不牢。都督亭山心喜悅，這正是，上天不肯絕英豪。請醫調治夫人體，早晚慇懃問幾遭。不覺光陰容易過，又早是，仲秋天氣草蕭蕭。