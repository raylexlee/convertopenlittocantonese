<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>周朝秘史 - 第四十九回　晉先軫三氣子玉　郤谷遺計斬之僑</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　晉先軫三氣子玉　郤谷遺計斬之僑</font></h4>
			　　屈漠被斬，秦齊二國之兵亂殺一陣，盡奪其衣甲器械。子玉與數騎慌忙無所投奔。子西曰：「此去連谷城不遠，宜速至彼就食，以作區處。」卻說楚之令尹鬥子文先告楚王曰：「子玉此回不肯班師，必遭晉兵所敗，主公速宜遣兵行救。」楚王曰：「非令尹親往，他人不可也！」遂遣子文將五千兵至城濮，以救子玉。子文領兵來至中途，卻好遇子玉引敗兵而回。<br>　　二人相見，子玉抱頭痛哭。子文曰：「悲哭無益，急宜收軍回朝，重整兵勢，再來復仇。」子玉田：「此回乃吾專戰，今又大敗，喪兵五十萬，焉敢歸朝？不如移屯連谷，募取四方亡卒，必須伐晉報仇，方敢回楚。」子文曰：「勝敗兵家之常，子雖專戰，亦是為國，且暫時歸楚，養兵練將，待時而舉可也！」子玉不聽，引敗兵逕投連谷，子文只得引兵從子玉，行至連谷城以下，城上豎起晉將軍魏犨旗號，子玉問其緣故？城上晉卒曰：「魏將軍早奉元帥之軍令，先取連谷，等侯多時，若不速退，叫汝一騎不存！」子玉大怒，令眾將土緊急攻城。<br>　　忽連谷城東，塵頭蔽日，喊殺連天，一彪人馬殺來，當先一員大將，大叫：「得巨匹夫！果不出吾元帥所料，好好下馬，受綁歸晉，萬事俱休，若半聲不肯，只來無回。」子玉看見，乃晉魏公諒也！嚇得魂飛膽落，箭瘡復裂，翻於馬下，魏犨諒拍馬來斬！子西忙救上馬。魏犨連殺一陣，拋棄袍甲而回。子玉走離連谷二十五里，回見殘兵蕭條，不上數千餘人，在馬上長歎數聲，曰：「吾自起兵，未嘗敗北，今日之戰，天亡我也！」遂氣絕身死。其子大心與子西扶樞歸楚。後人有詩云：<br>　　晉楚交兵城濮東，騰騰殺氣逼蒼穹，千山猛獸潛收跡，四海蛟龍隱伏蹤。<br>　　一戰得臣拋甲殞，再圍連谷建奇功，近觀莘野閒花草，千載猶沾將血紅。<br>又一絕，單道先軫用兵之妙云：<br>　　先軫包藏戰略奇，鬼神不測妙中機，非惟三氣荊元帥，談笑猶能挫銳師。<br>又一絕，單譏子玉兵機之淺云：<br>　　英雄尚勇貴多謀，子玉心驕少大猷，六尺軀遭三氣死，安能破敵望封侯。<br>又有五言排律，以志晉楚交兵之事云：<br>　　壯馬雄如虎，精兵猛似龍。<br>　　逢屯城濮北，烏合有莘東。<br>　　戈載橫霜白，旌旗映日紅。<br>　　晉兵皆慷慨，楚將盡英雄。<br>　　勒馬能追電，揮鞭敢截虹。<br>　　作威吞海岳，體勢厭崆峒。<br>　　初擊震天鼓，乍彎滿月弓。<br>　　槍刀破竹下，失石墜星空。<br>　　劍起袍生火，箭飛鎧點紅。<br>　　初交無勝敗，再戰決雌雄。<br>　　屍積低山聳，血流壅澗通。<br>　　哭聲遍綠野，怨氣塞蒼空。<br>　　猛獸驚斂跡，惟禽俱隱蹤。<br>　　楚兵喪膽遁，晉將便收功。<br>　　子玉之殘兵歸見成王，成王大罵：「匹夫不聽吾言，以至喪吾數十萬軍。遂令斬其子大心。子文告曰：「子玉非不欲成大功，奈時有不利焉！何可罪其子哉？」王聞息怒，使大心與子西各復原職。是夕，王感喪師之恨，遂憂成疾。<br>　　楚王憂病將死，召次子名職入宮傳位。長子商臣之傅潘崇聞之，告商臣曰：「太子為國長子，今父病而不侍側，則大位將歸於職矣！」商臣遂以宮甲圍王宮，成王請食熊蹯而死，商臣不與，遂且縊於偏殿之內而卒。群臣奉商臣即位，是為穆王。<br>　　史臣評曰：楚王襲父兄餘業，跨荊襄之地，猛將滅息滅鄧，虎視東方；伐鄭代蔡，鯨噬中原。然生值中國有人，不能遂其霸志，故一舉召陵，則屈威於齊桓；再戰城濮，則喪師於重耳。雖有豺虎勢，厄於齊晉，不得以逞其志，遂成憂隕。惜哉！<br>　　卻說魏犨收子玉盔甲，歸見先辦。先軫大悅，立為破楚第一功，整齊軍馬，即日班師。舟之僑率本部之兵，尋夜先歸，欲謀作亂。先軫聞之，忙將郤谷所授錦囊打開，內有紙書字數行曰：「舟之僑為人素無終始，久後必然謀叛，惟茅筏、欒枝二人可制。」先軫看罷，便知其意，遂封此數行字，令小卒密付與茅筏、欒枝營中，二人拆開讀之，遂知其意，屏去左右，自相謂曰：「元帥以舟之僑事付吾二人，何以處之？」筏曰：「必行苦肉之計，方能成事。」枝曰：「其計何如？」筏曰：「吾掌馬廄，明日詐稱失卻良馬三十餘匹，誣公盜去，告入中軍，但公忍受苦杖，其計方成！」枝曰：「但能破賊靖國，何苦數十杖乎？」茅筏大喜。<br>　　是夜，私牽去其馬，明日詐入中軍告欒枝盜馬三十匹，先軫會知其意，便拘欒枝至帳下，佯審二人，妄相推托，先軫怨曰：「茅筏守護不謹，欒枝私盜官馬，依軍法治罪，各該腰斬。」喝令：「斬二匹夫！」諸將不知其故，皆跪保曰：「茅筏、欒枝平昔俱足忠義，今日雖違王法，望元帥寬恩，念其征伐之功，赦放其罪！」先轉喝令各答四十，罷其官職。二人忍痛受服，兩腿鮮血淋漓歸寨，乘夜而逃。舟之僑當晉兵追己，正欲勒馬交鋒，見二人單車而至，按住綱刀，問其緣故，茅筏、欒技詐曰：「先軫軍兵不公，妄杖我等四十，知公將有異變，故願相從。」之僑疑惑不定。茅筏下馬，解衣與其股視之，僑方信實，扎住三軍，延二將入營商議。僑曰：「多承二公指教，此事何以定奪？」筏曰：「將圖大事，先要除卻先軫，則其餘不足忌憚！」僑曰：「先軫雖五十萬兵之柄，豈易除哉？」筏曰：「吾見先軫伐楚得勝，多自驕傲不慎，前去五里地，名衡雍，其處山林叢茂，道路崎嶇，將軍可引本部，伏於此處，待先軫班師至此，吾以信炮為號，生擒此賊便斬晉侯，則大事成矣！」僑喜不自勝，即引兵伏於衡雍山下。<br>　　次日，晉兵果然班師至此，緩緩而前，將及中間，茅筏信炮一響，之僑挺槍殺出，大罵：「先軫匹夫！有何智略？敢任元帥之職，好好下馬受誅，萬事俱休，倘若不肯，叫汝一命難逃！」先軫見欒枝橫刀立於之僑馬後，會知其意，乃大聲曰：「舟之僑作反，誰敢代我斬此賊！」道猶未了，欒枝手起刀落，斬僑首級於馬下，向前請功，先軫重賞茅筏、欒枝，使復原職，諸將不知其故，先軫以郤谷錦囊示之，眾皆說服。後人有詩曰：<br>　　頑將暗懷逆叛心，賢哉郤谷獨高明，智囊秘計留先軫，果至街雍斬賊臣。<br>又有一絕云：<br>　　郤谷雖存一智囊，仲車暗會便承當，使無茅筏欒枝在，焉得叛臣半路亡。<br>又一首譏之僑云：<br>　　義將存心任國憂，不常背叛舟之僑，奸狐只好欺狐䝞，焉得晉邦大將謀。<br>　　大軍行不數里，遙見一支人馬，擁一個官人，從東而來。<br>　　此人畢竟是誰，且看下回分解。<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>