<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>周朝秘史 - 第一一一回　朱後淫寵於嫪毒　秦王計併吞六國</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一一一回</br>　　朱後淫寵於嫪毒　秦王計併吞六國</font></h4>
			　　秦王覽書而言曰：「險失天下人才也！」遂除逐客之令，復李斯之官，及用其謀，兼並天下也。卻說太后心淫不止，呂不韋恐事覺禍及己，乃私求大陰人嫪毐以為舍人，太后聞欲私得之，呂不韋乃進嫪毐令拔其鬚眉為嫪毐者，遂得侍太后。太后與私有娠，恐人知之，徙宮居雍，嫪毐常從，賞賜甚厚，事皆決於嫪毐。始皇九年，一日朱後與嫪毐飲酒大醉，御夫人季氏進酒，見其不謹，淹酒於地。嫪毐一見大怒，責叱季氏，季氏含羞出宮，走遇六宮大使趙高，且說嫪毐假為宦官，與後私通之事，高大怒！乃見始皇，告嫪毐實非宦者，常與太后私亂，生子二人，皆匿之。始皇未敢造次，及嫪與太后知，謀曰：「王既薨，以子為後。」於是，秦王覺，下吏治，具得情實，實連相國呂不韋。王大怒！夷嫪毐三族，殺太后所生二子，遷太后於雍。王欲誅相國，為奉先王功大，及賓客辯士游說者眾，不忍治法，免相國。有齊人說秦王迎太后納文信侯就國河南。<br>　　歲餘，諸侯賓客使者相望於道，請文信侯，秦王恐其為變，宜至金階，謂文武曰：「不韋雖有救先君之恩，別無汗馬之勞，何以位在百官之上，吾必徒之！」群臣莫敢對，不韋俯首而已。<br>　　王令其速退下，不韋不肯辭出，王遂賜不韋手書，手書曰：「君何親於秦，號稱仲父，諱之也。」又曰：「卿無大功，妄居尊位而有欺朕之意，其語不可露，罪不容誅也！朕思爾有救先王之恩，不忍加誅，故令汝徙蜀，汝安居，勿違朕意，可即速行。」<br>　　不韋見手書，含淚自度，稍慢恐誅。歎曰：「吾今年老，何任往蜀。」遂飲鴆而死。<br>　　不韋之事聞於韓國，韓王懼秦勢大，欲遣人之秦納地。韓非諫曰：「臣觀秦王，不能容物，只可同憂，不可共樂也！」<br>　　王不聽，送另差使入秦納地，請為藩臣。韓非歎曰：「忠言逆耳利於行，豎子不足與謀矣！」<br>　　卻說秦王登殿，群臣奏曰：「今有韓國遣使納地請為藩臣，使命現在朝外，乞大王聖鑒。」秦王即令宜進，獻上表章，秦王大喜，謂使曰：「朕受其地，就封韓王舊爵，令彼堅守韓地，朕即撥上將引兵與之共守。」將銀一百兩賞其來使。使臣拜辭而去。秦王喚內使秦勝而謂曰：「朕封卿為潁川郡守，可領兵五萬，前往韓國，只說前來同韓王守邊，攻其無備，出其不意，到城即把韓王全家殺死，改韓地為潁川郡，汝即鎮守其地。」<br>　　秦勝出朝引兵五萬前往。卻說韓使先回，將秦王之言具述一遍，韓王曰：「韓發安若泰山矣！」言未盡，守門軍報：「秦勝引兵來到！」於是，韓王令開門迎接，勝引兵入城，韓王出午門親自來迎。秦勝喝聲下手，韓王措手不及，被勝擒下，監入於內，將韓氏全族遷之遠去。出榜安民賞軍，改韓地為潁川郡，而自鎮守。欲知後事如何，且聽下回分解。<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>