<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夷堅丁志 - 　卷第十六</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>卷第十六</font></h4>
			胡飛英夢<br />
　　淳熙二年．鄉士張　赴省試．詣吳山廟．□□□試罷．具酒炙約同往．(原闕十字)攜紙錢致謁．願(原闕十四字)何不(原闕六行又十六字)公訓(原闕十四字)其後門人呂川．作(原闕十一字)湖湘旱．府帥張安國．(原闕十字)邦人或曰．東明石像觀音．夙著顯應．(原闕四字)說禱之果雨．於是議飾殿宇．以備他日祈謁之地．蔡　適在殿後．乃語其孫衛．使徙之．衛喜於乘時得安厝．即卜地命役．及啟棺改斂．皮肉消枯已盡．獨心骨上隱起一卍字．高一分許．如鐫刻所就．聞者異焉．王師愈齊賢說．<br />
蔡相骨字缺<br />
　　內文缺<br />
鄭生夫婦<br />
　　鄭毅夫內翰姪孫爟．為林才中大卿婿．成親四年．生一男一女．伉儷甚睦．鄭因入京．遇上元節．先一日、將游上清宮．偶故人留飯．食牛脯甚美．暮方至宮．才觀燈殿上．忽覺神恩敝網．亟歸．已發狂妄語．手指其前．若有所見．曰、(原闕五字)殺此人．當時有男子在旁．見用藥．(原闕五字)旁人乃令妻也．呼問林氏．亦約略能記憶中毒者．責罵之頗峻．林氏曰、本非同舉意．何為及我．其人曰、因何不言．自是鄭生常如病風．數歐詈厥妻．無復平時歡意．不能一朝居．林卿命女仳離歸家．冤隨之不釋．遂為尼．鄭訖為廢人．後出家著僧服．死於無錫縣寺．<br />
黃安道<br />
　　番陽士人黃安道、治詩．累試不第．議欲罷舉為商．往來京洛關陝間．小有所贏．逐利之心遂固．方自京齎貨且西．適科詔下．卿人在都者．交責之曰、君養親忍不自克而為賈客乎．不得已同寓一寺．夜夢人者道服仙衣．據案坐．前有簿書．呼語之曰、此先輩榜．黃意其神也．再拜哀禱．求知姓名．仙問汝誰氏子何許人．具以對．乃啟簿累葉．指一黃戛示之．曰、君也．對曰、姓是名非．恐必不然．仙曰、是矣．至於再三．黃始沉思曰、然則當易名應之耳．謝而且退．仙又曰、典謨訓誥．是汝及第時．黃寤與鄉人語．疑所治經復不同．或勸使並改經．遂名戛．而以書應舉．即預薦．到南省．第二道義題．問典謨訓誥誓命之文．果登第．<br />
吳民放鱓<br />
　　吳中甲乙兩細民．同以鬻鱓為業．日贏三百錢．甲嘗得鱓未賣．夢人哀鳴曰、念我有子．言至再四．驚而覺．無所睹．燃火照尋．聲在桶內．一鱓仰頭噞喁．審聽之．口中如雲念我有子者．甲遽悟曰、賣爾求利．本非善圖．即默發願改業．明日．又以常所贏錢與乙．而並買其所負者．放諸江．鱓迎水引首隨之．久而不去．甲祝曰、我坐貧故．不念罪福．今既放爾．而相逐不捨．豈非尚有怨乎．應聲而沒．既空歸．其妻以失累日所得．詬之曰、必以供飲博費．窮詰不已．始具告之．殊弗信．是夜別夢數十人．言汝欲圖錢作經紀．盍往某路二十里間當可得．既寤．憶所指非人常行處．試往焉．約二十里．草蔓邃密中．似有物．視之．得舊開元通寶錢二萬．如宿藏者．欣然拜受．負以還．用為本業．家遂小康．<br />
仙舟上天<br />
　　馬忠玉、隨其父為金陵幕官．七月中．家一女一婦．同登舍後小樓．天色約未申間．仰空寓目．見一舟凌虛直上．數道士環坐笑語．須臾抵天表．天為之開．色正赤．舟徑由開處入．天即合無際．而開處尚赩赩如霞．忠玉聞而往觀．但猶見一道赤色耳．<br />
雷丹<br />
　　吳智甫、知撫州崇仁縣．當七月下旬晚．坐廳治事．風雨忽作．雷電總至．霹靂相繼數十聲．庭中火塊迸走．有飛光大如燕．自敕書樓過而南．須臾稍息．外報縣南村中民饒相家．貯穀倉遭爇．倉在田間．故寺基上火．至此而燃．月餘方止．倉及谷皆燒變如　狀．後數十日．有商客類道人過其處．以石擊所燒倉．倉中敗谷堅如石．成五色．或如蜂蝶蚓蟻龜魚蠶蛾之類．或猶是谷穗．客取數品藏去．焚香拜於前．及取碎末於碗內研細．酌溪水調服之．人問其故．曰、此雷丹也．凡有禍有病者．此悉能治．遂去．邑人聞之．持以療病祟．輒愈．取之幾半．饒氏方知愛惜．設杙遮闌．眾乃不至．而自外至中心．皆成佛象、侍衛羅漢儼然．徙歸居室供事．智甫遣吏往求．但於裂罅中得類物形者少許而已．饒相官為率府率．<br />
酒蟲<br />
　　齊州士曹席進孺．招所親張彬秀才為館客．彬嗜酒．每夜必置數升於床隅．遇其興發．暗中一引而盡．無此物則不能聊生．一夕忘設焉．夜半大渴．求之不可得．忿悶呼噪．俄頃嘔逆．吐一物於地．既乏燈可照．倦極就枕．安眠達旦．諸生畢□□彬未起．往視之．見床下塊肉如肝．而黃上□□□猶微動．諸生曰、先生不夙興索飲．而困(原闕六字)出此蟲乎．取酒沃之．唧唧有聲．(原闕七字)彬起視試之亦然．始悟平生(原闕二行又十四字)跪膝若有(原闕十二字)食血筒處忽水(原闕七字)而圓．小大不等．張甚驚．尚疑(原闕六字)食及烹肉就貨乃不能切．皆有□□□石滿其中．皮肉胃藏盡然．始知舍利也．□□□罷業裒從來所棄牛骨並舍利．作一塔□之．<br />
牛舍利塔缺<br />
　　內文缺<br />
雞子夢<br />
　　東平董瑛堅老之父．知澤州凌川縣．縣素荒寂．市中唯有賣胡餅一家．每以飲饌蕭索為苦．會將嫁妹．郡官寄餉乾寥牙雞子三十枚．大以為珍味．食其七而留其餘．掛於堂內樑上、已而妹婿至．庖妾請以供晨餐、董夜夢二十三小兒自梁而下．同詞乞命．中一女著　帔而跛足．旦起颒面．妾持叉取所掛物．得二十三枚．方憶昨夢．乃舍之．遍求牝雞於同官家．分抱焉．皆一一成雞．唯一雌病腳．董自是不殺生．右八事皆董堅老相授．雲其先君少保所記也．故皆遠年事．<br />
浙西提舉<br />
　　司馬漢章倬紹興二十七年．自浙西提舉常平罷．其乾官張某．夢人告曰、司馬復得舊物矣．旁又一人．言乃其弟季思伋也．張馳以白漢章．且賀其擢序不久．繼邸報至．除國子監朱丞填闕．名字正同．已歎其驗．朱公即福州相君也．陛辭日．留為右正言．而謝景思得之．與季思名同．鬼神善戲人如此．<br />
胡邦寧<br />
　　宜春人胡邦寧．為江西劇盜．出沒吉州之西□山．官兵追捕不能獲．積為民間巨害．累歲乃就擒．既磔死於豫章本郡．發夷其父塚．屍已稿．未盡壞．當心有白蟻穴．宛然如一劍．但未脫鞘耳．其子盜弄潢池兵．宜伏斧鉞．異哉．二事漢章說．<br />
祝鑰二刀<br />
　　縉雲祝鑰．幹道壬辰春就銓．夢人來報已中第三等．又有持二刀授之者．既榜出中選如夢．迨注官．射隆興之新建尉．建昌之廣昌、南劍之劍浦．主簿凡三闕．竟得劍浦．乃悟二刀之兆．<br />
國子監夢<br />
　　汪安行、徽州績溪人．既改官．調知廬州舒城縣．闕到而代者再任．汪欲走都下．別謀之．到郡．見教授林文潛．同年生也．勸之曰、二年缺正自不易得．何以易為．汪即有歸志．夜夢人促其行雲．已得國子監差遣矣．寤而喜．語其僕．複決行．訃至都數日．乃被敕差充國子監別試所謄錄對讀官．給本監講堂印一紐．所謂差遣者乃如此．孰謂小事非前定乎．<br />
龍華三會<br />
　　汪安行．為蘄州教授．幹道辛卯秋．校試廬州．得一卷．文理甚優．可居前列．而誤用一夔□□□黃州教授時．俠堅謂當(原闕九字)未有以(原闕六行又十五字)三會也．(原闕十五字)旁僧解之曰、此微事．與(原闕九字)二方勉為書庭謝去遂覺乃驗．<br />
葉芮江舟<br />
　　葉岳、字子中．信州玉山人．自會稽渡錢塘．至江岸．同待渡二百人．其七十人立墩上．餘皆趑趄水濱．值潮勢甚大．水濱之人急回就岸．已為濤所溺．潮將至墩．眾惶惑相視．無所逃命．俄一船從西來．有出舷邊促篙工．急救墩上官人者．岳即登其舟．隨而登者三十輩．皆獲免．半濟．岳謝問姓名．乃芮國器祭酒之子．(原闕七字)何為得得見救．芮雲、眾(原闕九字)後數年．岳侍兄(原闕十二字)大江先已渡(原闕十三字)亂危(原闕十六字)來(原闕十七字)人皆倉卒(原闕十四字)事皆祝養直說．<br />
玉真道人<br />
　　高子勉荷世居荊渚．多貲而喜客．嘗損錢數十萬．買美妾．置諸別圃．作竹樓居之．居曰玉真道人．日遊其間．有佳客至．則呼之侑席．無事．輒終日閉關．未嘗時節出嬉．曆數歲．當寒食拜掃．子勉邀與家人同出．辭不肯．強之至再三．則曰、主公有命．豈得終違．我此出必凶．是亦命也．子勉怪其言．但疑其不欲與妻相見．竟使偕行．玉真乘轎雜於眾人間．甫出郊．上塚者紛紛．適有獵師過前．真戰慄之聲．已聞於外．少頃．雙鷹往來掠簾外．雙犬即轎中曳出之．齧其喉立死．子勉奔救已無及．容質儼然如生．將舉屍歸．始見尾垂地．蓋野狐雲．此事絕類唐鄭生也．王齊賢說．<br />
臨邛李生<br />
　　邛州李大夫之孫．元夕觀燈．惑一遊女．隨其後不暫舍．女時時回首微笑．若招令出郭．及門外．又一男子同途．適素所善者．以為得侶．竊自喜．徐行至江邊．男子忽捨去．女不從橋過．而下臨水濱．李心猶了然．頗怪訝．亟往呼之．女從水面掩冉而返．逼李之身．環繞數四．遂迷不顧省．乃攜手凌波而度．徑入山寺中．趍廊下曲室．屋甚窄．幾壓其背．不勝悶．極聲大呼．寺僧固知所謂．秉炬來訪．蓋誰家婦菆堂．李踞臥於上．如欲入而未獲者．僧識之曰．此李中孚使君家人也．急扶掖詣方丈．灌以藥．到明稍蘇．送之歸．凡病彌月始愈．司馬漢章雲、乃其妻鮮於夫人之外弟也．<br />
吳氏迎婦<br />
　　樂平吳璞女．嫁德興餘寧一．有子．聚婺原張氏女為婦．餘生死．吳繼改嫁．後十年亦亡．餘家老婢晝夢人來．謂已曰、吳夫人具彩舟在江中．遣我迎婦及汝．婢夢中固拒．不肯往．婦獨命車．隨其使登舟．未數月．婦小病．遽不起．時淳熙元年也．婢至今存．
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>