
			　　卻說上皇在蜀中，常常思念梅妃。因有人傳說，賊人曾於梅妃宮邊獲一女屍，認是梅妃之屍。上皇聞此言，只道梅妃已死，十分傷感，日日揮淚。高力士見上皇悲思甚切，乃求得梅妃的畫真，進呈御覽。上皇看了，歎道：「畫像絕肖，惜不活耳。」遂親題詩一首於上云：

　　憶昔嬌娃侍紫宸，鉛華懶御得天真。

　　霜綃雖似當年態，怎奈秋波不顧人。

　　後有人傳說梅妃不曾死，前所獲女屍不是梅妃。上皇聞之，疑其散失民間，遂下詔：軍民士庶，有知妃子江采蘋所在者，即行奏報候賞﹔或有遇見奉送來京者，授六品官，賜錢百萬。

　　詔諭方下，恰好肅宗見羅采的表章，遣使來奏聞。那時上皇已發駕起行，途次得奏，大喜。傳旨羅采等候駕回京頒賞，江采蘋著回宮候見。此時梅妃已至西京，承肅宗之意，仍入居上陽宮了。上皇行近西京，肅宗率百官出都門奉迎，百姓遮道羅拜，俱呼萬歲。肅宗俯伏上皇車前，涕泣不止，上皇亦涕泣撫慰。肅宗奏請避位，上皇不允。車駕即日至太廟告謁，因見太廟殘毀，仰天大哭。臣民感傷。告謁畢，車駕回朝，肅宗乘馬傍車而行。上皇至朝，不御大殿，只就便殿暫住。上下詔：「朕尊為太上皇，以興慶宮為娛老之所。朝廷政事不復與聞。」遂退入興慶宮，即召梅妃入宮見駕。梅妃朝拜悲啼，上皇甚不勝情，好言慰勞，即以所題畫真與看。梅妃拜謝道：「聖人之情，見乎辭矣。臣妾雖死，亦當銜感九泉。」因又把當日投環遇救，避難逢仙之事，面奏一番道：「妾若非張果先生使其妻遠來相救，安能今日復見天顏。」又將葉法善所贈梅花，呈與上皇觀覽。上皇見花色晶瑩，清香襲人，不勝駭異道：「你得此仙梅，庶不愧梅妃之稱矣。」梅妃又將羅公遠的詩句奏聞道：「此詩雖贈達奚女，而妾因羅采方得奏報之事，已寓於中。」上皇嗟歎道：「羅公遠昔曾寄書與朕，說，『安莫忘危』，這『安』字明明說安祿山。又寄藥物，名蜀當歸，是說朕避亂於蜀，後來仍當歸京師。當時莫解其意，今日思之，無一不驗。」上皇傳命加羅采官三級，賜錢百萬。封羅素姑為貞靜仙師，賜錢二百萬，增修觀宇。命塑張果、葉法善、羅公遠三仙之像於觀中，虔誠供奉。梅妃又念盈盈同處多時，互相敬愛，因請上皇以虢國夫人舊宅賜與住居。這正是應羅公遠詩中「畫景卻成真」一句。當初盈盈把虢國宅院的畫圖與國楨看了，隱過了自己的事。

　　誰想今日竟把畫圖中的宅院賜與她，卻不是弄假成真。當下秦國楨接到盈盈，就於賜宅中相會，重講舊情，十分恩愛。國楨夫人徐氏極是賢淑，因此妻妾相得，後來各生貴子。那素姑壽至百有餘歲，坐化而終。此是後話不提。

　　當日梅妃朝見上皇過了，便欲辭回上陽宮，上皇留她在興慶宮同處。自此，上皇復得梅妃侍奉，甚可消遣暮年。但常念及楊妃慘死，不勝悲痛。前自蜀中回京，路過馬嵬，彼時欲以禮改葬。侍郎李揆奏道：「昔日龍武將士，因誅楊國忠故累及妃子，今若改葬故侍，恐龍武將士疑懼生變。」上皇聞奏，暫止其事。及回京後，密遣高力士潛往改葬。且密諭：若有貴妃所遺物件，可以取來。力士奉旨，即至馬嵬驛西道北坎下，潛起楊妃之屍，移葬他處。其肌膚已朽，衣飾成灰，只有胸前紫羅香囊尚然完好。那紫羅乃外國貢來，冰絲所織，囊中又放異香，故得不壞，力士收藏過了。又聞得有遺下錦絝襪一支，在馬嵬山前錢媽媽處，遂以錢十千買之。原來楊妃當日縊死於馬嵬驛中，匆匆瘞埋。車駕既發，眾驛卒至驛中。其中有一姓錢的驛卒，拾得錦絝襪一支。知道宮中嬪妃所遺，遂暗暗藏過，回家把與母親看。那母親錢媽媽見這絝襪上用五色錦線繡成一對並蒂蓮花，光彩眩目，餘香猶在，便道：「此必是那亡過的妃子所穿，這樣好的東西，不容易見的。」忽有鄰居老媼過來，也看了一回，於是傳說開去。就有人來借觀，這個看去了，那個也要來看。後來要看的人多了，錢媽媽便索起錢鈔來。越得錢多，越有人要看，直索至百文一看。那媽媽獲錢數萬，好不快活。高力士聞知，將錢來買，錢媽媽不敢不與。力士將這錦絝襪與那紫羅香囊，一並獻與上皇。上皇見了這二物，嗟悼不已。即命宮人藏好，閒時念及，常取來觀看歎息。一日，內侍傳到肅宗的表章，為請命赦宥兩個降賊的朝官。

　　未知是哪個，且看下回分解。

　　 