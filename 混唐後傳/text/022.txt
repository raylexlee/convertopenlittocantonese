
			　　卻說玄宗，過了元宵即密遣使者，將西涼府酒店主人寫的手照，到彼取贖玉如意。卻果然贖了回來，乃信元夜之游是真非幻。過幾日，廣陵地方官上疏奏稱：「本地於正月十五夜二更後，天際忽視五色祥雲，雲中仙靈歷歷可睹，又聞仙樂嘹亮，迥非人間聲調，此誠聖世瑞徵，合應奏報。」玄宗覽疏，暗自稱奇，不明言此事，只批個「知道了」。

　　原來這霓裳羽衣曲，乃玄宗於開元間嘗夢游月宮，見有仙女數十，素練寬衣，歌舞於廣庭，聲調佳妙，因問此為何曲，答說名為霓裳羽衣曲。玄宗夢中密記其中聲調，及醒來，猶一一記得，遂指示樂工譜成此曲。果然不盡人間聲調也。玄宗益信二人為神仙。又聞張果每出，必乘一白驢，其行如飛。及歸，便把此驢折疊如紙，置於巾箱中，欲乘，則以水噀之，依舊成驢。玄宗愈奇其術。自此，益好神仙。那些方土，亦益進一日。

　　鄂州守臣上疏，薦方士羅公遠，廣有神術。那羅公遠不知何處人，亦不知何代人，其容貌常如十六七歲一孩子，到處閒遊。一日遊到鄂州，恰值本州官府因天時亢旱，延請僧道於社壇內啟建法事，祈求雨澤。人叢中有穿白衣人在那裡閒看。其人身長丈餘，顧盼非常，眾皆矚目。適羅公遠至，見了那人，怒且咄斥道：「這等亢旱，汝何不去行雨濟人，卻在此閒行。」那人拱手道：「不奉天符，無處取水。」公遠道：「汝但速行，吾當助汝。」那人應諾而去。眾人驚問：「此是何人？」公遠道：「此乃本地水府龍神，吾敕令行雨救旱。奈未奉上帝之命，不敢擅自取水。吾今當以滴水助之，救濟此處的禾稻。」言訖，看見那僧道誦經的桌上，有一方大硯，因才寫得疏文，硯池中積有墨水。公遠上前，把口向硯池中一口吸起，望空一噴。喝道：「速行雨來！」只見霎時間日掩雲騰，大風頓作，暴雨驟至，落了半晌，約有尺餘，方才止息。卻也奇怪，那雨落在地上，沾在衣上，都是墨墨的。原來龍神憑仗仙力，就這口墨水化作雨澤，以救亢旱，故雨色皆黑。當下人人詫異。問了公遠姓名，簇擁去見本州太守，具白其事。

　　太守欲酬以金帛，公遠笑而不受。太守道：「天子尊信神仙，君既有道術，吾當薦引至御前，必蒙敬禮。」公遠道：「吾本不喜遨遊帝廷，但聞張、葉二仙在京師，吾亦欲一識其面，今乘便往見之亦可。」於是太守具疏，遣使送公遠來到京中。

　　使者將疏章投進，玄宗覽疏，即傳旨召見。那日玄宗坐慶雲亭上，看張果與葉法善對弈。內侍引公遠入來，將至亭下，玄宗指向張、葉二仙道：「此鄂州送來異人羅公遠。」張、葉二人舉目一看，遙見公遠體弱顏嫩，宛如小兒。都笑道：「孩提之童，有何知識，亦稱異人。」公遠行至亭下，玄宗敕免朝拜，命升階賜座。因指張、葉二人道：「卿識否？此即張果先生，葉法善尊師也。」公遠道：「聞名未曾謀面。」張、葉二人笑道：「小輩固當不識我。」公遠道：「二師待人簡傲，僕之不相識，亦未足為恨也。」張果笑道：「吾且不與子深談。人稱子為異，當必有異術，吾今姑以極淺之技相試，倘能中竅，自當刮目。」便與法善各取棋子幾枚握於手中，問道：「試猜我二人手中棋子各幾枚？」公遠道：「都無一枚。」二人大笑，開手來看，竟一枚也不見了。只見公遠伸出兩手，棋子滿把，笑道：「棋在吾手矣。二位老仙翁遇著小輩，直教兩手俱空。」張、葉二人大驚異，各起身致敬。

　　玄宗大喜，即時賜宴，給以冠袍，又賜邸第，稱為羅仙師。

　　過了幾日，張果、法善具疏堅請還山，說：「羅公遠道術殊勝臣輩，留彼在京，足備陛下咨訪。臣等出山已久，思歸念切，乞賜放還。」玄宗知其歸志已決，准許暫還，候再宣召。二人謝恩出京。凡天子所賜，及各官所贈之物，一無所受，飄然而去。自此在京方土，只有羅公遠為玄宗所尊信。時常召見，叩問長生不死之方。公遠道：「長生無方，只清心寡慾，便可卻病延年。」玄宗勉從事其說，或時獨處一宮，妃嬪不御。後廷宴會，比前也略稀疏，楊妃甚不喜歡。時值中秋，玄宗不召嬪妃，獨與公遠對月閒談。說起昨歲元宵，與張、葉二師騰空遠遊，甚是奇異。因問：「仙師亦有此術否？」公遠道：「此亦何難。陛下昔年曾夢游月宮，卻不曾親身目睹。臣今請陛下親見月宮之景可乎？」玄宗大喜。公遠即起身，向庭前桂樹上折取數枝，用彩線相結，置於庭中，吹口氣化作一乘彩輿，請玄宗升輿騰空而起，直入霄漢。公遠在空中緊緊相隨，教玄宗只把眼望著月，不可回顧。轉瞬間，已近月宮。玄宗凝眸觀望，見月中宮殿重重，門戶洞開，裡面琪花瑤草，映耀奪目，遠勝昔年夢中所見。玄宗道：「可入去否？」公遠道：「陛下雖貴為天子，卻還是凡軀，未容遽入，只可在外觀瞻。」少頃，只聞得異香氤氳，一派樂聲嘹亮。仔細聽之，正是霓裳羽衣曲。

　　玄宗道：「人言月裡嫦娥美貌無比，今可使朕得見乎？」公遠道：「昔穆天子與王母相會，夙有仙緣故也。陛下非此之比，今得瞻宮殿，已是奇福，豈可妄生輕褻之念。」言未已，忽見月中門戶盡閉，光彩四散，寒風襲人。公遠急叱白鹿，駕轉彩輿。

　　少頃，冉冉至地，只見彩輿仍化為桂枝，白鹿亦不見，如意仍在公遠手中。

　　玄宗又驚又喜。公遠告辭回寓，玄宗還獨坐呆想，嘖嘖稱異。內監輔璆琳道：「此幻術惑人，何足驚歎。」玄宗道：「就是幻術，朕亦要學其一二，以為娛樂。」璆琳道：「幻術中惟隱身法可學，皇爺若學得隱身法，便可暗察內外人等機密之事。」玄宗喜道：「汝言是也。」次日，召公遠入宮，告以欲學隱身法之意。公遠道：「隱身法乃仙家借以避俗情纏擾，或遇意外之事，聊用此法自全耳。陛下以一身為天下之主，正須向陽而治，學此隱身何用。」玄宗道：「朕學此法，亦借以防身耳。」公遠道：「陛下尊居萬乘，時際太平，車駕所至百靈呵護，有何不虞。若學得此法，定將懷璽入人家，為所不當為。萬一更遇術士能破此法者，那時陛下之身危矣。」玄宗道：「朕學得此法，只於宮中為之，決不輕試於外，幸即相傳，萬勿吝教。」公遠當不過他再三懇求，只得將符咒秘訣一一傳與，並教以學習之法。玄宗大喜，便就宮中如法學習，及至習熟試演，始則尚露半身，既而全身俱隱，但終不能泯然無跡，或時露一履，或時露冠髻，或時露衣裾，往往被宮人覺得，個個含笑。玄宗又召公遠入宮問道：「同此符咒，如何自朕做來，獨不能盡善？」公遠道：「陛下以凡軀而遽學仙法，安能盡善。」玄宗因演法不靈，宮人竊笑，已是慚慍。又見公遠對著眾人，說他是凡軀，好生不悅。想是不肯盡傳其秘，遂拂衣而入，傳命公遠且退。

　　時宰相李林甫因夫人病，聞得公遠常以符藥救人，遂親來他救治夫人之玻公遠道：「夫人祿命已盡，不可救療。況夫人先終於相公之前，其福過相公十倍矣。何必多求。」林甫聞言甚怒，是夜其妻果死。次日，秦國夫人患病，楊國忠奉貴妃之命，來求公遠救治。公遠道：「所救只救有緣法之人，與能修行之人。今夫人既無仙緣，又無美行，得終於內寢，較之諸姊妹已為萬幸，豈復有方可療。七日之後，名登鬼錄。」國忠憤恨，回報楊妃。楊妃大怒，泣奏天子，說公遠誹謗官眷，且加咒詛。李林甫也乘機劾奏他妖術惑眾。玄宗已自不悅，又聞內外讒言交至，激成大怒，傳旨將公遠斬首西市。公遠聞命，呵呵大笑。走至市中，伸頸就刑。鋼刀落處，並無點血。只見一道青氣從頸中出，直透雲霄。玄宗忽想起公遠是道術之人，何可輕殺。忙傳旨停刑，卻已殺過。玄宗懊悔不及，命收其屍。

　　至七日後，秦國夫人果然病死。玄宗聞訃，不勝嗟悼，益信公遠之言不謬。忽見揚州守臣疏奏，張果於本年某月日在瓊花觀中端坐而逝，袖中有謝恩表文一道，其身屍未及收殮，立時腐爛消化。玄宗覽表，十分歎傷。因思葉法善不知在何處，乃命內監輔璆琳出京尋訪，迎請他來。

　　璆琳奉旨，帶著僕從出京訪問。有人說他在蜀中成都府。

　　璆琳即帶僕從望蜀中一路而行。山路崎嶇甚是難走，忽見山嶺上－個少年道者，迤邐而來。行至馬前，璆琳仔細一看，大吃一驚，原來不是別人，卻是羅公遠。忙下馬作揖，問：「仙師無恙。」公遠笑道：「天子尊禮神仙，如何把貧道恁的相戲。

　　如今張果怕殺，已詐死了。葉法善也怕殺，遠遊海外，無處可尋。你不如回去罷。」璆琳道：「天子方自悔前過，伏望仙師同往京中見駕，以慰聖心。」公遠道：「你不必多言，我有書，並一信物寄上天子，可為我致意。」便於袖中取出一封書，內有一物，外面封好，付與璆琳收了。璆琳道：「天子正欲叩問仙師，還求師駕一往。」公遠道：「無他言，但能遠卻宮中女子，更謹訪邊上女子，自然天下太平。」說罷，舉手作別，騰空而去。璆琳咄咄稱異，想葉法善既難尋訪，不如回京復奏罷，遂趲程回京。見了玄宗，備奏路遇羅公遠之事，把書信呈上。

　　玄宗大為驚詫。拆視其書，卻無多語，只有四個大字，下注一行小字，卻是：安莫忘危。外有一藥物，名曰蜀當歸，謹附上。

　　玄宗看了書和藥物，沉吟不語。璆琳又密奏他所云宮中女子、邊上女子之說。玄宗想道：「他常勸我清心寡慾，可以延年。今言須遠女子，又言莫忘危，疑即此意。那蜀當歸或係延年良藥亦未可知。但公遠明明被殺，如何又在那裡。」遂命內侍啟視其棺，見棺中－無所有。玄宗嗟異道：「神仙之幻化如此，朕徒為人所笑耳。」看官，你道他所言宮中女子是誰？是明指楊貴妃。其所云邊上女子，是說安祿山也。以安字內有女字故耳。「蜀當歸」三字，暗藏下啞謎。至云「安莫忘危」，已明說出個安字了。玄宗卻全不理會。

　　此時安祿山擁重兵，坐大藩，又有宮中線索，勢甚驕橫，常懷異志。他平日所畏忌，只有李林甫一人，每遇使者從京師來，必問林甫有何話說。若聞有稱獎他的言語，便大歡喜。若說李丞相寄語安節度，好自檢點，即攢眉嗟歎。林甫也常有書信問候他，書中多能揣知其情，道著他心事，卻又預為佈置安放。以此受其籠絡，不敢妄有作為。不料林甫當璆琳回京時，已患病不能起牀，再過幾日，嗚呼死了。那李林甫自居相位，惟有媚事左右，迎合上意，以固其寵﹔杜絕言路，掩蔽耳目，以成其奸﹔嫉賢妒能，排抑勝己，以保其位﹔屢起大獄，誅逐貴臣，以張其威。自東宮以下，為之側目。為相一十九年，養成天下之亂。玄宗到底不知其奸惡，聞其身死，甚為嗟悼。國忠本極恨林甫，只因他甚得君寵，難與爭權。今乘其死後，尋事泄忿。乃劾奏林甫生前多蓄死士於私第，托言出入防衛，其實陰謀不軌，其心叵測。又朝臣交章，追劾林甫許多罪款。楊妃因怪他挾制安祿山，也於玄宗前說他奸惡，玄宗方才省悟。

　　下詔暴其罪狀，追削官職，剖其棺，籍其家。其子侍郎李岫亦革職不用。

　　時楊國忠獨掌朝權，擅作威福。內外各官莫不震懾，皆遣人齎禮往賀。獨安祿山不肯相下，亦不來賀。國忠大怒，因奏玄宗道：「祿山本係番人，今雄據三大鎮，殊非所宜，當有以防之。」玄宗不以為然。祿山聞知國忠在御前害己。遂對人前將國忠謾罵。國忠聞知，益發惱恨。又啟玄宗說：「安祿山向與李林甫相依為奸，今林甫死後，罪狀昭著，祿山心不自安，必有異謀。陛下若不信，遣使召之，彼必不奉詔，便可察其心矣。」玄宗唯唯而起，退入宮中將此言述與楊妃。楊妃著驚道：「吾兄何遽疑祿山反耶？彼既懷疑，陛下當如其所奏，遣一中使往召祿山，若祿山來，便可釋疑矣。」玄宗依言，即遣輔璆琳齎詔赴范陽召安祿山入朝見駕。璆琳領命，正欲起行，楊妃以金帛賜之，付手書一封，密諭道：「此書可密致祿山，教他聞召即來，凡事有我在此周旋，包管他有益無損﹔切勿遲回觀望，致啟天子之疑。」璆琳領命，奉詔來至范陽，宣召祿山入朝。祿山接詔，設宴款待天使。問道：「天子召我何意？」璆琳道：「天子想念之深耳。」遂請屏退左右，密致楊妃手書，並述所言。祿山大喜，即日起身到京，入朝面聖。玄宗喜道：「人言汝未必來，朕獨信汝必至，今果然。」遂賜宴於內殿。祿山涕泣道：「臣蒙陛下寵耀到此，粉身莫報。奈為國忠所忌，臣死無日矣。」玄宗撫慰道：「朕自知，可無慮也。」次日入見楊妃，賜宴深敘。祿山道：「兒非不戀慕，但勢不可久留，明日便須辭行。」楊妃道：「吾亦不敢留你，速去為是。」祿山點頭會意。次日奏稱邊鎮重任，不敢曠職，辭朝而去。

　　至此，玄宗愈加親信，祿山益無忌憚，因想：「三鎮之中，把守險要，將士都是漢人，我他日若有舉動，此輩必不為我用，不如以番將代之為妙。」遂上疏奏稱，邊庭險要之處，非勇健者不能守禦。漢將柔懦，不若番將驍勇，請以番將三十二人，代守邊漢將。玄宗覽疏，批旨依允。自此番人據險，邊事不可問矣。

　　未知後來如何，且看下回分解。

　　 