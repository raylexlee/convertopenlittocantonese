
			　　卻說玄宗，一日在便殿，平章事韋見素與楊國忠同在上前，高力士侍立於側。玄宗道：「朕春秋漸高，頗倦於勤政，今以朝事付之宰相，以邊事付之將帥，亦復何憂。」高力士奏道：「誠如聖諭，但聞南蠻反叛，屢致喪師。又邊將擁兵太盛，朝廷必須有以制之，方可無憂。」玄宗道：「汝且勿言，宰相當日有調度。」國忠道：「南蠻背叛，王師征剿，自當平定，無煩聖慮。至若邊將擁兵太盛，力士所言是也。即如祿山坐制三鎮，久有異志，不可不防之。」玄宗聞言，沉吟不語。韋見素道：「臣有一策，可消祿山之異志。」玄宗問是何策，見素道：「今若內擢祿山為平章事，召之入朝，而別以三大臣分領范陽、平盧、河東三鎮，則祿山之兵權既釋，而異謀自沮矣。」國忠道：「此策甚善，願陛下從之。」玄宗意猶未決。退入後宮，把這話說與楊妃知道。楊妃雖極欲祿山入朝，再與相聚，卻恐怕他到了京師，未免為國忠所害。乃密啟玄宗道：「祿山未有反形，為何外臣都說他要反。陛下無故徵召，適足啟其疑懼。不如先遣一中使往觀之，若果有可疑。然後召之，未為晚也。」玄宗依言，即遣輔璆琳齎珍果數種，往賜祿山，潛察其舉動。

　　璆琳奉命至范陽，祿山早已得了宮中消息。遂厚款璆琳，私將金帛寶玩贈與，托他周旋。璆琳受了賄賂，一力應承，星夜回朝復旨，極言祿山忠誠，為國並無二心。玄宗信以為然，遂不召祿山，日夕同嬪妃內侍及梨園子弟們，徵歌逐舞。楊妃與韓國、虢國夫人輩，愈加驕奢淫逸。

　　楊妃身體頗豐，性最畏熱。每當夏日，止衣輕綃，使侍兒交扇鼓風，猶揮汗不止。卻又奇怪，她身上出的汗，比人大不同，紅膩而多香，拭抹於巾帕之上，色如桃花，真正天生尤物，絕不猶人。一日，玄宗與楊妃避暑於驪山宮，那宮中有一殿，名曰長生殿，極高暢涼快。其年七月七日夜，乞巧之夕，天氣炎熱。玄宗與楊妃同坐於長生殿庭中納涼，至二更餘，方將相攜手入寢同臥。宮女們亦散去歇息。楊妃苦熱，睡不安穩，乃拉著玄宗再出庭中乘涼，不喚宮女們服侍。二人只穿小衣，並肩而坐。玄宗一手搖扇，一手撫楊妃說道：「今夜牛女二星相會，未知其樂何如？」楊妃道：「天上之樂，自然不比人間。」楊妃道：「人間歡聚終有散場，怎如天上雙星永久成配。」玄宗笑道：「若論他會少離多，倒不如我和你日夕歡聚。」說罷，不覺愴然嗟歎。玄宗感動情懷，把楊妃摟住說道：「你我恁般恩愛，豈忍相離。今就星光之下，密相誓心，願生生世世長為夫婦。」楊妃點頭道：「阿環同此誓言，雙星為證。」玄宗大喜，兩個相摟相抱，同入羅幃，作陽臺之夢。玄宗自此對楊妃更加恩愛。

　　是年九月，蓬萊宮中柑橘結實。這種柑橘，是開元十年間江陵進貢來的，味極甘美。玄宗命將數枚種於蓬萊宮中，一向只開花不結實。那年忽然結實，立言餘顆與江南及蜀中進貢者無異。玄宗欣喜，親自臨視，命摘來頒賜朝臣。楊國忠率眾官上表稱賀，玄宗大悅。那柑橘中卻有一隻是合歡的，左右進上。

　　玄宗見了，愈加歡喜，謂楊妃道：「此果似知人意，我與你同心一坪，所以結此合歡之實。我二人可共食之，以應其詳。」乃促坐同剖，交口而食。楊國忠又復獻諛，以為此乃非常之祥瑞，宜賜酺稱慶。玄宗准奏，遂降旨，以宮中有珍國之祥，賜民大酺。於是擇日，率領嬪妃及諸王輩，御勤政樓，大張聲樂，陳設百戲，聽人縱觀，與民同樂。都下士民男婦擁集樓前，好不熱鬧。教坊女人，有王大娘者，能為舞竿之戲，將百尺長的一根大竹竿，捧置頭頂，竿兒上綴著一座木山，為瀛洲方丈之狀，使一小兒手持絳節出入其間，口中歌唱。王大娘頭頂著竿，旋舞不輟，卻與那小兒的歌聲節奏相應。玄宗與嬪妃諸王等看了，俱嘖噴稱奇。時有神童劉晏，年方九歲，聰穎過人，官為秘書省正字。是日在樓侍宴，玄宗命詠王大娘舞竿詩，劉晏吟道：

　　樓前百戲競爭新，惟有長竿妙入神。

　　誰道綺羅偏有力，猶自嫌輕更著人。

　　玄宗與妃嬪及諸王，見劉晏少年吟詩敏捷，詞句中又隱帶諧謔之意，都歡喜稱贊。玄宗以錦袍賜之。

　　宴至晚夕，樓上掛起各樣花燈，光彩眩目。忽樓前人聲鼎沸，也有嬉笑的，也有爭嚷的，也有你呼我應的，極其嘈雜。

　　玄宗問是何故，內侍奏道：「眾人爭看花燈，擁擠喧嘩，呵斥不止。伏候聖裁。」玄宗道：「可著該管官嚴飭禁約，如再不止，拿幾個責治示眾便了。」劉晏忙奏道：「人聚已眾，不可輕責。況陛下既與民同樂，許其縱觀，如何又加責治。以臣愚見，莫如使梨園樂工，當樓奏技，傳諭眾人，令各靜聽。眾人喜於聞所未聞，則喧聲自止矣。」玄宗道：「此言極是。」遂命內侍先傳聖旨，曉諭諸人。隨後梨園眾子弟，個個錦衣花帽，手執樂器出至樓頭，齊齊整整的都站立於花燈之下。眾人擁著觀望，那歡笑之聲，雖未即止，然不似以前喧鬧了。高力士奏道：「眾樂工之中，惟李的羌笛，尤為擅名，是乃眾人之所喜聽，宜令其先吹一曲，以息眾喧。」玄宗依奏，命李先獨自當樓吹笛。李領旨，就於樓頭把手指著樓下，高聲道：「我李奉聖旨，先自吹笛與你們眾人聽。你們若果知音，須靜聽著。」說罷，雙手按著一枝紫紋雲夢竹的笛兒，嘹嘹嚦嚦吹將起來。這一曲笛兒真正吹得響徹雲霄，清泠動聽。樓下萬萬千千的人，都定睛側目，寂然無聲。玄宗大喜。李笛聲吹畢，眾樂齊作，繼以清歌妙舞。樓下眾人都靜觀寂聽，更無喧鬧。

　　玄宗直歡宴至曉鐘鳴動，方才罷散。

　　未知後事如何，且聽下回分解。

　　 