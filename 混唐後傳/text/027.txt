
			　　卻說秦國模、秦國楨聞祿山反信，甚為朝廷擔憂。忽一日，中書省奉特旨起復國模、國楨原官，行下文書來。二人拜受恩命，即日入朝面君謝恩。玄宗溫言撫慰，即問討賊之策。二人以次陳言。大約都以用兵宜慎、任將宜專為對。

　　忽吏部官來奏睢陽太守員缺，候聖旨選用。國模奏道：「睢陽為江淮之保障，今當擾亂之時，太守一官非尋常之人所能勝任，宜勿拘資格，不次擢用。臣所知高要尉許遠，既有志操，更饒才略，堪充此職。」玄宗准奏。即諭吏部，以許遠為睢陽太守。因又問二卿：「亦知今日可為良將者為誰？」國楨道：「昔年學士李白，曾疏奏待罪邊疆郭子儀，足備干城腹心之寄。

　　陛下因特原其所犯之罪，許以立功自效。今子儀屢立戰功，主帥哥舒翰表薦，已曆官至朔方兵馬使。此人真將才也。」玄宗點頭道是。遂降旨升郭子儀為朔方節度使，又命哥舒翰為兵馬副元帥，防禦安祿山。那時祿山陷靈昌，取陳留，破滎陽，直逼東京。封常清出兵交戰，大敗而走，賊兵乘勢追擊，遂陷東京。河南尹達奚珣出城投降，留守李忄登、、中丞盧奕、判官蔣清等不肯降賊，被祿山斬之。封常清收聚殘兵，西走陝州，見高仙芝，說賊鋒不可當，宜退守潼關，以保長安。仙芝從其言，遂與常清引兵固守潼關。果然賊兵衝至，不得入而退。這也算二人守禦之功。誰知那監軍宦官邊令誠，怪二人無所饋獻，遂密疏劾奏二人未戰先奔，輕棄陝地，又私減軍糧以充己橐，大負朝廷委任之意。玄宗覽疏大怒，即賜令誠密敕，使即軍中斬此二人。令誠乃佯托他事，請二人來面議。二人既至，令誠喝左右拿下，宣敕示之，遂把二人殺死。玄宗命哥舒翰統其眾，並番將火撥歸仁部卒亦屬統轄，鎮守潼關。

　　再說祿山，遣段子光齎李忄登、、盧奕、蔣清之首，傳示河北，令速納款。傳至平原，那平原太守乃臨沂人，姓顏名真卿，字清臣，是個忠君的人。他於祿山未反之前，預知其必反，乃密約諸郡，共舉兵討賊。召募勇士，得萬餘人，涕泣諭以大義，眾皆感憤，願效死力。那賊黨段子光把三個忠臣的頭往來傳示，被真卿拿住，腰斬示眾。取三人之頭，續以蒲身，棺殮葬之。

　　於是附近州郡，各皆起兵接應，共推顏真卿為盟主。真卿遣人齎表文從間道入京奏聞。玄宗覽表大喜，遂加顏真卿河北採訪使。

　　時常山太守顏呆卿，乃真卿族兄，為人忠義。聞祿山兵至藁城，杲卿力不能拒，與長吏袁履謙計議，先往迎之。祿山大喜，賜以紫袍金帶，使仍守常山。遂與履謙密謀起義。恰好真卿遣人至常山，與呆卿相約，欲連兵斷祿山歸路。那時祿山僭號，稱大燕皇帝，改元聖武。呆卿乃假傳祿山的恩命，召偽井陘守李欽湊，率眾前來受登基的犒賞。俟其來至，與之痛飲，至醉而殺之。宣諭解散其眾。賊將高邈、何千年，適奉祿山之命至北方徵兵，路過常山，亦為呆卿所執。於是傳檄諸郡起義，河北響應。杲卿以李欽湊的首級與高邈、何千年二人獻於京師，使其子泉明與內丘承，張通幽齎表赴京奏報。張通幽即張通悟之弟，他恐因其兄降賊，禍及家門，思為保全之計，知太原尹王承業與楊國忠有交，欲借以為援。乃勸承業留止泉明，改其表文，攘其功為己功。杲卿起義才數日，賊將史思明引兵突至。

　　呆卿使人往太原告急，承業既攘其功，正思欲杲卿死，遂擁兵不救。杲卿悉力拒戰，糧盡兵疲，城遂陷。為賊所執，解送祿山軍前。祿山喝道：「汝何背我而反？」杲卿瞑目大罵。祿山怒甚，令人割其舌，並袁履謙一同遇害。杲卿盡節而死，卻因王承業掩冒其功。張通幽詭誕其說，楊國忠蒙蔽其事，朝廷竟無恤贈之典。直至肅宗乾元年間，顏真卿泣訴於肅宗，轉達上皇，那時王承業已為別事被罪而死，張通幽尚在，上皇命杖殺之，追贈杲卿為太子太保，諡曰忠節。此是後話。

　　卻說郭子儀奉詔進取東京，特薦李光弼為河東節度使，分兵萬餘，出井陘，至常山，常山守將出降，郭子儀與李光弼合兵。賊將史思明聞常山失守，引兵來戰，被郭子儀大破之。思明步行逃走，河北十餘郡皆下。那時副元帥哥舒翰屯軍潼關為長安屏障，按兵不動，待時而進。河源軍使王思禮乘間進言道：「今天下以楊國忠召亂，莫不切齒。公當上表請斬國忠，以謝天下，則人皆快心，各效死力矣。」哥舒翰不應。思禮又道：「若上表未必便如所請，僕願以三十騎，劫取國忠至潼關斬之。」翰愕然道：「若如此，直是我反，不是祿山反了。此言何可出諸口。」那楊國忠，也有人對他說：「朝廷重兵，盡在哥舒翰掌握，倘假人言為口實，援旗西指而為不利於公，將若何？」國忠大懼，尋思無計。忽聞人報賊將崔乾祐在陝，兵不滿四千，羸弱無備。國忠即啟玄宗，遣使催哥舒翰進兵，恢復陝、洛。

　　翰飛章奏言：

　　祿山習於用兵，豈真無備，其示弱者誘我耳！我兵若輕往，正墮其計。且賊遠來利於速戰，我兵據險利於堅守。

　　況賊殘虐失眾心，將有內變，因而乘之，可不戰而擒，要在成功，何必務速。今諸道徵兵，尚多未集，請姑待之。

　　玄宗見疏，猶豫未決。國忠心懷疑忌，力持進戰之說。玄宗信其言，連遣中使數輩，往來絡繹，催督出戰。翰見詔旨嚴敕，勢不能止，撫膺慟哭，遂引兵出關，與崔乾祐遇於靈宅。

　　賊兵據險以待，翰引兵前進。見乾祐所率兵馬不過萬人，部伍不整，官軍望見皆笑之。誰知他己伏精兵於險要之處，方才交兵，乾祐退走，官軍追之。忽聽連聲炮響，伏兵齊起，乘高拋下木石。官軍被擊死者甚多。隘道之中，人馬如束，槍戟不得施用。翰以氈車數十乘為前驅，欲借以衝突。乾祐卻以草車數十乘，塞於氈車之前，縱火焚燒。恰值那時東風暴發，風大火烈，煙燄所被，官軍不能開目，妄自相殺。乾祐遣將率兵轉出官軍之後，首尾夾攻。官軍大敗而走，被殺死者不可勝數。後軍見前軍大敗，亦皆自潰。翰獨與麾下百餘騎逃走入關。乾祐乘勝攻破潼關。翰走至關西驛，揭榜收散卒，欲圖再戰。部下番將火撥歸仁心欲降賊，乘翰不意，縛而執之，送至祿山軍前，祿山用好言勸他降順，翰只得歸降。祿山命為司空，逼令作書招李光弼等來降。光弼等皆復書切責之。祿山知其無效，乃囚之於後苑中。

　　未知後事如何，再看下回分解。

　　 