
			　　卻說太平公主與隆基誅韋氏，擁立睿宗為帝，甚有功勞。

　　睿宗既重其功，又念他是親妹，極其憐愛，凡朝廷之事，必與他商酌﹔自宰相以下，進退繫其一言。由是附勢謀進者奔趨其門如市。子薛崇行、崇敏、崇簡皆封王。公主怙寵擅權，驕奢縱欲，私引美貌少年至其第，與之淫亂。奸僧慧範，尤所最愛。

　　那班倚勢作威的小人，都要生事擾民。虧得朝中有剛正大臣如姚崇，宋璟輩，侃侃諤諤，不畏強貴。太子隆基更嚴明英察，為群小所畏忌，因此還不敢十分橫行。太平公主知之，深忌太子，謀欲廢之，日夜進讒於睿宗，說太子許多不是，又妄謂太子私結人心，圖為不軌。睿宗心中懷疑。一日坐於便殿，密與侍臣韋安石道：「近聞中外多傾心太子，卿宜察之。」韋安石道：「陛下安得此亡國之言，此必太平公主之謀也。太子仁明孝友，有功社稷，願陛下無惑於讒人。」睿宗悚然道：「朕知之矣。」自此，讒說不得行。

　　太平公主陰謀愈急。使人散佈流言曰：「目下當有兵變。」睿宗聞言，謂侍臣道：「術者言五日內必有急兵入宮，卿等可為朕備之。」張說奏道：「此必奸人造言，欲離間東宮耳！陛下若使太子監國，則流言自息矣。」姚崇奏道：「張說所言，真社稷至計，願陛下從之。」睿宗依奏，即日下詔，命太子監理國事。

　　太子既受命監國，聞河南隱士王琚賢，即遣使臣齎禮往聘王琚入朝。王琚不敢違命，即同使臣來見。時太子正與姚崇在內殿議事，王琚入至殿廷故意徐行。使臣道：「殿下在簾內，不可怠慢。」王琚大聲道：「今日何知殿下，只知有太平公主耳！」太子聞言，即趨出簾外。王琚拜罷說道：「臣頃者所言，殿下有聞乎？」太子道：「聞之。」王琚因奏道：「太平公主擅權縱淫，所寵奸僧慧範，恃勢橫行。公主凶狠無比，朝臣多為之用，將謀不利於殿下，何不早為之計。」太子道：「所言良是，但吾父皇止此一妹，若有傷殘，恐虧孝道。」王琚道：「孝之大者，以安社稷寺廟為事，豈顧小節。」太子點頭道：「當徐圖之。」遂命王琚為東宮侍班，常與計事。

　　太極元年七月有彗星出於西方，入太微。太平公主使術士上密啟示睿宗道：「彗所以除舊布新，且逼近帝座，前星有變，皇太子將作天子，宜預為備。」欲以此激動睿宗，中傷太子。

　　哪知睿宗正因天象示變，心懷恐懼。聞術士所言，反欣然道：「天象如此，天意可知，吾志決矣。」遂降詔傳位太子。太平公主大驚，力諫以為不可﹔太子亦上表固辭。睿宗皆不聽，擇於八月吉日，命太子即皇帝位，是為玄宗明皇帝。尊睿宗為太上皇，立妃王氏為皇后，改太極元年為先天元年。重用姚崇、宋璟輩，以王琚為中書侍郎。黜幽陡明，政事一新。

　　時太平公主恃上皇之勢，恣為不法。玄宗稍禁抑之，公主大恨。遂與朝臣蕭至忠、岑羲、竇懷貞、崔湜等私結為黨，欲矯上皇旨，廢帝而別立新君。密召侍御陸象先同謀，象先大駭道：「不可不可！」公主道：「棄長立少，已為不順，況又失德，廢之何害。」象先道：「既以功立，必以罪廢﹔今上新立，並無失德，何罪可廢？象先不敢與聞。」言訖退出。公主與崔湜等計議，恐矯旨廢立眾心不服，將有中變，欲暗進毒，以謀弒逆。乃私結宮人元氏，謀於御膳中置毒以進。開元元年七月朔日，早朝畢，玄宗御便殿。王琚聞知公主之謀，密奏道：「太平公主之事迫矣，不可不速發。」玄宗沉吟半晌，道：「朕欲舉發，恐驚動上皇。」王琚道：「設使奸人得志，宗社顛危，上皇安乎？」正議論間，侍郎魏知古直趨殿陛，口稱臣有密啟。

　　玄宗召至案前問之。知古道：「臣知奸人於此月之四日作亂，宜急行誅討。」於是玄宗定計，與岐王範、薛王業，尚書郭元振、將軍王毛仲、內侍高力土及王琚、崔日用、魏知古等，勒兵入慶化門，執岑羲、蕭至忠於朝堂斬之，竇懷貞自縊，崔湜及宮人元氏俱誅死。太平公主逃入僧寺，三日方出，賜死於家。

　　並誅奸僧慧範及其餘逆黨，死者甚多。上皇聞變，急登承天門樓問故。高力士奏道：「太平公主結黨謀亂，今俱伏誅，事已平定，不必驚疑。」上皇聞奏，歎息下樓。玄宗聞陸象先不肯從逆，擢為蒲州刺史，面加獎諭道：「歲寒然後知松柏也。」象先奏道：「《書》云：『殲厥渠魁，脅從罔治』。今首惡已誅，餘黨乞從寬典，以安人心。」玄宗依其言，多所赦宥。自此朝廷無事。

　　玄宗意欲以姚崇為相，張說忌之。使殿中監姜皎入奏道：「陛下欲擇河東總管，而難其人，臣今得之矣。」玄宗問：「為誰？」姜皎道：「姚崇文武全才，真其選也。」玄宗笑道：「此張說之意，汝何得面欺。」姜皎惶愧叩頭服罪。玄宗即日降旨，拜姚崇為中書令。張說大懼，乃私與岐王通款，求其照顧。姚崇聞知，甚為不滿。一日入對便殿，行步微蹇。玄宗問道：「卿有足疾耶？」姚崇奏道：「臣有腹心之疾，非足疾也。」玄宗道：「何謂腹心之疾？」姚崇道：「岐王乃陛下愛弟，張說身為大臣，而私與往來，恐為所謀，是以憂之。」玄宗怒道：「張說意欲何為，明早當命御史按治其事。」姚崇回至中書省，並不提起。張說全然不知，安坐私署中。忽門役傳進一帖，乃是賈全虛的名刺，說道有緊急事特來求見。張說駭然道：「他自與寧醒花去後，久無消息，今日突如其來，必有緣故。」便整衣出見。賈全虛謁拜畢，說道：「不肖自蒙明公高厚之恩，遁跡山野。近因貧困無聊，解書一內臣之家。適間偶與那內臣閒話，談及明公私與岐王往來，今為姚相所奏，皇上大怒，明日將按治，禍且不測。不肖聞此信，特來報知。」張說大駭道：「如此為之奈何？」全虛道：「今為明公計，惟有密懇皇上所愛九公主，為說方便，始可免禍。」張說道：「此計極妙，但急切裡無門可入。」全虛道：「不肖已覓一捷徑，可通款於九公主，但須得明公所寶之物為贄耳！」張說道：「前日雞林郡曾獻我夜明簾一具，未知可用否？」全虛道：「請試觀之。」張說取出。全虛看了道：「此可矣！事不宜遲，只在今夕。」張說便寫一手啟，並夜明簾付與全虛。全虛連夜往見九公主，具言來意，獻上寶簾並手啟。九公主見了簾兒，十分歡喜。

　　明日，入宮見駕。玄宗已傳旨著御史同赴中書省，究問張說私交親王之故。九公主奏道：「張說昔為東宮侍臣，有維持調護之功，今不宜輕加譴責。且若以通款岐王之故，使人按問，恐王心不安，大非吾皇上平日友愛之意。」原來玄宗於兄弟之情最篤，嘗為長枕大被，與諸王同臥。平日在宮中，只行家人禮。薛王患病，玄宗親為煎藥，吹火焚鬚，左右失驚。玄宗道：「但願王飲此藥而即愈，吾鬚何足惜。」其友愛如此。今聞九宮主之言，惻然動念，即命高力士至中書，宣諭免究。左遷張說為相州刺史，不在話下。

　　卻說姚崇為相數年，告老退休，特薦宋璟自代。宋璟在武則天時正直不阿，已居相位，更豐格端凝，人人敬畏。至開元九年，姚崇偶感風寒，染成一病，延醫調治，全然無效。姚崇平生不信釋道二教，不許家人祈禱。過了幾日，病勢已重，自分不能復愈，乃呼其子至榻前，口授遺表一通，勸朝廷罷冗員，禁異端，官宜久任，法宜從寬，共數百言，皆為治之要，命即謄寫奏進。及至臨終，對其子道：「我死之後，這篇墓碑文字，須得大手筆為之，方可傳於後世。當今所推文章宗匠，惟張說耳。但他與我不睦，若逕往求他文，他必推托不肯。待我死後，你須如此如此﹔若做了碑文，你又這般這般，不患他異日來報復也。記之記之。」言訖，瞑目而逝。公子哀哭，隨即表奏朝廷，訃告僚屬。大殮既畢，便設幕受弔。在朝各官都來祭奠，張說亦具祭禮來弔。

　　公子遵依其父遺命，預將許多古玩之物排列靈旁桌上。張說祭弔畢，公子叩顙拜謝。張說忽見桌上排列許多珍玩，因問道：「設此何意？」公子道：「此皆先父平日愛玩者，手澤所存，故陳設於此。」張說隨走近桌邊，逐件細看，嘖嘖稱賞。

　　公子道：「先生若不嫌鄙，當奉貢案頭。」張說欣然道：「重承雅意，但豈可奪令先公所好。」公子道：「先生為先父摯友，先父曾有遺言，欲求先生大筆，為作墓志碑文。倘不吝珠玉，則先父死且不朽﹔區區玩好之微，何足復道。」說罷，哭拜於地。張說扶起道：「拙筆何足為重，既蒙囑役，敢不從命。」公子稱謝。張說別去，公子盡撤所陳設之物，遣人送與。張說大喜，遂做了一篇碑文，極贊姚崇人品，並敘自己欽服之意，交來人帶去。

　　公子得了文字，令石工連夜鎸於碑上，遂進呈御覽。玄宗看了贊道：「此人非此文不足以表揚也。」張說過了一日，忽想起：「我與姚崇不和，幾受大禍。今他身死，我不報怨也夠了，如何倒作文贊他。今日既贊了他，後日怎好改口貶他。」又想文字取去未久，諒未鎸刻，可即索回，另作一篇，寓貶於褒之文便了。遂遣使到姚家索取原文，只說還要增改幾筆。

　　使者去不多時，即回來復說：「碑文已經勒石，且又進呈御覽，不可更改了。」張說頓足道：「吾知此皆姚崇之遺算也！我一個活張說，反被死姚崇算了。我之智不及彼矣！」欲知後事，再看下文分解。

　　 