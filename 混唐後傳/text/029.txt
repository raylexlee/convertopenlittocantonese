
			　　卻說陳玄禮約飭眾軍，請旨將欲啟行，眾人以楊國忠將吏皆在蜀，不肯西行。或請往河隴，或請往太原，或請還京師，眾論不一。玄宗意在下蜀，又恐拂眾人之意，只顧低頭不語。

　　韋諤奏道：「太原、河隴，俱非駐蹕之地。若還京師，必須有御賊之備。今士馬甚少，未易為計。以臣愚見，不如且至扶風，徐圖進止。」玄宗聞言首肯，命以此意傳諭眾人。

　　眾人皆從命，即日從馬嵬發駕啟行。臨行之時，有許多百姓父老遮道請留。玄宗命太子宣慰之。父老曰：「至尊既不肯留，某等願率子弟從殿下，東破賊，取長安。若殿下與至尊皆入蜀，中原百姓誰為之主？」須臾聚至數千人。太子不肯留，策馬欲西行。太子之子建寧王炎，與李輔國執鞚諫曰：「逆賊犯闕，四海分崩，不因人情，何以興復。殿下不如收西北邊之兵，召郭子儀、李光弼於河北，與之並力，東討逆賊，克復二京，削平四海，掃除宮禁，以迎至尊，豈非孝子之大者，何必區區溫清定省之文，為兒女之戀乎！」眾父老共擁太子，馬不得行。太子乃使其子廣平王俶，馳白玄宗。玄宗道：「人心如此，天意可知。是朕之幸也！」命分後軍二千人，及飛龍廄馬從太子。諭之曰：「太子仁孝，可奉宗廟，汝等善輔之。」又使廟臣諭太子曰：「汝勉之，勿以吾為念。西北諸部落，撫之素厚，汝必得其用。吾即當傳位於汝也。」太子聞詔，西向號泣。廣平王即宣諭眾百姓道：「太子已奉詔，留後撫安汝等。」於是眾百姓都呼萬歲，歡然而散。太子既留，莫知所適。建寧王道：「殿下昔曾為朔方節度大使，將吏歲時致啟，倓略識其姓名。今河隴之眾皆敗降賊，其父子兄弟多在賊中，恐生異圖。

　　朔方道近，士馬全盛，河西行軍司馬裴冕在彼，此人乃方冠名族，必無二心，可往就之。此上策也。」眾皆曰善，遂向朔方而行。至渭水濱，遇著潼關的敗兵，誤認為賊兵，與之廝鬥，死傷甚眾。及收聚餘卒，渡過渭水，通夜馳行三百餘里，士卒失亡過半，所存軍眾不上一千。

　　話分兩頭，再說玄宗留下太子，車駕向西而進，來至扶風郡宿歇。士卒連日饑疲，流言不遜，陳玄禮不能制。玄宗甚以為憂。會成都來進貢春綵十餘萬匹，玄宗命陳之於庭，召將士諭之曰：「朕衰耄了，托任失人，致逆賊作亂，遠避其鋒，卿等倉猝從朕，不及別父母妻子，跋涉至此，勞苦至矣。朕甚愧之。今將入蜀，道路阻長，人馬疲瘁，遠行不易。卿等可各還家，朕自與子孫中宮內人前往。今日與卿等別，可共分此春綵，以助資糧，歸見父母妻子及長安父老，為朕致意，各好自愛。」言罷涕淚沾襟。眾皆感激，亦泣道：「臣等死生，願從陛下，不敢有二。」玄宗揮淚良久，道：「願留聽卿。」即命玄禮將春綵盡數給賞軍士，流言自此頓息。次日，玄宗起駕，望蜀中進發。行至河池，蜀郡長史崔園前來迎駕，具陳蜀士豐稔，甲兵全備。玄宗大喜，即命於駕前為引導。

　　不則一日，玄宗一行來至成都。見殿宇宮室與一切供御之物，雖都草創不甚整齊，卻喜得賊氣已遠，可安居。只是少了一個寵愛的人，未免嗟歎。當時諸臣上表，請急為討賊之計。

　　玄宗降詔，以永王璘為山南、東道、嶺南、黔中、江南節度使，以長沙太守李峴為副都大使，即日同赴江陵坐鎮。又詔以太子充天下兵馬大元帥。哪知此詔未下之先，太子已正位為天子了。

　　原來太子當日渡渭水，於平涼閱監牧馬得幾萬匹，又募得勇士三千餘人，軍勢稍振。時有朔方留後杜鴻漸、運使魏少游、判官崔漪、盧簡、李涵，相與謀曰：「平涼散地，非屯兵之所。靈武兵食完富，若迎太子至此，北收諸城兵，西發河隴勁騎，南向以定中原，此萬世一時也。」於是，杜鴻漸自迎太子於平涼，說以興復之計。會河西司馬裴冕至，亦勸太子往靈武。於是太子率眾至靈武駐紮。次日，裴冕與杜鴻漸等上太子箋，請遵馬嵬時皇上欲即傳位之命，宜早正大位，以安人心。太子不許，箋五上。太子及許之。是日即位於靈武，是為肅宗皇帝，改元至德。尊玄宗為上皇天帝。裴冕、杜鴻漸等俱加官進秩。

　　正欲表奏玄宗，恰好玄宗命太子為元帥的詔到了。肅宗遂遣使齎表入蜀，將即位之事奏聞。玄宗覽表喜道：「吾兒應天順人，吾更何憂。」遂命房琯與韋見素、秦國模、秦國楨齎玉岫、玉璽，赴靈武傳位，且諭諸臣，不必復命，即留行在，聽新君任用。肅宗涕泣，拜領冊寶。

　　看官，你道當日玄宗西狩，太子北行，為何沒有賊兵來追襲？原來安祿山不意車駕即出，戒約潼關軍士勿得輕進。賊將崔乾祐頓兵觀望。及數日後，祿山聞知車駕已出，方遣孫孝哲督兵入京。賊眾既入京城，見左藏充盈，便爭取財寶，日夜縱酒為樂。差人往睢陽報知祿山，因此無暇遣兵追襲，所以車駕得安行入蜀，太子往朔方亦無阻隔，此亦天意也。及祿山至長安，聞知馬嵬兵變，楊妃賜死，國忠與韓、虢二夫人俱被殺，大哭道：「楊國忠是該殺的，卻如何害我阿環姊妹。」又想起其子安慶宗被殺，益發忿恨。乃命人大索在京的皇親國戚，盡行殺戮。令設安慶宗靈位，將所殺之屍，悉剜取其心以祭。行刑劊子方欲動手刳心，忽天昏地暗，狂風大作，雷電交加，霹靂一聲把安慶宗的靈座擊得粉碎。祿山大懼，不敢設祭，命將眾屍一一埋葬。又下令，凡平日所怨惡之人，及楊國忠、高力士所親信的人，一並殺戮。又遣人遍搜各宮，搜到梅妃江采蘋宮，回獲一腐敗女屍，便錯認梅妃已死，更不追求。又下令凡在京官員不來投順者，悉皆處死。於是京兆尹崔光遠、故相陳希烈、尚書張均、太常卿張垍等俱降賊。祿山以陳希烈、張垍為相，仍以崔光遠為京兆尹。其餘朝士，都授以偽官。自此祿山志得意滿，縱酒貪婪，無復西出之意，遂心戀東京，不喜居西京。正是：戀土賊人態，要竊燕皇名。

　　未知後事如何，再看下回分解。

　　 