
			　　卻說保童正在帳中，見敗軍來報，雷廷贊被殺，遂執刀上馬，逕到城下，高叫：「薛仁貴，你可親自出來，決一勝敗。」段野林願出對陣，即時上馬，奔至陣前。保童曰：「你是何人？」野林曰：「吾乃唐王駕下右將軍段野林也。」保童曰：「你非我敵手，快回去叫仁貴出來對陣。」野林大怒，提刀砍去，保童舉刀迎敵，戰了五十餘合，不分勝負。保童乃念起咒語。片刻間，天昏地黑，掄起飛刀，野林急忙逃回，已中飛刀，傷其左臂，折了人馬。太宗接著，兩眼淚流。野林不逾日而死，太宗命殯斂已定。秦懷玉奏曰：「小臣願去捉了蘇保童來祭獻段將軍。」即上馬出城，大罵曰：「遼賊爺保童快出來受死。」保童聽說，奔出陣前，各通姓名，戰了三十餘合，保童仍念咒語，丟起飛刀。懷玉看見，忙擎劍在手，一一對過。保童無法可施，乃言曰：「秦將軍，我與你休戰，且比個手段，我打你三鞭，你打我三鞭。」懷玉曰：「你先與我打。」保童曰：「使得。」二人下馬。懷玉就生一計，若三鞭打他不死，我命絕難保矣。將馬帶至身邊，打了三鞭，即可逃生。保童乃伏於地，叫懷玉打起。懷玉舉鞭盡力打了一下，保童全然不動，懷玉即忙看著馬，又打了兩鞭，即飛身上馬逃了。及保童翻身看時，已去遠了。保童上馬趕來，幸得眾將擋住，大殺一陣，救得懷玉入城。次日，保童又來搦戰，叫曰：「懷玉奸賊，可出來還我三鞭。」小卒報進，薛仁貴就辭太宗，開城出戰。太宗親上城觀看。仁貴奔至陣前，叫蘇保童曰：「你父蓋蘇文，不守藩臣之分，侵犯中國，殺害生靈，被我捉獲斬首，削平遼地。你當改父前愆，各守一隅，安享祿位，不亦可乎？為何妄生異志，侵犯中原，思奪唐朝天下？我想你父勇猛，尚不能肆志，你今乳臭小兒，又焉能成其事業。請自思之，向前納命，免作刀下之鬼。」蘇保童曰：「為你殺我父親，有不共戴天之仇，以故常思報復，故今日動此干戈。」仁貴曰：「不須多言，眼見分明。」乃舉戟直刺將去。保童亦舞大刀，直衝過來。二人大戰一百餘合，不分勝負。保童暗思：仁貴雄勇，難以力勝，須用計取。乃在馬上念起咒語，一時雲霧升騰。仁貴知他作法，忙取弓箭在手，只見飛刀果起，仁貴將箭一一射下。不意保童有九口飛刀，仁貴只有神箭五枝，一時不防，被保童暗起飛刀，正中仁貴肩膊，進肉寸許，負痛而逃。保童望後趕來，太宗在城上看見，忙取弓箭射去，正中保童左膀，方才退去。太宗親自下城接著仁貴曰：「險些失我愛卿矣。」仁貴曰：「若非陛下，臣必死於遼奴之手。」言未畢，跌倒在地，血染白袍。太宗親自扶起，命醫調治。謂徐績曰：「如此危急，怎生奈何？」徐績曰：「臣昨起一數，不過一月，自有上將到此捉獲保童。依臣所見，陛下且傳令堅閉城門，以俟救兵。」太宗從之不提。

　　卻說雲夢山中水連洞，鬼谷老祖正在打禪坐定。忽西南方起一陣怪風過去，老祖遂曉其中之意，叫徒弟：「丁山進前，聽吾言語。你父親薛仁貴與唐王困在遼西城內。今日交戰，你父被飛刀所傷，正當危急。你今年一十六歲，正好興兵前去，救取父親。」看官，你道丁山為何在雲夢山中？有個緣故。因前年仁貴出去投軍之時，時丁山尚在母腹未生。過了十二年，時丁山十二歲，雄略過人，精於射箭。一日在白河村射雁，自誇善射，無人敢比。適仁貴封平遼公回來，聽他言語，不知是他的子，乃言曰：「此子年少，何出此狂言。」遂下馬，與之比試。不覺暗放一箭，直透咽喉而死。時鬼谷老祖在山中，見一陣怪風過去，忽悟言曰：「吾昨日奉玉帝敕旨，教我去救丁山性命。」遂駕起祥雲，至白河村，化作一隻猛虎跳出來，把丁山銜在口中，走回山中。將靈丹放入丁山口裡，須臾便活。

　　老祖對他說出緣由，丁山遂拜老祖為師父，學些武藝。

　　當日，丁山聽見老祖說出救父的話，眼中不覺流淚曰：「自從師父救到山中，已經四載，感蒙師父教我六韜三略，呼風喚雨，上陣行兵之法，件件皆能。但未曾報得師父深恩。我今要往遼西，又無槍馬，怎生去得？」老祖說：「你去救父，自有披掛鞍馬，不須煩惱。我今與你九枝神箭，對遼人九口飛刀，雌雄寶劍二把、鋼刀二把，俱藏身，臨時應用。又與丈二神槍一條，拿在手中。早去遼城救了父親並唐王回國，不可延遲。」吩咐已畢，丁山就向老祖拜了四拜，辭老祖逕自下山。行了一日，天色已晚。看看來到一莊，見一老者問曰：「公公，小子行路已晚，敢借宿一宵，明早就行。」老者曰：「此處歇不得，莊後有一妖怪要吃人，我們到晚都躲在瓦窯中歇了。」丁山曰：「不妨事。」老者曰：「我自去了，你被他吃，不干我事。」丁山就在此歇。到了半夜，一陣風過，那怪就撲出來。丁山大喝一聲：「休走！」向前挾住，那怪現出本相，乃是一匹馬。

　　見了主，即低頭跪下。丁山就騎上此馬，等待天明就行。未及一二里，前面又見一老人叫曰：「那馬是我的。」丁山曰：「此係妖怪，被我降來作馬，如何是你的。」老人曰：「吾家昨日失了馬，四下追尋不見，將軍不信，現有鞍轡在此，你若要買，就賣與你。」丁山下馬，問要多少價。老人曰：「你且將鞍轡拴起來。有盔甲一副，一總賣給你。」丁山接過盔甲，全裝披掛起來。正要問他，那老人忽然不見，只聽見空中高叫：「丁山聽吾吩咐，吾乃太白金星，奉玉皇聖旨，將鞍轡、盔甲送你，可急去救取唐王並父親，不可有違。」說罷，騰雲而去。

　　丁山乃望空拜謝。心中自忖，須到家中見了母親，方可前去，遂上馬啟行。到了自家門首，只見門房高大，上寫「平遼薛府」。丁山跳下龍駒，走進帥府裡面。看見母親，丁山叫曰：「母親，孩兒今日回來了。」夫人看見丁山，吃了一驚，問曰：「我兒你死了，因何今日又在這裡？」丁山曰：「自從那日被箭射死，感蒙鬼谷祖師化作一虎，前來救我，銜到山中救活，因此拜他為師，學些武藝。今日回來探望母親。」其母大喜。

　　丁山又問：「姐姐安在？」金蓮小姐聽說，忙出來見了兄弟。

　　合家歡喜，設宴慶賀。

　　三人飲了數杯，丁山曰：「鬼谷祖師說，唐王被困在遼城，我爹爹又被飛刀傷損，叫兒前去救取唐王並我父親，明日就要啟程。」金蓮曰：「你有何本事，敢去遼西征戰？」丁山曰：「姐姐不知，我在雲夢山中學得十八般武藝，又會騰雲駕霧，呼風喚雨，無不精通。」金蓮曰：「你既有這本事，便可去得。但我亦要同兄弟前去救應爹爹，但師父有言，不敢妄行。」丁山曰：「姐姐這話從何說來。」金蓮曰：「我前日在後花園學習女工，忽見半空中有一長眉大仙，駕祥雲下來，叫曰：『金蓮小姐，你可學些武藝，日後父親有難，好去救他。』我答曰：『我是女子，怎麼學得？』長眉大仙曰：『待我教你掄槍舞劍，彎弓搭箭，呼風喚雨，騰雲駕霧，金木水火土五遁之法。』當時我學之，件件通徹。大仙臨去，又與仙丹一粒，叫我吞入口中，下去自覺氣力轉生，精神加倍。他又說我：『若要救你父親，必須我再來吩咐，方可啟行。』以此未敢同兄弟前去。」丁山曰：「既然如此，我當作速啟程。」次日，就辭母親、姐姐，帶領－萬人馬，望遼西進發。不數日，已到節天關外。正遇蘇保童搦戰，丁山大罵曰：「遼奴為何暗發飛刀，傷我父親，今日與你誓不甘休。」保童曰：「你是何人？」丁山曰：「我乃薛仁貴之子薛丁山是也。我必與你拚個輸贏。」保童曰：「你父親被我飛刀殺死，你這黃口小兒，敢來逞凶弄武。」兩人遂交戰起來。足足戰了五十餘合，不分勝負。保童暗自喝采：「真是虎人生虎子，今日我若不殺此子，是虎生翼矣。」乃念起咒語，丟上飛刀。丁山看見，取出九枝神箭射去，一一對過。保童乃收了飛刀，丁山也收神箭，又大戰起來。

　　未知勝負如何，再看下回分解

　　 