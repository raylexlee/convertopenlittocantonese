
			　　卻說金蓮小姐正在花園刺繡，忽見長眉大仙駕雲而至，叫金蓮曰：「你兄弟叫青雲老祖捉去，你可即日起程，前去救他，不可有違。」說罷就去。金蓮聽了，走到堂中，告母親曰：「丁山兄弟今日陷在遼營，我要去救他。」夫人曰：「你不出閨門，如何知得此事？」金蓮曰：「原日，長眉大仙與我仙丹吃了，曉得過去、未來之事。叫我到十八歲，即可行兵救父。今日又親臨囑咐，叫我起程。」夫人曰：「既然如此，你須急去。」金蓮辭了母親，全裝披掛，手執大刀，念起真言神咒，半空中駕起烏雲，逕至遼西城內落下。小卒慌忙報進。太宗聞說，即召至殿上，山呼已畢，太宗問曰：「你是誰家女子？」金蓮曰：「妾是薛仁貴之女。今見兄弟丁山困在遼營，特來救取，保聖駕、父親回朝。」太宗大喜，急召仁貴上殿之，謂曰：「卿女在此。」仁貴看見，果是女兒。金蓮見父親，即忙拜下。仁貴扶起曰：「我兒因何到此，從何學得武藝，又能騰雲駕霧？」金蓮將長眉大仙教誨之事，說了一遍。仁貴大喜。太宗命擺宴慶賀不提。

　　且說保童告師父曰：「今捉得丁山夫婦在此，我想若不速殺，恐有禍患，不如殺罷。」青雲曰：「正合吾意。」遂令將丁山夫婦綁到法場處斬。

　　卻說金蓮正與父親飲酒，忽見一陣怪風過去，金蓮大叫曰：「爹爹，今日兄弟有難，遼人要將他夫婦殺了，兒要去救。」遂念起真言，駕上雲頭，直到遼城法場墜下。作起法來，飛砂走石，天昏地黑，遼人大驚，四散奔走。金蓮即將丁山夫。婦提在雲端，頃刻回來，見了太宗與父親。太宗、仁貴見丁山夫婦亦同回來，不勝歡喜。群臣稱賀曰：「真女中之雄將也，平遼即在目下矣。」太宗即封金蓮為總督征西正一品天仙神女。金蓮叩頭謝恩。

　　再說青雲與保童正在營中議事。忽見小卒飛報，有一女將半空墜落法場，將丁山夫婦救起，駕雲而去。保童大驚曰：「為何有此異人？」青雲曰：「此必是薛仁貴之女也，名喚金蓮，乃長眉大仙徒弟。」保童曰：「將何計捉之？」青雲曰：「來日待我出陣，看她武藝如何。」次日，青雲統領遼兵擁至城下，叫曰：「金蓮小賤人，可出來受死。」小卒報進。金蓮即提刀上馬，開了城門。太宗、仁貴上城觀看。但見金蓮奔到陣前，指著青雲罵曰：「你是五洞仙子，當遵守法戒，為何私自下山，反助逆寇。玉皇知道，貶你在陰山，萬載不得翻身。」青雲聽了大怒，掄起雙劍直取金蓮。金蓮把刀架開。戰了五十餘合，不分勝負。青雲就念起真言，黑了天地。金蓮便念起北斗真經，依舊云開日照。青雲見被她破了，又念道德經，飛砂走石，亂打金蓮，金蓮便把道德經倒轉念，飛砂無影，走石無形。青雲心中愈惱，乃在馬頭上，敲了三下，火光飛起三丈。金蓮便念起上清寶經，火光即時消滅。青雲罵曰：「無端逆賤，這般無禮。」又念起神咒，狂風大雨，霎時傾注，金蓮取出胡蘆，將水收在裡面，只有半瓶。青雲見他破了，又舉起雙劍再戰二十餘合。丁山夫婦殺出，青雲抵敵不過，大敗而回。殺死遼兵無數。

　　金蓮收兵回城。太宗、仁貴出接，大加慰勞。金蓮曰：「他是五洞仙子，難以收服。明日若再戰，他必丟起紅綾大帕，把賤妾拿去。賤妾曉得金、木、水、火、土五遁之法，憑他拿去，亦能遁回。但事終是無濟。賤妾臨行之時，師父曾有吩咐，叫我若有難，高叫三聲，他自來救我。今御園中可焚起香來，待賤妾請師父，討除此野道，方可捉得保童，平服遼西。」太宗就命安排香案於御園中。金蓮走去拜了四拜，仰天叫三聲師父，只見長眉大仙駕雲而至。金蓮告曰：「今有青雲老祖不守仙戒，反助保童作亂，與徒弟交戰一日，幸得師父教我法術，不至於敗，但不能勝他。求師父相助一力。」大仙聽了，乃罵曰：「青雲野道，為何私自下山，待我奏玉皇，拿了他去。」言畢，駕雲而去，直至三天門下，表奏玉皇。玉皇准奏，遂差六丁神將，來拿青云。時青雲在營中想，昨日與金蓮交戰不勝，又要引兵搦戰。忽見空中神將叫曰：「青雲大仙，玉皇有旨，請你可即同行。」青雲聽說大驚，惱恨徒弟哄我下山，以致犯罪天庭。

　　只得隨六丁神將來到玉皇駕下。玉皇敕旨說：「青雲不守法戒，私自下山殺害生靈，罪惡甚大，發在陰山，幽置枯井，萬載不許翻身。」金蓮得知青雲拿去，乃奏太宗曰：「我師父奏上玉皇，青雲已被拿去了，速議進征。」太宗大喜，望空拜謝，遂謂仁貴曰：「青雲已去，聲勢已去，卿可出兵，早定遼邦。」仁貴即傳下令：「著秦懷玉領兵從南門殺出，丁山領兵從北門殺出，陳金定領兵從東門殺出，金蓮領兵從西門殺出，四下攻擊，蘇賊可擒矣。」分撥已定，一聲炮響，各人上馬，一擁而出。

　　未知如何，再看下回分解。

　　 