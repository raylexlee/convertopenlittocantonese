
			　　卻說太后被柬之等遷到上陽宮，思想前事，如同一夢，時時流涕。患病起來，日加沉重，過了數日而崩。中宗頒詔天下，整治喪禮不提。

　　卻說武三思門下，有兵部尚書宗楚客、御史中丞周利用、侍御史冉祖雍、太僕卿李竣光祿丞宋之遜、監察御史姚紹之等為其耳目，是為五狗，與韋后、婉兒夜譖柬之等。三思陰令人書皇后穢行，榜於天津橋，請加廢黜。中宗知之大怒，命監察御史姚紹之窮究其事。紹之奏言：「敬暉等五王使人為之。雖云廢后，實謀大逆，請族誅敬暉等以雪皇后之憤。」中宗命法司結其罪案，將敬暉五王流邊遠各州。三思遣人矯制於中途殺之。於是三思權傾天下，誰不懼怕。中宗也沒了主意，聽其節制。況韋后一心愛他，常對他說道：「我必欲如你姑娘，自得登臨寶位，方遂我心。」由是弄權，類於武后。

　　且說那時朝臣中，有兩個有名的才子，一姓宋名之問，字延清，汾州人氏，官為考功員外郎。一姓沉名佺期，字雲卿，內黃人氏，官為起居郎。若論此二人文才，正是一個八兩，一個半斤。那宋之問生得丰姿俊秀，性格風流，於男女之事亦甚有本領。他在武后時，已在朝為官，一心要親近武后，托一個相契的內監，於武后前從容薦引，說他內才外才都妙。武后笑道：「朕非不愛其才，但其人有口疾，故不便使之入侍耳。」原來宋之問自小有口臭之疾。當時內監將武后之言述與宋之問，宋之問甚是慚恨。自此，日常含雞舌香於口中，以希進幸。即此一端，可知是個有才無品行人了。那沈佺期亦與張易之輩交通，後又在安樂公主門下走動。安樂公主屢屢在中宗、韋后面前稱述沈、宋二人才學。

　　一日，中宗欲遊幸昆明池，大宴群臣。這昆明池，乃是漢武帝開鑿，闊大弘壯，池中有亭臺樓閣，以備登臨。當下中宗欲來遊幸宴集，先兩日前傳諭朝臣，各獻即事五言排律一篇，選取其中佳者，為新翻御製曲。於是朝臣都爭華競勝地去做詩。

　　韋后對中宗道：「外廷諸臣自負高才，不信我宮中嬪御無有才勝於男子者。依妾愚見，明日將這眾臣所作之詩，命上官昭容當殿評閱，使他們知宮廷中有才女子，以後應製作詩，俱不敢不竭盡心矣。」中宗大喜。遂傳旨，於昆明池畔另設帳殿一座。

　　帳殿一側高結彩樓，等候上官昭容登樓閱詩。此旨一下，眾朝臣俱到昆明池來。那日中宗與韋后及太平公主、安樂公主、上官昭容等俱至昆明池遊玩，大排筵宴。諸臣朝拜畢，賜宴於池畔。酒行既罷，諸臣各獻詩篇。中宗傳諭道：「卿等俱係美才，然所作之詩，豈無高下，朕一時未暇披閱。昭容上官氏才冠後宮，朕思卿等才子之詩，當使才女閱之，可做千秋佳話，卿等勿以為褻也。」諸臣頓首稱謝。中宗命諸臣俱於彩樓之前左邊站立，其詩不中選者逐一立向右邊去。少頃，只見眾宮女簇擁上官婉兒上樓。樓前掛起一面朱書的大牌來，上寫：「昭容上官氏奉詔評詩，只選最佳者一篇進呈御覽，其餘不中選者，即發下樓，付還本官。」當時，婉兒把那些詩篇舉筆評閱，眾官在樓下仰望。只見那些不中選的，紛紛飄下樓來。每一紙落下，眾人拾看，見了自己名字，即取來袖了，立過右邊去。眾詩落盡，只有沈佺期、宋之問二詩不見落下。等了許久，又見飄落一紙。眾視之，卻是沈佺期的詩，其詩云：

　　法駕乘春轉，神池象漢回﹔

　　雙星遣舊石，孤目隱殘灰。

　　戰鷁逢時去，恩魚望幸來﹔

　　山花陡騎繞，堤柳漫城開。

　　思逸橫汾唱，歌流宴鎬杯﹔

　　微臣雕朽質，羞睹豫章材。

　　詩後評云：

　　玩沈、宋二詩，工力悉敵。但沈詩落句辭氣已竭，宋作猶陡然健舉，故去此取彼。

　　婉兒評完，下樓復命，將宋之問的詩呈上。中宗與韋后觀看，都贊好詩。即召諸臣至御前，將宋之問的詩傳眾觀看。其詩云：

　　春豫靈池會，滄波帳殿開﹔

　　舟凌石鯨動，槎拂斗牛回。

　　節晦蓂全落，春遲柳暗催﹔

　　象溟看浴景，燒劫辨沈灰。

　　鎬飲周文樂，汾歌漢武才﹔

　　不愁明月盡，自有夜珠來。

　　諸臣看畢，大家稱美。中宗並索佺期之詩來看，又看了評語，因笑道：「昭容之評，二卿以為何如？」二人道：「評閱允當。」中宗又問：「眾卿之詩，多被批落，心內服否？」眾官道：「果是高才卓識，怎敢不服。」中宗大悅。當日飲宴，極歡而罷。自此，中宗為韋后輩所玩弄，心志蠱惑，全不留心國政。

　　時光荏苒，不覺臘盡春回。京師風俗，每逢上元，燈事極盛。六街三市，花團錦簇﹔大家小戶，張燈結綵﹔遊人往來如織﹔金鼓喧天，笙歌鼎沸﹔通宵達旦，金吾不禁。韋后聞知外邊燈盛，忽發狂念，與上官婉兒及諸公子，邀請中宗，一同微服出外觀燈。中宗笑而從之。於是各換衣妝，打扮做街市男婦模樣。又命武三思等一班近臣，也易服相隨。挨群逐隊，遍遊街市，與這些看燈的人，挨挨，擠擠，略無嫌忌。軍民士庶，有乖覺的都竊議道：「這般看燈的男女，像是大內出來的。不是公主，定是嬪妃﹔不是王子、王孫，定是公侯、駙馬。可笑我大唐皇帝，難道宮中沒有好燈賞玩，卻放他們出來，與百姓們飽看。如此人山人海，男女混雜，貴賤無分，成何體統！」眾人便如此議論。中宗與韋后領一班男女，只揀熱鬧處遊玩，全不顧旁人駭異。又縱放宮女幾千人，結隊出遊，任其所往。

　　及回宮查點，不見了好些宮女。因不便追緝，遂付之不究，糊塗過了。正是：帝后觀燈街市行，市人矚目盡心驚。

　　任他宮女從人去，贏得君王大度名。

　　未知燈事後，中宗與韋后又作出何狀，且聽下回分解。

　　 