
			　　卻說仁貴同徐績起程，行到長安，進入王城，直至金鑾殿，拜見太宗。龍顏大悅，賜繡墩坐下。太宗謂仁貴曰：「今遼西小丑百般辱罵，要奪大唐天下。寡人甚忿，意欲親征，誓殺此賊，掃蕩妖魔，故特召將軍為元帥。」仁貴曰：「微臣情願保駕，以報陛下。歸日可發旨意，親下教場，點起雄兵，前去征討。」太宗即頒下旨意，大小三軍，明早齊集教場聽點。

　　次日，太宗安排御駕，金鼓齊鳴，親下教場，演軍排陣。

　　太宗坐下，文武朝拜，三軍叩頭。太宗即點一名，平遼國公薛仁貴，時為平遼大元帥，賜寶劍一口，先斬後奏。又點一名，駙馬秦懷玉，封為開路左先鋒。又點一名，都督段野林，封為開路右先鋒。大小三軍，俱各賞賜。總點大兵一百萬，來日出征。太宗駕轉回宮。次早登殿，命太子監國。宣上薛仁貴，賜了金牌一面。仁貴更傳下令來，炮響三聲，金鼓齊鳴。太宗登輦，刀戟森森，旌旗閃閃，一路浩浩蕩蕩，不數日已到草橋地面，仁貴傳令安營。

　　且說迷王打聽唐兵已到草橋，乃遣張奇把守草橋關隘。張奇領兵萬餘前來搶奪。左先鋒秦懷玉奏太宗曰：「臣雖不才，願取頭關，以為我王安歇人馬。」太宗喜曰：「卿要多少人馬？」懷玉曰：「只消臣一人前去。」太宗聽說，命近侍取御酒來，親賜三杯，金花二枝。懷玉飲了御酒，帶了金花，單槍匹馬奔至遼西城下，大叫曰：「守關將卒，可速報張奇，早早獻城受縛，免害生靈，若少遲延，就將遼城踏為平地。」小將忙忙報與張奇。張奇即令先鋒烏文虜，領兵出關迎敵。文虜得令，引兵下關，高聲叫曰：「唐朝來將何人？」懷玉曰：「我乃唐王駙馬，姓秦名懷玉。你是何人？」烏文虜曰：「吾乃先鋒烏文虜也。我主欲奪取唐朝天下，總為一君，你尚敢來此搦戰？」懷玉聽言大怒，舉槍直取文虜，文虜提刀架住。兩下交戰五十餘合，文虜抵敵不過，回馬便走。懷玉勒馬趕上，只一槍，刺於馬下。大殺遼兵數百，提頭回見太宗。太宗大喜，即令排宴，慶賀懷玉打關第一功。

　　再說遼兵敗走，回報張奇，說先鋒烏文虜被唐將秦懷玉刺死了。張奇聽說，即謂眾將曰：「誰人出兵，與烏文虜報仇？」胡文耶曰：「小將願往。」即引三千人馬，殺至唐營。小卒報進，太宗君臣正在飲宴。右先鋒段野林曰：「待臣去捉他。」乃披掛上馬，來到陣前問曰：「來將何人？」文耶並不打話，掄槍直刺野林。野林大怒，舉刀交戰，不上數合，被野林大喝一聲，活捉過馬，奔回營中。見了太宗，太宗大喜，即將文耶斬訖，又令擺宴慶賞段野林。只見遼兵又回報張奇，說唐將活捉胡文耶去了。張奇大驚，遂統遼兵一萬，親自出陣，高聲叫曰：「唐王無道昏君，為何傷我二員大將？可速速出來交戰，早定太平。吾乃遼王駕下大都督、把關首將張奇是也。」小軍報入。太宗便問：「誰人去捉張奇？」薛仁貴奏日：「要捉張奇，臣有一計，遂可以奪了草橋關隘。」太宗問曰：「計將安出？」仁貴走上太宗身邊，附耳低言，如此如此。太宗大喜，即令三軍各處埋伏，依計而行。

　　仁貴乃自披掛，頭帶銀盔，身穿銀甲，腰繫玉帶，手執畫戟，辭了太宗。太宗親賜御酒三杯。仁貴飲了，跳上龍駒，豎起西方白虎神旗，奔到陣前，大叫曰：「來將何名？」張奇曰：「我是迷王駕下大都督張奇。你是何人？」仁貴曰：「若說我姓名，曾在海東奪了遼城，活捉蘇文，收復高麗，國王敕封平遼國公薛仁貴，你蠻夷個個聞名，將軍為何不曉？」張奇曰：「久聞將軍大名，但在遼東畏服將軍，我遼西定然不服。」仁貴聽了，舉戟就刺張奇，張奇亦舉槍架住。兩下齊戰二十餘合，不分勝負。仁貴虛將畫戟拖地而走，張奇不知是計，隨後趕來。

　　看趕至東邊，忽一聲炮響，秦懷玉領兵殺出，火箭齊發。張奇心知中計，忙往西走。又見西邊一聲炮響，段野林領兵殺出。

　　三軍務將鐵彈子飛打，打死遼兵無數，張奇進退無計。仁貴催動人馬，卻把張奇困在中間。張奇前衝後突，不能得出。仁貴將張奇一鞭打死，眾軍一齊擁過草橋關，奪了遼城。

　　仁貴傳令安民，迎接聖駕入城。文武官僚都來朝賀。太宗宣上薛仁貴曰：「今取遼西第一座城池，非卿之神機妙算，焉能一舉成功。」仁貴曰：「此乃陛下洪福，臣何力焉。」太宗就令擺宴，賞賜群臣，犒勞三軍。遂問仁貴曰：「此去遼王駕下，還有多少道路？」仁貴即將地理圖獻上，又對太宗曰：「此去還有半月。」太宗曰：「遼王無道，興兵犯界，若不搗其巢穴，終為後患。卿可傳下號令，即日起程。」仁貴得旨，乃號令三軍一齊進發，攻取遼城。軍馬行了半月，已到節天關隘。安下營寨，太宗就問仁貴：「用何計攻城？」仁貴曰：「待臣去看虛實，然後定計。」遂上馬前行，不在話下。

　　卻說遼王升殿，小卒報曰：「今有大唐天子，領兵百萬，殺至草橋關下，斬了都督張奇，先鋒胡文耶、烏文虜，奪了遼西第一壟城池。今又驅兵大進，已至節天關下寨。」遼王聞報大驚。蘇保童奏曰：「臣有一計可捉唐王。」遼王問：「何計？」保童曰：「我王將城內人民財物，俱搬到一城，臣領人馬離城二十里之地安下。將紅朱漆櫃放下鴿子，安在殿上。等待唐王入城上殿，必定打開紅櫃，那時看見鴿子飛起，臣即領雄兵百萬，困住唐王，叫他內無糧草，外無救兵，一鼓擒之，長安可取也。」遼王大喜，依計而行。

　　卻說仁貴來到節天關口仔細觀看，只見空城一座，裡面絕無動靜，回見太宗奏曰：「臣到關口仔細遍觀，卻是空城，此必遼王暗下計策，哄陛下進城，意欲困我兵將也。」太宗曰：「非也。他見我奪關斬將，勢不可當，乃心上畏懼，望風逃竄，卿何慮之過。」即急催兵馬進城。仁貴又奏曰：「陛下休要入城，倘若會兵四面圍住，那時進退無路，可不誤了大事。」太宗不聽，竟到城內，坐於遼邦殿上。

　　文武群臣稱賀已畢，太宗見殿上有一紅櫃，乃問群臣曰：「此內何物，莫非金寶乎？可開一看。」仁貴忙奏曰：「不可打開，內必有奸計。」太宗不信，令武士上前打開。只見裡面都是帶鈴鴿子，一聲響亮，群飛去了。太宗大驚曰：「不聽薛卿之言，卻中番人之計。」正欲出城。保童見群鴿飛回遼營，急統兵百萬，頃刻時，將節天關城四面圍定。太宗聞報，魂不附體，謂仁貴曰：「朕不聽卿言，以致禍患臨身，奈何？」仁貴曰：「陛下勿憂，且當出兵，與他交戰。」仁貴乃高聲叫曰：「誰敢出馬交戰？」秦懷玉曰：「小將欲往。」遂挺槍上馬，開門殺出。蘇保童乃遣先鋒雷廷贊出馬，各不答話，交戰三十餘合，被懷玉刺死落馬。大殺遼兵百餘，提了首級，回見太宗，太宗大喜。

　　未知保童如何再戰，且聽下回分解。

　　 