
			　　卻說懷義與碩貞相見，擁抱大哭，各訴衷情。懷義道：「賢姊既已受安，部下兵馬如何處置？」碩貞道：「我既歸降，自當同你到京面聖。兵馬且屯紮睦州再處。」懷義道：「如此絕妙。」碩貞傳眾軍頭目說了，軍馬只暫住睦州候旨，只帶三四十親隨，同懷義入京。行了兩日，遇見薛仁貴兵馬，懷義把招安事體與他說了。仁貴聞言，引兵回象州去，具疏奏聞。懷義同碩貞行到京中，懷義先入宮報知太后。太后差官迎接碩貞進宮。太后一見，悲喜交集，大家細把別後事情說了，留在宮中住了兩三日，贈了金銀緞匹，買一所民房居住，敕賜碩貞為歸義王，與太后為賓客，懷義賜爵鄂國公，時時入宮與太后追歡取樂。

　　倏忽間又是秋末冬初。太平公主乃太后之愛女，貌美而豔，素性輕佻，胡作敢為。先適薛紹，不上兩三年，把他弄死。歸到宮中，又思東尋西趁，不耐安靜。太后恐怕拉了心上人去，便將她改適大夫武攸暨。是日，太后在御園，見草木黃落，苑中無色。謂近侍道：「明日武攸暨必來謝親，賜宴苑中，如何使萬花齊放，以彰瑞慶。」近侍道：「如今是秋末冬初的天氣，哪得百花齊放。」太后想了半晌，即宣歸義王陳碩貞入朝，叫她用些法術，把苑中花木一盡開花，以顯瑞兆。碩貞道：「若是陛下要一二種花，臣或可向花神借用﹔若要萬花齊發，這是關係天公主持，須得陛下詔旨一道，侍臣移檄花神轉奏天庭，自然應命。」太后即寫一詔道：

　　明朝游上苑，火速報春知。

　　花鬚連夜發，莫待曉風吹。

　　太后寫完，將詔付碩貞。碩貞又寫一道檄文，別了太后到苑中施符作法，焚與花神不提。太后又傳旨，著光祿寺正卿蘇良嗣進苑整治筵席。到了次日，天氣融和，萬卉敷榮，群枝吐豔。蘇良嗣先到苑中暢華堂檢點筵席。不多時，御史狄仁傑領各官進來，見了這些花朵，不勝浩歎道：「奇哉！天心如此，人意何為。」內史安金藏道：「不知萬卉中可有不開的？」眾臣各處閒看，惟有槿樹杳無萌芽。不覺贊歎道：「妙哉槿樹，真可謂持正不阿者矣！」正說間，只見駙馬武攸暨進宮去朝見了，到暢華堂來領宴。

　　又見許多宮女擁著太后進來，叫大臣不必朝參。排班坐定，太后道：「草木凋枯，毫無意興，故朕昨宵特敕一旨，向花神借春，不意今早萬花盡放，足見我朝太平景象。此刻飲酒，須要盡興。」又吩咐內侍：「去看萬卉中，可有違詔不開的？」左右道：「萬花俱放，只有槿樹不開。」太后命左右剪除枝幹，謫在籬邊作障，不許復植苑中。那武三思輩無不諛詞贊美。獨有狄仁傑等俱道：「春榮秋落，天道之常。今眾花特發，是冬行春令。陛下還宜修剩」酒過三巡，眾臣辭退，太后也命駕回宮。三思見太后不邀自己入宮，心中疑惑。即走到翠碧軒，看見上官婉兒獨自倚欄呆想。三思近前道：「婉姐，你想什麼！敢是想我麼？」婉兒撇轉頭來，見是三思，笑道：「我不是想你，是想，有一個心上人想你。」三思道：「是哪個？」婉兒就把韋后的話對他說了：「我常在他面前贊你如何風流，又說你同太后在宮如何舉動，她便長歎一聲，好似癡呆的模樣道：『怪不得太后愛他。』這不是他想你麼？可惜如今同聖上在房州，她若得回來，我引你去，豈不勝過上宮麼。」三思道：「韋后既有如此美情，我當在太后面前竭力周全，召還盧陵王。我再問你，今日誰在宮中與太后頑耍？」婉兒道：「是懷僧。」說罷，兩人分手而別。

　　時索元禮、周興、來俊臣輩同在暢華堂與宴，見狄仁傑諸正人直臣，意氣矜驕，殊不為禮，心中懷恨。適虢州楊初成，矯制募人迎帝於房州，太后敕旨捕之。索元禮等就密上一表，說狄仁傑、蘇良嗣、安金藏等與盧陵王同謀造反。太后覽表大怒。然知狄仁傑乃忠直之臣，用筆抹去。餘人諭索元禮勘問。

　　元禮臨審酷烈，把蘇良嗣一夾，要他招認謀反。良嗣喊道：「天地祖宗在上，如皇嗣稍有異心，臣等甘願滅族。」又要把安金藏夾起來。金藏道：「為子當孝，為臣當忠，欲叫臣去陷君，臣不為也。今既不信金藏之言，請剖心以明皇嗣不反。」即引佩刀自剖其胸，五臟皆出，血湧法堂。李日知見了，忙叫左右奪住佩刀，奏聞太后。太后即傳旨著元禮停推，叫太醫看視安金藏。此事遠近傳聞。

　　眉州刺史英公李敬業乃李勛之孫，同弟敬猷行至揚州。時唐之奇、駱賓王因坐事貶謫，亦到揚州與敬業相會。忽聞京報說安金藏之事，敬業不勝駭怒道：「可惜先帝數年鏖戰，始得太平，不期今日被一婦人，把他子孫翦滅殆盡。舉朝公卿何同木偶也！」駱賓王道：「這節事，令祖先生若在，或者可以挽回，如今說也徒然。」敬業道：「兄何必如此說，人患不同心耳！設一舉義旗，擁兵而進，孰能御之。」唐之奇道：「既如此，兄何寂然。」賓王道：「兄若肯正名起義，弟作一檄以贈。」敬業大喜，即日祭告天地，祀唐祖宗，號令三軍，豎起義旗。

　　賓王展開素紙，寫出檄文，送與敬業眾人觀看。檄文曰：

　　　　偽臨朝武氏者，人非和順，地實寒微。昔充太宗下陳，曾以更衣入侍。洎乎晚節，穢亂春宮。潛隱先帝之私，陰圖後房之嬖。踐元后於翬翟，陷吾君於聚麀。殺姊屠兄，弒君鴆母。人神之所同嫉，天地之所不容。尤復包藏禍心，竊窺神器。君之愛子，幽之於別宮﹔賊之宗盟，委之以重任。敬業皇唐舊臣，公侯塚子。奉先君之成業，荷朝廷之厚恩。公等或居漢地，或葉周親，或膺重寄於話言，或受顧命於宣室。言猶在耳，忠豈忘心。一坏之土未乾，六尺之孤何托。請看今日之域中，竟是誰家之天下。

　　敬業與眾人看了，各各大慟。敬業道：「這事不是一哭可以了事，只要諸公商議做去便了。」於是敬業起兵矯詔，殺揚州長史，升府庫，赦囚徒。旬日間聚兵十餘萬，移檄州縣。

　　未知如何，且看下回分解。

　　 