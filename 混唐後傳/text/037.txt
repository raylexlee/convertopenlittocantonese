
			　　卻說上皇聞李輔國與張后內外比附弄權，心中忍耐不住。一日，肅宗來問安，說了些朝務。上皇道：「從來治國必先齊家，今聞閹奴李輔國附比中宮，怙勢作威，汝知之否？」肅宗悚然起應道：「容即查治。」言訖而退。原來張后恃寵驕悍，肅宗因愛而生畏，不敢少加聲色。李輔國掌握兵柄，阿附張后，倚勢弄權。肅宗雖亦心忌之，只是奈何他不得。故雖承上皇嚴諭，亦隱忍不發。那知上皇這言語，早被內侍們傳入李輔國耳中。輔國密地啟知張后，各懷怨怒，相與計議道：「上皇深居宮禁，安知此事。此必是高力士妄生議論，聞於上皇故也。力士為上皇耳目，當圖去之，更須使官家莫要常與上皇相見，須遷上皇於西內為妙。」卻說上皇所居興慶宮與民間閭闔相近。其西北隅有一高樓，樓上可見街市。上皇時常臨幸此樓。街市過往的人，遙望叩拜。

　　上皇有時以御膳餘剩之物，命力士宣賜街市中父老，人都歡樂，共呼萬歲。李輔國便借端密奏肅宗道：「上皇居興慶宮，而高力士日與外人交通，恐不利於陛下。且興慶宮與民居逼近，非至尊所宜居。西內森嚴，當奉迎太上居之，庶可杜絕小人，無有他虞。」肅宗道：「上皇愛興慶宮，今無故遷徙西內，殊拂聖意，斷乎不可。」輔國見肅宗不從，乃密啟張后。張后將欲上奏，適肅宗偶觸風寒，身子不豫，暫罷設朝，只於宮中靜養。

　　輔國遂乘此機會與張后定計矯旨，遣心腹內侍及羽林軍士，詣興慶宮見上皇奏道：「皇爺稱興慶官逼近民居，有褻至尊。故特請駕幸西內。皇爺現在西內候太上駕到。」上皇心下驚疑不決。高力士奏道：「既皇帝有旨來迎，太上可且一往，俟至彼處與皇帝面言，或遷或否，再作計議。」上皇無奈，只得上輦，力士令軍士前導，內侍擁護鑾輿。將至西內，李輔國前來迎接。

　　車駕入西內，至甘露殿上。上皇下輦，升殿坐定，問：「皇帝何在？」輔國奏道：「皇爺適間正欲至此迎駕，因觸風寒，忽然疾作，不能前來，令奴輩轉奏，俟疾稍痊，即來朝見。」說罷叩辭而去。上皇連聲歎息。力士道：「今日遷宮之舉，必是輔國作祟，皇后主張，非皇帝聖意。」上皇道：「興慶宮是朕所建，於此娛老，頗亦自適。不意徙居此地，煢煢老身，幾無寧處，真可為長歎息。」說罷，淒然欲淚。那時，李輔國矯旨遷上皇於西內，恐肅宗病癒見責，乃托張后先為奏白。肅宗駭然道：「得毋驚太上乎？」張后道：「上皇已安於此，並無他言。」肅宗想張后、輔國如此作為，亦無可奈何。及病小愈，即欲往朝，又被張后阻住。再過數日，肅宗命駕往西內，朝見上皇起居畢。上皇沒甚言語，唯有咨嗟歎息。肅宗心上不安，逡巡告退。回至宮中，張后接見，又冷言冷語。肅宗受了悶氣，舊病復作。上皇聞知，遣高力士來問疾。肅宗聞上皇有使臣到，即命宣來。哪知張后與輔國正恨力士，要處置他。便遣小內侍假傳口諭，教他回去。待力士轉身回步後，方傳旨宣召。力士連忙再回到宮門，輔國早劾奏說：「高力士奉差問疾，不候旨見駕，擅自轉回，大不敬，宜加罪斥。」張后立逼肅宗降旨，流高力士於巫州，不得復入西內。一面遣中官奏聞上皇，一面著該司即日押送力士赴巫州安置。後力士聞上皇晏駕，追念君恩，日夜痛哭，嘔血而死。

　　當時上皇聞力士被罪遠竄，益發慘然。左右使令都非舊人。

　　止有舊樂工張野狐、賀懷智、李等三四人隨侍。上皇每日思念梅妃與楊妃，涕淚不已。時有一方士姓楊名通幽，自稱鴻都道士，聞上皇追念故妃，因自言有李少君之術，能致亡靈來會。

　　李聞知，薦於上皇，召入西內，要他作法，招引楊妃、梅妃的魂魄來相見。通幽乃於宮中結壇，焚符發檄，步罡誦經，竭其術以致之，竟無影響。上皇不勝嗟歎。通幽道：「二妃必非凡品，當是仙子降生，故難招來。臣請游神馭氣窮幽極渺，尋取仙蹤回報。」遂俯伏壇中，運出元神，遊行霄漢。忽見一白鸚鵡展翅飛翔，作人言道：「尋人的這裡來。」通幽知是仙禽引路，就隨其飛而行。忽見一所宮殿，那鸚鵡飛入宮中去了。

　　通幽見宮門上有金字匾書「蕊珠宮」三字。又見二仙女從內而出，一穿繡衣，一穿素衣。那繡衣仙女指著通幽道：「下界生魂，何由來此？」通幽稽首道：「下方道士，奉上皇命，訪求故妃魂魄，今逢二位仙娥，莫非是楊太真、江采蘋乎？」繡衣仙女道：「非也，我乃河伯夫人。」指著素衣仙女道：「此位乃龍女也。那江采蘋宿原世系蕊珠宮仙女，兩度謫落人間，今她塵緣已盡，仍回本處，汝未可得見。那楊阿珠，多作惡孽，安得至此。汝欲訪她，可向東行去，自有人指示你。」通幽聞言，望東而去。來到一座高山，遙見蒼松之下，坐著三位仙翁，二仙對弈，一仙旁觀。通幽上前參謁，叩問三仙姓氏。那位上首的仙翁道：「我即張果，此二位即葉法善、羅公遠也。我想上皇今已老矣，也該覺悟，卻又命你來訪求二妃魂魄，何不灑脫至此。」通幽道：「梅妃在蕊珠宮，弟子適已聞之，只不知楊妃在何處，伏乞仙師指引一見，以便復上皇之命。」張果道：「你可知上皇與楊妃的前因後果麼？」通幽道：「弟子未知。」張果道：「上皇宿世乃元始孔升真人，因在太極宮聽講，不合與蕊珠宮仙女相視而笑，犯了戒律，謫生塵凡，罰作女身，即隋宮朱貴兒是也。當時貴兒罵賊而死，天庭最重忠義，應得福報。只因她與隋煬帝有宿緣，又曾私相誓願來生再得配合，故使轉生為開元天子，完此一段誓願。」通幽道：「請問朱貴兒與煬帝有何夙緣？」張果道：「煬帝前生是只怪鼠，因竊食九華宮皇甫真君丹藥，被真君縛於石室一千三百年。

　　他在石室潛心靜修，立志欲作人身，享人間富貴。那孔升真人偶過九華宮，知怪鼠被縛多年，憐他靜修已久，勸皇甫真君放他，往生人世，享些富貴，酬其夙志，有此一勸，結下宿緣。

　　皇甫真君因奏請上帝，將鼠怪托生為煬帝，以應劫運。恰好孔升真人亦得罪降謫為朱貴兒，遂以宿緣而得相聚，不意又與煬帝結下再世姻緣，因又轉生為唐天子，煬帝轉生為楊妃。那煬帝既為帝王，怪性復發，且有弒逆大罪，上帝震怒，只判與十三年皇位，敕以白練繫頸而死，罰轉女身，仍姓楊氏，與朱貴兒後身完結孽緣，仍以白練繫死，然後還去陰司候結。那弒逆淫暴的罪案，況她為妃子時，又恃寵造孽，罪上加罪。如今她的魂魄已入地獄，要那裡去尋她。」通幽道：「原來有這些因果。但弟子怎好把這些話去回復上皇。」葉法善道：「你不妨用飾辭以應之。」通幽道：「飾辭無據，恐不相信。」羅公遠道：「要有憑據也不難。我聞得天寶十載，楊妃從上皇避暑驪山宮，於七月乞巧之夕，並坐長生殿庭中納涼時，已夜半，宮婢俱已寢息，楊妃與上皇相誓，願世世為夫婦。此事世間無一人知道，你可以此回奏，自然相信。」通幽道：「朱貴兒與煬帝有私誓，遂得再合，今楊妃與上皇也有私誓，來生亦得再合否？」公遠道：「貴兒以忠義相感，能如願。楊妃無貞節，其私誓不過癡情癡念，哪裡作得準。」通幽道：「梅妃前因，還求仙師說明，好一並回奏。」張果道：「梅妃即蕊珠仙女，因與孔升真人一笑，謫降人間。兩世都入皇宮，在隋時為侯夫人，負才色而不遇主，以至自經再轉生為梅妃，方與孔升真人了一笑之緣。如今仍作仙女去了。你今回奏，只說二妃俱是仙女，各各安樂，須勸上皇洗心懺悔，勿昧前因，當復仙位。」言訖，把袖一揮。通幽早於壇中驚醒。遂趨上皇御前啟奏說：「梅妃、楊妃俱是蕊珠宮仙女，云：『上皇係仙真降生，與我有緣，故得聚首，今雖相別，後會有期，不須悲念，奉勸上皇及早明心養性，萬歲後，當復仙位。』」上皇聽了，心還未信。通幽又把楊妃七夕私誓之言奏上，上皇聞言，始信其真，厚賞通幽。