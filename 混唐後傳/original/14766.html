<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第十九回　謫仙應詔答番書　力士進讒議雅調</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　謫仙應詔答番書　力士進讒議雅調</font></h4>
			　　今且不說楊妃復入宮中，釀禍啟亂。且說那時有一番國，名渤海國，遣使前來，卻沒有方物上貢，只有國書一封，欲入朝呈進。賀知章詢其來意，番官答道：「國王致書之意，使臣不得而知。候中朝天子啟書觀看，便知分曉。」知章引番使入朝面聖，呈上國書。玄宗命番使且回館驛候旨，著值日宣奏官將番書拆開宣奏。那日是侍郎蕭炅值日。當下蕭炅把番書拆開看，吃了一驚。見那書上寫的字，盡是奇形異跡，一字不識。<br />
　　只得叩頭奏道：「番書字跡皆如蝌蚪之形，臣愚不能辨識，伏候聖裁。」玄宗召李林甫、楊國忠一齊上前取看，也一字不識。<br />
　　又傳示文武官員，並無一人能識。玄宗怒道：「堂堂天朝，濟濟多官，如何一紙番書，竟無人能識，可不被小邦恥笑。限三日內，若無回奏，在朝大小官員，一概罷職。」是日，各官悶悶而散。賀知章回到家中，鬱鬱不樂。<br />
　　那時李白正寓居賀家，見知章納悶，問其緣故。知章把前事述了一遍。李白微笑道：「番字亦何難識，惜我不為朝臣，未見此書耳。」知章大喜道：「太白果能辨識番書，我即當奏聞。」李白笑而不答。<br />
　　次日早朝，知章出班奏道：「臣有一布衣之友，係西蜀人，姓李名白，博學多才，能辨識番書，乞陛下召來，以書示之。」玄宗准奏，遣內侍召李白見駕。李白對天使拜辭道：「臣乃賤士，學識淺陋，文字不足以入朝貴之目，何能仰對天子。臣不敢奉詔。」內侍以此言回奏。知章復啟道：「臣知此人文章蓋世。只因去年入試，被外場官抹落卷子，不與錄送，未得一第。<br />
　　今日布衣入朝，心懷慚愧，故不即應召。乞陛下特恩賜以冠帶，更遣一朝臣往宣，乃見聖主求賢至意。」玄宗准奏，即賜李白以五品冠帶朝見。著賀知章速往宣來。<br />
　　知章奉旨，到家宣諭李白。李白不敢復辭，即穿了御賜冠帶，與知章乘馬同入朝中。山呼朝拜畢，玄宗見李白一表人才，滿心歡喜道：「卿高才不第，誠可惋惜，然朕自知卿可不至於終屈也。今者番國遣使上書，其字跡怪異，無人能識。卿多聞廣見，必能為朕辨之。」便命侍臣將番書付李白觀看。李白接來，看了一遍，啟奏曰：「番字各不相同，此渤海國之字也。但舊制番國上表，遵依中國字體。今渤海國不具表文，逕以國書，非禮太甚。」玄宗道：「他書中何言？卿可宣讀。」李白於御座前將唐音譯出，高聲朗誦道：渤海大可毒，書達唐朝官家：自你占卻高麗，與俺國逼近，邊兵屢次侵犯疆界。今差官齎書來說，可將高麗一百七十六城讓與俺國，俺有好物相送。太白山之兔，湄泥河之鯽，扶餘之鹿，郟頡之豕，率賓之馬，沃川之綿，九都之李，樂游之梨，你官家各都有分。一年一進貢。若還不肯，俺即起兵來廝殺，且看誰勝誰敗。<br />
　　玄宗聽了，龍顏不悅道：「番邦無狀，欲爭占高麗，將何以應之？」李白奏道：「臣料番王謾辭瀆奏，不過試探天朝之動靜耳。明日可召番使入朝，命臣面草答詔，亦用彼國之字示之。詔語恩威並著，懾伏其心，務使可毒拱手降順。」玄宗大悅。因問：「可毒是彼國王之名耶？」李白道：「渤海國稱其王曰可毒，猶之回紇稱可汗，吐蕃稱贊普，各從其俗也。」玄宗大喜，即擢李白為翰林學士，賜宴於金華殿中，教樂工侑酒。眾官見李白恁般隆遇，無不歎羨。只有楊國忠、高力士二人不樂。<br />
　　次日玄宗升殿，百官齊集。賀知章引番使入朝候旨。李白對番使道：「小邦上書，詞語悖慢，殊為無禮，本當誅討，今我皇上聖度，姑置不較，有詔批答，汝宜靜候。」番使恐懼，立於階下。玄宗命設文几於御座之旁，鋪下文房四寶，賜李白坐繡墩草詔。李白奏道：「臣所穿靴不淨，恐污茵席，乞陛下寬恩，容臣脫靴易履而登。」玄宗便傳旨，將御用的雲鎖朱履著內侍與學士穿著。李白叩頭道：「臣前應試，遭右相楊國忠、太尉高力士斥逐。今見二人列班，臣氣不旺。況臣今日奉命草詔，口代天言，宣諭外國，事非他比。伏乞聖旨，著國忠磨墨，力士脫靴，以示寵異，庶使遠人不敢輕視詔書，自然臣服。」玄宗此時正在用人之際，即准所奏。國忠、力士暗想：「前日科場中輕薄了他，今日乘機報復。」心中雖恨，卻不敢違旨，只得一個與他脫靴換鞋，一個磨墨侍立相候。<br />
　　李白欣然就座，舉起兔毫，手不停揮，草成詔書一道。另別紙一副，寫作副封，一並呈於龍案。玄宗覽詔大喜，及取副封一看，咄咄稱奇。原來那字跡與那來書無異，一字不識。傳與眾官看了，無不駭然。玄宗命李白宣示番使，然後用寶入函。<br />
　　力士仍與換靴。李白下殿，呼番使聽詔，將詔書朗讀。詔曰：大唐皇帝，詔諭渤海可毒：本朝應運開天，撫有四海，恩威並用，中外悉從。凡諸遠邦，畢獻萬物，莫敢不服。<br />
　　昔高麗拒命，天討再加﹔傳世九百，一朝殄滅。豈非逆天之明鑒歟！況爾小國，高麗附庸﹔比之中朝，不過一郡﹔士馬芻糧萬不及一。若螳臂自雄，鵝癡不遜，天兵一至，玉石俱焚。今，朕體上天好生之心，恕爾狂悖﹔急宜悔過，勤修歲事，毋取誅戮。爾所上書，不遵天朝書法蓋因遐荒，未睹中華文字。故茲答詔，另賜副封，即用汝國字體，想宜知悉。<br />
　　李白宣讀畢，番使叩頭受詔，辭朝而去。回至本國見了國王，備述前事。那可毒看了詔書及副封番字，大驚。與國相商議，天朝有神仙幫助，如何敵得。遂寫降表，遣使入朝謝罪，按期朝貢，不敢復萌異志。此是後話。<br />
　　且說玄宗欲加李白官爵並賜金帛。李白俱辭不受，道：「臣願逍遙閒散，供奉左右，如漢東方朔故事。且願日得美酒痛飲足矣。」玄宗乃詔光祿官，日給與上方佳醞，聽其到處遊覽。<br />
　　是時宮中沉香亭下，牡丹花盛開，玄宗命設宴亭中，同楊妃賞玩。忽見樂工李龜年引梨園子弟前來承應。叩拜畢，便待奏樂唱曲。玄宗道：「且住，今日對妃子，賞名花，豈可復用舊樂。」即著李龜年：「將朕所乘玉花驄馬，速往宣李白學士來作新詞慶賞。」龜年奉旨出宮，牽了玉花驄，自己也騎了馬，一逕到翰林院來宣召李白。只見院中人役回說，李學士已於今早微服往長安市灑肆里吃酒去了。龜年便叫院中人拿了他的冠帶袍服，一同尋至市中。聽得一座酒樓上，有人高歌道：三杯通大道，一斗合自然。<br />
　　但得酒中趣，莫為醒者傳。<br />
　　龜年聽了道：「這歌就是李學士了。」遂下馬入肆，走上樓來。只見李白吃得酩酊大醉，猶持杯不放。龜年上前高聲說道：「奉聖旨立宣李學士至沉香亭見駕。」李白放下酒杯，向龜年念一句陶淵明的詩道：「我醉欲眠君且去。」念罷瞑然欲睡。<br />
　　龜年叫眾人上前將李白扶下樓，攙上玉花驄馬。眾人左右扶持，到得五鳳樓前。有內侍傳旨，賜李白走馬入宮。龜年教把冠帶袍服就馬上替他穿了，走至沉香亭前，攙扶下馬，醉極不能朝拜。玄宗命鋪紫氍毹於亭畔，且教少臥。親往看視，解御袍復其體。楊妃道：「妾聞冷水沃面，可以解醒。」乃命內侍取水，含而噗之。<br />
　　李白睡夢中驚動，略開雙目，見是御駕，方掙扎起來，俯伏於地道：「臣該萬死。」玄宗見他尚未甦醒，命扶起賜坐。<br />
　　遂叫御廚將越國所貢鮮蚱造三份醒酒湯來。須臾，內侍以金碗盛魚湯進上。玄宗賜李白飲之，頓覺心神清爽，叩頭謝恩。玄宗道：「今日召卿，別無甚事。」指著亭下道：「只為這牡丹盛開，歡與妃子賞玩，欲卿來作新詞耳。」李白領命，即賦清平調三章呈上。<br />
　　雲想衣裳花想容，春風拂檻露華濃。<br />
　　若非群玉山頭見，會向瑤臺月下逢。<br />
　　一枝濃豔露凝香，雲雨巫山枉斷腸。<br />
　　借問漢宮誰得似？可憐飛燕倚新妝。<br />
　　名花傾國兩相歡，常得君王帶笑看。<br />
　　解釋春風無限恨，沉香亭北倚欄杆。<br />
　　玄宗看了，大喜道：「學士真仙才也！三詩清新俊逸，又將花容人面一齊寫盡，妙不可言。今番歌唱，妃子也須相和。」乃命念奴同聲而歌，玄宗自吹玉笛和之。和罷，又令李龜年與梨園子弟將三調再葉絲竹，重歌一轉，為妃子侑酒。及曲既終，楊妃再拜稱謝。玄宗笑道：「莫謝朕，可謝李學士。」楊妃乃把盞斟酒敬李白，斂衽謝其詩意。李白跪飲酒訖，頓首謝賜。<br />
　　自此李白才名愈著。玄宗、楊妃皆愛而重之。那高力士深恨脫靴之辱，欲進讒言，未得其便。忽想他清平調中一個破綻，即走入宮來。見楊妃獨自凴欄微吟清平調，點頭得意。力士因密奏道：「老奴初意，娘娘聞此詞，怨之刻骨，何反拳拳如是？」楊妃忙問其故。力士道：「他說『可憐飛燕倚新妝』，是把飛燕比娘娘。試想那趙飛燕當日所為何事，卻以相比，極其譏刺，娘娘豈不覺乎？」原來玄宗閱《趙飛燕外傳》，見說她體態輕盈臨風而立，常恐被風吹去。因戲語楊妃道：「若汝則任吹多少。」蓋嘲其肥也。楊妃最恨人說她肥，李白偏以趙飛燕相比，心中正喜。今聽高力士說是暗指飛燕私通之事，合著她私通安祿山，以為譏刺，於是變喜為恨，遂於玄宗面前說李白縱酒狂放，無人臣之禮。楊國忠亦以磨墨為恥，也常進讒言。玄宗雖愛李白，因宮中不喜歡他，遂不召他內宴。李白知為小人中傷，便上疏乞休。<br />
　　未知如何，且聽下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>