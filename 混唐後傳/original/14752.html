<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第五回　薛仁貴遼西認子　陳金定計殺遼婆</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　薛仁貴遼西認子　陳金定計殺遼婆</font></h4>
			　　當日，兩將又令鳴鑼擂鼓，大相征戰，直殺得鬼哭神驚，天昏地暗。小卒慌忙報進城中，說有一年幼將軍，領兵與保童征戰，甚是威猛。太宗聞報，即與徐績上城觀看。見旗上寫「平遼薛國公之子薛丁山」。太宗謂徐績曰：「旗上分明寫『薛國公之子』，吾聞其子已死，此是何方將佐？」徐績曰：「須去問了薛公，便見分明。」太宗乃同徐績下城，親至仁貴牀前問曰：「刀傷可好些麼？」仁貴曰：「刀傷雖略好些，尚未十分平復。」太宗親為之敷藥，不逾時，而刀口平復。太宗大喜，又問曰：「卿有幾子？」仁貴乃流淚曰：「臣妻只生一子，取名丁山，年十二歲，也會射箭。臣征東回家之時，偶遇於白河村中射雁，他自誇己能。臣間別多年，一時父子不相識認，兩下比試，不覺失手射死，臣嗣絕矣。」太宗曰：「今城外有一少將，貌似將軍，旗上寫『平遼薛國公之子薛丁山』。卿同朕一看，便見分明。」仁貴就隨太宗上城觀看，果見旗上名字。仁貴曰：「我子分明死了，如何又在這裡，此實不敢信也。且看他交戰何如。」仁貴看了，曰：「真勇將矣，可速調兵接應。」丁山戰到日晚，遂左手提槍，右手取出鐵鞭揮去，正中保童背心，口吐鮮血，負痛而走。丁山催動人馬，大殺遼兵。太宗忙傳聖旨，迎接年少將軍。<br />
　　丁山入城朝見太宗，太宗問曰：「卿是何人？」丁山曰：「臣是薛仁貴之子薛丁山。」太宗方知是實。忙召仁貴上殿，謂曰：「果是卿兒子。」丁山一見父親，乃拜伏在地。仁貴上前扶起，哭曰：「吾兒你緣何得了性命？」丁山將前事說了一遍，仁貴大喜。太宗曰：「卿父子今日得相會，亦是朕有幸也。」遂命安排筵宴慶賀薛家父子不提。<br />
　　卻說蘇保童被丁山打了一鞭逃回，自揣：「丁山武藝高強，如何敵得他過，我有姑娘蘇金定，神通廣大，呼風喚雨，駕霧騰雲，件件精通，須得她來，方可捉獲此子。她今在二姑山中修行，不免請她來，多少是好。」次日，上馬行到二姑山，見了姑娘，低頭下拜。蘇金定曰：「姪兒為何到此？」保童曰：「我與唐朝薛丁山戰了一日，未見勝負，後來被他打了一鞭，特來請姑娘到營中，乞助一陣。」金定曰：「我已修行，豈有再行兵之理。」保童跪下，再三哀告曰：「我父已被薛仁貴殺死，此仇尚且未報。今其子丁山，又將姪兒打了一鞭，姑娘乞念我父手足之情，助我一陣。」金定被他哀求不過，只得從他。<br />
　　遂拿了鋼刀，上了馬，同保童竟殺到城下，高聲叫曰：「乳臭小子，可出對陣。」小卒慌忙報進。丁山遂提槍上馬，開門殺出，直取遼婆。戰到五十餘合，遼婆念起咒語。丁山誦起真經，兩下對過。遼婆終是女人，兩腿酸麻，策馬逃走，丁山隨後追去。<br />
　　金定走至黃昏，躲入廟去，見丁山趕近，扯滿弓弦，暗射一箭，正中丁山左臂，回身關上廟門。丁山大叫道：「賤人快來受死。」黑夜不見遼婆，亦自尋路走了。行了數十步，見一莊門，高聲便叫借歇。陳公聽得有人叫響，即來開門。丁山告曰：「吾是大唐保駕將軍薛仁貴之子薛丁山。今與遼婆大戰一日，彼乃逃生走了，吾隨後追趕，不想天色已晚，反被她射了一箭。現她不知去向，吾逃至此。望公公相救。」陳公忙扶入房中。只見陳公之女陳金定，看見便問：「此何方將士？」陳公曰：「此是唐王駕下將軍，若救得此人，富貴不小。」陳金定見丁山年紀幼小，人才出眾，心內歡喜，忙整酒飯相待。憫其箭傷，亦上前相見。安置已定，各自歇息。<br />
　　卻說遼婆躲在廟中，等待天曉開門，看見滿地都是血跡，暗想：「夜間此子必中我箭，箭上有藥，必然死矣，我且回去報與姪兒。但昨日至今，腹中饑餓，不免走到前面莊內，討些酒飯充饑，多少是好。」乃下馬竟入裡面。陳公見了，跪下曰：「皇姑來此何干？」皇姑把前言說了一遍：「特來與你借飯充饑。」陳公忙擺酒飯，管待遼婆。丁山不知，在裡面大叫一聲：「好痛殺我也。」遼婆便問：「裡面是誰大叫？」陳公佯言曰：「是我兒子，被虎傷了左臂，因此大叫。」遼婆曰：「我有箭瘡藥在此，拿去敷上即好。可叫他來見我。」陳公乃拿藥到裡面見丁山，將與遼婆應答的話述了一遍。丁山說聲：「多謝相救。」陳公遂將其藥敷上，瘡即不疼，頃刻平復。陳公說：「遼婆又要你出去見她。」丁山曰：「若還認得，此事將何理論？」兩人正在商議，陳金定走來聽見，向陳公曰：「兒有一計可救將軍。」陳公曰：「何計？」陳金定曰：「爹爹出去見她，說感蒙妙藥敷上，傷已平復，但一時起來不得，皇姑要見，須同進臥房裡面一見。孩兒持刀一把躲在門後，等她進來，一刀揮為兩段。一則救了將軍，二則除了此害，豈不是一舉兩得。」陳公曰：「妙哉！妙哉！」此時陳金定暗想：「丁山少年英雄，天下少有，若得此人結為夫婦，吾願足矣。」故此悉心相救。<br />
　　陳公依計，出見遼婆曰：「皇姑要見兒子，傷瘡雖好，一時尚起不得，請進臥房一見。」遼婆隨著陳公走進房內，忽門後閃出陳金定，大喝一聲，刀起頭落，已揮為兩段。丁山見了大喜，向前拜謝。陳金定挽住曰：「不要拜謝。奴有一言，將軍若不嫌奴家貌醜，願與將軍締結姻親。」陳公亦言曰：「我女年方二八，容貌頗美，武藝高強，能敵千員大將，將軍若肯招納，同去救了唐王，多少是好。」丁山想她救命大恩，只得應允。陳公大喜，就叫安排結親宴席。二人打扮整齊，行至堂上，先拜天地、家堂香火，後拜陳公夫婦，對拜已畢，三人入席。酒飲數巡席散，夫妻挽手同入羅帳，偕結鸞鳳。<br />
　　次早起來，夫婦拜見陳公。丁山曰：「感蒙岳父深恩，本當奉侍左右，但唐王與父親心內懸望，吾今要去，特稟知岳丈。」陳公曰：「可帶我女一齊同去。」丁山聽說，夫婦遂別陳公，一齊上馬。不移時，已到節天關，正遇蘇保童統兵殺來。丁山大叫曰：「遼奴，你請姑娘來助戰，如今已被吾殺死。你好好獻上降書，免你一死。」保童聽說大驚，又見有女將在旁，不敢回言，打馬便走。關上小卒看見丁山回來，忙報知太宗，太宗就令開城接入。丁山夫婦入城，朝見太宗，太宗問曰：「此女何人？」丁山曰：「臣妻陳金定也。」就將前事備細奏明。<br />
　　太宗大喜，就封丁山為總督元帥，妻陳氏為一品夫人。夫婦叩頭謝恩。太宗曰：「卿可同妻去見父親。」丁山乃與金定來見仁貴。雙雙拜下，說出情由。仁貴大喜不提。<br />
　　卻說蘇保童聞知姑娘被殺，心內大驚。忽想師父青雲老祖神通廣大，我不免請他到此，方能殺了薛家父子。遂上馬來到青雲山，進入洞中，拜見師父。老祖便問：「來此何干？」保童將交戰事情說了一遍：「弟子特來請師父相助一力。」老祖曰：「我是出家人，不去殺人，你回去罷。」保童再三哀告，老祖不肯出來。保童乃心生一計，待吾哄他一哄，說：「唐朝薛丁山是雲夢山鬼谷祖師徒弟，與我對陣，罵師父不濟，說我武藝不精，才略不通，你師父徒虛名耳。以此弟子特來請師父出陣，不惟可殺丁山，抑且可顯師父平生大略。」老祖聽說，大怒曰：「鬼谷是我師兄，丁山是我師姪，他如何這等無禮，毀謗於我。徒弟，我今為你捉那薛家小子罷。」就同保童來到營中，統領三軍，擁至城下，大叫：「丁山，可早出來受縛。」小卒連忙報進。太宗聞報乃曰：「哪個將軍出戰？」陳金定進前曰：「賤妾不才，願出一戰。」太宗大喜。金定遂提刀上馬，帶領三千人馬，開了城門，奔至陣前，指著老祖罵曰：「無端野道，你出家修行，為何又起噁心，在此搦戰。」老祖曰：「你是何人？」金定曰：「我是薛丁山渾家陳金定也。」老祖曰：「量你是個女子，有何本事，快去叫你丈夫出來交戰，不然教你死在目前。」金定大怒，舞刀直取老祖，老祖舉槍架開，二人大戰三十餘合。老祖正慾念咒作法，忽丁山恐妻有失，單騎殺來，遼兵大敗，各自收兵回營。<br />
　　那青雲敗回營中，心生一計，乃謂保童曰：「明日你去與他交戰，詐敗而走，待我如此如此，他必被擒矣。」保童曰：「此計甚妙。」次日，領兵到城下搦戰。丁山夫婦聞知，引軍殺出。兩下交戰三十餘合，保童便走。丁山夫婦追至營前，青雲從營左衝出，念起神咒，只見天昏地黑，丁山夫婦心中大慌，正欲回轉，忽青雲跳過馬來，把金定活捉去了。丁山正要奪路而走，青雲就丟起紅綾大帕，將丁山裹住在內，拿進回營。揭起帕來，跌下丁山。保童曰：「你這小賊，我父被你父殺了，今日將你碎屍萬段。」丁山罵曰：「遼奴要殺就殺，何必多言。」保童曰：「待擒那老賊來，一同祭獻我父，那時殺你。」遂命左右，將他夫婦囚在一處。太宗聞報丁山夫婦被捉去，魂不附體。仁貴哭曰：「我子拿去，唐王依靠何人，待吾來日親自出征。」未知如何，且聽下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>