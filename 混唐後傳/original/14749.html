<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第二回　唐儉奉詔選秀女　西遼遣使下戰書</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　唐儉奉詔選秀女　西遼遣使下戰書</font></h4>
			　　當時太宗跌下橋來，忙叫道：「跌死我也，跌死我也。」開眼一看，見太子、嬪妃都在旁伺候。太子忙傳魏徵等。魏徵走近御牀道：「好了，陛下回陽了。」太醫就進「定心湯」。太宗吃了，站起身來。魏徵問道：「陛下到陰司，可曾會見崔珏麼？」太宗道：「虧他護持。」便將幽夢所見細細述與眾人聽。<br />
　　眾人拜賀而出。太宗即傳旨，宣隱靈山法師唐三藏到京。天使領旨去了。四五天，唐三藏就隨天使到京，建水陸道場，超度幽魂。又命以金銀一庫還尉遲恭，恭辭不受，太宗再三勉諭，恭方拜受而出。太宗在宮中調攝了五六天，御體比前愈覺強劍不期被火焚了大盈庫。魏徵道：「天災流行，皆由宮中陰氣抑鬱所致，乞將先帝所御嬪妃盡行放出。」太宗見說，深以為是，即將先帝時宮女盡數放出，復有三千餘人，宮禁為之一空。遂差唐儉往民間點選良家秀女，年十四五歲者，止許百名，入宮使用。唐儉領旨去了。<br />
　　卻說荊州府有一鄉宦，姓武名士蒦，字行之，曾任都督之職。因天性恬淡，為宦途所鄙，遂棄官回家。妻子楊氏，甚是賢能。年過四十無子，楊氏替他娶一鄰家之女張氏為妾。月餘之後，張氏睡著了，覺得身上甚重，下邊陰戶裡有個物放進來，張氏只道是武行之，憑他抽弄，朦朧開眼，卻是一隻玉面狐狸。<br />
　　張氏大驚，舉手一推，卻把自己推醒。自此成了娠孕，到了十月時，將分娩，行之夢見李密特來拜訪，云：「欲借住十餘年，幸好生撫視，後當相報。」醒來卻是一夢。恰好張氏生下一女。<br />
　　那張氏因產中犯了怯症，隨即身亡。武行之夫婦把這女兒萬分愛護。到了七歲，就請先生教她讀書。先生見她面貌端麗，叫做媚娘。及至十二三歲，越覺嬌豔異常，便與同學讀書的相通，十分綢繆。又過年餘，是她運到，適唐儉到荊州點選秀女，就把媚娘點選入宮。太宗見了大喜，敕賜媚娘為才人。媚娘性格聰敏，凡諸音樂，一習便能，敢作敢為，並不知宮中忌憚。太宗行幸之時，好像與家中知己一般，才動手，就叫他摟她親她媚她。太宗從沒有經過這般光景，愈久愈覺魂消。因此，時刻也少她不得。<br />
　　如今且說太子承乾，是長孫皇后所生，少有躄疾，喜聲色及畋獵。魏王名泰，太子之弟，乃妃所生，多才能。見皇后已崩，潛有奪嫡之志，折節下士，以求聲譽，密結朋黨為腹心。<br />
　　太子知覺，正欲謀害魏王。時吏部尚書侯君集怨恨朝廷，見太子暗劣，欲乘釁圖之，因勸太子謀反。太子從之，遂將金寶厚賂中郎將李安儼等，使為內應。不意被太宗聞知，便把太子承乾廢為庶人，侯君集等俱罪與刑。又知魏王兇險，有奪嫡之謀，一時大怒，退入後宮。徐惠妃問道：「陛下今日為何面帶怒色？」太宗把太子與魏王之事說了一遍：「如今不知當立何人為嗣？」武才人道：「不肖者已廢之，圖謀者亦未妥，何不將此蛤蚌，盡付漁人之利。晉王亦皇后所生，立之未為不可。」徐惠妃道：「晉王仁孝，立之為嗣可保無虞。」太宗聞言甚悅，即御太極殿，召群臣問曰：「承乾悖逆，泰亦兇險，諸子誰可立者？」群臣奏曰：「晉王仁孝，當為嗣。」太宗遂立晉王治為皇太子，時年十六。太宗謂群臣道：「我若立泰，則是太子之位可經營而得。自今，太子失道，藩王窺伺者，皆兩棄之。傳諸子孫，永為世法。」晉王既立，極盡孝敬，上下相安。<br />
　　卻說西遼華於國迷王一日升殿，文武朝罷，迷王謂眾臣曰：「朕處遼西一隅小國，風霜寒冷，土薄財稀，不如中華大唐天子坐居長安，地廣人稠，財物殷阜。我欲興兵前去奪取唐朝天下，撫有中外，吾願足矣！」左丞相哈律曰﹔「長安兵多將眾，不可輕視。陛下若欲進取，須當招軍買馬，積聚糧草，方可行師出征。」乃遣行兵都督胡文耶出榜招軍。<br />
　　有遼東蘇保童，原是高麗國王丞相蓋蘇文之子。因唐王征取遼東，殺了蘇文，留下此子，曾在青雲老子門下學得一身武藝，有九口飛刀，聞說西遼迷王招軍，即來投入。迷王見他武藝高強，招為駙馬。聽說迷王要取長安，乃跪下奏曰：「陛下若欲奪取唐朝天下，臣雖不才，願領兵為前部。」迷王聞奏大喜，即召丞相哈律曰：「兵馬已足，可擇日進發。」封蘇保童為征唐大都督，張文為先鋒，輞文耶為管兵總管。大兵六十萬，望長安進發。乃先遣番兵齎戰書一道，不分星夜，來到長安驛中住下。次日早朝，太宗升殿，文武拜舞畢，有黃門跪下奏曰：「今有遼西番兵，捧著一道表章，叩奏天庭。」太宗聞奏，忙宣番兵上殿，番兵將戰書呈上。太宗拆開觀看，見上面寫著：<br />
　　　　遼西華於國迷王，致書於唐王世民。你為皇帝，多行不道，殺死同胞兄弟，敗了天倫，何以正中國，統治萬民？可將江山速獻於我，免動刀兵。不然，大將臨城，反悔不及。<br />
　　太宗看了大怒。遂命武士將下書番兵囚入天牢，等待擒了迷王，一同處斬。武士領命，即將番兵押入天牢去了。太宗遂召軍師徐績商議曰：「遼西小丑無禮忒甚，表章語言甚是不恭，朕今意欲進兵征討遼西，擒了迷王，捉住保童，方消吾恨。但未知吉凶之事何如，請軍師判之。」徐績曰：「臣昨夜仰觀天象，見紫薇星出現西方，我主福德正旺，若要行兵，萬無一失。」太宗聽說大喜，就問：「誰可為將？」徐績曰：「文臣武將，不計其數，但欲文武雙全，可為元帥者，還是平遼薛國公。」太宗准奏，就命徐績齎聖旨到薛府，宣召仁貴拜為元帥，出征遼西。<br />
　　徐績領了聖旨，即日起程，離了長安。不數日，來到龍門縣，報入薛府，說聖旨已到。仁貴忙整朝衣，安排香案，出門迎接聖旨，到堂上跪聽宣讀。皇帝詔曰：朕觀自古以來，夷狄最為中國之患。向日，遼東蓋蘇文，賴卿活捉剿除，風煙滅息，國泰民安。今蘇文之子蘇保童投入遼西華於國。迷王見他武藝高強，招為駙馬，統領番兵，前來犯我邊疆。朕思將軍勇略蓋世，今遣軍師徐績前來，封卿為征西總督大元帥，前去剿除番寇。凱旋之日，再加封賜。旨意到日，即便起程，慰養夙心，尚其欽哉！<br />
　　開讀已畢，接了聖旨，與軍師相見，仁貴曰：「今蒙聖旨要下官征西。只是下官難去。遼西不比遼東，煩軍師大人回奏聖上，別選良將。下官年老力衰，難以領兵專權。」徐績聽了，心中暗想：「他不出征，此事如何是好，不免將幾句言語激他，看他如何。」乃言曰：「將軍果是力衰，下官不敢相逼。聞說蘇保童武藝高強，能敵千員大將，說中國只有薛仁貴，如今年老，怎當我年少勇猛，中國更無人可對敵。」仁貴怒曰：「這賊敢如此欺吾，我年雖老，胸中精力尚然強壯，蕩掃腥羶，有何難哉！諒一保童，有何介意。我即入朝掛印，前去征討，不殺此賊誓不回兵。」徐績大喜曰：「足見將軍赤心報國，凱旋之日，功垂竹帛，名著禹彝，萬世有光。」仁貴遂入內，謂夫人、小姐曰：「適蒙聖旨宣召征遼，明日就要起程。」夫人、小姐曰：「荷蒙朝廷厚恩，封為國公，今國家有事，合宜前去征討，以盡為臣之職，可即起程。」到了明日，夫妻子母相別而行。<br />
　　未知後事如何，且聽下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>