<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第三十六回　赦反賊君念臣恩　了前緣人同花謝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十六回</br>　　赦反賊君念臣恩　了前緣人同花謝</font></h4>
			　　卻說上皇見肅宗有表章到，展開一覽，是為處分從賊官員的事。原來肅宗迎上皇之後，蒙上皇傳旨云：「叛臣不可輕宥，當正其罪，以昭國法。」肅宗乃分六等議處。法司議得：達奚珣等一十八人應斬，家口沒入官﹔陳希烈等人，應赦令自盡﹔其餘或流，或貶，或杖，分別擬罪具奏。肅宗俱依所議，只於斬犯中欲赦二人。那二人即故相燕國公張說之子，原任刑部尚書張均，太常卿駙馬都慰張垍。<br />
　　你道肅宗為何欲赦此二人？只因昔日上皇為太子時，太平公主心懷忌嫉，朝夕視察東宮過失，纖微之事，俱上聞於睿宗。<br />
　　其時肅宗尚未生，其母楊氏本係東宮良媛，偶被幸御，身遂懷孕，私心竊喜，告知上皇。那時上皇正在危疑之際，想：「這事若使太平公主聞之，又要說我內多嬖寵，在父皇面前讒譖，不如以藥下其胎。」時張說為侍講官，得出入東宮，乃與密議此意。張說道：「龍種豈可輕動。」上皇道：「我年方少，不患子嗣不廣，何苦因宮人一胎，滋忌者之謗言。吾意已決，急欲覓墮胎藥，卻不可使聞於左右。先生幸為我圖之。」張說應諾，回家自想：「良媛懷孕，莫大之喜。今欲墮落，豈不可惜。又想太子若不如此，讒譖固所不免，那時我亦難為太子強辯。今我聽之天數，取藥二劑，一安胎，一墮胎，送與太子，只說都是墮胎藥，任憑取用一劑。」上皇大喜。是夜盡屏左右，密置爐火，隨手取一劑親自煎煮好了，持與楊氏，渝以苦情，溫言勸飲。楊氏不敢違太子之命，只得涕泣飲之。上。皇看她飲了，只道其胎即墜。不意睡至天明，竟無發動。原來倒吃了那劑安胎藥。上皇心甚疑怪，那日因侍睿宗內宴，未與張說相見。<br />
　　至夜回東宮，仍屏左右，置爐火親自煎起那一劑藥。煎到九分，忽然神思困倦，坐在椅上打盹。恍惚之間看見一人，赤面美髯，蠶眉鳳眼，綠袍玉帶，威風凜凜，繞火爐走了一遍忽然不見。<br />
　　上皇驚醒，起身一看，只見藥鐺已傾翻，爐火炭火已盡熄，大為駭異。次日，張說入見，告以夜來之事，且命更為覓藥。張說拜賀道：「此乃神護龍種也，不可輕墮。臣前日不敢違殿下之意，故欲決之於天命。所進二藥，其一實係安胎之藥，即前宵所服者是也。臣意二者之中任取其一，其間自有天命。今既欲墮而反安，而欲墮則神靈護之，天意可知矣。殿下雖憂讒畏譏，其如天命何。腹中所懷必非尋常倫匹，還須調護為是。」上皇信其言，遂息了墮胎之念。未幾，睿宗禪位。至明年，太平公主以謀反賜死，宮闈平靜。時肅宗誕生。及長，張說謂其貌類太宗，因此上皇屬意，初封忠王，及太子瑛被廢，遂得立為太子。至肅宗即位，楊氏已薨，追尊為元獻皇后。她平日曾把懷胎的事說與肅宗知道，肅宗極感張說之恩。<br />
　　張說亡後，二子張均、張垍俱為顯宦，恩榮無比。不意竟以從逆得罪當斬。肅宗不忘舊恩，欲赦其罪。卻因上皇曾有叛臣不可輕宥之諭，今欲赦此二人，不敢不啟奏上皇。只道上皇亦必念舊，免其一死﹔不道上皇深恨此二人，批旨不准。肅宗得旨，心甚不安，即親至興慶宮朝見上皇，面奏道：「臣非敢徇情壞法，但臣向非張說，安有今日，故不忍不曲宥其子。伏乞父皇法外推恩。」上皇道：「吾看汝面，姑寬張垍便了。張均這奴，我聞其引賊宮，破壞吾家，決不可活。」肅宗不敢再奏，謝恩而退。上皇乃即日下誥運云：張均、張垍，本俱應斬。今從皇帝意，止將張均正法，張垍姑免死，長流嶺南。餘俱依所擬。<br />
　　詔下法司，遵即施行。張均與達奚珣等眾犯，俱斬於市。<br />
　　自此上皇居興慶宮，朝政不預。惟有人征討、大刑罰、大封拜，肅宗具表奏聞。<br />
　　那時肅宗已立張良姊為皇后。這張后甚不賢良，性狡而忌，及立為后，頗能挾制天子，與權閹李輔國比附。輔國又引用其同類魚朝恩。時安、史二賊尚未殄滅，命郭子儀、李光弼等各領兵往剿。乃以宦官魚朝恩為觀軍容使，統攝諸軍。於是人心不服﹔臨戰之時又遇大風晝晦，諸軍俱潰。郭子儀以朔方軍斷河陽橋出東京。肅宗聽魚朝恩之言，召郭子儀回朝，以李光弼代之。子儀臨發，士卒涕泣，遮道請留，子儀輕騎竟行。上皇聞之，使人語扇宗道：「李、郭二將俱有大功，而郭尤稱最，唐家再造，皆其力也。今日之敗，乃不得專制之故，實非其罪。」肅宗遵命。因此，後來滅賊功成，行賞功之典，李光弼加太尉中書令，郭子儀封汾陽王。子儀善處功名，富貴不使人疑忌﹔雖握重兵在外，一紙詔書徵之，即日就道，故讒謗不得行﹔七子、八婿俱為顯官﹔家中珍貨山積﹔享年八十有五，薨逝後朝廷賜祭葬賜諡，福壽雙全，生榮死哀。這是後話，且不必細述。<br />
　　卻說梅妃復侍上皇之後，四方依舊進貢梅花。但梅妃自得了那枝仙梅，把人間凡卉都看得平常。這仙梅果然四季常開，愈久愈香，花色亦愈鮮潔。梅妃隨處攜帶把玩。忽一日早起，覺得那梅花香氣頓減，花色憔悴。把手去移動，只見花瓣兒多飄飄零零落下。梅妃驚駭道：「仙師云，我命當同此花同謝，今花已謝矣，我命可知。」自此染成一病，臥牀不起。太醫切脈進藥，梅妃不肯服藥，說：「命數當終，豈藥石所能挽回。」上皇親來看視，執手勸慰道：「妃子有病，還須服藥為是。」梅妃涕泣道：「臣妾自退處上陽，自分永棄，繼遭危難，命已垂絕，豈意復得重侍至尊，此真萬幸。今福緣已盡，仙師所云『與花同謝』，此其期矣。妾死之舌，那枝仙梅留在人間料難種植﹔若以殉葬，又恐褻瀆。宜取佛爐中火焚之。」上皇道：「妃子何遽言及此。」梅妃道：「妾前宵夢寐之間，復見那韋氏仙姬在於雲端，謂妾曰：『汝兩世托身皇宮，須記本來面目，今不可久戀人間，蕊珠宮是汝故居，何不早去。』據此來看，妾死後當入佳境，諒無所苦。但聖恩如天，圖報無地，為可歎恨耳。」言訖瞑目而逝。上皇放聲大哭，高力士叩頭勸慰。上皇道：「此妃與朕，幾如再世姻緣，今復先我而逝，能無痛心。」遂命以貴妃之禮殮葬。上皇記念梅妃遺言，即命將一枝仙梅，以佛爐中火焚化於梅妃靈前。說也奇怪，那梅枝一入火中，香氣撲鼻，火星萬點，騰空而起，都化作梅花之形，飛入雲霄而沒。<br />
　　時肅宗聞知梅妃薨逝，上皇悲悼，遂親來問慰。即於靈前設祭，各宮嬪妃也都弔祭。只有張后托疾不至，上皇不悅。因對力士道：「皇后殊覺驕慢。」力士密啟道：「內監李輔國阿附皇后，凡皇后之驕慢皆輔國所教。」上皇道：「朕久聞此奴橫甚，俟吾兒來，當與言之。」力士道：「皇后侍上久，輔國握兵權，其勢不得不為憂容。所以皇帝亦不與深較。太上即有所言，恐亦無益。」上皇沉吟不語。未知如何，再看下回分解。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>