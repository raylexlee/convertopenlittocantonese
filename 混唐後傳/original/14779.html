<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第三十二回　李石上逢怪虎　老翁吹笛驚蛟龍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十二回</br>　　李石上逢怪虎　老翁吹笛驚蛟龍</font></h4>
			　　卻說河南節度使張鎬，聞睢陽危急，引兵倍道來援，猶恐不及。先遣飛騎馳檄譙郡太守閭丘曉，使引本部先往。閭丘曉素傲，不奉節制，竟不起兵。及張鎬至，城已破三日矣。鎬大怒，遣武士擒閭丘曉到軍前，杖殺之。即移書於賀蘭進明，責其不救睢陽。恰聞朝廷有旨，命張鎬鎮臨淮，進明移駐別鎮。<br />
　　張鎬乃率軍攻打睢陽，與尹子奇大戰。正戰之間，忽然陰雲四合，寒風撲面。賊兵都聞鬼哭神呼之聲，空中如有鬼兵來衝突。<br />
　　一時大亂，四散狂奔。子奇只得棄了睢陽，退奔陳留。誰想陳留百姓恨其荼毒睢陽，又痛惜忠良被害，遂出其不意，殺將起來，斬了子奇，開城迎降。張鎬安民已畢，分兵留守，引眾回鎮。<br />
　　再說上皇在蜀中，聞安祿山焚毀祖廟，殺害宗室，殘虐臣民，拊心頓足，十分哀痛。隨又傳聞安祿山已死，乃嗟恨道：「朕恨不及手斬此賊也。」因追念故相張九齡，昔年曾說祿山有反相，不宜宥其死，當時若從其言，何至有今日之禍。特遣中使往曲江祭之，厚恤其家。因降手詔，命朝臣查錄一切死難忠臣，申奏新君，並加恤典，不得遺漏。忽見樂工張野狐入奏道：「梨園舊人黃幡綽向陷賊營中，今從東京逃來，甚欲見駕。<br />
　　止因失身陷賊，恐上皇爺欲加之罪，故逡巡未敢進。」上皇道：「汝等俳優之輩，安能盡如雷海清這般殉節。但他既從賊中來，必知海清殉節之詳，朕正要問他，可便喚來。」左右領旨，將黃幡綽宣到。幡綽叩首請罪，上皇赦其罪問道：「雷海清殉節於凝碧池之日，諒你所目睹，汝可詳細奏來。」幡綽便把那日祿山設宴奏樂，眾樂工感傷墮淚，雷海清如何大哭，罵賊而死，自始到末，一一奏聞。上皇歎息道：「樂工且能盡忠如此，彼張均、張垍輩，真禽獸不若矣。」又問幡綽道：「汝於此時亦曾墮淚否？」幡綽道：「觸目傷心，自然墮淚。」時內監馮神威在側，平日與幡綽不睦，因奏道：「幡綽此言妄也，奴婢聞人傳說，幡綽在賊中，諂奉祿山。祿山曾夢紙窗破碎，幡綽解云：『此為照臨四方之兆。』祿山又夢自身袍袖甚長，幡綽又解云：『此所謂垂衣則天下治。』如此進諛，豈是肯墮淚者。」上皇即問幡綽：「汝果有此言否？」那幡綽本是個極滑稽善戲謔的人，聞了此言，從容奏道：「祿山果有此夢，臣亦果有此言。臣因祿山有此不祥之二夢，知其必敗，故不直言以取禍，只以巧言對之，正欲留此微軀，再觀天顏耳。」上皇道：「怎見得二夢不詳？」幡綽道：「紙窗破者，不容胡也。袍袖長者，出手不得也。豈非必敗之兆乎！」上皇聽說，不覺大笑，遂命仍舊供御。<br />
　　忽一日，又有一個梨園舊人到來。你道是誰？卻是笛師李。原來李於大駕西行時，同著一個從人奔走隨駕，不想走遲了些，失落在後，遇著哥舒翰的敗軍衝來，前路難行，忙逃入山谷中躲避。谷中有座古寺，寺僧詢知是御前奉侍之人，不敢怠慢，留他暫寓，住了數日。一夕，月明風清，從人先自去睡，李心中煩悶，且不即睡，便向囊中取笛兒，獨自步出寺門，在一大樹下石上坐著，把笛吹起。真個聲音嘹亮，響徹山谷。才吹罷，忽見林中走出一個大漢來。李視之，乃一虎頭人也，心中大駭。那虎頭人身穿白衣，露腿赤足，就寺門檻上，箕踞而坐，說道：「笛聲甚妙，可再吹一曲。」李不敢不吹，只得按定心神，吹起一調。虎頭人聽得酣適之際，不覺睡去。<br />
　　橫臥於檻上，鼾聲如雷。李欲待跨入寺門檻去，又恐驚醒他，不是耍處。回首四顧，沒處藏身，只得將笛兒安放草間，盡力爬上那大樹極高處，借樹葉遮身，做一堆伏著。不移時，虎頭人醒來，不見了吹笛的人，懊歎道：「恨不早食之，卻被他走了。」遂立起身，向空長嘯數聲，便有十餘只虎跳躍而至，向虎頭人俯首伏地。虎頭人道：「適有一吹笛小兒，乘我睡熟，因而逃脫。我方才當檻而臥，量彼不敢入寺，必奔往他處，你等可分路索之。」眾虎遂四散奔去，虎頭人依然踞坐。約五更以後，眾虎俱回，說道：「我等四路追尋不獲。」正說間，恰值月落斜照，見有人影在樹上。虎頭人笑道：「這小兒原來在這樹上。」乃與眾虎望著樹上，跳身攫取。幸那樹甚高，跳攫不及。李嚇得魂不附體，幾乎墜下。忽聞空中有人喝道：「此人乃御前之人，汝等孽畜，不得猖獗。」於是虎頭人與眾虎俱各散去。<br />
　　少間天曙，僕從來尋，李方才下來。見那笛原在草間，依舊拾起步入寺中，因受驚恐，臥病數日。病癒，方欲起行，適有舊相知的京官皇甫政，新任越州刺史，因赴任偶宿此寺，遇見李，問其何往。李道：「將欲西行，追隨大駕。」皇甫政道：「近日西邊兵馬充斥，難以行走。不如且同我到越州暫住，俟稍平靜，西行未遲。」李應諾，遂別寺僧，隨皇甫政至越州。<br />
　　一日，皇甫政公事之暇，見月白風清，一時高興，欲游鏡湖，令人具酒肴於舟中，約集僚友同李泛湖飲宴。但見月光如水，水光映月，放舟而行，如游天際。眾官飲至半酣，皆向李請教笛韻。李就取出笛兒吹起，其聲音之妙，真足以怡情悅耳，聽者無不嘖嘖稱歎。一曲方終，只見前面有一葉扁舟，一童子鼓棹而行。船上立著一位老翁，高聲叫道：「大好笛音，肯容我登舟一聽否？」眾人於月下視之，見那老翁葛巾野服，衣貌堂堂，知非常人，不敢輕慢。遂請他過大船，以禮相見。<br />
　　就坐後，老翁道：「偶游月下，忽聞笛聲甚佳，故冒昧至此，欲有所陳。」李道：「拙技不足污耳，承翁丈聞聲而來，定是知音，正欲請教大方。」老翁道：「頃所吹者，乃紫雲回曲也？此調出自天宮，今尊官已得其妙，但所吹之笛，乃紫紋竹所造。此竹生在雲夢之南，於每年七月望前生。但今年七月望前生，必須於明年七月望前伐。若過期而伐，則其音窒﹔先期而伐，則其音福適間細聽笛聲，有輕浮之意，當是先期而伐者。此但可吹和平繁靡之調，若吹金石清壯之調，笛管便將碎裂。」李聽了，口雖唯唯，心還未信。老翁道：「公如不信，老朽請一試之。」遂取過李所吹的笛子吹起一曲金石調來，果然其聲清壯。及吹之入破之時，眾人正聽得好，忽地刮刺一聲，笛兒裂作兩半。眾方驚服。<br />
　　老翁笑道：「損壞佳笛，如之奈何？老巧偶帶得二笛，在此當以其一奉償。」遂向衣裾下取出二笛，一長一短，乃以短者送李道：「便請試吹。」李接來一吹，果然應手應口，心中歡喜，再三稱謝。皇甫政道：「從來說寶劍贈與烈士，紅粉寄與佳人。老丈既以敝友知音，何不並將那一笛惠賜之。」老翁道：「那一笛非人間所宜吹，即使相贈，亦未必能吹。」李道：「小子願一試之。」老翁便把那笛遞過。李吹之再四，都不入調，且亦不甚響，乃言道：「此笛量非老丈不能吹，必求賜教。」老翁搖頭道：「人間吹不得。」李道：「人間吹了便怎麼？」老翁笑道：「尊官前日山谷中所吹人間之笛，尚且有虎妖聞聲而至。今於湖中吹動那一笛，豈不大驚蛟龍乎？」眾人道：「不信有這等事。」老翁道：「諸公不信，老朽試略吹之。倘有變動，幸勿驚訝。」遂取過那笛，信口一吹。<br />
　　其聲震耳，樹頭宿鳥俱驚飛叫噪。到五六聲之後，只見月色慘黯，大風頓作，湖水鼓浪，巨魚騰躍，舉舟之人大駭。都道莫吹。老翁大笑，起身告別。李道：「還不曾拜問大名？」老翁笑道：「前宵於空中喝退虎妖者，即我也。不須更問姓名。」遂跳入小舟，忽然不見。眾人大驚。<br />
　　自此李得了仙笛，其技愈精。皇甫政打聽得路途稍通，即遣發起行。不則一日，來到蜀中。先投謁高力士，引至上皇駕前朝見。李將途中遇仙之事，從容啟奏。上皇聞言，十分歎異，仍令供御。<br />
　　忽見肅宗遣使來奏。言永璘王謀反，稱帝於江南。上皇大怒，命速遣將討之。<br />
　　未知後事如何，且聽下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>