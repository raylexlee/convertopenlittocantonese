<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第三十三回　郭令公上表報恩　廣平王立功奏績</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十三回</br>　　郭令公上表報恩　廣平王立功奏績</font></h4>
			　　卻說肅宗自靈武即位後，即命郭子儀為兵部尚書，靈武長史李光弼為戶部尚書，北都留守並同平章事。又遣使徵召李泌。<br />
　　那李泌字長源，京兆人氏，生而穎異，身有仙骨，至七歲便能吟詩作賦，聰慧異常。開元年間，上皇聞知，遣中使召之。李泌應召而至，朝拜之際，禮儀嫻雅，應答無窮。上皇嘉之，厚加賜齎，命於翰林院讀書。及長，欲授以官職，李泌辭謝，乃與太子為布衣交。太子甚相敬愛，李林甫、楊國忠都忌之。李泌遂告歸，隱居潁陽。至是，肅宗思念舊交，遣使徵至行在，待以殊禮，事無大小皆與商酌，欲命為右相，李泌固辭。<br />
　　一日，肅宗於袖中取出敕書一道，以李泌為侍謀軍國元帥府行軍長史，李泌又辭。肅宗道：「朕非敢相屈，期共濟艱難耳。俟賊平任行高志。」李泌方受命。肅宗欲以建寧王倓為大元帥，李泌曰：「建寧王果堪作元帥，然廣平王居長，若建寧王功成，豈可使廣平王為吳泰伯。陛下獨不見太宗、上皇之事乎？」肅宗道：「卿言是也。」李泌退朝，建寧王迎謝道：「頃聞先生奏對之言，正合吾心，吾受賜多矣。」李泌道：「殿下孝友如此，真國家之福也。」於是肅宗以廣平王為天下兵馬大元帥，郭子儀、李光弼等所部之軍，俱屬統率。郭子儀以河北居兩京之間，得河東而後兩京可圖。時賊將崔乾祐守河東，子儀密使人入河東，與唐官之陷於賊中者約為內應，內外夾攻。崔乾祐不能抵禦，棄城而逃。子儀引兵追擊，斬殺甚眾，乾祐僅以身免，河東遂平。肅宗聞知，即以郭子儀為天下兵馬副元帥，正謀恢復兩京。忽報永王璘反於江陵，僭稱帝號。原來永王璘出鎮江陵，驕蹇不恭。<br />
　　及聞肅宗即位靈武，乃與其部將商議，以為「太子既遽自稱尊，我亦可據有江表，獨帝一方。」遂舉兵反，自稱皇帝。思欲招致有名之士，以為民望。聞知李白退居廬山，遂遣使徵之。李白辭不赴。永王璘使人伺其出遊，要之於路，劫至江陵，欲授以官，李白決意不受，永王璘遂羈禁他，不放還山。肅宗聞永王璘作亂，一面表奏上皇，一面遣淮南節度使高適、副使李成式，引兵追討。時內監李輔國，陰附宮中張良姊，專權用事。<br />
　　於是李輔國奏稱，原任翰林大學士李白，現為逆藩永王璘謀主，宜詔刑官，注名叛黨，俟事平日，按律治罪。你道李輔國為何忽有此奏？只因李白當初在朝，放浪詩酒，品致高尚，全木把這些宦官看在眼裡，所以此輩都不喜歡他。今輔國乘機奏，是欲報私怨。不料肅宗聽信，傳旨法司注名。早驚動了郭子儀，他想：「昔年李白救我，今安可坐視。」即上一表，其表略曰：臣伏觀原任詞臣李白，昔蒙上皇之恩，不次擢用，乃竟辭榮退隱，斯其為人可知。今不幸為逆藩所逼。臣聞其始而卻聘，繼乃被劫﹔偽命屢加，堅意不受﹔身雖羈困，志不少降。而議者輒以叛人謀主目之，則亦過矣。臣請以百口保其無他。待事平之後，倘不如臣所言，臣與百口，甘伏國法。<br />
　　肅宗覽表，命法司存案，待事平日，查明定奪。後永王璘兵敗自盡，有司拘繫從逆之人，候旨處決，李白亦被繫獄中。<br />
　　朝廷因郭子儀曾為保救，特遣官體勘。回奏李白係被逼脅，罪亦減等。有旨：李白長流夜郎，其餘從逆者，盡行誅戮。至乾元年間，李白赦回，行至當塗縣，於舟中對月飲酒，大醉。欲捉水中之月，墜水而卒。當時江畔之人，恍惚見李白乘鯨魚昇天而去。這是後話不提。<br />
　　且說建寧王憤李輔國、張良姊二人表裡為惡，屢於肅宗前直言二人許多罪惡。二人乃互相讒譖，誣建寧王欲謀害廣平王，急奪儲位。肅宗大怒，賜建寧王死。李泌欲諫，已無及矣。<br />
　　至德二年，肅宗駕至鳳翔，命廣平王與郭子儀等恢復兩京。<br />
　　子儀以番人回紇兵馬精銳，請旨徵其助戰。回紇可汗遣其子葉護，領兵一萬前來相助。肅宗許以重賞，葉護請於克城之日，土地士庶歸朝廷，金帛子女歸回紇。肅宗急於成功，只得許諾。<br />
　　遂聚兵馬與回紇西域之眾，共十五萬，刻日啟行。李泌獻策，請先攻范陽搗其巢穴，使賊無所歸。然後大兵合而攻之，賊必滅矣。肅宗道：「朕定省久虛，急欲先恢復西京迎回上皇，不能待此矣。」遂令兵馬望西京進發。行至長安城西，陣於灃水之東，李嗣業領前軍，廣平王、郭子儀、李泌守中軍，王恩禮統後軍。賊眾十萬陣於其北，賊將李歸仁出挑戰，官軍逐之，賊軍齊起，官軍少卻。李嗣業肉袒執戈，身先士卒，大呼奮擊，立殺數十人。官軍氣壯，各執長刀，如牆而進，賊眾不能抵擋。<br />
　　又賊伏精騎於陣東，欲襲官軍之後。子儀探知，急令僕固懷恩引回紇兵往擊之，斬殺殆盡。嗣業又與回紇出賊陣後，與大軍夾攻，自午至酉，斬首六萬。賊兵大潰，餘眾走入城中。天明探馬來報，賊將歸仁等俱已遁去。大軍遂入西京。葉護欲如前約，掠取金帛子女。廣平王下馬拜於葉護馬前道：「今方得西京，若便俘掠，則東京之人皆為賊固守，難以復取。請至東京，乃如約。」葉護驚躍下馬答拜道：「當與殿下即往東京。」遂與僕固懷恩引回紇西域之兵，自城南過，營於灃水之東。百姓老幼見廣平王為民下拜，無不夾道歡呼。廣平王駐西京三日，留兵鎮守，遂引大軍東出。<br />
　　捷書至行在，肅宗即遣中使啖庭瑤赴蜀奏聞上皇，請回京復位。一面遣官入西京，祭告宗廟，宣慰百姓﹔一面以快馬召回李泌。李泌馳至鳳翔入見，肅宗道：「朕已表情上皇。東歸復位，朕退居東宮，以盡子職何如？」李泌道：「上皇不來矣。」肅奉驚問何故。李泌道：「陛下即位已歷二載，今忽奉此表，上皇心疑，且不自安，怎肯復歸。」肅宗爽然自失，頓足道：「今將奈何？」李泌道：「今可更為群臣賀表，言自馬嵬請留，靈武勸進，及今成功，聖上思戀晨昏，請速還京，以盡孝養。<br />
　　如此則上皇心安，東歸有日矣。」肅宗道：「是。」即命泌草表，立遣中使，星夜入蜀奏聞。不則一日，中使還。言上皇初得表章，彷彿不能食，欲不東歸。及群臣表至，乃大喜，命食作樂，下詔定行日。<br />
　　肅宗大悅，召李泌告之道：「皆卿力也。」因命酒與共飲，至夜留宿，同榻而寢。李泌道：「臣今略報聖恩，願請復為閒人。」肅宗道：「朕與卿久同憂慮，今方同樂，奈何思去。」李泌道：「臣有五不可留：臣遇陛下太早，陛下寵臣太深，任臣太重，臣功太大，亦太奇，此所以不可留也。」肅宗笑道：「且睡，另日再議。」李泌道：「陛下不許臣去，是欲殺臣也。」肅宗驚訝道：「卿何疑朕至此，朕豈是欲殺卿者。」李泌道：「殺臣者非陛下，乃五不可也。陛下向日待臣如此之厚，臣於事猶有不敢言者。況天下既安，臣敢言乎？」肅宗道：「卿此言，必因朕不從卿先伐范陽之計乎？」李泌道：「非也，乃建寧王之事耳。」肅宗道：「建寧欲殺其兄，朕故除之。」李泌道：「建寧若有此心，廣平王當恨之。今廣平王每與臣言其冤，為之流涕。況陛下昔欲用建寧為元帥，臣請用廣平王。若建寧王果有害兄之意，必深恨臣，何當日以臣為忠，愈加親信。此可察其心矣。」肅宗淚下道：「卿言是也，朕知誤矣，然既往不咎。」李泌道：「臣非咎既往，只願陛下警戒將來。昔天后無故掩殺太子弘。其次子賢憂懼，作《黃瓜辭》，其中兩句云：『一摘使瓜好，再摘使瓜希』今陛下已一摘矣，幸無再摘。」李泌這話，因知張良姊忌廣平王之功也，常讒譖他，恐肅宗又為所惑，故言及此。當下肅宗聞說，悚然道：「安有是事。卿之良言，朕當謹佩。」李泌復懇求還山。肅宗道：「且待東京報捷再議。」又過了幾時，東京捷報說，賊將自西京敗後退走保、陝，安慶緒遣嚴莊引兵助之，郭子儀等與賊戰於新店，葉護引兵擊其後，腹背夾攻，賊兵敗走。子儀遣兵分道追擊，慶緒率其黨走河北，臨行，殺前所獲唐將哥舒翰等三十餘人，獨許遠自刎而死。廣平王入東京，出府庫中物與葉護，又令民間助羅錦萬匹與之，免於俘掠，百姓歡悅。肅宗聞報大喜。李泌即請還山，肅宗知不可留，乃許之。泌辭朝而去。<br />
　　未知後事如何，且看下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>