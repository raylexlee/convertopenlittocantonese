<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　昔人以《通鑑》為古今大賬簿，斯固然矣。第既有總記之大帳簿，又當有雜記之小賬簿，此歷朝傳志演義諸書，所以不廢於世也。他不具論，即如《隋唐志傳》，創自羅氏，纂輯於林氏，可謂善矣。然始於隋宮剪綵，則前多闕略，厥後鋪綴唐季一二事，又零星不聯屬，觀者猶有義焉。昔有友人曾示予所藏逸史，載隋煬帝、朱貴兒為唐明皇、楊玉環再世因緣，事殊新異可喜，因與商酌，編入本傳，以為一部之始終關目。合之遺文豔史，而始廣其事﹔極之窮幽仙證，而已竟其局。其間闕略者補之，零星者刪之。更採當時奇趣雅韻之事點染之，匯成一集，頗改舊觀。乃或者曰：再世因緣之說似屬不根。予曰：享雖荒唐，然亦非無因，安知冥冥之中不亦有賬簿，登記此類以待銷算也？然則斯集也，殆亦古今大帳簿之外，小帳簿之中，所不可少之一帙歟！<br />
　　竟陵鍾惺伯敬題<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>