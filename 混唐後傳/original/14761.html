<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第十四回　鴆昏主竟同兒戲　斬逆后大快人心</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十四回</br>　　鴆昏主竟同兒戲　斬逆后大快人心</font></h4>
			　　卻說上官婉兒自彩樓評詩之後，才名大著，中宗愈加寵愛，她愈恃寵驕恣，橫行無忌。中宗又特置修文館，選擇公卿中之善為詩文者二十餘人，為修文館學士，時常賜宴於內廷，吟詩作賦，俱命上官婉兒評定﹔其甲乙，傳之詞林，或播之樂府。<br />
　　由是天下士子爭以文采相尚﹔一切儒學正人與公讜正言不得上達。婉兒又與韋后私議，啟奏中宗聽許婉兒自立私第於外，以便諸學士時常得以詩文往還評論。因此，那些沒品行的官員，多奔走出入其私第，以希援引進用。婉兒因遂勾結其中少年精銳者，潛入宮掖與韋后、公主們交好。於是朝臣中崔湜、宗楚客等，俱先通了婉兒，後即為韋后與公主們的心腹。<br />
　　中宗自觀燈市之後，時或微服出遊，或遊幸婉兒私第，或與韋后、公主們同來遊幸。婉兒既自有私第在外，宮女們日夕來往，宮門上出入無節。物議沸騰，卻沒人敢明言直諫。只有黃門侍郎宋璟獨上一疏，極言不可。中宗竟置之不理，宋璟也無可如何。韋后等愈無忌憚。太平公主、安樂公主久已自開府第，自置官屬。那班無職幸進之徒，多營謀為公主府中官員。<br />
　　安樂公主府中有兩個少年的官兒，一個姓馬名秦客，一個姓楊名均。那馬秦客深通醫術，楊均最善烹調。二人都生得美貌，為安樂公主所寵愛。因薦與韋后，又極蒙愛幸。由是馬秦客夤緣升為散騎常侍，楊均升為光祿少卿。那崔湜與宗楚客既私通上官婉兒，又轉求韋后、公主於中宗面前說此二人可作宰相，中宗遂以宗楚客為中書令，崔湜同平章事。自此，小人各援引其黨類，濫官日多，朝堂充濫。<br />
　　時突厥默啜侵擾邊界，屢為朔方總管張仁願所敗。默啜密與宗楚客交通，楚客受其重賄，阻撓邊事。監察御史崔琬上疏劾之，當殿朗讀憚章。原來唐朝故事，大臣被言官當殿面劾，即俯躬趨出，立於朝堂待罪。是日，宗楚客竟不趨出，且忿怒作色，自陳忠鯁為崔琬所誣。宋璟厲聲道：「楚客何得辯，故違朝廷法制。」中宗更弗推問，只命崔琬與宗楚客結為兄弟，以和解之。時人傳作笑談，因呼為「和事天子」。時有處士韋月將，上疏直言武三思私通宮掖，必生逆亂。韋后聞知大怒，勸中宗殺之。宋璟道：「彼言中宮私於武三思，陛下不究其所言而即殺其人，何以服天下。若必欲殺月將，請先殺臣，不然臣終不敢奉詔。」中宗乃命免其死，長流嶺南。自此，中宗心裡亦頗懷疑，傳旨查察宮門出入之人，群小因此不自安。那武三思最忌太子重俊，與上官婉兒請韋后廢太子。安樂公主又急欲韋后專政，使自己得為皇太女。韋后一時無計可施。一日，楊均以烹調之事，入內供奉。韋后因召入密室，屏退左右，私相謀議。韋后道：「皇爺近來有疑宮中之意也，不可不慮。」楊均道：「皇上千秋萬歲後，娘娘自然臨朝稱制，何必多慮。」韋后道：「他若心變，我怎等得他千秋萬歲後，須要先下手為強。」因附耳問道：「有什麼好藥可以了此事否？」楊均道：「藥，問馬秦客便有。但此事非同小可。當見機而行，未可造次。」且說太子重俊聞知韋后欲要謀廢他，心懷疑懼，知道是三思、婉兒輩陷害，因欲先發制人，與東宮官屬李多祚等矯詔，引羽林軍殺入武三思私第。恰值武崇訓在三思處飲酒，二人皆被拿住斬首。太子又令軍士，把三思合家老幼男女盡都殺死。<br />
　　又勒兵至宮門，欲殺上官婉兒。中宗聞變大驚，急登玄武門樓，宣諭軍士，令官闈令楊思勖與李多祚交戰。多祚戰敗兵潰，自刎而死，太子亦死於亂軍中。中宗見武崇訓既誅，即命武延秀為安樂公主駙馬。延秀即崇訓之弟，以嫂妻叔，倫常掃地矣。<br />
　　時有許州參軍燕飲融上疏，言韋后淫亂干政，宗楚客等圖危社稷。中宗覽疏，未及批發，韋后即傳旨將燕飲融捕殺。中宗心下不悅，露於顏色，韋后十分疑忌。密謂楊均道：「皇爺漸已心變，前所云進藥之說，若不急行，禍將不測。」楊均道：「馬秦客有一種藥末，人服之腹中作痛，口不能言，再飲人參湯即便身死，不露傷跡。」韋后道：「既有此藥，可速取來。」楊均遂與馬秦客密謀，取藥進宮。韋后知中宗喜吃玉酥餅，即將藥放入餅餡裡，乘中宗未進膳，便親將餅兒供上。中宗連吃了幾枚，覺得腹脹，微微作痛。少頃，大痛起來，坐在榻上亂滾。韋后佯為驚問，中宗說不出話，但以手自指其口。韋后呼內侍道：「皇爺想欲進湯，可速取人參湯來。」此時人參湯早已備著，韋后親手擎來，灌入中宗口內。中宗吃了人參湯，便滾不動，淹至晚間，嗚呼崩逝。太平公主聞中宗暴死，明知死得不明白，卻又難於發覺，只得隱忍。韋后與眾議，立溫王重茂，遺詔草定，然後召大臣入宮。韋后托言中宗以暴疾崩，稱遺詔立溫王重茂為太子，即皇帝位。重茂時年十五，韋后臨朝聽政，宗楚客勸韋后依武故事，以韋氏子弟典南北軍。深忌相王旦與太平公主，謀欲去之。遂與安樂公主及都督兵馬使韋溫等密謀為亂，約期舉事。<br />
　　時相王第三子臨淄王隆基，曾為潞州別駕，罷官回京。因見群小披猖，乃陰聚才勇之士，志圖匡正。侍郎崔日用，向亦依附韋黨，今畏臨淄王英明，又忌宗楚客擅權，知其有逆謀，恐日後連累著他，遂密遣寶昌寺僧人普潤至臨淄王處告變。臨淄王即報知太平公主，遂與內監鍾紹京，校尉葛福順，御史劉幽求、李仙鳧等計議，乘其未發，先事誅之，眾皆奮然。太平公主亦遣子薛崇行、崇敏、崇簡來相助。葛福順道：「賢王舉事，宜啟知相王殿下。」臨淄王道：「吾舉大事，為社稷計。事成則福歸父王﹔如或不成，吾以身殉之，不累及其親。今若啟而聽從，則使父王予危事﹔倘其不從，將敗大計。不如不啟為妥。」於是率眾潛入內苑。<br />
　　時夜將半，葛福順拔劍爭先，直入羽林營。典軍韋溫、韋瑄、韋璠等措手不及，俱被福順所殺。劉幽求大呼道：「韋后鴆弒先帝，謀危宗社，今夜當共誅之，立相王以安天下。敢有懷兩端助逆黨者，罪及三族。」羽林軍士皆欣然聽命。臨淄王勒兵至玄武門，斬關而入，諸衛兵皆應之。斬韋后及安樂公主、武延秀、上官婉兒等。臨淄王遂傳令掃清宮掖，收捕諸韋親黨及宗楚客、張嘉福、馬秦客、楊均等皆斬之。屍韋后於市。諸韋老幼無一免者。<br />
　　天明，內外既定，臨淄王出見相王，叩頭謝不先白之罪。<br />
　　相王道：「社稷宗廟不墜於地，皆汝之功也。」劉幽求等請相王早正大位。是日早朝，少帝重茂方將升座，太平公主手扶去之，說道：「此位非兒所宜居，當讓相王。」於是眾臣共奉相王為皇帝，是為睿宗，改元景云。廢重茂仍為溫王，進封臨淄王為平王，祭故太子重俊，贈李多祚、燕欽融等官爵，追復張柬之等五人官爵，追廢韋后、安樂公主為庶人，崔日用出首叛逆有功，仍舊供職，其餘韋黨俱治罪。過了數日，諸臣請立東宮，睿宗以宋王成器居嫡長而平王隆基有大功，遲疑不決。宋王涕泣固辭道：「從來建儲之事，若當國家安，則先嫡長﹔國家危，則先有功。今隆基功在社稷，臣死不敢居其上。」劉幽求奏道：「平王有大功，宋王有讓德，陛下宜報平王之功以成宋王之讓。」睿宗乃降詔，立平王隆基為太子。<br />
　　不知後事如何，且看下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>