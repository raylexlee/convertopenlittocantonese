<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第二十八回　延秋門君臣奔竄　馬嵬驛兄妹伏誅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十八回</br>　　延秋門君臣奔竄　馬嵬驛兄妹伏誅</font></h4>
			　　卻說玄宗聽信楊國忠之言，催逼哥舒翰出戰，遂至全軍覆沒，潼關失陷。於是河東、華陰、馮翊、上洛等處守將，都棄城而走。賊兵乘勝來取長安。報馬連忙飛報入朝，玄宗大驚。<br />
　　急召廷臣商議。國忠怕人埋怨他催戰之誤，倒先大言道：「哥舒翰本當早戰，以乘賊之無備。只因戰之不早，使賊轉生狡謀，墮彼之計。」平章事韋見素道：「輕戰而敗，悔已無及。為今之計，宜速征諸道兵入援，更命大將督率京中新募丁壯，守衛京城。」玄宗聞奏，問宰相之見若何？國忠奏道：「徵兵御賊，督兵守城，固皆要旨。但潼關既陷，長安甚危，賊勢方張，漸逼京師，外兵未能聚集，所謂遠水難救近火。以臣愚見，莫如車駕暫幸西蜀，先使聖躬安穩，不為賊氛所驚擾。然後徐待外兵之至，乃為萬全之策。」玄宗聞奏，未及開言，只見諸臣紛紛議論，皆言不可幸蜀：「若車駕一行，京都孰守？陛下獨不為宗廟社稷計乎？」玄宗傳諭諸臣，齊赴中書省，再議良策復旨。遂罷朝回宮。<br />
　　看官，你道國忠為何忽倡幸蜀之說？原來他曾為劍南節度使，西川是他的熟逕。前日一聞祿山反叛，他即私遣心腹，密營儲蓄於蜀中，以備緩急。故今倡議幸蜀，圖自便耳。當下國忠見上意未決，想道：「前日天子欲親征，多虧我姊妹們勸止。<br />
　　今日幸蜀之計，也須得他們去攛掇才妙。」遂走到虢國夫人府中，慌慌張張道：「急走為上，急走為上！」虢國夫人忙問：「何事？」國忠道：「潼關失守，賊兵將至，為今之計，莫如勸聖駕幸蜀。我們有家業在彼，到那裡可不失富貴。怎奈眾論紛紛，聖意不決。須得你姊妹入宮與貴妃一同勸駕為妙。若更遲延，賊信緊急，人心一變，我輩齏粉矣。」虢國夫人聽了，急約韓國夫人一齊入宮見貴妃，密將國忠所言述了一遍。姊妹三人同勸玄宗早早幸蜀。你一句，我一句，繼以啼泣，不由玄宗不從。<br />
　　遂召國忠入宮共議。國忠道：「陛下若明言幸蜀，廷臣必多異議，必至遲延誤事。今宜虛下親征之詔，一面起駕西行。」玄宗依言，遂下詔親征，以少尹崔光遠為西京留守，內宮邊令誠掌管宮門鎖鑰。既夕，命龍武將軍陳玄禮整敕護駕軍士，選廄馬千餘匹備用，總不使外人知道。次日黎明，玄宗與楊妃姊妹、皇太子並在宮的皇子妃、皇孫、楊國忠、韋見素、魏方進、陳玄禮及親近宦官宮人，出延秋門而去。臨行之時，玄宗欲召梅妃江采蘋而行，楊妃止之道：「車駕宜先發，餘人不妨另日徐進。」於是玄宗遂行。梅妃與諸王孫妃主之在外者，俱不得從。<br />
　　當時百官未知，乃仍入朝，宮門尚閉，立仗儼然。及宮門一啟，宮人亂出，嬪御奔逃，喧傳聖駕不知何往。秦國模、秦國楨料玄宗必然幸蜀，飛騎追隨。其餘官員四出逃之。軍民爭入宮禁及宦官之家，盜取財寶。公子王孫有一時無可逃者，號泣於路旁，甚可憐憫。<br />
　　那時玄宗西幸，駕過左藏。國忠奏道：「左藏積糧甚多，一時不能載去，將來恐為賊所得，請焚之。」玄宗道：「賊來若無所得，必更苛求百姓，不如留此與之，勿重困吾民。」遂驅車前進。過了便橋，國忠即使人焚橋，以防追者。玄宗聞之，咄嗟道：「人各避賊求生，奈何絕其路。」留高力士率軍撲滅之。及駕至咸陽望賢宮，地方官員俱先逃遁，日已向午，猶未進食。民獻糲飯雜以麥豆，皇孫輩爭以手掬食之，須臾而盡。玄宗厚酬其值，百姓都哭失聲。玄宗亦揮淚不止，用好言慰諭而遣之。從行軍士乏食，聽其散往村落覓食。是夜宿金城驛，官民皆走，驛中無燈，人相枕藉而寢，無分貴賤。<br />
　　次日，駕至馬嵬驛，將士饑疲，皆懷憤怒欲變。陳玄禮言楊國忠召亂起釁，欲誅之。東宮內侍李太國密告太子，未決。<br />
　　會吐蕃使者二十餘人來議和好，隨駕而行。這日遮國忠馬前訴以無食，國忠未及回答，陳玄禮大呼曰：「楊國忠交通番使謀反，我等可共殺反賊。」於是從軍一齊鼓噪起來，登時把楊國忠砍倒，屠割肢體，頃刻而盡。以槍揭其首於驛門外，並殺其子戶部侍郎楊暄。時韓國夫人乘車而至，眾軍一齊上前，也將她砍死。虢國夫人與其子裴徽，並國忠的妻子、幼兒逃至陳倉，被縣令薛景仙率吏民追著，個個被殺。<br />
　　當日玄宗聞國忠為眾軍所殺，急出驛門，用好言安慰。各令收隊，眾軍只是喧鬧不散。玄宗傳問：「你等為何不散？」眾軍嘩然道：「反賊雖誅，賊根猶在，何敢便散。」陳玄禮奏上眾人之意：「以國忠既誅，貴妃不宜復侍至尊，伏候聖斷。」玄宗驚慌道：「國忠謀反與妃子何干？」高力士奏道：「貴妃誠然無罪，但眾軍已殺國忠，而貴妃猶在帝左右，豈能自安。<br />
　　願皇爺慎思之。將士安，則皇爺安矣。」玄宗默默點頭，轉步入門，倚杖垂首而立。久之，韋見素之子京兆司鐸韋諤跪奏曰：「眾怒難犯，安危在頃刻。願陛下割恩忍愛，以寧國家。」玄宗乃步入行宮，見楊妃一字也說不出，但撫之而哭。門外嘩聲愈甚。高力士道：「事宜速決。」玄宗攜楊妃出驛大哭道：「妃子，我和你從此永別矣！」楊妃亦哭道：「願陛下保重，妾負罪良多，死無所恨，乞容禮佛而死。」玄宗令力士引至佛堂，大哭而入。楊妃至佛堂禮佛畢，力士奉上羅巾，促令自縊於佛堂前之梨樹下。年三十八。屍置驛庭，召玄禮引眾軍入觀之。眾軍見楊妃果死，免冑釋甲，頓首呼萬歲而去。玄宗命力士速具棺殮葬於西郊之外道北坎下。<br />
　　及葬畢，玄宗謂力士道：「妃子向有異夢，今日應矣。」力士道：「貴妃何夢？」玄宗道：「妃子曾說夢與朕閒遊驪山，至興元驛。方對食，後院忽發火。忙走出，回望驛中，樹木皆焚。<br />
　　俄有二龍至，朕跨白龍，妃子跨黑龍。忽見一黑人，狀如鬼魅，自云是此峰之神，稱上帝命授妃子為益州牧蠶元後。悚然而覺，明日即聞范陽叛信。如今想起來，與朕游驪山，驪者離也﹔方食火發，失食之兆﹔火為兵象﹔驛木俱焚，驛與易同，加木於旁，楊字也﹔朕跨白龍，西行之象﹔妃子跨黑龍，幽陰之象﹔峰神者，山鬼也，山鬼乃嵬字﹔益州牧蠶太后，蠶所發致絲，益旁加絲，縊字也，正縊死於馬嵬之兆。」高力士道：「夢兆如此，係前緣所定，皇爺宜自寬，不必過於傷情。」正說間，玄禮入奏，請旨約飭軍隊啟行。<br />
　　未知此去如何，且聽下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>