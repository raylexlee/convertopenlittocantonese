<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>混唐後傳 - 第三十回　凝碧池樂工殉節　普施寺摩詰吟詩</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　凝碧池樂工殉節　普施寺摩詰吟詩</font></h4>
			　　卻說安祿山僭號稱尊，東、西二京都被竊據。他只是亂賊行徑，並無深謀大略，一心為戀著范陽故土，喜居東京，不樂居西京。既入長安，即以所得宦官、宮女等，以兵衛送赴洛陽。<br />
　　其府庫中金銀幣帛與宮闈中珍奇好玩之物，都輦去范陽藏貯。<br />
　　又下令要梨園弟子與都坊樂工，都與向日一般承應，敢有隱避不出者，以行斬首。其苑廄中所有馴象舞馬等不許散失，都要有司中整頓，以備玩賞。<br />
　　看官聽說，原來玄宗注意聲色，每大宴集，有坐部，有立部。那坐部諸樂工，俱於堂上坐而奏技﹔立部諸樂工，則於堂下立而奏技。雅樂奏罷，繼以鼓吹番樂。然後教坊新聲與府縣散樂雜戲，次第畢呈。更可異者，每至宴酣之際，命御苑中掌象的象奴，引馴象入場，以鼻擎杯跪於御前上壽，都是平日教習的，又嘗教習舞馬數十匹，每當奏樂之時，命圉人牽馬至庭前，那些馬一聞樂聲，都仰首頓足，迴翔旋轉舞將起來，自然合著那樂聲的節奏。當年祿山侍宴旁觀，心懷豔羨，早已萌下不良之念。今日反叛得志，便欲照樣取樂。<br />
　　一日，諸番部落的頭目聞祿山得了西京，都來朝賀。祿山欲以神奇之事誇哄他們，乃召集眾番人賜宴，對眾人言曰：「我今受天命為天子，不但人心歸附，就是那無知物類，莫不感格效順﹔即如御苑中所畜之象，見我飲宴，便來擎杯跪獻﹔那御廄中的馬，聞我奏樂，也都欣喜舞蹈，豈非神異之事。」眾番人俱俯伏呼萬歲。祿山傳令，先著象奴牽出象來。不一時，象奴將數十頭馴象，一齊牽至殿庭之下，眾番人俱注目而觀，要看它怎樣擎杯跪獻。不想這些象望殿上一看，只見南面而坐者不是前時天子，便怒目直視。象奴將酒杯先送到一頭大象前，要它擎著跪獻。不想那象卻把鼻子卷過酒杯來，拋去數丈。左右盡皆失色，眾番人掩口竊笑。祿山又羞又惱，大聲罵道：「孽畜恁般可惡。」喝把這些象都牽出去，盡行殺卻。於是輟宴罷席，不歡而散。祿山被象出了醜，因想那些舞馬或者也倔強起來，亦未可知，不如不要看罷，遂令將舞馬盡數編入軍營馬隊中去。<br />
　　自此祿山恣意殺戮。聞前日百姓乘亂盜取庫物，遂下令著府縣嚴行追究，且許旁人首告。於是株連蔓引，搜捕窮治，殆無虛日。又有刁惡之徒挾仇誣首。有司不問情由，輒便追索，波及無辜，身家不保。民間騷然，益思唐室。相傳太子北收兵，來取長安，即日將至。或時喧稱：「太子大軍至矣！」百姓奔走出城，市里為之一空。賊望見北方塵起，相顧驚惶。<br />
　　祿山料長安不可久居，不若早回范陽。乃以張通儒為西京留守，安忠順為將軍，鎮守關中。又命孫孝哲總督軍事。宣諭諸將，自己與次子安慶緒領軍還守東都。卻於起行之前一日，大宴文武官於御苑疑碧池上，傳諭梨園子弟、教坊樂工都要來承應。這些樂工，惟李、張野狐、賀環智等數人隨駕西去，其餘如黃幡綽、馬仙期等眾人在京，不得不憑祿山拘喚，只有雷海清托病不至。那日凝碧池頭殿上，排下許多筵席。祿山上坐，慶緒侍坐於旁，眾人依次列坐於下。酒行三巡，先大吹大擂，奏過軍中之樂。然後梨園子弟、教坊樂工分五隊而進。其旗幡巾帶衣服，各分青、黃、赤、白、黑。穿青者立於東，穿白者立於西，穿赤者立於南，穿黑者立於北，穿黃者立於中央。<br />
　　每隊中，為首押班、樂官各一人，樂工子弟各二十人，惟中央樂工子弟四十人，共一百三十人。齊齊整整，各依方位而立。<br />
　　祿山問道：「你等樂官都到齊嗎？」眾官道：「諸人俱到，只有雷海清患病在家不能同來。」祿山道：「雷海清是有名的樂官，他若不到，不為全美，可著人去喚他來，就是有病也須扶病而來。」左右領命，如飛去了。<br />
　　祿山令眾樂人，各自奏技。於是鳳簫龍笛、象管鸞笙、金鐘玉磬、秦箏羯鼓、琵琶手拍，一霎時吹彈敲擊，聲韻鏗鏘，真個悅耳動聽。忽見五面大幡一齊移動，引著眾人盤旋錯縱，往來飛舞﹔五色絢爛，合殿生風，口中齊聲歌唱。歌罷舞完，樂聲才止，依舊按方位立定。祿山看了大喜，掀髯稱快。說道：「我想李三郎平時費了多少心力，教成這班歌兒，如今被我趕出，自己不能受用，倒留下與我受用，豈非天數。」眾樂人聽了這話，傷感於心，不覺墮淚。祿山早已瞧見，怒道：「朕今日歡宴，眾樂人何得作此悲傷之態。」令左右查看，若有淚容者，即行斬首。眾樂人大駭，連忙拭淚。<br />
　　忽聞庭中有人放聲大哭。你道是誰？原來是雷海清被祿山遣人逼來。及來到庭中，聞祿山說這些狂言悖語，且又恐嚇眾人，遂激起忠烈之性，高聲痛哭，奮身上殿，把案上陳設的樂器盡掃於地，指著祿山大罵道：「你這逆賊，受天子厚恩，負心背叛，罪當萬剮，還敢胡說亂道。我雷海清雖是樂工，頗知忠義，怎肯伏侍你這反賊。」祿山氣得目瞪口呆，一句話也說不出，只叫：「快砍了，快砍了。」眾人扯雷海清下殿，亂刀砍死。祿山命撤去宴席，將眾樂人拘禁候旨發落。<br />
　　忽見探馬來報，太子已在靈武即位，今以山人李泌為軍師，命廣平王、建寧王與郭子儀、李光弼等分統軍馬，恢復兩京。<br />
　　祿山聞報，遂令起馬回東京，另議調遣軍將應敵。臨行之時，祿山乘馬過太廟，遂命軍士將太廟放火焚燒。軍士領命，頃刻間四面放起火來，祿山立馬觀之。火方發，只見一道青煙，直沖霄漢。祿山仰面觀看，不想那煙頭隨即下來，直冒入祿山目中。登時兩目昏迷，淚流如注﹔不便乘馬，另駕輕車往東京而去。自此祿山害了眼病，醫治不痊，竟成雙瞽。按下慢表。<br />
　　且說雷海清死節一事，人人傳述，個個稱揚。因感動了一個有名的朝臣。那朝臣不是別人，就是給事中王維，字摩詰，太原人氏，開元年間進士及第，天性友孝，與其弟俱有才名。<br />
　　當祿山反叛、上皇西幸之時，不曾隨駕，為賊所擄，乃服藥取痢，佯為暗疾，不受偽命。祿山素重其才，不曾殺害，遣人送至范陽，拘於普施寺中養玻一日聞人言雷海清殉節於凝碧池，因細詢緣由，備悉其事，十分傷感，望空而哭。想那凝碧池在宮禁之中，忽被賊人在彼宴會，提起傷心的事，遂取紙筆，題詩一首云：萬戶傷心生野煙，百官何日再朝天。<br />
　　秋槐落葉空宮裡，凝碧池頭奏管弦。<br />
　　王維這詩不過是自寫悲感之意，也不曾贊到雷海清，也不曾把出與人看，不想竟被人傳誦出去。<br />
　　未知如何，且聽下回分解。<br />
　　 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>