
			　　卻說張叔夜在曹州，聚集平滅梁山文武各官，擇了吉日，班師回朝。中軍參贊大臣，並各隊領隊大將，及二十萬天兵，均從曹州起行，雲天彪、陳希真率領部下督陣的文員武將隨從。當時發炮起馬，第一撥，左營十二員軍將雲天彪、傅玉、雲龍、劉慧娘、風會、聞達、哈蘭生、歐陽壽通、畢應元、龐毅、孔厚、唐猛，分領天兵六萬；第二撥，右營十二員軍將陳希真、劉廣、祝永清、陳麗卿、苟桓、欒廷玉、祝萬年、欒廷芳、真祥麟、劉麒、范成龍、劉麟，分領天兵六萬；第三撥，中營軍將十二員賀太平、蓋天錫、鄧宗弼、辛從忠、張應雷、陶震霆、金成英、楊騰蛟、韋揚隱、李宗湯、王進、康捷，分領六萬人馬：三撥共軍將三十六員，人馬十八萬。第四撥，張經略率領二子伯奮、仲熊，分領中營親軍二萬人馬，解著宋江等三十六賊，一齊起身。大小三軍齊掌凱歌，鼓樂喧闐，隊仗紛紜，戈甲莊嚴，旌旗明麗。正當天晴日晶，秋風高爽之時，大隊得勝軍馬，耀武揚威，浩浩蕩蕩，出了曹州南門。山東制置使清萬年，率領所屬文武官員，肅具儀注，出郊餞送。張叔夜辭了清萬年，率領眾將軍馬奏凱東行。清萬年自在曹州辦理善後事宜。張叔夜大軍一路向東京而去，地方沿途迎送，說不盡那一切威武榮耀。
　　那數十員功臣大將，幾十萬得勝天兵，接站行至九月初一日，到了東京。天子命駕郊迎，在京大小文武各官一齊隨駕出城，只見威儀嚴肅，禮制輝煌，那些神龍衛士，金槍班，羽林軍，一切成嚴儀仗，扈從聖駕，齊到東郊。張叔夜率領出征諸將，已在東郊恭候聖駕。只見三軍分列，隊伍整齊。
　　中軍將校一十五員：
　　經略大將軍總督三營軍務張叔夜；
　　參贊大臣賀太平；
　　參贊大臣蓋天錫；
　　中軍第一隊左將軍張伯奮，
　　中軍第一隊右將軍張仲熊；
　　中軍第二隊左將軍鄧宗弼，
　　中軍第二隊右將軍辛從忠；
　　中軍第三隊左將軍張應雷，
　　中軍第三隊右將軍陶震霆；
　　中軍第四隊左將軍金成英，
　　中軍第四隊右將軍楊騰蛟；
　　中軍第五隊左將軍韋揚隱，
　　中軍第五隊右將軍李宗湯；
　　中軍第六隊左將軍王進，
　　中軍第六隊右將軍康捷。
　　左軍將校一十二員：
　　經略左軍大將軍雲天彪；
　　左軍參謀官劉慧娘；
　　左軍副參謀官孔厚；
　　左軍第一隊副將軍雲龍；
　　左軍第二隊左將軍傅玉，
　　左軍第二隊右將軍風會；
　　左軍第三隊友將軍畢應元，
　　左軍第三隊右將軍龐毅；
　　左軍第四隊左將軍聞達，
　　左軍第四隊右將軍歐陽壽通；
　　左軍第五隊左將軍哈蘭生，
　　左軍第五隊右將軍唐猛。
　　右軍將校一十二員：
　　經略右軍大將軍陳希真；
　　右軍參謀官兼第一隊副將軍祝永清，
　　右軍第一隊先鋒將軍陳麗卿；
　　右軍第二隊正將軍劉廣，
　　右軍第二隊左將軍劉麒，
　　右軍第二隊右將軍劉麟；
　　右軍第三隊左將軍苟桓，
　　右軍第三隊右將軍祝萬年；
　　右軍第四隊左將軍欒廷玉，
　　右軍第四隊右將軍欒廷芳；
　　右軍第五隊左將軍真祥麟，
　　右軍第五隊右將軍范成龍。
　　當時齊在東郊，天子法駕到來，齊呼萬歲。大經略張叔夜先行進見，拜跪禮畢。天子降座，親與張叔夜解甲，親賜御酒慰勞，叔夜謝恩。天子罩敷思禮，遍勞三軍將官，眾將各各謝恩。此時鼓樂悠揚，儀文炳煥。那些贊禮官、司儀官都侍立御前，一切內官侍臣趨走御道之旁，宣召賞賚，紛紜絡繹，非常鬧熱。
　　那宋江等三十六賊，都反剪捆縛，遠遠跪在御道之外。那班城裡城外的百姓，早已邀張喚李，挨挨擠擠，都來看熱鬧。前番征平方臘奏凱時，百姓都已見過張經略的威風，今番再看，愈覺驚異。又不知宋江怎樣一個三頭六臂的模樣，都要來瞻仰瞻仰。有的說：宋江可憐，被官府逼得無地容身，做了強盜，今番卻又吃擒拿了。有的說：宋江是個忠義的人，為何官家不招安他做個官，反要去擒捉他？內中有幾個明白事體的說道：宋江是個大奸大詐的人。外面做出忠義相貌，心內卻是十分險惡。只須看他東搶西擄，殺人不轉眼，豈不是個極的極惡的強盜！眾論紛紛不一。
　　不多時，天子回鑾。經略率領功臣進了城。各盜犯盡交刑部監禁。各官員朝請聖安畢，回寓。
　　次日，天子便冊封張叔夜為開國郡王。初三日，論功行賞，各功臣有爵者晉爵，無爵者賜爵。初四日，大犒從征軍士，撫恤陣亡家屬。
　　初五日庭訊，三法司及大將軍匯奏；宋江、盧俊義、吳用、公孫勝，元凶渠魁，罪大惡極。其餘三十二賊：柴進為通逃淵藪；李逵、劉唐、阮小二、阮小五、阮小七、石勇、段景住，估惡不悛；李俊、穆洪、張橫、張順，土猾倡亂；朱仝、雷橫、史進、戴宗，吏胥通賊；黃信、宣贊、郝思文、單廷?、魏定國，身受皇恩，忍昧本良；李立、朱貴、張青、孫二娘，身為市儈，潛蓄異謀；裴宣、歐鵬、燕順、朱武、樊瑞、鮑旭、李忠，嘯聚山林，倡為盜首。均屬罪無可逆，合擬凌遲。天子依議，即於初六日恭詣太廟獻俘畢，即將宋江、盧俊義、吳用、公孫勝、柴進、朱仝、雷橫、史進、戴宗、劉唐、李逢、李俊、穆洪、張橫、張順、阮小二、阮小五、阮小七、朱武、黃信、宣贊、郝思文、單廷?、魏定國、裴宣、歐鵬、燕順、鮑旭、樊瑞、李忠、朱貴、李立、石勇、張青、孫二娘、段景住，一齊綁赴市曹，凌遲處死，首級分各門號令。群臣齊慶昇平。天子分官受職，遂頒恩詔，大賚天下，舉行一切慶典。又詔將那平定梁山泊的文臣武將從始至終的功績事實，發入樂部扮演。天子御天章閣賜筵，率群臣觀劇，觀至某臣建功之處，便賜某臣酒一杯。大於義親酒宸翰，歌詠詩章，贊群臣之功。諸臣中有善吟詠的，都恭和奉答，頌揚天子功德。天子命群臣必須盡歡，群臣謝恩，無不遵旨醉飽。
　　次日，張叔夜率出師諸臣，同在朝文武官，入宮謝恩。天子道。「朕欲圖畫三十六臣入徽猷閣，以張叔夜為領袖。」張叔在等謝恩畢，天子遂傳旨著該部圖畫功臣。不日，部臣將張叔夜及二子伯奮、仲熊並賀太平等三十六臣的真容獻上。天於見了甚喜，便親提御筆題簽：
　　中書政事府同平章事、殿帥府掌兵太尉、開國郡王張嵇仲，（字而不名，仿麒麟閣霍光不名之意。）
　　左龍武大將軍、輔國公張伯奮，
　　右神武大將軍、定國公張仲熊。（以此三臣為領袖。）
　　中書政事府參知政事、吏部尚書、魏國公賀太平，
　　驃騎大將軍、知樞密事、越國公雲天彪，
　　輔國大將軍、同知樞密事、魯國公陳希真，
　　鎮軍大將軍、河北留守司、順誠侯劉廣，
　　鎮軍大將軍、山東留守司、壯勇侯傅玉，
　　冠軍大將軍、京畿五城兵馬大總管、智勇侯祝永清，
　　忠孝武烈一品夫人陳麗卿，
　　雲麾大將軍、京畿五城兵馬副總管、果勇侯雲龍，
　　忠智英穆一品夫人劉慧娘，
　　輔國大將軍、兵部尚書、南陽侯金成英，
　　端明殿大學士、刑部尚書、宣城侯蓋天錫，
　　忠武將軍兼領左神武大將軍、建威侯鄧宗弼，
　　壯武將軍兼領右龍武大將軍、揚威侯辛從忠，
　　宣威將軍兼領左羽林大將軍、懷遠侯張應雷，
　　明威將軍兼領右羽林大將軍、定遠侯陶震霆，
　　山東鎮撫將軍、宣化伯風會，
　　河北鎮撫將軍、懷化伯苟桓，
　　定遠將軍、兵部侍郎、宣威伯楊騰蛟，
　　龍圖閣大學士、刑部侍郎、濟陽伯畢應元，
　　西城兵馬司總管、忠勇子視萬年，
　　南城兵馬司總管、平南子龐毅，
　　河北天津鎮總管、歸化子哈蘭生，
　　山東馬陘鎮總管、長城子劉麒，
　　左龍武副將軍、高陽子韋揚隱，
　　右龍武副將軍、中牟子李宗湯，
　　山東兗州鎮總管、襄武子欒廷玉，
　　河北大名府總管、忠毅子聞達，
　　衛尉兼煥章閣直學士、任城男真祥麟，
　　大司農兼天章閣直學士、范陽男范成龍，
　　東城兵馬司總管、協忠男欒廷芳，
　　左神武副將軍、武陽男劉麟，
　　右神武副將軍、武定男歐陽壽通，
　　殿中侍御史、諫議大夫、昌平男孔厚，
　　振威將軍、致忠男王進，
　　游擊將軍、奮武男唐猛，
　　游騎將軍、新城男康捷。
　　共三十九幅功臣圖像，御筆又親題贊語，都送入微猷閣以垂不朽。群臣慶逢非常際會，感激謝恩，各歸職守。
　　過了數日，天子忽憶：「今春出師之時，感天上慶雲瑞兆。朕曾訪問於張天師，據奏稱：此番出征諸臣，皆係雷部神將，上帝敕令降生，輔佐朝廷，珍滅妖氛。今日果然群凶掃滅，四海昇平，其言驗矣。」遂傳旨到江西龍虎山，宣召張天師入覲，備問雷將來歷，以昭天恩，而志盛事。著值殿指揮司官齎詔前去。指揮官領旨，即便齎詔赴龍虎山去。不日到了龍虎山，張天師恭迎詔敕，開讀訖，將聖詔供奉了，一面接待欽差，一面吩咐道眾收拾行裝。因係特詔宣召，不敢怠緩，次日便同了欽差起程。路上州縣迎送，不必細表。不日到了京師，欽差官入宮覆旨。
　　次日，天子御天章閣召見。天師稽首請安，並賀聖喜畢。天子賜坐，天師謝恩就坐。天子開言道：「今春朕命張叔夜征討梁山，爾時卿曾奏稱：此番命將，皆上天敕令降生之雷部神將，出師必然大捷。今妖氛殄滅，海宇昇平，卿言果驗。仰見昊天覆育之仁，祖宗積累之厚，朕涼德藐躬，獲承天貺，敢不抵懼。所有雷部神將，諒卿必深曉來歷，可一一具奏，以昭天恩，以彰聖化。」天師躬身答道：「恭蒙清問，臣謹具奏。」天子道：「且慢。著宣天章閣侍制進來，備錄天師之言。」須臾侍制進來，鋪紙階前，磨墨拈筆，候天師奏來。天師奏道：
　　「張叔夜乃是雷聲普化天尊座下大弟子雷霆總司神威
　　蕩魔霹靂真君降生；
　　張伯奮乃是雷聲普化天尊左侍者青雷將軍降生；
　　張仲熊乃是雷聲普化天尊右侍者石雷將軍降生。
　　（此三人在雷祖座下，不與三十六宮之列。其餘三十六人乃是三十六雷府中神將。）
　　雲天彪乃是正心雷府八方雲雷都督大將軍降生；
　　陳希真乃是清虛雷府先天雨師內相真君降生；
　　鄧宗弼乃是太皇雷府開元司化雷公將軍降生；
　　辛從忠乃是道元雷府降魔掃穢雷公將軍降生；
　　張應雷乃是主化雷府陽聲普震雷公將軍降生；
　　陶震霆乃是移神雷府威光劈邪雷公將軍降生；
　　龐毅乃是皓帝雷府雷師皓翁真君降生；
　　劉廣乃是廣宗雷府五雷院使真君降生；
　　苟桓乃是升元雷府報應司總司真君降生；
　　畢應元乃是希元雷府幽枉司總司真君降生；
　　祝永清乃是神霄雷府玉府都判將軍降生；
　　陳麗卿乃是瓊靈雷府統轄八方雷車飛罡斬祟九天雷門使者阿香神女元君降生；
　　雲龍乃是慶合雷府威靈普遍萬方推雲童子降生；
　　劉慧娘乃是梵炁雷府驅雷掣電照膽追魔糾察廉訪典者先天電母秀元君降生；
　　風會乃是左罡雷府先天風伯次相真君降生；
　　傅玉乃是玉靈雷府雷部總兵將軍降生；
　　蓋天錫乃是洞光雷府雪冤辨誣卿師使相真君降生；
　　金成英乃是安增雷府萬方威應招財錫福真君降生；
　　哈蘭生乃是極真雷府靈應顯赫扶危濟急真君降生；
　　劉麒乃是岐陽雷府九壘總司威靈將軍降生；
　　孔厚乃是丹精雷府調神御氣燮理陰陽司命天醫真君降生；
　　真祥麟乃是青華雷府祥光瑞電天喜真君降生；
　　欒廷玉乃是紫衝雷府嘯風鞭霆天衝真君降生；
　　康捷乃是符臨雷府傳奏馳檄追魔攝怪九天雷門律令使者降生；
　　范成龍乃是變仙雷府總司九龍真炁神變普應將軍降生；
　　楊騰蛟乃是歷變雷府總司五龍真炁飛騰顯應將軍降生；
　　祝萬年乃是升極雷府延壽保命輔聖真君降生；
　　劉麟乃是元宗雷府水官溪真驅邪使者降生；
　　歐陽壽通乃是元沖霄府水官溪真攝魔使者降生；
　　韋揚隱乃是定精雷府火部司令五方顯應將軍降生；
　　李宗湯乃是保華雷府火部司令中山真靈將軍降生；
　　唐猛乃是天婁雷府五方蠻雷將軍降生；
　　聞達乃是景瑯雷府元罡斬妖將軍降生；
　　欒廷芳乃是微果雷府元罡縛邪將軍降生；
　　王進乃是輔帝雷府雷部總兵使者降生；
　　賀太平乃是敬皇雷府侍中僕射上相真君降生。」
　　天師奏畢，侍制一一錄就，進呈御覽。天子覽畢。大喜道：「原來如此。仰見吳眷洪深，莫可名狀。」便諭侍制道：「你可將此張雷將封號，用鳳尾箋錄好，就藏天章閣，用詔來茲，以志盛事。」侍制領旨。又傳諭禮部，擇日具儀，恭詣天壇謝恩。天師又奏道：「尚有一事，未曾具奏。」天子道：「何事？」天師道：「玉帝國這伙妖魔力大，又去十洲三島閻浮世界得道高真數內，召集一十八位散仙，齊來協助這三十六員，共成大功。這十八位中、也有願轉輪回，忠義捐軀的；也有道跡山林，留形住世，指點籌劃的。功勞大小，各有升賞，恭候玉旨定奪。一切英賢輔佐陛下，蕩妖滅寇，非偶然也。」天子道：「此三十六臣。朕已知悉矣，更有那十八位客星散仙是何人？現在俱存何處？」天師道：
　　「山陰道上通一真人陳念義；
　　山陰道上遊戲真人徐和；
　　湖山三竺五橋藥上真人徐槐；
　　鑑湖東浦普天歡喜真人召忻；
　　清涼法界指迷筍冠真人劉永錫；
　　貴陵深處保虛無上真人任森；
　　西睡蜀道純陽真人顏樹德；
　　蓬萊仙闕正覺真人張鳴珂；
　　紫霞仙闕妙明元君汪恭人；
　　琉璃法界淨修元君徐青娘；
　　紫羅仙島鎮海真人李成；
　　峨嵋山下縛邪真人苟英；
　　丸華金闕降魔真人王天霸；
　　青華仙府妙正元君賈夫人；
　　太行洞府定光真人魯紹和；
　　青龍峰下保勝真人梁橫；
　　兗州甑山佑正真人魏輔梁；
　　曲阜鳧山輔正真人真大義。」
　　天師述散仙來歷畢，又將各人事實略述一番。天子聞奏愈喜。侍制錄單呈覽，天子諭令與雷將封號一並聯錄，收藏天章閣內。侍制領旨訖。天子問天師道：「想天下從此永遠太平了？」天師道：「陛下敬天法祖，聖明郅治，億萬年太平無疆。惟那伙妖魔身雖就戮，而業魂冤障未平，終須百年而後，方就收伏也。」天子道：「如此，生靈塗炭，何時得了？」天師道：「與生靈決無妨礙，請陛下勿廑聖慮。陛下記臣此言，百年之後，臣言自驗也。」天子退朝，傳旨賜天師玉如意一柄、道服一襲、黃金二百兩，諭令回山。次日，天師入宮謝恩，辭駕回龍虎山去。
　　越數日，天子恭詣天壇謝恩，傳諭諸臣。諸臣競贊盛事，恭頌聖德。天子又傳旨將那一十八位散仙均加敕封：
　　陳念義封傳忠度世真人；
　　徐和封守真度厄真人；
　　徐槐封神功廣濟真人；
　　召忻封和中化真人；
　　劉永錫封覺迷醒世真人；
　　任森封元功贊化真人；
　　顏樹德封純陽翊化真人；
　　張鳴珂封靖和端化真人；
　　汪恭人封妙明靜正元君；
　　徐青娘封慧明妙悟元君；
　　李成封真靈顯應真人；
　　苟英封保真解厄真人；
　　王天霸封保真救急真人；
　　賈夫人封住命佑國元君；
　　魯紹和封報國淳佑真人；
　　梁橫封報國顯信真人；
　　魏輔梁封正修密跡真人；
　　真大義封協修密跡真人。
　　其無住處可稽者，就此遙加封號。其有住址者，均遣使齎敕去訖。
　　天子復思盜眾雖獲，餘黨尚恐未盡，翼日復召張叔夜、雲天彪、陳希真進見商議。只因這一議，有分教：普安疆域，立功者闡發儒宗；永奠蒼生，老成人退修道術。畢竟後事如何，且聽下回分解。


　　