<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 民國 - 第七十六回　段芝泉重組閣員　龍濟光久延戰禍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十六回</br>　　段芝泉重組閣員　龍濟光久延戰禍</font></h4>
			　　卻說海軍第一艦隊，與練習艦隊，同時獨立，這警報傳達中央，段國務卿未免驚心，亟電致南京將軍馮國璋，及淞滬護軍使楊善德，令他設法調停，挽回此舉。那知馮、楊二人，已接李鼎新等密函，請守中立，兩不相犯。馮本請恢復舊約法，當然與海軍同志，楊雖為段氏爪牙，但孑身處滬，前後被逼，也只好置身局外，作壁上觀。段盼望回音，並不見答，偏國會議員二百九十九人，卻聯電國務卿道：<br>　　元年約法，與三年約法之爭，端在先決二者孰<br>　　為法律。如以三年約法為法律，當然不能以命令廢止。惟查臨時約法，為民國之所由成，議會總統，皆由茲產出，其效力至尊無上。在國會既成立以後，憲法未制定以前，如欲有所增修，依臨時約法五十五<br>　　條，及國會組織法十四條之規定，當由國會議員三分之二以上之提議，並經國會議員五分之四以上之<br>　　出席，出席議員四分之三以上之可決，而後其所增修者，乃為合法，乃得有效。三年約法會議，其組織及程序，既與臨時約法五十五條所載不符，則其所增修者，自不得稱之為法律，實屬違憲之行為。是臨時約法，本來存在，原無所謂恢復，今日以命令<br>　　廢止三年約法，乃使從前違憲之行為，歸於無效，更無所謂以命令變更法律。現在各省尚未統一，調護<br>　　維持，惟有一致遵守成憲，否則甲以其私制國法，轉瞬乙又以其私制而代甲，循環效尤，人持一法，視<br>　　成憲為土苴，國法前途，何堪設想。請公堅持大義，力贊大總統，毅然以明令宣告，不依法律組織之約<br>　　法會議所議決之《中華民國約法》，及其附屬之大總統選舉法，國民會議立法院組織法，均與民國元年<br>　　《臨時約法》國會組織法，並民國二年憲法會議制定之大總統選舉法相違背，當然不生效力。此後凡百<br>　　庶政，應與國人竭誠遵守真正國法，以固邦基而符民意。根本既決，大局斯安。特此電復。<br>　　段祺瑞接到此電，也有轉意，並非畏憚議員，實仍是畏憚海軍。乃入與黎總統商議，主張恢復約法。黎本反對袁制，只因段氏登台，挾有權力，一切規劃，不得不歸他取決，所以沈機觀變，未嘗獨斷獨行，既聞段氏有心規復，哪有不允之理，便於六月二十九日，連下數令道：<br>　　（一）共和國體，首重民意，民意所寄，厥惟憲法。憲法之成，專待國會。我中華民國國會，自三<br>　　年一月十日停止以後，時越兩載，迄未召復，以致開國五年，憲法未定，大本不立，庶政無由進行，亟應召集國會，速定憲法，以協民志而固國本。憲法未定以前，仍遵用元年三月十一日公佈之《臨時約法》，至憲法成立時為止。其二年十月五日，宣佈之大總統選舉法，係憲法之一部，應仍有效。此令。<br>　　（二）茲依《臨時約法》第五十三條續行召集國會，定於本年八月一日起，繼續開會。此令。<br>　　（三）民國三年五月一日以後，所有各項條約，均應繼續有效，其餘法令，除有明令廢止外，一切<br>　　仍舊。此令。始終不肯盡廢袁制。<br>　　（四）國民會議，業經續行召集，所有關於立法院國民會議各法令，應即撤銷。此令。<br>　　（五）國會業經召集，內務部所屬之辦理選舉事務局，應即改為籌備國會事務局，迅速籌備國會事<br>　　務。此令。<br>　　（六）參政院應即裁撤，此令。<br>　　（七）平政院所屬之肅政廳，應即裁撤，此令。<br>　　（八）特任段祺瑞為國務總理，此令。<br>　　數令迭下，全國人士歡呼雷動，爭頌黎、段兩人的功德，似乎民國共和，從此再造，當再不至似袁皇帝時代，有名無實了。嗟我國民，哪有這般幸福？惟段祺瑞受命組閣，再任國務總理，應該將舊有部員，酌量參換，方足一新面目，動人觀聽。換湯不換藥，終屬無益。他想老成碩望，莫如東海，當此新舊交替，遺大投艱的時候，正應向他妥商，免致再誤，當下命駕至徐寓中，投刺求見。徐正為袁氏幫忙，鬧得精疲力乏，臥牀靜養，忽聞祺瑞到來，料有要事相商，不便相拒，乃起身出室，迎段入廳。彼此閒談數語，便由段述及組閣事情。徐答道：「芝泉！你也任事多了，此次再出組閣，諒有特別把握，何必問我！」<br>　　段又說道：「論起今日的資望，莫如我公，公若肯出來組閣，祺瑞當面達總統，薦賢自代。」徐笑道：「我為袁氏，惹人譏罵，難道尚不夠揶揄麼？今日若再出任事，不是馮婦，就是馮道了。」段復道：「世上的議論，能有幾語公正，如要面面討好，連一事都不能做了。」徐即隨口阻住道：「芝泉，你的好意，我很感佩，但我已決定了心，誓不再做民國官吏。」隱以總統自任。段祺瑞聽到此語，料已不便再勸，乃另提出一班人物，與徐東海密商起來。段說一姓名，徐答一「好」字，或答稱「也好」。及段說出許世英三字，徐點首道：「雋人是我的舊僚，與你也是莫逆，這人頗靠得住的，或令長內務，或令長交通，想總能勝任呢。」雋人即許世英字，徐之稱許，為公耶？為私耶？段復說了多人，徐也不加評論，但總說一個「好」字，便算通過。至段問及行政要件，徐撚鬚半晌道：「目前的要策，第一件是固結北洋團體，第二件是保守中央威信，第三件是解釋民黨宿嫌，三事並舉，國家或尚能安靜哩。」段拱手道：「辱承指教，敢不如命。」說罷，便告辭而去。到了次日，即由黎總統下令道：<br>　　兼署外交總長交通總長曹汝霖、內務總長王揖<br>　　唐、海軍總長劉冠雄、司法總長兼署農商總長章宗祥、教育總長張國淦，呈請辭職。曹汝霖、王揖唐、劉冠雄、張國淦、章宗祥准免本職，此令。<br>　　特任唐紹儀為外交總長，許世英為內務總長，陳錦濤為財政總長，程壁光為海軍總長，張耀曾為司法總長，孫洪伊為教育總長，張國淦為農商總長，汪大燮為交通總長，此令。<br>　　特任國務總理段祺瑞兼任陸軍總長，此令。<br>　　此令下後，段內閣又復成立。總計此九部中，除陸軍一席，向歸段氏占有外，其餘各部人員，分作三派，一民黨，二官僚，三中立派，當時稱為混合內閣。惟唐紹儀、孫洪伊、張耀曾，尚在南方，未即就職，於是外交由陳錦濤兼署，司法由張國淦兼署，教育由次長吳闓生權代。教育一事，視若虛設，未免捨本逐末。嗣因汪大燮不願入閣，上呈固辭，乃改任許世英為交通總長，孫洪伊為內務總長，范源濂為教育總長。閣員既已湊齊，專俟國會開會，咨請追認，內外都無異言。段復從事外政，改定各省軍民長官名稱，武稱督軍，文稱省長，所有署內組織及一切職權，暫仍舊制，惟另加任命，特請黎總統任定如下：<br>　　奉天督軍張作霖。兼署省長。<br>　　吉林督軍孟恩遠，省長郭宗熙。<br>　　黑龍江省長畢桂芳。兼署督軍。<br>　　直隸省長朱家寶。兼署督軍。<br>　　山東督軍張懷芝，省長孫發緒。<br>　　河南督軍趙倜，省長田文烈。<br>　　山西督軍閻錫山，省長沈銘昌。<br>　　江蘇督軍馮國璋，省長齊耀琳。<br>　　安徽督軍張勛，省長倪嗣衝。<br>　　江西督軍李純，省長戚揚。<br>　　福建督軍李厚基，省長胡瑞霖。<br>　　浙江督軍呂公望。兼署省長。<br>　　湖北督軍王占元，省長范守佑。<br>　　湖南督軍陳宦。兼署省長。<br>　　陝西督軍陳樹藩。兼署省長。<br>　　四川督軍蔡鍔。兼署省長。<br>　　廣東督軍陸榮廷，省長朱慶瀾。<br>　　廣西督軍陳炳焜，省長羅佩金。<br>　　雲南督軍唐繼堯，省長任可澄。<br>　　貴州督軍劉顯世，省長戴戡。<br>　　甘肅省長張廣建。兼署督軍。<br>　　新疆省長楊增新。兼署督軍。<br>　　嗣是頒爵條例、文官官秩令，及懲辦國賊條例、附亂自首特赦令、糾彈法，均即廢止。又將政治犯一律釋放。並特赦前川督尹昌衡，俾復自由，所有統率辦事處，軍政執法處，亦盡行撤銷。海內人民，喁喁望治。其時川、粤、湘、魯各省，尚在未靖，又經過一番措置，才得平安。小子只有一支禿筆，不能並敘，只好依次敘來。<br>　　先是陳宦獨立四川，袁世凱命重慶鎮守使周駿，督理四川軍務，另用王陵基鎮守重慶。周奉命後，尚按兵不動，至袁逝世，他反出兵西上，進逼成都，自稱四川將軍，旋復改稱蜀軍總司令，委任王陵基為先鋒。王率前隊抵龍泉驛，成都戒嚴。週一面迫陳出省，一面截陳歸路，陳不禁大憤，將與決戰。紳商急電政府，請禁周、陳衝突，免禍生靈。政府乃任蔡鍔督川，調陳宦督湘，周駿還任。陳、周猶相持不下，蔡鍔已自敘州起程，先電致二人，勸他息爭。略云：<br>　　二君之不惜兵連禍結者，乃為爭川督一席，抑<br>　　何所見之小也？竊謂吾儕生於斯世，當以國是為前提，不應存自私自利之見。某今銜命入川，蓋收拾<br>　　未了之局，俟部署既定，則自請辭職，或於二君中推轂一人，以承斯乏，不過累公稍候時日耳。用特<br>　　馳電奉告，即請解甲息兵，如或不然，鍔雖不願效齷齪官僚口脗，以違抗中央命令相責，而擾亂治安<br>　　之咎，鍔當聲罪致討，務希從速裁奪，鍔秣馬厲兵以待，惟二君鑒之！<br>　　陳宦得書，即日束裝就道，出省自去。周駿心尚未死，竟乘虛入踞成都，自稱都督，且欲撤去四川護國軍招討右司令、兼兵工廠總辦楊維官職。楊本陳宦部下，聞著這個消息，竟舉兵相抗，與周軍戰於城外，楊兵敗潰。統是權利思想，中國其能靖乎？蔡鍔舊病復發，不便督師，因慮周駿猖獗，乃檄羅佩金、劉存厚兩軍，分道進攻。劉軍先至城下，周駿自知不敵，方偕王陵基退出成都。存厚入城，維持秩序，川民乃定。越日，羅佩金亦到。又越數日，蔡鍔亦帶兵到來，成都父老，相率歡迎。鍔慰勞有加，力疾視事，川人始共慶更生了。仍為蔡鍔生色。<br>　　還有粤東變亂，亦無非為權利起見，前時龍濟光宣告獨立，本非真心，後來取消獨立，仍然仇視滇、桂各軍。滇軍司令李烈鈞方由肇慶出北江，駐紮韶關，粤軍閉關鎖渡，屢與滇軍齟齬，幾開戰釁。龍濟光袒護自己軍隊，且調兵添防，並就觀音山左右，密伏地雷，一意挑戰。看官！你想這個李司令，哪肯容忍過去？當下派兵前敵，力攻源潭，一場鏖鬥，戰敗粤軍。李復聯約桂軍司令莫榮新，自西路攻克三水，彼此會師觀音山，擬與龍王決一最後的勝負。龍濟光頗也驚惶，亟電告政府，托詞李烈鈞反抗中央，出兵圖粤。政府正嘉許龍王，當然袒護，但又不便得罪李烈鈞，乃特授他勛二位，並上將銜，令即來京候用，一面令龍濟光暫署廣東督軍，俟陸榮廷到任，才得交卸。政府雖似苦心，實已顯露形跡。而且還有特別調劑，陳宦未赴湘任以前，著陸榮廷就近往湘，暫署督軍。湯薌銘為湘人所逐，令即卸任，派往廣東查辦。不能辨別功罪，乃東調西換，一何可笑？這種政策，多是掩耳盜鈴。看官！試想滇、桂各軍，如何肯服？袁政府之失權，便由此種釀成。於是仍進攻觀音山，相持不懈。粤中士民，日夜不安，到處籲請，各願去龍安粤。唐紹儀、梁啟超、溫宗堯、王寵惠等，統隸粤籍，有志保鄉，遂急電政府道：<br>　　龍濟光督粤三年，假國權為修怨，縱兵士為虎狼，視生命財產如草芥，以刀鋸斧鉞為兒戲，綜計三年之中，其傾人之家，滅人之門，寡人之妻，孤人之子，直無十百千萬之數可言，但聞哀哭詛咒之聲不絕。袁氏既倚為爪牙，粤民遂無從呼籲。日者義師之起，滇、黔、桂、浙，皆以討袁為唯一之名，惟吾粤民，則以去龍為切身之事。<br>　　方民軍之起於四方，計此賊可殲於一鼓，盜亦有道，竟假獨立為護符，人望太平，又復原心而略跡。然桂軍同一獨立，治亂之勢懸殊，桂則秩序井然，人民康樂，粤則閭里幾盡邱墟，村邑至絕薪米。推求其故，蓋龍濟光知結不解之怨於人民，遂集全省之兵以自衛，乃使州縣患匪，省城患兵，要其督粤三載，惟守觀音一山。此山而外，雖舉廣東全省，化為灰燼，人民化為蟲沙，固非該督所惜也。天幸袁殞，人慶昭蘇，粤民茹痛之深，本難復忍須臾，徒以大總統就職之始，不忍遽以一隅為言。<br>　　且計該督腥聞於天，必為大總統燭照所及，因是隱忍，佇待後命。不意該督知難久安於其位，又以取消獨立，取媚中央，一面大捕黨人，復萌故智，近更橫挑戰禍，染血韶州，以該督三年所造孽，即令從此痛懲前非，人已不共戴天。該督且變本加厲，用敢迫切電陳，務乞將該督立予罷斥，解粤民之倒懸，仁惠既遍於一省，使貪虐者知儆，視聽實動夫萬方。倘蒙賞其知兵，師長之席固眾，若或多其治績，他省不難量移。萬一論其取消獨立之功，則有勛章諸等具在，粤民雖不敢望大總統伐罪以救民，大總統亦何忍驅粤民以示德？昔者所謂國家用人自有權衡一語，本為專製作威作福之言，已違自我民視民聽之義。況以該督罪跡昭著，敢請派人遍詢婦孺，除彼所親一二狐鼠之外，但有舉其毫髮微末之功者，則誣罔之刑，某等所不敢避。此實千夫所指，咸以該督為寇仇，當蒙一線之仁，早出粤民於水火。大總統以共和為幟，當不以民意為嫌，儀等無憑借可言，敢先以哀詞上請，無任翹企待援之至！<br>　　政府接到此電，大費躊躇，不期湖南軍民，又拒絕陳宦，自舉劉人熙為督軍，請政府下令特任。那時大總統黎元洪，與國務總理段祺瑞，左右為難，也只好開起閣議來了。小子有詩歎道：<br>　　自古佳兵號不祥，干戈在握即強梁。<br>　　東崩西應成常事，從此朝綱漸不綱。<br>　　畢竟湘、粤兩省，如何處置，且看下回敘明。<br><br><br>　　恢復舊《約法》，召集舊國會，並舉袁氏惡制，大略更張，不可謂非段合肥之政績。惟組織閣員，始終不離一調劑性質，民黨居三之一，中立派居三之一，袁氏舊僚亦居三之一。政見不同，必有傾軋之慮，段氏更事已久，寧見不及此，而仍組此不倫不類之內閣耶？夫天下未有不任勞任怨，而可以當大事者，段氏第願任勞，不敢任怨，故撮舉三派而混合之，示無左袒之意，詎知將來衝突，萬不能免，始基不慎，後患隨之，此中外政法家言，所由以政黨內閣為職志也。他若周、陳之爭，龍、李之爭，無非視政府之模稜，乃敢僥倖以圖逞；迨至亂事粗平，而人民已受禍不淺矣。且曲者未見所謂曲，直者亦未見所謂直，曲直不明，但憑武力為解決，則後之強有力者，幾何不挾權生變耶？故我嘗為段氏諒，而又不禁為段氏惜。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>