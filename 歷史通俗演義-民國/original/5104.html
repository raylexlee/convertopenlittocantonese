<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 民國 - 第八十五回　梁鼎芬造府為說客　黎元洪假館作寓公</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十五回</br>　　梁鼎芬造府為說客　黎元洪假館作寓公</font></h4>
			　　卻說張勛主張復辟，倉猝辦就，諸事統皆草率，所有手續，概不完備。就是草詔中所敘各奏，都是憑空捏造，未曾預辦，因此又勞那康聖人費心，先將自己奏折草就，補呈進去，再把瞿鴻▉等奏請聽政的折子，亦繕定一分，作為備卷。其實馮國璋、陸榮廷、瞿鴻▉等，尚未接洽，全憑文武兩聖人，背地告成。這數種奏折原文，小子無暇詳錄，惟當時張勛有一通電，宣告中外，錄述如下：<br>　　自頃政象譎奇，中原鼎沸，蒙兵未解，南耗旋驚，政府幾等贅旒，疲氓迄無安枕。怵內訌之孔亟，虞外務之紛乘，全國漂搖，靡知所屆。勛惟治國猶之治病，必先洞其癥結，而後攻達易為功；衛國猶之衛身，必先定其心君，而後清寧可長保。既同處厝火積薪之會，當愈勵揮戈返日之忠，不敢不掬此血誠，為天下正言以告。溯自辛亥武昌兵變，創改共和，綱紀隳頹，老成絕跡，暴民橫恣，宵小把持，獎盜魁為偉人，祀死囚為烈士，議會倚亂民為後盾，閣員恃私黨為護符，以剝削民脂為裕課，以壓抑善良為自治，以摧折耆宿為開通；或廣布謠言，而號為輿論，或密行輸款，而托為外交，無非恃賣國為謀國之工，借立法為舞法之具。馴至昌言廢孔，立召神恫，悖禮害群，率由獸行，以故道德淪喪，法度凌夷，匪黨縱橫，餓莩載道。一農之產，既厄於訛詐，復厄於誅求，一商之資，非耗於官捐，即耗於盜劫。凡在位者，略吞賄賂，交濟其奸，名為民國，而不知有民，稱為國民，而不知有國。至今日民窮財盡，而國本亦不免動搖，莫非國體不良，遂至此極。即此次政爭伊始，不過中央略失其平，若在紀綱稍振之時，焉有轇輵不解之慮？乃竟兵連方鎮，險象環生，一二日間，瀰漫大地。乃公亦局中人，何徒責人而不自責。迄今外蒙獨立，尚未取消，西南亂機，時虞竊發，國會雖經解散，政府久聽虛懸，總理既為內外所不承認，仍即靦然通告就職，政令所及，不出都門，於是退職議員，公詆總統之言為偽令，推原禍始，實以共和為之厲階。且國體既號共和，總統必須選舉，權利所在，人懷幸心，而選舉之期，又僅以五年為限，五年更一總統，則一大亂，一年或數月更一總理，則一小亂，選舉無已時，亂亦無已時。此數語頗亦動聽。小民何辜，動罹荼毒，以視君主世及，猶得享數年或數十年之幸福者，相距何啻天淵？利病較然，何能曲諱？或有謂國體既改共和，倘輕予更張，恐滋紛擾，不若擁護現任總統，或另舉繼任總統之為便者。不知總統違法之說，已為天下詬病之資，聲譽既隳，威信亦失，強為擁護，終不自安；倘日後迫以陷險之機，曷若目前完其全身之術？<br>　　愛人以德，取害從輕，自不必佯予推崇，轉傷忠厚。虧他自圓其說。至若另行推選，克期繼任，詎敢謂海內魁碩，並世絕無其人？還是請辮帥登台何如？然在位者地丑德齊，莫能相下，在野者資輕力薄，孰願率從？縱欲別選元良，一時亦難其選。蓋總統之職，位高權重，有其才而無其德，往者既時蓄野心，有其德而無其才，繼者乃徒供牽鼻，重以南北趨向，不無異同，選在北則南爭，選在南則北爭，爭端相尋，而國已非其國矣。默察時勢人情，與其襲共和之虛名，取滅亡之實禍，何如屏除黨見，改建一鞏固帝國，以競存於列強之間，此義近為東西各國所主張，全球幾無異議。中國本為數千年君主之制，聖賢繼踵，代有留貽，制治之方，較各國為尤順，然則為時勢計，莫如規復君主，為名教計，更莫如推戴舊君，此心此理，八表攸同。伏思大清忠厚開基，救民水火，其得天下之正，遠邁漢、唐，二祖七宗，以聖繼聖，至我德宗景皇帝，時勢多艱，憂勤尤亟，試考史宬載筆，如普免錢糧，疊頒內帑，多為曠古所無，即至辛亥用兵，孝定景皇后寧捨一姓之尊榮，不忍萬民之塗炭，仁慈至意，淪浹人心，海內喁喁，謳思不已。前者朝廷遜政，另置臨時政府，原謂試行共和之後，足以弭亂綏民，今共和已閱六年，而變亂相尋未已，仍以諭旨收回成柄，實與初旨相符。況我皇上衝齡典學，遵時養晦，國內迭經大難，而深宮匕鬯無驚，近且聖學日昭，德音四被，可知天佑清祚，特畀我皇上以非常睿智，庶應運而施其撥亂反正之功。祖澤靈長，於茲益顯。勛等枕戈勵志，六載於茲，橫覽中原，陸沈滋懼，比乃猝逢時變，來會上京。竊以為暫偷一日之安，自不如速定萬年之計，業已熟商內外文武，眾議僉同，謹於本日合詞奏請皇上復辟，以植國本而固人心，庶幾上有以仰慰列聖之靈，下有以俯慰群生之望。風聲所樹，海內景從。凡我同袍，皆屬先朝舊臣，受恩深重，即軍民人等，亦皆食毛踐土，世沐生成，接電後，應即遵用正朔，懸掛龍旗。國難方殷，時乎不再，及今淬厲，尚有可為。本群下尊王愛國之至心，定大清國阜民康之鴻業。凡百君子，當共鑒之。<br>　　是時京城裡面，俱經張勛傳令，凡署廨局廠，及大小商場，一應將龍旗懸起，隨風飄揚，彷彿仍是大清世界。總算北京的大清帝國。只總統府中，未曾懸掛龍旗，張勛還顧全黎總統面子，不遽用武力對待，但遣清室舊臣梁鼎芬等，清室舊臣四字，加諸梁鼎芬頭上，卻合身分。先往總統府中，入作說客。鼎芬見了黎總統，即將復辟情形，略述一番，並把一等公的封章，探囊出示。黎總統皺眉道：「我召張定武入都，難道叫他來復辟嗎？」鼎芬道：「天意如此，人心如此，張大帥亦不過應天順人，乃有這番舉動，況公曾受過清職，食過清祿，辛亥政變，非公本意，天下共知，前次脅公登台，今番又逼公下場，公也可謂受盡折磨了，今何若就此息肩，安享天祿，既不負清室，亦不負民國，豈非一舉兩善麼？」黎總統道：「我並非戀棧不去，不過總統的職位，乃出國民委托，不敢不勉任所難，若復辟一事，乃是張少軒一人主張，恐中外未必承認，我奈何敢私自允諾呢？」鼎芬復絮說片時，黎總統只是不答。再經鼎芬出詞嚇迫道：「先朝舊物，理當歸還，公若不肯贊成，恐致後悔。」黎總統仍然無語。鼎芬知不可動，悻悻自去。黎總統暗暗著忙，急命秘書擬定數電，由黎總統親自過目，因聞電報局被定武把守，料難拍發，乃特派親吏潛出都城，持稿赴滬，方得電布出來：<br>　　（第一電）本日張巡閱使率兵入城，實行復辟，斷絕交通，派梁鼎芬等來府游說，元洪嚴詞拒絕，誓不承認。<br>　　副總統等擁護共和，當必有善後之策。特聞。<br>　　（第二電）天不悔禍，復辟實行，聞本日清室上諭，有元洪奏請歸政等語，不勝駭異。吾國由專制為共和，實出五族人民之公意，元洪受國民付托之重，自當始終民國，不知其他。特此奉聞，藉免誤會。<br>　　（第三電）國家不幸，患難相尋，前因憲法爭持，恐啟兵端，安徽督軍張勛，願任調停之責，由國務總理李經羲，主張招致入都，共商國是。甫至天津，首請解散國會，在京各員，屢次聲稱保全國家統一起見，委曲相從。刻正組織內閣，期速完成，以圖補救。不料昨晚十二點鐘，突接報告，張勛主張復辟，先將電報局派兵佔領。今日梁鼎芬等入府，面稱先朝舊物，應即歸還等語。<br>　　當經痛加責斥，逐出府外。風聞彼等已發出通電數道，何人名義，內容如何，概不得知。元洪負國民付托之重，本擬一俟內閣成立，秩序稍復，即行辭職以謝國人。今既枝節橫生，張勛膽敢以一人之野心，破壞群力建造之邦基，即世界各國承認之國體，是果何事，敢卸仔肩？時局至此，諸公夙懷愛國，遠過元洪，佇望迅即出師，共圖討賊，以期復我共和而救危亡，無任迫切。臨電涕泣，不知所云。如有電復，即希由路透公司轉交為盼。<br>　　黎總統既派人南下，復與府中心腹商量救急的方法，大眾齊聲道：「現在京中勢力，全在張勛一人手中，總統既不允所請，他必用激烈手段，對付總統，不如急圖自救，暫避凶威，徐待外援到來，再作後圖。」黎總統沉吟道：「教我到何處去？」大眾道：「事已萬急，只好求助外人了。」黎總統尚未能決，半晌又問道：「我若一走，便不成為總統了，這事將怎麼處置？」大眾聽了，還道黎總統尚戀職位，只得出言勸慰道：「這有何慮？外援一到，總統自然復位了。」黎總統慨然道：「我已決意辭職，不願再幹此事，惟一時無從交卸，徒為避匿方法，將來維持危局，究靠何人主張？罷！罷！我記得約法中，總統有故障時，副總統得代行職權，看來只好交與馮副總統罷。」大眾又道：「馮副總統遠在江南，如何交去？」黎總統也覺為難，為了這條問題，又勞黎總統想了一宵。大眾逐漸散出，各去收拾物件，準備逃生。這原是第一要著。可憐這黎總統食不甘味，寢不安席，幾乎一夜未能合眼，稍稍困倦，朦朧半刻，又被雞聲催醒，窗隙間已有曙光透入了。當即披衣起牀，盥洗已畢，用過早膳，尚沒有甚麼急警，惟聞有人傳報，清宮內又有任官的上諭，瞿鴻▉、升允並授大學士，馮國璋、陸榮廷並為參預政務大臣，沈曾植為學部尚書，薩鎮冰為海軍尚書，勞乃宣為法部尚書，李盛鐸為農工商部尚書，詹天佑為郵傳部尚書，貢桑諾爾布為理藩部尚書。此外尚有許多侍郎、左右丞，及都統、提督、府尹、廳丞諸名目，不勝枚舉。隨筆帶過，較省筆墨。黎總統也無心細聽，但安排交卸的手續，尚苦無人擔承。<br>　　到了晌午，風聲已加緊了，午後竟有定武軍持械前來，聲勢洶洶，強令總統府衛隊，一律撤換，並即日交出三海，不得遲延。陸軍中將唐仲寅，為總統府衛隊統領，無法抵推，亟入報黎總統，速請解決。黎總統本疑李經羲與勛同謀，不願與議，至此急不暇擇，便令秘書劉鍾秀，往邀經羲，劉奉命欲行，可巧外面遞入李經羲辭職呈文，並報稱經羲已赴天津。走得好快。黎總統長歎道：「我也顧不得許多了，看來只有仍煩老段罷。」便命劉鍾秀草定兩令，一是准李經羲免職，仍任段祺瑞為國務總理，一是請馮國璋代理職權，所有大總統印信，暫交國務總理段祺瑞攝護，令他設法轉呈。兩令草就，蓋過了印，即將印信封固，派人齎送天津，交給段祺瑞，自己隨取了一些銀幣，帶著唐仲寅、劉鍾秀二人，及僕從一名，潛出府門，竟往東交民巷，投入法國醫院中。<br>　　時已天暮，院門雖開，裡面只有僕從數人住守，問及院長，答稱外出未歸，無從見客，那時只好怏怏退出，折入日本使館界內。沿途躑躅，窮無所歸，好似倦鳥失巢，惶急無主。虧得唐仲寅記起一人，謂與日本公使武隨員齋藤少將，嘗相往來，不妨向彼求援，並托保護。當下馳入齋藤少將官舍，投刺請見。幸齋藤少將未曾出門，便即迎入，他本是認識黎元洪，總統印信，已經交出，不能再稱總統了。又與唐仲寅交好，當然坦懷相待。仲寅即將避難情形，約略告知，並浼他至日本公使前，善為轉達，懇請保護身命。齋藤少將一力擔承，遂命役從取出茶點，供餉二人。黎元洪稍稍放心，且因夜膳尚無著落，不得已將東洋茶食，略充饑渴。好在齋藤少將，誠心幫忙，叫他兩人坐待，自往日使館中代為請命，少頃即回報道：「敝公使已如所請，屈就營房數日，當予以相當保護，盡可無憂。」黎、唐二人，當即稱謝。齋藤少將，便令衛兵騰出營房一間，導引兩人棲宿，黎菩薩才得離開地獄，避入天堂了。還算不幸中之幸。越宿即由日本公使，通告駐京各國公使館，並及清室道：<br>　　黎大總統帶侍衛武官陸軍中將唐仲寅、秘書劉鍾秀及從者一名，於七月二日午後九時半，不預先通知，突至日本使館域內之使領武隨員齋藤少將官舍，懇其保護身命。日本公使館認為不得已之事情，並顧及國際通義，決定作相當之保護，即以使館域內之營房，暫充黎總統居所，特此告知。<br>　　總統避去，民國垂危，馮國璋遠處江南，鞭長莫及，只有段祺瑞留寓天津，聞得京中政變，惹動雄心，即欲出討張勛。可巧前司法總長梁啟超，亦在津門，兩下會議，由祺瑞表明己意，啟超一力慫慂，決主興兵。適陳光遠在津駐紮，手下兵卻有數千，段、梁遂相偕至光遠營，商議討張，光遠卻也贊同。又值李經羲到津，致書祺瑞，請他挽回大局，就是黎元洪所派遣的親吏，亦齎送印信到津，交與祺瑞。祺瑞閱過來文，越覺名正言順，當即囑托梁啟超，草擬通電數道，陸續拍發。梁本當代文豪，先已由自己出名，反對復辟，洋洋灑灑的撰成數千百言，通電全國，不過前時手無寸鐵，但憑理想上立論，比張勛為董卓、朱溫；好一個正比例。此次由段祺瑞出來興師，更屬理直氣壯，樂得借那筆尖兒，橫掃千人軍。既而馮、段聯約，瞿、陸辨誣，祺瑞自任共和軍總司令，更靠那煌煌大文，鼓吹義旅，筆伐凶豪。小子有詩詠道：<br>　　筆鋒也可作兵鋒，文武兼優快折衝。<br>　　莫道書生無詣力，一枝斑管足褫凶。<br>　　欲知文中如何抒寫，請看下回錄敘。<br><br><br>　　康有為外，又有一梁鼎芬，是皆為清末之老生，腦筋中只含有事君以忠數語，而未知通變達權之大義者也。夫必有夏少康之英武，然後可以光夏物，必有周宣王之明哲，然後可以復周宗。彼宣統帝尚在衝年，寧能及此？況種族革命，已成常調，君主政體，不克再燃，即令英辟重生，亦未能違反民意，侈然自尊，更何論遜清之餘裔乎？康有為出佐張勛，已同笨伯，而梁鼎芬復往說黎元洪，其愚尤甚。惟黎元洪引虎自衛，卒為虎噬，倉猝出走，日暮途窮，幸有日本使館之營房，及齋藤少將之友誼，尚得借庇一枝，自全身命，否則不為所害者，亦幾希矣。雖然，知人則哲，堯舜猶難，吾於黎氏何責焉？<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>