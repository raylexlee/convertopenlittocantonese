<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 民國 - 第九十八回　舉總統徐東海當選　申別言馮河間下台</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十八回</br>　　舉總統徐東海當選　申別言馮河間下台</font></h4>
			　　卻說南方自主軍隊，組成廣東軍政府，反抗北方，本來是各執己見，不相通融，但對著馮氏代理總統，原是依法承認，只與段氏的解散國會，主張武力，始終視若仇讎，所以馮總統頒一通電，廣東軍政府也續發一通電云：<br>　　溯自西南興師，以至本軍政府成立以來，於護法屢經表示，除認副總統代理大總統執行職務外，其餘北京非法政府一切行為，軍政府萬無容認之餘地。乃者大總統法定任期無幾，大選在即，北京自構機關，號稱國會，竟將從事於選舉。夫軍政府所重者法耳，於人無容心焉，故其候補為何人，無所用其贊否，贊否之所得施，亦視其人之所從舉為合法與否而已。苟北京非法國會，竟爾竊用大權，貿然投匭，無論所選為誰，決不承認，謹此佈告，咸使聞知。<br>　　南北兩方，一呼一應，都是反對段氏，預先阻撓。段氏連番接閱，未免皺眉，暗想人眾我寡，何苦硬行出頭，還是與馮河間同去，較為得計，乃宣告大眾，願與馮氏一同下野。究竟老成持重。小徐等方此推彼挽，要將段氏扛抬上去。偏段氏思深慮遠，不願冒險一試，任他小徐如何慫慂，卻是打定主意，決計不干。小徐等也覺掃興。但馮氏下野，段氏又下野，將來究應屬諸何人，難道中華民國就從此沒有總統嗎？於是小徐邀同梁士貽、王揖唐諸人，秘密會議，除馮河間、段合肥外，只有一位資深望重的大老官，寓居津門，足配首選。看官道是何人？原來就是前清內閣協理大臣，為袁項城的國務卿徐世昌。久仰久仰。<br>　　世昌從詞苑出身，本非軍閥，不過他在前清時，外任總督，內握軍機，與軍閥家往來已久，為武人所傾心，此次久寓津門，名為閒散，實則中央政事，無不預聞。自元首以至軍閥，統因他老成重望，隨時咨詢，片言作答，奉若準繩，所以一介衰翁，居然為北方泰鬥。小徐等主張舉徐，無非因南北紛爭，形勢日惡，河間、合肥，既願同去，不如擁戴老徐，或可制服異類，保持本派勢力，因此決定計議，立派妥員向津勸駕。徐世昌素來圓滑，怎肯一請便來？免不得遜謝未遑，做一個謙謙君子。樂得如此。那小徐等盡管進行，促令新國會開議，選定王揖唐為眾議院議長，組織總統選舉會，克期舉行。到了九月四日，即在議會中選舉新總統，到會議員，共四百三十六人，午前十時，舉行投票，午後開匭。徐世昌得四百二十五票，應即當選。當由議會備文，咨照國務院，國務院亦即通電各省，並通告全國。越日，又開副總統選舉會，等到日中，兩院議員，一大半不到會場。莫非逛衚衕去了。議長當場計算，所有到會議員，不足法定人數，就使投票，也屬無效，只好延期選舉，徐作後圖。嗣是逐日延宕，竟將副總統問題，擱置一邊，簡直是不復提議了。一班傀儡議員。徐世昌聞自己當選，尚未便承認下去，因復通電中外，自鳴讓意道：<br>　　國會成立，適值選舉總統之期，乃以世昌克膺斯選。<br>　　世昌愛民愛國，豈後於人，初非沽高蹈之名，並不存畏難之見。惟眷念國家杌陧之形，默察商民顛連之狀，質諸當世，返諸藐躬，實有非衰老之軀，所能稱職者。並非謙讓，實本真誠，謹為我國會暨全國之軍民長官並林下諸先生一言，幸垂聽焉！民國遞嬗，變亂屢經，想望承平，徒存虛願，但艱危狀況，有十百於當時者。道德不立，威信不行，紀綱不肅，人心不定，國防日亟，邊陲之擾亂堪虞，歐戰將終，世局之變遷宜審。其他凡事實所發現，情勢所抵牾，當局諸公，目擊身膺，寧俟昌之喋喋？是即才能學識，十倍於昌，處此時艱，殆將束手，此愛國而無補於國，不能不審顧躊躇者也。國之本在民；乃者烽火之警，水潦之災，商業之停滯，金融之停滯，土匪劫掠，村落為墟，哀哀窮民，無可告訴。吏無撫治之方，人鮮來蘇之望，固無暇為教養之計劃，並不能蘇喘息於須臾，忝居民上，其謂之何？睹此流離困苦之國民，無術以善其後，復何忍侈談政策，愚我編氓？<br>　　此愛民而無以保民，更悚惕而不自安者也。然使假昌以壯盛之年，亦未嘗無澄清之志，今則衰病侵尋，習於閒散，偶及國事，輒廢眠食，若以暮齒，更忝高位，將徒抱愛國愛民之願，必至心有餘而力不足。精神不注，叢脞堪虞，智慮不充，疏漏立見，既恐以救國者轉貽國羞，更恐以救民者適為民病，彼時無以對我全國之民，更何以對諸君子乎？吾斯未信，不敢率爾以從，心所謂危，謹用掬誠以告。惟我國會暨我全國之軍民長官，盱衡時局，日切隱憂，所望各勉責任，共濟艱難。起垂蹙之民生，登諸衽席，挽瀕危之國運，繫於苞桑。昌雖在野，禱祀求之矣。邦基之重，非所敢承，幹濟艱屯，必有賢俊，幸全塵翮，俾遂初服。除致函參眾兩院懇辭，並函達馮大總統國務院外，特此電達。<br>　　是時國會仍照舊制，組成參眾兩院，既已由小徐等暗中運動，王揖唐竭力鼓吹，產出新總統徐東海，哪肯再畀他辭去，當下卻還來函，仍由兩院主名，堅請徐世昌出山。就是代任終期的馮河間，也恐東海不來，或致改選合肥，因即函復老徐，格外敦勸，詞意備極誠摯。文云：<br>　　頃奉大函，以國會成立，選舉我公為中華民國大總統，虞棼絲之難理，辭高位而不居。謙德深光，孤標獨峻，即茲舉動，具仰儀型。惟審察現在國家之情形，與夫國民感受之痛苦，倒懸待解，及溺須援。天下事尚有可為，大君子何遽出此？略抒胸臆，幸垂察焉！比年以來，迭更事變，魁杓既無所專屬，法律幾成為具文。內則斨斧相尋，外則風雲日惡，以云險象，莫過今茲。然危廈倘易棟樑，或可免於傾圮，洪波但得舟楫，又何畏夫風濤？不患無位，而患無才，亦有治人，乃有治法。我公淵襟睿略，傑出冠時，具世界之眼光，蘊經綸於懷抱。<br>　　與國記樞密之名姓，方鎮多幕府之偏裨，一殿巋然，萬流奔赴。天眷中國，重任加遺，所望握統馭之大權，建安攘之偉業，公雖卑以自牧，遜謝不遑，而欲延共和垂絕之紀年，當此固舍公莫屬也。邦本在民，誠如明示。屬者兵連禍結，所至為墟，士持千里之糧，民失一椽之庇。<br>　　瘡痍滿目，饑饉洊臻，豈人謀之不臧，抑天心之未厭？我公仁言利溥，感人自深，縱博濟猶病聖人，恩澤難遍於枯朽，而至誠可格天地，戾氣或化為祥禨，況旋轉之功，匪異人任，惻隱之念，有動於中，必能噓溝瘠以陽春，挽沉冥之浩劫。公謂教養匪易，慮遠心長，實則彼呼號待盡之孑黎，此日已望公如歲也。夫以我公之憂國愛民也如彼，而國與民之相須於我公者又如此，既繫安危之重，忍占肥遁之貞，平日以道義相期，不能不希我公之變計矣。至若慮蹉跎於晚歲，益足征沖淡之虛懷。但公本神明強固之身，群以整頓乾坤相屬，雖諸葛素持謹慎，而衛武詎至倦勤，亦惟有企祝老成，發揮緒餘，以資矜式耳。國璋行能無似，謬攝政權，歷一稔之期間，貽百端之叢脞，清夜內訟，良用慚惶。瓜代及時，負擔獲弛。徒抱和平之虛願，私冀收效於將來。我公為群帥所歸心，小民所托命，切盼依期就職，早釋糾紛，庶望治者得心慰延頸跂足之勞，而承乏者不至有接替無人之懼。耳目爭屬，心理皆同，謹布區區，願言夙駕，耑肅奉復。<br>　　還有國務總理段祺瑞，已願犧牲職位，同馮下野，樂得賣個人情，向東海致勸駕書。此外如黃河、長江兩大流域，所有督軍省長等，俱已一致擁徐，電音絡繹，相屬道中，無非請他如期就職，保我黎民等語。恐也是一個畫餅。獨廣東軍政府中，如岑春暄、伍廷芳兩總裁，拍電致徐，勸勿就職。大略說是：<br>　　讀歌日通電，歌字係是號碼，借韻母以代五字。藉悉非法國會選公為總統。公既惕世變，復自謙抑，竊為公能周察民意，不欲冒居大位，至可欽佩。惟公之立言，雖咨嗟太息於國事之敗壞，而所以致敗壞之原則，公未嘗言之，此春暄、廷芳所不能默爾而息者。致亂之故，雖非一端，救國之方，理或無二，一言以決之曰：「奉法守度而已。」<br>　　《約法》為國命所托，有悍然不顧而為法外之行動者，有托名守法而行壞法之實者，均足以召亂。自國會被非法解散，《約法》精神，橫遭斲喪，既無以杜奸人覬覦之心，更無以平國民義憤之氣。護法軍興，志在蕩亂，北庭怙惡，視若寇仇，譸張為幻，與日俱積，以為民國不可無國會，而竟以私意構成之，總統不可無繼人，而可以非法選舉之。自公被選，國人深慨北庭無悔禍之誠，更無以測公意之所在。使公能毅然表示於眾曰：「非法之舉，不能就也，助亂之舉，不可從也。」如此國人必高公義，即仇視國會者，或感公一言而知所變計。戢亂止暴，國人敢忘其功？惜乎公雖辭職，而於非法國會之選舉，竟無一詞以正之也。竊慮公未細察，受奸人盅惑，不能堅持不就職之旨，此後國事，益難收拾，天下後世，將謂公何？如有謂公若將就職，而某某等省，可以單獨媾和者，國會可以取消，重新組織者，護法各省，如不服從，仍可以武力壓制之者，此等莠言，皆欲踞公於爐火之上，而陷民國於萬劫不復耳。願公堅塞兩耳，切勿妄聽。公從政有年，富於閱歷，思保令聞，宜由正軌。暄、廷忝列舊交，愛國愛公，用特忠告。幸留意焉！<br>　　古人有言，一傅眾咻，終歸無效。時徐東海當選總統，中國行省，幾有十八九處，同表贊成，獨粤東數省，勸勿就職，是明明叫做一傅眾咻了。況中華民國大總統的職銜，係人人所欣羨，徐東海猶是人心，難道儻來富貴，不願接受？實是好看不中吃的物件。不過臨時手續，總有一番謙遜話頭，敷衍人目。差不多三揖三讓。及經各電到津，由老徐檢閱一番，只有粤東軍政府與他反對，默思寡不敵眾，遠難圖近，岑、伍雖硬來攔阻，究竟人寡地遠，怎能達得到北方？且待自己登台以後，可和即與言和，不可和，何妨再作計較。為人在世，能就此出些風頭，也好作一生紀念，於是怦然心動，有意就職，惟一時尚未入京，且待各方面再來敦促，方可動身。是謂之老滑頭。果然不到數日，京內外的促駕電，連番拍來，他乃提出「息事寧人」四字，作為話柄，允即赴京就職。好容易又挨過一二旬，已屆民國第七週國慶日，方才束裝赴都。馮國璋聞徐將至，特於十月七日，發出通電，陳述一年中經過情形，及時局現象，由小子錄述如下：<br>　　督軍、省長、各省議會、各商會、教育會、各報館暨林下諸先生公鑒：國璋代理期滿，按法定任期，即日交代。為個人計，法理尚屬無虧，為國家計，寸心不能無愧。茲將代理一年中經過情形，及時局現象，通告國人，以期最後和平之解決。查兵禍之如何醞釀？實起於國璋攝職以前，而兵事之不能結束，則在國璋退職以後。<br>　　其中曲折情形，雖有不得已之苦衷，要皆國璋無德無能之所致。兵連禍結，於斯已極。地方則數省糜爛，軍隊則偏野傷亡。糜爛者國家之元氣，傷亡者國家之勁旅。而且軍紀不振，土匪橫行，商民何辜，遭此荼毒？人非木石，寧不痛心？以此言之，國璋固不能無罪於蒼生。而南北諸大要人，皆以意見爭持，亦難逃世之公論。吾輩爭持意見，國民實受其殃。現在全國人民厭亂，將士灰心，財政根本空虛，軍實家儲罄盡，長此因循不決，辦不過彼此相持，紛擾日甚。譬諸兄弟訴訟，傾家蕩產，結果毫無。即參戰以後，吾國人工物產之足以協助友邦者，亦因內亂故而無暇及此。歐戰終局，我國之地位如何？雙方如不及早回頭，推誠讓步，恐以後爭無可爭，微特言戰而無戰可言，護法而亦無法可護。國璋仔肩雖卸，神明不安，法律之職權已解，國民之義務仍存。各省區文武長官，前敵諸將領，暨各界諸大君子，如以國璋之言為不謬，群起建議，挽救危亡，趁此全國人心希望統一之時，前敵軍隊觀望停頓之候，應天順人，一唱百和。國璋不死，誓必始終如一，維持公道。且明知所言無益，意外堪虞，但個人事小，國家事大，國璋只知有國，不計身家，不患我謀之不臧，但患吾誠之未至，亦明知繼任者雖極賢智，撐拄為難，不得不通告全國人民，各本天良，以圖善後。國家幸甚，人民幸甚。再此電表明心跡，絕非有意爭論短長，臨去之躬，決無勢力，一心為國，不知其他。倘天意人心，尚可挽回，大局不久底定，國璋一生願望，早已過量，絕無希望出山之意。天日在上，祈諸公鑒！<br>　　話雖如此，但對著總統府中值錢的物件，卻是樣樣歡喜，一古腦兒搜括攏來，移出外府，據為己有。相傳馮氏素性愛財，從前為江督時，已是販運煙土，官商並營，此次總統卸任，所有公家貴重各物，樂得取去，何必客氣，甚至南北海中的禁魚，亦被賣罄，只剩下歷年檔冊，移交後任罷了。小子有詩歎道：<br>　　滿紙牢騷力辯護，誰知心口不相符。<br>　　試看載寶還鄉去，可問身家計有無？<br>　　過了兩宵，徐氏已至，馮國璋即就此卸職。欲知徐氏接任後事，且至下回再詳。<br>　　民國成立以來，強有力之大總統，惟一袁項城，然彼以豢養武人，而自殖勢力，旋且失敗於武人之手。袁氏固自貽伊戚，而武人之勢力，不肯隨袁氏而俱逝，可勝慨哉！黎失之庸儒，馮失之貪狡，徐東海以文武相兼之資望，宜若勝任而無慚。然徐究非武人，妙手空空，詎能與武人相敵？況其為城府深沉，未肯坦然相與乎？岑、伍一電，已為南北不能統一之兆朕，且內有安福派之環集其旁，將視徐為奇貨可居，充作傀儡，此座固未易居也。老翁多智，何亦薰心祿位，遽爾登台耶？<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>