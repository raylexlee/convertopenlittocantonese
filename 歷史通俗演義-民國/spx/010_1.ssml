<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十回<break time="100ms" />　　踐夙約一方解職　借外債四國違言
    </voice>
    <voice name="zh-HK-WanLungNeural">
        <break time="100ms" />
			　　卻說孫中山在南京，聞袁氏受職，唐閣組成，遂蒞參議院辭職；又把生平積悃，及所有政見，宣佈出來，作為臨別贈言的表意。各議員分列座席，屏息斂容，各聆緒論，並令書記員出席登錄，隨聽隨抄，將白話譯作文言道：<break time="100ms" />　　本大總統於中華民國正月一日，來南京受職，今日為四月一日，至貴院宣佈解職，為期適三個月。此三月中，均為中華民國草創之時代。當中華民國成立以前，純然為革命時代，中國何為發起革命？實以聯合四萬萬人，推倒惡劣政府為宗旨。自革命初起，南北界限，尚未化除，不得已而有用兵之事。三月以來，南北統一，戰事告終，造成完全無缺之中華民國，此皆全國國民，及全國軍人之力所致。在本總統受職之初，不料有如此之好結果，亦不料以極短之時期，能建立如此之大業。本總統於一個月前，已提出辭職書於貴院，當時因統一政府未成，故雖已辭職，仍執行總統事務。今國務總理唐紹儀，組織內閣已成立，本總統自當解職，今日特蒞貴院宣佈。但趁此時間，本總統尚有數語，以陳述於貴院之前。中華民國成立之後，凡為中華民國國民，均有國民之天職。何謂天職？<break time="100ms" />　　即促進世界的和平是也。此促進世界的和平，即為中華民國前途之目的。依此目的而行，即可以鞏固中華民國之基礎，蓋中國人民，居世界人民四分之一，中國人民，若能為長足之進步，則多數共躋於文明，自不難結世界和平之局。況中國人種，以好和平著聞於世，於數千年前，已知和平為世界之真理。中華民國有此民習，登世界舞台之上，與各國交際，促進和平，即是中華民國國民之天職。本總統與全國國民，同此心理，務將人民之智識習俗，及一切事業，切實進行，力謀善果。本總統解職之後，即為中華民國之一國民，政府不過一極小之機關，其力量不過國民極小之一部分，大部分之力量，仍全在吾國民，本總統今日解職，並非功成身退，實欲以中華民國國民之地位，與四萬萬國民，協力造成中華民國之鞏固基礎，以冀世界之和平。望貴院與將來政府，勉勵人民，同盡天職。從今而後，使中華民國，得為文明之進步，使世界舞台，得享和平之幸福，固不第一人之宏願已也。<break time="100ms" />　　詞畢，大眾相率拍手，毋容絮述。孫中山遂繳出臨時大總統印，交還參議院，參議院議長林森，副議長王正廷，即令全院委員長李肇甫，接受大總統印信，一面由林議長做了全院代表，答復孫中山，大約亦有數百言，小子又錄出如下：<break time="100ms" />　　中華建國四千餘年，專制虐燄，熾於秦政，歷朝接踵，燎原之勢，極及末流，百度隳壞。雖擁有二億里大陸，率有四百兆眾庶，外患乘之，殆如摧枯拉朽，而不絕如縷者，僅氣息之奄奄。中山先生，發宏願救國，首建共和之纛，奔走呼號於專制淫威之下，瀕於殆者屢矣，而毅然不稍輟，二十年如一日。武漢起義，未一月而響應者，三分天下有其二，固亡清無道所致，抑亦先生宣導鼓吹之力實多也。當時民國尚未統一，國人急謀建設臨時政府於南京，適先生歸國，遂由各省代表，公舉為臨時大總統。受職才四十日，即以和平措置，使清帝退位，統一底定，迄未忍生靈塗炭，遽訴之於兵戎。雖柄國不滿百日，而吾五大民族所受賜者，已靡有涯涘；固不獨成功不居，其高尚純潔之風，為斯世矜式已也。今當先生解臨時大總統職任之日，本院代表全國，有不能已於言者。民國之成立也，先生實撫育之；民國之發揚光大也，尤賴先生牖啟而振迅之。苟有利於民國者，無間在朝在野，其責任一也。<break time="100ms" />　　盧斯福解職總統後，週遊演述，未嘗一日不拳拳於阿美利加合眾國，願先生為盧斯福，國人馨香祝之矣。<break time="100ms" />　　孫中山歡謝議員，鞠躬告退。各議員再表決臨時政府地點，准將南京臨時政府，移往北京，南京仍為普通都會。<break time="100ms" />　　由袁總統任命前陸軍總長黃興，為南京留守，控制南方軍隊，一面召唐紹儀回京。唐以交通一席，不便兼理，復提出施肇基總長交通，交參議院議決，得多數同意，乃電請袁總統任命。十部總長已完全無缺，唐總理遂邀同王寵惠等，啟程北行。惟陳其美曾為滬軍都督，自請後行，聞他醉心楊梅，所以長願南居。唐不能相強，即日北去。參議院各議員，亦於四月二十九日，聯翩赴都。副總統黎元洪，亦請解大元帥職，另由袁總統改任，屬領參謀總長事。所有前清總督巡撫各名目，一律改為都督。內而政府，外而各省，總算粗粗就緒。
    </voice>
</speak>
