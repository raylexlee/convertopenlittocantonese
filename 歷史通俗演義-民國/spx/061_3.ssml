<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說雲、貴兩省，地本毗連，自唐繼堯調鎮雲南，貴州亦歸他兼領，只有巡按使龍建章，留任省城，實行管轄地方政務。會護軍使劉顯世，通好雲南，聯名討袁，他得了這個風聲，料想兵戈一動，危在旦夕，自己又力不能制，只好籌一離身的法子，遂電呈政府，托言歸視母疾，請假三月。也是一個好法兒。偏經政府電復，責他有意規避，應付懲戒，且督令出省視師，巡按使一職，暫由劉顯潛署理云云。那時龍建章已預備行裝，接了復文，便將計就計，把印信交與劉顯潛，自借出巡為名，竟跑出省城，飄然逕去。政務廳長及黔中、鎮遠兩道尹，聞龍出走，也相繼遠颺，頓時貴陽城裡，風聲鶴唳，草木皆兵。軍警兩界，合電政府暨各省，請另行召集國民會議，表決國體，袁政府不加答辯，只飭令署理巡按使劉顯潛，會同護軍使劉顯世，派兵分防，靜待援軍。兩劉本係弟兄，老袁此策，還想把官爵利祿，誘他歸誠，顯世以滇兵未到，黔兵甚孤，一時未便獨立，就拍發密電到京，要求兵費三十萬，情願率兵攻滇。老袁得電後，自幸密謀已遂，竟復電允准。那知劉顯世計中有計，想把袁政府的軍費，取來討袁，即以其人之財，還治其人之身。既接復音，遂按兵不動，專待軍費匯來。<break time="100ms" />　　是時雲南護國軍第一梯團長劉雲峰，帶領第一支隊長鄧太中，第二支隊長楊蓁，已入四川境內，川軍司令伍祥禎，與滇有約，不戰自退，劉軍遂分兩路進攻，直逼敘州。伍祥禎步步退卻，眼見得敘州一城，被劉軍佔領了。總司令蔡鍔，聞敘州已經得手，便命第四梯團長戴戡，率著步兵一營，炮兵一隊，亟向貴陽進發，聯絡劉顯世，會同北征，自率第二梯團長趙又新，第三梯團長顧品珍，隨後繼進。劉顯世正望滇軍到來，既與戴戡相晤，自然欣慰異常。可巧袁氏允准的軍費，亦接連匯到，並接蔡鍔軍電，已至黔境威寧，於是軍威既壯，聲討乃彰，當由公民一千七百餘人，公推劉顯世為都督，宣佈黔省獨立。劉顯世接受都督印信，佈告全省道：<break time="100ms" />　　為佈告事！邇以袁氏背叛國家，窺竊神器，逞其凶燄，舉兵逼黔，我父老昆弟，憤其僭竊，痛其兇殘，以大義相責，重任相托。本都督顧念國家，關懷桑梓，不忍四方豪俊，無限頭顱心血鑄造之邦，淪於奸人之手；重以逆軍溯湘流而上，咄咄逼人，亡國破家，迫於眉睫，爰於一月二十七日，宣告獨立，所有各種文告，業已印發在案。當滇省宣佈罪狀，喚起國民救亡之初，本都督本於個人之良心，應即立舉義旗，共討叛賊，徒以戰端一啟，黔當其衝，倉卒舉兵，頗難運轉；且意袁氏向非至愚，一經忠告，或能悔禍，故不惜雙方調處，委曲求全。<break time="100ms" />　　何圖凶心不死，逆燄愈張，曹錕等率師東下，著著進行，希圖一逞。曹兵殘暴，邦人所知，贛寧之役，淫擄燒殺，無所不至。倘使兵力集中，立即乘虛攻我，以達其分道進兵之計划，即令我以善意開門揖入，彼豈肯長驅直搗，進薄滇邊，不疑我掊其後耶？則蟠踞我城垣，迫散我軍隊，擄掠我金粟，荼毒我人民，城社邱墟，寧復顧惜？故無論如何，斷未有逆軍入境，而不糜爛地方，亦決無聽其來黔，蹂躪境土之理。惟查逆軍情狀，多所遲回，此不第直壯曲老之勢，可以預決，即就其眾叛親離言之，亦決無可畏。袁氏縱其二三鷹犬，偽造民意，帝制自為，中外同羞，天人共憤，沿江各省，相約枕戈，或以時機未熟，虛與委蛇，或與逆師雜居，尚虞投鼠，雲集響應，指顧間事。袁氏亦自知罪惡通天，為眾所棄，從而分調畿輔重兵，麇集大江南北，以防各省之景從，情見勢絀，亡無日矣。夫順逆既分，勝負可決，黔惟有保守疆土，整備兵戎，以待聯合各省義師，共誅獨夫，鞏固民國，以圖生存於大地而已。所有地方治安，本都督自應率屬，共負完全保護之責，各色人等，務望各安本業，勿得稍事紛擾，自召虛驚。為此通令，仰各該官長等，立即出示，曉諭人民，一體知照。<break time="100ms" />　　佈告既頒，即日委任戴戡為中華民國護國第一軍右翼總司令，聯合滇軍，共歸蔡鍔節制，率兵北伐。於是護國第一軍部下，分作兩翼，右翼為黔軍，左翼為滇軍。小子有詩詠道：<break time="100ms" />　　枹鼓聲傳遠邇聞，滇黔共起討袁軍。<break time="100ms" />　　試看義旅聯鑣日，民意原來順逆分。<break time="100ms" />　　滇黔既聯合出兵，川湘邊境，頓時大震。究竟孰勝孰敗，且至下回再詳。<break time="100ms" />　　袁氏生平，專喜秘密，故人亦即以秘密報之。袁瑛也，沈祖憲也，勾克明也，無在非以密謀報袁，轉令老袁無所措手，亦只可模糊了事。江朝宗反欲張皇，而雷震春竟批其頰，雷其可為袁氏之知己乎？至若劉顯世之請求軍費，還而討袁，計誠巧矣，吾謂亦從老袁處學來。袁慣以密謀餂人，人即密謀餂袁，報施之巧，無逾於此。故聖人言治國齊家，必以誠意為本云。
    </voice>
</speak>
