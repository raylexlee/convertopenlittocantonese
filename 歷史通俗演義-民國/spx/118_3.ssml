<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　統觀以上命令，除為曹、吳洗刷外，所有免職各條都是對著段派的關係。惟免職二字，不過去官而止，與身家無甚礙處。至若上文嚴緝禍魁一令，乃是詿犯刑章，將加體罰，這是小徐等人特別畏忌的條件，不得不設法趨避。況直、奉各軍，滿布京畿，一被緝獲，尚有何幸？當下統避匿東交民巷，作為京城裡面的逋逃藪。東交民巷，是各國使館所在地，政府不得過問。就是六國飯店，亦在東交民巷，故小徐、小段先就該飯店藏身。徐總統下此命令，主動力全在曹、吳，他雖然陰忌段派，但教段氏下台、段派失勢，已算是如願以償，不欲再為已甚，所以命令中尚為段氏洗愆，惟罪及小徐等十人。所云緝獲訊辦，無非虛揚威名。看官試回溯民國以來，中央所頒懲辦大員的命令，能有幾人到案，如法辦理麼？這就是致亂原因。獨此次曹、吳主見，本思乘著勝仗罰及老段。上文敘及罪魁十四人，必兼老段在內。旋因徐總統曲為調停，方將老段除出，且把小徐等盡法懲治，聊泄宿忿。<break time="100ms" />　　及聞小徐等避匿使館界內，不能直接往拿，只得浼人疏通各國公使請他驅逐罪魁。各國公使團乃會議辦法，磋商多時，英、美、法三國公使暗中幫助曹、吳，並在會場中發表政見，謂：「此次小徐諸人擾亂京畿，貽害中外人民，不應照國事犯例保護。」國事犯即政治犯，各國公法，有容留國事犯通例。惟日本及意大利國公使，力持異議，所以東交民巷中只有英、美、法三國公使文告，通飭本國僑民不准容留中國男子，如有容留，限令即日遷出。徐樹錚等瞧著告示，禁不住慌張起來。自思六國飯店，乃是各國公共寓所，勢難久居，尚幸日、意兩國無此禁令，留出一條活路，可以投奔，於是徐樹錚、段芝貴、曾毓雋、丁士源、朱深、王郅隆、梁鴻志、姚震、姚國楨等九人，相偕計議，擬往日、意兩公使館乞請保護。轉想日本感情，比意國為厚，不如同去懇求日使，較為妥洽。當下聯袂偕行，共至日使館中，拜會日使。可巧日使未曾外出，得蒙邀入，遂由徐樹錚等當面哀求，仗著幾寸廣長舌，說得日使怦然心動，不由的大發慈悲，力任保護，便令九人居留護衛隊營內，安心避難。好在九人各有私財，預儲日本銀行，一經挪移，依然衣食有著，不致凍餒。獨李思浩生平，常在金融界中，主持辦理，與日人往來更密，他聞懲辦令下，早已營就兔窟，藏身有所，看官不必細猜，想總是借著日本銀行，做了安樂窩呢。小子有詩歎道：<break time="100ms" />　　好兵不戢自焚身，欲丐餘生借外人。<break time="100ms" />　　早識窮途有此苦，何如安命樂天真。<break time="100ms" />　　小徐等既得避匿，眼見中國政府，無從緝獲，只好付作後圖。此外尚有各種命令，容至下回續敘。<break time="100ms" />　　兵志有言：「驕兵必敗」，小段小徐之一再敗衂，正坐此弊。彼吳佩孚方脫穎而出，挾其久練之士卒，與小段小徐相持，小段小徐，徒恃彼西北邊防等軍，即欲以眾凌寡，以強制弱，而不知驕盈之態，已犯兵忌，曹操且熸師赤壁，苻堅尚覆軍淝水，於小段小徐何怪焉？及戰敗以後，遁匿六國飯店中，坐視段合肥之丟除面子，一無善策。放火有餘，收火不足，若輩伎倆，可見一斑。段合肥名為老成，奈何輕為寵信也。英、美、法三國公使，不願容留小徐等人，而日使獨出而保護之，其平日之利用段派，更可知矣。合肥合肥，安能不授人口實乎？
    </voice>
</speak>
