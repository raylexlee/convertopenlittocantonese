<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　改在約外，又不允；改為僅用聲明，不用保留字樣，又不允；不得已改為臨時分函聲明，不能因簽字而有妨將來提請重議云云。豈知直至今日午時，完全被拒。此事於我國領土完全，及前途安危，關係至巨，祥等所以始終不敢放鬆者，固欲使此問題，留一線生機，亦免使所提他項希望條件，生不祥影響。不料大會專斷至此，竟不稍顧我國纖微體面，易勝憤慨！弱國交涉，始爭終讓，幾成慣例，此次若再隱忍簽字，我國前途，將更無外交之可言。內省既覺不安，即征諸外人論調，亦群謂中國決無可以簽字之理，詳審商榷，不得已當時不往簽字，當即備函通知會長，聲明保存我政府對於德約最後決定之權等語，姑留餘地。竊惟祥等猥以菲材，謬膺重任，來歐半載，事與願違，內疚神明，外慚清議，自此以往，利害得失，尚難逆睹，要皆由祥等之奉職無狀，致貽我政府主座及全國之憂。乞即明令開去祥外交總長委員長，及廷、鈞等差缺，一並交付懲戒。並一面迅即另簡大員，籌辦對於德奧和約補救事宜，不勝待罪之至！<break time="100ms" />　　這電自六月二十八日，由巴黎發出，是日即協約國對德和約共同簽字的期間，途中不知何故淹留，至七月二日方才接到。政府正在著忙，會議善後辦法，忽又接到陸專使續電云：「德約我國既未簽字，中德戰事狀態，法律上可認為繼續有效，擬請迅咨國會建議，宣告中德戰事告終，通過後即用明令發表，逾速逾妙，幸勿遲延！」政府因即復電云：<break time="100ms" />　　事勢變遷，並聲明亦不能辦到，政府同深憤慨。德約既未簽字，所謂保存我政府最後決定之權，保存後究應如何辦理？此事於國家利害，關係至為巨要。該全權委員等責職所在，不能不熟思審處別求補救，未便以引咎虛文，遽行卸職。至所擬咨由國會建議，宣告中德戰爭狀態告終，俟通過後，明令發表一節，片面宣佈，究竟有無效力？抑或外交有此先例？所有對德種種關係，將來如何結束，統望熟籌詳復。再奧約必須簽字，務即照辦。<break time="100ms" />　　重洋遙隔，一電往還，未能朝發夕至，免不得有稽遲情形。政府恐國民因此憤激，再起風潮，故不待陸專使等答復，便即由徐總統下令道：<break time="100ms" />　　巴黎會議對德和約，關係至巨，迭經電飭各全權委員審慎從事，頃據全權委員陸徵祥等，六月二十八日電稱：「我國對於山東問題，自通知大會宣言維持保留後，最初主張，注入約內，不允；改附約後，又不允；改在約外，又不允；改為僅用聲明，不用保留字樣，又不允；<break time="100ms" />　　改為臨時分函聲明，不能因簽字而有妨將來提請重議，又復完全被拒。不得已當時不往簽字，備函通知會長，聲明保存我政府對於德約最後決定之權」等語。披覽之餘，良深慨惋。此次膠澳問題，以我國與日、德間三國之關係，提出和會，數月以來，乃以種種關係，不克達我最初希望，曠覽友邦之大勢，反省我國之內情，言之痛心，至為危懼。惟究此項問題之由來，誠非一朝一夕之故，亦非今日決定簽字與不簽字，即可作為終結。現在對德和約，既未簽字，而和會折衝，勢不能詘然中止，此後對外問題，益增繁重，尤不能不重視協約各友邦之善意。國家利害所在，如何而謀挽濟，國際地位所繫，如何而策安全，亟待熟思審處，妥籌解決。凡我國人，須知圜海大同，國交至重，不能遺世以獨立，要在因時以制宜，各當秉愛國之誠，率循正軌，持以鎮靜，勿事囂張，俾政府與各全權委員等，得以悉心籌劃，竭力進行。庶幾上下一體，共濟艱危，我國家前途無窮之望，實係於此。用告有眾，咸使週知！此令。<break time="100ms" />　　這令下後，嗣接陸專使復電，除奧約應該簽字外，仍執前議，政府乃照來電進行。小子有詩歎道：<break time="100ms" />　　對外全憑後盾多，徒持公理漫言和。<break time="100ms" />　　試看炎日天驕甚，瘏口無成恨若何？<break time="100ms" />　　欲知後來對日情事，容至下回續敘。<break time="100ms" />　　小徐才識，未嘗不卓絕一時，惜乎其心術之不堪告人也。彼欲效戰國策士之行，為縱橫捭闔之謀，不知彼時七國分峙，各私其私，策士猶得乘勢而操縱之，今豈猶是戰國時耶？明明為共和政體，而乃專事破壞，不願和平，至南北停戰以後，即起攫西北邊防使一席，名曰防邊，實仍欲把持軍權耳。民國有小徐，欲求安寧難矣。陸徵祥等之出使巴黎，參入和會，始終欲保留膠澳，不肯簽字，較諸曹、章、陸諸人，較為得體。然至於舌敝唇焦，卒不能挽回萬一，豈不可歎！優勝劣敗，已成公例，奈何軍閥家猶專知內哄，不顧大局耶？
    </voice>
</speak>
