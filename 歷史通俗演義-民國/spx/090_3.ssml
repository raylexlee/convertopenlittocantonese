<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　慨自政變發生，共和復活，當百政待理之際，忽起操戈同室之爭，溯厥原因，固由各方政見參差，情形隔閡，以致初生齟齬，繼積猜嫌，亦由二三私利之徒，意在竊社憑城，遂乃乘機構釁，而黨派爭樹，因得以利用之術，為挑撥之謀，逞攘奪之野心，泄報復之私忿。名為政見，實為意見，名為救國，實為禍國，於是鬩牆煮豆，一發難收。錕等數月以來，中夜徬徨，焦思達旦，竊慮覆亡無日，破卵同悲，熱血填膺，憂痛並集。蓋我國外交地位，無可諱言，歐戰將終，我禍方始，及今補救，尚恐後時。至財政困難，尤達極點，鴆酒止渴，漏脯療饑，比於自戕，奚堪終日？東北災祲，西南兵爭，人民流離，商業停滯，凡諸險狀，更僕難志。大廈將傾，而內哄不已，亡在眉睫，而罔肯犧牲，每一思維，不寒而慄，中心憤激，無淚可揮。夫兵猶火也，不戢自焚矣，如項城覆轍可鑒，矧同種相殘，寧足為勇？鷸蚌相持，庸足為智？即使累戰克捷，已足騰笑鄰邦，若復兩敗俱傷，勢且同歸於盡。今者北倚湘而湘不可倚，南圖蜀而蜀未可圖，仁人君子，忍復驅父老兄弟於冰天雪地槍林彈雨之中？且戰局延長一日，即多傷一日元氣，展伸一處，即多貽一處痛苦。公等誠心衛國，偉略匡時，其於利害禍福所關，固已洞若觀火。況爭點起於政治，知悲憫本有同情。錕等不才，抱寧人息事之心，存排難解紛之志，奔走啼泣，慘切叫號，而誠信未孚，終鮮寸效，俯仰愧怍，無地自容，惟希望之殷，始終未懈。故自政爭以來，默察真正之民意，仰體元首不忍人之心，委曲求全，千回百折，必求達於和平目的，以拯國家之危難，而固統一之宏基。區區愚忱，當邀共諒。現在時勢危迫，萬難再緩，不得不重申前說，為四百兆人民，請命於公等之前。<break time="100ms" />　　伏願念亡國之慘哀，生靈之痛苦，即日先行停戰，各守區域，毋再衝突，俾得熟商大計，迅釋糾紛。魯仲連之職，錕等願擔任之。更祈開誠佈公，披示一切，既屬家人骨肉，但以國家為前提，無事不可相商，無事不能解決。若彼此之隱，未克盡宣，則和平之局，詎復可冀？公等位望，中外具瞻，輿論一時，信史萬世，是非功過，自有專歸，而旋乾轉坤，亦唯公等是賴，反手之間，利害立判，舉足之際，輕重攸分，救國救民，千鈞一髮。臨電迫切，不知所云。<break time="100ms" />　　停戰停戰，這種聲浪，與段總理的心理，絕對是不能兩容。偏長江三督軍，一氣貫穿，又推那直隸督軍曹三爺為首，曹錕排行第三，時人號為曹三爺。同來反對段總理，叫老段如何不煩？如何不惱？當下遞入二次辭呈，不但辭去總理，且把陸軍總長的兼職，一並辭去。馮總統還陽為挽留，但准他辭去兼職，仍為總理如初。看官！你想這位段合肥，還肯留著麼？段為國務總理，又兼陸軍總長，所以有權有勢，莫與比倫，若軍權一卸，還要這國務總理頭銜，有何用處？自然一概不受，出都下野去了。恐未必真肯下野。馮總統樂得准他免職，另任王士珍為陸軍總長，所有國務總理一缺，且命外交總長汪大燮暫代。汪大燮是段內閣中人物，本有連帶辭職的故例，怎好代任總理？因此決意不為，一再告辭。馮乃商諸王士珍，邀他組閣。士珍係直系正定人，資格最老，出段氏上，情性素來和平，沒有甚麼黨派，不過時人因他籍屬直隸，共推為直派領袖，前時袁、黎兩總統時，亦嘗邀他為過渡總理，見前文。旋進旋退，無刺無非，老年人血氣已衰，不堪再任煩劇，獨馮意以為籍貫從同，派系無別，正好引為己助，抵制皖系，調和南方。王士珍固辭不獲，乃承認暫署，於是段內閣遂倒，要改組王內閣了。小子有詩歎道：<break time="100ms" />　　攜手登台誼似深，同袍何故忽離心？<break time="100ms" />　　堪嗟宦海漂搖甚，得失升沉兩不禁。<break time="100ms" />　　王士珍既代署總理，舊有國務員，一並辭職，另換他人入閣。欲知所易何人，待至下回發表。<break time="100ms" />　　觀於馮、段之傾軋，表面上似為和戰之齟齬，實際上即為直、皖兩派之紛爭。傅良佐之督湘，馮意固未嘗贊同，不過為李、陳兩督軍之交換條件而已。王汝賢、范國璋，與良佐相反對，其陰承馮意可知，拒良佐，即所以拒段氏也。良佐自命不凡，而實無干略，楚歌四逼，倉猝夜逃，名為黨段，實則負段，段猶欲袒護之，得毋亦自信過深，而未知其用人之失當歟？迨直、鄂、蘇、贛四督軍，通電停戰，而段氏之平南政策，復遭一大打擊，勢不能不辭職出都，此馮、段傾軋之第一幕也。而直、皖兩派之惡，遂自是日深矣。
    </voice>
</speak>
