<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　此種妥協，實間接與帝國主義相調和，遂為革命第一次失敗之根源。夫當時代表反革命的專制階級者，實為袁世凱，其所挾持之勢力，初非甚強，而革命黨人乃不能勝之者，則為當時欲竭力避免國內戰爭之延長；且尚未能獲一有組織，有紀律，能瞭解本身之職任與目的之政黨故也。使當時而有此政黨，則必能抵制袁世凱之陰謀，以取得勝利，而必不致為其所乘。夫袁世凱者，北洋軍閥之首領，時與列強相勾結，一切反革命的專制階級，如武人官僚輩，皆依附之以求生存。而革命黨人，乃以政權讓渡於彼，其致失敗，又何待言！<break time="100ms" />　　袁世凱既死，革命之事業仍屢遭失敗，其結果使國內軍閥暴戾恣睢，自為刀俎，而以人民為魚肉，一切政治上民權主義之建設，皆無可言。不特此也，軍閥本身與人民利害相反，不足以自存，故凡為軍閥者，莫不與列強之帝國主義發生關係。所謂民國政府，已為軍閥所控制。軍閥即利用之結歡於列強，以求自固，而列強亦即利用之，資以大借款，充其軍費，使中國內亂糾纏不已，以攫取利權，各占勢力範圍。由此點觀測，可知中國內亂，實有造於列強。列強在中國利益相衝突，乃假手於軍閥，殺吾民以求逞。不特此也，內亂又足以阻滯中國實業之發展，使國內市場，充斥外貨。坐是之故，中國之實業，即在中國境內，猶不能與外國資本競爭，其為禍之酷，不止吾國人政治上之生命，為之剝奪，即經濟上之生命，亦為之剝奪無餘矣。<break time="100ms" />　　環顧國內，自革命失敗以來，中等階級，頻經激變，尤為困苦。小企業家漸趨破產，小手工業者漸致失業，淪為流氓，流為兵匪，農民無力以營本業，至以其土地廉價售人。<break time="100ms" />　　生活日以昂，租稅日以重，如此慘狀，觸目皆是，猶得不謂已瀕絕境乎？由是言之，自辛亥革命以後，以迄於今，中國之情況，不但無進步可言，且有江河日下之勢。軍閥之專橫，列強之侵蝕，日益加厲，令中國深入半殖民地之泥犁地獄，此全國人民所請疾首蹙額，而有識者所以徬徨日夜，急欲為全國人民求一生路者也。吾國民黨則夙以國民革命實行三民主義為中國唯一生路，茲綜觀中國之現狀，益知進行國民革命之不可懈，故再詳闡主義，發布政綱，以宣告全國。<break time="100ms" />　　　政綱的全文道：<break time="100ms" />　　吾人於黨綱，固悉力以求貫徹，顧以道途之遠，工程之巨，誠未敢謂咄嗟有成。而中國之現狀，危迫已甚，不能不立謀救濟。故吾人所以刻刻不忘者，尤在準備實行政綱，為第一步之救濟方法。謹列舉具體的要求，作為政綱。<break time="100ms" />　　凡中國以內，有能認國家利益，高出於一人或一派之利益者，幸相與辨明而公行之。<break time="100ms" />　　甲　對外政策。<break time="100ms" />　　一　一切不平等條約，如外人租借地，領事裁判權，外人管理關稅權，以及外人在中國境內行使一切政治的權力侵害中國主權者，皆當取消，重訂雙方平等互尊主權之條約。<break time="100ms" />　　二　凡自願放棄一切特權之國家，及願廢止破壞中國主權之條約者，中國皆將認為最惠國。<break time="100ms" />　　三　中國與列強所訂其他條約有損中國之利益者，須重新審定，務以不害雙方主權為原則。<break time="100ms" />　　四　中國所借外債，當在使中國政治上實業上不受損失之範圍內保證並償還之。<break time="100ms" />　　五　庚子賠款，當完全划作教育經費。<break time="100ms" />　　六　中國境內不負責任之政府，如賄選竊僭之北京政府，其所借外債，非以增進人民之幸福，乃為維持軍閥之地位，俾得行使賄買侵吞盜用。此等債款，中國人民不負償還之責任。<break time="100ms" />　　七　召集各省職業團體（銀行界商會等）、社會團體（教育機關等）組織會議，籌備償還外債之方法，以求脫離因困頓於債務而陷於國際的半殖民地之地位。<break time="100ms" />　　乙　對內政策。<break time="100ms" />　　一　關於中央及地方之權限，採均權主義。凡事務有全國一致之性質者，划歸中央，有因地制宜之性質者，划歸地方。不偏於中央集權制，或地方分權制。<break time="100ms" />　　二　各省人民得自定憲法，自舉省長，但省憲不得與國憲相抵觸。省長一方面為本省自治之監督，一方面受中央指揮以處理國家行政事務。<break time="100ms" />　　三　確定縣為自治單位。自治之縣，其人民有直接選舉及罷免官吏之權，有直接創制及複決法律之權。<break time="100ms" />　　土地之稅收，地價之增益，公地之生產，山林川澤之息，礦產水力之利，皆為地方政府之所有，用以經營地方人民之事業，及應育幼養老濟貧救災衛生等各種公共之需要。各縣之天然富源，及大規模之工商事業，本縣資力不能發展興辦者，國家當加以協助，其所獲純利，國家與地方均之。<break time="100ms" />　　各縣對於國家之負擔，當以縣歲入百分之幾為國家之收入，其限度不得少於百分之十，不得超過於百分之五十。<break time="100ms" />　　四　實行普通選舉制，廢除以資產為標準之階級選舉。<break time="100ms" />　　五　釐定各種考試制度，以救選舉制度之窮。<break time="100ms" />　　六　確定人民有集會、結社、言論、出版、居住、信仰之完全自由權。<break time="100ms" />　　七　將現時募兵制度，漸改為徵兵制度，同時注意改善下級軍官及兵士之經濟狀況，並增進其法律地位，施行軍隊中之農業教育，及職業教育，嚴定軍官之資格，改革任免軍官之方法。<break time="100ms" />　　八　嚴定田賦地稅之法定額，禁止一切額外征收，如釐金等類，當一切廢絕之。
    </voice>
</speak>
