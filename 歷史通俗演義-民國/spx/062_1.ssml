<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十二回<break time="100ms" />　　侍宴乞封兩姨爭寵　輕裝觀劇萬目評花
    </voice>
    <voice name="zh-HK-WanLungNeural">
        <break time="100ms" />
			　　卻說滇、黔兩軍，聯絡北伐，黔軍司令官戴戡，由遵義直趨重慶，駐師松坎，並遣第一團長王文華，第三團長吳噦鸞，分攻湘境，牽制袁軍。滇軍總司令蔡鍔，自威寧通道畢節，直達永寧。永寧為川南要塞，係四川第二師長劉存厚駐守地，劉原駐瀘州，四川將軍陳宦，聞劉有暗通滇軍消息，特調駐永寧，至滇軍一到，劉果棄了永寧，退至納溪；途次接蔡鍔來書，勸他即日起義，一同討袁，他遂自稱護國軍四川總司令，通電各省，聲明獨立情狀，略云：<break time="100ms" />　　袁氏不遵約章，悖戾民彝，昔當鼎革之時，即欲擁兵肆逞，同人本天下為公，乃概付以治權，冀其出精白不貳之忱，宏茲國脈。何圖掌國以來，言夫內政，則征斂如此，言夫外交，則敗辱如彼。任官吏輒引其所昵，選總統竟臨之以兵；甚至立法權攬為己有，暗殺案實主其謀，妨功害能，殄民敗國，綜其暴戾，罄竹難書。同人懼搖國本，猶復沈吟不發，冀補救於將來，乃彼獨夫天奪其魄，恣亂日厲，竟敢假民意以推翻共和，揮黨徒而謀興帝制。蠅營狗苟，上下若狂，勸進之電，出於宮闈，選舉之場，設於軍府，勢威利誘，無丑不陳，中外騰譏，群情憤激，卒召強鄰之干涉，將陷民命於淪胥。凡有血氣之倫，莫不仰天興歎，滇黔首義，一檄遙傳，薄海同欽，景從恐後。存厚不敏，外審大勢，內問良知，痛此危亡，中心欲裂。爰整其旅，環甲出征，聯合滇黔，揮旗北伐，誓擬盟成白馬，重整五色之旗，行看痛飲黃龍，一掃群凶之燄。公等或為望重當時之俊彥，或係首造民憲之元勛，同領師乾，身關治亂。豈於此日，遂負初心，寧以爵賞之羈，盡入奸雄之彀？嗚呼！揮戈討逆，事不同於鬩牆，撥亂扶危，義實係乎救國。倘袁氏能及時徒竄，還我共和，則本府當卷此旌旗，不為已甚，皇天後土，實式憑之。<break time="100ms" />　　是時防滬司令馮玉祥，正進援敘州，滬城空虛，劉存厚遂乘隙攻瀘，會玉祥自敘州敗還，竟率師截擊，玉祥遁去，部兵多半投降。適值蔡鍔部下，第二梯團支隊長董鴻勛，亦率隊到來，兩軍會合，並力攻滬，一夕即下，於是川南一帶，也入護國軍範圍了。這是陳宦速變之力。
    </voice>
</speak>
