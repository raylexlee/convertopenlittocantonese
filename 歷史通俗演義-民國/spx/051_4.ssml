<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　段祺瑞為袁氏心腹，相知有年，徒以帝制之反抗，至欲置諸死地，刺客之遣，非袁氏使之，誰使之歟？本回所述，雖未明言主使，而寓意自在言中，段氏之不遭毒手，正老天之使袁自省耳。袁氏不悟，復忌及蔡鍔，殺之不能，乃欲豢之，豢之不足，乃更寵之。曾亦思自古英雄，豈寵豢所得羈縻乎？徒見其心勞日拙而已。然如蔡鍔之身處漩渦，不惜自汙，以求有濟，亦可謂苦心孤詣，而小鳳仙之附名而顯，尤足為紅粉生色。巾幗中有是人，已為難得，妓寮中有是人，尤覺罕聞。據事並書，所以愧都下士云。
    </voice>
</speak>
