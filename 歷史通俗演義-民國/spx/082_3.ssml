<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　竊維國家賴法律以生存，法律以憲法為根本，故憲法良否，實即國家存亡之樞。恩遠等到京以來，轉瞬月餘，目睹政象之危，匪言可喻，然猶無難變計圖善。惟日前憲法會議二讀會通過之憲法數條，內有眾議院有不信任國務員之決議時，大總統可免國務員之職或解散眾議院，惟解散時須得參議院之同意；又大總統任免國務總理，不必經國務員之副署；又兩院議決案與法律有同等效力等語，實屬震悚異常。查責任內閣之制，內閣對於國會負責，若政策不得國會同意，或國會提案彈劾，則或令內閣去職，或解散國會，訴之國民，本為相對之權責，乃得持平之維繫。今竟限於有不信任之決議時，始可解散。夫政策不同意，尚有政策可憑，提案彈劾，尚須罪狀可指，所謂不信任云者，本屬空渺無當，在憲政各國，雖有其例，究無明文。內閣相對之權，應為無限制之解散，今更限以參議院之同意，我國參眾兩院，性質本無區別，迴護自在意中，欲以參議院之同意，解散眾議院，寧有能行之一日？是既陷內閣於時時顛危之地，更侵國民裁制之權，憲政精神，澌滅已盡。且內閣對於國會負責，故所有國家法令，雖以大總統名義頒行，而無一不由閣員副署，所以舉責任之實際者在此，所以堅閣員之保障者亦在此。任免總理，為國家何等大政，乃云不必經國務員副署，是任命總理時，雖先有兩院之同意為限制，而罷免時則毫無牽礙，一惟大總統個人意旨，便可去總理如逐廝役。試問為總理者，何以盡其忠國之謀，為民宣力乎？且以兩院鄭重之同意，不惜犧牲於命令之下，將處法律於何等，又將自處於何等乎？至議決案與法律有同等效力一層，議會專制口脗，尤屬顯彰悖逆，肆無忌憚。夫議員議事之權，本法律所賦予，果令議決之案，與法律有同等效力，則議員之於法律，無不可起滅自由，與「朕開口即為法律」之口吻，更何以異？<break time="100ms" />　　國家所有行政司法之權，將同歸消滅，而一切官吏之去留，又不容不仰議員之鼻息，如此而欲求國家治理，能乎不能？況憲法會議近日開會情形，尤屬鬼蜮，每一條文出，既恒阻止討論，群以即付表決相嘩請，又每不循四分之三表決定例，而輒以反證表決為能事。以神聖之會議，與兒戲相終始，將來宣佈後謂能有效，直欺天耳。<break time="100ms" />　　此等憲法，破壞責任內閣精神，掃地無餘，勢非舉內外行政各官吏，盡數變為議員僕隸，事事聽彼操縱，以暢遂其暴民專制之私欲不止。我國本以專制弊政，秕害百端，故人民將士，不惜擲頭顱，捐血肉，慘澹經營，以構成此共和局面。而彼等乃舞文弄墨，顯攫專制之權，歸其掌握，更復何有國家？以上所舉，猶不過其犖犖大者。<break time="100ms" />　　其他鉗束行政，播弄私權，紕繆尚多，不勝枚舉。如認此憲法為有效，則國家直已淪胥於少數暴民之手。如憲法布而群不認為有效，則禍變相尋，何堪逆計？恩遠等觸目驚心，實不忍坐視艱辛締造之局，任令少數之人，倚法為奸，重召巨禍，欲作未雨之綢繆，應權利害之輕重，以常事與國會較，固國會重，以國會與國家較，則國家重。今日之國會，既不為國家計，是已自絕於人民，代表資格，當然不能存在。猶憶天壇草案初成，舉國惶駭時，我大總統在鄂督任內，挈銜通電，力辟其非，至理名言，今猶頌聲盈耳。議憲各員，具有天良，當能記憶，何竟變本加厲，一至於此。惟有仰懇大總統權宜輕重，毅然獨斷，如其不能改正，即將參眾兩院，即日解散，另行組織。俾議憲之局，得以早日改圖，庶幾共和政體，永得保障，奕世人民，重拜厚賜。恩遠等忝膺疆寄，與國家休戚相關，興亡之責，寧忍自後於匹夫？垂涕之言，伏祈鑒察！無任激切屏營之至！<break time="100ms" />　　呈文上的署名，除領銜的孟恩遠外，就是王占元、張懷芝、李厚基、趙倜、倪嗣衝、李純、閻錫山及田中玉、蔣雁行等。又有浙江代表趙禪，奉天代表楊宇霆，黑龍江代表張宣、張發宸，陝西代表瞿壽禔，甘肅代表吳中英，熱河代表馮夢雲，湖南代表張翼鵬，新疆代表錢桐，江蘇代表師景雲，貴州代表王文華，雲南代表葉荃，共得二十二人。一面遞呈國務總理，及通電各省，這一場有分教：<break time="100ms" />　　蒼狗白雲多變幻，紅羊浩劫又侵尋。<break time="100ms" />　　欲知黎總統曾否照准，且待下回分解。<break time="100ms" />　　有袁世凱之脅迫議會，勾結軍閥，而段祺瑞乃欲踵而效之，彼請願團之搗亂議會，果誰使之乎？督軍團之糾劾議會，果誰使之乎？夫議會之一切舉動，固不足盡滿人意，然武夫專制之為禍，較甚於議會之專制。兵猶火也，不戢將自焚也，袁氏且毒人自毒，段智不袁若，乃亦起而效尤，寧非大誤，國家多難，杌隉不安，顧尚堪一誤再誤耶？吾觀段氏之所為，吾尤不能無憾於袁氏矣。
    </voice>
</speak>
