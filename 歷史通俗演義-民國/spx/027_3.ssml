<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　前南京留守黃興，自辭卸漢粤川路督辦後，回滬就醫，本月十二日，忽赴南京第八師部，煽惑軍隊，迫脅江蘇都督程德全，同謀作亂。程德全離寧赴滬，黃興捏用江蘇都督名義，出示叛立，自稱討袁軍總司令，其與湖口李逆烈鈞電，有「江蘇宣佈獨立，足為公處聲援」之語。又迭派叛軍攻擊韓莊防營，遣其死黨柏文蔚，盜兵臨淮，陳其美圖占上海，唆使吳淞叛兵，炮擊飛鷹兵艦，在寧戕殺要塞總司令吳紹璘，講武堂副長蒲鑑，要塞掩護團教練官程鳳章等多人，並在滬聲言外人干涉，亦所不恤，必欲破壞民國，糜爛生民而後快。逆跡昭著，豺虎之所不食，有昊之所不容。查黃興亡命鼓吹，本以改良政治為名，乃凶狡性成，竟於已經統一之國家，甘心分裂，自南京留守取消以後，屢遣叛徒，至武漢起事不成；又遣暗殺黨至京行刺被獲，侵蝕南京政府公款，以糾合暴徒，私匿公債票數百萬，派人運動各省軍隊，政府雖查獲證據，未經宣佈，冀其良心未死，或有悔悟遷善之一日，乃政府徒蒙容忍之名，地方已遭蹂躪之禍，該黃興、陳其美、柏文蔚等，明目張膽，倒行逆施，各處商民，怨恨切骨，函電紛紛，要求討賊。比聞金陵城內，焚戮無辜，又霸佔交通機關，敲詐商人財物，草菅人命。因一己之權利，毒無限之生靈，播徙流離，本大總統惻然心痛，凡我軍民怒目裂眥，著馮國璋、張勛迅行剿辦叛兵，一面懸賞緝拿逆首。其脅從之徒，有擒斬黃興以自贖者，亦予賞金。自拔來歸者，勿究前罪。本大總統但問順逆，不問黨類，佈告遠邇，咸使聞知。<break time="100ms" />　　是時馮國璋、張勛等，奉令登程，先後南下。張勛越加奮勇，星夜向徐州進發，他因辛亥一役，被南軍驅出南京，時時懷恨，此次公報私仇，恨不得插翅南飛，把一座金陵城，立刻占住。一到韓莊，正與黃興派來的寧軍，當頭遇著，他即麾令全軍，一齊猛擊，寧軍也不肯退讓，槍炮互施。兩軍酣戰一晝夜，殺傷相當，惱動了張勛使，張勛已加勛位，故稱勛使。怒馬出陳，自攜新式快槍，連環齊放，麾下見主將當先，哪一個還敢落後？頓時衝動寧軍，奮殺過去。寧軍氣力漸疲，不防張軍如此咆哮，竟有些遮攔不住，漸漸的退倒下來。陣勢一動，旗靡轍亂，眼見得無法支持，紛紛敗走。張勛追至利國驛，忽接到郵信一函，展開一閱，內云：<break time="100ms" />　　張軍統鑒：江蘇、江西，相率獨立，皆由袁世凱自開釁端，過為已甚。三都督既已去職，南方又無事變，調兵南來，是何用意？俄助蒙古，南逼張家口，外患方亟，彼不加防，乃割讓土地與俄，而以重兵蹂躪腹地，喪亂國民，破壞共和，至於此極，誰復能堪？九江首抗袁軍，義憤可敬，一隅發難，全國同聲。公外察大勢，內顧宗邦，必將深寄同情，克期起義。嗚呼！<break time="100ms" />　　世凱本清室權奸，異常險詐，每得權勢，即作好慝。戊戌之變，尤為寒心。前歲光復之役，復愚弄舊朝，盜竊權位，繼以寡婦可欺，孤兒可侮，既假其名義以御民軍，終乃取而代之。自入民國，世凱更無忌憚，陰謀滿腹，賊及太后之身；賄賂塞途，轉吝皇室之費。世凱不僅民國之大憝，且為清室之賊臣，無論何人，皆得申討。公久綰軍符，威重宇內，現冷軍已在徐州方面，堵住袁軍，公苟率一旅之眾，直搗濟南，則袁軍喪膽，大局隨定，國家再造，即由我公矣。更有陳者：<break time="100ms" />　　興此次興師，惟以倒袁為目的，民賊既去，即便歸田。<break time="100ms" />　　凡附袁者，悉不究問。軍國大事，均讓賢能。興為此語，天日鑒之，臨穎神馳，佇望明教。江蘇討袁總司令黃興叩。<break time="100ms" />　　張勛閱畢，把來書扯得粉碎，勃然道：「我前只知有清朝，今只知有袁總統，什麼黃興，敢來進言？混帳忘八！我老張豈為你誘惑麼？」確肖口脗。遂命兵士暫憩一宵，明日下令出戰。到了晚間，忽由偵卒走報，徐州第三師冷遹，來接應叛軍了。張勛道：「正好，正好，我正要去殺他，他卻自來尋死了。」小子有詩詠張勛道：<break time="100ms" />　　奉令南行仗節旄，乃公膽略本麄豪。<break time="100ms" />　　從前宿忿憑今泄，快我恩仇在此遭。<break time="100ms" />　　欲知此後交戰情形，且至下回續敘。<break time="100ms" />　　李烈鈞發難江西，已落人後，黃興、柏文蔚、陳其美等，更出後著，如弈棋然，彼已布局停當，而我方圖進攻，適為彼所控制耳。袁恐九江之亂，先遣李純以鎮之，防上海之變；更派鄭汝成以堵之，張勛扼江北，倪嗣衝守皖北，已足制黨人之死命；加以段芝貴、馮國璋之南下，為夾擊計，前可戰，後可守，區區內訌，何足懼耶？且所遣諸人，無一非心腹爪牙，而又挾共和之假招牌，保民之口頭禪，籠絡軍民，安有不為所欺者？彼李烈鈞、黃興、柏文蔚、陳其美等，威德未孚，佈置未善，乃欲奮起討袁，為第二次之革命，適足以取敗耳。惟程德全之棄江寧，尚為袁所不料，袁於此亦少下一著，袁殆尚有悔心乎？
    </voice>
</speak>
