<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第一○二回<break time="100ms" />　　贊和局李督軍致疾　示戰電唐代表生瞋
    </voice>
    <voice name="zh-HK-WanLungNeural">
        <break time="100ms" />
			　　卻說徐總統有志禁煙，特命將上海存土，悉數毀去，再加萬國禁煙會嚴禁種銷，也算是竭誠辦理。偏包運偷銷的奸民，專知牟利，不顧大局，事為徐總統所聞，因復飭令嚴查道：<break time="100ms" />　　近今煙禁綦嚴，乃以厚利所在，莠民奸商，多方嘗試，甚至有假冒軍人，由各路包運銷售情事，似此違禁營私，肆無忌憚，若不嚴行查緝，則禁煙要政，直同虛設，於國家前途，影響至巨。本大總統治軍有年，凡隸軍符，夙知國紀，豈容僉壬影射，玷我戎行？嗣後應責成各省督軍省長，遴派專員，會同各稅關嚴密查禁，無論是否假冒軍人，但遇有包運煙土，亟應切實拿辦，勿任漏網！其京奉、京漢、京綏、津浦各路，為近畿綰轂之地，尤應切實偵緝，著京師軍警督察長馬龍標，督飭所屬幹員，隨時梭巡稽察，一面由交通部通飭各路警員，襄同認真辦理。一經查獲，即予盡法懲罰，查出煙土，悉數焚毀，仍當偵查明確，勿得擾累行旅。經此次通令之後，凡我邦人，當知令出惟行，除惡務盡，其各滌瑕蕩穢，力祛舊染，用副保民除害之至意！此令。<break time="100ms" />　　未幾，復有禁運嗎啡的嚴令，大致與禁煙相同。但天下事，往往法立弊生，立法時均欲求效，偏效力未睹，弊已百出。各處鐵路的站旁，環列警察，調查來往客商，鎮日裡翻箱倒篋，鬧個不休，或且搜檢身上，視客商如盜賊一般，客商稍有忤意，便即狐假虎威，任情凌轢。甚至私出鴉片煙，擲入旅客行篋，硬指他為偷帶禁物，拘入警署，威逼苛罰，取財入私。可憐遭害的客商，不能與抗，只好忍氣吞聲，傾囊相贈，還要索得保人，方准釋出。這真是行路艱難，荊天棘地，較諸前清時代，交通無阻，任從客便，試問是誰利誰不利呢？尤可恨的，是真帶鴉片嗎啡的人犯，反得賄通警察，由他過去。又有軍隊過境，借軍閥作靠山，雖滿身藏著鴉片嗎啡，警察亦不敢過問。有幾處乃是軍警串通，聯絡一氣，所賺厚利，彼此分肥。再加各省軍官，多半染著盤龍癖，以芙蓉膏為性命，半榻橫陳，吞雲吐霧，雖經中央政府，禁令煌煌，彼且視若弁髦，毫不少悛。又或借此取利，暗中授意左右，包運包銷。俗語說得好：「袖大好做賊。」威靈顯赫的軍閥家，作姦舞弊，何人敢來偵查？試看徐總統所下禁令，尚說是僉壬影射，未敢顯斥軍官，如此軍閥滔天，橫行無忌，還要問甚麼煙禁有效無效呢？慨乎言之！這且擱過不提。<break time="100ms" />　　且說錢代總理能訓，攝職兩月，當由徐總統提出咨文，交與參眾兩院，徵求同意。兩院照例投票，錢得多數，因即復咨總統府。徐總統便下明令，特任錢為國務總理。錢既正式秉政，當然要重組內閣，自將內務總長的兼職，遞呈告辭，此外一班國務員，連帶辭職。旋經徐錢兩人，商定後任國務員，再向參眾兩院咨問，是否同意，竟得相繼通過，乃再經下令，仍使國務總理錢能訓兼任內務總長。外交總長一缺，亦令陸徵祥原任。惟因陸赴歐議和，未到任時，由次長陳箓，代理部務。司法總長朱深，教育總長傅增湘，海軍總長劉冠雄，亦均繼任。交通總長曹汝霖，本兼財政總長，此時免去兼職，但令曹主交通部，另授龔心湛為財政總長，獨撤去陸軍總長段芝貴，改用了一個靳雲鵬。新內閣既皆任定，乃再從事內外和議，添派外交委員顧維鈞、王正廷、施肇基、魏宸組四人赴歐，與前遣的外交總長陸徵祥，同為巴黎和會見前回。全權委員。一面令朱啟鈐南下江寧，作為南北會議全權代表，會同江蘇督軍李純等，開始議和。廣東軍政府，也推選政務總裁唐紹儀，做了南方總代表，行次上海，不肯過往江寧。兩下爭執和會地點，又費了一番筆舌，復經江蘇督軍李純，曲為調停，請朱啟鈐移往上海，允從南方所請。朱為速和起見，因亦許諾，時已為民國八年二月間了。李督軍因再發一通電，宣告中外道：<break time="100ms" />　　時局糾紛，垂及二稔，幸賴內外上下，一德一心，捨己從人，共謀寧息。護國者知法壞而國無由立，護法者知國壞而法亦罔存，遂以和平之公理，共謀善後之解決。<break time="100ms" />　　純與湖北王督軍，江西陳督軍，內承中央政府之指揮，外荷西林即岑春暄。武鳴即陸榮廷。諸公之啟迪，黃陂、河間、合肥暨在位英俊，在野名賢，隨時指導維持，經迭次之洽商，得各方之同意，議定開一會議，雙方各派總代表，解決法律事實等項問題。比由朱桂莘、唐少川兩總代表商定於本年二月二十日在上海開會。是純與王、陳兩督軍二年以來，千回百折，所希望於護國護法兩方面，有兩全而無兩傷者，幸已達其目的，遂其請求，凡所擔任，已可告一結束。嗣後解決各項問題，總代表與各代表諸公，皆一時人望，必有可以慰吾儕之具瞻，副人民之心理者。純惟當與居間諸君子，洗耳聽之，拭目俟之。魯仲連有云：「所貴於天下之士者，為人排患釋難，解紛亂而無所取也。」竊願會議諸公，本良心上主張，從根本上救濟，為國家謀長久，為人民謀福利，期有以善其後而已。浮圖七級，重在合尖，為山九仞，功虧一簣。純仔肩雖卸，願望正殷，苟其義不容辭，力所當盡，敢不從諸君子之後。更願當代弘達，布所蘊蓄，同力匡扶，弼成郅治，則尤純所馨香禱祝也。謹布悃忱，伏惟鑒照！
    </voice>
</speak>
