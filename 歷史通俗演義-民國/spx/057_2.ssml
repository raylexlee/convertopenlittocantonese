<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　小子於五十三回，曾說蔡鍔遣王伯群至滇，密告唐繼堯準備起義，擁護共和，唐遂遍諭軍人趕緊預備，專待蔡鍔到來，協力討袁。適前江西都督李烈鈞由日本至香港，亦有密電約唐，令他舉事。唐亦復電相邀，請作臂助。十二月十七日，李偕熊克武、龔振鵬、方聲濤到滇，與唐晤談竟夕。越日，即在忠烈祠會議，巡按使任可澄，及軍官黃毓成、趙復祥，羅佩金、鄧大中、楊蓁、董鴻勛、黃永社等，統到會場，當由唐繼堯邀同李烈鈞，入會開議，討論軍事財政外交諸大端。計畫已定，只有蔡鍔未到，尚是按兵不動。又過兩天，那蒙犯霜露、歷經艱險的蔡將軍，竟由海登陸，直抵雲南。小子敘述至此，恐看官又要動疑，上文五十四回中，不曾敘過老袁密計，兩路防備麼？緊呼前文，筆法嚴密。難道蔡將軍有飛行術，竟能憑空到滇，得免網羅？這是看官最要的疑問，由小子答述出來。原來蔡鍔先到日本，參政戴戡亦與他有密約，踵跡東來，還有殷承瓛、劉雲峰、楊益謙三人，與蔡鍔向係故交，自遭民黨嫌疑，遁跡東洋，此次悉行會晤，遂想迂道入滇。無如駐日公使陸宗輿，奉袁密令，隨時偵查。蔡乃赴日本醫院治病，且常寄函政府，報告民黨行蹤。至瀕行時，預擬寄袁書十餘通，密交契友，托他隔日一發，自與戴、殷、劉、楊四人登舟赴滇，不但老袁被他瞞過，連陸宗輿也無從覺察。及捨舟登陸，道經蒙自，恐刺客當路，各化裝為窶人子，徒步偕行。忽前面遇一大漢，彪形虎軀，狀極兇悍，猝問蔡鍔道：「你等到哪裡去？」蔡鍔詭言途次遇盜，銀錢行李，俱被劫去，擬歸龍州故里。言未畢，那大漢竟厲聲道：「你得毋為蔡鍔麼？」鍔不動聲色，力辯非是，暗中卻取出手槍，槍栝一響，大漢即應聲而倒。忽刺斜裡又閃出數人，跳躍而前，鍔又連發數槍，戴戡等亦出槍助擊，約斃數人，只剩一人返身欲奔，被蔡鍔追上一步，把他擒住。那人長跪乞饒，具言受袁密令，不得已來此。蔡鍔笑道：「饒便饒汝，但汝須傳語老袁，此後勿再行此鬼蜮手段。」那人方拜謝去訖。既而阿迷縣知事張一鵾，聞蔡入境，也想討好中央，設法圖蔡，可巧南防師長劉祖武，已接唐督來電，囑他歡迎蔡鍔，鍔亦因劉是舊部，急往與會，兩下相見，歡然道故，並就防營中宴敘一宵。翌晨，由劉軍護送入省。張一鵾計不得逞，方才無事。<break time="100ms" />　　蔡鍔既到省城，唐、任以下，出城郊迎，父老士女，爭集道旁，歡聲雷動。至入城後，略敘寒暄，即由蔡鍔問及軍備。唐繼堯道：「已預備多日了，專俟君來，以便舉義。」蔡鍔又問道：「餉械可備就否？」唐繼堯道：「除本省庫款及兵械外，南洋華僑，願助款六十萬圓，安南也有若干槍炮運來，統共核算，足供半年。」蔡鍔道：「袁氏叛國，中外同憤，半年以內，當可除袁，惟事不宜遲，請早日宣佈獨立罷。」唐繼堯道：「海外餉械，明後日即可到齊，我等就在陽曆年內，舉起義旗，可好麼？」蔡鍔答言甚好。唐繼堯乃請他休息一兩天，才議行軍事宜，蔡鍔許諾。次日，由南洋運到華僑助款六十萬圓，並由安南運來槍炮多種，二十二日晚間，開全體大會，議定起義手續，先由唐、任兩人名義，電迫袁氏取銷帝制，誅除禍首。當下擬好電稿，於二十三日拍發，限他二十四小時答復。那知復電到來，尚是假惺惺的問他真偽，於是決計討袁，即於二十五日，宣告雲南獨立，復邀同貴州護軍使劉顯世，聯名通電各省云：<break time="100ms" />　　各省將軍，巡按使，護軍使，鎮守使，師長，旅長，團長，各道尹公鑒，並請轉各報館鑒：天禍中國，元首謀逆，蔑棄約法，背食誓言，拂逆輿情，自為帝制。卒召外侮，警告迭來，干涉之形既成，保護之局將定。堯等忝列司存，與國休戚，不忍艱難締造之邦，從此淪胥，更懼繩繼神明之冑，夷為皂圉，連日致電袁氏，勸戢野心，更要求懲治罪魁，以謝天下。所有原電，迭經通告，想承鑒察。何圖彼昏，曾不悔過，狡拒忠告，益煽逆謀。<break time="100ms" />　　夫總統者，民國之總統也，凡百官守，皆民國之官守也，既為背叛民國之罪人，當然喪失元首之資格。堯等深受國恩，義不從賊，今已嚴拒偽命，奠定滇黔諸地，為國嬰守，並檄四方，聲罪致討，露布之文，別電塵鑒。更有數言，涕泣以陳諸麾下者，鬩牆之禍，在家庭為大變，革命之舉，在國家為不祥。堯等夙愛平和，豈有樂於茲役？徒以袁氏內罔吾民，外欺列國，有茲干涉，既瀕危亡，苟非自今永除帝制，確保共和，則內安外攘，兩窮於術。堯等今與軍民守此信仰，捨命不渝，所望凡食民國之祿，事民國之事者，咸激發天良，申茲大義。若猶觀望，或持異同，則事勢所趨，亦略可豫測。堯等志同填海，力等戴山，力征經營，固亦始願所在，以一敵八，抑亦智者不為。麾下若忍於旁觀，堯等亦何能相強，然量麾下之力，亦未必摧此土之堅，即原麾下之心，又豈必欲奪匹夫之志？長此相持，稍更歲月，則鷸蚌之利，真歸於漁人，而萁豆之煎，空悲於轢釜。言念及此，痛哭何云。而堯等則與民國共生死，麾下則猶為獨夫作鷹犬，坐此執持，至於亡國，科其罪責，必有所歸矣。今若同申義憤，相應枹鼓，可擁護者為固有之民國，匕鬯不驚，所驅除者為民國之一夫，天人同慶。造福作孽，在一念之危微，保國復宗，待舉足之輕重。敢布腹心，惟麾下實圖利之。唐繼堯、蔡鍔、任可澄、劉顯世、戴戡暨軍政全體同叩。
    </voice>
</speak>
