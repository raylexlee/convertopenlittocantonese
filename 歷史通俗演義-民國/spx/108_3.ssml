<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　日外部對於還付膠澳問題，亦已有半公式之聲明，由駐京日使送達外部。凡茲各節，雖未列在草約，固已足資證明。即美總統前於保留辦法，極表贊助，近亦謂須與公法家詳慎考酌。此時內審國情外觀大勢，惟有重視英、美、法、日各國之意見，毅然全約簽字，以維持我國際之地位。惟我國內輿論，堅拒簽字如出一轍，在人民昧於外交情形，固亦在意計之中。而共和國家，民為主體，總統以下同屬公僕，欲逕情措理，既非服從民意之初衷，欲以民意為從違，而熟籌利害，又不忍坐視國步之顛躓，此自對外言之，不能不引咎者一也。至於和平計劃，不外法律事實諸端，曩在就任之初，目睹兵氛未銷，時局危迫，竊以為非促進統一，無以謀政治之進行，即無以圖對外之發展，迭經往返商榷，信使交馳，始有會議之舉。果其誠意言和，互謀讓步，則數月以來，從容籌議，何難早圖結束。乃滬議中輟，群情失望，在南方徒言接近，而未有完全解決之方，在中央欲進和平，而終乏積極進行之效，執成不悟，事勢多歧，築室道謀，蹉跎時日。循此以推，即使會議重開，而雙方隔閡尚多，必至仍前決裂，一摘再摘，國事何堪？此皆本大總統德薄才疏，無統治國家收拾時局之智能，知難而退，竊慕哲人，此就對內言之，不能不引咎者一也。抑且民為邦本，古訓昭然，本大總統來自閭閻，深知疾苦，亦冀厲行民治，加惠群生，稍盡藐躬之責，乃以統一未成之故，闤闠凋零，萑苻四起，士卒暴露，老弱流離，每念小民痛苦之情，惻然難安寢饋，心餘力絀，愧疚滋深。自維澹定本懷，原無名位之見，經歲以來，既竭疏庸，無裨國計，雖閣制推行，責任有屬，國人或能相諒，而揆諸平昔律己之切，既未能挈領提綱，轉移元會，猶冀以難進易退之義，率我國人。謹咨達貴院聲請辭職，幸早日提議公決，另行選舉，以重國政。至此項選舉，手續紛繁，在未經選舉新任大總統以前，本大總統一日在職，仍當盡一日之責，相應咨達貴院查照辦理」等語。各該地方長官，務當督飭所屬，保衛地方，毋稍疏虞，是為至要！<break time="100ms" />　　各省督軍省長，得了徐電，正想復電挽留，旋接參議院議長李盛鐸，及眾議院議長王揖唐，通電各省云：<break time="100ms" />　　本日大總統咨送蓋用大總統印文一件到院，聲明辭職。查現行《約法》，行政之組織，係責任內閣制，一切外交內政，由國務院負其責任，大總統無引咎辭職之規定。且來文未經國務總理副署，在法律不生效力，當由盛鐸、揖唐即日躬齎繳還，籲請大總統照常任職。恐有訛傳，馳電奉聞，敬希鑒察！<break time="100ms" />　　自兩議院有此電文，各省督軍省長，越加向徐巴結，紛紛電達中央，挽留徐駕。徐東海原是虛與周旋，並非真欲去位，既得內外慰留，自然不生另議。惟國務總理錢能訓，不得不呈請辭職。總理一辭，全體閣員，當然連帶關係，一並告退。原來此時為責任內閣，一切政治，當由內閣負責，總統尚可推諉，所以老徐通電，也有閣制推行、責任有屬的明文。錢總理無可諉咎，還是卸職自去，離開此煩惱場。總計錢內閣成立半年有餘，至此似山窮水盡，不可復延了。小子有詩道：<break time="100ms" />　　揆席原來不易居，況經世變迫淪胥。<break time="100ms" />　　何如卸職歸休去，好向家園賦遂初。<break time="100ms" />　　錢內閣既倒，徐總統亦許令歸休，欲知繼任為誰，下回再行表明。<break time="100ms" />　　古人有言：「眾怒難犯，專欲難成」，滬上罷市，即其見端也。夫曹、陸、章三人之親日，非真欲賣國也，但欲見好於武夫，為之借資運械，竭盡機謀，顧目前而忘大局，誤國適同賣國耳。老徐亦何嘗愛此三人，無非因安福派之掣肘，不得不下禁令以顧鄰誼，促上課以抑學潮，迨致激動公憤，全滬罷市，而各省又相繼響應，於是安福派之計窮，而曹、陸、章免職之令乃下，此未始非武夫專擅之反動力，而亦由老徐欲擒故縱之謀有以致之也。然三人雖去，而安福系之勢力猶張，徐乃復提出辭職咨文以免安福派之非議，此中之煞費苦心不足為外人道，然徐雖留而錢則已倒矣。
    </voice>
</speak>
