<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　觀日本與中國之關係，中國官民中，往往對於日本之真意，深懷疑慮，且有誤信日本此次於交還膠州灣德國租借地於中國之既定方針，將有變更之圖。余聞之甚出意外，且深為遺憾。近如牧野男爵，為關於山東問題，說明日本之地位，曾發表其聲明於新聞紙上，余於此確認此項之聲明，即日本於所口約者，嚴正確守山東青島連同中國主權，均須交還中國。而中日兩國，為增進相互利益所締結之一切協定，亦當然誠實遵行。其中國因參戰結果，由聯合國商得之團匪賠償金之停付，關稅切實值百抽五之加增，並根據講和條約由德國取回之有利條件，日本對於此等事項，無不欣然維持中國正當之希望。且帝國政府，仍擬照余在前期議會所聲明者，以公正協和之精神為根據，而確定對華之方針，以期實行，中國官民，固不必多滋疑慮也。<break time="100ms" />　　代理公使莊景珂，得了此信，立即電達政府。彷彿小兒得餅情形。政府也道他是改變風頭，可望軟化。哪知過了八九日，即由駐京日使，送達公文至外交部，略言：「近來北京多散佈傳單，不是說膠州亡，就是說山東亡，此種論調，傳播各省，煽動四處人民，實行排斥日貨，應請注意！」並指外交委員林長民，有故意煽惑人民的嫌疑，亦與邦交有礙等語。林長民聞知消息，不得不呈請辭職，就是政府亦只好勉徇所請，特下令示禁道：<break time="100ms" />　　近日京師及外省各處，輒有集眾遊行演說，散佈傳單情事，始因青島問題，發為激切言論，繼則群言汜濫，多軼範圍，而不逞之徒，復借端構煽，淆惑人心，於地方治安，關係至巨。值此時局艱屯，國家為重，政府責任所在，對內則應悉心保衛，以期維持公共安寧，對外尤宜先事預防，不使發生意外紛擾。著責成京外該管文武長官，剴切曉諭，嚴密稽察。如再有前項情事，務當悉力制止。其不服制止者，應即依法逮辦，以遏亂萌。京師為首善之區，尤應注重，前已令飭該管長官等認真防弭，著即恪遵辦理。倘奉行不力，或有疏虞，職責攸歸，不能曲為寬假也！此令。<break time="100ms" />　　越數日，又有一令，宣示青島案情，並為曹、章、陸三人，洗刷前愆。文云：<break time="100ms" />　　國步艱難，外交至重，一切國際待遇，當悉准於公法，京外各處，散佈傳單，集眾演說，前經明令申禁。此等舉動，悉由青島問題而起，而群情激切，乃有嫉視日人、抵制日貨之宣言，外損邦交，內隳威信，殊堪慨喟。<break time="100ms" />　　抑知青島問題，固肇始於前清光緒年間，德國借口曹州教案，始而強力佔據，繼乃訂約租借。歐戰開始，英、日軍隊攻占青島，其時我國，尚未加入戰團，猶賴多方磋議，得以縮小戰區，聲明還付。迨民國四年，發生中日交涉，我政府悉力堅持，至最後通牒，始與訂立新約，於是有交還膠澳之換文。至濟順、高徐借款合同，與青島交涉截然兩事，該合同規定線路，得以協議變更，又有撤退日軍，撤廢民政署之互換條件，其非認許繼續德國權利，顯然可見。曹汝霖迭任外交財政，陸宗輿、章宗祥等，先後任駐日公使，各能盡維持補救之力，案牘具在，無難復按，在國人不明真相，致滋誤會，無足深責。<break time="100ms" />　　惟值人心浮動，不逞之徒，易於煽惑，自應剴切宣示，俾釋群疑。凡我國人，須知外交繁重，責在當局，政府於此中利害，熟思審處，視國人為尤切，在國人惟當持以鎮靜，勿事驚疑。倘舉動稍涉矜張，轉恐貽患國家，適乖本旨。所有關於保衛治安事項，京外各該長官，自應遵照迭次明令，切實辦理，仍著隨時曉導，咸使週知！此令。<break time="100ms" />　　這令一下，更與全國人士的心理，大相反背，國民怎肯服從命令，統做了仗馬寒蟬？政府卻還要三令五申，促使各校學生，即日上課。正是：<break time="100ms" />　　民氣寧堪常受抑？學潮從此又生波。<break time="100ms" />　　欲知政府諭令學生諸詞，且至下回錄述。<break time="100ms" />　　自政黨二字，出現於前之季，於是世人反以朋黨為美談，甲有黨，乙亦有黨，丙丁戊無不有黨，黨愈多而意見愈歧，語言愈雜，欲其互相通融，各泯猜忌，豈不難哉？觀南北兩派之會議，俱各挾一黨見以來，朱代表雖有求和之意，而安福黨人，從旁牽掣，烏足語和？南方之所以痛嫉者，即為安福派，安福不去，和必無望，此八條苛約之所以出現也。夫和議既歸無效，則魯案當然不能解決。曹、章、陸三人，固安福派之旁系也，彼既親日，日人亦何憚而不恃強？借交還之美名，迫中央之諭禁，毋乃更巧為侮弄乎？家必自毀而後人毀之，國必自伐而後人伐之，信然！
    </voice>
</speak>
