<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　惟內閣總理熊希齡，起初是一往無前，頗欲展施抱負，造成一法治國，所以一經就任，便草就大政方針宣言書，擬向國會宣佈。偏偏國會停止，變為政治會議，熊復將大政方針，交政治會議審定。政治會議諸公，以內閣將要推倒，還有什麼責任內閣政策，可以施行，隨即當場揶揄，加以譏笑。京內外人士，又因袁總統種種命令，多半違法，熊總理不加可否，一一副署，既失去官守言責的義務，有何面目職掌首揆，侈談政治？從此第一流內閣的名譽，又變做落花流水，蕩滅無遺。熊亦心不自安，提出辭職呈文，極力請去。何不早去？遲了數日，反害得聲名塗地。袁總統批示挽留，只准免兼財政，另調周自齊署財政總長，仍兼代陸軍總長，所有交通總長一缺，命內務總長朱啟鈐兼理。熊希齡決計告退，再行力辭，袁總統乃准免本宮，令外交總長孫寶琦，兼代理國務總理。司法總長梁啟超，教育總長汪大燮，因與熊氏有連帶關係，依次辭職。袁復改任章宗祥為司法總長，蔡儒楷為教育總長，餘部暫行照舊。小子有詩詠熊鳳凰道：<break time="100ms" />　　不經飛倦不知還，鳳鳥無靈誤出山。<break time="100ms" />　　古諺有言須記取，上場容易下場難。<break time="100ms" />　　煎內閣既倒，熊希齡相率出都，忽有一急電到總統府，說有一現任都督，竟致暴斃了。究竟何人暴亡，俟下回再行揭載。<break time="100ms" />　　中國兵力，戰強俄則不足，平庫倫則有餘，當庫倫獨立之日，正民國創造之時，設令乘南北統一，即日發兵，遠征朔漠，內以掩活佛之不備，外以制俄燄之方張，則庫倫不足平，而俄入自無由置喙矣。乃專為自謀，竟忘外患，因循久之，卒致俄人著著進行，不惜棄外蒙辦甌脫地，與彼定約。夫老袁既欲取威定霸，何對於外人，畏葸若此？而對內則又悍然不顧，肆行無忌，自國會停止後，而地方自治，而省議會，諸民意機關，如秋風之掃落葉，了無孑遺。然鳳凰身為總理，不能出言匡正，且又戀棧不去，以視唐少川輩，有愧色矣。一失足成千古恨，熊亦自知愧悔否耶？
    </voice>
</speak>
