<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　國璋服務民國，於茲七年，變故迭更，飽嘗艱苦。去歲邦基搖動，幸賴總理與各督軍，群策群力，恢復共和。<break time="100ms" />　　其時黎大總統辭讓再三，元首職權，無所寄托，各方面以《約法》有代行職權之規定，大總統選舉法有代理之明文，責備敦促，無可逃避。國璋明知涼德，不足以辱大位，但以尊重法律之故，不得不忝顏庖代。顧念《約法》精神所在，一曰中華民國之統一，一曰中華民國之和平，國璋挾此兩大希望而來，以求與根本大法之精神相貫徹，非有一毫利己之私，惟期不背於法律，以自免於罪戾耳。今距就職代理之日，已逾一年，而求所謂統一和平，乃如夢幻泡影之杳無把握。推原其故，則國璋一人，實屍其咎。古人云：「徒善不足以為政，徒法不能以自行。」又曰：「苟非其人，道不虛行。」國璋雖自認《約法》精神，無有錯誤，而誠不足以動人，信不足以服眾，德不足以馭世，惠不見以及民，致將士暴露於外，閭閻愁苦於下，舉耳目所接觸者，無往而可具樂觀，雖有賢能之閣僚，忠勇之同袍，而以國璋一人不足表率之故，無由發展其利國福民之願力，所足以自白於天下者，惟是自知之明，自責之切，速避高位，以待能者而已。今者攝職之期，業將屆滿，國會開議，即在目前，所冀國會議員，各本一良心上之主張，公舉一德望兼備，足以復統一和平者，以副《約法》精神之所在，數語最為扼要。則國本以固，隱患以消。國璋方日夜為國祈福，為民請命，以自懺一年來之罪戾。皇天後土，實鑒此心。若謂國璋有意戀棧，且以競爭選舉相疑，此乃局外之流言，豈知局中之負疚？蓋國璋渴望國會之速成，以求時局之大定，則有之，其他絲毫權利之心，固已洗滌淨盡矣。至若國之存亡，匹夫有責，國璋雖在田野，苟有可以達統一和平之目的，而盡國民一份子者，惟力是視，不敢辭也。敢布腹心，以諗賢哲。<break time="100ms" />　　這篇電文，看似引咎自責的謙詞，實是阻撓段氏當選的壓力。段主戰，馮主和，戰乃一般人民所痛嫉，和實一般人民所歡迎，試看電文中屢言統一，屢言和平，無非聲明自己本意，素不願戰，所有此次調兵遣將，借債濟師，種種挑撥惡惑、毒害生靈的舉動，都推到段氏身上，好教新國會人員，不便大拂民情，選舉段氏。且復鄭重提及，叫各議員存些良心，公舉一統一和平的總統，這不是反對段氏，敢問是反對何人呢？看得真，說得透。小子有詩歎道：<break time="100ms" />　　黨派紛爭國是淆，但矜意氣互相嘲。<break time="100ms" />　　同袍尚且分門戶，天地何由葉泰交。<break time="100ms" />　　馮電既發，過了數日，南方也續發電告，好似與馮電相應。欲知文中底細，俟至下回錄明。<break time="100ms" /><break time="100ms" /><break time="100ms" />　　刑人於市，與眾棄之，是為中古之成制。彼時為君主政體，猶有與眾共誅之意，況明明為革新政體之民國，昌言共和，寧有對一官高爵重之炳威將軍，可以擅加槍斃乎？微特小徐無此權力，即令大總統處此，亦必審慎周詳，不能擅殺。就使建章煽亂，應該由軍法處決，不關司法，而小徐總不能背地殺人。共和共和，乃有此敢作敢為之小徐，吾未始不服其膽力，而對諸我中華民國，殊不禁衋焉心傷矣。然未幾而有馮玉祥之獨立，又未幾而有馮河間之通電，弄巧反拙，欲立轉僕，小徐其奈何尚不知返乎？
    </voice>
</speak>
