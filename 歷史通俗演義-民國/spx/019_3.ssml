<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　「不如民意之政府，退步之政府。」今次在浙江杭州，晤前教育總長范源濂君，范云：「蒙事問題，尚未解決，政府每日會議，所有磋商蒙事者云，與俄開議乎，與俄不開議乎二語。」夫俄蒙協約，萬無聽其遷延之理，尚何開議不開議之足云？由此可見，政府迄今並未嘗與俄開談判也。各報所載，皆粉飾語耳。如此政府，是善良乎？余斷言中華民國之基礎，極為搖動，皆現在之惡政府所造成者也。今試述蒙事之歷史：當民國未統一時，革命搖亂，各國皆無舉動，蓋庚子前，各強皆主分割，庚子後，各強皆主保守，即門戶開放、機會均等、領土保全之主義。此外交方針，各強靡不一致，此證之英日同盟、日美公文、日俄、日清、英俄等協約，可明證也。故民國擾攘間，各強並無舉動，時吾在北京，見四國銀行團代表，伊等極願貸款與中國，且已墊款數百萬鎊，其條件亦極輕，不意後有北京兵變之事，四國團即取銷前約，要求另議。自後內閣常倒，兵變迭起，而外人遂生覬覦之心矣。去年俄人致公文於外交部，謂：「庫倫獨立，有害俄人生命財產，請與貴國協商庫事。」外交部置之不答，而俄與庫自行交涉，遂成協約。至英之與西藏，亦發生干涉事件，現袁總統方以與英使朱爾典有私交，欲解決之，此萬無效也。蓋蒙事為藏事之先決問題，蒙事能決，則藏事將隨之能決。若當俄人致公文與外交部時，即與之磋商，必不致協約發現也。此後之外交，宜以機會均等為機栝，而加以誠意，庶可生好結果。內政方面，尤不堪問。前清之道府制，竟然發現；至財政問題，關於民國基礎，當歲原議一萬萬鎊，合六萬萬兩，以一萬萬兩，支持臨時政府，及善後諸費。餘五萬萬兩，充作改良幣制，清理交通，擴充中央銀行，處理鹽政，皆屬於生利之事業。及內閣兩次改組後，而忽變為二千五百萬鎊，主其議者，蓋純以為行政經費，其條件尤為酷虐。一鹽政當用外人管理，到期不還，鹽政即歸外人經管，如海關例，鹽債為唯一之擔保品，今欲訂為外人管理，則不能再作他次抵押，將來之借款，更陷困難。且用途盡為不生利之事業，幸而未成，萬一竟至成立，則國家之根本財政，全為所破壞矣。現正式國會將成立，所最紛爭之要點，為總統問題，憲法問題，地方問題。總統當為不負責任，由國務員負責，內閣制之精神，實為共和國之良好制也。國務員宜以完全政黨組織之。混合超然諸內閣之弊，既已發露，無庸贅述。唐內閣為混含內閣，陸內閣為超然內閣。憲法問題，當然屬於國會自訂，無庸紛擾。地方問題，則分其權之種類，而為中央地方之區別，如外交、軍政、司法、國家財政、國家產業及工程，自為中央集權，若教育、路政、衛生、地方之財政、工程產業等，自屬於地方分權，若警政等，自屬於國家委任地方之權。凡此大綱既定，地方問題，自迎刃而解。惟道府制，即觀察使等官制，實為最腐敗官制，萬不能聽其存在。現在國家全體及國民自身，皆有一牢不可破之政見，曰維持現狀，此語不通已極，譬如一病人已將危急，醫者不進以療病藥，而僅以停留現在病狀之藥，可謂醫生之責任已盡乎？且自維持現狀之說興，而前清之腐敗官制、荒謬人物，皆一一出現。故維持現狀，不啻停止血脈之謂，吾人宜力促改良進步，方為正當之政見也。<break time="100ms" />　　餘如各項實業交通農林諸政，不遑枚舉，聊舉一愚之詞，貢諸同志。<break time="100ms" />　　總計演說時間，約二小時，每到言語精當處，拍手聲傳達戶外。及宋已下壇，又有會中人物，亦登壇演說數語，無非說是：「宋君政見，確切不移。」轉瞬日暮，當即散會。<break time="100ms" />　　駐寧數日，又復蒞滬，隨處演說，多半指斥時政，滔滔數萬言。致死之由。北京即有匿名書，駁他演說各詞。復有北京救國團出現，亦通電各省，斥他荒謬。統是袁政府主使。他又一一辯答，登報答復。未幾來了袁總統急電，邀他即日赴京，商決要政。時人還道老袁省悟，將召宋入京，置諸首揆。就是他自己思想，亦以為此次北行，定要組成政黨內閣，不負初衷，乃擬定三月二十日，由滬上啟行，乘車北上。是時國會議員，次第赴京，滬寧車站中，已設有議員接待室。宋啟行時，適在晚間十時許，滬上各同志，相偕送行。就是前南京留守黃興，亦送至車站，先至議員接待室中，小憩片時。至十時四十分，火車已嗚嗚亂鳴，招客登車，宋出接待室，與黃興等並行至月台，向車站出口處進行。甫至剪票處，猛聞豁拉一聲，骨溜溜的一粒彈子，從宋教仁背後飛來，不偏不倚，穿入胸中。正是：<break time="100ms" />　　詎意滬濱遭毒手，哪堪湘水賦招魂。<break time="100ms" />　　未知宋教仁性命如何，且至下回續敘。<break time="100ms" />　　鄉舉里選，昉自古制，而後世不行，良由古時選舉，已多流弊，後人不得不量為變通，非好事蔑古也。至近十餘年間，因各國選舉法之盛行，遂欲則而傚之，豈今人之道德，遠勝古昔耶？觀民國第一屆選舉，已是弊端百出，各黨中人，往往號召同志，競爭選舉，實則良莠不齊，多半口與心違。揣其願望，除三數志士外，無非欲擴張勢力、把持權利而已。宋教仁為國民黨翹楚，觀其行跡，頗熱心政治，不同貪鄙者之所為。江寧演說，語多精到，然鋒芒太露，英氣未斂，言出而眾怨隨之，卒受刺於暴徒之手。讀是回，乃歎先聖訥言之訓，其垂戒固深且遠也。
    </voice>
</speak>
