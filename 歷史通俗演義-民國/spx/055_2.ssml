<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　讀畢，大眾無不贊成，即刻通過，復齊呼「皇帝萬歲」三聲。自九點鐘起，至十一點半鐘，已經手續完備，大眾當即散會，回寓午餐去了。下午一點鐘，秘書員已繕好奏折，即刻進呈，哪知奏折才呈，申令即下，卻教他另行推戴，把那推戴書發還。還要裝腔。其文云：<break time="100ms" />　　（上略）查《約法》內載民國之主權，本於國民之全體。既經國民代表大會，全體表決，改用君主立憲，本大總統自無討論之餘地。惟推戴一舉，無任惶駭。天生民而立之君，天命不易，惟有豐功盛德者，始足以居之。<break time="100ms" />　　本大總統從政，垂三十年，迭經事變，初無建樹，改造民國，已歷四稔。憂患紛乘，愆尤叢集。救過不贍，圖治未遑，豈有功業足以稱述？前此隱跡洹上，本已無志問世，遭遇時變，謬為眾論所推，不得不勉出維持，捨身救國。然辛亥之冬，曾居政要，上無裨於國計，下無濟於民生，追懷故君，已多慚疚。今若驟躋大位，於心何安？此於道德不能無慚者也。致治保邦，首重大信，民國初建，本大總統曾向參議院宣誓，願竭能力，發揚共和，今若帝制自為，則是背棄誓詞，此於信義無可自解者也。本大總統於正式被舉就職時，固嘗掬誠宣誓，此心但知救國救民，成敗利鈍不敢知，勞逸毀譽不敢計，是本大總統既以救國救民為重，固不惜犧牲一切以赴之。但自問功業，既未足言，而關於道德信義諸大端，又何可付之不顧？在愛我之國民代表，當亦不忍強我以所難也。<break time="100ms" />　　尚望國民代表大會總代表等，熟籌審慮，另行推戴，以固國基。本大總統處此時期，仍以原有之名義，及現行之各職權，維持全國之現狀。除咨復代行立法院，並將國民代表大會，總代表推戴書，及各省區國民代表推戴書等件，送還代行立法院外，合行宣示俾眾周知。此令。<break time="100ms" />　　楊度、孫毓筠二人，已預知申令即下，早已約定各省代表，再行到會，恭候聖旨。各代表似傀儡一般，隨撥隨動，到了傍晚，仍至參政院會齊。果然九天綸綍，宣佈下來，大眾恭讀一遍，都有些疑惑不定。但聽楊度宣言道：「大總統盛德謙沖，所以有此申令，但全國民意，既趨一致，大總統亦未便過拂輿情，理應由本院再用總代表名義，呈遞第二次推戴書。」大眾復隨聲附和，仍推秘書起草。不料十五分鐘的時候，便擬成二千六百多字的長文。聖主出世，應該有此奇才，曹子建且當拜倒。是時電燈四映，雲集一堂，復由秘書朗聲宣讀，大眾模模糊糊的聽了一會，無非是什麼功烈，什麼德行，十成中只解一二，也都贊成了事，乃宣告散會，立即繕成第二次推戴書。<break time="100ms" />　　次日即奉大總統申令云：<break time="100ms" />　　據全國總代表大會總代表代行立法院奏稱：竊總代表前以眾議僉同，合詞勸進，籲請早登大寶，奉諭推戴一舉，無任惶駭等因。仰見聖德淵衷，巍巍無與之至意，欽仰莫名。惟當此國情萬急之秋，人民歸向之誠，幾已坌湧沸騰，不可抑遏。我皇帝倘仍固執謙退，辭而不居，全國生民，實有若墜深淵之懼。蓋大位久懸，則萬機叢脞。豈宜拘牽小節，致國本於阽危？且明諭以為天生民而立之君，惟有功德者足以居之，而謂功業道德信義諸端，皆有問心未安之處，此則我皇帝之虛懷若谷，而不自知其撝衝逾量者也。總代表具有耳目，敢昧識知，請先就功烈言之：當有清末造，武備廢弛，師徒屢熸，國威之不振久矣。我皇帝創練陸軍，一授以文明國最精之兵法，鏟除宿弊，壁壘一新。手訂數條，洪纖畢備。募材選俊，紀律嚴明，魁奇杰特之才，多出於部下，不數年遂佈滿寰區，成效大彰，聲威不著。當時外人之蒞觀者，莫不嘖嘖稱歎，而全國陸軍之制，由此權輿。厥後戡定四方，屢平大難，實利賴之，此功在經武者一也。及巡撫山東，拳匪煽亂，聯軍內侵，乘輿播遷，大局糜爛。
    </voice>
</speak>
