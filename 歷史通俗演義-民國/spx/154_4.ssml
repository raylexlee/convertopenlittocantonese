<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　一、國民政府本革命之三民主義，五權憲法，以建設中華民國。<break time="100ms" />　　二、建設之首要在民生，故對於全國人民之食、衣、住、行四大需要，政府當與人民協力，共謀農業之發展以足民食，共謀織造之發展以裕民衣，建築大計劃之各式屋舍以樂民居，修治道路運河，以利民行。<break time="100ms" />　　三、其次為民權，故對於人民之政治知識能力，政府當訓導之，以行使其選舉權，行使其罷官權，行使其創制權，行使其複決權。<break time="100ms" />　　四、其三為民族，故對於國內之弱小民族，政府當扶植之，使之能自決、自治。對於國外之侵略強權，政府當抵禦之。並同時修改各國條約，以恢復我國際平等，國家獨立。<break time="100ms" />　　五、建設之程序，分為三期：一曰軍政時期，二曰訓政時期，三曰憲政時期。<break time="100ms" />　　六、在軍政時期，一切制度悉隸於軍政之下，政府一面用兵力以掃除國內之障礙，一面宣傳主義以開化全國之人心，而促進國家之統一。<break time="100ms" />　　七、凡一省完全底定之日，則為訓政開始之時，而軍政停止之日。<break time="100ms" />　　八、在訓政時期，政府當派曾經訓練考試合格之員，到各縣協助人民籌備自治。其程度以全縣人口調查清楚，全縣土地測量完竣，全縣警衛辦理妥善，四境縱橫之道路修築成功，而其人民曾受四權使用之訓練，而完畢其國民之義務，誓行革命之主義者，得選舉縣官，以執行一縣之政事，得選舉議員，以議立一縣之法律，始成為一完全自治之縣。<break time="100ms" />　　九、一完全自治之縣，其國民有直接選舉官員之權，有直接罷免官員之權，有直接創制法律之權，有直接複決法律之權。<break time="100ms" />　　十、每縣開創自治之時，必須先規定全縣私有土地之價，其法由地主自報之。地方政府則照價徵稅，並可隨時照價收買。自此次報價之後，若土地因政治之改良，社會之進步，而增價者，則其利益當為全縣人民所共享，而原主不得而私之。<break time="100ms" />　　十一、土地之歲收，地價之增益，公地之生產，山林川澤之息，礦產水力之利，旨為地方政府之所有，而用以經營地方人民之事業，及育幼、養老、濟貧、救災、醫病，與夫種種公共之需。<break time="100ms" />　　十二、各縣之天然富源，與極大規模之工商事業，本縣之資力，不能發展與興辦，而須外資乃能經營者，當由中央政府為之協助。而所獲之純利，中央與地方政府，各占其半。<break time="100ms" />　　十三、各縣對於中央政府之負擔，當以每縣之歲收百分之幾為中央歲費，每年由國民代表定之。其限度不得少於百分之十，不得加於百分之五十。<break time="100ms" />　　十四、每縣地方自治政府成立之後，得選國民代表一員，以組織代表會，參預中央政事。<break time="100ms" />　　十五、凡候選及任命官員，無論中央與地方，皆須經中央考試、銓定資格者乃可。<break time="100ms" />　　十六、凡一省全數之縣，皆達完全自治者，則為憲政開始時期。國民代表會得選舉省長，為本省自治之監督。至於該省內之國家行政，則省長受中央之指揮。<break time="100ms" />　　十七、在此時期，中央與省之權限，採均權制度。凡事務有全國一致之性質者，划歸中央，有因地制宜之性質者，划歸地方，不偏於中央集權，或地方分權。<break time="100ms" />　　十八、縣為自治之單位，省立於中央與縣之間，以收聯絡之效。<break time="100ms" />　　十九、在憲政開始時期，中央政府當完全設立五院，以試行五權之法。其序列如下：曰行政院，曰立法院，曰司法院，曰考試院，曰監察院。<break time="100ms" />　　二十、行政院暫設如下各部：一內政部，二外交部，三軍政部，四財政部，五農礦部，六工商部，七教育部，八交通部。<break time="100ms" />　　二十一、憲法未頒布以前，各院長皆歸總統任免而督率之。<break time="100ms" />　　二十二、憲法草案，當本於建國大綱，及訓政憲政兩時期之成績，由立法院議訂，隨時宣傳於民眾，以備到時採擇施行。<break time="100ms" />　　二十三、全國有過半數省分達至憲政開始時期，即全省之地方自治完全成立時期，則開國民大會決定憲法而頒布之。<break time="100ms" />　　二十四、憲法頒布之後，中央統治權則歸於國民大會行使之。即國民大會對於中央政府官員，有選舉權，有罷免權；對於中央法律，有創制權，有複決權。<break time="100ms" />　　二十五、憲法頒布之日，即為憲政告成之時，而全國國民則依憲法行全國大選舉，國民政府則於選舉完畢之後三個月解職，而授政於民選之政府，是為建國之大功告成。
    </voice>
</speak>
