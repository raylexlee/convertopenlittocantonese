<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十六回<break time="100ms" />　　誓馬廠受推總司令　戰廊房擊退辮子軍
    </voice>
    <voice name="zh-HK-WanLungNeural">
        <break time="100ms" />
			　　卻說梁啟超草繕電文，憑著那生平抱負，隨紙抒寫，端的萬言立就，一鳴驚人。首數電是分致馮國璋及陸榮廷、瞿鴻▉諸人，不過問明真假，無甚閎議。另有一篇通告討逆的電文，著筆不多，已覺得感慨淋漓。文云：<break time="100ms" />　　天禍中國，變亂相尋，張勛懷抱野心，假調停時局為名，阻兵京國，至七月一日，遂有推翻國體之奇變。竊惟國體者，國之所以與立也，定之匪易。既定後而復圖變置，其害之中於國家者，實不可勝言。且以今日民智日開，民權日昌之世，而欲以一姓威嚴，馴伏億兆，尤為事理所萬不能致。民國肇建，前清明察世界大勢，推誠遜讓，民懷舊德，優待條件，勒為成憲，使永避政治上之怨府，而長保名義上之尊榮，宗廟享之，子孫保之。<break time="100ms" />　　歷考有史以來廿餘姓帝王之結局，其安善未有能逮前清者也。今張勛等以個人權利慾望之私，悍然犯大不韙，以倡此逆謀，思欲效法莽、卓，挾幼主以制天下，竟捏黎元洪奏稱改建共和，諸多弊害，懇復御大統，以拯生靈等語，擅發偽諭。橫逆至此，中外震駭。若曰為國家耶，夫安有君主專制之政，而尚能生存於今之世者？其必釀成四海鼎沸，蓋可斷言。而各友邦之承認民國，於茲五年，今覆雨翻雲，我國人雖不惜以國為戲，在友邦則豈能與吾同戲者？內部紛爭之結局，勢非召外人干涉不止，國運真從茲斬矣。若曰為清室耶，清帝衝齡高拱，絕無利天下之心，其保傅大臣，方日以居高履危為大戒，今茲之舉，出於迫脅，天下共聞，歷考史乘，自古安有不亡之朝代？前清得以優待終古，既為曠古所無，豈可更置諸岩牆，使其為再度之傾覆以至於盡？祺瑞罷斥以來，本不敢復與聞國事，惟念辛亥締造伊始，祺瑞不敏，實從領軍諸君子後，共促其成。既已服勞於民國，不能坐視民國之顛覆分裂，而不一援。且亦曾受恩於前朝，更不忍聽前朝為匪人所利用，以陷於自滅。情義所在，守死不渝。諸公皆國之干城，各膺重寄，際茲奇變，義憤當同。為國家計，自必矢有死無貳之誠，為清室計，當久明愛人以德之義。復望戮力同心，戢茲大難，祺瑞雖衰，亦當執鞭以從其後也。敢布腹心，伏維鑒察。<break time="100ms" />　　自數電發出後，馮國璋的討逆電，陸榮廷的辨證捏名電，及瞿鴻▉的表明心跡電，陸續布聞。還有岑春暄也來湊興，聲請討逆，並致電與清太保世續，及陳寶琛、梁鼎芬兩人，諷勸清室毋墮奸謀。此外如浙江、江西、湖南、湖北等省，一致反對復辟，聲討張勛。段祺瑞見眾心憤激，料必有成，遂自稱共和軍總司令，親臨馬廠，慷慨誓師，隨即把梁任公第二道草檄，電告天下。任公係啟超表字。大致說是：<break time="100ms" />　　共和軍總司令段祺瑞，謹痛哭流涕，申大義於天下曰：嗚呼！天降鞠凶，國生奇變，逆賊張勛，以凶狡之資，乘時盜柄，竟有本月一日之事，顛覆國命，震擾京師，天宇晦霾，神人同憤。該逆出身灶養，行穢性頑，便佞希榮，漸躋顯位，自入民國，阻兵要津，顯抗國定之服章，婪索法外之餉糈，軍燄凶橫，行旅裹足，誅求無藝，私橐充盈，凡茲稔惡，天下共聞，值時多艱，久稽顯戮。比以世變洊迫，政局小紛，陽托調停之名，陰為篡竊之備，要挾總統，明令敦召，遂率其丑類，直犯京師。自其啟行伊始，及駐京以來，屢次馳電宣言，猶以擁護共和為口實，逮國會既散，各軍既退，忽背信誓，橫造逆謀，據其所發表文件，一切托以上諭，一若出自幼主之本懷，再三臚舉奏折，一若由於群情之擁戴，夷考其實，悉屬讏言。當是日夜十二時，該逆張勛，忽集其凶黨，勒召都中軍警長官二十餘人，列戟會議。勛叱咤命令，迫眾雷同，旋即挈康有為闖入宮禁，強為擁戴。世中堂續，叩頭力爭，血流滅鼻。瑾、瑜兩太妃，痛哭求免，幾不欲生。與實情未必全符，但為清室解免，亦不得不如是說法。<break time="100ms" />　　清帝孑身衝齡，豈能御此強暴？竟遭誣脅，實可哀憐。該偽諭中橫捏我黎大總統、馮副總統，及陸巡閱使之奏詞，尤為可駭。我大總統手創共和，誓與終始，兩日以來，雖在樊籠，猶疊以電話手書，密達祺瑞，謂雖見幽，決不從命，責以速圖光復，勿庸顧忌。我副總統一見偽諭，即賜馳電，謂為誣捏，有死不承。由此例推，則陸巡閱使聯奏之虛構，亦不煩言而決。所謂奏折，所謂上諭，皆張勛及其凶黨數人，密室篝燈，構此空中樓閣，而公然騰諸官書，欺罔天下。自昔神奸巨蠹，勸進之表，九錫之文，其優孟兒戲，未有若今日之甚者也。該逆勛以不忘故主，謬托於忠愛，夫我輩今固服勞民國，強半皆曾任先朝，故主之戀，誰則讓人？然正惟懷感恩圖報之誠，益當守愛人以德之訓。昔人有言：「長星勸汝一杯酒，世豈有萬年天子哉？」曠觀史乘，迭興迭仆者幾何代、幾何姓矣，帝王之家，豈有一焉能得好結局？前清代有令辟，遺愛在民，天厚其報，使繼之者不復家天下而公天下，因得優待條件，勒諸憲章；礪山帶河，永永無極。吾輩非臣事他姓，絕無失節之嫌，前清能永享殊榮，即食舊臣之報，仁至義盡，中外共欽，自解處頗費心機。今謂必復辟而始為忠耶？張勛食民國之祿，於茲六年，必今始忠，則前日之不忠孰甚？昔既不忠於先朝，今復不忠於民國，劉牢之一人三反，狗彘將不食矣。謂必復辟而始為愛耶？凡愛人者必不忍陷人於危，以非我族類之嫌，丁一姓不再興之運，處群治之世，而以一人為眾矢之的，危孰甚焉？
    </voice>
</speak>
