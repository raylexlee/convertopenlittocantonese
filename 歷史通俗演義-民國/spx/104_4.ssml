<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　內地有上海之和議，外洋有巴黎之和會，全球人士，各有厭戰求和之思想。而我國武夫，乃多以挑釁為得計，不願言和，是何肺腸，甘令兵民之送死乎？上海和議，停頓至一月有餘，重以環境之敦促，勉強續議。所有議案，各守秘密，識者已慮其不足示誠，無能為役矣。至若章、曹之一意親日，為虎作倀，雖未必如傳聞之甚，而作姦牟利，見好強鄰，要不得謂其真無此事也。留日諸學界，及北京各校學生，或傳電，或集會，奔走呼號，代鳴不平，人心未死，民氣猶存，吾國之所以不亡者，賴有此耳。然徒爭一時之意氣，未能為最後之維持，寧非即五分鐘之愛國心耶？<break time="100ms" />　　學生勉乎哉！
    </voice>
</speak>
