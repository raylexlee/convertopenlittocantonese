<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　南匯公民致大總統、國務院、財政部云：報載李督力保文龢財廳，以去就相要，蘇民聞之，同深駭異。文龢為李督乾兒，卑鄙無恥，不惜謂他人父，人格如此，操守可知。財政關係一省命脈，豈堪假手貪鄙小人？如果見諸事實，蘇民誓不承認。且江蘇者，江蘇人之江蘇，非督軍所得而私。李督身任兼圻，竟視江蘇為個人私產，並借以為要挾中央之具，見解之謬，一至於此，專橫之態，溢於言外！既以去就相要於前，我蘇民本不樂有此奪主之喧賓，中央亦何貴有此跋扈之藩鎮？應請明令解職，以遂其願。如中央甘受脅迫，果徇其請，則直認江蘇為李督一人之江蘇，而非江蘇人之江蘇，我蘇民有權，還問中央果要三千萬人民為盡義務否？三千萬人民為之豢養否？博一督軍之歡心，失三千萬人民，孰得孰失？惟中央圖之！<break time="100ms" />　　以上兩電，攻擊李督，語語厲害，原令當局難受。但古人有言：「笑罵由他笑罵，好官我自為之。」近今的熱心利祿諸徒，多執此兩語為秘訣，李督軍果不蹈此習，獨知自好，何妨改過不吝，就把張文龢捨去，否則解組歸田，盡可自適，為什麼負氣自戕，效那匹夫匹婦的短見呢？說得甚是。據督轅中人傳言：李純元配王夫人，為民家女，伉儷甚諧，嗣因叔父無子，由純兼祧兩房，因復娶孫氏為次妻。王夫人產女不育，孫竟無出，乃陸續納入四妾，名為春風、夏雨、秋月、冬雪。就中惟春風為最寵，貌亦最勝，粗知文字，能佐純治公事，四妾亦不聞生男。惟純與元配王氏，始終和好，無詬誶聲，蘇、浙一役幾至開戰，虧得王夫人從旁解勸，才得讓步罷兵。莫謂世間無賢婦。純弟字桂山，得兄提拔，官至中將，平時友於甚篤，同牀共被，有漢朝姜肱遺風。平時純自奉儉約，頗好時譽，督贛時深得贛人愛戴，及移節江蘇，卻也按部就班，並不少改。每聞國家亂事，輒唏噓不已，尤留心京、滬各報，謂報中所載，毀譽各詞，可作諍友，不當屏諸不觀。至保薦省長財長兩席，大遭蘇人反對，詬詈百出，並載報端，純一閱及，往往淚下。十月初旬，乃弟桂山，由京返蘇，純與言家事，並將來產業佈置，詳囑無遺。內弟王某，充某旅營長，由純召他到署，嗚咽與語道：「我的督軍不能做，你的營長，亦幹不下去。現我令軍需課撥洋七千元，給汝回家，汝購置田產，亦可過活，何必在此取咎呢。」王夫人在側，聽他語帶蹺蹊，不免瑣問。純歎息道：「人心如此，世無公道，我命已活不了，何必多問。」王夫人不敢復言。唯看他氣色，甚覺有異，不過隨時防範罷了。<break time="100ms" />　　十一日上午，純詢左右，謂：「我有勃林手槍一枝，曾送機器局修理，現修好否？」左右奉諭，即電詢機器局。少頃，即有局員將槍送來，經純察視，收藏小皮箱內。下午三時，純索閱上海各報，報上又載有評斥自己等事，即頓足大哭道：「我蒞蘇數年，撫衷自問，良心上實可對得住蘇人，今為一財政廳長，這般毀我名譽，我有何面目見人？人生名譽為第二生命，乃無端辱我，我活著還有何趣呢？」王夫人聞言，料知自己不能勸慰，急命人請齊燮元等，到來苦勸。純終不答一詞，齊等辭退。黃昏後，純又召入秘書，囑擬一電，拍致北京，自述病難痊癒，保齊燮元暫代江蘇督軍。秘書應聲退出。純又自寫書函多件，置諸抽屜，始入內就寢。至四下鐘後，一聲怪響，出自牀中，王夫人從夢中驚醒，起呼李督，已是面色慘變，不省人事，只有雙目開著，尚帶著兩行淚痕，急得王夫人魂魄飛揚，忙召眷屬入視，都不知是何隱症，立派人延請軍醫診治。醫士須藤，至六時始到，解開純衣，察聽肺部，猛見衣上血跡淋漓，才知是中槍畢命。再從牀中檢視，到了枕底，得著一勃林手槍，即日間從機局取來的危險品，須藤驗視脈息，及口中呼吸，已毫無影響，眼見得不可救藥了。<break time="100ms" />　　嗚呼哀哉！年只四十有六，並無子嗣。小子有詩歎道：<break time="100ms" />　　無端拚死太無名，寧有男兒不樂生？<break time="100ms" />　　疑案到今仍未破，江南流水尚吞聲。<break time="100ms" />　　李督歿後，謠傳不一，或說是由仇人所刺，或說他妻妾中有曖昧情事，連齊幫辦也不能無嫌。究竟是何緣由？容小子調查證據，再行續編。所有李督遺書，及中央恤典，俱待下回發表。看官少安毋躁，改日出書請教。<break time="100ms" />　　德租界收回後，又得收回俄租界，以龐然自大之俄公使，至此且智盡能索，無由逞威，是真中國自強之一大機會。假使國是更新，黨爭不作，合群策群力以圖之，則三年小成，十年大成，張國權，雪國恥，亦非難事。奈何名為民國，權歸武人，壟斷富貴之不足，甚至互相仇殺，喋血不休，貧弱如中國，何堪屢亂？即使外人自遭變故，無暇瓜分，恐神州大陸，亦將有銅駝荊棘之歎矣。李純雖不能無疵，要不得謂非軍閥之翹楚，是何刺激，竟至自戕？就中必有特別情由，以致暴亡，若只為和議之無成，蘇人之反對，遽爾輕生，想不盡然。然如李督軍者，猶不得其死，而一般軍閥家，亦可以自反矣！
    </voice>
</speak>
