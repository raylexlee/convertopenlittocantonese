<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十三回<break time="100ms" />　　榻前會議忍辱陳詞　最後通牒恃威恫嚇
    </voice>
    <voice name="zh-HK-WanLungNeural">
        <break time="100ms" />
			　　卻說十九省將軍，及張巡閱使、龍鎮守使等，聯電中央，力請拒約。袁總統不得不答，當有復電宣佈文：<break time="100ms" />　　電呈均悉。立國於此風雲變態無常之世界，必具有一種自立不挫之精神，有自立不挫之精神，人雖謀我，焉能亡我？民國肇造，如初生之孩，資人扶助，庶無顛倒之患。各省將軍受任以來，皆能以擁護共和為己任，熱誠愛國為前提，洵民國之幸也。本大總統受國民之付托，惟有鞠躬盡瘁，死而後已，對於國家存亡重要之關係，詎敢忽略？仍是欺人語。日來中外對於中日交涉，尤多猜疑，忐忑不安，國民愛國之熱誠，於此可見。惟天下自有公理，無論如何艱難解決之問題，持以公理，自能剖決。如金雖堅，煉之以火，未有不熔。但天下之大患，防不勝防，往往防之於此而漏之於彼，今日危難，不止一端，要惟同心相濟，合力進行。而保護外人，尤宜謹慎，我盡東道之誼，斯無釁隙之生，誤會消滅，國交鞏固，各將軍勿為疑似之言所動，是所至盼！<break time="100ms" />　　越數日，又有一告誡的電文云：近來關於中日交涉，政府接到各省將軍及師長等電報多起，均有所獻替。此項電文，具征公忠。惟該將軍既屬軍職，自應專致力於軍事，越俎代謀，實非所宜。現在政府正殫精竭能，以解決此目前所遇之問題，雖不敢謂事事能取信於國民，但國家之利益，斷無不保護惟謹。該將軍等正宜盡心軍事，不必兼顧外交。須可令爾秘密賣國！<break time="100ms" />　　如有造謠生事者，仰該將軍協同地方官禁止，至要勿誤！<break time="100ms" />　　此外又有數電，無非說是：「中日協商，漸就和平，可無他虞。各將軍巡按使，總宜勸諭人民，持以鎮靜，一俟交涉解決，自當宣佈內容」云云。就是外交部總次長，亦有公電傳達，略稱：「前後會議，已歷多次，現日使已允將條件寄回政府，請示修正，暫停談判。昨至十三次會議，知全案確已修正，當即通融磋商，以期和平解決。京中報紙，及外間謠傳，統屬無憑，必待全案公佈，是非乃定」等語。各省大吏，及全國志士，接閱此等電文，才把一種激昂憤勇的氣概，稍稍恬退。究竟日本是否讓步，政府能否力爭，大家還是疑信參半。
    </voice>
</speak>
