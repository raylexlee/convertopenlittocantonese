<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　陝西兵燹頻年，瘡痍滿目，眷言民瘼，軫念殊深。亟應促進和平，早謀安集。前由國務院依照協定辦法，通飭停戰划防。已派張瑞璣馳往，監視區分，務在一律實行，克期竣事。各該將領，自應共體斯意，恪遵辦理。倘或奉行不力，職責所在，不得辭其咎也。此令。<break time="100ms" />　　徐政府雖決意停戰，始終謀和，但陳樹藩仍未遵令，備戰不休。南方總代表唐紹儀，且得於右任親筆書函，謂：「陳樹藩密奉參陸處電文，促令進攻，故北京運陝軍械，或由參陸處，或由漢陽兵工廠，次第出發，絡繹不絕」云云。唐總代表乃復提出宣言書，歸咎北方，中止和議，是為第一次和議停頓。江蘇督軍李純，得知消息，很是憤悶，因力疾起牀，特擬定辦法五條，電陳中央請行。徐總統原無他意，不過為安福系所牽掣，未能貫徹主張，既得李純電請，自然照准。李純又電達廣東軍政府，請求同意，隨即通告全國云：<break time="100ms" />　　萬急。北京國務院，各部院，廣州軍府各總裁，保定曹經略使，各省巡閱使，督軍，省長，都統，護軍使，海陸軍各司令，南京朱總代表暨代表諸公，上海唐總代表暨代表諸公，永州譚月波、組庵兩先生，衡州吳將軍均鑒：近月以來，和平空氣佈滿全國，因善後之解決，有會議之盛舉。既經中央復准，各方贊同，雙方各推總代表、代表，亦均先後分蒞寧、滬。惟以中央頒布停戰罷兵令，廣東軍府亦通令停戰罷兵，各省雖皆奉行，而陝、閩、鄂西等處，尚有糾葛，經多次之協商，定簡捷之辦法：（一）陝、閩、鄂西雙方，一律嚴令實行停戰。<break time="100ms" />　　（二）援閩援陝軍隊，即停住前進，擔任後方剿匪任務，嗣後不再增援。（三）閩省、鄂西、陝南，由雙方將領，直接商定停戰區域辦法。簽字後，各呈報備案。（四）陝省內部，由雙方總代表，公推德望夙著人員，前往監視區分。（五）劃定區域，各擔任剿匪衛民，毋相侵越。反是者國人共棄之。此上五條，均陳奉中央允准，電得廣州軍府同意，即日雙方通令，按照實行。所有陝、閩等問題，指日解決，會議即可進行。知關廑念，特此布聞！<break time="100ms" />　　自經李督軍通電後，上海和會又有復活的趨向。再經朱總代表啟鈐，函致陝西陳樹藩，並及於右任，竭誠勸解，為賡續和議地步。就是中外輿情，也多方敦促，催令速議。只南方總代表唐紹儀，因未得陝省停戰確聞，尚未便與北方議和，連日托詞稱疾，杜門不出。冤冤相湊，又有一種外交刺激，從海外傳入中華，遂致群情大憤，競起詆誹，東也噪，西也鬧，反把上海和會，視為緩圖。正是：<break time="100ms" />　　內地欃槍猶未靖，外洋波浪又重生。<break time="100ms" />　　究竟外交刺激，從何而生，容待下回再詳。<break time="100ms" />　　督軍如李秀山，尚為軍閥中之有心人，故本回具述其求和之苦心，並及當時致僕情狀，為世間之涼血動物，作一龜鑒。朱啟鈐之平時行誼，雖不甚卓著，然觀其赴滬議和，猶非悍然不顧公議，自作主張。陝戰未停，曲在陳樹藩，陳無大過人之才力，乃敢違背中央命令，備戰不休，此非有人煽使，誰其信之？天下方日望和平，而主戰派乃好為播弄，必欲破碎河山，塗炭生靈而後快。甚矣其惑也！雞鶩相爭，終無了期，雖有文治派之徐世昌，亦奚補乎？而李督軍則更枉費苦心矣。
    </voice>
</speak>
