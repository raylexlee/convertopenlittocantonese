<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　第十一條　本協定由中、日兩國陸軍代表者簽名蓋印，經各自本國政府之承認，發生效力。其作戰行動適當之時機，經兩國最高統率部商定開始之。<break time="100ms" />　　第十二條　本協定以漢文及日文各繕二份，彼此對照，簽名蓋印，各保有一份為證據。<break time="100ms" />　　上列各條，但關係陸軍部分，再就海軍一方面，議定條文，大約與陸軍部分相同。兩國委員，俱表明滿意，因即散席。日本委員長齋藤自去遞交日使，由日使電達本國政府，請示辦理。中國委員長靳雲鵬亦將約文入呈國務院，國務總理段祺瑞提出草約，交國務員會議可否。國務員當然贊許，再報明馮總統，即交參戰督辦處簽字。那日本政府電復中國駐京日使，允准簽定，彼此各守秘密。乃經日本報揭露以後，遂由中國京內外學生，紛紛異議。其實德軍尚在俄國西境，距中國約千萬里，所訂中日軍事協定條約，始終不聞履行，杯影蛇弓，徒添出一段疑論呢。小子有詩歎道：<break time="100ms" />　　預定邊防費協商，焦思熟慮亦周詳。<break time="100ms" />　　如何中外多疑議，只為條文太秘藏。<break time="100ms" />　　還有南方獨立軍隊，亦由數首領署名，電致馮總統，詰問中日軍事協定的約章，欲知詳細，待至下回表明。<break time="100ms" />　　革命二字，傳播全球。於是彼國革命，此國亦革命。經一次變革，即增一次危亂。愈革命而其國愈危，此係近今之一種傳染症，不得醫國手，鮮有能治安者也。俄國革命，亦蹈此病。惟此為外史上之事實，於本書尚無暇詳敘。本回但因俄之內亂，敘及中日軍事協定之原因，中國之加入參戰團，全為環境所迫而成，有名無實，無庸諱言。段總理恐敵軍入境，乃欲借助東鄰，此尤不得已之苦衷，應為國人所共諒。而議者蠭起，互相詰責，蓋由他事未滿人意，無惑乎舉一例百，疑議紛滋也。然觀諸十二條約章，尚無損權之舉，而必互守秘密，果屬何意？明眼人其必有所鑒別乎？
    </voice>
</speak>
