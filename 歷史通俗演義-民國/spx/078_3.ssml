<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　讀畢焚帛，致祭員奠爵告退，孝子匍匐謝賓。這種普通儀制，不必細表。越宿，王芝祥回京復命，誰知京中復接東瀛急電，又聞得一位再造共和的偉人，在日本福崗醫院，也一病身亡了。小子有詩歎道：<break time="100ms" />　　才經湘水賦招魂，日上扶桑倏又昏。<break time="100ms" />　　偏是偉人多短命，人生天道兩難論。<break time="100ms" />　　究竟何人相繼逝世，待至下回再表。<break time="100ms" />　　段合肥之功績，不在倒袁，而在擁黎，黎黃陂之得以安然就職，不生他變者，全由段氏一人之力。厥後更張弊政，統一南方，亦無非段氏所造成。以功績言，副總統一席，應屬段氏無疑，乃偏選出馮河間，豈虎能咥人，而狗尚秉義乎？迨經著書人從中揭出，乃知馮之得選副座，有由來也。民國無論何事，莫不由運動得來。若不運動，就令堯、舜復生，無由為元首，周、孔復出，無由為總揆，其下焉者更不待言矣。若夫創造民國之首功，應推孫、黃兩人，黃克強生平行誼，容有未滿人意之處，但視瀕死時以國家為念，殆學未純而志有足嘉者歟？特志其歿，亦隱寓悼惜之意，錄及祭文，未始非借此闡揚也。
    </voice>
</speak>
