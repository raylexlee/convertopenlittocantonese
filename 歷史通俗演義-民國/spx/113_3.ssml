<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　關於解決交還青島及其山東善後問題一事，准四月二十六日照開等因。查此事前一月准貴公使面交節略，所述貴國因條約實施之結果，擬為交還青島及膠濟沿線之準備各節，本國政府，均已瞭解。無如中國對於膠濟問題，在巴黎大會之主張，未能貫徹，因之對德和約，並未簽字，自未便依據德約，逕與貴國開議。且全國人民，對於本問題態度之激昂，尤為貴公使所熟悉。本國政府基於以上原因，為顧全中日邦交起見，自不容率爾答復。<break time="100ms" />　　至續准送交改正節略釋文，獲見貴國政府願將膠濟沿線軍隊之撤退，本國政府與該地方官，籌商辦法，從事編製警衛隊以任保護全路之責。又準照開前因，當經本部長將上述本國政府不能遽行與貴國開議各情形，面達在案。惟根據目前事實上之情狀，對德戰爭之狀態，早經終止，所有貴國在膠濟環界內外軍事設施，自無繼續保持之必要。而膠濟沿路之保衛，從速恢復歐戰以前之狀態，實為本國政府及人民所最欣盼，自當於最短之期間，為相當之組織，以接貴國沿路軍隊維持沿路之安寧。此節與解決交還青島問題，純為兩事，想貴國政府必不執定曾否開議，借以遲延其實行之期，致益滋本國人民及世界觀聽之誤會也。貴國政府果願將戰時一切軍事上之設施，從事收束，以為恢復和平之表示，本國政府自當訓令地方官，隨時隨事，與貴國領事官等接洽辦理，相應奉復，即希查照為荷！<break time="100ms" />　　看這復文，便知靳氏是採納吳言，有此決心；還有統一南北政策，主張和平解決，也是依從吳議。曾先有通電促和，由小子補錄如下：<break time="100ms" />　　近迭據各方來電，促進和平，具見愛國之誠。一年以來，中央以時局危迫，謀和至切，開誠振導，幾於瘏口嘵音，乃以西南意見殊歧，致未克及時解決，不幸而彼方變亂相尋，且有同室操戈之舉，缺斨破斧，適促淪胥，蒿目艱虞，能無心痛！中央對於西南，則以其同隸中華，誼關袍澤，深冀啟其覺悟，共進祥和，但本素誠，絕無成見。而對於各方，尤願鑒彼糾紛之失，力促統一之成，戮力同心，共圖匡濟。誠以國家利害之切，人民休戚所關，苟一旦未底和平，則一日處於艱險。而以目前國勢而論，外交艱難，計政匱虛，民困既甚，危機四伏，尤在迅圖解決，不容稍事迂迴。中央惓懷大局，但可以利國家福人民者，無不黽勉圖之。而所以積極擘劃，共策進行，仍惟群力之是賴。各軍民長官，匡時幹國，夙深倚任，所冀共體斯情，以時匡翼，庶幾平成早睹，國難以紓。功在邦家，實無涯▉！奉諭特達。<break time="100ms" />　　是時北方總代表王揖唐，寓滬多日，借愛儷園為行轅，名為議和專使，實是未曾開談。南方總代表唐紹儀，前已向軍政府辭職，軍政府雖未照准，但南方各分代表，不願與王揖唐開議，所以唐、王兩人，有時或得相晤，不過略有議論，未得公開談判。徐總統與靳總理，一再促和，哪知和議毫無端倪，王揖唐唯逍遙滬瀆，作汗漫遊。一夕，在愛儷園中，忽發現炸彈一顆，幸未爆裂，不致傷人。但王揖唐的三魂六魄，幾被這一顆炸彈，驅向黃浦灘上去了。小子有詩歎道：<break time="100ms" />　　無情鐵彈竟相遺，猶幸餘生尚未糜。<break time="100ms" />　　為語世人休自昧，本來面目要先知。<break time="100ms" />　　王揖唐經這一嚇，勉強按定了神，攝回魂魄，暗想此事必有人主使，想了一番，不禁私歎道：「諒想是他，定歸是他。」<break time="100ms" />　　究竟推測何人？待小子下回報明。<break time="100ms" />　　本回舉中日各案，依次臚敘，僅半年間，而已積案至十，雖似無關巨要，而無在非恃強凌弱之舉。虎邱山及海拉爾兩案，傷斃華民，不過以撫恤道歉了事。夫殺人抵命，中外同揆，若僅以撫恤之微資，道歉之虛文，即可置兇手於不問，彼亦何憚而不再為耶？弱國之外交，已可概見。至若山東問題，既已不簽字於德約，自不能與日人直接交涉。愚夫猶知，寧待吳氏？但吳氏之聯合同鄉，推王占元為領銜，合力電阻，不可謂非愛鄉愛國之熱誠。<break time="100ms" />　　因事屬辭，亦作者之特筆也。
    </voice>
</speak>
