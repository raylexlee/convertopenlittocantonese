<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　徐總統與錢代總理，方互相籌商，設法息爭，欲為南北統一的籌劃，忽由北方遞入軍報，乃是俄國過激派新政府，見九十五回。與俄國遠東總司令謝米諾夫，相爭不已。謝是舊黨，不服新政府命令，所以雙方交戰，已將兩月，偏謝軍連戰連敗，退至大烏里，擬退入蒙古境內。俄新政府的討謝軍，也隨勢追逼，勢且軼入外蒙。所以駐紮庫倫辦事大員陳毅，電達中央，請兵防堵。徐政府乃命黑龍江吉林兩省軍隊，並察哈爾特別區域戍兵，分道防邊。先是俄領西伯利亞境內，有捷克斯洛伐克軍，自組團體，舉軍官蓋達為總司令，獨立自治。聞他自主的原因，實由俄國與德、奧交戰，已歷四年，此四年中所得的俘虜，統充錮西伯利亞境內。會俄國內亂，不遑顧及囚犯，德、奧俘虜，如鳥脫籠，索性四處騷擾，大肆猖狂。捷克民族，本來是反對德、奧，及為德、奧俘虜所迫害，不得不設法加防，西顧俄京，已無出援的餘力，只好自集兵民，獨當一面，並且移文協約各國，請他援助。協約國聞報，多半派兵赴海參崴，聲援捷克。中國居參戰地位，亦得捷克軍來文，前由參戰事務處，擬派兵二千人往海參崴，與協約國一致進行，但須假道日本南滿鐵路，未得日人許可，因此遷延過去。及徐氏為總統時，已與日政府商妥，慨允借道，乃遣陸軍第九師部下四營，作為先驅，餘亦陸續出發，一面承認捷克軍隊為交戰團體，特發出宣言書云：<break time="100ms" />　　捷克民族，欲組織獨立國家，其志甚堅，經久勿懈，中國政府，素表同情。查該民族素以反對德、奧為宗旨，中國政府，因其舉動與聯盟各國一致，是以對於該民族軍隊之西進，曾經允其假道中東鐵路，為種種之協助。現該民族軍事局勢，日益發展，中國政府，深冀該民族能以武力，達到抵禦德、奧之能力，故特承認在西伯利亞作戰之捷克軍隊，為對於德、奧正式從事之聯盟交戰團，並與各聯盟國軍隊，為同等之待遇。中國政府，並承認捷克國民委員會，具有統御之能力，遇有必需事件，甚願與該委員會交際。特此宣告！<break time="100ms" />　　這種對外處置，統是外交部與參戰處，會同辦理的條件，且尚是無關重要，不必大加計議，但教隨時制宜，自不至有意外變端。只是南方軍隊，自組成軍政府後，與北方對壘分峙，變做兩頭政治，卻有些不易融和。徐總統乃先令錢代總理及各部總長，聯名通電，傳達南方，商量休兵息戰的辦法。<break time="100ms" />　　電文有云：<break time="100ms" />　　比者四方不靖，兵禍相尋，苦我人民，勞我將士，追溯用兵之始，各有不得已之苦衷，而國力既殫，紛爭未息，政治擱滯，百業凋零，僅就對內而言，已岌岌不可終日。況歐戰現將結束，行及東亞問題，苟內政長此糾紛，大局何堪設想？夫歐西戰禍，誼切同仇，猶復尊重和平，致其勸告，矧均屬邦人，奚分南北？安危所繫，休戚與同，豈忍以是非意見之爭，貽離析分崩之患？試念戰禍蔓延，窮年累月，凋殘者皆我之國土，耗散者皆我之脂膏，傷亡者皆我之同胞，同室操戈，有識所痛。推其所至，適足以摧傷國脈，自蹙生機。當茲國步艱難，一髮千鈞，再事遷延，噬臍何及？邇者東海膺運，首倡和平，能訓等謬忝政席，俱同斯旨，用掬誠悃，敬告群公。<break time="100ms" />　　倘念民困已深，國家為重，不遺愚陋，相與籌維，各該省一切軍政財政及用人諸端，無妨開誠佈公，從容商榷。<break time="100ms" />　　善後辦法，更僕難詳，大要在收束軍隊，勵行民治，以勞來安集之政，收清淨寧一之功，俾國脈漸蘇，民生自厚。若法律問題，雖為當日爭端所繫，第是丹非素，剖決綦難。以今日外交吃緊，若捨事實而爭言法理，勢必曠日持久，治絲益棼，陸沉之憂，懸於眉睫。謂宜先就事實，設法解紛，而法律問題，俟之公議。凡茲愚慮，悉出真誠。諸公愛國夙殷，審時猶切，慮難匡濟，當有同心，尚冀示我周行，俾資商洽。引領南望，翹佇德音！<break time="100ms" />　　看官閱過上文徐氏宣言書，及此次錢代總理等通電，應知徐氏心理，無非企望和平。但兩文中統言歐洲戰事，已將結束，這事厓略，小子未曾敘過，應該補敘出來：歐戰詳情，應歸專史，不屬本書範圍，因事有牽涉，不得不表明大略，此即文法綿密處。自從奧、塞兩國，啟釁開戰，已見前文。遂致全球各國，陸續牽入戰潮。德皇威廉第二，素欲爭霸歐洲，想乘勢削平各國，因此極力助奧，決計用兵。初出兵時，原是銳氣百倍，蕩破比利時，直入法國北部，複分兵占奪俄屬波蘭，侵略俄羅斯西部等地。奧亦破滅塞爾維亞，甚至英、法、俄三大國，合力抵抗，尚擋不住德國凶鋒。嗣經英、法、俄四面聯絡，招集世界中二三十國，同抗德、奧，於是德、奧勢孤，反勝為敗。當時英國外交大臣巴爾福，曾把歷年加入戰團，反抗德、奧諸國名，及宣戰日月，列為一表，送交下議院備案。小子當將原表抄來，加注民國年計，載入本編如下：<break time="100ms" />　　俄羅斯　西曆一千九百十四年八月一日宣戰。即中華民國三年<break time="100ms" />　　法蘭西　西曆一千九百十四年八月三日宣戰。同上<break time="100ms" />　　比利時　西曆一千九百十四年八月三日宣戰。同上<break time="100ms" />　　英吉利　西曆一千九百十四年八月四日宣戰。同上<break time="100ms" />　　塞爾維亞　西曆一千九百十四年八月六日宣戰。同上<break time="100ms" />　　門的內哥羅　西曆一千九百十四年八月九日宣戰。同上<break time="100ms" />　　日本　西曆一千九百十四年八月二十三日宣戰。同上<break time="100ms" />　　葡萄牙　西曆一千九百十六年三月九日宣戰。即中華民國五年<break time="100ms" />　　意大利　西曆一千九百十六年八月二十八日宣戰。同上
    </voice>
</speak>
