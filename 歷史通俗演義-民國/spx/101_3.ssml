<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　鴉片為害最烈，迭經明頒禁令，嚴定專條，各省實力奉行，已著成效。惟是國家挽回積習，備極艱難，設禁令之稍疏，愚民即懷僥倖，在稽察所不及，遺害仍恐潛滋。此次厲行煙禁，在國人固具毅力，在友邦並致熱誠，倘復陽奉陰違，始勤終怠，將何以策內政之修明，而樹國家之威信？茲當政治刷新，亟望蕩穢滌瑕，共臻仁壽，所有前次收買存土，業經特令彙集上海地方，克期悉數銷毀。國家不惜捐棄巨金，委諸一燼，凡以注重煙禁，力策進行者，當為中外所共喻。嗣後我中華人民，當益知鴉片流毒之酷，中於民生，政府禁令之嚴，不容嘗試。凡曾犯吸食者，既經戒除，自應振作精神，力祛習染，至私種私運私售，均干厲禁，並當各懍刑章，勿貽伊戚。各地方長官，有督察之責，務各分飭所司，認真稽察，期在有犯必懲。其辦理不力者，著隨時糾劾，依法懲戒。本大總統以保民為重，不憚為諄諄之告誡，先哲有言：「除惡務盡」，又曰：「舊染污俗，咸與維新」，凡茲有眾，其共勖之！此令。<break time="100ms" />　　兩令既下，特派專員張一鵬赴滬監視焚土，一面再由外交部出名通告英、美公使。英、美公使得悉後，即電令滬上海關監督稅務司，會同中國專員，督視存土焚毀。至張一鵬到滬，與江蘇長官，調查買儲煙土一千六百餘箱，除已售出三百餘箱外，尚剩一千二百餘箱，悉數運至浦東，邀同海關監督稅務司到場，並及地方各團體代表，統皆會齊，當場開箱查驗，果非假冒，於是架薪縱火，陸續焚毀，共閱三日有奇，方將一千二百餘箱的鴉片，盡付劫灰。滬上不乏煙鬼，到此可儘量一吸了。上海各國領事團，及地方長官紳商軍學各團體，更組織萬國禁煙會，主張限制煙土嗎啡，務使除醫藥用途外，不得種銷。乃即就銷毀煙土的第一日，在滬北開會，嚴訂條約，總道是中外同心，朝野合力，好把那數十年的毒盅，從此永除。但究竟除絕與否，想看官具有見聞，自能察知隱情呢。只小子卻有一首俚詞，作為焚土的餘慨，詩云：<break time="100ms" />　　欲除煙毒願捐金，一炬成灰示決心。<break time="100ms" />　　可奈莠民偏不諒，私銷私吸總難禁。<break time="100ms" />　　禁煙禁煙，仍舊有名無實，或包運，或偷銷，時有所聞，政府不得不再行查緝，從嚴辦理。欲知如何設法，待至下回表明。<break time="100ms" />　　議和足以安民，禁煙足以祛毒，兩事俱為美政，徐東海上台之初，首先注意，著手進行，宜乎為中外所屬望，交口贊同也。況集靈囿之會議，主戰派亦有悔禍之心，上海灘之焚煙，領事團且有開會之助，祝南北之統一者在此，起斯民之膏肓者亦在此，豈非中華民國之一大轉機，饒有革新之望乎？乃觀於後來之結果，俱乏成效，屢次議和，而衝突如故，屢次禁煙，而吸售如故，徒見長官之忙碌而已，徒見存土之焚銷而已，天豈未欲平治民國耶？何事與願違若此？至若債務之日增，吏民之兩困，元氣已枵，如何持久？有心人固杞憂無已矣。
    </voice>
</speak>
