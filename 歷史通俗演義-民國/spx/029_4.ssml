<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　自程督通電後，滬上紳商，已知陳其美不能成事，乃就南北兩方面，竭力調停，要求罷戰。且硬請陳司令部遷開南市，移至閘北。陳其美忿氣滿胸，聲言欲我遷移，須將上海城內，一概焚毀，方如所請。紅十字會長沈敦和，前清時為山西道員，曾婉卻八國聯軍，壹意保護商民，晉人稱他為朔方生佛。至此訪陳其美，再三磋商，陳乃勉強允諾。適江陰遣來援兵二千餘名，為陳所用，陳又遣令攻局。並僱用滬上流氓，及東洋車夫，悉數助戰。流氓車夫，也出風頭。偏局中無懈可擊，更兼外面軍艦，用了探海電燈，了照交戰地點，測准炮線，猛擊敵軍。敵軍衝突多時，一些兒沒有便宜，反枉送了許多性命。自二十五日夜半，戰至天明，一律遁去。陳其美方死心塌地，將總司令部機關，遷至閘北，只有鈕永建倔強未服，尚欲誓死一戰，到了二十八日，號召殘軍，且延聘日本炮兵，作最後的攻擊。這次猛戰，比前四次尤為劇烈，不但轟擊製造局，並且轟擊兵艦，炮彈所向，極有準則，竟把海籌巡洋艦，擊一窟窿，就是守局的北軍，也戰死不少。北軍未免著急，竟將八十磅的攻城大炮，接連開放，飛彈與飛蝗相似，打死鈕軍無數。<break time="100ms" />　　流氓盡行潰散，鈕軍也立腳不住，仍一哄兒散去。滬局戰事，方才告終。小子時寓滬上，曾口占七絕一首云：<break time="100ms" />　　風聲鶴唳盡成兵，況復連宵槍炮聲，<break time="100ms" />　　我愧無才空擊楫，江流恨莫睹澄清。<break time="100ms" />　　鄭汝成既戰勝南軍，連章報捷，北京袁政府，又有一番厚賚，容至下回表明。<break time="100ms" />　　上海宣告獨立，除英美法租界外，只有一製造局，尚奉中央。孤危之勢，可以想見，乃得鄭汝成以守護之，卒能血戰數日，戰敗敵軍，是知用兵全在得人，得人則轉危為安，不得人，雖兵多勢盛無益也。猶憶前清拳匪之役，京中如載漪、董福祥等，用全力以攻使館，不能損彼分毫，有識者知其必敗。陳其美集數處之兵，攻一製造局，三戰三北，甚至用流氓車夫為戰士，欲以兒戲故技，恐嚇北軍，試思此時與袁軍開仗，非清末可比，尚能以虛聲嚇退敵人乎？強弩之末，且不能穿魯縞，況本非強弩，安能不折？是陳其美之弄兵，毋亦一董福祥之流亞歟？彼粗莽如劉福彪輩，徒有匹夫之勇，更不足道矣。
    </voice>
</speak>
