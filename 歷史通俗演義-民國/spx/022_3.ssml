<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　當此國基未固，人才消乏之秋，逝者如斯，將誰與支撐危局？泰山樑木，同人等悲不自勝，現定於二十六日，在湖廠會館開追悼大會，特通電告哀。凡我同志，諒無不失聲一慟，但林君身後蕭條，經毓筠等為之料理成殮，靈柩暫厝城外廣慧寮中，如蒙賜賻，請寄東安門外本會本部事務代收，並以奉聞。<break time="100ms" />　　林去世後，時人多疑他中毒，特至山本醫院，訪問病狀。據醫生言：「林自十三日入院，十五夜逝世，病名叫作天然痘。」訪員又謂：「死後慘狀，究是何因？」醫言：「病菌有強弱，林君所染，係最強的病菌，衝裂血管，因致七竅流血，至若遍身皆黑，是染疫致死的常例，不足為奇。」訪員又道：「照此說來，林君的病症，果非中毒嗎？」醫生微笑道：「林死後，來院訪問，不止一人，統疑林是中毒。<break time="100ms" />　　林症甚凶，種種謠言，原是難免，惟確係痘症，並無他項可疑的事情。即如陸軍部方君，乃自美國歸來的中醫，多人診斷，統無異詞，是已無可疑餘地了。」小子以為死無對證，究竟中毒與否，也不敢妄斷。以不斷斷之。惟稽勛局長馮自由，呈請政府，說他「勛勞卓著，現在京病故，請即照本局規則，優給恤金年金，並請將事跡宣付史館立傳」，總算邀老袁批準照行。小子有詩歎道：<break time="100ms" />　　賞功罰惡本常經，誰料無辜受暗刑？<break time="100ms" />　　自古人生誰不死，狂遭毒手目難瞑。<break time="100ms" />　　宋林相繼逝世，京中正齊集議員，行國會開幕禮，一切詳情，容後再表。<break time="100ms" />　　據程督應民政長電文，是戕宋一案，實由政府造意，已無疑義。即是以推，是林之暴亡，不為無因。刺死一宋，又毒死一林，亦何其辣手耶？或謂漢高、明太，得國以後，皆屠戮功臣，欲為子孫除害，不得不爾。詎知此係專制時代之君主，容或有是慘劇，業已承認共和，國成民主，正當推誠佈公，與天下以更新之機，何苦為此鬼蜮情形，草菅人命乎？否則不願民主，竟作君主，長槍大戟與反對者相角逐，成即帝王，敗為寇賊，亦英雄豪傑之所為。且糜爛一時，治平百載，億兆人或當忍此巨痛，交換太平。寧必不可，而竟出此下策，以求逞於一朝，卒之亦同歸於盡，人謂其智，吾笑其愚！
    </voice>
</speak>
