<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　陳宦得書，即日束裝就道，出省自去。周駿心尚未死，竟乘虛入踞成都，自稱都督，且欲撤去四川護國軍招討右司令、兼兵工廠總辦楊維官職。楊本陳宦部下，聞著這個消息，竟舉兵相抗，與周軍戰於城外，楊兵敗潰。統是權利思想，中國其能靖乎？蔡鍔舊病復發，不便督師，因慮周駿猖獗，乃檄羅佩金、劉存厚兩軍，分道進攻。劉軍先至城下，周駿自知不敵，方偕王陵基退出成都。存厚入城，維持秩序，川民乃定。越日，羅佩金亦到。又越數日，蔡鍔亦帶兵到來，成都父老，相率歡迎。鍔慰勞有加，力疾視事，川人始共慶更生了。仍為蔡鍔生色。<break time="100ms" />　　還有粤東變亂，亦無非為權利起見，前時龍濟光宣告獨立，本非真心，後來取消獨立，仍然仇視滇、桂各軍。滇軍司令李烈鈞方由肇慶出北江，駐紮韶關，粤軍閉關鎖渡，屢與滇軍齟齬，幾開戰釁。龍濟光袒護自己軍隊，且調兵添防，並就觀音山左右，密伏地雷，一意挑戰。看官！你想這個李司令，哪肯容忍過去？當下派兵前敵，力攻源潭，一場鏖鬥，戰敗粤軍。李復聯約桂軍司令莫榮新，自西路攻克三水，彼此會師觀音山，擬與龍王決一最後的勝負。龍濟光頗也驚惶，亟電告政府，托詞李烈鈞反抗中央，出兵圖粤。政府正嘉許龍王，當然袒護，但又不便得罪李烈鈞，乃特授他勛二位，並上將銜，令即來京候用，一面令龍濟光暫署廣東督軍，俟陸榮廷到任，才得交卸。政府雖似苦心，實已顯露形跡。而且還有特別調劑，陳宦未赴湘任以前，著陸榮廷就近往湘，暫署督軍。湯薌銘為湘人所逐，令即卸任，派往廣東查辦。不能辨別功罪，乃東調西換，一何可笑？這種政策，多是掩耳盜鈴。看官！試想滇、桂各軍，如何肯服？袁政府之失權，便由此種釀成。於是仍進攻觀音山，相持不懈。粤中士民，日夜不安，到處籲請，各願去龍安粤。唐紹儀、梁啟超、溫宗堯、王寵惠等，統隸粤籍，有志保鄉，遂急電政府道：<break time="100ms" />　　龍濟光督粤三年，假國權為修怨，縱兵士為虎狼，視生命財產如草芥，以刀鋸斧鉞為兒戲，綜計三年之中，其傾人之家，滅人之門，寡人之妻，孤人之子，直無十百千萬之數可言，但聞哀哭詛咒之聲不絕。袁氏既倚為爪牙，粤民遂無從呼籲。日者義師之起，滇、黔、桂、浙，皆以討袁為唯一之名，惟吾粤民，則以去龍為切身之事。<break time="100ms" />　　方民軍之起於四方，計此賊可殲於一鼓，盜亦有道，竟假獨立為護符，人望太平，又復原心而略跡。然桂軍同一獨立，治亂之勢懸殊，桂則秩序井然，人民康樂，粤則閭里幾盡邱墟，村邑至絕薪米。推求其故，蓋龍濟光知結不解之怨於人民，遂集全省之兵以自衛，乃使州縣患匪，省城患兵，要其督粤三載，惟守觀音一山。此山而外，雖舉廣東全省，化為灰燼，人民化為蟲沙，固非該督所惜也。天幸袁殞，人慶昭蘇，粤民茹痛之深，本難復忍須臾，徒以大總統就職之始，不忍遽以一隅為言。<break time="100ms" />　　且計該督腥聞於天，必為大總統燭照所及，因是隱忍，佇待後命。不意該督知難久安於其位，又以取消獨立，取媚中央，一面大捕黨人，復萌故智，近更橫挑戰禍，染血韶州，以該督三年所造孽，即令從此痛懲前非，人已不共戴天。該督且變本加厲，用敢迫切電陳，務乞將該督立予罷斥，解粤民之倒懸，仁惠既遍於一省，使貪虐者知儆，視聽實動夫萬方。倘蒙賞其知兵，師長之席固眾，若或多其治績，他省不難量移。萬一論其取消獨立之功，則有勛章諸等具在，粤民雖不敢望大總統伐罪以救民，大總統亦何忍驅粤民以示德？昔者所謂國家用人自有權衡一語，本為專製作威作福之言，已違自我民視民聽之義。況以該督罪跡昭著，敢請派人遍詢婦孺，除彼所親一二狐鼠之外，但有舉其毫髮微末之功者，則誣罔之刑，某等所不敢避。此實千夫所指，咸以該督為寇仇，當蒙一線之仁，早出粤民於水火。大總統以共和為幟，當不以民意為嫌，儀等無憑借可言，敢先以哀詞上請，無任翹企待援之至！<break time="100ms" />　　政府接到此電，大費躊躇，不期湖南軍民，又拒絕陳宦，自舉劉人熙為督軍，請政府下令特任。那時大總統黎元洪，與國務總理段祺瑞，左右為難，也只好開起閣議來了。小子有詩歎道：<break time="100ms" />　　自古佳兵號不祥，干戈在握即強梁。<break time="100ms" />　　東崩西應成常事，從此朝綱漸不綱。<break time="100ms" />　　畢竟湘、粤兩省，如何處置，且看下回敘明。<break time="100ms" /><break time="100ms" /><break time="100ms" />　　恢復舊《約法》，召集舊國會，並舉袁氏惡制，大略更張，不可謂非段合肥之政績。惟組織閣員，始終不離一調劑性質，民黨居三之一，中立派居三之一，袁氏舊僚亦居三之一。政見不同，必有傾軋之慮，段氏更事已久，寧見不及此，而仍組此不倫不類之內閣耶？夫天下未有不任勞任怨，而可以當大事者，段氏第願任勞，不敢任怨，故撮舉三派而混合之，示無左袒之意，詎知將來衝突，萬不能免，始基不慎，後患隨之，此中外政法家言，所由以政黨內閣為職志也。他若周、陳之爭，龍、李之爭，無非視政府之模稜，乃敢僥倖以圖逞；迨至亂事粗平，而人民已受禍不淺矣。且曲者未見所謂曲，直者亦未見所謂直，曲直不明，但憑武力為解決，則後之強有力者，幾何不挾權生變耶？故我嘗為段氏諒，而又不禁為段氏惜。
    </voice>
</speak>
