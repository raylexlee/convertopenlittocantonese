<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　白狼偕宋老年，遂向獨樹鎮進攻。途次適與秦李二盜相遇，乃復會合攏來，分占獨樹北面的小頂山及小關口，謀攻獨樹鎮。時南陽鎮守使馬繼增，聞王店春水鎮，相繼被掠，急忙率隊往援，已是不及，復擬進躡群盜，適接第六師師長李純軍報，調赴信陽，乃將鎮守使印信，交與營務處田作霖，令他護理，自赴信陽去訖。田聞獨樹有警，星夜往援，分攻小頂山小關口，一陣猛擊，殺得群盜七零八落。白狼、李鴻賓先遁，宋老年隨奔，秦椒紅袒背跳罵，猛來了一粒彈子，不偏不倚，正中頭部，自知支持不住，急令部匪挾著王氏女，滾山北走。官軍奮勇力追，斃匪甚眾。秦椒紅雖得倖免，怎奈身已受傷，不堪再出，便改服農裝，潛返本籍養病。不意被鄉人所見，密報防營，當由防兵拿住送縣，立處死刑。難為了王氏女。獨白狼匿入母豬峽，與李鴻賓招集散匪，再圖出掠，且挈著王氏三女，勒贖巨金。王氏父女情深，既知消息，不得已出金取贖。悖入悖出，已見天道好還，且尚有一女一姪女，陷入盜中，不仁之報，何其酷耶？白狼既得厚資，復出峽東竄，擊破第三營營長蘇得勝，逕趨銅山溝。<break time="100ms" />　　團長張敬堯，奉李純命，往截白狼，不意為白狼所乘，打了一個大敗仗，失去野炮二尊，快槍百餘枝，餉銀六千圓，過山炮機關槍彈子，半為狼有。於是狼勢大熾，左衝右突，幾不可當，附近一帶防軍，望風生懼，沒人敢與接仗，甚且與他勾通，轉好坐地分贓，只苦了數十百萬人民，流離顛沛，逃避一空。小子有詩歎道：<break time="100ms" />　　茫茫大澤伏萑苻，萬姓何堪受毒逋。<break time="100ms" />　　誰總師乾駐河上，忍看一幅難民圖。<break time="100ms" />　　張督聞報，才擬調兵會剿，哪知東南一帶，又起兵戈，第六師反奉調南下。究竟防剿何處，待至下回再詳。<break time="100ms" />　　王天縱與白閬齋，兩兩相對。一則化盜為俠，一則化俠為盜，時機有先後，行動有得失，非盡關於心術也。即以心術論，王思革命，白亦思革命，同一革命健兒，而若則以俠著，若則以盜終，天下事固在人為，但亦視運會之為何如耳。雖有智慧，不如乘勢，誠哉是言也。惟都督張鎮芳，屍位汴梁，一任盜賊蠭起，不籌剿撫之方，軍警學各界，請願參議院，參議院提出彈劾案，而袁總統絕不之問，私而忘公，坐聽故鄉之糜爛，是張之咎已無可辭，袁之咎更無可諱矣。於白狼乎何尤？
    </voice>
</speak>
