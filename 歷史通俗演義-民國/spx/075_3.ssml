<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　上海議員諸君鑒：約法問題，議論紛紜，政府未便擅斷，諸君愛國俊彥，法理精邃，必能折衷一是，敢希詳加討論，示以周行，無任企盼！<break time="100ms" />　　這兩電發表後，南方各省極端反對，唐紹儀、梁啟超覆電辯論，略云：<break time="100ms" />　　　　三年約法，絕對不能視為法律，此次宣言恢復，絕對不能視為變更。今大總統之繼任，及國務院之成立，均根據於元年約法，一法不能兩容，三年約法若為法，則元年約法為非法。然三年約法，非特國人均不認為法，即今大總統及國務院之地位，皆必先不認為法，而始能存在也。<break time="100ms" />　　段祺瑞仍然未允，只擬修正約法，參加手續，或仿行約法會議辦法，或參照南京參議院成例，由各省長官派選委員三人，或指選該省國會議員三人，組織修正約法委員會。正在籌議舉行，忽上海海軍，宣告獨立，推李鼎新為總司令，傳檄遠近道：<break time="100ms" />　　　　自辛亥舉義，海上將士，擁護共和，天下共見。癸丑之役，以民國初基，不堪動搖，遂決定擁護中央。然保守共和之至誠，仍後先一轍，想亦天下所共諒。洎乎帝制發生，滇南首義，籌安黑幕，一朝揭破，天下咸曉然於所謂民意者，皆由偽造，所謂推戴者，皆由勢迫，人心憤激，全國俶擾，南北相持，解決無日。戰禍迫於眉睫，國家瀕於危亡。海上諸將士，僉以丁此奇變，徒博服從美名，當與護國軍軍務院聯絡一致行動，冀挽危局。正在進行，袁氏已殞，今黎大總統雖已就職，北京政府，仍根據<break time="100ms" />　　袁氏擅改之約法，以遺令宣佈，又豈能取信天下，饜服人心？其為帝黨從中挾持，不問可知。我大總統陷於孤立，不克自由發表意見，即此可以類推。是則大難未已，後患方殷。今率海軍將士，於六月二十五日，加入護國軍，以擁護今大總統保障共和為目的，非俟恢復元年約法，國會開會，正式內閣成立後，北京海軍部之命令，斷不承受，誓為一勞永逸之圖，勿貽姑息養奸之禍！庶幾海內一家，相接以誠，相守以法，共循正軌而臻治安矣。特此布聞，幸賜公鑒！海軍總司令李鼎新、第一艦隊司令林葆懌、練習艦隊司令曾兆麟叩。<break time="100ms" />　　這海軍向分三隊，就是第一艦隊，第二艦隊，及練習艦隊。第一艦隊，與練習艦隊，同泊滬濱，所以同時獨立。只第二艦隊，尚泊長江各埠，未曾與聞。但第一艦隊勢力最強，軍艦亦最多，一經獨立，惹起全國注目，這一著有分教！<break time="100ms" />　　海上洪波方作勢，京中大老已驚心。<break time="100ms" />　　欲知海軍獨立以後，如何處置，請看官續閱下回。<break time="100ms" /><break time="100ms" /><break time="100ms" />　　本回敘袁氏喪禮，將送殯各節，依據官報，擇要撮錄，見得袁氏雖死，氣燄猶生，帝制派之從中主持，不問可知矣。夫袁氏一生之目的，莫過於為帝，而袁氏一生之大誤，亦莫甚於為帝。小言之，則有背盟之咎，大言之，則有畔國之愆，其得保全首領，死正首邱，尚為幸事。乃後起之政府，反盛稱其功績，加厚其飾終典禮，是獎欺也，是助畔也，何以為民國訓乎？段雖非帝制派人，要亦未免為蘇味道。袁家約法，猶欲維持，非經西南各省之抗爭，與上海海軍之獨立，則以暴易暴，不知其非，猶是一袁家天下也。嗚呼袁氏！嗚呼民國！
    </voice>
</speak>
