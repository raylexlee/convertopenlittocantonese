<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　清帝辭位，自應速謀統一，以定危局，此時間不容髮，實為唯一要圖，民國存亡，胥賴於是。頃接孫大總統電開提出辭表，推薦鄙人，屬速來寧，並舉人電知臨時政府，畀以鎮安北方全權各等因。世凱德薄能鮮，何敢肩此重任？太屬客氣。南行之願，前電業已聲明，然暫時羈絆在此，實為北方危機隱伏，全國半數之生命財產，萬難恝置，並非因清帝委任也。孫大總統來電所論共和政府，不能由清帝委任組織，極為正當，現在北方各省軍隊，暨全蒙代表，皆以函電推舉為臨時大總統，清帝委任一層，無足再論。此語隱隱自命。然總未遽組織者，特慮南北意見，因此而生，統一愈難，實非國家之福。若專為個人責任計，捨北而南，則實有無窮窒礙。北方軍民意見，尚多紛歧，隱患實繁。皇族受外人愚弄，根株潛長，北京外交團，向以凱離此為慮，屢經言及。又舉外人，抵抗南京。奉、江兩省，時有動搖，外蒙各盟，迭來警告，內訌外患，遞引互牽。若因凱一去，變端立見，殊非愛國救世之素志。若舉人自代，實無措置各方面合宜之人。明明謂捨我其誰。然長此不能統一，外人無可承認，險象環集，大局益危，反覆思維，與其孫大總統辭職，不如世凱退居。蓋就民設之政府，民舉之總統，而謀統一，其事較便。今日之計，惟有南京政府，將北方各省及各軍隊妥籌接收以後，世凱立即退歸田里，為共和之國民。當未接收以前，仍當竭智盡能，以維秩序。總之共和既定之後，當以愛國為前提，決不欲以大總統問題，釀成南北分歧之局，致資漁人分裂之禍，恐怕言不顧行，奈何。已請唐君紹儀，代達此意，赴寧協商。紹儀即紹怡。前避宣統帝溥儀名，因改儀為怡，此次清帝退位，仍復原名。特以區區之懷，電達聰聽，惟亮察之為幸！<break time="100ms" />　　孫總統接電後，再赴參議院核定可否，全院委員長李肇甫，及直隸議員谷鍾秀等，以「臨時政府地點，不如改設北京，意謂臨時政府，為全國視聽所關，必須所在地勢，可以統馭全國，方能使全國完固，且足維繫四萬萬人心，我民國五大民族，從此聯合，作為一個大中華民國。前由各省代表，指定臨時政府地點，設在南京，係因當時大江以北，尚屬清軍范圍，不能不將就辦理；目今情異勢殊，自應相時制宜，移都北方為要。」言亦有理。有幾個議員與他反對，仍然主張南京，當用投票表決法，解此問題。投票後，主張北京的有二十票，主張南京的只有八票，乃從多數取決，復咨孫總統。無如孫總統的意見，總以南京為是，援臨時政府組織條例，再交參議院復議。原來臨時政府大綱中，曾有臨時大總統，對於參議院議決事件，如未以為然，得於具報後十日內，聲明理由，交會復議。組織臨時政府大綱，前因暫行制，故特從略，此次為交議事件，因特別提出。參議院接收後，再開會議，除李肇甫、谷鍾秀數人外，忽自翻前議，贊成南京，不贊成北京，彼此爭論起來，很是激烈。旋經中立黨調和兩造，再行投票解決，結果是七票主張北京，十九票主張南京，似此重大問題，只隔一宿，偏已換了花樣，朝三暮四，令人莫測。中國人心之不可恃，一至於此。孫總統既接到復議決文，自然再電北京，請袁世凱即日南來，並言當特派專使，北上歡迎。袁乃復電云：<break time="100ms" />　　昨電計達。嗣奉尊電，慚悚萬狀。現在國體初定，隱患方多，凡在國民，均應共效綿薄。惟揣才力，實難勝此重大之責任。茲乃辱荷參議院正式選舉，竊思公以偉略創始於前，而凱乃以輇材承乏於後，實深愧汗。凱之私願，始終以國利民福為歸，當茲危急存亡之際，國民既以公義相責難，凱敢不勉盡公僕義務？惟前陳為難各節，均係實在情形，素承厚愛，謹披瀝詳陳，務希涵亮！<break time="100ms" />　　俟專使到京，再行函商一切。專使何人？並何日啟程？乞先電示為盼。肅復。<break time="100ms" />　　又致參議院電文云：<break time="100ms" />　　昨因孫大總統電知辭職，同時推薦世凱，當經復電力辭，並切盼貴院另舉賢能，又將北方危險情形，暨南去為難各節，詳細電達，想蒙鑒及。茲奉惠電，惶悚萬分，現大局初定，頭緒紛繁，如凱衰庸，豈能肩此巨任？<break time="100ms" />　　乃承貴院全體一致，正式選舉，凱之私願，始終以國利民福為歸。當此危急存亡之際，國民既以公義相責難，凱何敢以一己之意見，辜全國之厚期？惟為難各節，均係實在情形，知諸公推誠相與，不敢不披瀝詳陳，務希涵亮！統候南京專使到京，商議辦法，再行電聞。略去電而詳復電，為下文伏筆。
    </voice>
</speak>
