<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　其權利之損益，則視其國勢之強弱以為衡。苟國內政治修明，力量充足，譬如人身血氣壯碩，營衛調和，乃有以禦寒暖燥濕之不時，而無所侵犯。故有國者誠求所以自強之道，一切疲玩之惰氣，與虛驕之客氣，有邱山之損，而無絲毫之益，所宜引為大戒。我中國自甲午、庚子兩啟兵端，皆因不量己力，不審外情，上下囂張，輕於發難，卒至賠償巨款，各數萬萬，喪失國權，尤難枚舉。當時深識之士，咨嗟太息於國之將亡，使其上下一心，痛自刻責，滌瑕蕩垢，發憤為雄，猶足以為善國，乃事過境遷，恬嬉如故，厝火積薪之下，而寢處其上，酣歌恒舞，民怨沸騰，卒至魚爛土崩，不可收拾。予以薄德，起自田間，大懼國勢之已瀕於危，而不忍生民永淪浩劫，寢兵主和，以固吾圉。民國初建，生計凋殘，含垢忍辱，與民休息，而好亂之輩，又各處滋擾，為虎作倀。予以保國衛民，引為責任，安良除暴，百計維持。不幸歐戰發生，波及東亞，而中日交涉，隨之以起。外交部與駐京日本公使，磋商累月，昨經簽約，和平解決。所有經過困難情形，已由外交部詳細宣告，雙方和好，東亞之福，兩禍取輕，當能共喻。雖膠州灣可望規復，主權亦勉得保全，然南滿權利，損失已多，創巨痛深，引為慚憾。己則不競，何尤於人？我之積弱召侮，事非旦夕，亦由予德薄能鮮，有以致之。顧謀國之道，當出萬全，而不當擲孤注，貴蓄實力，而不貴騖虛聲。近接各處函電，語多激烈，其出自公義者，固不乏人，亦有未悉實情，故為高論，置利害輕重於不顧，言雖未當，心尚可原。乃有倡亂之徒，早已甘心賣國，而於此次交涉之後，反借以為辭，糾合匪黨，譸張為幻，或謂失領土，或謂喪主權，種種造謠，冀遂其煽亂之私。此輩平日行為，向以傾覆祖國為目的，而其巧為嘗試，欲乘國民之憤慨，借簧鼓以開釁，極其居心，至為險很。責人不責己，如公道何？若不嚴密防範，恐殃及良善，為患地方，尤恐擾害外人，牽動大局。著各省文武各官，認真查禁，勿得稍涉大意，致擾治安。倘各該地方，遇有亂徒借故暴動，以及散佈傳單，煽惑生事，立即嚴拿懲辦，並隨時曉諭商民，切勿受其愚惑。至於自強之道，求其在我，禍福無門，唯人自召。群策群力，庶有成功。仍望京外各官，痛定思痛，力除積習，奮發進行。我國民務擴新知，各盡義務，對於內則父詔兄勉，對於外則講信修睦，但能懲前毖後，上下交儆，勿再因循，自可轉弱為強，權利日臻鞏固。切不可徒逞血氣，任意浮囂，甲午、庚子，覆轍不遠，凡我國民，其共戒之！此令。<break time="100ms" />　　此外又有外交部通電，陳述交涉經過狀況，及頒布條約全文，聲言：「徵祥身任外交，奉職無狀，一片愛國愚忠，未能表白於天下，特懇請大總統立予罷斥，另選賢能，以補前愆」云云。參政院長黎元洪，亦發一長電除自己引咎外，兼責典兵大吏，平日觀望，且願辭去參謀總長一職。還有陸軍總長段祺瑞，復電言「始終主戰，奈各部長及參政院諸公，多半主和，口眾我寡，致蒙此恥，已呈請辭職避賢，免至積垢」等語。其他書函雜沓，不勝枚舉，總之是民國以來第一種國恥，全體吏民，須時時記著，臥薪嚐膽，發憤圖存，我中華民國前途，或尚不至滅亡呢。大聲疾呼，願國民熱度，勿再效五分鐘！<break time="100ms" />　　自國家經此一蹷，總道袁總統懲前毖後，開誠佈公，把一副鬼鬼祟祟的手段，盡行改變，一心一意的整頓起來。就是那當道諸公，也應激發天良，力圖振刷，效那范蠡、文種的故事，生聚教訓，徐圖興復。誰知總統府中，愈覺沈迷，京內外的文武官吏，依舊是攀龍附鳳，頌德歌功，前時要求變政的人物，已盡作反舌鳥，呈請辭職的達官，又仍做寄生蟲，轉眼間桐枝葉落，桂樹花榮，北京裡面，竟倡出一個籌安會來。慨乎言之。這籌安會的宗旨，是主張變更國體，會中的發起人，乃是幾個不新不舊、亦新亦舊的大名角，頓時惹起風潮，鬧得四萬萬人民昏頭磕腦，也不知怎樣才好。小子有詩歎道：<break time="100ms" />　　亡羊思補已嫌遲，何事彼昏尚不知？<break time="100ms" />　　怪象日增名巧立，「籌安」二字向誰欺。<break time="100ms" />　　究竟這班大名角，是何等樣人？待小子下回表明。<break time="100ms" />　　五九國恥之由來，孰使之？袁氏使之也。袁氏欲借日本以利己，日本即借袁氏以利國，出爾反爾，咎有攸歸。觀袁氏之約束軍民，有云禍福無門，唯人自召。吾謂袁氏不必責人，第返而自責可耳。不然，約已成，權已喪，勉圖補苴且不遑，尚欲潛圖帝制為耶？觀籌安會之發生，而袁氏之甘心媚外，其情弊愈不可掩矣。
    </voice>
</speak>
