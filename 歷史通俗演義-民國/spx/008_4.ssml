<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　（一）參議院電知袁大總統，允其在北京就職。（二）袁大總統接電後，即電參議院宣誓。（三）參議院接到宣誓之電後，即復電認為受職，並通告全國。（四）袁大總統受職後，即將擬派國務總理及國務員姓名，電知參議院，求其同意。（五）國務總理及各國務員任定後，即在南京接收臨時政府交代事宜。（六）孫大總統於交代之日，始行解職。<break time="100ms" />　　六條款項，電發到京，老袁瞧了第一條，已是心滿意足，餘五條迎刃而解，沒一項不承諾了。三月初十日，老袁遂遵照參議院議決辦法，歡歡喜喜的在北京就臨時大總統職。是日，在京舊官僚，都蹌蹌濟濟，排班謁賀。蔡專使及汪、宋二員，也不得不隨班就列。鳴炮奏樂，眾口歡呼，無容瑣述。<break time="100ms" />　　禮成後，由老袁宣誓道：<break time="100ms" />　　　　民國建設造端，百凡待治，世凱深願竭其能力，發揚共和之精神，滌蕩專制之瑕穢，謹守憲法，依國民之願望，達國家於安全完固之域，俾五大民族同臻樂利。凡此志願，率履勿渝。俟召集國會，選定第一期大總統，世凱即行辭職，謹掬誠悃，誓告同胞！<break time="100ms" />　　宣誓已終，又將誓詞電達參議院，參議院援照故例，免不得遙致頌詞，並寓箴規的意思。小子有詩詠道：<break time="100ms" />　　幾經瘏口又嘵音，屬望深時再進箴。<break time="100ms" />　　可惜肥人言慣食，盟言未必果盟心。<break time="100ms" />　　畢竟參議院如何致詞，且從下回續敘。<break time="100ms" /><break time="100ms" />　　北京兵變，延及天津、保定，分明是老袁指使，彼無詞拒絕南使，只得陰嗾兵變，以便借口。不然，何以南使甫至，兵變即起，不先不後，有此險象乎？迨觀於帝制發生，國民數斥袁罪，謂老袁用楊度計，煽動兵變，焚劫三日，益信指使之說之不誣也。本回演述兵變，及袁、蔡等問答辭，雖未必語語是真，而描摹逼肖，深得各人口脗，殆猶蘇長公所謂想當然耳。至袁計得行，南京臨時政府及參議院議員，不能不盡如袁旨，老袁固躊躇滿志矣。然一經後人揭出，如見肺肝，後之視袁者，亦何樂為此伎倆乎？
    </voice>
</speak>
