<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　本大元帥於去歲之春，重蒞廣州，北望中原，國本未寧，危機四布，而肘腋之地，伏莽縱橫，乘隙思逞，始欲動之以大義，結之以忠信，故倡和平統一之議，以期銷弭戰禍，扶植民本。不圖北方跋扈武人曹錕、吳佩孚等，方欲窮兵黷武，摧鋤異己，以遂其僭竊之謀，乃勾結我叛兵，調唆我新附，資以餉械，嗾其變亂，遂使百粤悉罹兵燹，北江群寇，蜂擁而至，東江叛兵，乘時蠢動。西江南路，跳樑亦並進。當此之時，以一隅之地，搘四面之敵，賴諸將士之戮力，人民之同心，兵鋒所指，群賊崩潰，廣州根本之地，危而復安。在將士勞於征戰，喘息不遑，在人民疲於負擔，筋力易敝。然革命軍不屈不撓之精神，已漸為海內所認識矣。曹、吳諸賊，既不獲逞於粤，日暮途遠，始竊名器以自娛，於是有骫法行賄，瀆亂選舉之事。反對之聲，遍於全國，正義公理，本足以褫姦宄之魄，然天討未申，元凶稽戮，轉足以堅其盜憎主人之念。湖南討賊軍入定湘中，四川討賊軍規復重慶，形勢甫展，而大功未就。曹、吳諸賊，乃益無忌憚，既吮血於福建，遂磨牙於浙江，因以有東南之戰事。逆料此戰事，且將由東南而漸及於東北。<break time="100ms" />　　去歲賄選時代所醞釀之大戰，至此已一發而不可遏。以全國言，一切變亂之原動力，在於曹、吳，其他小丑，不過依附以求生存，苟能鋤去曹、吳，則亂源自息。以廣東言，浙江、上海實為廣東之藩籬，假使曹、吳得逞於浙江、上海，則廣東將有噬臍之禍。故救浙江、上海，亦即以存粤。<break time="100ms" />　　職此之故，本大元帥已明令諸將，一致北向討賊，並剋日移大本營於韶州，以資統率。當與諸軍會師長江，飲馬黃河，以定中原。其後方留守之事，責諸有司。去歲以來，百粤人民，供億軍費，負擔綦重，用兵之際，吏治財政，動受牽掣，所以苦吾父老兄弟者甚至。然存正統於將絕，樹革命之模型，吾父老子弟所有造於國者亦甚大，當此全國鼎沸之日，吾父老子弟，尤當蹈厲奮發，為民前驅，掃除軍閥，實現民治，在此一舉，其各勉旃！毋忽。九月五日。<break time="100ms" />　　最近數十年來，中國受列強帝國主義之侵略，漸淪於次殖民地，而滿洲政府仍牢守其民族之特權階級，與君主之專制政治，中國人民雖欲自救，其道無由，文乃率導同志，致力革命，以肇建中華民國，爾來十有三年矣。原革命之目的，在實現民有、民治、民享之國家，以獨立自由於大地之上，此與帝國主義，如水火之不相容。故帝國主義，遂與軍閥互相勾結，以為反動。軍閥既有帝國主義為之後援，乃悍然蔑視國民，破壞民國，而無所忌憚。革命黨人與之為殊死戰，而大多數人民，仍守其不問國事之習，坐視不為之所，於是革命黨人，往往勢孤而至於蹉跌。十三年來，革命所以未能成功，其端實係於此。廣東與革命關係最深，其革命擔負亦最重，元年以來，國事未寧，廣東人民亦不能得一日之安。九年之冬，粤軍返旆，宜若得所借手，以完革命之志事，而曾不須臾，典兵者已為北洋軍閥所勾引，遂以有十一年六月之叛亂。至十二年正月，借滇、桂諸軍之力，僅得討平，然除孽猶蜂聚於東江，新附復反側於肘腋。曹錕、吳佩孚遂乘間抵隙，嗾贛軍入寇北江一帶。西江南路亦同時嘯起，廣州一隅，幾成坐困。文率諸軍，四圍衝擊，雖所向摧破，莫能為患。然轉輸供億，苦我廣東父老昆弟至矣。軍事既殷，軍需自繁，羅掘多方，猶不能給，於是病民之諸捐雜稅，繁然並起。其結果人民生活，受其牽掣，物價日騰，生事日艱。夫革命為全國人民之責任，而廣東人民所負擔為獨多，此已足致廣東人民之不平矣。而間有驕兵悍將，不修軍紀，為暴於民，貪官污吏，托名籌餉，因緣為利，馴致人民生命自由財產，無所保障，交通為之斷絕，廛市為之雕敗，此尤足令廣東人民歎息痛恨，而革命政府所由彷徨夙夜，莫知所措者也。廣東人民身受痛苦，對於革命政府，漸形失望，而在商民為尤然。殊不知革命主義為一事，革命進行方法又為一事。革命主義，革命政府始終盡力，以求貫徹，革命進行方法，則革命政府，不憚因應環境以求適宜。廣東今日此等現狀，乃革命進行方法未善，有以使然，於革命主義無與。若以現狀之未善，而謗及於主義之本身，以反對革命政府之存在，則革命政府，為擁護其主義計，不得不謀壓此等反對企圖，而使之消滅。三十餘年來，文與諸同志實行革命主義，不恤與舉世為敵，微特滿洲政府之淫威，不足攖吾懷抱，即舉世之訕笑咒詛，以大逆無道等等惡名相加，亦夷然不以為意，此廣東人民所尤稔知者也。故為廣東人民計，為商民計，莫若擁護革命政府，實行革命主義，同時與革命政府，協商改善革命之進行方法。蓋前此大病，在人民守其不問國事之習，不與革命政府合作，而革命政府為存在計，不得不以強力取資於人民，政府與人民之間，遂生隔膜。今者革命政府不恤改弦更張，以求與人民合作，特鄭重明白宣佈如左：（一）在最短時期內，悉調各軍，實行北伐。（二）以廣東付之廣東人民，實行自治。廣州市政廳剋日改組，市長付之民選，以為全省自治之先導。（三）現在一切苛捐雜稅，悉數蠲除，由民選官吏另訂稅則。以上三者，革命政府已決心實行，廣東人民，當知關於革命之進行方法，革命政府不難徇人民之意向，從事改組。惟我廣東人民，對於革命之主義，當以熱誠扶助革命政府，使之早日實現，庶幾政府人民，同心同德，以當大敵。十三年來未就之緒，於以告成。中華民國實嘉賴之。<break time="100ms" />　　各省人民，聽說中山誓師北伐，都延頸盼望，巴不得革命軍早到。正是：<break time="100ms" />　　大地干戈無了日，萬民端望義師來。<break time="100ms" />　　未知後事如何，且看下回分解。
    </voice>
</speak>
