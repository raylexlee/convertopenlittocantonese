<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　我中華民國政府，仍遵守海牙和平會條約，及其他國際協約，關於戰時文明行動之條款，罔敢逾越。宣戰主旨，在乎阻遏戰禍，促進和局，凡我國民，宜喻此意。當此國變初平，瘡痍未復，遭逢不幸，有此釁端，本大總統眷念民生，能無心惻，非當萬無苟免之機，決不為是一息爭存之舉。公法之莊嚴，不能自我失之，國際之地位，不能自我圮之，世界友邦之平和幸福，更不能自我而遲誤之。所願舉國人民，奮發淬厲，同履艱貞，為我中華民國保此悠久無疆之國命而光大之，以立於國際團體之中，共享其樂利也。佈告遐邇，咸使聞知！<break time="100ms" />　　此令既下，又由外交部照會駐京各國公使，聲明對德宣戰，及對奧宣戰，並令內外各官署，查照現行國際公法慣例，妥速辦理宣戰事宜。德使已早歸國，獨奧使尚在都中，因特致照會云：<break time="100ms" />　　為照會事。中國政府，前以中歐列強，施行潛水艇計劃，違背國際公法，危害中國人民生命財產，曾於本年二月九日，向德政府提出抗議，嗣以抗議無效，於三月十四日向德政府宣告斷絕外交關係，並經照達貴公使在案。現因中歐列強此項違背公法傷害人道之計劃，毫無變更，中國政府，為尊重公法，保護人民生命財產起見，不能久置不顧。貴國現與德國既為同一之行動，則中國政府，對於德、奧兩國，不能有所區分。茲向貴國政府聲明，自中華民國六年八月十四日上午十時起，本國與貴國入於戰爭之狀態，所有中奧兩國於一八六九年九月二日所訂中奧條約，及現在有效之其他條約合同或協約，無論關於何種事項者，均一律廢止。至一九零一年九月七日所訂之條款，及其他同類之國際協議，有涉及中奧間之關係者，並從廢止。又中國政府對於海牙和平會條約，及其他國際條約，一切關於戰時文明行動之條款，仍遵守不渝，合併聲明。除電本國駐奧公使轉達貴政府，並請發給出境護照外，相應備具貴公使並貴館館員，暨各眷屬，離去中國領土，所需沿途保護之護照一件，照送貴公使，請煩查收為荷。至貴國駐中國各領事，已由本部令知各交涉員，一律發給出境護照矣。須至照會者。<break time="100ms" />　　奧使接到照會，亦有公文照復外交部，語多批駁。略云：<break time="100ms" />　　所來照會內容，本公使閱悉，應候本國政府訓令。至公文所提宣戰之各緣由，姑不具論，惟不得不聲明此項宣戰，本公使以為違背憲法，當視為無效，蓋按前黎大總統之高明意見，此項宣戰之舉，應由國會兩院，同意贊成，方可施行。特此照復。<break time="100ms" />　　這照會遞到外交部，外交部將原文退回，意謂中、奧已成敵國，還要甚麼辯論，因此奧使亦卸旗回國去了。粤省督軍省長，雖經宣告獨立，但對著國際交涉，卻取同一態度。中央與德、奧宣戰，粤省亦鈔錄大總統佈告，出示曉喻，並照會駐粤各國領事知照。正是：<break time="100ms" />　　虛語終嫌無實力，外強反使笑中乾。<break time="100ms" />　　宣戰以後，尚有一切手續，容至下回表明。<break time="100ms" />　　馮、段攜手討逆，甫經成功，即互生意見，暗啟猜嫌，是欲其一德一心，保邦致治，寧可得乎？海軍獨立，與滇、粤反抗，尚非馮、段腹心之疾，所患者在馮、段之貌合神離，仍不免有衝突之禍耳。馮選李純督蘇，陳光遠督贛，段選傅良佐督湘，即生出日後許多波折。民國之杌隉不安，何莫非爭權奪利之軍閥家，有以階之厲也。至若與德宣戰一事，已見八十一回總評中，而此時段之主戰，尤有不得不然之勢，主戰則見好強鄰，可作外援，借外債，平內患，自此無阻，段其可躊躇滿志乎！然觀於後來之專欲難成，而吾更不能不為段氏慨矣！
    </voice>
</speak>
