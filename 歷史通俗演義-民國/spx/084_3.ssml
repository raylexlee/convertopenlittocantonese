<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　朕不幸，以四齡繼承大業，煢煢在疚，未堪多難。辛亥變起，我孝定景皇后至德深仁，不忍生民塗炭，毅然以祖宗創垂之重，億兆生靈之命，付托前閣臣袁世凱，設臨時政府，推讓政權，公諸天下，冀以息爭弭亂，民得安居。乃國體自改革共和以來，紛爭無已，迭起干戈，強劫暴斂，賄賂公行，歲入增至四萬萬，而仍患不足，外債增出十餘萬萬，有加無已，海內囂然，喪其樂生之氣，使我孝定景皇后不得已遜政恤民之舉，轉以重困吾民。此誠我孝定景皇后初衷所不及料，在天之靈，惻痛而難安者。而朕深居宮禁，日夜禱天，徬徨飲泣，不知所出者也。今者復以黨爭，激成兵禍，天下洶洶，久莫能定，共和解體，補救已窮。據張勛、馮國璋、陸榮廷等，以國體動搖，人心思舊，合詞奏請復辟，以拯生靈；又據瞿鴻▉等，為國勢阽危，人心涣散，合詞奏請御極聽政，以順天人；又據黎元洪奏請奉還大政，以惠中國而拯生民各等語，真會搗鬼，大約是康聖人夢中瞧過。覽奏情詞懇切，實深痛懼。既不敢以天下存亡之大責，輕任於衝人微眇之躬，又不忍以一姓禍福之讏言，遂置生靈於不顧。權衡輕重，天人交迫，不得已允如所奏，於宣統九年五月十三日，是從陰曆。臨朝聽政，收回大權，與民更始。而今以往，以綱常名教，為精神之憲法，以禮義廉恥，收潰決之人心。<break time="100ms" />　　　　上下以至誠相感，不徒恃法守為維繫之資，政令以懲毖為心，不得以國本為嘗試之具，況當此萬象虛耗，元氣垂絕，存亡絕續之交，朕臨深履薄，固不敢有樂為君，稍自縱逸。爾大小臣工，尤當精白乃心，滌除舊染，息息以民瘼為念，為民生留一分元氣，即為國家留一息命脈，庶幾危亡可救，感召天庥。所有興復初政，亟應興革諸大端，條舉如下：（一）欽遵德宗景皇帝諭旨，大權統於朝廷，庶政公諸輿論，定為大清帝國，善法列國君主立憲政體。（一）皇室經費，仍照所定每年四百萬數目，按年撥用，不得絲毫增加。（一）懍遵本朝祖制，親貴不得干預政事。（一）實行融化滿漢畛域，所有以前一切滿蒙官缺，已經裁撤者，概不復設。至通俗易婚等事，並著所司條議具奏。（一）自宣統九年五月本日以前，凡與東西各國正式簽定條約，及已付債款各合同，一律繼續有效。（一）民國所行印花稅一事，應即廢止，以紓民困。其餘苛細雜捐，並著各省督撫查明，奏請分別裁撤。（一）民國刑律，不適國情，應即廢除，暫以宣統初年頒定現行刑律為準。（一）禁除黨派惡習，其從前政治罪犯，概予赦免，倘有自棄於民而擾亂治安者，朕不敢赦。（一）凡我臣民，無論已否剪髮，應遵照宣統三年九月諭旨，悉聽其便。凡此九條，誓共遵守，皇天後土，實鑒臨之！將此通諭知之！<break time="100ms" />　　這諭既發，康有為又取出第二三道草詔，諭設內閣議政大臣，並設閣丞二員。餘如京外各缺，均暫照宣統初年官制辦理。又封黎元洪為一等公，授張勛、王士珍、陳寶琛、梁敦彥、劉廷琛、袁大化、張鎮芳為內閣議政大臣，萬繩栻、胡嗣瑗為內閣閣丞，梁敦彥為外務部尚書，張鎮芳為度支部尚書，王士珍為參謀部大臣，雷震春為陸軍部尚書，朱家寶為民政部尚書，徐世昌為弼德院院長，康有為為副院長，張勛又兼任直隸總督北洋大臣，留京辦事，馮國璋為兩江總督南洋大臣，陸榮廷為兩廣總督。他如直隸督軍曹錕以下，統改官巡撫。一時希榮求寵諸徒，無不雀躍，紛紛至熱鬧市場，購辦翎頂蟒服，準備入朝，市儈遂競搜舊篋，把從前擱落的朝臣服飾，一古腦兒搬取出來，重價出售，倒是一樁絕大利市，得賺了好許多銀子。小子也樂得湊趣，胡謅幾句歪詩道：<break time="100ms" />　　輕心一試太粗狂，偌大清宮作戲場。<break time="100ms" />　　只有數商翻獲利，挾奇猶悔不多藏。<break time="100ms" />　　復辟已成，興高采烈的張辮帥，還有若干手續，試看下回便知。<break time="100ms" /><break time="100ms" /><break time="100ms" />　　張勛以數年之心志，乘黎菩薩危急之餘，冒昧求逞，遽爾復辟，此乃所謂行險僥倖之舉，寧能有成？況清室已僕，不過為殘喘之苟延，欲再出而號令四方，試問如許軍閥家，尚肯低首下心，為彼奴隸乎？但觀民國諸當局之各私其私，尚不若張辮帥之始終如一，其跡可訾，其心尚堪共諒也。彼康有為亦何為者？前清戊戌之變，操之過激，幾陷清德宗於死地，此時僅餘一十三齡之遺胤，乃又欲舉為孤注，付諸一擲，名為保清，實則害清，是豈不可以已乎？若萬繩栻諸人，固不足道焉。
    </voice>
</speak>
