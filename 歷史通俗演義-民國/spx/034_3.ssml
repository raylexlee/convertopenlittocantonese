<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　例，俱有未妥，不敢不掬誠以相告者也。查民國立法程序，約法暨國會組織法，定有明文，一為提案，二為議決，三為公佈，斷未有但經提案議決，而不經公佈，可以成為法律者，大總統選舉法案，若為法律之一種，則依據臨時約法第二十二條第三十條之規定，當然應由大總統公佈。若為憲法之一部，則依據臨時約法第五十四條之規定，雖應由民國議會制定，然制定權行使之範圍，仍應以國會組織法第二十條之起草權，第二十一條之議定權為標准，斷不能侵及於臨時約法第二十二及第三十條之公佈權。憲法會議，以此項宣佈權，乃竟貿然行使，其蔑視本大總統之職權，關係猶小，其故違民國根本之約法，影響實巨。本大總統此次飭局照登，設我國民起而責以放棄職權之咎，固屬百喙莫辭，而我最高立法機關，乃置現行約法及國會組織法於不顧，竟使本大總統不得不出於放棄職權之一途，恐亦非代表國民公意者所應出此也。何不早說？豈至此方才省悟乎？況民國肇造，二年於茲，憲法未施行以前，約法之效力，與憲法等。民國元年，前參議院議決臨時約法時，業於是年三月十一日，咨送臨時大總統公佈有案。而臨時約法第五十六條，並定有本約法自公佈之日施行各明文。夫與憲法效力相等之約法，既經前參議院議決咨送大總統公佈於前，則依照民國立法之先例，無論此次議定之大總統選舉法案，或將來議定之憲法案，注意在此條。斷無不經大總統公佈，而遽可以施行之理。總之民國會議，對於民國憲法案，只有起草權及議定權，實無所謂宣佈權，此為國會組織法所規定，鐵案如山，萬難任意搖動。究竟本月五日來咨所稱飭登之大總統選舉法案，是否即應依照約法公佈施行之規定辦理？將來民國會議制定憲法案，應否依照國會組織法第二十條第二十一條之規定，以起草議決為限。事關立法權限，亟應諮詢國會，從速答復，相應咨行貴會查照，依法辦理可也。此咨。<break time="100ms" />　　憲法會議中，接到此咨。統說是直接宣佈，係各國通例，原無庸經過總統手續；且因憲法草案，正在裁定，大家悉心斟酌，忙碌得很，也無暇特別開議，答復總統。老袁靜待兩日，並不見有復文，遂欲越俎代謀，特飭國務院派員干涉。適值憲法起草委員會，開憲法草案三讀會，突有八人陸續趨入，據言奉大總統令，來會陳述意見，並齎達總統咨文，請憲法會議查照施行。看官你道這八人為誰？就是施愚、顧鼇、饒孟任、黎淵、方樞、程樹德、孔昭焱、余棨昌八人。一面遞交咨文，由會中人員公閱，其文云：<break time="100ms" /><break time="100ms" />　　查國會組織法，載民國憲法案，由民國會議起草及議定，迭經民國議會，組織民國憲法起草委員會，暨特開憲法會議。本大總統深惟我中華民國開創之苦，建設之難，對於關係國家根本組織之憲法案，甚望可以早日告成，以期共和政治之發達。惟查臨時約法，載明大總統有提議增修約法之權，誠以憲法成立，執行之責，在大總統，憲法未制定以前，約法效力，原與憲法相等，其所以予大總統此項特權者，蓋非是則國權運用，易涉偏倚。且國家之治亂興亡，每與根本大法為消息，大總統既為代表政府總攬政務之國家元<break time="100ms" />　　首，於關係治亂興亡之大法，若不能有一定之意思表示，使議法者得所折衷，則由國家根本大法所發生之危險，勢必醞釀於無形，甚或補救之無術，是豈國家制定根本大法之本意哉？本大總統前膺臨時大總統之任，一年有餘，行政甘苦，知之較悉，國民疾苦，察之較真。現在既居大總統之職，將來即負執行民國議會所擬憲法之責，苟見有執行困難，及影響於國家治亂興亡之處，勢未敢自己於言。況共和成立，本大總統幸得周旋其間，今既承國民推舉，負此重任，而對於民國根本組織之憲法大典，設有所知而不言，或言之而不盡，殊非忠於民國之素志。茲本大總統謹以至誠對於民國憲法，有所陳述，特飭國務院派遣委員施愚、顧鼇、饒孟任、黎淵、方樞、程樹德、孔昭焱、余棨昌前往，代達本大總統之意見：嗣後貴會開議時，或開憲法起草委員會，或開憲法審議會，均希先期知照國務院，以便該委員等隨時出席陳述。相應咨明貴會，請煩查照可也。此咨。<break time="100ms" />　　會中人員閱畢，便語八委員道：「民國立法，權在國會，不受行政部干涉。諸公來此，未免違法，還請轉達總統，收回成命。」八委員齊聲道：「大總統尚有咨文在此，請諸君再閱，便可分曉。」言畢，又遞交咨文一紙，由眾議員續覽一周，都不覺搖起頭來。小子有詩詠袁總統道：<break time="100ms" />　　到底雄心未肯降，議圍先遣五丁撞。<break time="100ms" />　　乃翁自命非凡品，國會從今莫語哤。<break time="100ms" />　　欲知咨文中如何說法，容待下回再詳。<break time="100ms" />　　前半回敘袁氏正式就職，盡舉當時禮節，揭出紙上，見得袁總統威儀烜赫，比前臨時總統，已覺不同，即隱為後文帝制伏筆。後半回迭錄兩咨文，無非為推倒共和，改圖專制張本。袁氏以國家憲法，定諸國會，一切不能自主，所以力爭公佈權，並遣八委員干涉立法，曾亦思今日之中華，固已為民主國體乎？既曰民主，則主權應操之於民，總統不過一公僕耳，烏得妄爭主權耶？總之袁氏為帝之心，憧擾於中而不能自已，一經諸事順手，便逐漸發現出來，作者不肯輕輕放過，故有聞必錄，無隱不揚，若徒以抄胥目之，蓋亦誤矣。
    </voice>
</speak>
