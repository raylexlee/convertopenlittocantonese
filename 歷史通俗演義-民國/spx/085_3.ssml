<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　時已天暮，院門雖開，裡面只有僕從數人住守，問及院長，答稱外出未歸，無從見客，那時只好怏怏退出，折入日本使館界內。沿途躑躅，窮無所歸，好似倦鳥失巢，惶急無主。虧得唐仲寅記起一人，謂與日本公使武隨員齋藤少將，嘗相往來，不妨向彼求援，並托保護。當下馳入齋藤少將官舍，投刺請見。幸齋藤少將未曾出門，便即迎入，他本是認識黎元洪，總統印信，已經交出，不能再稱總統了。又與唐仲寅交好，當然坦懷相待。仲寅即將避難情形，約略告知，並浼他至日本公使前，善為轉達，懇請保護身命。齋藤少將一力擔承，遂命役從取出茶點，供餉二人。黎元洪稍稍放心，且因夜膳尚無著落，不得已將東洋茶食，略充饑渴。好在齋藤少將，誠心幫忙，叫他兩人坐待，自往日使館中代為請命，少頃即回報道：「敝公使已如所請，屈就營房數日，當予以相當保護，盡可無憂。」黎、唐二人，當即稱謝。齋藤少將，便令衛兵騰出營房一間，導引兩人棲宿，黎菩薩才得離開地獄，避入天堂了。還算不幸中之幸。越宿即由日本公使，通告駐京各國公使館，並及清室道：<break time="100ms" />　　黎大總統帶侍衛武官陸軍中將唐仲寅、秘書劉鍾秀及從者一名，於七月二日午後九時半，不預先通知，突至日本使館域內之使領武隨員齋藤少將官舍，懇其保護身命。日本公使館認為不得已之事情，並顧及國際通義，決定作相當之保護，即以使館域內之營房，暫充黎總統居所，特此告知。<break time="100ms" />　　總統避去，民國垂危，馮國璋遠處江南，鞭長莫及，只有段祺瑞留寓天津，聞得京中政變，惹動雄心，即欲出討張勛。可巧前司法總長梁啟超，亦在津門，兩下會議，由祺瑞表明己意，啟超一力慫慂，決主興兵。適陳光遠在津駐紮，手下兵卻有數千，段、梁遂相偕至光遠營，商議討張，光遠卻也贊同。又值李經羲到津，致書祺瑞，請他挽回大局，就是黎元洪所派遣的親吏，亦齎送印信到津，交與祺瑞。祺瑞閱過來文，越覺名正言順，當即囑托梁啟超，草擬通電數道，陸續拍發。梁本當代文豪，先已由自己出名，反對復辟，洋洋灑灑的撰成數千百言，通電全國，不過前時手無寸鐵，但憑理想上立論，比張勛為董卓、朱溫；好一個正比例。此次由段祺瑞出來興師，更屬理直氣壯，樂得借那筆尖兒，橫掃千人軍。既而馮、段聯約，瞿、陸辨誣，祺瑞自任共和軍總司令，更靠那煌煌大文，鼓吹義旅，筆伐凶豪。小子有詩詠道：<break time="100ms" />　　筆鋒也可作兵鋒，文武兼優快折衝。<break time="100ms" />　　莫道書生無詣力，一枝斑管足褫凶。<break time="100ms" />　　欲知文中如何抒寫，請看下回錄敘。<break time="100ms" /><break time="100ms" /><break time="100ms" />　　康有為外，又有一梁鼎芬，是皆為清末之老生，腦筋中只含有事君以忠數語，而未知通變達權之大義者也。夫必有夏少康之英武，然後可以光夏物，必有周宣王之明哲，然後可以復周宗。彼宣統帝尚在衝年，寧能及此？況種族革命，已成常調，君主政體，不克再燃，即令英辟重生，亦未能違反民意，侈然自尊，更何論遜清之餘裔乎？康有為出佐張勛，已同笨伯，而梁鼎芬復往說黎元洪，其愚尤甚。惟黎元洪引虎自衛，卒為虎噬，倉猝出走，日暮途窮，幸有日本使館之營房，及齋藤少將之友誼，尚得借庇一枝，自全身命，否則不為所害者，亦幾希矣。雖然，知人則哲，堯舜猶難，吾於黎氏何責焉？
    </voice>
</speak>
