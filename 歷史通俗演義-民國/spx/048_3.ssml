<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　蓋君主之為物，原賴歷史習俗上一種似魔非魔的觀念，以保其尊嚴。此種尊嚴，自能於無形中發生一種效力，直接間接以鎮福此國。君主之可貴，其必在此。雖然，尊嚴者，不可褻者也。一度褻焉，而遂將不復能維持。譬諸笵雕土木偶，名之曰神，舁諸閎殿，供諸華龕，群相禮拜，靈應如響，忽有狂生，拽倒而踐踏之，投諸圂牏，經旬無朕，雖復舁取以重入殿龕，而其靈則已渺矣。譬喻新穎。自古君主國體之國，其人民之對於君主，恒視為一種神聖，於其地位，不敢妄生言思擬議，若經一度共和之後，此種觀念，遂如斷者之不可復續。試觀並世之共和國，其不患共和者有幾？而遂無一國焉能有術以脫共和之軛，就中惟法國共和以後，帝政兩見，王政一見，然皆不轉瞬而覆也，則由共和復返於君主，其難可想也。我國共和之日，雖曰尚淺乎，然醞釀之則既十餘年，實行之亦既四年。當其醞釀也，革命家醜詆君主，比諸惡魔，務以減殺人民之信仰，其尊嚴漸褻，然後革命之功，乃克集也。而當國體驟變之際，與既變之後，官府之文告，政黨之宣言，報章之言論，街巷之談說，道及君主，恒必以惡語冠之隨之，蓋尊嚴而入圂牏之日久矣。今微論規復之不易也，強為規復，欲求疇昔尊嚴之效，豈可更得？是故吾獨居深念，亦私謂中國若能復返於帝政，庶易以圖存而致強，而欲帝政之出現，惟有二途：其一則今大總統內治修明之後，百廢俱興，家給人足，整軍經武，嚐膽臥薪，遇有機緣，對外一戰而霸，功德巍巍，億兆敦迫，受茲大寶，傳諸無窮；其二經第二次大亂之後，全國鼎沸，群雄割據，剪滅之餘，乃定於一。夫使出於第二途耶，則吾儕何必作此祝禱？果其有此，中國之民，無孑遺矣，而戡定之者，是否為我族類，益不可知，是等於亡而已。獨至第一途，則今正以大有為之宜，居可有為之勢，稍假歲月，可冀旋至而立有效，中國前途一線之希望，豈不在是耶？故以為吾儕國民之在今日，最勿生事以重勞總統之廑慮，俾得專精壹志，為國家謀大興革，則吾儕最後最大之目的，庶幾有實現之一日。今年何年耶？今日何日耶？大難甫平，喘息未定，強鄰脅迫，吞聲定盟，水旱癘蝗，災區遍國，嗷鴻在澤，伏莽在林，在昔哲後，正宜撤懸避殿之時，今獨何心？乃有上號勸進之舉。夫果未熟而摘之，實傷其根，孕未滿而催之，實戕其母，吾疇昔所言中國前途一線之希望，萬一以非時之故，而從茲一蹷，則倡論之人，雖九死何以謝天下？願公等慎思之！《詩》曰：「民亦勞止，汔可小息。」自辛亥八月迄今，未盈四年，忽而滿洲立憲，忽而五族共和，忽而臨時總統，忽而正式總統，忽而制定約法，忽而修改約法，忽而召集國會，忽而解散國會，忽而內閣制，忽而總統制，忽而任期總統，忽而終身總統，忽而以約法暫代憲法，忽而催促制定憲法。大抵一制度之頒行，平均不盈半年，旋即有反對之新制度起而推翻之，使全國民彷徨迷惑，莫知適從，政府威信，掃地盡矣。今日對內對外之要圖，其可以論列者，不知凡幾，公等欲盡將順匡救之職，何事不足以自效？何苦無風鼓浪，興妖作怪，徒淆國民視聽，而貽國家以無窮之戚也。<break time="100ms" />　　如上所述，十成中僅錄一二，已說得淋漓爽快，惹起國民注目，老袁高坐深宮，或尚未曾聞知，那梁士貽、楊度等人，已見到梁任公啟超號任公。這篇文字，關係甚大，雖欲設法駁斥，奈總未能自圓其說，足以壓倒元、白。於是京城裡面，也把梁任公大文，彼此傳誦，視作聖經賢傳一般，漸漸的吹入老袁耳中。老袁恨不得將梁啟超當即捉來，賞他幾粒衛生丸，只一時不好發作，意欲懸金為餌，遣人暗刺，又急切覓不到聶政、荊卿。黃金也有失色的時候，莫謂錢可通神。沒奈何與梁士貽等商量，先令參政院匯呈請願書。至請願書已上，卻派左丞楊士琦，到參政院宣言，發表政見，竟反對帝制起來。小子有詩歎道：<break time="100ms" />　　分明運動反推辭，作偽心勞只自知。<break time="100ms" />　　南讓者三北讓再，許多做作亦胡為？<break time="100ms" />　　畢竟楊士琦如何宣言，待至下回說明。<break time="100ms" />　　文字之感人大矣哉！然亦有一言而令人感者，有數百言而終不足令人感者，蓋情理二字，為之關棙耳。試觀上回所錄之籌安會宣言書，與本回之請願聯合會宣言書，毫無精采，絕不足醒閱者之目。及梁任公所撰之文，僅錄一斑，已覺戛戛生光，百讀不厭，雖由文筆之明通，亦本理由之充足，故雖有御乾兒之權力，及大財神之聲勢，反不敵一掛冠失職之文士。或謂任公之文，尚有保皇口脗，仍未脫前日私見，斯評亦似屬允當。然觀其譬喻之詞，與推闡之語，實屬顛撲不破，似此新舊互參之論說，無論何人，當莫不為之感動，是真一轉移人情之妙筆也。惜乎言長紙短，猶未盡錄原文耳。
    </voice>
</speak>
