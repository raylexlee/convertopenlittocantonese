<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　慰帥執事：袁字慰庭，故稱慰帥。邇者蔡、劉兩君來，備述德意，具見執事俯念漢族同胞，不忍自相殘害，令我欽佩。荷開示四條，果能如約照辦，則是滿清幸福。特漢族之受專制，已二百六十餘年，自戊戌政變以還，曰改革專制，曰豫備立憲，曰縮短國會期限，何一非國民之鐵血威逼出來？徐錫麟也，安慶兵變也，孚琦炸彈也，廣州督署被轟也，滿清之膽，早經破裂。以上所敘各事，俱見《清史演義》。然逐次之偽諭，純係牢籠漢人之詐術，並無改革政體之決心。故內而各部長官，外而各省督撫，滿漢比較，滿人之掌握政權者幾何人？兵權財權，為立國之命脈，非毫無智識之奴才，即乳臭未乾之親貴；四萬萬漢人之財產生命，皆將斷送於少數滿賊之手，是而可忍，孰不可忍？即如執事，豈非我漢族中之最有聲望、最有能力之人乎？一削兵權於北洋，再奪政柄於樞府，若非稍有忌憚漢族之心，己酉革職之後，險有性命之慮。他人或有不知，執事豈竟忘之？何曾忘記。自鄂軍倡義，四方響應，舉朝震恐，無法支持，始出其咸同故技，以漢人殺漢人之政策，執事果為此而出，可謂忍矣。嗣又奉讀條件，諄諄以立憲為言，時至二十世紀，無論君主國、民主國、君民共主國，莫不有憲法，特其性質稍有差異，然均謂之立憲。將來各省派員會議，視其程度如何，當採何種政體，其結果自不外立憲二字。特揆諸輿論，滿清恐難參與其間耳。即論清政府疊次上諭所云，試問鄂軍起義之力，為彰德高臥之力乎？鄂軍倘允休兵，滿廷反汗，執事究有何力以為後盾？今鄂軍起義只匝月，而響應宣告獨立者，已十餘省，滬上歸並之兵輪及魚雷艇，共有八艘，其所以光復之速而廣者，實非人力之所能為也。我軍進攻，竊料滿清實無抵抗之能力，其稍能抵拒者，惟有執事，然則執事一身，繫漢族及中國之存亡，不綦重哉！設執事真能知有漢族，真能繫念漢人，則何不趁此機會，攬握兵權，反手王齊，匪異人任。即不然，亦當起中州健兒，直搗幽燕。渠何嘗不作此想，特不欲顯行耳。苟執事真熱心滿清功名也，亦當日夜禱祝我軍速指黃河以北，則我軍聲勢日大一日，執事爵位日高一日，倘鄂軍屈服於滿清，恐不數日間，飛鳥盡，良弓藏，狡兔死，走狗烹矣。早已見到，不煩指教。執事犯功高震主之嫌，雖再伏隱彰德而不可得也。隆裕有生一日，戊戌之事，一日不能忘也，執事之於滿清，其感情之為如何？執事當自知之，不必局外人為之代謀。同志人等，皆能自樹漢族勛業，不願再受滿族羈絆，亦勿勞錦注。頃由某處得無線電，知北京正危，有愛新氏去國逃走之說，果如是，則法人資格喪失，雖欲贈友邦而無其權矣，執事又何疑焉？竊為執事計，聞清廷有召還之說，分二策以研究之：一清廷之召執事回京也，恐係疑執事心懷不臣，藉此以釋兵權，則宜援「將在外君命有所不受」之例以拒之；二清廷果危急而召執事也，庚子之役，各國聯軍入京，召合肥入定大局，合肥留滬不前，沈機觀變，前事可師。所惜者，合肥奴性太深，僅得以文忠結局，了此一生歷史，李氏子豈能終無餘憾乎？元洪一介武夫，罔識大義，惟此心除保民外，無第二思想，況執事歷世太深，觀望過甚，不能自決，須知當仁不讓，見義勇為，無待游移。《孟子》云：「雖有智慧，不如乘勢，雖有鎡基，不如待時。」全國同胞，仰望執事者久矣，請勿再以假面具示人，有失本來面目，則元洪等所忠告於執事者也。余詳蔡、劉二君口述，書不盡言，惟希垂鑒！<break time="100ms" />　　袁欽差閱畢，毫不動色，惟點了好幾回頭，知己相逢，應該心照。嗣見劉、蔡二人尚站立在側，便與語道：「他不肯講和，也就罷了，我便要啟程赴京，你兩人收拾行李，一同北上，可好麼？」二人正在聽命，忽由隨役遞呈名刺，報稱第一軍統領段祺瑞求見，袁欽差即命傳入。彼此相見，行過了禮，祺瑞先開口道：「聞宮保已擬北上，祺瑞特來恭送，並乞指教。」袁欽差道：「革命風潮，鬧得這麼樣大，看來是不易收拾。中外人心，又傾向革命，馮軍一入漢口，稍行殺掠，各領事已有煩言，你想現在的事情，還好任情辦去麼？」祺瑞道：「京中資政院，已奏請懲辦前敵將帥，聞已交宮保查辦，不知宮保究如何作復？」袁欽差微哂道：「一班老朽，曉得什麼軍情，華甫也太屬辣手，我已向他交代過了。」馮國璋字華甫。老袁袒護馮國璋，已見言外。祺瑞道：「可笑這吳祿貞，是革命黨中健將，朝廷不知為何令撫山西，他帶了山西革命軍，還到石家莊，把京中輸運的軍火子彈，多半截留，反說是仰體朝廷德意，消弭戰禍，保全和平，並請誅縱兵燒殺的將帥，以謝天下，這真是出人意料的事情。現聞已在途被刺，連首級都無從著落呢。」吳祿貞被刺事，亦從老段口中帶出。袁欽差不待說畢，便道：「這等人物，少一個，好一個，橫直是亂世魔星，不足評論。」祺瑞聽他言中有意，便不再說下去。袁氏何意？看官試猜。但聽袁欽差又與語道：「芝泉，祺瑞字。你是我的故交，我此次被逼出山，又要赴京，你須要助我一臂哩。」祺瑞拱手道：「敢不惟命是聽。」種種後文，均伏於此語中。袁欽差道：「如此最好，我已要起程了。」當下與祺瑞攜手出轅，上輿告別。祺瑞仍在後送行，一直到了車站，俟袁欽差捨輿登車，一去一留，方才分手。
    </voice>
</speak>
