<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　看官！你道這清宗室良弼，究係為何人所擊？相傳是民黨彭家珍。家珍四川人，曾在本省武備學堂畢業，轉學東洋，歸充四川、雲南、奉天各省軍官，久已有志革命，至武昌起義，他復奔走南北，鼓吹軍士。既而潛入京師，賃居內城，購藥自制炸彈，為暗殺計。適良弼統領禁衛軍，銳意主戰，乃決計往擊良弼。自寫絕命書一函，留存案上，然後改服新軍標統衣飾，徐步出門，遙看天色將晚，逕往投金台旅館，佯稱自奉天進京，有要公進內城，命速代僱馬車，赴良弼家，投刺求見。閽人見名刺上面，寫著「崇恭」兩字，旁注「奉天標統」四字，當將名刺收下，只復稱：「大人方入宮議事，俟明晨來見便了。」家珍道：「我有要事，不能少待，奈何？」一面說著，一面見閽人不去理倸，復躍上馬車，至東華門外靜待。約過半小時，見良弼乘車出來，兩旁護著衛隊，無從下手，乃讓良弼車先行，自驅車緊隨後面，直至良弼門首，見弼已下車，慌忙躍下，取出「崇恭」名片搶步求見。良弼詫異道：「什麼要公，夤夜到此？明日敘談罷。」說時遲，那時快，良弼正要進門，猛聽得一聲怪響，不禁卻顧，可巧彈落腳旁，把左足轟得烏焦巴弓，呼痛未終，已是暈倒。只有這些本領，何苦硬要主戰。衛士方擬搶護，又是豁喇一聲，這彈被石反激，轉向後炸，火光亂迸，轟倒衛士數名，連家珍也不及逃避，霎時殞命。良弼得救始醒，奈足上流血不止，急延西醫施救，用刀斷足，血益狂湧，翌日亦死。死後無嗣，惟遺女子三人。且家乏遺貲，蕭條得很。度支部雖奉旨優恤，賻金尚未頒發，清帝即已退位，案成懸宕，良女未得分文，後由故太守廉泉夫人吳芝瑛，為良女慰男請恤。呈詞中哀楚異常，才博得數金贍養。良弼雖反抗共和，然究是清室忠臣，且廉潔可敬，故特筆表明。這且擱下不提。<break time="100ms" />
　　且說良弼被炸，滿廷親貴，聞風膽落，躲的躲，逃的逃，多半走離北京，至天津、青島、大連灣，托庇外人租界，苟延生命﹔所有家資，統儲存外國銀行，經有心人確實調查，總數得四千萬左右。不肯餉軍，專務私蓄，彷彿明亡時形狀。大家逍遙海上，單剩了一個隆裕太后，及七歲的小皇帝，居住深宮，危急萬狀。小皇帝終日嬉戲，尚沒有甚麼憂愁。獨隆裕后日夕焦煩，再召皇族會議，竟不見有人到來。接連又來了一道催命符，由內閣呈入，慌忙一瞧，但見紙上寫著：<break time="100ms" />
　　內閣軍咨陸軍並各王大臣鈞鑒：為痛陳利害，懇請立定共和政體，以鞏皇位而奠大局，謹請代奏事。竊維停戰以來，議和兩月，傳聞官廷俯鑒輿情，已定議立改共和政體，其皇室尊榮及滿、蒙、回、藏生計權限各條件，曰大清皇帝永傳不廢﹔曰優定大清皇帝歲俸，不得少於四百萬兩﹔曰籌定八旗生計，蠲除滿、蒙、回、藏一切限制﹔曰滿、蒙、回、藏，與漢人一律平等﹔曰王公世爵，概仍其舊﹔曰保護一切私產，民軍代表伍廷芳承認，列於正式公文，交萬國平和會立案云云。電馳報紙，海宇聞風，率土臣民，罔不額手稱慶，以為事機至順，皇位從此永保，結果之良，軼越古今，真國家無疆之休也。想望懿旨，不遑朝夜，乃聞為輔國公載澤，恭親王溥偉等，一二親貴所尼，事遂中沮，政體仍待國會公決，祺瑞自應力修戰備，靜候新政之成。惟念事變以來，累次懿旨，莫不軫念民依，惟國利民福是求，惟涂炭生靈是懼﹔既頒十九信條，誓之太廟，又允召集國會，政體付之公決﹔又見民為國本，宮廷洞鑒，具征民視民聽之所在，決不難降心相從。茲既一再停戰，民軍仍堅持不下，恐決難待國會之集，姑無論牽延數月，有兵溃民亂、盜賊蠭起之憂，寰宇糜爛，必無完土。瓜分慘禍，迫在目前。即此停戰兩月間，民軍籌餉增兵，佈滿各境，我軍皆無後援，力太單弱，加以兼顧數路，勢益孤危。彼則到處勾結土匪，勒捐助餉，四出煽擾，散佈誘惑。且於山東之煙台，安徽之潁、壽境界，江北之徐州以南，河南之光山、商城、固始，湖北之宜城、襄、樊、棗陽等處，均已分兵前逼。而我皆困守一隅，寸籌莫展，彼進一步，則我之東皖、豫即不自保。雖祺瑞等公貞自勵，死生敢保無他，而餉源告匱，兵氣動搖，大勢所趨，將心不固，一旦決裂，何所恃以為戰？深恐喪師之後，宗社隨傾，彼時皇室尊榮，宗藩生計，必均難求滿志。即擬南北分立，勉強支持，而以人心論，則西北騷動，形既內溃﹔以地理論，則江海盡失，勢成坐亡。祺瑞等治軍無狀，一死何惜，特捐軀自效，徒殉愚忠，而君國永淪，追悔何及？甚非所以報知遇之恩也。況召集國會之後，所公決者尚不知為何項政體？而默察人心趨向，恐仍不免出於共和之一途，彼時萬難反汗，是徒以數月水火之患，貽害民生，何如預行裁定，示天下以至公？使食毛踐土之倫，歌舞聖明，零涕感激，咸謂唐虞至治，今古同揆，不亦偉哉！祺瑞受國厚恩，何敢不以大局為念？故敢比較利害，冒死陳言，懇請涣汗大號，明降諭旨，宣示中外，立定共和政體，以現在內閣及國務大臣等，暫時代表政府，擔任條約國債及交涉未完各事項，再行召集國會，組織共和政府，俾中外人民，咸與維新，以期妥奠群生，速復地方秩序，然後振刷民氣，力圖自強，中國前途，實維幸甚，不勝激切待命之至，謹請代奏！
    </voice>
</speak>
