<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　是時意國代表歐蘭都等，為了亞得里亞海沿岸問題，與美總統意見不合，致有違言。亞得里亞海，在意大利東北，海口有阜姆一埠，為通商出入要樞，意國欲據為己有。惟美總統威爾遜，以為匈牙利、波希米亞、羅馬尼亞、南斯拉夫諸國，均與阜姆相近，應該享有出入權利，不應專歸意國。意使極力反對，甚至歐蘭都等宣告退出和會。所以和會中主持，只有法、美、英、日本四國，主持各議。日本與中國互爭膠澳，中國不能敵日，法、英又皆左袒日人，美總統雖略存公道，也因口眾我寡，未便堅持，因此逐日延宕，竟把中國專使的說帖，置諸高閣。嗣經中國專使陸徵祥，入會敦促，乃由會長克勒孟沙，與美總統威爾遜，英專使勞合喬治，作為領袖，再集議膠澳問題。日使西園寺侯爵等，堅執前議，一些兒不肯讓步。法、美、英三國，樂得袖手旁觀，任從日本自由處置。中國專使陸徵祥等，智盡能索，不得已再向和會中提出抗議，申明意見。小子有詩歎道：<break time="100ms" />　　徒將筆舌抗凶鋒，力薄如何望折衝。<break time="100ms" />　　益信外交惟鐵血，一強一弱總難容。<break time="100ms" />　　欲知陸專使等如何說法，且至下回錄敘。<break time="100ms" />　　巴黎會議，列席者得二十七國，而俄羅斯不在其列，良由俄國內亂，政府屢易，各國或承認於其前，未嘗承認於其後，故遂為之闕席耳。膠澳之爭，日本代表，借口於前日軍事之損失，必欲承受德人之舊有權利而後快。然德國既已戰敗，屈服於和議之下，則從前即無日人之行軍，亦當放棄固有之權利，將膠濟歸還中國，寧必待日人之佔領乎？況日人固嘗破壞我國之中立，乘機攫取，顯違國際公法之慣例，所有犧牲，莫非自取，公法家固不應袒日也。中國專使之抗議，義所當然，而日人乃恃強而凌弱，英法亦欺弱而袒強，持公如威爾遜，尚不欲為不平之爭，誰謂世界中尚有公理耶？國不競亦陵，何國之為？我國人盍亟起反省，毋徒怨外人為也。
    </voice>
</speak>
