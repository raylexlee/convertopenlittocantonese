<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　劉總長即電告吳淞恢復情形，適值長江查辦使雷震春，及陸軍二十師師長潘矩楹，奉中央命令，帶兵到滬，由鄭鎮守使接著，詳述吳淞規復，雷、潘等自然欣慰。惟雷、潘兩人南下，本擬助攻吳淞炮台，及聞炮台已復，乃電呈袁總統，候令遵行。嗣得復電，命劉冠雄兼南洋巡閱使，雷震春為巡閱副使，所有潘矩楹部下全師，仍令歸雷節制，出發江寧助剿。雷乃帶領潘軍，乘輪上駛去了。鄭汝成送別雷、潘後，復接袁總統電令，嚴拿陳其美、鈕永建、居正、何嘉祿等人，鄭乃複分飭偵探，密查鈕等蹤跡，期無漏網。那時陳、居等或匿或逃，無從緝獲，只鈕永建賣讓炮台，由寶山退據嘉定，尚擬募兵防守。為久占計，當由海軍司令李鼎新，及旅長李厚基，兩路進擊，鈕永建始出走太倉，自知事不可為，竟乘美國公司輪船，飄然出洋。陳其美、居正等，也陸續航海，統到外洋避難。既而李烈鈞自南昌出走，柏文蔚自安慶出走，輾轉出沒，結果是亡命外洋。就是歐陽武、陳炯明等，亦皆因政府懸賞緝拿，狼狽遁去。小子有詩詠道：<break time="100ms" />　　倏成倏敗太無常，直把江淮作戲場。<break time="100ms" />　　畢竟誰非與誰是，好教柱史自評量。<break time="100ms" />　　欲知各黨人出走詳情，待至下回續敘。<break time="100ms" />　　徒以成敗論人，原為一孔之見，不足共信，但如黃興之所為，有奮迅心，無堅忍力。若程督德全，毋乃類是。至鈕永建攻製造局不下，退據吳淞，猶能固守十餘日，其毅力實可欽敬。獨惜袁氏早存排除異己之見，在潯事未發之前，於滬、寧方面，已預為設防，致令未克成功，良可慨已！
    </voice>
</speak>
