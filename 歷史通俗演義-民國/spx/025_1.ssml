<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十五回<break time="100ms" />　　煙沈黑幕空具彈章　變起白狼構成巨禍
    </voice>
    <voice name="zh-HK-WanLungNeural">
        <break time="100ms" />
			　　卻說河南地方，是袁總統的珂里，袁為項城縣人氏，項城縣隸河南省，從前鄂軍起義，各省響應，獨河南巡撫寶棻，是個滿洲人，始終效順清廷，不肯獨立，學界中有幾個志士，如張鐘瑞、王天杰、張照發、劉鳳樓、周維屏、張得成、馮廣才、徐洪祿、王盤銘等，極思運動軍警，光復中州。嗣被寶棻偵悉，密遣防營統領柴得貴，帶著營兵，把所有志士，一律拘獲，陸續槍斃。外縣雖幾次發難，亦遭失敗。惟嵩縣人王天縱，素性不羈，喜習拳棒，嘗游日本橫濱，遇一女學生毛奎英，為湖南世家子，一見傾心，願附姻好，結婚後，攜歸碭山，共圖革命，敘及王天縱，不沒毛奎英，是寓男女平權之意。乃招集徒黨，日加訓練，每遇貪官污吏，常乘他不備，斲去幾個好頭顱，里人稱為俠士，清廷目為盜魁。宣統三年七月，曾有南北鎮會剿的命令，統領謝寶勝，親率大兵，與王天縱鏖戰數次，終不能越碭山一步。既而武昌事起，黎都督派人至碭山，約為聲援。豫省諸志士，又奔走號呼，舉他為大將軍，他即整旅出山，往洛陽進發。<break time="100ms" />　　沿途招降兵士數千人，聲勢大振。<break time="100ms" />　　嗣接陝西都督急電，以潼關失守，邀他往援，他又轉轡西上，奪還潼關，再回軍進河南界，拔閿鄉，下靈寶、陝州，直達澠池，適清軍雲集，眾寡懸殊，兩下裡血戰六晝夜，不分勝負。忽得南北議和消息，有志士劉粹軒、姬宗羲、劉建中，及護兵徐興漢等，願冒險赴敵，勸導清軍反正，誰知一去不還，徒成碧血。清軍復巧施詭計，竟臂纏白布，手執白旗，托詞投誠，馳入王軍營內，搗亂起來。王猝不及防，慌忙退兵，已被殺死二千多人，幾至一蹷不振。<break time="100ms" />　　幸退屯龍駒寨，重行招募，再圖規復，方誓眾東下，逾內鄉、鎮平各縣，得抵南陽，聞清帝退位確信，乃按兵不動。<break time="100ms" />　　尋因宛城一帶，兵匪麕集，隨處劫掠，復出為蕩平，暫駐宛城。未幾，袁總統已就職北京，飭各省裁汰軍隊，就是王天縱一軍，亦只准編巡防兩營，餘均遣散。王乃酌量裁遣，退宛駐浙。插此一段，實為王天縱著筆。<break time="100ms" />　　惟河南巡撫寶棻，不安於位，當然卸職歸田，繼任的便是都督張鎮芳。鎮芳是老袁中表親，向屬兄弟稱呼，袁既做了大總統，應該將河南都督一缺，留贈表弟兄，也是他不忘親舊的好意。語中有刺。怎奈張鎮芳倚勢作威，專務朘削，不恤民生，漸致盜賊蠭起，白日行劫，所有擄掠姦淫等情事，每月間不下數十起，報達省中。那老張全不過問，但在臥榻裡面，吞雲吐霧，按日裡與妻妾們練習那小洋槍，水洋炮的手段。也算是留心軍政。全省人民，怨聲載道，無從呼籲。長江水上警察第一廳廳長彭超衡，目睹時艱，心懷不忍，乃邀集軍警學各界，列名請願，臚陳張鎮芳六大罪案，請參議員提前彈劾。請願書云：<break time="100ms" />　　為請願事：河南都督張鎮芳到任經年，凡百廢弛，其種種劣跡，不勝枚舉，特揭其最確鑿者六大罪狀，為貴院縷陳之：（一）摧殘輿論。河南處華夏之中心點，腹地深居，省稱光大，正賴輿論提倡，增進人民知識，而張鎮芳妄調軍隊，逮捕自由報主筆賈英夫，出版自由，言論自由，皆約法所保障，該督竟敢破壞約法，其罪一。（二）甘犯煙禁。洋煙流毒，同胞沉淪，民國成立，首懸厲禁，皖之焚土，湘之槍斃，鄂之遊街，普通人民，均受制裁，而鎮芳橫陳一榻，吞吐自如，不念英人要挾，交涉棘手，倚仗威勢，醉傲煙霞，其罪二。（三）縱軍養匪。河南土匪蠭起，民不堪命，鎮芳手握重兵，不能克期肅清，亦屬養匪殃民，況復縱撫標親軍在許、襄騷擾，巡防第一第八兩營，在汝、川、襄、葉等處，私賣軍火，與匪通氣，兵耶匪耶，同一病民，其罪三。（四）任用私人。李時燦侵蝕學款，反對共和，人咸目為大怪物，迭經各界攻擊，而鎮芳初任之為秘書，繼薦之長教育，恐學界有限脂膏，難填無窮欲壑；且反對共和之賊，廁身教育，不過教人為奴隸，為牛馬，仕林前途，無一線光明，其罪四。<break time="100ms" />　　（五）蔑視法權。鎮芳有保護私宅衛隊百名，係伊甥帶領，倚乃舅威勢，因向項城縣知事關說私情，未准其請，膽敢帶領衛隊，搗毀官署，毆辱知事。夫知事一縣之如官，行政之代表，伊甥竟以野蠻對待，而鎮芳縱容不究，弁髦法令，其罪五。（六）草菅人命。袁寨炮隊曾拿獲行跡可疑之人七名，送項城縣訊問，供係謝保勝潰軍，並無他供。迨後病斃一名，逃脫二名。所有樊學才四名，仍然在押。朱春芳硬指為伊子朱樹藩槍斃案中要犯，串通議員夏五雲，賄賂張鎮芳，竟下訓令，飭項城知事，不問口供，槍斃樊學才四名，軍民冤之。夫專制時代無確實口供，尚不輕斬決，而鎮芳惟利是圖，竟以三字冤獄，枉斃人命，其罪六。綜以上六罪，皆代表等或出之目睹，或調查有據者也。素仰貴院代表全國，力主公論，不侵強權，是以代表羈住他鄉，不忍鄉里長此蹂躪，為三千萬人民呼籲請命，伏祈貴院提前彈劾，張賊早去一日，則人民早出水火一日，不勝迫切待命之至。須至請願者。
    </voice>
</speak>
