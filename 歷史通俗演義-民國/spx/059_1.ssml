<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十九回<break time="100ms" />　　聲罪致討檄告中原　搆怨興兵禍延鄰省
    </voice>
    <voice name="zh-HK-WanLungNeural">
        <break time="100ms" />
			　　卻說唐繼堯既正式誓師，復做了一篇討袁的檄文，佈告天下。這檄文中列著十九大罪，把袁世凱的隱情，和盤托出，比那陳琳討曹操，駱賓王討武曌，尤覺淋漓盡致，令人叫絕。<break time="100ms" /><break time="100ms" />　　小子特詳錄如下：<break time="100ms" />　　維中華民國五年元旦，雲南中華民國護國軍軍政府，都督唐繼堯，第一軍司令官蔡鍔，第二軍司令官李烈鈞檄曰：蓋聞輔世之德，篤於忠貞，長民之風，高於仁讓。<break time="100ms" />　　使梟聲雄夫，野心狼子，逞城狐之凶姿，弄僭竊之高位，則我皇王孝孫，並世仁讓，誼承先烈，責護斯民。哀恫鬱紆，成茲憤疾，大義敦敕，誰能任之？國賊袁世凱粗質曲材，賦性奸黠，少年放僻，失養正於童蒙，早歲狂游，習雞鳴於燕市；積其鳴吠之長，遂入高門之竇。合肥小李，驚其譎智，謂可任使，稍加提擢，遂蒙茸澤，身起為雄。不意其浮夫近能，淺人侈志，昧道懵學，聘馳失軫，遂使顛蹄東國，覆公餗以招虎狼；狡詐興戎，缺金甌以羞諸夏。適清廷昏昧，致稽刑戮，猶包藏穢毒，不知愧恥，殫其暮夜之勞，妄竊虎符之重，黃金橫帶，賣孱主於權門，黑水滔天，引強敵以自重。雖奸逆著明，清廷知戒，猶潛伏羽勢，隱持朝野。降及辛亥，皇漢之義，如日中天，浩氣颺飛，噴薄宇宙，風雲滂沛，集興武漢之師，士馬精妍，遠響東南之鼓；造黃龍而會飲，納五族於共和，大勢坌集，指日可期。天不佑華，誕興賊子，蠢彼滿室，引狼自庇。袁乃憑借舊資，攀援時會，偽作忠良，牢籠將卒，脅逼孤寡，奪據朝權，復偽和民聲，迷奪時賢，虛結鬼神，信誓旦旦，懦夫懼戒，過情獎許。維時南軍渠帥，實亦豁達寡防，墮彼奸計，倒持太阿，豢此凶逆。迨大邦既集，勢威益專，遂承資跋扈，肆行兇忒，賄通虺蜮，棋佈陰謀，毒害勛良，搖惑眾志，造作威福，淆撼國基，背法畔民，破敗綱紀，癸丑之役，遂有討伐之師。天未悔禍，義聲失震，曾不警省，益復放橫，驕弄權威，脅肩廊廟。是以小人道長，凶德匯征，私托外援，濫賣國權。弒害民會，私更法制，縱兵市朝，威持眾論，布散金璧，誘導官邪，冀以其積威積惡之餘，乘世風頹靡廉恥滅沒之後，得遂其倒行逆施，僭登九五之欲。故四載以還，天無常經，國無常法，民無定心，官無定制，丹素不終朝，功罪不盈月，游探驕兵，睚眥路途，貪官污吏，黷亂朝野，以致庶政敗弛，商工凋敝，尤復加抽房畝，朝夕斂征，假辭公債，比戶勒索，淫刑慘苛，民怨沸騰，凶燄所至，道路以目，此真世道凌夷之秋，天人閉隱之會，四凶所不敢為，湯武所不能宥者矣。
    </voice>
</speak>
