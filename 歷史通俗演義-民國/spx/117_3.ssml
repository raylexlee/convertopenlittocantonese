<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　湖南督軍吳光新，本是段氏嫡派，得繼張敬堯後任，兼充長江上游總司令，已見前文。蒞鄂已有多日，因見岳州、長沙為南軍所佔據，無隙可乘，不得已寓居湖北。張敬堯奉令查辦，始終不肯到京，尚在湖北潛住。自經徐樹錚密電到鄂，由吳光新接著，遂與張敬堯會商，圖取湖北，助攻直軍，並因舊部趙雲龍駐守河南信陽縣，好教他乘機發難，攻奪河南。當下發一密電，囑告雲龍，約期並舉。鄂督王占元與曹吳聯絡一氣，當然隱忌吳光新，時常派人偵查，防有他變。及直皖戰起，偵察益嚴，所有吳光新暗地舉動，竟被王占元察知，遂借請宴為名，備了柬帖，邀吳入飲。吳光新未曾防著，還道是密謀未泄，樂得擾他一餐，快我老饕。況臨招不赴，乃是官場所忌，並足使王占元生疑，為此貿然前往，怡然入席。主客言歡，觥籌交錯，暢飲了一二小時，已覺酒意微醺。突由王占元問及近畿戰事，究係誰曲誰直？吳光新不覺一驚，勉強對答數語，尚說是時局危疑，不堪言戰。假惺惺。王占元掀髯微笑道：「君亦厭聞戰事麼？如果厭戰，請在敝署留宿數宵，免滋物議。」說著，即起身出外，喚入武士數名，扯出吳光新，驅至一間暗室中，把他軟禁起來。吳光新孤掌難鳴，只好由他處置，惟自悔自歎罷了。得生性命，還是幸事。王占元既拘住吳光新，更派出鄂軍多人，往收吳光新部曲，果然吳軍聞信，乘夜嘩變，當被鄂軍擊退，解散了事。獨張敬堯生得乖巧，已一溜煙似的遁出鄂省，得做了一個漏網魚。占元遂通電曹、吳，曹、吳亦為欣慰。嗣復接得廣東軍政府通電，也是聲討段氏，但見電文中云：<break time="100ms" />　　國賊段祺瑞者，三玷揆席，兩逐元首，舉外債六億萬，魚爛諸華，募私軍五師團，虎視朝左，更復昵嬖徐樹錚，排逐異己，嘯聚安福部，劫持政權。軍事協定，為國民所疾首，而堅執無期延長；青島問題，宜盟會之公評，而主張直接交涉；國會可去，總統可去，而挑釁煽亂之徐樹錚，必不可去；人民生命財產，可以犧牲，國家主權，森林礦產，可以犧牲，而彼輩引外殘內之政會，必不可以犧牲。兇殘如朱溫、董卓，而兼鬻國肥私，媚外如秦檜、李完用，而更擁兵好亂。綜其罪惡，罄竹難書。古人權奸，殆無其極。軍府恭承民意，奮師南服，致討於毀法賣國之段祺瑞，及其黨徒，亦已三稔於茲，不渝此志。徒以世界弭兵，內爭宜戢，周旋壇坫，冀遂澄清。而段祺瑞狼心不化，鷹瞵猶存，嗾使其心腹王揖唐者，把持和局，固護私權，揖盜談廉，言之可丑。始終峻拒，寧有他哉？亂源不清，若和奚裨。吳師長佩孚，久駐南中，洞見癥結，痛心國難，慷慨撤防。直奉諸軍，為民請命，仗義執言，足見為國鋤奸，南北初無二致也。乃段祺瑞怙惡飾過，獎煽奸回，盤踞北都，首搆兵釁，以對南黷武之政策，戕其同袍，以不許對內之邊軍，痛毒畿輔。天命不足畏，人言不足恤，但知異己即噬，不惜舉國為仇，故曩諉為南北之爭者，實未徹中邊之論也。道路傳言，僉謂該軍有某國將校，陰為之助，某氏顧問，列席指揮，友邦親善，知必讏言，揣理度情，當不如是。然而敬瑭猶在，終覆唐室，慶父不除，莫平魯難。今者直省諸軍，聲罪致討，大義凜然，為國家振綱紀，為民族爭人格，揮戈北指，薄海風從。軍府頻年討賊，未集全勛，及時鷹揚，義無反顧，是用獎率三軍，與愛國將士，無間南北，並力一向，誅討元凶。其有附逆兵徒，但知自拔，咸與維新。若更徘徊，必貽後悔。維我有眾，壹乃心力。除惡務盡，共建厥勛。褫奸雄之魄，毋或後時，抉郿鄔之藏，相偕飲至。昭告遐邇，盍興乎來！<break time="100ms" />　　據這電文，明明是岑春暄主張，與曹、吳遙相呼應，直派聯合岑、陸，已見一百十四回中。曹、吳大喜，頒示將士，遂令軍心益奮，慷慨臨戎。小子有詩歎道：<break time="100ms" />　　武夫本是國干城，禦侮原應不愛生。<break time="100ms" />　　可惜局中差一著，奮身誤作鬩牆爭。<break time="100ms" />　　欲知兩軍再戰情形，請看下回便知。<break time="100ms" />　　絕交不出惡聲，是謂之君子人。試觀直、皖之爭彼此相詬，無異村嫗鄉童之所為。試思同袍同澤，本有偕作偕行之義務，就使意見不合，偶與絕交，亦當為國家起見，各就本職，守我範圍，豈可自相詆誹，自相攻擊乎？況虛詞架誣，情節支離，徒快一時之意氣，甘作兩造之讏言，本欲欺人，適以欺己。天下耳目，非一手可掩，何苦為此山膏罵豚之伎倆也。彼段芝貴之遭敗，與吳光新之被拘，皆失之躁率，均不足譏，即勝人執人者，亦為君子所不齒。朝為友朋，暮成仇敵，吾不願聞此豆萁相煎之慣劇也。
    </voice>
</speak>
