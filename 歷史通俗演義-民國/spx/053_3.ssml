<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　中國帝制之主張，歷時已久。我國人民所以主張帝制者，其理由蓋謂中國幅員廣大，五族異俗，而人情浮動，教育淺薄。按共和國體，元首常易，必為絕大亂端，他國近事，可為殷鑒。不但本國人生命財產，頗多危險，即各友邦僑民事業，亦難穩固。我民國成立，已歷四稔，而殷戶巨商，不肯投資，人民營業，官吏行政，皆不能為長久計劃。人心不定，治理困難，國民主張改革國體之理由，實因於此也。政府為維持國體起見，無不隨時駁拒，乃近來國民主張之者，日見增加，國中有實力者，亦多數在內。風潮愈烈，結合愈眾，如專力壓制，不獨違拂民意，誠恐於治安大有妨礙。政府不敢負此重責，惟有尊重民意，公佈代行立法院通過之法案，組織國民代表大會，公同議決此根本問題而已。當各省人民，向立法院請願改變國體時，大總統曾於九月六日，向立法院宣示意見，認為不合時宜。十月十日大總統申令，據蒙、回王公及文武官吏等呈請改定國體，又告以輕率更張，殊非所宜，並誡各選舉監督，遵照法案，慎重將事。十月十二日，又電令各省選舉監督，務遵法案，切實奉行，勿得急遽潦草各等因。足見政府本不贊成此舉，更無急激謀變更國體之意也。本國約法主權，本於國民全體，國體問題，何等重大，政府自不得不聽諸國民之公決。政府處此困難，多方調停，一為尊重法律，一為順從民意，無非冀保全大局之和平也。大多數國民意願，現既以共和為不適宜於中國，而問題又既付之國民代表之公決，此時國是，業經動搖，人心各生觀望，政府即受影響，商務已形停滯，奸人又乘隙造謠，尤易驚擾人心。倘因國是遷延不決，釀成事端，本國人固不免受害，即各友邦僑民，亦難免恐慌。國體既付議決，一日不定，人心一日不安，即有一日之危險，此顯而易見者也。當國體討論正烈之際，政府深慮因此引起變做，一再電詢各省文武官吏，能否確保地方秩序，該官吏等一再電復，僉謂國體問題，如從民意解決，則各省均可擔任地方治安，未據有裡面反對熾烈，情形可慮之報告，政府自應據為憑信。至本國少數好亂之徒，逋逃外國，或其他中國法權不到之處，無論共和君主，無論已往將來，純抱破壞之暴信，無日不謀釀禍之行為。然只能造謠鼓煽，毫無何等實力。數年以來，時有小亂發現，均立時撲滅，於大局上未生影響。現在各省均加意防範，凡中國法權不到之處，尚望各友邦協力取締，即該亂人等，亦必無發生亂事之餘地矣。當貴國政府勸告之時，各省決定君主立憲者，已有五省，各省投票之期，亦均不遠。總之在我國國民，則期望本國長治久安之樂利，在政府則並期望各友邦僑民，均得安心發達其事業，維持東亞之和平，正與各友邦政府之苦心，同此一轍也。以上各節，即希轉達貴政府為荷。<break time="100ms" />　　越數日，日本代理公使，又到外交部，代表日本政府，聲言中政府答復文，甚不明瞭，請再明白答復。當經陸總長面答道：「目下國體投票，已有十多省依法辦理，總之民意所趨，非政府所能左右，敝政府如可盡力，無不照辦，借副友邦雅意」等語。欺內欺外，全是說謊。日代使乃去。嗣復接法、意兩國警告文，大致與三國警告相同，又由外交部答復，只推到民意上去，且言：「政府必慎重將事，定不致有意外變亂，萬一亂黨乘機起釁，我政府亦有完全對付的能力，請不必代慮」云云。於是各國公使，乃暫作壁上觀，寂靜了好幾天。各省投票，亦依次舉行，全是遵照政府所囑，硬迫國民代表，贊成君主立憲。袁總統方覺得順手，快慰異常。
    </voice>
</speak>
