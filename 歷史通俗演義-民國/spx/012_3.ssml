<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　民國肇造，政黨勃興，我國民政治之思想發達，已有明征，較諸從前帝政時代，人民不知參政權之寶貴者，何止一日千里。環球各國，皆恃政黨，與政府相須為用，但黨派雖多，莫不以愛國為前提，而非參以各人之意見。我國政黨，方在萌芽，其發起之領袖，亦皆一時人傑，抱高尚之理想，本無絲毫利己之心，政見容有參差，心地皆類純潔。惟徒黨既盛，統系或歧，兩黨相持，言論不無激烈，深恐遷流所及，因個人之利害，忘國事之艱難。方今民國初興，尚未鞏固，倘有動搖，則國之不存，黨將焉附？無論何種政黨，均宜蠲除成見，專趨於國利民福之一途。若乃懷挾陰私，激成意氣，習非勝是，飛短流長，藐法令若弁髦，以國家為孤注，將使滅亡之禍，於共和時代而發生。揆諸經營締造之初心，其將何以自解？興言及此，憂從中來。凡我國民，務念鬩牆禦侮之忠言，懍同室操戈之大戒，折衷真理，互相提攜，忍此小嫌，同扶大局，本大總統有厚望焉！此令。<break time="100ms" />　　又諭禁軍警云：<break time="100ms" />　　軍人不准干預政治，迭經下令禁止在案，凡我軍人，自應確遵明令，以肅軍律。聞近日軍界警界，仍有干涉政治之行為，殊屬非是。須知軍人為國干城，整軍經武，目不暇給，豈可曠棄天職，越俎代庖，若挾持武力，率意逕行，萬一激成風潮，國家前途，曷勝危險？至警界職在維持治安，尤不應隨聲附和，致釀釁端。除令陸軍內務兩部傳諭禁止外，特再申告誡，其各守法奉公，以完我軍警高尚之人格！此令。<break time="100ms" />　　看官閱此兩令，當時總以為言言金玉，字字珠璣，哪知袁總統的本意，卻自有一番作用，小子也到民國五年，才知老袁命令，隱寓輕重呢。正是：<break time="100ms" />　　掩耳盜鈴成慣技，盲人瞎馬陷深池。<break time="100ms" />　　袁總統已脅服議員，又有一番手段，遣散各方軍隊，鞏固中央政權，欲知詳情，再閱下回。<break time="100ms" />　　政黨二字，利害參半，若為智識單簡，血氣未定之人物，一經結黨，必予智自雄，利未獲而害先見。故政黨之名，行於文化優美之國，或可收競爭競進之效，否則難矣。我國人民，罕受教育，道德學問，多半短淺。致以政黨之名，反為梟雄所利用，其反對者適受其侮弄而已。若夫內閣改組，易唐為陸，尚為老袁之過渡人物，袁之進步在此，政黨之退步亦在此，逐回細閱，耐人尋味不少云。
    </voice>
</speak>
