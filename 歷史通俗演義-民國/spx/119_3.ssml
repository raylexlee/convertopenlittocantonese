<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說段派失勢，靳閣復興，靳雲鵬復由曹、張推舉，徐總統特任，起署國務總理。閣員亦互有參換，外交總長陸徵祥，內務總長兼署交通總長田文烈等，並皆免職，即任顏惠慶署外交總長，張志潭署內務總長，周自齊署財政總長，董康署司法總長，范源濂署教育總長，王乃斌署農商總長，葉恭綽署交通總長，靳雲鵬自兼署陸軍總長，內閣又算成立了。靳氏二次登台，更欲收攬時譽，力謀和平，特請徐總統不究既往，赦免安福部餘支。徐總統乃有脅從罔治的赦文。靳氏復思履行前議，為南北統一計劃，請命總統，召曹、張兩使到京，商決時局問題。曹錕、張作霖並皆應召，各乘專車入都，與靳相見。三親翁並會一堂，和氣融融，自然歡洽。嗣經徐總統下令，裁撤四川、廣東、湖南、江西四省經略使缺，改任曹錕為直魯豫巡閱使，與張作霖職權相同，副使就令吳佩孚升任。張作霖與吳佩孚，雖未免猜忌，但此時尚沒有甚麼惡感，所以中央超擢吳氏，張亦不加異詞。獨吳氏主張的國民大會，被張作霖極力批斥，謂政府自有權衡，用什麼國民大會，因此靳氏轉告吳佩孚，就把他一時偉議，無形打消。吳氏之與張反對，激成後來之武力統一政策，實自此始。只靳氏提議的南北統一，張作霖還表同情。曹錕是個無可無不可的人物，也即同聲附和，盡令靳氏一力做去。兩巡閱使駐京半個月，分電各省督軍，採集時議。這是表面上的虛文。各督軍派遣代表，趨集天津，曹、張就此出京，由靳雲鵬送至津門，即與各省督軍代表，晤商一宵。各代表統順風敲鑼，何人敢持異議？那時曹、張喜氣洋洋，分道自歸原鎮，靳總理也即還京，各代表亦統回本省去了。<break time="100ms" />　　自靳總理還京以後，便想把南北統一計劃，積極進行，無如南方軍閥，已是黨派紛歧，比前次議和時候，還要為難。滇、黔、粤、桂各成仇敵，舊國會一部分議員，離粤赴滇，自開國會，議決取消岑春暄政務總裁職務，補選貴州督軍劉顯世為政務總裁。一國中有三國會，如何致治？劉本為廣東軍政府選入，未曾就職，仍與唐繼堯唇齒相依，不願合入桂系，旋經北京靳總理，及南北議和總代表李督軍，一再電勸，敦促和平，唐、劉二人乃通電各省，表明意見。文云：<break time="100ms" />　　西南護法，於今三載，止兵言和，業已二週。因法律外交兩問題，迄無正當解決之法，以致和會久經停頓，時局愈益糾紛。夫維持法紀，擁護國權，此吾輩夙抱之主張，亦國民應盡之天職。顧大義所在，雖昭若日星，而時勢變遷，則真意愈晦，是非莫辨，觀聽益淆。吾輩救國護法之初衷，將無以大白於天下，而僉壬假借，得以自便私圖，恐國家前途，益敗壞而不可挽救。吾輩為貫徹主張計，謹掬真誠，鄭重宣言，以冀我全國父老兄弟之共鑒，特立條件如下：（甲）關於收束時局之主張。<break time="100ms" />　　（一）南北和平辦法，應由正式和會解決。（二）和議條件，以法律外交兩問題，為國本所關，須有正當之解決。<break time="100ms" />　　（乙）關於刷新政治根本救國之主張。（一）宜將督軍以及其他特設兼轄地方之各種軍職，一律廢除，單設師旅長等統兵人員，直隸於陸軍部，專任行兵及國防事務。<break time="100ms" />　　（二）全國軍隊，應視國防財政情形，編為若干師旅，其餘冗兵，一律裁汰。裁兵事宜，特設軍事委員會，計劃執行。（三）實行民治主義，雖在憲法未定以前，宜先籌辦各級地方自治，尊重人民團體，以確立平民政治之基礎，而實現國民平等自由之真精神。上列各條，繼堯、顯世，謹決心矢志，奉以周旋，邦人諸友，其有與我同志者乎？吾輩當禱祀以期。至地方畛域，黨派異同，非所敢擇也。<break time="100ms" />　　據這電文，似乎有條有理，一些兒不存私見，於是北方各省軍閥家，也有復電相答，表示同情。正是：<break time="100ms" />　　豈必心中期實踐，何妨紙上作高談。<break time="100ms" />　　欲知復電中如何措詞，持至下回錄明。<break time="100ms" />　　刑賞為國家大典，無論若何政體，要不能有功無賞，有罪無刑。獨自民國成立以來，法律已處於無權，冒功邀賞者，實繁有徒，而禍國殃民諸罪犯，則往往為法律所不逮，就使中央政府，煌煌下令，而逋逃有藪，趨避有方，烏從而緝捕之？試觀日本公使之容留九人，拒絕引渡，無論日使之是否依法，但即中國之刑律而論，已等諸無足重輕之列，有罪不能加罰，何憚而不為亂耶？吳佩孚之主張國民大會，此時尚有意求名，故倡議正大，但言之非艱，行之維艱，即令吳氏坐言起行，恐未必能達目的，況掣肘者之群集其旁也。若夫靳翼青之主張統一，計非不善，滇黔二督之發表意見，語亦甚公，但終不得完滿之結果者也，吾得而斷之曰：<break time="100ms" />　　「言不顧行，行不顧言。」
    </voice>
</speak>
