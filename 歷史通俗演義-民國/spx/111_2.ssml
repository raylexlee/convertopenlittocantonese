<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　軍興以來，徵調頻繁，各省經制軍隊，不敷分佈，因之招募日廣，餉需驟增，本年度概算支出之數，超過歲入甚巨，實以兵餉為大宗。此外各軍積欠之餉，為數尚多。當此民窮財匱，措注為艱，即息借外資，亦屬一時權宜之計，將來還本償息，莫非取諸民間，紓須臾之急，適以增無窮之累。抑且治軍之道，餉源為重，久饑之卒，循撫良難，統馭設有稍疏，則事變或難盡弭。本大總統受任伊始，力導和平，實發於為民請命之誠。現大局雖未底定，而停戰久已實行，徒養不急之兵，虛耗有盡之餉，非所以奠民生，固邦本也。至若軍餉支出，悉資賦稅，比來國家多故，百業不興，農成商通之數，已遜承平，益以整理失宜，歲入銳減，長此以往，固有餉源，涸可立待，被兵省份，更無論矣。本大總統興念及茲，夙夜祗懼，計惟有裁減兵額，清釐稅收，救弊補偏，暫資調節。茲據四川、廣東、湖南、江西四省經略使直隸督軍曹錕，東三省巡閱使奉天督軍兼署省長張作霖，長江巡閱使安徽督軍倪嗣衝，江蘇督軍李純，湖北督軍王占元，江西督軍陳光遠，署浙江督軍盧永祥，時浙督楊善德病歿，由淞滬護軍使盧永祥升調。署吉林督軍鮑貴卿，吉督孟恩遠調京，鮑由黑督調任。黑龍江督軍孫烈臣，繼鮑後任。山東督軍張樹元，山西督軍閻錫山，河南督軍兼署省長趙倜，湖南督軍兼署省長張敬堯，福建督軍兼署省長李厚基，陝西督軍陳樹藩，甘肅省長兼署督軍張廣建，新疆省長兼署督軍楊增新，熱河都統薑桂題，察哈爾都統田中玉，綏遠都統蔡成勛，江蘇省長齊耀琳，安徽省長呂調元，湖北省長何佩溶，浙江省長齊耀珊，江西省長戚揚，山東省長屈映光，陝西省長劉鎮華，直隸省長曹銳，長江上游總司令吳光新等，聯名電呈，稱：「中央財政奇絀，軍費實居巨額，如各省徒責難於中央，於義未安，於事無濟。權宜濟變，勢不外開源節流兩端。如就軍隊裁減二成，以之鎮懾地方，尚可敷用，約計歲省二千萬圓，一面由中央責成各省，督飭財政廳，於丁漕稅契各項，暨一切雜捐，切實整頓，涓滴歸公，增入之款，亦當有二千萬圓左右，確定用途，暫充軍餉。一俟和平就緒，裁兵之議，首先實行」等語。該督軍等明於大計，兼顧統籌，體國之忱，良深嘉許。所擬裁減軍額二成及整頓賦稅各辦法，簡要易行，與中央計劃正合。即著各該管官署，會同各該督軍省長總司令等，妥速籌議，確定計劃，剋日施行。經此次裁減之後，並應認真訓練，以期餉不虛糜。至於清釐賦稅，首重得人，著責成財政部暨各省長官，於督征經征官吏，嚴為遴選，仍隨時留心考核，切實糾察，以祛積弊。總期兵無冗額，士可宿飽，減輕閭閻之疾苦，培養國家之元氣，本總統實嘉賴焉。將此通令知之。此令！<break time="100ms" />　　看官！你道各省督軍省長，聯名呈請，果真是為國節財，通曉大計麼？從前袁項城時代，只有一班國民黨，與袁項城死做對頭。後來項城一死，北洋軍系，遂分作兩派，一是皖系，一是直系。皖系就是段派，與民黨不協，常欲挾一武力主義，剗除民黨，所以南北紛爭，連年不解。直系本是馮河間為首，馮既下野，資格最崇的要算曹錕。錕嘗與馮聯合一氣，嗣經徐東海從中調停，乃偶或助段，但終為直系中人，不過為片面周旋，究未願向段結好。再加出一位張大帥來，據住關東三省，獨抱一大蒙滿主義，既不聯直，又不聯皖，前次為小徐誘動，謀取副總統一席，所以助段逼馮。及馮去徐來，副總統仍然沒份，累得張大帥空望一場，於是心下怪及小徐，更未免猜及老段。閱者看過前文，當知前因後果。三派鼎立，爾詐我虞，哪裡肯協力同心，經營國是？各省督軍省長，如徐總統通令中所述，有直派的，有皖派的，有奉派的，彼此牽率入呈，無非表面上賣個虛名，粉飾大局，其實暗中傾軋，入主出奴，就是叫他實行裁兵，他亦未必從令。軍閥家的威力，全靠著許多丘八老爺，若逐漸裁減，威力何存？所以他的呈文，簡直是有口無心，隨說隨忘的。<break time="100ms" />　　惟這位老總統徐世昌，本來是翰苑出身，夙嫻文藝，及出任東三省總督，始得躬膺節鉞，結識了若干武夫。到了受任總統，逆料國民心理，厭亂惡兵，因此力主和平，提倡文治，如前清宿儒顏習齋、李▉兩師生，並令入祀文廟，且就公府旁舍，辟前清太僕寺舊址，設立四存學會。四存名義，就是顏習齋所講的存人、存性、存禮、存治四綱。有時政務少閒，或邀入樊樊山、易實甫、嚴范蓀等遺老，評風吟月，飲酒賦詩，立了一個晚晴簃詩社，作為消遣。夾敘一段徐氏文治，也是忙中補筆。無如尚文的古調獨彈，如何普及？尚武的積重難返，相率爭權。老徐非不聰明，乃欲運用一靈敏手腕，駕馭武人。惟段派因老徐上台，全是安福部推戴，應居監督地位，故老徐有所舉動，往往為所鈐制。就是南北和議的決裂，也是為此。
    </voice>
</speak>
