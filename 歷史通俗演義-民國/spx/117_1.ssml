<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第一一七回<break time="100ms" />　　吳司令計敗段芝貴　王督軍誘執吳光新
    </voice>
    <voice name="zh-HK-WanLungNeural">
        <break time="100ms" />
			　　卻說徐樹錚帶領衛隊，直入京師，將演逼宮故事，一面至將軍府，強迫各員，聯銜進呈，請即褫奪曹錕、曹鍈、吳佩孚官職，下令拿辦。曹鍈為曹錕第七弟，曾任近畿旅長，故小徐亦列入彈章，並推段祺瑞領銜，呈入總統府，大有咄咄逼人的氣勢。徐總統不便遽從，延擱一宵，未曾批准。那小徐確是厲害，竟率衛隊圍住公府，硬要老徐懲辦曹吳，否則即不認老徐為總統。徐總統無奈，只好下一指令道：<break time="100ms" />　　前以駐湘直軍，疲師久戍，屢次籲請撤防，當經電飭撤回直省，以示體恤。乃該軍行抵豫境，逗留多日，並自行散駐各處，實屬異常荒謬。吳佩孚統轄軍隊，具有責成，似此措置乖方，殊難辭咎，著即開去第三師師長署職，並褫奪陸軍中將原官，暨所得勛位勛章，交陸軍部依法懲辦。其第三師原係中央直轄軍隊，應由部接收，切實整頓。曹錕督率無方，應褫職留任，以觀後效。軍人以服從為天職，中央所以指揮將帥者，即將帥所以控制戎行。近年綱紀不張，各軍事長官，往往遇事輒托便宜，以致軍習日漓，規律因之頹弛。嗣後各路軍隊，務當恪遵中央命令，切實奉行，不得再有違玩，著陸軍部通令遵照。此令。<break time="100ms" />　　看官！你想這道命令，曹吳兩人，尚肯聽受麼？當下由曹錕出面，聯同東三省巡閱使張作霖，長江三督軍李純、王占元，陳光遠等，發一通電，具論老段及小徐罪狀，大略如下：<break time="100ms" />　　自安福部結黨營私，把持政柄，挾其國會多數之勢力，左右政局，而陰謀作用，輒與民意相反，實為禍國之媒，濅成輿論之敵。其尤影響國事者，政爭所及，牽動閣潮，以致中樞更迭不定，庶政未由進行。甚至黨派之後，武力為援，政治中心，益形杌陧。試察其行動之機，則發縱而指使者，多係徐樹錚等主持，恣睢專橫，事實昭然。元首明燭破奸，於是下令開去徐樹錚籌邊使之職，解其兵權，籌紓黨禍，並因靳揆辭職，提出周少樸氏，即周樹模，徐欲用周代靳，已送咨文至眾議院，未得議員同意。方期從容組閣，以文治之精神，奠邦基於永固。詎倏傳驚耗，變出非常，合肥方面，以段芝貴為總司令，派邊防軍，直趨保定，宣言與直軍宣戰，並計定攻蘇攻鄂，攻豫攻贛，強迫元首，下令討伐。近日元首已被其監視，舉動均失其自由，假借弄權，惟出自一二奸人之手。此時政本已搖，發號施令，無非倒行逆施之舉，似此專橫謬妄，實為全國之公敵。夫元首有任免官吏之權，乃因免一徐樹錚，彼竟敢遽行反抗，訴諸武力。以直軍而論，自湘南久戍，奉准撤防，無非藉資休整，備國家禦侮之用，既無軌外之行動，有何討伐之可言？詎合肥欲施其一網打盡之計，是以有觸即發，為徐樹錚之故，為安福部之故，乃不惜包圍元首，直接與曹錕等宣戰，總施攻擊。錕等素以和平為職志，對此釁起蕭牆，無術挽救，迫不得已，惟有秣馬厲兵，共伸義憤。紓元首之坐困，拯大局於瀕危。掃彼妖氛，以靖國難。特此電聞。<break time="100ms" />　　通電喧傳，全國鼎沸。再加張作霖回到奉天，立即派遣重兵，入山海關，也有一篇宣言書，說是：「作霖奉令入都，冒暑遠征，冀作調人，乃我屢重涕而道，人偏充耳勿聞。現聞京畿重地，將作戰場，根本動搖，國何由立？且京奉鐵路關係條約，若有疏虞，定生枝節。用是派兵入關，扶危定亂。如有與我一致，願即引為同袍，否則視為公敵」等語。這是張雨帥獨自出名，與上文聯銜發電的文章，又似情跡不同，未嘗指明討段。其實乃是聰明辦法，留一後來餘地，看官莫要被他瞞過呢。謂予不信，試看後文。<break time="100ms" />　　曹錕得知奉軍入關的消息，料知他前來援應，遂放膽出師，親赴天津，當場行誓眾禮，派吳佩孚為總司令，號各軍為討賊軍，即就天津設大本營，高碑店設司令部，一意與段軍對敵。段軍分四路進兵，第一路統領劉詢，第二路統領曲同豐，第三路統領陳文運，第四路統領魏宗瀚，均歸總司令段芝貴調度。總參謀就是徐樹錚。七月十四日，兩軍相距，不過數里，刁鬥相聞，兵刃已接，眼見是戰雲四布，無法打銷了。總統府中尚發出通令云：<break time="100ms" />　　民國肇造，於茲九年，兵禍侵尋，小民苦於鋒鏑，流離瑣尾，百業凋殘，群情皇皇，幾有儳焉不可終日之勢。<break time="100ms" /><break time="100ms" />　　本大總統就任之始，有鑒於世界大勢，力主和平，比歲以來，兵戈暫戢，工賈商旅，差得一息之安，猶以統一未即觀成，生業不能全復。今歲江浙諸省，水潦為災，近畿一帶，雨澤稀少，糧食騰踴，訛言明興，眷言民艱，憂心如搗。乃各路軍隊，近因種種誤會，致有移調情事，兵車所至，村里驚心，饑饉之餘，何堪師旅？本大總統德薄能鮮，膺國民付托之重，惟知愛護國家，保▉人民，對於各統兵將帥，皆視若子弟，倚若腹心，不能不剴切申誡。自此次明令之後，所有各路軍隊，均應恪遵命令，一律退駐原防，戮力同心，共維大局，以副本大總統保惠黎元之至意。此令。
    </voice>
</speak>
