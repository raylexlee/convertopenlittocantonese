<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　歐洲議和大會，為我國生死存亡所關，凡我國人，應如何同心協力，共挽國權，乃專使方爭勝於域外，而權奸作祟於國中，旬日以來，賣國之謀，進行益力。曹汝霖、陸宗輿、章宗祥、徐樹錚、靳雲鵬等，狼狽為奸，甘心媚日，跡其邇來所為罪狀，足以制國家之死命，約有二端，而以往之借款借械，賣路賣礦不計焉。略陳如下，冀共聲討。一曰掣專使之肘以媚日也。此次我國所派專使，尚能不辱國命力爭，日本因之大懷疑忌，始則用威嚇手段，冀制顧、王之發言，繼則行利誘主義，賄通曹、陸之內應。且使章宗祥回國運動，入長外交，以掣專使之肘。並豫先商議改竄已訂之中日秘約，以掩中外耳目，而彼諸賊，甘為虎倀。章氏既奉命西歸，曹、陸更效忠維謹，日前竟請當局電飭專使，對日讓步。夫中日之利害，極端相反，世所共知。吾國往日所被奪於日本之權利，方期挽救於壇坫。而乃遇事退讓，自甘屈服，豈非承認日本之霸權，而欲自儕於朝鮮乎？賣國之罪，夫豈容誅？此其罪狀一。二曰借邊防之名以親日也。年來北方軍閥之跋扈橫行，皆由徐樹錚、靳雲鵬等親日政策之所致，舉國權以易外款，殺同胞幾如草芥。全國父老，疾首痛心，而若輩迄無悔禍之意。近且大肆陰謀，借邊防為名，欲將參戰軍擴為九師十六混成旅，而與日人實行軍械同盟，將各省鐵路及兵工廠，抵借日款，並聘日人為教練官及技師。種種企圖，無非欲達其武力統一之目的。無論世界潮流，趨向和平，此等背逆時勢之舉，有百害而無一利。即使果如諸賊計劃，有萬一之效，而軍隊訓練之權，已操諸日人，兵器製造之廠，已屬於敵國，我國家尚能保其獨立耶？恐德人利用土耳其之故事，將復見於遠東。二次大戰，此其導火。既恣惡於現在，復貽禍於將來，諸賊之肉，其足食乎？此其罪狀二。凡茲二事，僅舉大端，其他違法不軌之行，諒為國人所共睹。<break time="100ms" />　　同人等遊學以來，鮮問內政，惟事涉對外，有損國權，則筆伐口誅，不遺餘力。矧諸賊近日賣國之罪，彰明較著，良心所逼，安敢緘默。用特舉其事實，訴諸國人，所望全國父老昆季，速籌對待國賊之法，安內攘外，咸繫乎此。蓋共和國家，民為主體，朝有奸人，而野無志士，將見國家遂即淪亡，而國民無力之譏，永蒙羞於歷史矣。<break time="100ms" />　　為這一電，激起北京學生的公憤，紛紛聚議，計在嚴拒賣國賊，並保全青島領土權，當由北京大學發起，即於五月三日下午，召集本校學生，全體會議。先是北京各學校已互相商議，定期在五月七日國恥紀念，會集天安門為大示威的運動，旋接得留學生通電，並聞青島問題將讓歸日本，乃急不暇待，就由北京大學為首倡，群集法科大禮堂，會議進行辦法四條：（一）是聯合各界，一致力爭。（二）是通電巴黎專使，堅持不簽字。（三）是通電各省，於五月七日國恥紀念，舉行遊街示威運動。（四）是決定星期日即四日，齊集天安門，舉行學界之大示威。當下有幾個資格較深的學生，登台演說，慷慨激昂，聲淚俱下。就中有法科學生謝紹敏，悲憤填胸，竟勃然登台，用中指放入口內，將牙一咬，指破血流，當即扯碎衣襟，取指血書成四大字，揭示大眾，眾目睽睽，望將過去，乃是「還我青島」一語。彼此越加感動，鼓掌聲，萬歲聲，相繼迭起，表現一種淒涼悲壯的氣象。嗣又遍發傳單，知照各校，與約翌日上午，邀請各校代表，借法政專門學校為會議場，集議進行辦法。各校接著傳單，無不贊成。轉眼間已隔一宵，法政專門學校已騰出臨時會所，專候各校代表到來，霎時間各校代表，聯翩趨至，共計得數十人。學校亦約十數，校名列後：<break time="100ms" />　　北京大學　法政專門學校　高等師範學校　中國大學<break time="100ms" />　　朝陽大學　工業專門學校　警官學校　農業學校　匯文大學　鐵路管理學校　醫學專門學校　稅務學校民國大學<break time="100ms" />　　數校代表齊集，當場會議，如何演說，如何散佈旗幟，如何經過各使館，表示請求，如何到曹汝霖住宅，與他力爭。一面預定秩序，各守紀律。至日將晌午，已經議畢，隨即分頭散去，趕制小白旗，且約下午二時，至天安門會齊。未幾已是午後，天安門橋南，先豎起一張大白旗來，上書一聯語云：<break time="100ms" />　　賣國求榮，早知曹瞞遺種碑無字。<break time="100ms" />　　傾心媚外，不期章惇餘孽死有頭。<break time="100ms" />　　末行又寫著一二十字，乃是北京學界挽賣國賊曹汝霖、章宗祥遺臭千古。這一張大旗下面，又有小白旗數十面，旗上寫著或為「取消二十一款」，或為「誓死力爭」，或為「保我主權」，或為「勿作五分鐘愛國心」，或為「爭回青島方罷休」，或為「寧為玉碎，勿為瓦全」，或為「頭可斷，青島不可失」。種種字樣，不可勝紀。就是謝紹敏的「還我青島」的血書，也懸掛在內。還有一班小學生，站立道旁，手中都高執白旗，大小不一，有用布質，有用紙質。旗上所書，無非是「賣國賊曹汝霖」、「賣國賊章宗祥」，小子有詩為證道：<break time="100ms" />　　甘將領土贈東鄰，賣國奸徒太不仁。<break time="100ms" />　　莫怪青年多越俎，興亡原繫匹夫身。<break time="100ms" />　　各校學生，陸續馳集，差不多有三千人。欲知眾學生行止如何，待至下回再表。
    </voice>
</speak>
