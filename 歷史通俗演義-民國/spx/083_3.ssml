<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　上年六月，本大總統申令，以憲法之成，專待國會，憲法未定，大本不立，亟應召集國會，速定憲法等因。是本屆國會之召集，專以制憲為要義。前據吉林督軍孟恩遠等呈稱：「日前憲法會議及審議會通過之憲法數條，內有眾議院有不信任國務員之決議時，大總統可免國務員之職，或解散眾議院，惟解散時，須得參議院之同意；又大總統任免國務總理，不必經國務員之副署；又兩院議決案，與法律有同等效力等語，實屬震悚異常。考之各國制憲成例，不應由國會議定，故我國欲得良妥憲法，非從根本改正，實無以善其後。以常事與國會較，固國會重，以國會與國家較，則國家重。今日之國會，既不為國家計，惟有仰懇權宜輕重，毅然獨斷，將參眾兩院即日解散，另行組織，俾議憲之局，得以早日改圖，庶幾共和政體，永得保障」等語。近日全國軍政商學各界，函電絡繹，情詞亦復相同，查參眾兩院，組織憲法會議，時將一載，迄未告成。現在時局艱難，千鈞一髮，兩院議員紛紛辭職，以致迭次開會，均不足法定人數，憲法審議之案，欲修正而無從，自非另籌辦法，無以慰國人憲法期成之喁望。本大總統俯順輿情，深維國本，應即准如該督軍等所請，將參眾兩院即日解散，克期另行選舉，以維法治。此次改組國會本旨，原以符速定憲法之成議，並非取消民國立法之機關，邦人君子，咸喻此意！此令。<break time="100ms" />　　這道解散國會的命令，當然由江朝宗副署了。朝宗雖已副署，也恐為此招尤，特通電自解道：<break time="100ms" />　　現在時艱孔亟，險象環生，大局岌岌，不可終日，總統為救國安民計，於是有本日國會改選之命令。朝宗仰承知遇，權代總理，誠不忍全國疑謗，集於主座之一身，特為依法副署，藉負完全責任。區區之意，欲以維持大局，保衛京畿，使神州不至分崩，生靈不罹涂炭。一俟正式內閣成立，即行引退。違法之責，所不敢辭。知我罪我，聽諸輿論而已。<break time="100ms" />　　發令以後，黎總統長吁短歎，總覺憤懑不安，意欲再明心跡，方可對己對人。小子有詩為證云：<break time="100ms" />　　文人筆舌武夫刀，擾擾中華氣量豪。<break time="100ms" />　　一體如何左右袒，枉教元首費憂勞。<break time="100ms" />　　欲知黎總統如何自明，試看下回續敘。<break time="100ms" />　　段總理免職，首先反抗者為張勛，而後來宣告獨立，乃讓倪嗣衝、張作霖等出頭，豈辮帥之先勇後怯耶？彼蓋故落人後，可以出作調人，而自遂其生平之願望。黎總統急不暇擇，便引為臂助，一心召請，菩薩待人，全出厚道，安知伏魔大將軍反為魔首也。至解散國會一事，伍廷芳不敢副署，因致辭職，獨江朝宗毅然入請，願為效勞，赳赳武夫，膽量固豪，其亦料將來之變幻否耶？而德不勝才之黎總統，則已不堪脅迫矣。
    </voice>
</speak>
