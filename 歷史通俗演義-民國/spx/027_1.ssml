<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十七回<break time="100ms" />　　戰湖口李司令得勝　棄江寧程都督逃生
    </voice>
    <voice name="zh-HK-WanLungNeural">
        <break time="100ms" />
			　　卻說旅長林虎，本與李烈鈞同黨，李至湖口，早已暗招林虎，令率軍前來援助。林即率眾北行，逾沙河鎮，直赴湖口，偏被九江鎮守使李純，派兵堵住。至此見李純一軍，實是要著。李烈鈞明知李純前來，是個勁敵，早運動歐陽武，迫他撤回。李純不肯回師，更兼北京政府，及武昌黎兼督，都飭他留駐防變，所以養兵蓄銳，專待林虎到來，與他角鬥。林虎既到湖口，怎肯罷休，便直逼李純軍營，開槍示威，李純手下的兵弁，已是持槍整彈，靜候廝殺，猛聞槍聲隆隆，即開營出擊。兩下交戰多時，不分勝負，各自收兵回營，相持不退。當由李純分電告警，越日，即電傳袁總統命令云：<break time="100ms" />　　前據兼領湖北江西都督事黎元洪，先後電稱：「據九江要塞司令陳廷訓電，因近日亂黨挾帶巨資，前來九江湖口，運動煽惑，約期舉事，懇請就近酌派軍隊，赴潯鎮懾，即經派兵前往；嗣據江西護軍使歐陽武電阻，已諭令前往軍隊預備撤回各營等語；茲又據黎兼督暨鎮守使李純，先後電陳，李烈鈞帶同外國人四名，於本月八號晚乘小輪到湖口，約會九十兩團團長。調去輜重工程兩營，勒令各台交出，歸其佔領，以各營扼紮湖口，遍布要隘，分兵進逼金雞炮台。德安之混成旅，並向沙河鎮進駐。該鎮南之贛軍隊，突於十二日上午八點鐘開槍向我軍進攻，且以湖口地方，宣佈獨立等情」，閱之殊深駭異。李烈鈞前在江西，擁兵跋扈，物議沸騰，各界紛紛吁訴，甚謂李烈鈞一日不去，贛民一日不安。本大總統酌予免官，調京任用，所以曲為保全者，不為不至。且為贛省計、深恐興師問罪，驚擾良民，故中央寧受姑息之名，地方冀獲敉安之慶。<break time="100ms" />　　不意逆謀叵測，復潛至湖口，佔據炮台，稱兵構亂，謂非背叛民國，破壞共和，何說之辭？可見陳廷訓電稱運動煽惑，約期舉事，言皆有據。似此不愛國家，不愛鄉土，不愛身家名譽，甘心畔逆，為虎作倀，不獨主持人道者所不忍言，實為五大民族所共棄。值此邊方多故，應付困難，雖全國協力同心，猶恐弗及，而乃幸災樂禍，傾覆國家，稍有天良，寧不痛憤？李烈鈞應即褫去陸軍中將並上將銜，著歐陽護軍使及李鎮守使設法拿辦，其脅從之徒，自願解散，概不深究，如或抗拒，則是有心從逆，定當痛予誅鋤。並著各省都督民政長，剴切曉諭軍民，共維秩序，嚴加防範。本大總統既負捍衛國民之職任，斷不容肇亂之輩，亡我神州。凡我軍民，同有拯溺救災之責，其敬聽之！此令。<break time="100ms" />　　李純閱罷，當將命令宣示軍士，軍士愈加憤激，即於是日夜間，磨拳擦掌，預備出戰。到了天曉，一聲令發，千軍齊出，好似排山倒海一般，迫入林虎軍前。林虎亦麾軍出迎，你槍我彈，轟擊不休，自朝至午，尚是死力相搏，兩邊共死亡多人，林軍傷斃尤眾。看看日將西昃，李軍槍聲益緊，林軍子彈垂盡，任你著名閩中的林虎，也不能赤手空拳，親當彈雨，只好下令退兵。這令一下，部眾慌忙回走，遂致秩序散亂，東奔西散，好似風捲殘雲，頃刻而盡。<break time="100ms" />　　李純督軍追了一程，方才回營，當即露佈告捷，時袁總統已任段芝貴為第一軍軍長，整隊南下，來助李純，歸黎副總統節制，並命為宣撫使，與歐陽武等妥籌善後事宜。歐陽武已自做都督，豈老袁尚在未知？黎聞此令，當將歐陽武情狀，據實電達中央，袁總統又下通令道：<break time="100ms" />　　共和國民，以人民為主體，而人民代表，以國會為機關。政治不善，國會有監督之責，政府不良，國會有彈劾之例。大總統由國會選舉，與君主時代子孫帝王萬世之業，迥不相同。今國會早開，人民代表，咸集都下，憲法未定，約法尚存，非經國會，無自發生監督之權，更無擅自立法之理，豈少數人所能自由起滅？亦豈能因少數人權利之爭，掩盡天下人民代表之耳目？此次派兵赴潯，迭經本大總統及副總統一再宣佈，本末了然。何得信口雌黃，藉為煽亂營私之具？今閱歐陽武通電，竟指國軍為袁軍，全無國家觀念，純乎部落思想，又稱蹂躪淫戮，廬墓為墟等情，九江為中外雜居之地，萬目睽睽，視察之使，絡繹於途，何至無所聞見？陳廷訓之告急，黎兼督之派兵，各行其職，堂堂正正，何謂陰謀？孤軍救援，何謂三道進兵？<break time="100ms" />　　即歐陽武蒸日通電，亦云李烈鈞到湖口，武開兩團往攻等語，安有叛徒進踞要塞，而中央政府，該管都督，撤兵藉寇之理？豈陳廷訓、劉世均，近在九江之電不足憑，而獨以歐陽武遠在南昌之電為足信？豈贛省三千萬之財產，獨非中華民國之人民？李純所率之兩團，獨非江西兼督之防軍？歐陽武以護軍使不足，而自為都督，並稱經省會公舉，約法具在，無此明條；似此謬妄，欺三尺童子不足，而欲欺天下人民，誰其信之？
    </voice>
</speak>
