<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　原來民國憲法，未曾議定，此次重開國會，議員視此為重要事件，因即組織憲法會議，逐日籌商。適副總統問題發生，乃即就憲法會議中，作為選舉場。屆期投票，兩院會合，共到七百二十四人。及票已投畢，開篋檢視，馮國璋得五百二十票，最居多數，當即選馮為副總統，由選舉會咨照黎總統算作決定。黎總統電達馮國璋，並仍令兼江蘇督軍。國璋當即就職，直任不辭。望之久了，如何肯辭？於是內自總理，外自督軍，統傳電道賀。小子曾聞馮受任後，電復段總理道：<break time="100ms" />　　　　段總理鑒：卅電奉悉。國璋自維能力，保障一隅，收效已僅，若重其負荷，勝任亦未易言。謬承兩院公推，竟以此職見屬，邦基再造，國步方平，責望者懷有加無已之心，受寵者切名實難副之懼。所幸密勿經緯，寄之我公，大總統力與其成，國務員相助為理，國璋菲材備位，亦得勉竭庸愚，彼此勖共濟之邁征，內外本一心相維繫。寰區底定，會有其時，區區所引為榮譽者，固在彼不在此也。遠辱賜賀，悚愧交並，復貢悃忱，尚希垂察！國璋印。<break time="100ms" />　　看官聽著！馮、段兩人都是北洋派的領袖，自從李鴻章總督直隸，創立北洋武備學堂，儲養人材，備作將弁，馮、段統是北洋武備學生，段且遊學德國很有學識。<break time="100ms" />　　至袁世凱練兵小站，多用北洋武備學生為軍官，段與馮均得充選，兩人本是同學，當然沆瀣相投，自是左提右挈，依次積功，相繼擢為統領。馮生長河間，應屬直派，段生長合肥，應屬皖派，只因同學北洋，遂渾稱為北洋派。北方人士，呼段為虎，擬馮為狗，無非以學識上的關係，隱示區別。民國成立，兩人行事，迭見上文，段常在內，馮常在外，感情還算融洽。至袁氏去世，黎氏繼任，定策首功，當推段氏，段亦未免以此自詡，目空一切，且因自己職居總揆，對於副總統一席，亦不甚介意。獨馮氏聯絡長江各省，自植勢力，且與民黨亦晉接周旋，未嘗失好，那民國第二次的副總統，遂由馮氏運動成熟，安然到手，段似反退居人後了。插入此段，為後文馮、段相忌伏筆。<break time="100ms" />　　賀電未終，悲電又起，勛一位陸軍上將黃興，竟於十月三十一日，病歿滬上。當黎黃陂就任時，首先招請孫、黃諸人，出為佐理，黃已於五月上旬，由美利堅東渡，返至上海，曾在虹口東洋旅館，召集同志，秘密會議，誓死不再認袁為總統，願恢復民國《約法》，請黎副總統繼任，重行組織人才內閣。未幾，袁即病死，黎電相邀，黃不欲遽入，仍寓滬待時。到了國慶紀念日，擬與同志會集味蒓園，共申慶祝，早起散步，忽覺耳鳴目眩，支持不住，口鼻中忽噴出熱血，竟致暈僕。長子一歐方侍側，亟忙掖起，立延德醫調治。醫生用藥劑灌入，才得救醒。味蒓園遂不果行。午後，得京師來電，授他勛一位，他卻喟然道：「我奔走革命二十年，也是為國服務，算不得甚麼大功，今黎總統畀我勛位，我難道就此實受麼？」乃就病榻間，口授一歐屬稿，拍電政府，婉詞卻謝。嗣復得中央電復，請勿固辭。越數日，病似漸瘳，又越數日，病復叢起，肝部膨脹，夜不能眠。旋覺皮膚上發現一種黃色，醫士謂膽汁流入血管，頗為難醫。俄而失血不止，至三十日，病勢愈劇。適孫文、唐紹儀均來探視，他已自知不起，便語兩人道：「我與二公交好多年，此番恐要長別了。但不知我死以後，民國前途，究竟如何？看來政海暗潮，迭起未已，距太平日子，尚遠得多哩。二公才望，本出我上，還望極力維持，補我遺憾，我死亦瞑目了。」死不忘國，好算有心人。孫、唐兩人，含淚應諾，更勸慰了數語，隨即告別。越日辰刻，又咯血無算，復招醫士，投服藥水，終不見效。迭延數醫，謂已無可療治，一歐不覺大慟。徐聞榻上有聲道：「人生總有一死，你也不必過哀，且留此一腔熱淚，為同胞哭，才算克強有子了。」言已，喘息不止。延至午後四時，竟爾逝世，享年四十三歲。克強尚有老母，與妻室及二三四諸子，寓居日本長崎，當由一歐電召歸國，一面電訃中央政府，及各省軍民兩長。黎總統即日下令道：<break time="100ms" />　　勛一位陸軍上將黃興，締造共和，首興義族，數冒艱險，卒底於成，功在國家，薄海同矚。乃以積<break time="100ms" />　　勞遘疾，浸至不起，本大總統患難與共，夙資匡輔，驟聞溘逝，震悼尤深。著派王芝祥前往致祭，特給<break time="100ms" />　　治喪費二萬圓，所有喪殯事宜，由江蘇省長齊耀琳，就近妥為照料，並交國務院從優議恤，以示篤念殊<break time="100ms" />　　勛之至意。此令。<break time="100ms" />　　是令下後，江蘇省長齊耀琳，即派員赴滬，襄理喪儀。遠近弔客，不下數千人。到了十一月十日，中央特派員王芝祥，已銜命南來，至黃宅致祭。翌晨，設奠靈前，獻爵禮畢，由司禮官代讀祭文。其詞云：<break time="100ms" />　　維中華民國五年十一月十一日，大總統黎元洪，特遣王芝祥致祭於克強上將之靈前曰：嗚呼！王綱<break time="100ms" />　　解紐，海水橫飛，國威不振，民命安歸？天挺人豪，乘時而起，奮戈一麾，天日為靡。當其憤激，嚼齒皆空，雲翻陣黑，血染波紅。積二千年，專制餘毒，一旦廓清，還歸敦樸。江漢收功，金陵坐鎮，文雅<break time="100ms" />　　彬彬，施於有政。天不悔禍，國境再騷，四方豪傑，跂望旌旄。今者告寧，萬邦咸喜，不有元勛，孰臻<break time="100ms" />　　上理？方期舉國，酬報豐功，云何疢疾，遽殞英雄。<break time="100ms" />　　八表震驚，空巷走哭，矧在藐躬，夙同茵轂。撫今追昔，悲感百端，臨風隕淚，繞室盤桓。牲帛椒漿，敬奠毅魂，靈爽式昭，永護民國。嗚呼哀哉！尚饗！
    </voice>
</speak>
