<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　洪姨乃獻諛貢媚，舉酒勸袁，周姨等相繼把盞，老袁不忍拂意，勉勉強強的再飲數觥。怎奈悶酒入肚，最易致醉，更兼時逾夜半，禁不住睡眼矇矓，洪姨扶他入室，和衣安寢，復出室令撤酒肴，一面召入袁乃寬，密商了好多時，復與大眾籌劃一番，多半稱為妙策，只克文、淑順默不一言。乃寬去後，轉眼間天已破曉，由洪姨手取龍袍，攙起老袁，替他穿著。老袁就醉夢中驚醒，問及何事？洪姨詭言：「天氣驟寒，應加重襲。」老袁含糊道：「何不扶我去睡？」洪姨又詭詞相應，當命侍從舁入肩輿，扶袁登輿而去。向來袁在府中，常以肩輿代步，此時老袁醉夢尤酣，還道是照常往來，無甚驚異，到了居仁堂，才覺醒了一半，開眼四瞧，但見國務卿以下，統已排班鵠立，伺候登基，堂上擺著一個寶座，兩旁是檀香雕成的龍形，互相蟠繞，正中是紅緞繡成的龍形，作為披墊，返顧自身，也已穿著一件赤龍遍體的帝服，不覺詫為異事。又向頭上一摸，尚未戴著冕旒，卻不禁暗笑起來，慢騰騰的下了肩輿，復覺背後有人隨著，回頭一瞧，乃是恭奉帝冕的御姪兒，當下微笑道：「你們為什麼演這把戲？」語未畢，忽聽「皇帝萬歲」的聲浪，喧集一堂，繞樑不絕，那時不便承認，又不便不承認，只好向大眾，說了幾句套話，無非是德薄能鮮，容待異日等語。話才說完，大眾復叫起「皇帝萬歲」來，接連是六君子十三太保，擁到老袁面前，恭請升座。御姪兒且跪進帝冕，老袁卻不敢接受，只走到寶座前面，躊躇片時，又徐徐的踱至座後，再徐徐的踱至座前，如是三次，乃決定意見，面諭群僚道：「正朔雖頒，登極尚須擇吉，爾等且靜待後命罷！」究竟不敢登台。群僚乃鼓舞而散。<break time="100ms" />　　只御姪兒尚是隨著，返至內室，再行詰問，才知是洪姨所為。可巧洪姨邀同諸妾，打扮得花枝招展，前來謁賀，老袁便笑語道：「你等想冊作妃嬪麼？但此舉未免太早了。」洪姨道：「妾等特來朝賀，幾曾見改元以後，尚未登極的天子麼？」老袁道：「你等曉得甚麼？」洪姨道：「妾卻有點分曉，陛下所慮，無非為了外交的關係，其實此事何足介懷。我袁家做皇帝，與他何干？況陛下做的是中國皇帝，不是想做外國皇帝，更覺與他無涉。今日為元旦令辰，妾等就此朝賀罷！」言畢，擁袁入座，就一同跪下，也是三呼萬歲，滿口臣妾。引起這位袁皇帝樂不可支，便垂拱南面，實受他三跪九叩首大禮。是謂驕其妻妾。群姬朝畢，袁皇帝興味盎然，當即下令，改稱總統府為新華宮，府內收文處，改作奏事處，府內總指揮處，改作大內總指揮處，復擬規復壇廟制度，並將袁氏歷代祖塋，改為陵寢等情，飭大典籌備處敬謹議行。<break time="100ms" />　　看官記著，這是中華民國五年第一日，袁皇帝既自建年號，改為洪憲元年元旦，是已與民國斷絕關係，論起理來，就是背叛民國，國民並未服從帝制，應該仍用民國正朔。斷制謹嚴，好似洪鐘震響。適雲南軍政府，也於是日成立，罷除將軍巡按使名義，合併軍巡兩署，略照民國元二年舊制，組成都督府。都督一職，由大眾公推，仍舉了唐繼堯，當由公民趙蕃等通電全國，其辭云：<break time="100ms" />　　北京各堂處部院局所，各省將軍巡按使，都統辦事長官，巡閱使，護軍使，鎮守使，全國各報館商會鑒：袁氏謀覆民國，約法上之謀叛罪，業已成立，當然喪失總統資格。在新總統未經舉定以前，雲南公民，公舉唐公繼堯為雲南都督，奉民國之正朔，守民國之疆土。昨聞電傳偽令，尚有特任督理雲南軍務，及雲南巡按使字樣，當然認為無效。唐公與民國共存亡，吾滇千七百餘萬人，誓與唐公共生死，此為吾滇真確民意，不容元惡假借，合電奉聞。<break time="100ms" />　　唐繼堯既任雲南都督，當即偕蔡鍔、李烈鈞等，率領全軍，於民國五年正月朔日，親至校場，祭告天地，正式誓師。<break time="100ms" />　　當由唐繼堯親讀誓文，文云：<break time="100ms" />　　維中華民國五年元旦，繼堯等謹以犧牲酒醴，昭告昊天後土。而誓於師曰：嗚呼！民貴君輕，萬邦是式，賊仁殘義，一夫可誅。矧國是之久成，何逆謀之可宥？魯連蹈海，尚恥帝秦，管寧適遼，不甘臣魏，豈有國步方艱，群情望治，遂乃妄侈邊幅，效井底之蛙鳴，夷我華宗，戴冢中之枯骨者哉？粤自武昌首義，中土雲從，五族一家，億姓同德，掃除專制，創建共和，應世界之文明，為友邦所承認。乃者袁逆世凱，謀叛民國，復興帝制，黃屋大纛，遽興非分之思，礪山帶河，無復未寒之約。移鐘簴於反掌，家天下局勢已成，輸歲幣以尋盟，小朝廷面目安在？急子孫萬世之私計，誤國家百年之遠圖。<break time="100ms" />　　本都督服役民國，作鎮滇疆，痛國家之將沈，恨獨夫之不剪。爰整義旅，恭行天討，擊祖逖渡江之楫，誓清中原，問新莽指鬥之杓，能持幾日。嗟爾有眾，尚其弼予！<break time="100ms" />　　嗚呼！爾惟克奮厥武，實乃無疆之休，予亦允報汝功，永有不次之賞。嗟爾有眾，尚欽念哉！<break time="100ms" />　　誓文讀畢，全軍統呼「民國萬歲！」聲徹山谷。比皇帝萬歲之聲，多寡何如？及唐都督等返至督署，父老人民，及男女學生，齊集督署門首，手持鮮花，慶祝共和，復三呼「民國萬歲！」真個是眾志成城，大將軍何等威武！義聲載道，小百姓共表同情。眼見得人心不死，正氣猶存，我中國一座錦繡江山，不容那袁氏併吞下去，這且不必細說。還有一道討袁的檄文，也是民國五年元日所發，用著雲南護國軍名義，曆數袁世凱十九大罪，小子欲敘述檄文，先口占一絕云：<break time="100ms" />　　揭破陰謀使共知，欲欺人處究難欺，<break time="100ms" />　　試看布檄宣袁罪，一紙書同十萬師。
    </voice>
</speak>
