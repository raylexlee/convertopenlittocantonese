<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　民國肇興，由於辛亥之役，前大總統贊成共和，奠定大局，苦心擘畫，昕夕勤勞，天不假年，遘疾長逝，追懷首績，薄海同悲。本大總統患難周旋，尤深愴痛，所有喪葬典禮，應由國務院轉飭辦理人員，參酌中外典章，詳加擬議，務極優隆，用符國家崇德報功之至意！此令。<break time="100ms" />　　這三令聯翩遞下，當由各省將軍、巡按使復電到京，並表賀忱，就是獨立各省各都督亦一律電賀。陝西都督陳樹藩，且即日取消獨立，並請政府優禮袁氏，敬死恤生，這也是令人莫測的情態，小子特錄述如下：<break time="100ms" />　　國務院段國務卿各部總長公鑒：魚電奉悉。袁大總統既已薨逝，陝西獨立，應即宣佈取消。樹藩謹舉陝西全境，奉還中央，一切悉聽中央處分。維持秩序，自是樹藩專責，斷不敢稍存諉卸，貽政府西顧之憂。抑樹藩更有請者，獨立雖得九省，而袁大總統之薨逝，實在未退位以前，依其職位，究屬中華共戴之尊，溯其勛勞，尤為民國不祧之祖。何前倨而後恭？所有飾終典禮，擬請格外從豐，並議訂優待家屬條件，以慰袁總統不能明言之隱，以表我國民猶有未盡之思。此外關於大局一應善後事宜，懇隨時電示遵行，至深感禱！陝西都督兼民政長陳樹藩叩。<break time="100ms" />　　次日，四川都督陳宦，亦取消獨立，有電到京云：<break time="100ms" />　　國務院轉呈黎大總統鈞鑒：川省前因退位問題，與項城宣告斷絕關係，現在鈞座既經就職，宦謹遵照獨立時宣言，應即日取消獨立，嗣後川省一切事宜，謹服從中央命令，除通告各省外，伏乞訓示祗遵！陳宦叩。<break time="100ms" />　　還有廣東都督龍濟光，於十三日電達中央，內稱粤東獨立，已於六月九日取消，其文云：<break time="100ms" />　　北京國務院段相國鈞鑒：我公總秉國鈞，再造共和，旋乾轉坤，重光日月。濟光已於青日，率屬開會慶祝，上下臚驩，軍民一致，即日取消獨立，服從中央命令，惟粤省黨派紛歧，諸多困難，俟部署周妥，再電馳陳。龍濟光叩。<break time="100ms" />　　政府連接各電，甚為欣慰，特授陳樹藩為漢武將軍，督理陝西軍務，兼署巡按使，並優獎龍濟光，說他：「具有世界眼光，急謀統一，熱誠愛國，深堪嘉慰，該省善後事宜，統由該上將悉心籌畫，妥為辦理」等語。看官聽著！這三省獨立，原非本意，不過楚歌四逼，未便久持，沒奈何暫時獨立。此時袁死黎繼，段氏執政，所以立即取銷，討好政府，但也由段氏素有威權，所以得此效果。<break time="100ms" />　　惟帝制派尚蟠據國都，南方各省，仍處反對地位，一時未能統一。外面如張勛、倪嗣衝等，始終服從袁氏，正擬即日聯合私黨，自請出兵十萬，開赴前敵，適因政局已變，方才改圖。當由張辮帥深謀遠慮，自思黎、段當國，定有一番變革，為自己地位計，不得不預先防患，綢繆未雨，乃即想出一法，把江寧會議的各省代表，截住歸路，邀他暫留徐州，特開會議。這真叫作當道。可惜川、鄂、湘、贛、魯、閩等處代表，從別路歸省，無從攔阻，惟直隸、奉天、吉林、黑龍江、河南、山西數省，以及京兆、熱河、察哈爾等代表，被他邀住，另有徐州鎮守使張文生、徐海道尹李慶璋、安徽軍署參謀長萬繩栻三人，也同在會。六月九日，便在徐州軍署會議，當由張勛主席，朗聲宣言道：「現在政局新更，黃陂繼任，中央政見，或因或革，未可預知。但世事糾紛，尚無定局，我輩身總師乾，不能坐視，所望同心協力，共保治安。南北不可不統一，中央不可不擁護，就是前清皇室，及袁大總統身後一切，均宜請新政府實心優待，不得侮慢。愚見如此，諸君以為何如？」各代表齊聲贊成。張勛又道：「既承列位贊同，不可不開列大綱，與眾共守。」各代表又共答道：「即求指教。」張勛隨命秘書員，草錄十大綱，傳示眾覽。看官！你道是什麼十大綱，請看小子抄寫出來：<break time="100ms" />　　（一）尊重優待前清皇室各條件。念茲在茲，不愧清室忠臣。<break time="100ms" />　　（二）保全袁總統之家屬生命財產，及身後一切榮譽。袁氏小站練兵，張曾為其部屬，此條顧全袁族，亦不失為信義。<break time="100ms" />　　（三）要求政府，依據正當手續，速行組織國會，施行完全憲政。名目甚大。<break time="100ms" />　　（四）催促獨立各省，取消獨立，倘若固執成見，仍以武力解決。始終以武力嚇人。<break time="100ms" />　　（五）絕對抵制迭次倡亂一般暴烈分子，參預政權。<break time="100ms" />　　無非排除異己。<break time="100ms" />　　（六）嚴整兵備，保衛各本省區地方治安。意與第四條相同。<break time="100ms" />　　（七）抱持正當宗旨，維持國家秩序，設有用兵之處，軍旅餉項，通力合籌。結黨自固。<break time="100ms" />　　（八）嗣後中央設有弊政，並為民害者，務當合電力爭，以盡忠告。干涉政治之動機。<break time="100ms" />　　（九）固結團體，遇事籌商，對於國家前途，務取同一態度。補前二條之不足。<break time="100ms" />　　（十）俟國事稍定，聯名電請中央減政，罷除苛細雜捐，以蘇民困。此與第三條所述，同一取悅人心，實非會議本旨。
    </voice>
</speak>
