<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　北京國務院統率辦事處鑒：宦以庸愚，治軍巴蜀，痛念今日國事，非內部速弭爭端，則外人必坐收漁人之利，亡國痛史，思之寒心。川省當滇、黔兵戰之衝，人民所受痛苦極巨，瘡痍滿目，村落為墟。憂時之彥，愛國之英，皆希望項城早日退位，庶大局可得和平解決。宦既念時局之艱難，又悚於人民之呼籲，因於江日即五月三日。逕電項城，懇其退位，為第一次之忠告，原冀其鑒此忱悃，回易視聽，當機立斷，解此糾紛。乃復電傳來，則以妥籌善後之言，為因循延宕之地。宦竊不自量，復於文日即十二日。為第二次之忠告，謂退位為一事，善後為一事，二者不可並為一談，請即日宣告退位，示天下以大信。嗣得復電，則謂已交由馮華甫在南京會議時提議。是項城所謂退位云者，決非出於誠意，或為左右群小所挾持。宦為川民請命，項城虛與委蛇，是項城先自絕於川，宦不能不代表川人，與項城告絕。自今日始，四川省與袁氏個人，斷絕關係。袁氏在任一日，其以政府名義處分川事者，川省皆視為無效。至於地方秩序，宦有守土之責，謹當為國家盡力維持。新任大總統選出，即奉土地以聽命，並即解兵柄以歸田，此則區區私志，於私於公，以求無負者也。皇天後土，實聞此言，謹露布以聞！中華民國五年五月二十二日四川都督陳宦印。<break time="100ms" />　　陳妻閱畢，無詞可答，禁不住流下淚來。婦女們慣作此腔。老袁又道：「我改元洪憲時，他未嘗獨立，今我已取消帝制，他卻獨立起來，我不曉得他是甚麼用意？難道我的總統位置，他不肯承認嗎？別人與我反對，還屬可恕，你夫的功名富貴，統是我親手拔擢，今竟宣佈獨立，太屬負恩，我恨不手刃了他，泄我忿恨。現在他居四川，我不能拘他到京，只有將你為質，你若自己要命，即應發電至川，令他即日到來，束身歸罪，否則你夫一日不來，你一日不得卸責。」言至此，即叫入女官道：「你把她牽了出去，幽禁別室，休得放走！」女官領命，即將陳妻扶出，引至一間僻室中，令她居住。陳妻無奈，只好央告女官，通報於夫人，從旁解勸。女官倒也應允，遂向於夫人報告。於夫人頗出了一驚，立呼侍婢吩咐道：「你快去傳語陳夫人，只說是：我甚掛念，本擬代為緩頰，因我與老頭兒不睦，恐難為力，不如轉求洪姨太太罷。」皇后勢力，不及妃子，這是古今通病。侍婢奉了主命，復去告知陳妻，陳妻復轉托女官，向洪姨求情。洪姨一聞此事，便道：「你放她回去罷了！」女官道：「這……這事恐不便擅行呢。」洪姨道：「有我擔當，怕他甚麼！」畢竟要算紅姨太。女官方應聲而出，竟將陳妻釋歸。<break time="100ms" />　　翌日，洪姨竟報聞老袁。老袁怒道：「你敢破壞我法令麼？」洪姨卻含笑道：「妾聞罪不及孥，古有明訓，就使陛下晉位為帝，亦當效法前王，況仍為民國元首呢？」老袁又怒道：「我已有令，不准你等再稱陛下，及萬歲爺等名詞，如何你又犯禁？」洪姨復笑道：「古稱皇帝為元首，今亦稱總統為元首，元首可以並稱，陛下亦何不可並呼？」老袁聽了，頗屬有理，便稍稍開顏道：「你可為善辯了。」無非喜她恭維。洪姨又道：「陳夫人伉儷不睦，人所共知，陳宦獨立，夫人哪得與聞？陛下以為錮住了她，可以牽制陳宦，妾料陳宦聞妻受罪，方且感激不遑，陛下奈何為宦殺婦，令宦暗笑？」舌上生蓮，我也佩服。老袁不覺點首，只口中尚大罵陳宦，鬧個不休。洪姨復勸慰數語，老袁乃至辦公室，召集段祺瑞等，商議四川事宜。結局是免去陳職，令周駿督理四川軍務，曹錕督辦四川防務，張敬堯幫辦四川防務，當即擬定命令，蓋印發出，然後還宮。
    </voice>
</speak>
