<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　言至此，微覺氣喘起來，好一歇不發一聲。徐東海起身欲辭，老袁亟阻住道：「老友且坐！我尚有許多事情，擬托老友，幸勿卻去！」徐乃復坐。袁命諸子退出，令傳召各姬妾入室，各姬妾依次畢集。去了一班，又來一班，東海老眼，恐被他惹得昏花了。老袁復指語道：「這是我平生好友，我死後，你等有疑難情事，盡可請命老友，酌奪施行。如你等不守範圍，我老友得代為干涉，諸子中有欺負你等，你等亦可稟白我友，靜待解決，慎勿徒事爭執，惹人笑談！」既托諸子，又托諸妾，念念不忘家屬，烏肯努力為公？只老徐無緣無故，代挑許多擔子，卻也晦氣。各姬妾聞了此語，相對痛哭，老袁也不勝哽咽，連老徐也淒切起來。約過一二刻，老袁又命諸妾退出，悄語東海道：「你看她們何如？」徐隨口貢諛道：「統是幽嫻貞重的福相。」老袁微哂道：「君太過獎了，這十數姬妾中，當有三種區別，周、洪二氏最號聰明，然性太陰刻，不足載福；你亦曉得麼？閔氏、黃氏、何氏、柳氏，隨我多年，當不至有他變，但性質庸柔，免不得受人欺弄，我頗為深慮；范氏、貴兒及尹氏姊妹，尚不脫小家氣象，幸各有所出，將來或依子終身，不致中途改節；下至阿香、翠媛兩人，年紀尚輕，前途難恃，我擬命我婦拿她回籍，加意管束，但我婦是否允負責任，她兩人是否肯就鈐制，這倒是一樁大難事，還乞老友開導我婦，曲為保全。」誰叫你年已望六，還要納此少艾？徐亦隨口允諾。老袁又道：「我徧觀諸姬中，惟第八妾葉氏，秉性純良，得天獨厚，且子嗣亦多，他日或得享受厚福。」徐即答道：「元首鑒別，當然不謬。」老袁復道：「老友！我死後，各姬妾等能相安無事，不必說了，萬一周、洪兩妾，生風作浪，凌逼他姬，還乞老友顧念舊情，代為裁處，似老友的威望，不怕她不懾服呢。」說著，又牽住徐衣，泣語道：「老友！我死後，我諸子必將分產，或將釀成絕大的爭劇，我宗族中，沒人能排難解紛，這事非老友不辦。抑強扶弱，全仗大力。」徐囁嚅道：「這……這事卻不便從命！」老袁瞿然道：「老友！你的意思，我也曉得了，我當立一遺囑，先令兒輩與老友面證，將來自不致異言。」語至此，命侍從取過紙筆，由老袁倚枕作書，且寫且歇，且歇且寫，好容易才算成篇，遞交徐手。徐見上面寫著：<break time="100ms" />　　予初致疾，第遺毒耳，想是熟讀《三國演義》，尚記得劉先主遺囑，故摹仿特肖。不圖因此百病叢生，竟爾不起。予死後，爾曹當恪守家風，慎勿貽門楣之玷。對於諸母及諸弟昆無失德者，尤當敬禮而護惜之。須知母雖分嫡庶，要皆為予之遺愛，弟昆雖非同胞，要皆為予之血胤，萬勿顯分軒輊也。夫予辛苦半生，積得財產約百數十萬磅，爾曹將來噉飯之地，尚可勿憂竭蹷，果使感情浹洽，意見不生，共族而居，同室而處，豈不甚善？第患不能副予之期望耳。萬一他日分產，除汝母與汝當然分受優異之份不計外，其餘約分三種：（一）隨予多年而生有子女者；<break time="100ms" />　　（二）隨予多年而無子女者；（三）事予未久而有所出及無所出者，當酌量以與之。大率以予財產百之十之八之六依次遞減。至若吾女，其出室者，各給以百之一，未受聘者，各給百之三。若夫僕從婢女，謹願者留之，狡黠者去之。然無論或去或留，悉提百之一，分別攤派之，亦以侍予之年份久暫，定酬資之多寡為斷。惟分析時，須以禮貌敦請徐伯父為中證。而分書一節，亦必經徐伯父審定，始可發生效力。如有敢持異議者，非違徐伯父，即違余也。則汝儕大不孝之罪，上通於天矣。今草此遺訓，並使我諸子知之！<break time="100ms" />　　徐捧讀畢，便向老袁道：「甚好甚好。」老袁又召入克定等，令徐宣讀草囑，俾他聽受。於是用函封固，暫置枕畔，俟彌留時，再行交擲。老袁至此，已有倦容，徐亦告退，約於翌晨再會。適段國務卿等，也入內問病，袁已不願多談，由克定代述病狀，袁第點首示意。徐、段等遂相偕退去。嗣是老袁鼾睡至晚，昏沈不省人事，是夕於夫人以下，統行陪坐，等到夜半時，袁又甦醒轉來，見於夫人在側，乃與語道：「此後家事，賴汝主持，我因汝生平忠厚，恐不能駕馭全家，已將大事盡托徐東海了。」復顧眾姬妾道：「你等切須自愛！」再顧諸子道：「我言已具遺囑中。但我身後大殮，不必過豐，惟祭天禮服，不應廢除。死欲速朽，何用此服？治喪以後，亟應帶領全眷，扶柩回籍，葬我洹上，大家和睦度日，不宜再入政界，餘事悉照遺囑中履行。」諸子均伏地受命。老袁略飲湯水，復沈沈睡去。既而雞聲報曉，又不覺呻吟起來，忽瞪目呼道：「快！快！」說了兩個「快」字，覺得舌已木強，話不下去。克定聽了，料已垂危，急命左右請徐、段入宮。不一時，段已到來，由老袁掙出最簡單的聲音，帶喘帶語道：「可……可照新約法請黃陂代任，你快去擬了遺令來。」段慌忙趨出，徐亦趕到，見老袁臉上，大放紅光，睜著眼，噓著口，動了好一回嘴唇，方叫出「老友」兩字。又歇了半晌，才作拱手模樣，又說了「重重拜托」四字。徐不覺垂淚道：「元首放心罷！」旋聽老袁復直聲叫道：「楊度，楊度，誤我誤我。」兩語說畢，痰已壅上，把嘴巴張噏兩次，撒手去了。時正六月六日巳刻，享壽五十八歲。後來黃克強有一輓聯，郵寄京師，聯語云：<break time="100ms" />　　好算得四十餘年天下英雄，陡起野心，<break time="100ms" />　　假籌安兩字美名，一意進行，<break time="100ms" />　　居然想學袁公路。<break time="100ms" />　　僅做了八旬三日屋裡皇帝，傷哉短命，<break time="100ms" />　　援快活一時諺語，兩相比較，<break time="100ms" />　　畢竟差勝郭彥威。
    </voice>
</speak>
