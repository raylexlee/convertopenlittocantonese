<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　孫、黃入京，為袁總統延攬黨魁之策，袁意在籠絡孫、黃，孫、黃若入彀中，餘黨自隨風而靡，可以任所欲為，不知孫、黃亦欲利用老袁，互相聯絡，實互相猜疑。子輿氏有言：「至誠而不動者，未之有也，不誠而能動者，亦未之有也。」袁與孫、黃，彼此皆以私意交歡，未嘗推誠相待，安能雙方感動乎？黃克強推任趙內閣，尤墮老袁計中，趙之入國民黨，實為偵探黨見而來，各國務員亦如之，黃乃欲其離袁就我，誤矣。總之朝野同心，國必治，朝野離心，國必亂，閱此回可恍然於民國治亂之征矣。
    </voice>
</speak>
