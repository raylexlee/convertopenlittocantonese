<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　民國成立，四載於茲，元首固無變更國體之權，人民應負擁護共和之責，乃袁氏偽造民意，帝制自為，吸吾脂膏，以供運動，禁吾言論，以遂陰謀，正氣摧殘，群邪競進，大信全失，邦本動搖，我同胞艱苦締造之中華民國，竟斷送於袁氏之手，凡有血氣，罔不痛心。比者滇、黔起義，全國風從，事尚可為，責無旁貸。炳焜焜徨瞻顧，欲罷不能，當經會議表決，即日宣佈廣西獨立，公推我上將軍為廣西都督，事關民國存亡，應請都督力膺艱巨，督飭進行，誓殲民賊，以維國本。除通電京省各機關外，謹此電聞！陳炳焜、譚浩明、莫榮新暨軍民全體同叩。<break time="100ms" />　　[[廣西都督通電]]<break time="100ms" />　　自帝制發生，人心大惑，無信不立，榮廷早慮國家危亡，顧念改革以來，民力凋殘，邦基杌陧，萬不欲一夫作難，再致同室操戈。邇自滇中首義，黔陽從風，長江、川、湘，雷動響應，國民真意，昭若日星。袁氏宜幡然悔罪，削除偽號，尊重民意，以張四維，乃竟包藏禍心，離間將士，以金錢為買命之法，以名器為傭奴之酬。猛虎斑羊，蠅營狗苟，玩五族於股掌，希萬世之帝王。此而可忍，寧謂有人？及今不圖，其何能國？茲我三省父老兄弟，枕戈以待，投袂奮興，灑涕中原，瞻言馬首。榮廷雖身起草茅，尚知綱紀，不得不率此舊部，完我初心，誓除專制之餘腥，重整共和之約法。除聯合雲、貴聲罪致討外，敬告各省文武忠勇志士，協心戮力，誅彼獨夫，載宣國威，庶內慰四年死義之英魂，外固萬國締交之大信。仗茲正氣，彈壓河山，無任嘔心瀝血，傳檄以聞！都督陸榮廷叩。<break time="100ms" />　　是時陸榮廷尚在柳州行營，應上文。省會中一切規畫，統由陳炳焜代理，當改將軍署為都督府，照會各國領事，謂所有交涉，仍照條約辦理，並收管梧州、南寧、龍州等處海關。外人也未聞相拒，且說他理由充足，行為正當，嘖嘖有羨詞。惟檄文傳到百色，百色軍民，硬迫龍覲光宣讀。覲光戰慄失色，勉勉強強的讀完檄文，才保無事，但自己總未免心虛，不得已函達榮廷，乞全蟻命，放他回粤。榮廷乃遙饋贐儀，並飭馬濟派兵，護送出境。還有巡按使王祖同，自知留居不便，也請求回籍，榮廷也就准請，由他自去。隨即拍電粤東，寄去一封哀的美敦書。正是：<break time="100ms" />　　聲討聿彰民意顯，國家為重戚情輕。<break time="100ms" />　　欲知書中內容，請看官續閱下回。<break time="100ms" />　　粤西獨立，為袁氏帝制之一大打擊。當護國軍小挫之時，帝制妖孽，餘燄復張，非陸榮廷之起為後勁，滇、黔其曷自支持乎？但粤西地瘠民貧，陸之遲回審慎，不敢輕身發難者，尚欲求一自全之策，至長子被毒，梁啟超、陳炳焜等，先後進言，方決計獨立，是陸之鋌而走險者，亦何莫非袁氏激之也。予昔讀《春秋》，至楚靈王敗於乾谿，自歎曰：「余殺人子多矣，能無及此乎？」袁氏毋乃類是。至若本回中插入聚賭一段，一以敘袁家之極奢，一以驗袁氏將敗，雖非獨立標目，而內蠹外訌之情形，已可極見，袁氏之不臘也宜哉！
    </voice>
</speak>
