<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　日商不肯照允，經財政部承認賠償，另給興亞公司洋三十萬圓，方得改約。無端耗去三十萬元，可謂慷慨。且仍訂明兩山開礦時，如需借外款，該公司得有優先權。但此約的喪失，也不算少了。三、廈門係福建商埠，日人居然設立警察派出所，奪我行政權，疊經福建交涉員，向他交涉，終未撤退。及外交部照會日使，他卻答稱廈門設警，無非行使領事裁判權，與行政無涉，不得目為違約。外交部接到復文，以商埠居民，原歸外國領事裁判，無從辯駁，沒奈何延宕了事。四、至鄭家屯一案，齟齬多日，事緣中日軍警，互生衝突，日商吉本，受傷殞命，日本即自由增兵，要挾多端。外交部費盡心力，才得商定五類：（一）申斥第二十八師師長；（二）軍官依法處罰；<break time="100ms" />　　（三）出示告諭軍人，禮遇日本僑民；（四）由奉天督軍表示歉忱；（五）給與日商恤金五百圓。五款全體實行，日本始允將鄭家屯派添各兵撤回。這案自民國五年八月為始，直至六年一月終旬，彼此和平解決，方保無事。中日交涉各案，稍有頭緒。那駐京德使辛慈，忽齎交一個通牒，內言德政府准於二月一日以後，採用海上封鎖政策。所有中立國輪船，不得在劃定禁制區域內，自由航行，否則一切危險，概不負責等語。外交部得了此牒，忙呈報總統、總理，為這一事，大費周折，又惹起府院衝突的暗潮。中國宣告中立，已歷三年，彼時袁氏熱心帝制，無暇對外，所以守著旁觀態度。至黎氏繼任，又為了內政問題，擾攘半年，也不遑顧及外事。但華工寄居外洋，往往受外人僱用，充當軍役，或在外國商輪辦事，一入戰線，動被德國潛艇，用炮擊沉，華人卻也死得不少。此次德國復欲封鎖海上，遍布潛艇，依萬國公法上論將起來，德國實不應出此。美國曾向德國抗議數次，段總理乃亦欲仿行。黎總統秉性優柔，尚不欲與德構釁，經段總理再三慫慂，乃令外交部酌定復文，向德抗議。略云：<break time="100ms" />　　　　查貴國從前依潛航艇戰策，敝國人民生命，損害甚非淺鮮。茲復更行濫用，欲實行採用新潛艇戰策，危及敝國人民之生命財產，實屬蹂躪國際公法之本義。若承認此項通牒，其結果將使中立諸國間，及中立諸國與交戰諸國間之正當通商，悉被侵犯，而導專橫無道之主義於國際公法上。故敝國政府，關於二月一日宣言之新策，特對貴國政府提及嚴重之抗議。且為尊重中立國之權利，維持兩國之親善關係，期望貴國政府，勿實行此新戰策。若事出望外，此抗議竟歸無效，使敝國不得已而斷絕兩國現存之外交關係，實屬可悲。然敝國政府之執此態度，全為增進世界之和平，保持國際公法之權威起見，幸貴國熟審之！<break time="100ms" />　　公文去後，德國竟置諸不理，於是欲罷不能，只好再進一步，與德絕交。先由國務院中，特設外交委員會，除國務院全體及各部所派中立辦事員均列席外，再邀陸徵祥、夏貽霆、汪大燮、曹汝霖諸人，一同會議。巧值梁啟超到京，主張絕德，著有意見書，段亦邀他入會，取決行止。梁善口才，詳陳絕德與不絕德的利害，洋洋灑灑，頗動人聽，各會員多半贊成。散會後，段總理入告黎總統，黎始終持重，不肯驟允。段總理道：「前次抗議書中，已有抗議無效，斷絕國交的預言，他至今不復，若非決定絕交，豈不令他藐視麼？」此說甚是。黎總統遲疑半晌道：「且商諸副總統，何如？」未免迂拘。段總理道：「既如此說，當即發電，邀他到京面決為是。」黎總統點首無言，段即退出，拍電邀馮，速即北來。是時與德宣戰諸協約國，聞中國有絕德消息，都來勸誘。且云：「中國曾加入協約國，將來改正關稅，收回領事裁判權，緩付賠款諸問題，均可磋商。」因此段總理意愈堅決。各政黨復組織外交商榷會，國際協會外交後盾會等，討論大體。兩院議員，亦設一外交後援會，研究絕德問題。會馮副總統亦自寧到京與黎、段協商，大略以絕德為是。黎總統頗有動意，偏總統府中的秘書長饒漢祥，勸黎維持中立，不可絕德。饒本黎總統心腹，黎很信任，遂不願與德絕交。三月四日，段總理進見總統，請電令駐協約國公使，向駐在國政府磋商與德絕交後條件。黎總統支吾道：「這……這事須經國會通過，方好舉行。」段總理道：「現尚非正式絕交，不過向各國探明意旨，何必定要國會同意呢？」黎總統默然不答，惱動了段總理，不別而行，竟馳向天津去了。小子有詩詠段氏道：<break time="100ms" />　　直道何曾不足彰？過剛畢竟露鋒芒。<break time="100ms" />　　一麾竟向津門去，盛氣凌人乃爾狂。<break time="100ms" />　　段既出京赴津，一面令人齎呈辭職書，害得黎總統又著急起來。但看官且不要心焦，容小子暫時收憩，待至下回再詳。<break time="100ms" />　　意氣二字，是極端壞處，看本回所敘，皆意氣之為厲，鬧得內外不安，府院之衝突未已，而國會之黨爭起，國會之黨爭未休，而府院之衝突又生。國家公器也，乃挾私求逞，鬧成一團糟，抑何可笑？無論孰是孰非，即此齟齬之迭出，已非治平氣象，況對外怯而對內勇，其狀態更屬可鄙。家不和必敗，國不和必傾，讀此回，不禁為民國前途危矣！
    </voice>
</speak>
