<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　自此次之國體再奠，天下望治更切，以為元首恭己，總揆得人，議會重開，懲前毖後，必能立定國是，計日成功。乃半歲以來，事仍未理而爭益甚，近日浮言胥動，尤有不可終日之勢。國璋等守土待罪，憂惶無措，往返商榷，發為危言，幸垂察之！我大總統謙德仁聞，中外所欽，固無人不愛戴，自繼任後，尤無日不廑如傷之懷，思出民於水火。然而功效不彰，實惠未至，雖有德意，無救倒懸。推原其故，在乎政務久不振。政務久不振，在乎信任之不專。前因道路傳聞，府院之間，頗生意見，旋經國璋電詢，奉大總統復示，謂：「虛己以聽，負責有人」，是我大總統亦既推心置人腹中矣。皇天後土，實聞此言，國璋等咸為國家慶。以我總理之清心沈毅，得此倚畀，當可一心一德，竟厥所施。今後政客更有飛短流長，為府院間者，願我大總統我總理立予摒斥。國璋等聞見所及，亦當隨時參揭，以肅綱紀而佐明良。任賢勿貳，去邪勿疑，然後我大總統可責總理以實效，總理乃無可辭其責。有虛己之量，務見以誠，有負責之名，務征其實，獻可替否，此國璋不敢不推誠為我大總統告者也。自內閣更迭之說起，國璋等屢有函電，竭力擁護，一則慮繼任乏人，益生紛擾，陷於無政府；一則深信我總理之德量威望，若竟其用，必能為國宣勞，收拾殘局，非徒空言擁護也。現在大總統既表虛己之誠，正總理勵精圖治之會，目下所急待施設者，軍政財政外交諸大端，皆宜早定計劃，循序實行。國璋等擁護中央，但求有令可奉，有教可承，事勢苟有可通，無不竭力奉宣，以舉統一之實。此大方針，非我總統不能定，閣員與總理共負責任，得此領袖，理宜協恭。近如中行兑現，實輕率急切，致陷窮境。前事之師，可為鑒戒。閣員必有一貫之主張，取鈞衡於總理，勿以一部所主筦，或遷就乎閣員。<break time="100ms" />　　閣員苟有苦衷，不妨開示，公是公非，當可主持。孰輕孰重，尤當量衡。國璋等赤心為國，不恤乎他，此維持內閣之真意，不能不掬誠為我總理告者也。國會為國家立法機關，關係何等重大，舉凡一切動作，必惟法律是循，始足以饜眾望。此次兩院恢復之初，原出一時權宜之計，其時政潮鼎沸，國事動搖，但期復我法規，故未過存顧慮，國璋極冀憲法早定，議政得平，不袞近功，不逞客氣，予政府以可行之策，為國家立不敝之規，則此逾期再集絕而復續之國會，雖有未洽，天下之人，猶或共諒。不意開會以來，紛呶爭競，較勝於前，既無成績可言，更絕進行之望。近則侵越司法，干涉行政，復議之案，不依法定人數，擅行表決，於是國民信仰之心，為之盡墜。謂前途殆已無所希冀，詬仇視之，不獨國會自失尊嚴，即國璋等前此之主張恢復者，亦將因是而獲戾。<break time="100ms" />　　況《臨時約法》，於自由集會開會閉會一切，無所牽掣，要須善用之耳。苟或矜持意氣，專事凌越，則蓄意積憤，必有潰決之一日，甚且累及國家，國璋心實危之。我大總統我總理，至誠感人，望將此意為兩院議員等切實警告，蓋必自立於守法之地，而後乃能立法，設循此不改，越法侵權，陷國家於危亡之地，竊恐天下之人，忍無可忍，決不能再為曲諒矣。此國璋等對於國會之意見，不敢不掬誠入告者也。總之我總統能信任總理，然後總理方有負責之地。總理能秉持大政，然後國家方有轉危之機。國會能持大經，鞏固國基，則國存，國會乃有所附麗，否則非國璋等之所敢知，伏祈我大總統我總理兼察之。<break time="100ms" />　　看這等電文，原是持之有故，言之成理。但國會中的議員，方在意氣相凌，怎肯和衷協議？就是段總理自信太深，也不免偏徇阿私，黨同伐異。黎總統遇事優容，段意尚厭未足。民國六年一月一日，即免浙江督軍兼省長呂公望本職，特任楊善德為浙江督軍，齊耀珊為浙江省長，這道命令，雖由黎總統頒發，暗中卻仍由段氏主張。楊善德素屬段系，段長陸軍部，極力援引，因得任松滬鎮守使，嗣復擢松江護軍使，倚若長城。適值浙江新任警察廳長傅其永，赴廳受事，各警察多半反對，致起風潮，甚至延及軍隊。督軍呂公望無術鎮馭，情願辭職，段遂薦善德為浙江督軍，破浙人治浙的舊習。松滬護軍使一缺，遂由護軍副使盧永祥升任。盧亦段氏麾下的健將，浙人尚思抗楊，楊帶著北軍第四師，昂然南來，如入無人之境，一番大風潮，霎時平定，這真所謂兵威所及，如風偃草了。浙人無故逐呂，乃致段派乘間而入，木朽蛀生，非自取而何？<break time="100ms" />　　且說中美借款，由四國銀行團抗議，就中的主動力，乃是日本國。日本自歐戰發生後，極想趁這機會，擴張勢力，做一個亞洲大霸王，原是個好機會，無怪東人。每遇中國交涉格外留意，所以中美借款合同甫經訂定，即邀集英、法、俄三國，同來抗問。中政府亦知他來意，特令交通銀行出面，也向日本興業、朝鮮、台灣三銀行，訂借日金五百萬圓，仍說是准備兑現。三銀行卻也照允，當即簽定合同，利息七釐五分，三年為限。英、法、俄何不抗議？外如吉長鐵路案，興亞實業借款案，廈門設立警察案，鄭家屯交涉案，種種發生，鬧得舌敝唇焦，終歸他得我失。<break time="100ms" />　　一、吉長鐵路案，是由吉林至長春的鐵路，前清末年，曾與日人訂立借款自築的約章，至是日人獨要求改訂，將該路歸他代辦。交通部沒法拒絕，只好與他訂約，即以本路財產及收入，擔保借款限期四十年償清，路權已一半讓去了。二、五年九月間，財政、農商兩部，向日商興亞公司借款五百萬圓，以安徽太平山，湖南水口山兩礦為擔保，約三個月內交款。嗣經國會反對，原約擔保一層，不生效力，當由財政部另提擔保品，與日商開議。
    </voice>
</speak>
