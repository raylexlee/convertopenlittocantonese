<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十三回<break time="100ms" />　　論父病互鬥新華宮　托家事做完皇帝夢
    </voice>
    <voice name="zh-HK-WanLungNeural">
        <break time="100ms" />
			　　卻說湖南將軍湯薌銘，與四川將軍陳宦，本皆袁氏心腹，只因雲、貴義師，直逼境內，不得不變計求安。陳於五月二十二日，宣佈獨立，湯猶在卻顧中。是時零陵鎮守使望雲亭，已早與桂軍聯合，在永州宣告獨立，自稱湘南護國軍總司令，且有電致湯，勸他速定大計，毋容瞻徇等語。湯正焦急萬分，適宣慰使熊希齡到省，兩下商議，想出一策，聯名電達中央，要求撤退北軍，免延戰禍。老袁復電照准，既而又有悔心，仍令北軍駐湘，且調倪毓棻軍，回防湘境，另派雷震春赴陝。倪至岳州，湯執前說力爭，倪不得入，乃率兵退去。五月二十四日，湘西鎮守使田應詔，又在鳳凰廳獨立，自稱湘西護國軍總司令。於是湯薌銘為勢所迫，不得已宣佈獨立，勸袁退位。第一電拍致老袁，其詞云：<break time="100ms" />　　北京袁前大總統鈞鑒：前接馮上將軍通電，籲請我公敝屣尊榮，誠見我公本有為國犧牲之宣言，信我公之深，愛我公之摯，以有此電。循環三復，怦怦動心。國事棘矣，禍機叢伏，乃如萬箭在弦，觸機即發，非可以武力爭也。武力之勢力，可以與武力相抗，今茲之勢力，乃起於無絲毫武力之人心。軍興以來，徧國中人，直接間接，積極消極，殆無一不為我公之梗阻。薌銘武人，初不知人心之勢力乃至於此，即我公亦或未知其勢力之遽至於此。既已至此，靖人心而全末路，實別無他術，出乎敝屣尊榮之上。我公所謂為國犧牲者，今猶及為之，及今不圖，則我公與國家同犧牲耳。議者謂我公方借善後之說，以為延宕之計，誠不免妄測高深。顧我公一日不退，即大局一日不安，現狀已不能維持，更無善後之可言。湘省軍心民氣，久已激昂，至南京會議，迄無結果，和平希望，遙遙無期，軍民憤慨，無可再抑。茲於二十九日，已徇全湘眾民之請，宣佈獨立，與滇、黔、桂、粤、浙、川、陝諸省，取一致之行動，以促我公引退之決心，以速大局之解決。薌銘體我公愛國之計，感知遇之私，捧誠上貢，深望毅然獨斷，即日引退，以奠國家，以永令譽。曾任干冒，言盡於斯。湯薌銘叩。<break time="100ms" />　　第二電更加憤激，直欲與老袁開戰。其詞云：<break time="100ms" />　　自籌安會發生，樞府大僚，日以叛國之行為，密授意旨，電書雨下，怵誘兼至，傀儡疆吏，奴隸國民，疇實使然？路人共見。薌銘忍尤含垢，眥裂冠衝，以卵石之相懸，每徘徊而太息。天佑中國，義舉西南，正欲提我健兒，共襄大舉，乃以瘠牛全力，壓我湖湘，左掣右牽，有加無已。現已忍無可忍，於本日誓師會眾，與雲、貴、粤、桂、浙、陝、川諸省，取一致之行動。須知公即取消帝制，不能免國法之罪人。薌銘雖有知遇私情，不能忘國家之大義。前經盡情忠告，電請退位息爭，既充耳而不聞，彌拊心而滋痛。大局纍卵，安能長此依違？將士同胞，實已義無反顧。但使有窮途之悔悟，正不為萁豆相煎，如必舉全國而犧牲，惟有以干戈相見。情義兩迫，嚴陣上言。湯薌銘叩。<break time="100ms" />　　看官！你想陳宦、湯薌銘兩人，受袁之恩，算得深重，至此盡反唇相譏，恩將仇報，哪得不氣煞老袁？老袁所染尿毒症，至此復變成屎毒症，每屆飯後，必腹痛甚劇，起初下濁物如泥，繼即便血，延西醫診視，說他臟腑有毒，啖以藥水，似覺稍寬。越日，病恙復作，腹如刀刺，老袁痛不可耐，連呼西醫誤我，隆裕以腹疾致死，老袁亦以腹疾亡身，莫謂無報應也。乃另聘中醫入治。中醫謂是症乃尿毒蔓延，仍當從治尿毒入手，老袁頗以為然，亟命開方煎服。服了下去，腸中亂鳴，亟欲大解，忙令人扶掖至廁，才行蹲坐，北方大小便，皆至廁所。忽覺一陣頭暈，支持不住，一個倒栽蔥，竟墮入廁中。侍役連忙扶起，已是滿身污穢，臭不可近。各姬妾聞報往視，聞著一大陣臭氣，連掩鼻都不來及，哪裡還敢近前？獨第八妾葉氏，不嫌腌臢，急替他換易衫褲，並用熱水揩洗。老袁撫葉氏臂，吁吁歎息道：「你平時沈默寡言，至今能獨任勞苦，不怕臭穢，我才知你的心了。」葉氏之心，至此才知，無怪受人矇蔽，始終未能瞧破。葉氏為之泣下，老袁亦灑了幾點痛淚。<break time="100ms" />　　至扶入寢室後，精神委頓不堪，閉目靜臥，似寐非寐；但覺光緒帝與隆裕太后，立在面前，怒容可怖；倏忽間，變作戊戌六君子；又倏忽間，變作宋教仁、應桂馨、武士英、趙秉鈞等；又倏忽間，變作林述慶、徐寶山、陳其美等；後來有無數鬼魂，面血模糊，統要向他索命的模樣。這是心虛病魔，並非真個有鬼。他不覺大叫一聲，嚇得冷汗遍體，及啟目四瞧，並無別人，只有葉氏在旁侍著，並低聲問明痛苦，當即答言道：「我不過精神恍惚，此外還沒有甚麼痛楚，但你也很睏乏了，如何不去休息？她們如何並不見來？」葉氏道：「姊妹們都來過了，見陛下安睡，不敢驚動，所以退去。」老袁道：「你何故未退？」葉氏忍著淚道：「天下可無妾，不可無公，妾怎忍退休？」老袁不禁欷歔道：「可惜我平日待卿，未嘗稍厚，今日自覺愧悔哩。」
    </voice>
</speak>
