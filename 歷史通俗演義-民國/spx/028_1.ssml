<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十八回<break time="100ms" />　　勸退位孫袁交惡　告獨立皖粤聯鑣
    </voice>
    <voice name="zh-HK-WanLungNeural">
        <break time="100ms" />
			　　卻說徐州第三師師長冷遹，聞寧軍敗退利國驛，忙調兵赴援，湊巧與張勛相遇。當下交戰一場，還沒有什麼損失，不意總兵田中玉，引濟南軍來助張勛，兩路夾攻，殺得冷軍左支右絀，只好棄甲曳兵，敗陣下去。張田合兵追趕，正值徐州運到兵車，在利國驛車站下車，來援冷遹，冷遹回兵復戰，又酣鬥多時，才將張、田兩軍擊退。張軍田軍，分營驛北，冷遹收駐驛南。次日張勛軍中，運到野炮四門，即由張勛下令，向冷軍注射，這炮力非常猛烈，撲通撲通的幾聲，已將冷營一方面，彈得七零八落，冷遹還想抵敵，偏值一彈飛來，不偏不倚，正中脅前，那時閃避不及，彈已穿入脅內，不由的大叫一聲，暈倒地上；經冷軍舁了就逃，立即四散。張勛見冷營已破，方令停炮，所有驛南一帶，已經成為焦土，連車站都被毀去。當由張軍乘勝直進，竟達徐州，徐城內外，已無敵蹤，一任老張占住。辮帥大出風頭。<break time="100ms" />　　這時候的九江口，北兵大集，宣撫使段芝貴，與李司令純會商，用四面合攻計策，包圍湖口，一面出示招撫，勸令叛軍歸誠，不念既往。李烈鈞孤軍駐著，幾似身入甕中，非常危險，好幾次出兵進擊，統被北軍殺敗，團長周璧階，見勢已危急，竟向北軍投誠，烈軍愈加惶迫，飛向各處乞援。寧滬一帶討袁軍，方公舉岑春暄為大元帥，欲借岑老三宿望，號召各省，從速響應，岑模稜兩可，起初欲由滬赴寧，嗣聞徐潯兩處，均已失敗，也弄得進退兩難。多入漩渦。國民黨首領孫文，恐黨人一敗，無從托足，亦思借前此重名，慫慂各省獨立，當有通電拍發道：<break time="100ms" />　　北京參議院眾議院國務院各省都督民政長各軍<break time="100ms" />　　師旅長鑒：江西事起，南京各處，以次響應，一致以討袁為標幟，非對於國家而脫離關係，亦非對於北方而暌異感情，僅欲袁氏一人，辭大總統之職，並不惜犧牲其生命以求達之。大勢至此，全國流血之禍，繫於袁氏之一身。聞袁決以兵力對待，是無論勝敗，而生民塗炭，必不可免，夫使袁氏而未違法，東南此舉，誰為左袒？今袁氏種種違法，天下所知，東南人民，迫不得已，以武力濟法律之窮，非惟其情可哀，其義亦至正。且即使袁氏於所謂違法，有以自解，亦決不至人民反對，遍六七省；人民心理之表見，既已如是，為公僕者，即使自問無愧，亦當謝職以平眾怒，微論共和政體，即君憲國之大臣，亦不得不以人民好惡為進退。有如去年日本桂太郎公爵，以國家柱石，軍人領袖，重出而組織內閣，只以民黨有所不滿，即悠然引去，以明心跡。大臣風度，固宜如是，何況於共和國之人民公僕，為人民荷戈以逐，而顧欲流天下之血，以保一己之位置武！使袁氏而果出此，非惟貽民國之禍，亦且騰各國之笑。回憶辛亥光復，清帝舉二百餘年之君位，為民國而犧牲，當時袁氏實主其謀，亦以顧念大局，不忍生靈久罹兵革，安有知為人謀而不知自謀者？更憶當時，文受十七省人民之付托，承乏臨時大總統，聞北軍於贊成共和之際，欲舉袁氏以謀自安，文即辭職，向參議院推薦袁氏，當時固有責文徇國民之意，而不顧十七省人民付托之重者。然文之用心，不欲於全國共和之時，尚有南北對峙之象，是以推讓袁氏，俾國民早得統一。由是以觀，袁不宜借口於部下之擁戴，而拒東南人民之要求，可斷言矣。諸公維持民國，為人民所攸賴，當此存亡絕續之際，望以民命為重，以國危為急，同向袁氏勸以早日辭職，以息戰禍，使袁氏執拗不聽，必欲犧牲國家人民，以成一己之業，想諸公亦必不容此禍魁。文於此時，亦惟有從國民之後，義不返顧。臨電無任迫切之至！孫文叩。<break time="100ms" />　　又電致袁總統云：<break time="100ms" />　　北京袁大總統鑒：文於去年北上，與公握手言歡，聞公諄諄以國家與人民為念，以一日在職為苦。文謂國民屬望於公，不僅在臨時政府而已，十年以內，大總統非公莫屬，此言非第對公言之，且對國民言之。自是以來，雖激昂之士，於公時有責言，文之初衷，未嘗少易。何圖宋案發生，證據宣佈，愕然出諸意外，不料公言與行違，至於如此。既憤且懑。而公更違法借款，以作戰費，無故調兵，以速戰禍，異己既去，兵釁仍挑，以致東南軍民，荷戈而起，眾口一詞，集於公之一身。意公此時，必以平亂為言，姑無論東南軍民，未叛國家，未擾秩序，不得云亂，即使云亂，而釀亂者誰？公於天下後世，亦無以自解。公之左右，陷公於不義，致有今日，此時必且勸公，乘此一逞樹威雪憤。此但自為計，固未為國民計，為公計也。清帝辭位，公舉其謀，清帝不忍人民之塗炭，公寧忍之？公果欲一戰成事，宜用於效忠清帝之時，不宜用於此時也。說者謂公雖欲引退，而部下牽掣，終不能決。然人各有所難，文當日辭職，推薦公於國民，固有人責言，謂文知徇北軍之意，而不知顧十七省人民之付托。<break time="100ms" />　　文於此時，迄不為動，人之進退，綽有餘裕，若謂為人牽掣，不能自由，苟非托辭，即為自表無能，公必不爾也。為公僕者，受國民反對，猶當引退，況於國民以死相拚？殺一不辜，以得天下，猶不可為，況流天下之血，以從一己之欲？公今日捨辭職外，決無他策。昔日為任天下之重而來，今日為息天下之禍而去，出處光明，於公何憾？公能行此，文必力勸東南軍民，易惡感為善意，不使公懷騎虎之慮。若公必欲殘民以逞，善言不入，文不忍東南人民久困兵革，必以前此反對君主專制之決心，反對公之一人，義無反顧，謹為最後之忠告，惟裁鑒之！孫文叩。
    </voice>
</speak>
