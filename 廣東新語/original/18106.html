<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>廣東新語 - 第二十二卷　鱗語</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二卷</br>　　鱗語</font></h4>
			　　○龍<br />
　　南海，龍之都會。古時入水採珠貝者，皆繡身面為龍子，使龍以為己類，不吞噬。在今日人與龍益習，諸龍戶率視之為▉蜓矣。新安有龍穴洲，每風雨即有龍起，去地不數丈，朱鬣金鱗，兩目燁燁如電，人與龍相視久之，弗畏也。其精華在浮沫，時噴薄如瀑泉如雨，爭承取之，稍緩則入地中矣，是為龍涎。或謂龍涎者，多積於海上枯木，如鳥遺狀，其色青黎，其薌腥，雜百和焚之，翠煙千結，蜿蜒蟠空，經時不散，可以剪分香縷，然多不真。從番舶來者，出大秦、波斯，於雨中焚之，▉▉爆有聲則真。蓋龍本純陽之精，故其氣絕香。又龍屬木，木之氣得太陽多者必香。故諸香以龍涎為最。得盂水徑撲其中，不落空外。龍以水為用，見水則精入焉。蓋龍用精則為雨，用氣則為雲。<br />
　　海中苦龍氣。每龍氣過，輒噓吸舟船人物而去，置之他所，然舟船人物亦無恙也。舵師知龍起，但擂金鼓，或焚鱟殼諸臭物，或灑青礬卻之。海濱多高樓，樓角獸頭，每為龍氣所掣，置兵器其上亦止。以龍性畏鐵，鐵辛，為目害故也。<br />
　　羅浮多龍潭。嘗有人小遺潭中，庵僧見之，使之蒲伏土上。俄有白氣千百道，從谷中起，迅雷乘風雨如注，海上舟船已破溺無數矣。人必蒲伏土上乃免，若在木石之間，必為龍所掣矣。又有人戲投巨石岩中，巨石左右砰擊，久而不下，龍驚以為雷也，即時白氣四起，雨點如盤盂。蓋龍與雷同類，雷出則龍出，雷入則龍入。而其氣不起於潭洞中者，山澤相通，地中虛無之處，皆龍之竅穴也。又新興有天露山，其頂有潭，歲旱，以石投之，聲震如雷即雨。又有井乾湖，其深莫測，歲旱，以土掊擊之亦有雨。蓋亦驚龍之意。龍聽以角，謂之聾蟲，故善驚。<br />
　　○石龍<br />
　　化州有石龍，其首蟠州廨之左，其尾注於江中，身多竅穴。每為風潮所激，則噴沙如雪，霏霏滿空。有時鳴以一歲，鳴以二三歲，其聲隱隱，與鵝鸛同。在上如石，在西如東，有探其尾於急湍之下者，皆得古錢，或為五銖，或為開元，或古或近，或缺或全，紫碧交錯，青黃雜楦。其為數，歉不八九，盈不二十，雖百十人，各有所給。<br />
　　○金龍<br />
　　茂名靈湫中有一龍井，晉時有潘茂名真人者，以金鑄五龍納井中。自永嘉至今，每遇旱，高涼太守出五金龍祭之，雨立至。或謂金龍者，丹砂所成，然非能為雨也，為雨者祭金龍者也。然亦靈異，萬曆間，有太守嘗竊其一，行至中途，金龍飛入於水，今止存四。然大旱時，汲龍湫之水以禱亦得雨，不必定出金龍雲。<br />
　　○土龍<br />
　　廣人亢旱，以水日雩祭於社而請雨。以土為龍，身皆黑而尾白，長九尺，使丈夫八人，小兒八人，皆衣黑衣，丈夫舁龍，小兒歡呼曰：烏龍頭，白龍尾。小童求雨天公喜。」自北而南，又自南而北，乃歸於社息焉。復取五蝦蟆錯置社之中，掘池方五尺，深一尺，置水，埋蝦蟆其中而閉之。<br />
　　○蜃氣<br />
　　東莞合蘭海，其水漩洄而黝黑，三江之所匯，有龍窟焉。嘗有積氣如黛，或如白霧，鼓舞吹噓，倏忽萬化。其為城闕、樓台、塔廟諸狀，人物、車騎，錯出於層峰疊▉之間，尤極壯麗。舟行其中弗見也。自外望之，變幻斯見，即之輒遠，離之復近，雖大風雨不能滅，人以為蛟蜃之氣所為雲。其氣或大或小，晴則大，陰則小，五色光芒不定。或如旌旗戈甲，則兆其地有兵革，如倉廩，則兆其地豐登，居人每候之以知災祥。歲正月初三、四、五日必一見，不見，則以為怪。或謂此乃海氣，春晴始見，非也。此蜃氣也。蜃者，千歲之雉所化，其為物最神。莊生云：龍合而成體，散而成章。章者，雲物之氣也。蜃，龍類也。其能靜則為陰，動則為陽。陰而含萬象於無，陽而吐萬象於有，固於龍具體而微也。然蜃氣之起，大抵為舟船多，為樓台者少。《天官書》云：南夷之氣，類舟船幡旗。《晉志》云：南夷氣如▉台，或類舟船。凡雲氣各象其山川人民所聚積。蜃氣多象舟船，亦南夷之氣所雜為變怪也。必以春正月見者，蓋青陽始動，而龍見於田，蜃亦龍屬，故其氣與龍皆當春而發，至秋而收也。蜃氣與海市不同。海市多見於靖康場，當晦夜，海光忽生，水面盡赤，有無數燈火往來，螺女鮫人之屬，喧喧笑語，聞賣珠、鬻錦、數錢、量米麥聲，至曉方止。則海市也。或曰：海上有珊瑚之市，在虎頭門西，蓋即海市。或曰：其地故有沉洲，每月出輒有鬼物就海中為市，所謂沉洲夜市也。陳雲淙詩：「月出珊瑚輸海市。」蓋南海蜃氣，有氣而無聲，海市有聲而無氣，以此為別。而靖康海市，又與青州不同。靖康海市見於夜，青州見於晝。《番禺雜記》云：海邊有鬼市，半夜而合，雞鳴而散，人從之多得異物。殆所謂狼▉荒之民也。《水經注》：狼▉荒之民，冥夜為市，以鼻嗅金，即知美惡是也。<br />
　　○海鰍<br />
　　海鰍之出，其長亙百里，牡蠣、蚌蠃積其背，<血聿>▉兀如山。舟人誤以為島嶼，就之往往傾覆。晝噴水，為潮為汐。夜噴火，海面盡赤，望之如天雨火。予詩云：「勢欲吞舟去，光先噴火來。」又云：「海鰍吐陰火，千里波潮紅。」蓋陰火生於海，陽火生於山。陽火為雷以起龍，陰火為風以起大魚，固造化之常。而石尤風則海鰍益起，艚船弗及避，為所吞噬，猶夫▉▉▉且且之微。鰍非有意於吞舟也，其氣呼吸所致也。有海龍翁者，大如屋宇，亦知風。<br />
　　海▉酋，長數百里或千里，穴居海底。入穴則海水為潮，出穴則水潮退。其出入有節，故潮水有期，是名潮魚。昔人多以為潮者海▉酋之所為，不知潮長則海▉酋隨之出，潮消則海▉酋隨之入，海▉酋之出入以潮，非海▉酋之自能為潮也。此海魚之應潮者也。<br />
　　○怪魚<br />
　　海上多怪魚，大小不一，開洋時，隨風鼓舞，往往飛入舶中，人不敢取。有一魚長數十丈，其首有二大孔，噴水上出，遇舶則昂首注水舶中，須臾而滿。亟以鉅甕投之，連吞數甕則逝。有一魚嘴長丈許，有齬刻如鋸，能與力戰而勝，以救海舶。又有魚長二十餘丈，性最良善。或漁人為惡魚所困，此魚輒為漁入解圍。又大風雨時，有海怪被發紅面，乘魚而往來。乘魚者亦魚也，謂之人魚。人魚雄者為海和尚，雌者為海女，能為舶祟。火長有祝云：「毋逢海女，毋見人魚。」人魚之種族有盧亭者，新安大魚山與南亭竹沒老萬山多有之。其長如人，有牝牡，毛髮焦黃而短，眼睛亦貢，面黧黑，尾長寸許，見人則驚怖入水，往往隨波飄至，人以為怪，競逐之。有得其牝者，與之Ｅ４０，不能言語，惟笑而已。久之，能著衣，食五穀。攜至大魚山，仍沒入水。蓋人魚之無害於人者。人魚長六七尺，體發牝牡亦人，惟背有短鬣微紅，知其為魚。間出沙▉能媚人，舶行遇者，必作法禳厭。海和尚多人首鱉身，足差長無甲。<br />
　　○暨魚<br />
　　暨魚，大者長二丈餘，脊若鋒刃。嘗至南海廟前，謂之來朝。或一年數至，或數十年一至。若來數，則人有疫疾。《志》稱：南海歲有風魚之災。風，颶風，魚謂暨魚也。有烏白二種，來輒有風，故又曰風魚。暨一作▉忌。諺曰：「烏▉忌白▉忌，不勞頻至。」<br />
　　○潛龍鯊<br />
　　南海有巨魚，曰潛龍鯊，蓋魚種而龍者也。有網得者，長五尺許，重百斤。其小魚從者數千，至不可網。肉甚甘，諸骨柔脆，惟鱗堅不可食。鱗大者如掌，可為帶及酒器飾，小者中雜佩。脊一行，腹二行，鱗皆十三。兩翅兩行，鱗皆三十。瓊州唐伯元以為其脊一行，腹與翅行皆兩者，五行也。天地之數各五也，脊一腹二，陽奇陰偶，天一地二也。十者天地之成數，天十而餘三，三三為九，乾元所以用九也。地二十而餘六，陽進而陰不能也，坤元所以用六也。翅三十者，一月之數也。兩翅合而甲子一周也。總之九十九鱗，群龍所以無首，河圖所以虛中，大衍之用所以不滿五十也。蓋《易》教也。<br />
　　○黃雀魚<br />
　　有黃雀魚者，多產惠州，八月化為黃雀，十月後複化為魚，魚與黃雀迭相化也。吾不知其始為魚而終為黃雀耶，抑始為黃雀而終為魚也。魚與黃雀，化於何始於何終，他魚不化，而黃雀魚獨化，其必有故矣。《交州記》云：南海有黃魚，九月變為鶉。鶉，黃雀也。魚本黃魚而曰黃雀魚，黃魚本於黃雀，故曰黃雀魚。聞其名則知其為黃雀所化矣，然則黃雀先而魚後矣。然黃魚以黃雀為始，而黃雀不以黃魚終，則又何也。有秋風鳥，產雷州，亦魚之所化。化必以八月望前五日，從風而起，自南至北，中秋後則無之，故曰秋風鳥。其亦黃雀魚之為怪乎？有海鰉者，亦能化。歲二八月群至沙洲，移時化而為鳥，是曰火鳩。海人噪而驚之，化者十五，鱗鬣不開者不全化矣。食之自秋至冬，瀕海皆足。有以為餽者，發之，鳥首而魚身者二。客愀然曰：「是欲化而不可得者也，無乃人離造化之情耶？尚忍食哉！」命棄之。<br />
　　○鼠鮎烏賊<br />
　　有鮎者，產於南海，每暴尾沙際以紿鼠，鼠見之，謂且失水，舐而將食之，被捲入水。有烏賊者，腹中有墨，吐之以自衛。嘗浮水上，烏見以為死矣，往啄之，被捲入水。二魚皆性黠，為鼠與烏之賊。然鼠與烏，以高而為下者所食，亦可以為貪而下求者之戒。或曰：烏賊魚相傳烏所化，烏所化而還食烏，故曰烏賊。烏不賊烏，化為魚乃以賊烏，魚樂而烏苦矣。<br />
　　○魚<br />
　　廣州地多池塘，所畜者鰱、鱅、鯇、▉令、鯽，皆以魚秧長之。鱅一名▉與，語曰：「網魚得▉與，不如▉茹。」言不美也。鯇之美在頭，鯉在尾，鰱在腹。語曰：「鯇魚頭，鯉魚尾，鰱魚之腹甘且旨。」又曰：「水▉令土鯽，病人宜食。」▉令浮鯽沉，可以滋陰。蓋鯽屬土，其性沉，長潛水中。▉令屬水，其性浮游，長躍水上。鯽食之可以實腸，▉令食之可以行氣。鯽守而▉令行，故以為美也。江海魚之美者，語有曰：「第一▉倉，第二▉罔，第三第四馬膏▉郎。」又曰：「黃白二花，味勝南嘉。」又曰：「寒鱭熱鱸。」黃者黃花魚，白者白花魚也。又春曰黃花，秋曰石首也。凡有鱗之魚皆屬火，二花不然，其功補益而味甘，故美。鱭魚至冬益肥，故曰寒鱭。鱸至夏益肥，故曰熱鱸。言一以寒而美，一以熱而美也。凡鱸魚以冬初從江入海，趨鹹水以就暖。以夏初從海入江，趨淡水以就涼。漁者必惟其時取之。語曰：「魚咸產者不入江，淡產者不入海。」未盡然也。白花魚鹹淡之水皆有，黃花惟大澳乃有。大澳者，鹹水之邊也。自十月至十一月，以日昃盡浮出水，漁者必以暮取之。聽其聲稚，則知未出大澳也，聲老則知將出大澳也。聲老者，黃花魚嘯子之候也。其嘯子必於大澳，故於大澳取之。取▉奧及黃皮蜆、鱭、青鱗，亦皆聽其聲，聲齊則開▉取之。鰣魚以孟夏隨鱭魚出，其性喜浮游，網入水數寸即得。或候其自海入江，逆流至潯州之銅鼓灘，觸石壁不能西上則多得。語曰：「黃魚不上雙魚石，三Ｅ４１不上銅鼓灘。」三▉赤者，鰣也。黃魚每新水長則出，嘉魚以孟冬天大霧始出，出必於端溪高峽間。其性潔，不入濁流。嘗居石岩，食苔飲乳以自養。霜寒江清，潮汐不至，乃出穴噓吸雪水。凡嘉魚在蜀中丙穴者，以三月出穴，十月入穴。在粵中大小湘峽者，以十月出穴，三月入穴。西水未長，則四五月猶未入穴。蜀嘉魚畏寒而喜熱，粵嘉魚不然。白沙詩：「兩山斷處小湘峽，十月嘉魚出水鮮」是也。▉赤魚、▉曹白，皆以仲春出，大者重數十斤，入自大洋，望之如黑雲。至虎門，則▉赤魚之稚者多變為鰣，漁者輒合圍取之。又▉赤魚大至時，其下堆積至數十百丈，不可底極。以槍刺一魚取之，次魚飲其血復上，復槍刺取之，如是者相連不斷，不可勝取。故▉赤魚時節，所在人民饜飫，多糟之為終歲食。蓋▉赤魚放卵，雄者為雌者含卵口中，卵不分散，故類繁。彼此尾相銜，無一斷續，故得其一，則千萬源源可得。竹魚產二禺連口，以盛夏出，色如筱葉青翠，鱗下多硃砂點，味甘。馬膏▉郎以臘月出至三四月。有馬伍者，以九十月出，似鱸而肉厚，為馬膏▉郎之次，故曰馬伍。貼沙一名版魚，亦曰左▉介，身扁喜貼沙上，故名。市歸以貼牆壁，兩三猶鮮。即比目魚也，一名鰈，一邊青綠一邊白，一目在青綠邊，亦有兩目合而為一者。《吳都賦》云：「雙則比目，片則土餘。」河▉屯以番禺茭塘所出者為美。自虎頭門至茭塘六七十里許，其河▉屯小，色黃而味甘，少毒，與產他縣大而板牙色白者異。其價賤，土人以當園蔬。秋時競為河▉之會，以火燔刺，以沸湯沃涎，浣至再三，雜肥肉烹之，皮骨脫落，斯可食矣。河▉屯終歲皆有，入秋尤宜多食，益胃暖人，可減一衣，產婦每以為初。其腴在膏，即肝也，俗以為八珍之一云。▉午魚狀如鱸，肉鬆少刺味甘，大者重數十斤，出海豐。鱘魚多產端州，以春時出浮陽，見日則眩，漁者輒於陽處取之。一曰鱘龍魚，長至丈，有甲無鱗，魚之至貴者也。鮎魚出流水者色青白，出止水者青黃，故以灘瀨中者為美。▉倉魚狀如▉扁，圓頭縮尾狹鱗，肉厚而細，一脊之外，其刺與骨皆脆美。新安人每以奉客，味甘以平，食之肥健益氣。一名鏡魚，以其圓也。▉沙有犁頭▉沙、劍▉沙、斑點▉沙、虎鹿鋸▉沙，背鬣而腹翅，大者丈餘。皮有沙，圓細如珠，可以治木發光潤。海水將潮，天將雨，毛皆起濕，雖千里外不爽。一名潮鯉，腹中有兩洞，以貯水養子。子必二，皆從胎生，朝出口，暮則入臍。其肉淡而鬆，以翅作銀絲菜，稱珍品。蠟魚產陽江，似鯽而白，肉柔膩，性喜溫暖。臘月時，漁人立水中，魚爭附足，可掇也。紅者肉稍粗。▉居魚一名狼藉。笄魚如笄，長尺許，與▉昔、▉▉二魚皆惠州出。▉昔魚大者盈丈。▉▉魚大如指許，長七八寸，脊骨美滑宜羹。龜魚如小兒臂大，有腹無口，其足三十如笄簪。章魚足有八，一名章舉。昌黎南食詩其五為章舉魚是也。石冷魚似蝦蟆而黑，生石穴中。倒掛魚鮮食醉人。宜▉，出萬州。鳳尾魚一名馬鱭，其子宜醢。葵鯉出羅旁水口，圓如葵扇。已上皆魚之美者，大率出於海者十之七，出於江者十之三，然皆美於池塘者也。其最微細而美者，曰▉▉魚。春時自巖穴中出，狀似初化魚苗，宜乾之，食以姜醋。曰銀魚，以秋九月出，九月有風，曰銀魚風。予詩：「九月銀魚出水長，銀魚風起水泱泱」是也。其出惠州豐湖之第一橋下者，長二黍許，光滑無鱗，表裡朗徹，以白磁盆▉之，與水無異，惟見兩目瑩漆。希貴弗多，漁者但量器計值，煮以湖上清醒泉及姚坑水，有味無渣，而出於清明節者尤美。曰鵝毛魚，取者不以網罟，乘夜張燈火艇中，鵝毛魚見光輒上艇，須臾而滿，多則滅火，否則艇重不能載。其氣味絕香，一曰香魚。外則錦鱗魚者，大可二指，長寸許，身有橫理十二道，鱗如錯錦，具五色，尾長於身如帶，金彩縷縷。以盤盂畜之，於午日中，投花一二瓣，皆爭覆陰，不得者忿而相鬥，翩反鼓舞，各有態度，鬥罷複比目而游。又有金魚者，分鯉、鯽二種。春深咬子，咬子者，雄以口咬雌者眼，子則出腹。子出腹宜亟取之，否則雌者還食之矣。或不食，則子著{艹犀}藻間，遇雷雨輒隨電光而去。子初出色黑，由黑而紅，而黃，則純金矣。以鬣小三尾、五尾者為貴，謂之蝦尾咬子，又名跌子。當跌子時，以大蝦蓋之，則多蝦尾。尾又以撒開象木芙蓉葉者為貴，謂之芙蓉尾。此二種則魚之可玩者也。<br />
　　○魚花<br />
　　南海有九江村，其人多以纟勞魚花為業，曰魚花戶。魚花產於西江。粵有三江，惟西江多有魚花。取者上自封川水口，下至羅旁水口，凡八十里，其水微緩，為魚花所聚，過此則魚花稀少矣。魚花之步凡數十，步皆有餉，魚花戶承之，歲納於朝。當魚汕種時，雄者擦雌者之腹則卵出。卵出多在藻荇間，雄者出其腹中之▉▉覆之，卵乃出子，然見電則子不出矣。土人謂魚散卵曰汕。▉▉者，魚之精也。子曰花者，以其在藻荇之間若花，又方言凡物之微細者皆曰花也。亦曰魚苗，以當春出於苗始生時，與苗俱生也。亦曰魚秧，農人種禾兼種魚，視魚猶禾也。而多言魚花者，又以其類不一，故曰花也。凡取魚花，自三月至於八月，當日落時，望某方電腳高，則知某方無雨。某江之水不長，某方電腳低，則知某方有雨。某方之水長，長則某魚花至矣。西南為南寧左江，其水多土▉令。正西為柳州右江，其水多▉、▉崇。西北為桂林府江，其水多草魚。草魚者，▉爰也。魚花以此四種為正，畜於池易長，故務取之。他魚花則弗取也。鯉、鯽則或取諸蛋人，以其雌者放子也。凡取魚花，以苧布為罾，罾尾為一木筐而無底，半浮水上，魚花從罾入至筐，乃杓於船中。罾之狀如復斗帳，凡兩重，外重疏，以布四十丈，內重密，以布一丈為之。大步置筐八九十，小步十或二十。上步取已，復於下步取之，其出不窮，然多在江水灣環之所。取之盛以白磁，方如針許，已能辨其為某魚。揀為一族，其浮而在盆上者▉崇也，在中者▉，在下者▉爰，最下則▉令也。分養池中，水淺而向陽則易長。稍長者曰{艹犀}，謂可以食{艹犀}萍也。歲正月，始鬻魚花。水陸分行，人以萬計，筐以數千計。自兩粵郡邑，至於豫章、楚、閩，無不之也。其鬻於近者魚花大，遠者小，日以米湯和鴨子黃飼之，又數易以生水。其在舟中者，則舟旁為兩水車，晝夜轉水，使新水入舟，故水不留，而後魚花不病也。價則▉崇▉廉貴，以易長而不費草也。▉爰賤，以費草，每▉爰百尾，日需草百斤也。土▉令賤，以其難長，罕有重至一斤者，又必冬寒而始肥也。凡池一畝，畜▉爰三十，▉廉百二十，▉崇五十，土▉令千。日投草三十餘斤，▉爰食之，▉、▉崇不食。或食草之膠液，或▉爰之糞亦可肥也。楚雖多魚，而所產魚花，楚人不重，率重九江人所鬻者，以粵之魚花易長也。魚花難偽，楚魚胞一重而直，粵魚胞兩重，上大而下小，以此為辨也。九江之地如棋枰，周回三十餘里，其黑脈者堤也，方方▉池塘也。池塘之水，養魚花者十之七，養大魚者十之三。養魚花水濁，養大魚水清。視其水色，則知所養為何等魚也。地狹小而魚占其半，池塘以養魚，堤以樹桑，男販魚花，婦女喂愛蠶，其土無餘壤，人無敖民，蓋風俗之美者也。人之富多以谷估及販魚花，史稱水居千石魚陂者此也。<br />
　　魚花產北江者不貴，以北江多石灰水，魚花食之不肥，取之又不易畜，而北江絕少淵潭故也。凡魚皆藏於淵潭，魚花從淵潭出者易養。西江多淵潭，而其源從滇、黔、交趾而來甚遠，故魚花多而肥，池塘中可以多養。故諺曰：「北江魚種讓西江。」然廣西人不解取，即取之，而西江上流恒不如下流。故諺又曰：「下流魚花上流魚。」又曰：「上江魚放下江花。」<br />
　　○魚生<br />
　　粵俗嗜魚生，以鱸，以▉吏，以▉曹白，以黃魚，以青鱭，以雪▉令，以鯇為上。鯇又以白鯇為上。以初出水潑剌者，去其皮劍，洗其血▉生，細劊之為片，紅肌白理，輕可吹起，薄如蟬翼，兩兩相比，沃以老醪，和以椒芷，入口冰融，至甘旨矣。而鰣與嘉魚尤美。予嘗盪舟海目山下，取鰣為膾。有詩云：「雨過蒼蒼海目開，早潮未落晚潮催。鰣魚不少櫻桃頰，與客朝朝作膾來。」又云：「羚羊峽口嘉魚美，不若鰣魚海目鮮。黃頰切來紛似雪，綠尊傾去更如泉。」又云：』刮鑊鳴時春雪消，鰣魚爭上九江潮。自攜膾具過漁父，雙漿如飛不用招。」鰣以櫻桃頰為上，黃頰、鐵頰次之，爛鱗粉頰為下。其肪在鱗，鱗不可使爛，爛則脂流而味損。蓋鰣亦自惜其鱗，每一絲▉鱗，即不復動。故取之必以絲網，使柔弱而不傷鱗。嘉魚亦多脂，嚐食乳泉石沐，冬則出穴飲雪水，而所處大小湘峽、端溪、錦水、楊柳沙，潮咸不到，故肥美不腥，膾之益美於熟食也。雪▉令以冬而肥，其性屬水，喜游泳波上，得氵奔流則跳躍尋丈，生食之益人氣力。鱸、▉扁、鯧、塘蝨亦可膾。然食魚生後，須食魚熟以適其和。身壯者宜食，諺曰：「魚生犬肉糜，扶旺不扶衰。」又冬至日宜食，諺曰：「冬至魚生，夏至犬肉。」予詩：「魚膾宜生酒，餐來最益人。臨溪親舉網，及此一陽春。」所以者，凡有鱗之魚，喜游水上，陽類也。冬至一陽生，生食之所以助陽也。無鱗之魚，喜伏泥中，陰類也，不可以為膾，必熟食之，所以滋陰也。或云：凡魚行隨陽，春夏浮而溯流，秋冬沒而順流。其浮時可膾，其沒時必須烹食，乃不損人云。粵人多有魚生之會，以天曉空心食之佳。或以鱔之烏耳者、藤者、黃者為生，亦有以蠔為生者。嶺內人不知此味，不足與之言也。<br />
　　○漁具<br />
　　漁具多種，其最大者曰▉，次曰罾。▉之類有曰深▉，上海水淺多用之。其深六七丈，其長三十餘丈。每一船一▉，一▉以七八人施之。以二▉為一朋，二船合則曰▉朋。別有船六七十艘佐之，皆擊板以驚魚。每日深▉二施，可得魚數百石。有曰纟索▉，下海水深多用之。其深八九丈，其長五六十丈。以一大纟▉為上綱，一為下綱。上綱間五寸一藤圈，下綱間五寸一鐵圈，為圈甚眾，貫以纟索以為放收。而以一大船為▉公，一小船為▉姥，二船相合，以▉連綴之。乃登桅以望魚，魚大至，水底成片如黑雲，是謂魚雲。乃皆以石擊魚使前，魚驚回以入▉。魚入，則二船收纟索以闔▉口，徐牽而上。有曰板▉，以小船施之，小船有▉姥而無▉公，故一名▉姥船。有曰車▉，制如纟索▉而小，深二三丈，廣七八十丈，連合二▉為一圍。以二船一前一後施之，亦以板驚魚。凡魚首有石者，皆驚入▉，無者則否。首有石者，曰黃花，曰▉岡，曰▉師子，曰▉赤魚，曰Ｅ４２，曰鱸，曰馬鱭，曰▉畫，此八者善驚。有曰牆▉，則以纟索▉為之，專以取▉曹白及黃、白花魚，亦曰黃花▉。每一船一▉，▉深六七丈，長三十餘丈，相連數百千▉以為一牆，橫截海水。魚觸牆▉不能去，大小壅積，起▉時魚多不可勝取，每割▉之半以放魚。大抵纟索▉疏，專以取大魚，春則取▉曹白、▉赤，冬則取黃花，一歲僅兩用之。圍▉密，以取雜魚，終歲用之。此▉之事也。罾之類，有曰纟勞罾，其形四方，廣三丈有六尺，以舟施之。以二竹為罾子，竹長四十丈許，上有多圈，貫繩以為放收，而為一罾椏以架罾。魚至乃下罾，以石擊魚，有曰沉罾。沉，音朕，方言也。長十餘丈，口大而尾小，尾旁有一穴，以出水母及鱟魚之屬。而浮二木於水中，以支罾口。又於水中，置二木攪水，以係支罾口之木，是曰罾門。其口廣三丈有六尺，常向上流，潮緩則罾口合，急則口張而魚大入。凡一沉罾，以▉麻十二石為之，九人舁之，罾之巨者也。有曰知州罾，其廣丈餘，樹二木於水中以繃罾，是曰硬門。常浮而不沉，費人力少，罾之小者也。有曰車罾，其形方，以三石臼置罾竿，墜而起之。有曰絞罾，形亦方，週五丈餘，以四角係於柱中施之，人在岸上離罾十餘丈，魚至則轉轆轤以起之。此罾之事也。大抵▉皆用於海，罾皆用於江。罾之利常不如▉，▉者，漁具之可大得志者也。罾之外，有以箔者，以籠者，以涂跳者，以跳白者。箔以堅竹編之，《爾雅》所謂{▉▉}，亦曰罩也。其注曰：「{▉▉}，編細竹以為罩」是也。又曰：「今楚{▉▉}也。」無竹則以荊，故謂之楚{▉▉}也。{▉▉}，薄曲也。《史記》：絳侯周勃，以織薄曲為主。韋昭云：北方謂薄為曲。《淮南子》云：曲，葦薄也。《詩》曰：▉然汕汕。注：汕，▉巢也，以薄汕魚也。▉巢，鄭氏曰：今撩罟也。方氏曰：獨漉也。獨漉，樂苑作{▉主}鹿，荀子作獨鹿。成相辭曰：獨鹿棄之江。注：網也。箔亦網之類也。每一箔，其崇五尺，廣丈。漁者嘗合五十箔而為一，其長五十丈，虞其過大，則箔口為魚房二重以藏魚。歲三月，大禾已蒔，魚始上田。漁人以箔三方依田塍，一方依水。潮至則張而大，潮退則卷而小，是為塞箔。箔亦曰{▉洪}，陸龜蒙詩：「織作中流萬尺{▉洪}。」故凡以石為梁絕水者曰洪，以竹為梁取魚者曰{▉洪}，亦曰滬。皮日休《漁具詩》：「列竹於海ㄛ曰滬。」今有滬瀆是也。魚籠長五六尺，寬二尺，口通尾塞，以山藤繫之，置於上流，魚入則為倒叩須所▉不能出。又中置樹枝以聚魚。涂跳以木為之，長三四尺，厚半寸，首尾翹然，狀若上弦之月。前有二木直之，上有一木橫之，其底則舟，而兩旁無牆，所謂橇也。當海水乾落，魚、蝦、蛤、鱔之屬，膠黏淺沙，跣踏之，輒驚入漸洳不可得。漁者於涂跳，曲其左足而以右足踔泥，左扶橫木而右手捃拾。板輕坦滑，▉行若飛，蓋大禹泥行之所乘者也。跳白者，船也。其制小，僅受一人，於灣環隈澳間，乘暮入焉，乃張二白板於船旁，而鳴其榔。魚見白板，輒驚眩入網。然諸魚不驚，惟鱭、▉邊、▉盾三者驚。三者味甘美，故粵人最重跳白之魚。魚以曉散而暮聚，聚必於水之涯▉。故跳白船之出以暮，而多在岸草蒙茸之際，無風波患。予詩：「花中藏跳白，出沒少魚驚。向夕鳴榔去，知予是月明。」其照公魚，則以火枝搖▉，公魚搶火，乃以罾漉之。取花魚，則以藤竹為竿。竿長丈有三寸，貴軟而輕，以左紐絲為線，長丈有四寸，係以四鉤，鉤分四方。施於沙泥之上，足輕手疾，日可得花魚半石。花魚者，七星魚也。取▉池魚以釣。其竿五尺，係以天蠶之絲，餌以公魚、騰▉單。取鰣以潑生釣，以輕絲為之，往來游▉，則不損其鱗。取河豚以秋潮始盛，垂千百鉤於網中，河豚性嗔，觸網輒不去，欲與網鬥，以故往往中鉤。又或以一大繩為母，以千百小繩為子。子繩係於母繩之末，而母繩之末各係一鉤。一河豚中鉤，則眾河豚皆中鉤，是名兄弟釣，亦名拖釣。其鉤皆空不以餌，亦曰生釣。然生釣之河豚多雌者，雌者多子，味不美。惟南亭海心岡撒網而取者，其河豚多雄，雄者多▉▉，味絕美。予詩：「風俗河豚美，秋來樂事多。乘潮下生釣，濫口峭帆過。」取貼沙魚以細釣，先一夕放之江中，次日乃收。一細釣有鉤數百，漁者夫婦，各放細釣至數千，好水旬則得貼沙數十百斤矣。細釣以蝦，以七星魚，或蚯蚓為餌。▉岡魚亦如是取。是皆漁之具也。予生長海濱，知漁事，故具記之。然此乃吾番禺茭塘都取魚之具，非全粵如此。<br />
　　○鱔<br />
　　鱔之族有曰鰻鱺，背有肉鬣連尾，無鱗，口有舌，腹白，大者長數尺，脂膏最多。其有黃脈錦紋者，名金絲鰻鱺，善穿深穴，冬時穴熱乃出，名走風▉單。有曰白鱔，以產池塘中烏耳者為佳。有曰黃鱔，黃質黑章，多涎沫，大者長二三尺，小者佳。有曰藤▉單，其曰泥鰍，長二三寸，無鱗，以涎沫自染。曰溫魚，與泥鰍相似而多肉，與諸鱔皆喜伏水土之下，味甘可以滋陰。大抵鱔與魚相反，魚屬火可以滋陽，故蛋人多子，以多食魚。又方書，魚鰾白為丸，可以種子。鱔屬水滋陰，故患痰火者宜食之。白鱔或塞箔或裝籠取之，箔鱔為佳。黃鱔以釣，或於坑田掘取之。凡鱔畜於盆中，夜以火照之，其騰而搶火，火輒滅者，噴火蛇也。與鱔相類，而頷下有細鱗數片，食之殺人，故凡食鱔者不可不慎。諺曰：「魚浮鱔沉，沉者滋陰。雖則滋陰，其毒亦深。」言蛇鱔之難辨也。<br />
　　○養魚種<br />
　　廣州諸大縣村落中，往往棄肥田以為基，以樹果木。荔支最多，茶、桑次之，柑、橙次之，龍眼多樹宅旁，亦樹於基。基下為池以畜魚，歲暮涸之，至春以播稻秧。大者至數十畝，其築海為池者，輒以頃計。九江鄉以養魚苗，魚苗之池，惟九江鄉有之。他處率養大魚，即養魚苗，不繁滋也。諺曰：「九江估客，魚種為先。左手數魚，右手數錢。」凡歲三月始有西水，西水長，故有魚苗，八月西水盡則無之。自封川江口至羚羊峽口，皆有魚花步，步凡六七十處。魚花者，魚苗也，亦曰魚秧，以其利與田禾等，故曰苗，曰秧，而常名則曰魚種雲。魚種皆出於左右兩江。左右兩江者何？《赤雅》云：左江發源交趾，右江發源▉▉，至潯而兩江合為一。至梧而桂江入之，而三江合為一，而左右江之名不存然。地形左宜為右，右宜為左，而今從溯流而言分左右，不從地形分左右也。又南寧亦有左右江，左出廣源，右出峨利，會於合江鎮以入橫州。是左江之中，又有左右江也。然出廣源者，古夜郎豚水也，古名鬱江。出峨利者，古交▉泓水也，古名黔江。則謂鬱、黔為小左右江可也。<br />
　　○魚牌<br />
　　魚苗，本粵西溪潭中巨魚散卵，至端州境內始出子，九江堡民於灣環處所取之。自封川江口至高明，為魚苗阜者九百所，每阜分上中下，納稅於府，名曰魚牌。其曰鯉▉者，南雄每寒食大水，魚之逆流而上灘者，多鯉、▉宛、鯽、▉敢、青魚之屬，土人作{▉牌}迎之。魚入輒不得出，謂之鯉▉，不言他種魚者，以鯉為群魚之長，鯉來則眾魚皆來云爾。<br />
　　○龍蝦<br />
　　龍蝦，巨者重七八斤，頭大徑尺，狀如龍，彩色鮮耀，有兩大須如指，長三四尺。其肉味甜，稍粗於常蝦，以殼作燈，光赤如血珀，曰龍蝦燈。東莞、新安、潮陽多有之。昌黎詩：「又嘗疑龍蝦，果誰雄牙須。」<br />
　　○鯊虎<br />
　　南海多鯊魚，虎頭鱉足，有黑紋，巨者二百餘斤。嘗以暮春至海山之麓，旬日化為虎，惟四足難化，經月乃成。有虎皮、白皮、料影三種。鯊魚亦能化虎，故凡炳炳成章者，虎之虎也。紋直而疏且長者，鯊之虎也，有見鯊之虎者，但擊其足則斃之。或曰：鱷魚一名忽雷，秋時亦多化虎而三爪。然則南海之虎類多矣。鯊與鱷之所化者，人猶能識之，人之所化者，未知何狀。或曰：今之世未見有人如牛哀之化虎者也，止見有虎之化人耳。噫！<br />
　　○魚餉<br />
　　九江鄉瀕海，粒食惟艱，多以池沼養魚為業。弘治間，各水蛋戶，流亡所遺，課米數千石。總制劉大夏上疏，將西江兩岸河阜，上自封川，下至都含，召九江鄉民，承為魚阜。分別水勢，上者納銀五錢，下者二錢五分，貯肇慶府，給帖照船撈魚，永著令典。其後總制凌雲翼，蕩平瀧東西兩山，復開羅旁並都含下諸處魚阜，歲餉約有千金。所謂魚阜者，魚花步也。蓋九江鄉扌益西北江下流，地▉，魚塘十之八，田十之二，故其人力農無幾，終歲多殫力魚苗。魚苗出西北諸江，清明後雷雨大作，魚孕育，乘潦流下，其種柳、慶為上，南寧次之。鬱、桂又次之，富、賀又次之，北江為下。長年蛋戶，當夜分西望電光，即知魚苗來自何江，至以何日。柳、慶越三旬兩旬，南寧則兩旬旬半，餘各遲速有差。或電光遠，則知過▉鬥門不來，辨析部位微茫。若操左券，魚苗入塘，養至下年春，乃以船載往兩粵州縣，兑換穀米。於廣、肇二府有正餉，於龍川、南雄、羅定有額輸，於始興、開建、永安、香山、桂林、平樂、潯、賀又有例徵。且所兑谷石，非苦遏糴，則厄上倉，魚商罷困極矣，而龍川為甚。故諺有曰：「龍川不可往，▉令魚不可養。」然通鄉魚花，大半售在龍川。」往則傾貲，不往則有餘，魚為患正未已也。<br />
　　○插箔<br />
　　廉陽自永安至乾體一帶，種穀之地無幾，瀕海居民，非插箔無以為生。然有箔無船，箔又何利。近者關榷印烙海船，蛋人率捨舟楫，致插箔日少。有司者宜於插箔船免其徵收，不與諸船納稅同科，庶澤國謀生有藉。然有箔而無船，猶無箔也，有魚而無鹽，猶無魚也。宜令沿海諸箔，請於阜引，按箔之多寡，以納鹽課之多寡。大約歲中每箔一所，課銀五六錢許，俾魚鹽交資其益而不相害，則箔戶殷盈，而國課亦因以裕矣。<br />
　　○飛魚<br />
　　海南多飛魚，或謂《吳都賦》「文鰩夜飛而觸綸」，即此。有句云：「飛魚從未見，漁父說文鰩。」飛魚有兩翅，飛疾如鳥，觸綸輒有光射潮，夜見漁火，爭投船上。烹之味甚美。<br />
　　○似嘉魚<br />
　　四會有烏龍潭，在縣西二百里。潭底石隙中，多產鮮魚，柔鱗肥甲如水晶，土人謂之似嘉魚，其味如鰣。蓋四會為二江所匯，地多白蕩，其魚多野生，不俟下種。德慶之嘉魚，其種至此而變未可知。似嘉魚者，嘉魚之庶孽也。<br />
　　○鰣魚<br />
　　順德甘竹灘，鰣魚最美。其灘上鰣魚，以罨取之，灘下鰣魚，以大網取之。罨小，一罨僅得鰣魚一尾，以灘小不能容大網也。南海九江堡江中有海目山，所產鰣魚亦美而甘，竹灘尤勝。予詩：「甘灘最好是鰣魚，海目山前味不如。絲網肯教鱗片損，玉盤那得▉香餘。」又曰：「灘下肥過灘上魚，罨中潑剌溯流初。冰鱗觸損烹無及，玉箸慇懃食有餘。」相傳鰣乃▉曹白所變，在海為▉曹白，在江為鰣，▉曹白於春，鰣於夏，其味皆美。▉曹白之鮮者，陽江最多。予詩：「▉倉黃▉曹白▉季花香，玉箸金盤盡意嘗。」▉倉味美。諺云：「一▉倉二鰻。」▉倉體圓，一名鏡魚。予詩：「鏡魚春向鏡中游。」又云：「魚在鏡湖多似鏡。」魚生以鰣魚為美。他魚次之。予家在沙亭鄉，池沼頗多，親戚相過，必以斲▉為歡，以多食▉為韻事。予有《過某族翁斲▉詩》云：「出水鮮鱗作▉宜，蠻美蜜酒沃紅肌。相過一味魚生足，不必重為雞黍期。」又曰：「▉成雙蝶食如流，冬至魚生絕勝秋。明歲方塘思佃取，養魚思向范公求。」又有漁歌調《行香子》云：「第一魚▉倉，第二魚▉王，第三魚是馬膏▉郎。潮咸潮淡，一任漁郎。喜春風來，黃花短，白花長。江水魚香，魚子滋陽，大罾船滿載鹽霜。▉公▉姥，兩兩開洋。更鱭魚寒，鱸魚熱，▉皆良。」<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>