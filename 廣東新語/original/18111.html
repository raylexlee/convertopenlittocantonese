<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>廣東新語 - 第二十七卷　草語</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七卷</br>　　草語</font></h4>
			　　○竹<br />
　　竹曰華草，言草者故當以竹為首。東粵多竹，多異竹。有碧玉間者，其莖黃，有青絲間之，名碧玉間黃金。有黃金間者，其莖翠碧，有黃絲間之，名黃金間碧玉。有桃絲竹，黃黑絲間之，如棕竹而紋微粗。有青皮竹，大寸許，高二丈餘，皮冬夏長青，如初筍時去青作篾，與白藤同功。有黃皮竹，凡竹非青則綠，此獨黃。古詩云：「林中枝枝金瑯▉，一丈二尺拂雲端。」謂此。有人面竹，節小而中大，小處如人面，大處如腹，亦曰佛肚竹。有鶴膝竹。有馬蹄竹，竹幹如馬蹄。有馬鞭竹，節逆生而無枝。有牛角竹，本大末小。有象牙竹，色如白象牙。有石竹，大者徑三寸，質實微空最堅，老者斧斤不能入，倭刀觸之立斷。有筋竹，莖直節平，不蛀，宜為矛。有{▉力}竹，一名澀勒。勒，刺也。廣人以刺為勒，故又曰勒竹。長芒密距，枝皆五出如雞足，可蔽村砦。子瞻詩：「澀勒暗蠻村」。一名{▉思}{▉旁}。新興向無城，環種是竹，號{▉力}城。其材可桁桷，篾可織，皮可▉物，土人制為琴樣，以礪指甲，置於雜佩之中。用久微滑，以酸漿漬之，復澀如初。有蒲竹，性堅而直，亦可作屋材。有大頭竹，葉如蘆，徑五六寸，長者三四丈，宜為梘通水，以作篾，風浪不驚，然須盡去青皮，否則坼裂。有單竹，節長二尺，有花穰、白穰之別。白穰篾脆可為紙，花穰柔而韌，篾與白藤同功，練以為麻，織之，是曰竹布。故曰：南方食竹而方竹。有籬竹，大者徑寸，削之利如劍戟，小者鏃羽為箭能及遠，其葉箬亦曰白葉。葉生甚密，狀如葦，可編籬落作罩及船篷。有水竹，水居者以為障蔽，作撐篙非此莫勝，故種者雖多，而價常倍於他竹。有長節竹，節長至丈許。有{▉圭}竹，葉細節疏，宜作{艹密}絲。有扶竹，枝幹相扶而生。有苦竹，類茅而節高莖曲，宜編織，性寒宜作瀝青，其根穿行山谷，延蔓成林，又名過山苦。予詩：「筍愛穿山苦。」<br />
　　羅浮有大竹，《六貼》云：羅浮第三峰有竹，大徑七尺圍，節長丈二，謂之龍公竹。嘗有鸞鳳棲宿。其東有溪曰羅陽。永泰中，暑雨溪漲，有竹葉若芭蕉葉大，隨水流出。須臾一竹闊二尺餘，長二丈，隨之。蓋龍公之竹也。按龍公一作籠蔥，舊志：籠蔥竹大可十圍，世但聞其名，不識其物。水簾洞有道人庵，忽一人自稱姓黃，來寄宿，及去，留青竹篾一條，長二丈餘，無節。又《北戶錄》云：貞元中，有人至羅浮第十三嶺，見巨竹百千萬竿，竹圍二十一尺，有三十九節，節長二丈，筍甚膚直。此必籠蔥之竹也。羅浮故多異竹，千百其類，予嘗自分水▉奧至瑤池，二十餘里，皆行竹林中。枝葉交加，以兩手分披而過，欲尋籠蔥，視多元有也。客云：昔湛文簡人羅浮，輿竿將折，就道傍老父取篾縛雲。至暮，輿人視篾，長二丈餘，無節。又崇禎間，一老父買篾環於廣州，一錢一環，環大八九寸，率無節無端，此皆異竹，必無意乃可遇之。其常可遇者，有{▉函}{ ▉墮}竹，大如腳指，堅厚修直。竹成時，筍皮未落，輒有細蟲齧之， 其文赤白似繡畫。又雙髻峰下百十步劉仙壇側有符竹，竹不甚大，高止數尺，葉上有文如蝸涎，如古篆籀，其行或復或單，或疏或密，葉葉不同，若今巫覡所書符者。一竹中有一葉二葉，或數十竹中無一葉，葉雖枯而文色不改。文多白，與葉色不同。山人謂之竹葉符，每以餉客。又有沙箸竹，長尺許，其心如骨，白而勁，可以為箸。彩者須輕步從之，不爾，聞人行聲輒縮入沙中不可取，名越王餘算。此皆異竹也。大者籠蔥，小者沙箸，蓋羅浮最知名者。其美者有桃枝竹，大至四寸，疏節蔥莖，上下如一。皮光滑而黃，▉而不▉，名真瑯▉。《南越志》云：博羅東洲足簟竹。或有贊者曰：簟竹既大，薄且空中，節長一丈，其直如鬆。此言桃枝竹也，以為簟，曰桃笙。又有桃生，產青霞谷中，葉如▉▉，身如竹，密節而實中，犀紋瘦骨，高丈餘，亻▉人以為弩弦。鐵橋、石樓諸峰多慈竹，有斑點者，有黃如金者，有綠色密節者，不畏水旱，隨處可植。亦有邛竹、方竹。有觀音竹。小如箸，高二三尺，葉細離披如草然。大抵羅浮竹類甚眾，東北數十里皆產竹，居人每以春夏采筍脯之，秋冬破削為篾，以售廣、惠二州。<br />
　　嶺南奇草，大抵多蕉、竹類。葉多如芭蕉，乾多如竹，若檳榔、桄榔，椰、蒲葵，皆木之竹也。木之竹以葉而失其木，竹之木以乾而失其竹者也。羅浮有芭蕉竹，有檳榔竹，信宜之東山有木竹，皆以葉而名之為竹，故嶺南竹類絕繁。<br />
　　嶺南筍不如江、浙，以其地火房少霜雪。火炎上，故筍味多苦。蓋竹冬生之草。生於冬仲，得一陽初復之氣，其時火足於地中。雷以火足而動，故竹以火足而萌。萌得火氣之先，故味苦。其稍甜者惟油筒竹，筍名龍芽，及甜竹、{▉圭}竹、貓竹、筋竹、籬竹五種筍耳。凡竹有雌雄，第一節歧枝者雌，雌者多筍，是曰孕筍。有思摩竹，甚高大，筍生於節，筍成竹已及春。筍復生節，節之筍七，根之筍三，節節有筍，期年遂成大叢。然其筍絕不可食。<br />
　　筍者，竹之初氣，勃然始生，其性迅銳而行，益人氣力，而其味以甘為貴。而山中採筍者，輒鬻其甜而自食其苦，謂甜者脹人，苦者可久食耐飢雲。然筍最難克化，其味削，能瘦損人。惟韶陽冬筍，於雪中得一陽之先，未出土，其真氣全。未經雷雨甲拆，其神全。此籜龍之至精者，食最宜人，惜山中野人未之知。外從化有馬竹，筍大如盤，長至二尺。西寧有銀竹，筍長三四尺，雖至梢與其母齊，籜猶不隕，剝之肥白而脆。增城有聖筍，陽山有春不老。崖州有藤竹，其性堅實耐久，長逾尋丈，筍亦美。<br />
　　○芭蕉<br />
　　草之大者曰芭蕉，雖復扶疏若樹林，而莖乾虛軟，苞裹重皮，皮之中無所謂膚也。即有微心，亦柔脆不堅，蓋得草之質為多，故吾以屬於草。其大者兼圍，高二丈餘，葉長丈，廣尺至二三尺，中分如幅帛，有雙解角。其葉必三，三開則三落，落不至地，但懸掛莖間，乾之可以作書。陸佃云：「蕉不落葉，一葉舒則一葉焦巴。」是也。花出於心，每一心輒抽一莖作花，聞雷而拆。拆者如倒垂菡萏，層層作卷瓣，瓣中無蕊，悉是瓣。漸大，則花出瓣中，每一花開，必三四月乃闔。一花闔成十餘子，十花則成百餘子。大小各為房，隨花而長。長至五六寸許，先後相次，兩兩相抱，其子不俱生，花不俱落，終年花實相代謝，雖歷歲寒不凋，此其為異也。子以香牙蕉為美，一名龍奶。奶，乳也。美若龍之乳，不可多得。然食之寒氣沁心，頗有邪甜之目。其葉有硃砂斑點。植必以木夾之。否則結實時風必吹折，故一名折腰娘。曰牛乳蕉，曰鼓槌蕉，曰板蕉，皆大而味淡。鼓槌蕉有核，如梧子大而三稜。曰佛手蕉者，子長六七寸，小而皮薄味甜，是皆甘蕉之知名者。蕉之可愛在葉，盛夏時，高舒垂蔭，風動則小扇大旗，蕩漾翻空，清涼失暑，其色映空皆綠。其高五六尺者，葉長乾小，蕭疏如竹，曰水蕉。其花如蓮，亦曰蓮花蕉。一種瘦葉，花若蕙蘭而色紅，日拆一兩瓣，其端有一點鮮綠，春開至秋盡猶芳，名蘭蕉，亦名美人蕉。宜種水中，其最小可插瓶中者，曰膽瓶蕉。此三種皆花而不實，但可名芭蕉，不可言甘蕉。言甘蕉者，以其實，言芭蕉者，以其葉也，巴者焦也，其葉巴而不隕，焦而長懸，故合言之曰芭蕉也。粵故芭蕉之國，土人多種以為業。其根以蔬，實以饣侯糧餅餌，絲以布。其▉▉與荃葛同而柔韌遜之，名布蕉。布蕉多種山間，其土瘠石多則絲堅韌，土肥則多實而絲脆，不堪為布。諺曰：「衣蕉宜瘠，食蕉宜肥。肥宜蕉子，瘠宜蕉絲。」子熟時，大小排比，或以十餘二十餘為一梳，彼此相餉。子瞻詩：「西鄰蕉向熟，時致一梳黃。」其形如梳，子長短者如梳齒，黃時生割之，置稻穀中，數日即熟，熟乃大香，可食。增城之西洲，人多種蕉，種至三四年，即盡伐以種白蔗。白蔗得種蕉地，益繁盛甜美。而白蔗種至二年，又復種蕉。蕉中間植香牙蕉與蜜桔、羊蕷等，皆得芳好。其蕉與蔗，相代而生，氣味相入，故勝於他處所產。予家園蕉，每生一歲即結子，花將謝，摘去花端，使滴出精液，益大結子。結子已，此株即不復結，須伐去此株，使他株萌櫱者結子，將結子時，先出一短紅葉為信，夜中爆蕾聲甚響，然恒不使人見。蕾出為花，花謝乃成子，子經三四月而熟。嬰兒乳少，輒熟蕉子飼之。又以浸酒，味甚美，而蕉心嫩白者以為菹。<br />
　　○朱蕉<br />
　　朱蕉，葉芭蕉而乾棕竹，亦名朱竹。以枝柔不甚直挺，故以為蕉。葉紺色，生於乾上。乾有節，自根至杪，一寸四五節或六七節，甚密，然多一干獨出，無旁枝者。通體鐵色微朱，以其難長，故又名鐵樹。吾家種之成林，客有見者，愛其葉，則以為朱蕉，而朱竹之名隱。愛其乾，則以為朱竹，則朱蕉之名隱。愛其花，則以為鐵樹開花不易，而皆以為鐵樹，而朱蕉、朱竹之名並隱。嗟夫！一物也而三名，三名而不得其成，其亦善於自隱者歟！<br />
　　○蔗<br />
　　蔗之珍者曰雪蔗，大徑二寸，長丈，質甚脆，必持以木，否則摧折。《世說》云：「扶南蔗，一丈三節，見日即消，風吹即折。」是也。其節疏而多汁，味特醇好，食之潤澤人，不可多得。今常用者曰白蔗，食至十梃，膈熱盡除。其紫者曰昆倉蔗，以夾折肱，骨可復接，一名藥蔗。其小而燥者曰竹蔗，曰荻蔗，連岡接阜，一望叢若蘆葦，然皮堅節促不可食，惟以搾糖。糖上利甚溥，粵人開糖房者多以致富，蓋番禺、東莞、增城糖居十之四，陽春糖居十之六，而蔗田幾與禾田等矣。凡蔗，以歲二月必斜其根種之，根斜而後蔗多蔗出，根舊者以土培壅，新者以水久浸之。俟出萌芽乃種，種至一月，糞以麻油之麩。已成乾，則日夕揩拭其▉茲，剝其蔓莢，而蔗乃暢茂。蔗之名不一，一作<甘乾><甘蔗>庶，蔗之甘在乾在蔗也，其首甜而堅實難食，尾淡不可食，故貴其乾也。蔗正本少，蔗本多，故蔗又曰諸蔗。諸，眾也，蔗出之謂也，蔗出者尤甘，故貴其蔗也。曰都蔗者，正出者也，曹子建有都蔗詩，張協有都蔗賦，知其都之美，而不知其諸子美也。增城白蔗尤美，冬至而搾，搾至清明而畢。其蔗無宿根，悉是當年，故美。搾時，上農一人一寮，中農五之，下農八之十之。以荔支木為兩轆，轆轆相比若磨然，長大各三四尺，轆中餘一空隙，投蔗其中，駕以三牛之牯，轆旋轉則蔗汁洋溢。轆在盤上，汁流槽中，然後煮煉成飴。其濁而黑者曰黑片糖，清而黃者曰黃片糖。一清者曰赤沙糖，雙清者曰白沙糖，次清而近黑者曰瀵尾。最白者以日曝之，細若粉雪，售於東西二洋，曰洋糖。次白者售於天下，其凝結成大塊者，堅而瑩，黃白相間，曰冰糖，亦曰糖霜。<br />
　　○蘭<br />
　　蘭為香祖，蘭無偶，乃第一香，以椏蘭為上，椏者莖多歧出，其葉長至三尺，蕾尖花大且繁，多有一莖及椏開至五十餘花者。色黃有紫點，香味甚厚，稱隔山香。次則公孫▉，每一大莖，輔以二小莖，若公領孫，其花從上開下。次曰出架白，花高出葉上，甚潔白，從下開上。次則青蘭，葉長二尺，小而直，其花青碧，以白乾者為上。青乾、紫乾次之。次黃蘭，葉長而稍大，花淡黃有小紅紋。次草蘭，以短葉白乾者為上，其花肥，喜食霜雪，不資灌穢，有雙花單花之別。外有風蘭，花如水仙，黃色，從葉心抽出，作雙朵，係置簷間，無水土自然繁茂。又有花如秋海棠，蕊則蘭，花紫蕊黃，甚幽媚，名鹿角蘭，葉細如鹿角海藻。有石蘭，生於石上，與相類，葉長四五寸，小而柔韌，花色淡白。有小玉蘭，花亦作淡白色，甚清香。有倒蘭，花倒垂，紫色。有報喜蘭，如蠟梅而色紅紫，香味亦同，每莖作七八枝，縣樹間勿侵地氣，遇有吉事則開。寤生者，以花根懸戶上即生，亦曰催生蘭。是皆以空為根，以露為命，乃風蘭之族。有賀正蘭，每當立春及元日開。有夜蘭，尋之不見，夜乃聞香，羅浮多有之。凡蘭生深林中，微風過之，其香藹然達於外，故曰幽蘭。林愈深則莖愈紫，香更有餘，而夜蘭開於夜，尤為幽絕，斯又蘭之隱者也。有翡翠蘭，六瓣三蕊，色如翡翠。有鶴頂蘭、鳳蘭、龍蘭，皆以花形似名，然不香。鶴頂蘭花大，面青綠，背白，蕊紅紫，捲成筒形，微似鶴頂，一莖直上，作二十餘花，葉甚大。有朱蘭，花小色麗，開只一朵，朵六出，葉如百合。有球蘭，開至五十餘朵，團圓如球。有竹葉蘭，葉似竹似萱，花則蘭也，深紫，叢生，有微香。有文殊蘭，葉長四五尺，大二三寸而厚，花如玉簪如百合而長大，色白甚香，夏間始開，是皆蘭之屬。或謂蘭與蕙難辨，凡生下濕，方莖赤花者為蕙，所謂薰也；凡多花者皆蕙，非真蘭。真蘭者，葉短而柔，一莖一花，色如玉瓣，中無黑脈紫紋，蕾未出土，香已噴人，幽谷中亦不可多得，是為真蘭。然大抵春芳者為春蘭，色深，秋芳者為秋蘭，色淺。而椏蘭四時有花，春秋尤盛，故為蘭之伯長。舊說，謂楚人賊蕙而貴蘭，故其室西養蕙而東養蘭。南粵亦然。予有《種蘭經》云：植以蘭盎，培以蘭泥。沃用▉毛之水，或兼白蜆之肥。半陰半陽，風日遲遲，溫湯最善，人氣尤宜。美人膏沐，灌之繁滋。於是芽抽不已，葩吐無時。發箭九節，開椏十枝。三歲一分，根忌盤結，瘠則少花，腴則多葉。凡蘭生蝨斑，謂之鷓鴣斑，以佳茗和茶子油灑葉，斑則自除。蘭性畏寒，而荊棘氣可以溫之。燥則葉黃，濕則▉茲，置之橘柚樹下少▉茲，龍眼樹下多▉茲。<br />
　　《離騷》香草，皆服御恒珍，而尤以蘭為貴，言蘭必兼言蕙。蘭花少而香多，蕙花多而香少。蘭，兄也，蕙，其弟也。蘭又女類，故男子樹之不芳。草木之性，惟蘭宜女子樹之。一名水香，以其多生水旁，故溱、洧士女，秉之以祓禊也。然此蘭古謂都梁香，《本草》以為大澤蘭，其花葉皆香，而燥濕不變，故可刈而為佩，凡香草皆然。今之所謂蘭者，花雖香，葉乃無氣，又其花質弱易萎，皆非可刈而佩者，斯乃蕙也，非蘭也。沅灃所生，在春而黃，在秋而紫，秋紫之芬馥，勝於春黃。嶺南之蘭不然，其非三閭之所彩也明甚。予詩：「猗彼幽蘭花，春黃而秋紫。顏色能隨時，所以媚君子。」又云：「花葉皆有香，乃可持為佩。幽幽君子心，非蘭無所愛。」<br />
　　種蘭之泥，宜色黑，以日暴之。泥既乾，則隔以尿，以火燔燒之，亦勿過熟，使生氣多留。蓋暴以取日之陽，燒以取火之暖，亦使泥一一成塊而爽水也。泥不可滿，水不可多，燥濕得宜，蘭斯茂發。故疏之使其不逼，密之使其相親，深之使其根固，淺之使其易芽。芽生於鬆不於實，花生於暖不於寒，故冬勿覆蓋，春勿灌溉，夏勿曬而秋勿肥，依時以為珍護。而後蘭乃暢盛也。蘭者，花之君子，能知恩義，有喜則報，有哀則知，所手植之人死，必以衰麻一片掛之，否則立槁。<br />
　　○賽蘭<br />
　　賽蘭，長二三尺，莖葉離披甚弱，盛以美盎，以竹圈數重護之。性喜陰潤，亦勿過濕，及以煙火相近。花如珍珠，如金粟，一枝輒作數串，分佈若雞爪，一名雞爪蘭，亦曰碎蘭。四時有花，色黃綠而香經久不散。白沙詩：「南有賽蘭香，名花人未識。光風散微馨，甘露洗新碧。一月薰蒸來，氤氳在肝膈。乃知方寸根，中稟天地塞。」一名暹蘭，以來自暹羅斛，故名。<br />
　　○菊<br />
　　嶺南菊，冬乃盛發，子瞻在海南，以十一月之望，與客泛菊作重九。有云：嶺南地暖，百卉造作無時，而菊獨後開。考其理，菊性介烈，不與百卉並盛衰，須霜降乃發。而嶺南嘗以冬至微霜故也。大均謂：記稱菊，窮也。華事至此而窮盡，故謂之菊。嶺南華事，以菊始而不以菊終，華於正月，又華於十一二月。菊故名節華，又曰女節，至嶺南則非節矣。蓋嶺南地最晚寒，故菊晚開，黃菊應寒者也。予詩：「未敢違霜露，宜寒故晚開。」又曰：「不是花難發，炎洲故晚寒。」<br />
　　○薏苡<br />
　　薏苡，一曰{艹贛}米，亦曰薏珠子。交趾人呼為竿珠食以代米，或雜米中熟之。諺曰：「食米得薏，薏一米二，從郎二米，儂只一薏。」又曰「郎是竿珠兒，儂是薏珠子。自憐同一珠，甘苦長相似。<br />
　　○仙茅<br />
　　仙茅，產大庾嶺，自嶺之巔折而東，稍下為嫦娥嶂，相傳葛稚川棄其餘丹，生仙茅。葉似蘭蕙，花六出，其根獨莖而直，傍有短細根相附。八月彩之，濯以嶂下流泉，色白如玉。以酒蒸曬，常服補益真氣，土人多以餉客。羅浮仙茅，高僅一二寸，八月生黃花，根如指大，長寸許。外有白茅生山谷中，狀如排草，以作浴湯，合諸香甚良。又有香茅，名辣草，皆瑤草之族<br />
　　○素馨<br />
　　珠江南岸，有村曰莊頭，周裡許，悉種素馨，亦曰花田。婦女率以昧爽往摘，以天未明，見花而不見葉。其稍白者，則是其日當開者也。既摘，覆以濕布，毋使見日，其己開者則置之，花客涉江買以歸，列於九門。一時穿燈者、作串與瓔珞者數百人，城內外買者萬家，富者以鬥斛，貧者以升，其量花若量珠然。花宜夜，乘夜乃開，上人頭髻乃開，見月而益光豔，得人氣而益馥，竟夕氤氳，至曉萎，猶有餘味，懷之辟暑，吸之清肺氣。予詩：「盛開宜酷暑，半吐在斜陽。繞髻人人豔，穿燈處處光。」花又宜作燈，雕玉鏤冰，玲瓏四照，遊冶者以導車馬。故楊用修云：粵中素馨燈，天下之至豔者。兒女以花蒸油取液，為面脂頭澤，謂能長髮潤肌。或取蓓蕾，雜佳茗貯之，或帶露置於瓶中，經一宿，以其水點茗，或作格懸繫甕口，離酒一指許，以紙封之。旬日而酒香徹，其為龍涎香餅香串者，治以素馨，則韻味愈遠。隆冬花少曰雪花，摘經數日乃開，夏月花多，瓊英狼藉，入夜滿城如雪，觸處皆香，信粵中之清麗物也。莊頭人以種素馨為業，其神為南漢美人，故採摘必以婦女，而彼中婦女多不簪戴。有詠者云：「花田女兒不愛花，縈絲結縷餉他家。貧者穿花富者戴，明珠十斛似泥沙。」可謂善言土俗也。語云：「珠浦之人以珠為飯，花田之人以花作衣。」是也。素馨本名那悉，亦名那悉茗。《志》稱：「陸大夫得種西域，因說尉佗移至廣南。」《南中行紀》云：「南越百花無香，惟素馨香特酷烈。」則素馨之名，在賈時已著。廣南多花木，賈未嘗言，惟言羅浮山桃、楊梅，及茉莉、素馨耳。素馨因陸大夫而有，今花田當祀陸大夫，以素馨為薦。猶梅嶺之上，以梅花薦梅將軍钅▉也。花田者，陸大夫之湯沐也。<br />
　　東莞稱素馨為河南花，以其生在珠江南岸之河南村也。兒女子以彩絲貫之，素馨與茉莉相間，以繞雲髻，是曰花梳。以珠圍髻，則曰珠掠。予詩：「珠掠盤明月，花梳間海棠。」<br />
　　廣中七七之夕，多為素馨花艇，游泛海珠及西濠、香浦。秋冬作火清醮，則千門萬戶皆掛素馨燈，結為鸞龍諸形。或作流蘇，寶帶葳蕤，間以朱槿以供神。或當宴會酒酣耳熱之際，侍人出素馨球以獻客。客聞寒香，而沉醉以醒，若冰雪之沃乎肝腸也。以掛復斗帳中，雖盛夏能除炎熱，枕簟為之生涼。諺曰：「檳榔辟寒，素馨辟暑。」故粵人以二物為貴。獻客者先以檳榔，次以素馨，素馨貴而茉莉賤，茉莉宜於女子，素馨宜於丈夫。<br />
　　廣州有花渡頭，在五羊門南岸。廣州花販，每日分載素馨至城，從此上舟，故名花渡頭。花謂素馨也。花田亦止以素馨名也。盛平時，花多而價賤，十錢可得素馨升許，家有十餘口簪戴皆足。今也人盡髡而彡，花無所著，亦漸以稀少矣。諸花戶皆貧，蕪其花田而弗種，即種亦不蕃滋，蓋時為之也。南人喜以花為飾，無分男女，有雲髻之美者，必有素馨之圍。在漢時已有此俗，故陸賈有「彩縷穿花」之語。<br />
　　○蔞<br />
　　蔞以東安富霖所產為上，其根香，其葉尖而柔，味甘多汁，名曰獲扶留。他產者色青味辣，名南撫留，殊不及。然番禺大塘、康樂、鷺岡、鳳岡頭諸村，及新興、陽春，所產亦美，冬間以芻草覆之，稍沾霜雪立萎矣。凡食檳榔，必以蔞葉為佐，或霜雪盛，少蔞葉，亦必屑其根須。或以山蔞藤代之，而以蚌灰為使，否則檳榔味澀不滑甘，難發津液，即發亦不紅。凡食檳榔，以汁紅為尚，然汁不可吐，吐則無餘甘。先忍蔞葉之辣，乃得檳榔之甘，檳榔之甘，生於蔞葉之辣。諺曰：「檳榔浮留，可以忘憂。」言相須之切也。浮留者，扶留也，其藤緣牆而生，檳榔樹若筍竹竿，至顛吐▉。二物為根不同，所生亦異，而能相成至味若此。俗聘婦，必以二物及山辣、椰子、天竺、桂皮、▉子為庭實。▉子，蔞之實也，狀如桑椹，熟時色正青，以作醬，能和五味，見珍於尉佗、唐蒙。潮陽所產▉尤美，辛而微甜，以火炙乾其葉，或蜜藏之，可行遠。粵又有欖醬。<br />
　　樓與檳榔，有夫婦相須之象，故粵人以為聘果。尋常相贈，亦以代芍藥。予詩：「歡作檳門花，儂作扶留葉。欲得兩成甘，花葉長相接。」又云：「贈子檳榔花，雜以相思葉。二物合成甘，有如郎與妾。」相思樹其葉可食，而蔞亦名相思葉雲。<br />
　　▉即蔞也，湛若謂：▉醬亻▉中家家用之，以蓽茇為主，雜以香草，味雖佳，不足為異。蓽茇者，哈蔞也。趙佗云：▉醬道西北▉▉而至。吳都賦云：▉醬流味於番禺之鄉。以▉醬出自▉▉，故云流味也。大均云：吾粵產▉，而不知為醬。然今為滋味者，多以▉葉調之，亦醬之義。予詩：「越辣調扶▉，吳酸瀹露葵。」又云：「蒿蔞瀹為齏，吳酸古所尚。」<br />
　　○西洋蓮<br />
　　西洋蓮，蔓細如絲，朱色，繚繞籬間。花初開，如黃白蓮十餘出，久之，十餘出者皆落，其蕊復變而為菊。瓣為蓮而蕊為菊。以蓮始而以菊終，故又名西洋菊。有時更從殘萼吐花，累三四重，經月不謝。其花始則一大者變為一小者，繼則一舊者變為一新者。一而二，二而三，三而四五，花花不窮，蓋花之善變而不失其本者也。其種來自西洋，廣人多雜以玉繡球、薔薇、凌霄等花，環植庭除，開時諸色相間，謂之王然錦屏。<br />
　　○種海棠<br />
　　秋海棠，無香。有客嘗從禺峽歸猿洞彩得秋海棠，甚香，謂嶺南諸花，其香者多生深谷，人所罕見，不獨秋海棠為然。予謂南州炎德，陽多而氣常泄，陽多故花厚於色，氣泄故花薄於香。{宀逐}谷幽岩之間，陰積寒凝，日光稀照，故花而不泄而多香。故夫花薄於香者，陽氣純在色也。薄於色者，陽氣純在香也。端州羚羊峽有春海棠，花與秋海棠相似，亦香。而葉大有毛，葉面紅綠色，有細白點如粟甚多，背紅紫如古番錦，莖淡紫而長。西寧有野海棠，開在春夏之交，花稍大不香。又有金絲海棠，五出而大瓣，與須蕊皆黃，一名金絲桃。其花如桃而大，故名海棠，亦不香。是皆野花。大抵粵花之美者多在野花。<br />
　　○鳳尾花<br />
　　鳳尾花，葉與穗皆若鳳尾，葉長五六尺，木有花紋，節節相通可玩，植之辟火，以花置書帙中辟蠹。有詠者云：「鳳尾花香辟蠹魚。」一名鳳尾蕉，亦曰火蕉，燒鐵釘之則茂，然其花必數十年，實亦如之。<br />
　　○鳳仙花<br />
　　鳳仙，葉似桃葉而有鋸齒，椏間作花，頭翅尾足皆具，翹然如鳳之形，一名金鳳花，有紅、白、紫、碧數色，婦女以花及莖葉包染指甲，亦稱指甲草。有歌云：「指甲花連指甲草，大家染得春纖好。」<br />
　　○露頭花<br />
　　露頭花，多產番禺蓼湧，其葉如劍脊，邊皆在芒刺。花抽葉中，與葉彷彿相似，色白而柔，花中有蕊，如珍珠粟形，常含清露涓滴，故名露花。以火燔其根，使成大頭出土上，花乃茂盛，故又名露頭花。夏月大開，以花置油上曬之，香落油中，芬馨隔歲不滅，以膏發，照讀書，芳盈一室，廣人甚珍之。予《荔支詩》有云：「朱樓初日上窗紗，鏡裡妝成陰麗華。不用胭脂邊地草，但調南國露頭花。」其箋云：「蓼湧上，花曰露頭。花中有粉，傅面光流，採花曝日，香落蘭油。持為膏沐，發美而柔。荔子一種，芳氣同儔。亦名露花，珍果之尤。<br />
　　○水仙<br />
　　水仙頭，秋盡從吳門而至，以沙水種之，輒作六出花。隔歲則不再花，必歲歲買之，牡丹亦然。予詩：「冬盡人人爭買花，水仙頭共牡丹芽。」<br />
　　○換錦<br />
　　換錦者，脫紅換錦，脫綠換錦也。葉似水仙，冬生至夏而落，獨抽一莖二尺許，作十餘花。花比鹿蔥而大，或紅或綠，葉落而花，故曰脫紅脫綠。花落而葉，故曰換錦。花與葉兩不相見，花以換其葉，葉以脫其花，故又曰脫衣換錦。紅者葉小花短，綠者葉大花長，花多七瓣，與蕊各在一邊，瓣有卷紋，蕊特長。<br />
　　○胡堞花<br />
　　有蝴蝶花者，狀似蝴蝶，微風至，搖蕩若飛，一名金莖花。謠云：「不戴金莖花，不得入仙家。」有蝴蝶樹，高三五尺，葉皺而有稜，蓓蕾叢生至二三十許，花皆四朵相對，須眼微具。一花謝一花復開，相續不斷，新會白水為盛。又有蝴蝶花，其葉類萱而扁，花六出，色黃，上有大紅點，中抽一心，心外黃鬚三莖繞之，絕似蝴蝶。又一種，葉如射乾，而花六出如蝴蝶，大徑四寸，有三小瓣如蘭，其蕊色紫，各紫蝴蝶。又一種，如玉繡球，四圍有蝴蝶環之，一球或四蝴蝶，或六或八，有偶無奇，色紅白各隨其花。又有如蘭草者，葉莖開花狀蝴蝶，花卸則隨風飄▉，直上為真蝴蝶。又有丹青樹者，其葉嘗化蝴蝶，有翠紺、縷金眼、丁香眼、黑花、紺脈不等，大者如蝙蝠，小者如榆葉。莊子謂：「烏足之葉化蝴蝶。」是也。又百合花亦嘗化蝴蝶，羅浮多有之。蝴蝶為花為葉，花與葉復為蝴蝶，變化之妙若此。予詩：「蝴蝶花所變，復為蝴蝶花。與郎共一體，亦如雲與霞。」又云：「願似蝴蝶花，花開紅燁燁。花落隨風飛，復作雙蝴蝶。」<br />
　　○夜落金錢<br />
　　夜落金錢，大如錢，六瓣，五蕊聳出，中一蕊特長如孔雀髻，蕊黃，花大降，日午始開，至子時而落，名子午花。古詩云：「花猶如子午。」予詩：「金錢花不久，花莫作金錢。」有白色者，名銀錢。<br />
　　○雁來紅<br />
　　雁來紅，以雁來時開。按▉素賦云：見禽華以▉色。注：禽華，菊也。一種名雁來紅。秋深時莖葉俱紅。▉，敷也。禽者雁也。花比素馨差小，五瓣鮮紅，亦名紅素馨，然無香，一名老來紅。予詩：「秋來花亦解還童，菊葉凝丹與爾同。衰白不愁青鏡笑。玉顏吾定老來紅。」一名老少年。呂氏云：「其品有三，一紅黃相間。一純黃，由碧而變。一純紅，由紫而變。變皆以老。皆以秋，故謂老少年。」<br />
　　○蕹<br />
　　廣州西郊，為南漢芳華苑地，故名西園。土沃美宜蔬，多池塘之利，每池塘十區，種魚三之，種菱、蓮、茨菰三之，其四為蕹田。蕹無田，以蔑為之。隨水上下，是曰浮田。予詩：「上有浮田下有魚，浮田片片似空虛。撐舟直上浮田去，為彩仙人綠玉蔬。」浮田一名架田，亦曰{艹捭}。冬時去{艹捭}以種芹，而浮田不見矣。蕹葉如柳而短小，其莖中空，性冷味甘，以城南大忠祠所產者為上。芹生冬春之交，得木氣先，長至四五尺，莖白而肥，以西園所產為上。諺曰：「南蕹西芹，菜茹之珍。」<br />
　　○藤萊<br />
　　藤菜，一名落葵，蔓葉柔滑可食，味微酸，宜以羹魚，出惠州豐湖者尤美。子瞻詩：「豐湖有藤菜，似可敵蒓羹。」其子有液紫紅，可作口脂。或有詩云：「口紅藤菜子，不用市胭脂。」或以子蒸過，去皮作粉，塗面鮮華。<br />
　　○蒓<br />
　　蒓，出惠州西湖之蒓浦，葉似鳧葵，花黃白，子紫，以▉則魚羹之能下氣。予詩：「羹魚必紫蒓。」<br />
　　○蔥<br />
　　蔥，有木蔥、絲蔥，木蔥經年不萎，絲蔥冬收春種，氣香不大辛，與瓊州珍珠蔥皆貴品。木蔥一名胡蔥。予詩：「胡蔥大葉穿沙早，越蕹長莖出水秋。」<br />
　　○茄<br />
　　廣州茄，有兩年宿根者，名為茄樹。詠者云：「種茄成樹子，歲歲矮瓜多。」茄一名矮瓜，產東莞者特圓，名荷包茄。<br />
　　○蓮菱<br />
　　廣州郊西，自浮丘以至西場，自龍津橋以至蜆湧，周回廿餘里，多是池塘，故其地名曰半塘。土甚肥腴多膏物，種蓮者十家而九，蓮葉旁復點紅糯，夏賣蓮花及藕，秋以蓮葉為薪。其蓮多紅，以宜藕宜實也。花白者任人彩之，紅者則否，葉則否。彩葉恐傷其藕，彩紅花恐傷其實也。予詩：「採花莫彩葉，彩葉恐傷藕。」又云：「蓮白多生花，蓮紅多生子。彩白莫彩紅，留紅在葉底。」又云：「水肥多並蒂，色映白成紅。葉大偏宜藕，田田滿浦東。」凡種藕之塘宜生水，種菱亦然。菱畢收，則種茨菰。菱去其三角四角者，以三角四角者敗種，蓋芰也。兩角乃菱也。菱花隨月，故鏡背多作菱花。鏡者，月之類也，月為金之水所生，鏡，金也。其光如水，菱花依之，如在池塘之中也。又菱花背日，芡花向日，故菱寒而芡暖。予詩云：「願郎如芡暖，勿復似菱寒。」又云：「菱花背日寒，芡花向日暖。同是水中根，為心有長短。」<br />
　　○瓜瓠<br />
　　廣瓜歲種二次，二月至四月者為黃瓜，二月至三月、七月至八月者為梢瓜，亦曰越瓜。三月至九月者為南瓜，亦曰番瓜。三四月蕃者為甜瓜，冬月亦結者為西瓜，為水瓜，為冬瓜。冬瓜以白皮者及小者其名節瓜為良。節瓜蔓地易生，一節一瓜，得水氣最多，能解暑熱。有金釵瓜，產羅浮，冬熟，味甜美。有番木瓜，產瓊州，草本也，而形似木，高丈許，隨其節，四季作瓜，一節數瓜，以醬制之，味脆雋。有瓠瓜，形長尺餘，兩頭如一，與葫蘆皆以臘月下種。以二三月結至五六月，故諺曰：「瓜暑瓜寒。」蓋終歲間無日不斷瓜矣。有金瓜，小者如橘，小者如橘，大者如邏柚，色赭黃而香，亦曰香瓜。五六月熟，與荔枝爭其芬馥，瓤中釀味甚甘，解渴生津，番禺人多於吉貝畦與西瓜雜種之。其地沙白而細者，其瓜尤者。<br />
　　○苦瓜<br />
　　苦瓜，一名菩▉，一名君子菜。其味甚苦，然雜他物煮之，他物弗苦，自苦而不以苦人，有君子之德焉。又諸▉性寒者多不克化，而苦瓜其性屬火，以寒為體，以熱為用，其皮其子皆益人，又有君子之功，故今北人亦嗜之。然大抵南交喜食苦，其地火房，大炎上，炎上作苦，故人多以苦味解暑。《內則》：調味夏多苦，《周禮注》：「夏多苦者，南方火，味苦。屬夏，夏時調和，食苦多於餘味一分，故云夏多苦。粵人蓋此意。故茶以苦{艹丁}點之，饣肴以苦瓜雜之。<br />
　　○姜<br />
　　越姜為古所重。《記》稱妹嬉嗜珍味，必有南海之姜。越之新興多姜，田種者十三，山種者十七，其性亦異。語曰：「在田姜多腴，在山姜多辣。」粵俗，凡婦娠，先以老醋煮姜，或以庶糖芝麻煮，以壇貯之。既產，則以姜醋薦餉親戚，婦之外家，亦或以淒酒來助，名曰薑酒之會。故問人生子，輒曰薑酒香未。姜中多母姜則香多，子姜則否。白沙詩：「隔舍風吹薑酒香。」<br />
　　○黃姜<br />
　　番禺多種黃姜，以其末染諸香屑，為香線、香餅，是名黃香。又乾龍眼必以黃姜末糝之乃不蠹，故果箱度嶺必資之，又可使龍眼色黃為上果。<br />
　　○高良姜<br />
　　高良姜，種自高涼，故名。不曰涼者，言為姜之良也。其根為姜，其子為紅荳蔻。子入饌，未拆開者曰含胎，以鹽醃入甜糟中，終冬如琥珀，味香辛可膾。其根不堪食，而藥中多用之，人不以其子而掩其根，所重在根，故不曰紅荳蔻，而曰高良姜也。蔻者何？揚雄《方言》云：「凡物盛多謂之蔻。」是子形如紅豆而叢生，故名紅荳蔻。然其花亦以紅荳蔻名，花發於春末，先抽一干，有大籜包之。籜解花見，一穗數十蕊，淡紅鮮妍如桃杏，蕊重則下垂如蒲萄。每蕊心有兩瓣相並，色兼紅白。予詩云：「心如紅荳蔻，兩瓣苦相連。」又云：「與郎同一身，如彼荳蔻蕊。蕊心紅復紅，兩瓣相依倚。」一名山薑花，劉禹錫詩：「故人博羅尉，遺我山薑花。堆盤多不識，綺席乃增華。」外有白荳蔻、草荳蔻、肉荳蔻，皆就其子而名之，花與根皆不足重。有草姜者，即射乾，其紫花者之根，研汁服之，通二便。以其花之美，亦曰花姜。<br />
　　○猴姜<br />
　　猴姜，西寧多有之，蔓生石壁如藤，蔓即姜也，味甚辣，猴以為姜，故曰猴姜。一名樹鳴，葉生蔓上，不作枝，彩之為笠，甚輕。<br />
　　○三{艹賴}<br />
　　三{艹賴}，根似姜而軟脆，性熱消食，宜兼檳榔嚼之，以當▉子。或以調羹湯，微辣而香。聘婦者，以三{艹賴}雕鏤花鳥蝴蝶諸狀，薄金傅之，佐檳榔、椰、肉桂、薑花等以實筐。三{艹賴}一名山柰，亦曰廉姜，可為齏。予詩：「山辣作金齏，蠻姜為玉鼓。」山辣者，三{艹賴}也。蠻姜，高良姜也。以其子合細辛末，可辟口疾。<br />
　　○鮮草果<br />
　　鮮草果，人多種以為香料，蓋即杜若，非藥中之草果也。其苗似縮砂，三月開花作穗，色白微紅，五六月子結。其根勝於葉，味辛以溫，能除瘴氣，久服益精明目，令人不忘。《楚辭》云：「山中人兮芳杜若。」其亦以服食耶！<br />
　　○香花菜<br />
　　香花菜，叢生，莖、葉、花、子皆辛香，花絕小，紫色。婦人多以香茅並植之，以香手爪去垢穢。乾之香氣不減，持以相貽。廣州竹枝歌云：「香茅香菜家家有，婦女先教手爪香。」<br />
　　○縮砂{艹密}<br />
　　縮砂{艹密}，陽春、新興皆產之，而生陽江南河者大而有力，其種之所曰果山，以縮砂{艹密}為果山，猶專以素馨為花田也。曰縮砂者，言其殼。曰{艹密}者，言其仁。曰縮砂{艹密}者，言其鮮者。曰砂仁者，言其乾者也。八月彩之，以嫩者蜜漬為貨，售於嶺外最珍，其稅頗重。<br />
　　○益智子<br />
　　益智子，與縮砂{艹密}相似而形長，花實皆作長穗，分上中下三節，其實熟否，以候歲之豐歉。下節以候早禾，上節以候晚禾，大凶歲則皆不實。蓋罕有三節並熟者，非能益人智也，使人驗之以知歲豐歉則智也。又有知風草，可以占風，一節一風，無節則無風。<br />
　　○葳蕤<br />
　　葳蕤，產羅浮鐵橋諸峰，莖乾強直似竹箭，節節有須。葉狹長，表白裡青，其尖處有小黃點。三月開青花結實。根大如指許，長一二尺，補益之功逾黃精，方家稱黃芝，亦曰青黏。以漆葉同為散，可以延壽。外有放杖竹者，似竹非毛，浸酒服之理腰腳，老人一月可放杖。出羅浮第十四嶺，與黃精、葳蕤，皆竹之別種雲。<br />
　　○椒<br />
　　椒，苗蔓生，莖柔弱，葉長寸半。枝上結子相對，黑光如漆，謂之椒目。葉晨開暮合，合則卷其子於葉中，若閉目然。產廣州者，爭淺皺少不大辣，名曰土椒。以來自洋舶者，色深黑多皺名胡椒者為貴。胡椒產紅毛國，亦蔓生，常時紅毛鬼子乘大艨來，擄掠唐人以炒椒，椒氣酷烈有毒，役至年餘則斃。得唐人價值百金，輒埋下體地中，以防其逸。故廣人以為大患。有蓽澄茄者，與椒相類，椒向陽，蓽澄茄向陰。廣人多以白荳蔻雜之為乾末，以治噎食。<br />
　　○芝<br />
　　芝菌，處處皆生，生於剛處為菌，柔處為芝。芝生羅浮最多，有二十四種，其知名者，曰石芝、木芝、草芝、菌芝。葛稚川以為赤者如珊瑚，白者如截肪，黑者如澤漆，青者如翠羽，黃者如紫金，而光明洞徹皆如堅冰。見即禹步彩之，陰乾百日，色不變者為真芝。蓋芝者，川岳之靈，其形千出，或如入，如龍，如亭蓋。多有五彩雲覆其上，非有德之士不能見。山中見小人乘車馬，長七八寸者，是為肉芝。肉芝最不易得，予嘗入羅浮彩之，有詩云：「鳳凰玎▉搗靈藥，二十四種黃金芝。就中肉芝最神異，仙人持作長生師。」<br />
　　○薯<br />
　　東粵多薯，其生山中，纖細而堅實者，曰白鳩薯。仙山藥而小，亦曰土山藥，最補益人。大小如鵝鴨卵，花絕香，身上有力者，曰力薯。形如豬肝，大者重數十斤，膚色微紫，曰豬肝薯，亦曰黎峒薯。其皮或紅或白，大如兒臂而拳曲者，曰蕃薯。皆甜美可以飯客，稱薯飯，為谷米之佐。凡廣芋十有四種，號大米，諸薯亦然。番薯近自呂宋來，植最易，生葉可肥豬，根可釀酒，切為粒，蒸曝貯之，是曰薯糧。子瞻稱海中人多壽百歲，由不食五穀而食甘薯。番薯味尤甘，惜子瞻未之見也，芋則蘇過嘗以作玉糝羹雲。<br />
　　○芋<br />
　　廣芋之美者，首黃芋，次白芋，次紅牙芋，皆小。惟南芋大，南芋色紫生沙甚可食，而白者尤良。凡以春種以夏收者曰早芋，以夏種以秋收者曰晚芋。與紅薯並登如稻，故有大米之稱。芋大者魁，小者奶。奶贅魁上下四旁，大小如乳，奶者乳也，魁亦曰<母巴>。俗以婦人多子為南芋<母巴>，猶以茨菰一乳十二子為慈姑也。又芋奶應月生子，稱十二奶。芋奶宜為蔬羹，其性與茯苓皆屬土，性重厚，故皆養脾，和鯽、鱧魚食之，調中補虛。有銀芋，苗莖瑩白，與葉皆可生食。廣芋多種，然苗莖必熟乃可食，銀芋不然，故多以為齏。<br />
　　○地腎<br />
　　羅浮多地腎，蓋鬆之膏液，因鬱蒸之氣而成，或松花落地而成。一名鬆黃旦，鬆黃未落為鬆實，已落而英華未散為地腎，蓋鬆氣之盛所致也。其為狀小若彈丸，大若雞卵，紅黃相錯，一一晶瑩。熟之味甘以香，庵僧嘗以甜薯、百合、籠蔥、竹胎、湧生葛乳，雜之為素饌。其生無根蒂，散佈鬆下，土松石氵▉潤處輒有之，意《菌譜》所謂鬆蕈也。凡物出於鬆者，無不可愛，而地腎之生，無所附麗，氣與鬆合而形與鬆離，則尤異。或曰：地腎亦茯苓之類，皆假鬆氣而生。凡鬆上有菟絲，則下必有伏菟之根。無此菟根在下，則絲不得生乎上，然其實不屬也。地腎者，伏菟根之類也。然茯苓雖附鬆根而伏於土中，茯者伏也，地腎散佈地上，則松花之所變也，亦鬆實也。<br />
　　○茯苓<br />
　　茯苓，得鬆之陽，合戊土以成形，故外類木而內類土，氣味淡而性和平。以為末，入牛乳伴勻，飯上蒸之，隨次服食，可與松脂同功。松脂者，陰金之精，男子之身，稟陽木之氣，須得陰金之精以滋養，故服松脂者多壽。粵之鬆得太陽之氣太甚，其精多在於脂，其神多在於茯苓。神宜伏，茯者伏也，神伏於土中而為苓，故曰茯苓。苓者靈也，神能伏則靈。人服之可以安神，故養生者貴之，而嶺南所產尤重。外有土茯苓，則薯莨也。能解諸毒，多以售於番舶。有竹苓，生石城山谷中，竹之餘氣所結。生無苗，蔓在土中累累相邊，以皮黑肉白者為良。服之殺三蟲，除小兒百病。<br />
　　○木耳<br />
　　陽春、茂名，多以木耳為貨。其山深，故多朽木，而木火之精華未盡，得水氣復蒸為耳，耳亦朽株之萌櫱也。《易》曰：「困於株木。」株木，枯槁者也。菌生於枯槁，故曰菌，木耳亦然。木耳得一陰之氣而生，若ㄗ荑，則得一陽之氣者也。木耳以桑、槐、榆、柳、榕樹上生者良，柘木次之。生於桑者治痢，生木香者治瀉，生於梅者治腹痛，楓木生者令人笑不止。<br />
　　○菌<br />
　　從化多香菌，冬彩者良。其木曰羊矢。畲人伐置山間，至冬雨雪滋凍，腐而生菌。無蛇虺之毒，謂之雪菌，色白而香，亦曰雪蕈。或以朽桑、樟、楠三者尺斷，當臘時，於肥陰處埋之，為深畦如種菜法，春月以米泔水澆灌，不時菌出，日灌之三，即大如拳許，是謂家蕈。他蕈產於木之根土處，精華鬱結。有白者，有淡黑者，其莖皆白，皆甘美不下蘑菰，性溫補益陽。然濕氣薰蒸，未免有毒，若夏間瘴雨所成與最大者，煮時投以薑片飯粒，其色不黑，乃可食。大抵冬春無毒，夏秋多毒，以有蛇蟲從下而過，不若石耳生崖壁上，得霧露之氣，可以明目益精也。<br />
　　凡香蕈感陰濕之氣而成，善發冷氣，多和生薑食乃良。惟石耳味甘腴，性平無毒，多食飫人，能潤肌童顏，在地耳、木耳之上。地耳味甘性寒，春夏生雨中，乘雨急彩，見日則不可用，俗名地踏菰。其品在石耳之下，木耳之上。<br />
　　○落花生<br />
　　落花生，草本蔓生，種者以沙壓橫枝，則蔓上開花，花吐成絲，然成絲而不能成莢。其莢乃別生根莖間，掘沙取之，殼長寸許皺紋，中有實三四，狀蠶豆，味甘以清，微有參氣，亦名落花參。凡草木之實，皆成於花，此獨花自花而莢自莢，花不生莢，莢不蒂花，亦異甚。予有贊曰：「爰有奇實，自沙中來。以花為媒，不以花為胎。花生於蔓，子結於▉。香如松子，一莢數枚。和中暖胃，乃豆之魁。<br />
　　粵多藤族，故凡草之蔓皆以為藤。藤菜者言其蔓柔如藤，非藤之菜也。落花生其蔓亦白藤，花生藤上，一花落土生一子，故曰落花生，以土為胎，故有暖胃之益。<br />
　　○扁豆<br />
　　扁豆，有紅邊、青、白三種。一曰蛾眉豆，象形也。其白者良，四月八日漏其子，則多莢不蠹。其蔓多隔歲者，謂之舊根。稚食其莢，老食其子，子老者入藥，廣中凡瓜棚豆架多不除，豆者扁豆也。<br />
　　○留求子<br />
　　留求子，草本，廣州多有之，狀如梔子，有五六稜瓣而兩端銳，半黃已熟，殼脆薄，中有白肉微甘。小兒患食積者，煨熟與之食，以當乾果，食輒下蟲而疾愈，一名使君子。語曰：「欲得小兒安，多食使君子。▉<br />
　　○桃金娘<br />
　　草花之以娘名者，有桃金娘。叢生野間，似梅而未微銳，似桃而色倍▉，中莖純紫，絲綴深黃如金粟，名曰桃金娘。八九月實熟，青紺若朱乳狀，味甘，可養血，花則行血。或謂產自桂林，今廣州亦多有之。粵歌云：「攜手南山陽，採花香滿筐。妾愛留求子，郎愛桃金娘。」<br />
　　○二蘭菜<br />
　　二蘭菜，一曰馬蘭，其葉似蘭而大，馬者大也，故曰馬蘭。花似菊而紫，味辛，性微溫，以作茹甚良，能養新血。一曰芥蘭，葉如芥而綠，花黃花，比葉尤甘，葉有鉛，不宜多食，以微藍故，又名芥藍。諺曰：「多食馬蘭，少食芥藍。」予詩：「三花與二蘭，朝夕上蔬盤。」三花者菜也，一曰黃花菜，即鹿蔥，一曰白花菜。一曰紅花菜。一曰紅花菜。紅者味甘，黃者甘而微苦，白者苦而辛，皆吾之藜藿也。鹿蔥先食其苗，次食其花，可以和胃，可以忘憂，鹿之蔥勝於人之蔥也。<br />
　　○百合<br />
　　百合，羅浮最盛，根如葫蒜而大，重疊二三十斤，相合如蓮瓣，故合百合。色白，和肉煮之，或作粉，益人。五六月一本一花，花紅白如文殊蘭。種常傾側名天香，中有檀心，色黃味甘，宜蜜蒸食之，山中之仙蔬也。<br />
　　○麻{艹區}<br />
　　麻多舊根，一年凡四刈，五月刈者曰首苧，性柔，未刈者脆。其苗之稚者可▉，是曰麻{艹區}。廣人多以醋炒食之。廣州多青麻，高州多黃麻，青麻{艹區}最美。<br />
　　○葛花菜<br />
　　葛花菜者，葛乳也，高州名種葛，雷州人市之為▉▉。秋霜時，有葛乳湧生地上，如芝如菌，色赤，味甘脆微苦，其性涼，乃葛之精華也，亦曰葛蕈。予高州詩有云：「夫寒衣葛布，婦飢食葛乳。」<br />
　　○蕨<br />
　　從化山中多蕨，以雷鳴出土，故蕨惟雷鳴乃可食。蕨，決也。乘怒氣決然而生，故白蕨。其芽薇也，初生萌甚微，故曰薇。以其根為粉，曰蕨萁，以土茯苓雜之則性寒，多食病臃腫。或謂蕨以猿啼而生，凡有猿之所則多蕨，每猿一聲，蕨生萬莖。故食蕨能使人悲，而夷齊食薇三年，顏色不異。蓋薇美而蕨惡，故昔人多采薇而少彩蕨。予詩：「食薇三載容顏好，誰道夷齊不是仙。」<br />
　　○藜<br />
　　藜，白者葉心有粉如灰，名灰▉，亦曰鹽菜，紅心者曰胭脂菜，嫩時可食。莖老以作杖，謂之菜。予有圃曰菜圃，欲藜之老而為菜以仗，不欲菜之稚而為藜以食也。相傳老菜子以菜為杖，故稱老菜，吾茲且自稱曰少菜。可乎？<br />
　　○薯莨<br />
　　薯莨，產北江者良。其白者不中用，用必以紅，紅者多膠液，漁人以染▉罾，使苧麻爽勁，既利水又耐咸潮不易腐。而薯莨膠液本紅，見水則黑，諸魚屬火而喜水，水之以黑，故與魚性相得，染▉罾使黑，則諸魚望之而聚雲。<br />
　　○莓苔<br />
　　高州道中，苔蘚多如梅花，所謂莓也。予詩：「上有梅花下有苔，苔花亦似落殘梅。行人不識苔花好，只道梅花不是莓。」有檳榔苔者，生檳榔木上，如鬆身之艾{艹納}，單▉極臭。以合泥香，能成溫▉之氣，功用如甲香。一名苔香，有石蕊者，石上苔衣也。一名蒙茶，以水瀹之至十度，清香不減，味亦如之，多產羅浮山中。是三者，莓苔之異者也。<br />
　　○睡菜睡蓮<br />
　　睡菜，一名瞑菜，葉類茨菰，根如藕。彩根為鹽菹，食之使人好睡，與五味草食之不睡名卻睡草相背。睡蓮，布葉數重，葉如荇而大，花有五色，當夏晝開，夜縮入水底，晝復出也，與夢草晝入地夜即復出相背，廣州多有之。諺曰：「毋佩睡鏈，使人好眠。」<br />
　　○海菜<br />
　　海菜，產瓊之會同。歲三月，菜廠主人置酒，廣集菜丁，使穿衣{艹蹀}入海採取。海有研石，廣數里，桓亙海底，海菜其莓苔也。白者為瓊枝，紅者為草珊瑚，泡以沸湯，沃以姜、椒、酒、醋，味甚脆美。一名石花。以作海藻酒，治癭氣，以作琥珀糖，去上焦浮熱。大抵瓊之利，檳榔、椰為上，海菜次之。海菜歲售萬金，然巨姓兼併，利不及民。舊志云：瓊人以檳榔為命，以薯芋為糧，以安石榴為酒，以瓊枝為薪，販者竟自取載。今不然矣，有紙菜，其薄如紙，乃鹹水之皮所成，其色如青苔，則以日光而成。潮退時附沙氵單上，土人浣白之為蔬。有紫菜，薄而葉大。有石發，蒙生海石上，春時彩之，色碧綠。有海帶，亦薄而長，或散條，或結繩縷，或如短馬尾，黑紺色，與鹿角、龍須皆海之菜也。<br />
　　○▉樹<br />
　　南海有▉樹，附石而生，有枝無葉，側類石柏。氣似▉，歲久堅凝，風日雨露不能▉損，色黝以蒼。大者咫尺，小數寸，根乾為決明、蛤蠣所因依，波濤所噴齧，沙石所軋蹙，▉含岈窟竇，勁▉肖曲詰，大類繡濕古鐵，亦謂之鐵樹。其紅者，脂膩瑩滑，曼衍柔脆，又若珊瑚然。以火揉之炙之，隨其形狀，為鬆、栝、梅、柳諸樹，可供几案之玩。石柏，生陽江、電白海上，色潔白而質堅脆，扣之鏗然，乃浮沫所積，海苔所化，入水不泛，火不焦，枝葉理致於側柏亦無不肖。皆石樹之珍者。<br />
　　○仙人掌<br />
　　仙人掌，多依石壁而生，其葉勁而長，若齟齬狀，其花形如鳳。子生花下白鳳栗，葉則曰鳳尾，{▉力}發苞外類芋渠，內攢瓣如球，各擎子珠於Ｅ５３，一枝一Ｅ５３，自下而上。子自青赤而黃，有重殼，外厚內薄，熟其仁食之，味兼芡栗，可以輕身延年。一名千歲子。黃文裕賦云：「有仙人之瑤草，惟龍洞之嘉生。展青鸞之羽葉，攢威鳳之球英。子珠擎乎翠Ｅ５３，侔蒸栗以芬馨。諒抗時而耀質，遙作對乎男貞。」此草可以辟火，廣人多植之堂側，性宜沙土，惡肥膩。<br />
　　○慎火<br />
　　慎火者，可以禦火，廣人多種屋上以防火。一名戒火，其形如火始然，又名火秧。扁者不枝不葉，圓者多枝葉，叢生成樹，四稜有芒刺，皮中有白漿，能盲人。廣人以作籬落，村墟間{▉力}竹為圍，火秧、露頭花為界，在在皆然。諺曰：「爾有垣牆，我有火秧。」又曰：「露兜花，牛屎勒。」<br />
　　○諸異草<br />
　　粵多異草，有曰萬年鬆，非鬆也，苔成樹而枝葉類鬆者也。高數寸，莖端布葉，葉上有毛，乾之數歲不死。漬以泉水，二三日碧綠如故。以他水及穢手觸之皆死，得天雨仍生，羅浮山中所產。一名卷柏，亦曰苔鬆。予有贊云：「羅浮草木，變化不窮。或大或小，與天無終。小而可大，竹有籠蔥。大而可小，鬆有苔鬆。苔鬆之生，枯而能榮。不資水土，柯葉長青。身雖數寸，亦作龍形。何須合抱，自有神靈。」有曰千歲竹，其葉類竹而無枝，長數寸或尺，乾之不死。有曰朱草，狀如小桑栽，長三四尺，枝葉皆丹，朔望生落如▉莢，週而復始。有汁如血，以染絳成黼黻章，以金銀投其汁，輒成圓泥成水，為金漿玉醴，飲之長生。有曰掛蘭、掛竹，皆生於空中，雨露沾濡，久而彌秀。有曰長命草，多產潮陽。詠者云：「潮陽女兒梳掠好，鬢邊斜插長命草。」瓊州有長生草，亦相類。有還魂草，一名地膽，葉如芥，花如地茶，以蛤試之，能起死回生，產陽江山中。有接骨草，叢生，高二三尺，葉大如柳而厚，莖有節，色綠而圓，花白，午開，自三月至九月不絕，折傷者裹之即愈。始興玲瓏岩有琉璃草，莖如芹，食可已風，與肇慶七星岩風藥相類。風藥叢生石隙，其葉圓厚，和酒嚼之，治風疾。一曰風草，亦曰風葉。諺曰：「風病須風菜」。此皆不死之草也。其可為餌者，曰石菖蒲，以小者為貴。有一寸十二節者，以甲子日彩，陰於至百日為末，每日服三四匕，能益智聰耳明目。羅浮東澗石上所產，質甚堅，氣味清芬，他產則辛。有曰白菖蒲，溪蓀也，根肥白，節疏，作菹食殺蟲。有曰涼粉草，莖葉秀麗，香猶萑檀，以汁和米粉煮之止飢，名仙人凍，山人種之連畝，當暑售之。有曰香薷，生石上，葉似白蘇，甚香柔，煎水及為餅，消暑散腫。一名石香▉，亦曰香茸。有石蒓，似紫菜色青，味甘平。此皆草之可資服食者也。其可佩者，曰排草，狀如白茅，對節生葉，葉兩兩相連，長五六寸，而乾中穿，以細嫩者為貴。番禺人種之，動至數畝，以其葉售於海外諸番。諸番歲有瘡▉，煎其葉為湯，浣之即愈。其根莖以合諸香為囊，能使眾味久而不滅。予有贊云：「有美芳草，其香在根。眾香得之，長存其魂。穿心故靈，靈故返生。香之丹藥，奇莫能名。」故一名留香草，亦曰養香。一種夏開，細粉紫花如蒔蘿，乾之香，亦名排草。有曰千步草，香聞十里，然不可多得，或謂千步草即排草。廣人種之成畦，長至千步，故十里聞香。有曰瑤草，生羅浮山頂，如白茅而小，莖圓而香。有曰金縷草，色赤如金，雲麻姑金鈿所化，羅浮麻姑峰有之。其可用者，曰龍芻，與莞、與{艹仙}、與龍修，皆以充席簟及坐團。白蕢者，種之流沙則成田，有方圓二種。曰鹹草，多以束物為箔席。其無所可用者，曰白草，叢生三四寸許，莖葉與眾草無異，每天雨，先一日變白，晴則如常。產仁化扶溪都。有曰知羞草，葉似豆瓣相向，人以口吹之，其葉自合，名知羞草。有曰鶴草，葉似鶴，嘴、翅、尾、足皆具，曲塵色，或鶴草，其葉如眉而短，亦曰蛾眉草。<br />
　　○毒草<br />
　　毒草，有曰斷腸草，一名苦吻，亦曰苦藥，曰苦蔓公，然皆以為胡蔓。花如茶花，黃而小，又名大葉茶。葉按月數多寡，一葉入口，血潰百竅，腸斷而死，其死之緩急，則視所下之水緩急，急水者湍激之水也。高、雷間人，有仇怨者輒茹之，或置食物中，以斃其親。或自含口中，勒人財物。急則嚥下，訟於官，以人頭錢償則不終訟。人頭錢者，被誣之人，以錢抵命也。高、雷人號為妖草。近之，葉輒蠕動，捋取毒人，則招搖若喜舞狀。蓋以殺為性，所謂{山▉}也。陶貞白云：「斷腸草其花美好，名芙蓉花。」太白云：「昔作芙蓉花，今為斷腸草。」予詩云：「萱草不曾消客恨，芙蓉偏解斷人腸。」皆謂此。中其毒者，以路旁垂鞭草搗爛和糯米泔，或以卵中雞子細研和清油，或以生羊血解之。相傳羊食此草而肥，虎食之百日不飢，蓋以其花潤澤雲。有曰虎耳草，多產陽春山谷，葉有六尖，尖各有一刺，屑之為末，遇賊盜，順風揚之，著身則骨痛七日，不可忍，痛不敢言，言則加痛七日，有曰羊角揭者與相似。有曰白木香，蕊食之殺人。瓊州有牛心茄子，一核者入口立死，兩核者可以糞清解之。語云：「欲速死，請二子」是也。又有黃金茄，狀若檳榔，色黃，一種毒樹無花，其子如牛奶，食之立死。以蝦醬解之。陽江人輕生多食此。往有良有司，欲救其弊，凡訟自盡者，審無威逼，皆以服毒草之故，立使屍親買棺自瘞，重治之。民有事陳訴，皆令納斷腸草百根，方與受理，積而燒之，期年絕種，訟遂止。此良法也。<br />
　　○藤<br />
　　南藤有數百種，其可食者曰甘露藤。蔓如箸，花如指甲花，性甘以溫，久服令人肥健。一名肥藤。有涼口藤，狀若葛，葉如枸杞，去地丈餘，絕之更生。中含清水，渴者斷取飲之，甚美，沐發令長。一名斷續藤，常飛越數樹以相繞。予詩云「隔樹女羅飛」，謂此。一名東風菜，先春而生，東風乃至，農夫以驗土膏之動。東風一作{艹東}風，又名綠耳，可為蔬。有白花藤，味如甘蔗，以美酒調服，能補衰老。有浮沉藤、蘭子藤，子皆如梨，色赤如雞冠，生食甜酢。有紅藤，可代檳榔食。有小藤，產於東莞，微細如發，直起數丈無一節，常飛越數樹，如百千游絲牽綴。紅者名紅龍須，紫者紫龍須，凡有五色。然生無根蒂，以穢物投之，即消釋不知所去。土人以其液和細土石灰涂釁糖釜，其堅如鐵，雖猛火不裂。其花及子，浸酒可補骨筋。有盒藤，其莢有白子數枚，殼扁，狀如盒子，水浸數日，炒食之，味佳。有乳藤，蔓如懸鉤倒掛，葉尖而長，斷之有白汁如乳。婦人產後，以藤搗汁，和米作粥，食之乳氵重自通。此皆食藤也。諸藤初生嫩條，為藿為筍，而以其大實曰冬榮子者，大如柚子，中有瓤瓣瓣相疊，白如豬脂，炙食皆甘美，身懷數日香不滅。秋末冬初間，彩以相餉，矜為服食之珍雲。其可為藥者曰黃藤，熬其汁，則藤黃也。性最寒，以青魚膽和之治眼疾。間有白者，葉如土茯苓，身小而長，外有籜，包以莖，浸水洗目，並除腫痛。有丁公藤，蔓生著地，高盡許，葉長二寸，面綠背微白。傷風者，以一二葉煮酒服之，汗下如雨，即愈。有皆治藤，蔓延牆壁野樹間，長丈餘，葉似泥藤，中暑者以根葉作粉食之，虛損者雜豬胃煮服。有買麻藤，其莖多水，渴者斷而飲之，滿腹已，餘水尚淋漓半日，可解蛇毒，乾之亦然。性柔易治，以制履，堅韌如麻，故名，言買藤得麻也。藤名而麻實，人爭買取。又以他藤多而賤，聽人自取，是藤適用頗貴，必須買之。而其子味微苦，可食，因曰買子也。有青藤，仔葉長三四寸，多芒刺，莖大如指而堅韌，人日用之，比北地之用柳條。花名假素馨，煎湯以洗瘡疥甚良。有忍冬藤，名左紐，凡藤皆右紐，故牽之使左不能，而忍冬藤獨左紐。有曲藤，瓊州酒無曲櫱，以此藤葉辛香，雜米粉為餅以釀，亦曰酒藤。有曰金藤，以為箸，遇毒則煙氣迸出。此皆藥之藤也。其為器物者曰白藤，子斑駁可為素珠，出文昌山中。曰五色藤。以紅者為簟，曰桃笙，色如夭桃，甚瑩滑。白者名瓊枝，以紅紫間之，為席，為盤，及屏風、盔、甲、馬鞭之屬，其用甚奢。其可以為屋桁桷者曰泥藤，可以駕牛。其大如{▉圭}竹者曰苦藤，稍小而性柔，可為牛繩、船纜。曰括藤，以磨礪器物，能發光膩。曰濕皮藤，其葉饒有芒刺。曰▉葉。可為香者曰雞香藤，堅面酷烈，能辟水霧之氣，山中多用之。大抵嶺南藤類至多，貨於天下，其織作藤器者十家而二。五羊、汾水之肆，衣食於藤，蓋多於果布也。<br />
　　○人{艹侵}<br />
　　粵無人{艹侵}，蘇長公嘗種於羅浮。有詩云：「上黨天下脊，遼東真井底。靈苗此孕育，肩股或具體。移根到羅浮，越水灌清▉。地殊風雨隔，臭味終祖禰。」公又種地黃、枸杞、甘菊、香薯，為羅浮五藥之圃。予嘗欲仿之。<br />
　　○同心蘭<br />
　　廣中蘭多種，有同心蘭者，八瓣分張，雙心聯綴，比並頭者更勝。萬紅友有詞云：「魚Ｅ５４凝煙，鳳{髟肖}承露，懷春久因抱孿胎，吹香遠早垂駢乳。半窗月睨，正玉立翠綃群聚。只杜蘭蘇蕙，攜手雙雙私語。」<br />
　　○燭竹<br />
　　燭竹，多產永安天子嶂，土人彩以代燭。昔宋丞相天祥，屯軍南嶺，每生燃此竹，火光照人，今名丞相竹。其生於南嶺者，葉有符紋，與他處頗異。他處產者，一名江南竹。<br />
　　○油草<br />
　　油草，永安縣水際多產之，每開花結米，可佔有年。予詩曰：「油草花開卜有年。」<br />
　　○蕨粉<br />
　　蕨，永安最多，凡有二種，一食其牙者名龍頭菜，一以其根為粉者名粉蕨。性寒，多食患黃腫。或謂粉蕨歲凶乃出，非也。歲凶，民乃取之，稔無事此，然農家當早晚稻未收，多以蕨粉為食。廣州蕨以青者為美，紅者次之，春間爭以餉客，曰{艹朗}{艹幾}▉，曰拳菜。<br />
　　○水蠟燭<br />
　　水蠟燭，草本，生野塘間，秋杪結實，宛與蠟燭相似。有詠者云：「風搖無弄影，煤具不燃煙。」<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>