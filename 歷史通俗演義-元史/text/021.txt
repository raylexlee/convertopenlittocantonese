
			　　卻說元世祖即位，曾遣翰林侍讀學士郝經，為國信使，翰林待制何源，禮部郎中劉人傑為副，赴宋修好。宋少師衛國公賈似道，以前時稱臣納幣，乃是權宜的計策，未曾稟聞理宗，此次北使到來，定要機關敗露，瞞了一日好一日，不如將來使幽禁，省得漏泄奸謀，掩耳盜鈴，終歸失敗。遂將郝經等數人，幽住真州忠勇軍營。郝經屢上書宋帝，極陳和戰利害，且請入見及歸國，統被賈似道一手抹煞，並不見報。元世祖待使未歸，復遣人質問宋帥李庭芝。庭芝據實奏聞，也似石沉東海，毫無影響。於是元世祖擬舉兵攻宋，頒諭各路將帥道：
　　朕即位之後，深以戢兵為念，故前年遣使於宋，以通和好。宋人不務遠圖，伺我小隙，反啟邊釁，東剽西掠，曾無寧日。朕今春還宮，諸大臣皆以舉兵南伐為請，朕重以兩國生靈之故，猶待信使還歸，庶有悛心，以成和議。留而不至者，今又半載矣，往來之禮遽絕，侵擾之暴不已，彼嘗以衣冠禮樂之國自居，理當如是乎？曲直之分，灼然可見！今遣王道貞往諭卿等，當整爾士卒，礪爾戈矛，矯爾弓矢。約會諸將，秋高馬肥，水陸分道而進，以為問罪之師。尚賴宗廟社稷之靈，其克有勛！卿等當宣佈腹心，明諭將士，各當自勉，毋待朕命！曲直有歸，故全錄詔敕。
　　是時阿里不哥雖已敗遁，尚有餘黨未靖，且因元江淮都督李氈，居心反覆，嘗把恫疑虛嚇的言詞，入奏世祖，因此攻宋的詔敕，頒發於中統二年，各路兵馬，尚未大舉。三年春季，李氈竟以京東降宋。世祖大怒，立遣史天澤總諸道兵，攻李氈於濟南，長圍數月，破城擒氈，支解以徇。五年，世祖復改元，稱為至元。阿里不哥率眾來降，世祖以兄弟至親，格外赦宥，免他罪名。由是內訌悉平，一意對外。
　　適宋潼川副使劉整，為賈似道所嫉忌，籍濾州十五郡，歸降元朝。又是賈賊毆使。整係南宋驍將，且盡知國事虛實，至此為元所用，授夔路行省，兼安撫使。整遂與元帥阿術，同心籌畫，議築白河口城，斷宋餉道，進規襄陽。宋四川宣撫使呂文德，阿附似道，好為大言，聞劉整築城消息，毫不介意。且謂襄陽城池堅深，兵儲可支十年，元兵即來，亦不足憚。襄陽守將呂文煥，遣人報知文德，請先事預防，反見斥責。待劉整築城已就，遂與阿術合兵攻襄陽。文煥登陴固守，數月未下，元世祖復遣史天澤等，督師援應。天澤到襄陽，見城高濠闊，料非旦夕可破，遂築起長圍，聯絡諸堡，把一座襄陽城，圍得鐵桶相似，水泄不通。
　　那時宋理宗已經歸天，太子禥循例嗣統，號為度宗。度宗昏庸，過於乃父，一經登基，便封賈似道為太師，倍加寵眷。似道入朝，度宗必答拜，有所諮詢，必稱師相；因此這位賈太師，越加尊嚴，一班蠅營狗苟的賊臣，且拍馬吹牛，稱似道為周公。似道益發刁狡，屢求辭職，甚至度宗拜留，為之泣下。且恐他不別而去，令衛卒夜臥第外，監住行蹤。後復命他三日一朝，治事都堂，且就西湖中的葛嶺，替他築起大廈，以資休養，總道他是擎天柱石，保國元勛。若不如此，趙氏何致即亡。他遂頤指氣使，無論軍國重事，總須先行關白，方可舉行，朝右大臣，偶或齟齬，立加竄逐；或因度宗稍有可否，即稱疾求去，以故言路壅塞，苞苴公行。這度宗也全然昏迷，整日裡宴坐深宮，與妃嬪等飲酒調情，樂得將國家政務，付於師相。師相恰日居葛嶺，起樓閣亭榭，作半閒堂，築多寶閣，取了一個宮人葉氏，作為己妾。他尚嫌不足，常令手下密訪美姝，如果姿色可人，任她是娼妓，是尼覡，一古腦兒招入宅中，日夕肆淫。這叫作盲子吃蟹，只只道鮮。還有一樁最喜歡的事情，乃是與群妾鬥蟋蟀兒。大約是寓意教戰。自是累日不出，有詔令六日一朝，繼復令十日一朝，他還是不能遵旨，陽奉陰違。那時襄陽日危，呂文煥連歲支持，很是惶急，一面向呂文德乞援，一面請賈似道濟師。呂文德疽發背死，女夫范文虎代任，與乃翁同一糊塗，哪裡肯發兵往援。賈似道沒有別策，總教瞞著一個主人翁，便算妙計。
　　一日入朝，度宗問道：「襄陽被圍，已是三年，如何是好？」似道怫然道：「北兵已退，這語從何處得來？」度宗道：「日前有女嬪言及，因此懷疑。」似道問女嬪姓氏，度宗不答。似道又要求去，經度宗固留不從。度宗沒法，只好將女嬪遣出，活活賜死。可憐這紅粉佳人，只為了一句話兒，平白地喪了性命！冤乎不冤。廷臣見這般情形，哪個敢再言邊事。
　　既而似道良心發現，飭李庭芝往援襄陽，又被這范文虎從旁阻撓，多方牽掣。後來文虎奉旨促師，沒奈何督兵十萬，進至鹿門，被元將阿術截殺一陣，嚇得心膽俱裂，連忙逃走。李庭芝聞文虎敗還，特遣勇將張順、張貴，率銳卒往襄陽。兩將乘漢水方漲，鼓舟而進，至高頭港口，滿江紮著敵艦，幾乎無縫可鑽。張貴冒險殺入，張順後繼，竟衝開一條走路，直抵襄陽城下。城卒出來接應，把張貴迎入，獨不見張順，過了數日，江上始浮出順屍，身中四槍六箭，怒氣勃勃如生，方知張順已死了。張貴見城中大困，募死士二人，遣赴范文虎處乞援。返報如約，貴遂辭別文煥，突圍東行。既出險地，已是天晚，望見前面來了無數軍艦，總道是援軍過來，急忙歡迎。誰知來舟統是元軍，一時不能趨避，被他困在垓心，殺傷殆盡。張貴身受數十創，力盡被執，不屈而死。嗣是襄陽絕援。
　　未幾，樊城又失。樊城與襄陽為犄角，守將范天順、牛富，本與呂文煥誓約死守。至是兩將戰死，襄陽益孤，元兵復用西域人所獻新炮，攻破襄陽外郛，內城益急。文煥每一巡城，南望慟哭而後下。元將阿里海涯復招諭城中道：「爾等拒守孤城，至今五年，為主盡忠，也是應分的事情；但勢孤援絕，徒害生靈，爾心何忍？若能納款歸降，悉赦勿治，且加遷擢，憑你等酌擇！」又折矢與文煥為誓，文煥乃出降。偕阿里海涯朝燕，元主以文煥為襄、漢大都督，與劉整一體重用。文煥之罪，似減於整。
　　襄樊既失，江南失險，警報連達宋廷。給事中陳宜中上疏，歸咎范文虎，乞即行正法。賈太師暗中庇助，止降一官。就是度宗優禮似道，也始終勿衰。似道母死，詔用天子鹵簿飾葬，並令似道墨絰還朝。師相的氣燄未衰，主子的福壽已盡。度宗病逝，子顯立，年僅四齡，由太后謝氏臨朝聽政，仍把那元惡大憝，倚作長城。想尚有一塊乾淨土耳。惹得元主連番下詔，數賈似道背盟拘使的罪名，飭史天澤、伯顏總諸道兵，與阿術、忙兀、遜都思塔出等，及降將劉整、呂文煥，大舉南侵。途次天澤遇病，有旨召還，飭各軍統歸伯顏節制。伯顏遂分各軍為兩道，自與阿術由襄陽入漢濟江，以呂文煥將舟師為前鋒；別命忙兀東出揚州，以劉整將騎兵為先行，旌旗招颭，戈戟縱橫。看官！你想這區區南宋，還能保得住麼？伯顏軍順漢水南下，屠沙洋鎮，擒守將王虎臣；破新郢城，殺都統邊居誼；進拔陽邏堡，走淮西置制使夏貴；取鄂州，降城守張晏然、程鵬飛。
　　宋廷大懼，只得請出這三朝元老，督領諸路軍馬，抵禦元軍。可奈諸路將士，統已離心，陳弈以黃州叛，呂師夔以江州叛，都奉款降元，連賈太師極力庇護的范文虎，也居然反顏迎敵，叩首阿術軍前。這等小人最不足恃，然安富尊榮，偏在若輩，令人恨煞！元朝雖亡了史天澤，死了劉整，銳氣仍然未衰。賈似道聞劉整死，還自稱天助，調集精兵十三萬人，陸續起行。前哨委了孫虎臣，中權委了夏貴，自己帶著後軍，出駐江上。元伯顏率同阿術，渡江南來，與虎臣軍遇著，兩下接戰，炮聲如雷，虎臣懼甚，忙過其妾所乘舟。出戰時帶著美妾，究屬何用。豈亦學韓蘄王之挈梁夫人耶！大眾疑他遁走，頓時散亂。夏貴以虎臣新進，權出己上，本已事前觀望，此時亦不戰而奔。剩了似道一軍，還有什麼能耐，索性也走了他娘，管什麼國計民生！
　　元兵趁勢殘殺，江水盡赤。於是鎮江、寧國、江陰守臣，皆棄城遁去，上行下效，捷如影響。太平、和州、無為軍，俱相繼降元。似道還想奉幣請和，遣使至元軍，被伯顏拒絕。奔至揚州，束手無策，只上書請遷都。太皇太后謝氏不許。廷臣窺見微旨，遂連劾似道，陳宜中初得似道援，驟登政府，至是也奏請誅逐。乃罷似道平章都督，並遣元使郝經等北歸。已無及了。一面下詔勤王，諸將多不至。只鄂州都統張世傑，率師入衛；江西提刑文天祥起兵赴難；湖南提刑李芾，也募壯士三千人，令將吏統帶，東出勤王。無如大勢已去，無可挽回。建康守將趙潽，棄城先遁，元伯顏安然入城。宋江淮招討使汪立信，聞建康被陷，料知
宋不可為，扼吭而死。宋吭已被元扼，汪公也只好絕吭了。元兵遂長驅入常州，下無錫，宋廷亟命張世傑總統人馬，分道拒敵，稍稍得手。
　　元世祖復遣尚書廉希憲，工部侍郎嚴忠範，奉國書南來，還有意與宋議和。希憲至建康，與伯顏會晤，請兵自衛。伯顏道：「行人在言不在兵，兵多反招疑忌。」嗣經希憲固請，發兵五百名送行。到了獨松關，宋守將張濡部曲，不分皂白，竟襲殺忠範，執希憲送臨安。及伯顏遣書詰責，宋廷遣使答報，只說是邊將所為，未曾稟報。伯顏再遣議事官張羽，同宋使返臨安，不意到了平江，又被殺死。還要亂殺使人，真是壞事！
　　元兵愈加氣憤，直逼揚州。李庭芝遣將苗再成、姜才等，率兵阻截，皆敗績。接連是荊南被陷，嘉定諸城叛去。軍報日緊一日，於是張世傑大出舟師，與劉師勇、孫虎臣等屯駐焦山，連舟為壘，示以必死。元阿術登高遙望，想了一個火攻的計策，遂精選弓弩手，載舸直進，連發火箭，迭射宋軍。霎時間煙燄蔽江，篷檣俱焚，宋軍進退兩窮，相率赴水，師勇、虎臣等都截舟自遁。單剩了張世傑，已不能軍，只得奔回圌山，再請濟師。堅壁中流，並非
萬全之策，即非火攻，亦難持久，張世傑殆忠有餘、而識不足者。
　　是時王~、陳宜中，並為丞相，意見不協，各自求去。至世傑敗潰，王~以二相在朝，反多顧忌，不如遣一人出督吳門。太后不從，~遂乞罷，因免相，未幾遂卒。還是死得乾淨。文天祥到臨安，上疏請分建四鎮，各專責成，亦不報。此時雖有明主，亦未能轉敗為勝，況婦人秉國乎！只把賈似道貶置循州，被監押官鄭虎臣拉死，總算為天下雪憤！罪不容於死。嗣是泰州失守，孫虎臣自殺，常州被屠，知州姚訔等戰死，劉師勇逸去，獨松關也被殘破，張濡不知去向。既而知州李芾，復殉難潭州，都統密佑，又遇害撫州。湖南、江西，盡為元有。宋廷又遣工部侍郎柳岳，赴元軍請和。伯顏憤然道：「汝國執戮我行人，所以興師問罪。從前錢氏納土，李氏出降，統是汝國祖制。汝國何不遵行？況汝國得天下於小兒，今亦由小兒失國，天道不爽，何必多言？」柳岳不得已還朝。復遣宗正少卿陸秀夫，再至元軍，求稱姪納幣。伯顏不從。降稱姪孫，亦不見許。陸秀夫還，陳宜中奏白太后，請再使元軍，求封為小國。太后依議，仍令柳岳賚表前行。到高郵，被民人嵇聳所殺。太后婦人，尚不足責，陳宜中堂堂宋相，厚顏如此，實是可殺。
　　元兵進降嘉興，陷安吉，直搗臨安。文天祥、張世傑請移三宮入海，自率眾背城一戰。陳宜中不以為然，商諸太后，遣監察御史楊應奎，奉了傳國璽印，出降元軍。伯顏受璽，並召宜中出議降事，宜中惶懼，夜遁溫州。張世傑憤甚，與劉師勇、蘇劉義等率所部入海。只文天祥尚是留著，太后令為右丞相，如元軍議降。天祥辭去相職，竟赴元軍面責伯顏。伯顏將他拘住，遂遣將入臨安府，封府庫，收圖籍符印，並脅宋太皇太后手詔諭降。
　　過了數日，遂擄帝顯及皇太后全氏，福王與芮等北去。只太皇太后謝氏，因疾暫留，後來亦被元兵舁出，送至燕都。惟度宗尚有二子，長名是，封益王，年十一歲；次名昺，封廣王，年六歲。當臨安緊急時，與母楊淑妃潛行出城，奔至溫州。陳宜中迎著，同航海赴福州，奉為嗣皇帝，尊楊淑妃為太后，同聽政。張世傑、蘇劉義、陸秀夫等繼至，復組織朝堂，仍命陳宜中為左丞相，都督諸路軍馬。還要用他，可笑可恨。張世傑等任官有差。那時文天祥亦自鎮江逃歸，浮海至閩，楊太后令為右丞相。嗣與宜中議事未協，出督南劍州。
　　元兵一面入廣州，摧鋒軍將黃俊戰死，一面破揚州，宋右丞相李庭芝，指揮使姜才被執，勸降不從，俱被害。閩中因此被兵，任你文天祥開府招軍，張世傑傳檄勤王，都弄得落花流水，不見成功，帝是與太后楊氏，捨陸登舟，今日走這裡，明日走那裡，受盡驚風駭浪，支持到兩年有餘，可憐那十餘歲的小皇帝，已受了急驚病，到了碙州，一命嗚呼！再立其幼弟昺，年僅八齡。陳宜中遁死海南，用陸秀夫為左丞相，與張世傑共秉朝政。秀夫正笏垂紳，猶把那大學章句，訓導嗣君。未免迂腐。
　　嗣聞元兵又至，復逃至厓山。元將張弘範，潛師至潮陽，先襲執了文天祥，復進兵厓山。張世傑又用這聯舟為壘的法兒，守住峽口，復用水泥塗艦，防備火攻。張弘範倒也沒法，只遣人招降，世傑不許。弘範分兵堵截，斷宋軍樵汲孔道。宋軍大困。元兵復四面攻擊，不由宋軍不走，就是赤膽忠心的張世傑，也只好斷維突圍，帶著十六舟，奪港自去。陸秀夫先驅妻子入海，自負幼帝同溺。太后楊氏撫膺大慟道：「我忍死至此，無非為了趙氏一塊肉，今還有甚麼望頭？」也赴海死。世傑至海陵山下，適遇颶風大作，遂焚香禱天道：「我為趙氏，也算竭力，一君亡，又立一君。今又亡了，我尚未死，還望敵軍退後，別立趙氏以存宗祀。若天意應亡趙氏，風伯有靈，速覆我舟！」言已，舟果覆，世傑亦溺死。
　　宋自太祖至帝昺，共三百二十年，若從南渡算起，共一百五十二年。小子走筆至此，也覺滿腹悽愴，欲做一首弔宋詩，想了半晌，竟無一字，只記得文信國文天祥封信國公。目擊厓山詩，很是沉痛。諸君試一閱看，其詩曰：
　　長平一坑四十萬，秦人歡忻趙人怨，大風吹砂水不流，為楚者樂為漢愁。兵家勝負常不一，干戈紛紛何時畢？必有天吏將明威，不嗜殺人能一之；我生之初尚無疚，我生之後遭陽九，厥角稽首二百州，正氣掃地山河羞！身為大臣義當死，城下師盟愧牛耳。閒關歸國洗日光，白麻重拜不敢當！出師三年勞且苦，咫尺長安不可睹！非無虓虎士如林，一日不戒為人擒。樓船千艘下天角，兩雄相遭相噴薄。古來何代無戰爭，未有鋒蝟交滄溟。游兵日來復日往，相持一月為鷸蚌。南人志欲扶崑崙，北人氣欲河帶吞。一朝天昏風雨惡，炮火雷飛箭星落。誰雄誰雌頃刻分，流屍浮血洋水渾。昨朝南船滿崖岸，今朝只有北船在。昨夜兩邊枹鼓鳴，今夜船船鼾睡聲。北家去軍八千里，推牛釃酒人人喜。惟有孤臣淚兩垂，明明不敢向人啼，六飛杳靄知何處，大水茫茫隔煙霧。我期借劍斬佞臣，黃金橫帶為何人？
　　欲知文信國後事，試看下回便知。
　　本回敘南宋亡國，獨於攻守襄陽事，敘述較詳，蓋襄陽為南宋咽喉，襄陽一失，南宋之亡，可翹足待也。此外俱從簡略，隨筆敘上，此由《宋史》當有專屬，不必於《元史》中詳述。惟於賈似道、陳宜中之誤國，文天祥、張世傑、陸秀夫之盡忠，仍行表白。彰善癉惡，史家之責，著書人夙存此志，不嫌煩復也。且觀其全回用筆，一氣趕下，「嘈嘈切切錯雜彈，大珠小珠落玉盤」，此文似之。