
			　　卻說元武宗至大八年，復議立尚書省，分理財帛。先是世祖嗣位，審定官制，以中書省為行政總樞。長官稱中書令，副以左右二丞相。中書令不常置，往往以右丞相兼攝。自阿合馬、桑哥等相繼用事，恐中書干涉，故特立尚書省，專握政柄。自是廷臣保八、樂實等，請復立尚書省，舊政從中書，新政從尚書，並推舉乞台普濟脫、一作奇塔特伯奇。脫虎脫一作托克托。為丞相。武宗准奏，乃命乞台普濟脫為右丞相，脫虎脫為左丞相，三寶奴、一作三布乾。樂實為平章政事，保八為右丞，蒙哥鐵木兒為左丞，王羆參知政事。這一班新任大臣，統是阿合馬、桑哥流亞，好言理財，其實並沒有甚麼妙法，只管從交鈔上著想，濫發紙幣，充作銀兩。從前中統交鈔及至元交鈔，統由計臣創議，頒行天下，民間只有紙幣，並沒有現銀，以致物價日昂，民生日困。行鈔無準備金，必受其弊，元代覆轍，今又將蹈之矣。樂實言舊鈔未良，應改用新鈔，方昭畫一。乃改造至大銀鈔，凡十三等，每一兩准至元鈔五貫，白銀一兩，黃金一錢，隨路立平准行用庫，及常平倉以權物價，毋令沸騰。元代鈔法，經此三變，無如有鈔無銀，總難信用，難道改造至大二字，便可作為金錢麼？那計吏上下其手，從中刻削盤剝，卻中飽了不少，只百姓又重重受苦了！言之痛心。
　　武宗反以脫虎脫、三寶奴兩人，格外出力，加脫虎脫為太師，封義國公；三寶奴為太保，封楚國公。嗣又以樂實為尚書左丞相，封齊國公，這也不在話下。只武宗嗣位數年，已當壯歲，六宮妃嬪，羅列數百，卻未曾正式立後，這也是史鑒上所罕聞的。想因妃嬪統得寵幸，一時難分差等耳。會皇太子舉薦李孟，遣使訪求，得孟於許昌陘山，徵為中書平章事，集賢大學士。孟入見，首請立後以正陰教，乃立真哥皇后。後亦弘吉剌氏所出，才色軼群。真哥有從妹，名速哥失里，亦得武宗寵幸，武宗又稱她為後。不立後則已，立後則必使匹嫡，元制之不經可知。還有妃子二人，一係亦乞烈氏，一係唐兀氏。亦乞烈氏實生和世▉，後為明宗，唐兀氏實生圖帖睦爾，後為文宗，後文再表。
　　單說太后弘吉剌氏，頤養興聖宮，除飭行佛事外，沒甚事情，未免安閒得很。她忽然動了一種邪念，暗想妃嬪公主等人，多與僧徒結歡喜緣，只自己身為帝母，不便捨身佈施，欲保全名節，又是意馬心猿，按捺不住。武宗年已及壯，太后應亦將半百矣，乃猶因逸思淫，求逞肉慾，此逸豫之萌所以最足誤人也。她本是青年守孀，順宗於二十九歲去世，其時兩孤尚幼，嫠婦在幃，孤帳淒清，韶光辜負。虧得同族周親，有個鐵木迭兒，常相往來，隨時撫恤，每當花晨月夕，獨居無聊時，得鐵木迭兒與為談心，倒也解悶不少。恐不止談心而已。後為成宗後伯岳吾氏所忌，出居懷州，遂與鐵木迭兒疏遠。嗣成宗復令鐵木迭兒為雲南行省左丞相，路隔萬里，一在天涯，一在地角，就是憶念著他，也只好付諸長歎，無可奈何。此次長子為帝，尊作太后，一切舉動，無人監制，正好召幸故人，重尋舊約。當下遣一密使，遙征鐵木迭兒。看官，你想這鐵木迭兒得此機會，哪有不來之理？一鞭就道，兩月至京，太後已待得不耐煩，迨見了面，如獲異珍。既見君子，我心則降。那鐵木迭兒向來巧佞，善承意旨，至此越發效力，竟在興聖宮中，盤桓了好幾天，杜門不出。雲南行省，不見了鐵木迭兒，遂稟報政府，說他擅離職守，應加處分。尚書省即據實奏陳，武宗尚莫名其妙，將奏牘批發下來，令尚書省訪查下落，以便定罪。誰知他早入安樂窩中，穿花度柳，快活得很。呂不韋故事復見元宮。過了數日，尚書省復接詔敕，說是奉皇太后旨意，援議親故例，赦鐵木迭兒罪名。親若皇父，安得不赦。尚書省中，統是一班狐群狗黨，管甚麼宮內勾當，自然擱起不提。武宗還想恣意遊幸，令築城中都，飭司徒蕭珍監工，調發兵役數萬名，限五閱月告竣，逾期加罪。無如福已享盡，天不假年，至大四年正月元旦，百官俱入殿朝賀，待了半日，竟由宮監傳旨，帝躬不豫，免行大禮。廷臣始知武宗有疾，相率退班。過了七日，武宗竟崩於玉德殿，在位五年，壽只三十一。先是宦官李邦寧曾乘間入告武宗，謂陛下春秋日富，皇子漸長，自古以來，只有父祚子續，未聞有子立弟，應酌量裁斷等語。武宗不悅，並叱邦寧道：「朕志已定，你不必與我多言，可自去稟聞東宮。」
　　武宗友於之心，也不可沒。
　　邦寧碰了這大釘子，自然不敢再說。皇太子愛育黎拔力八達方得保全儲位。至武宗殂後，遂入理大政，第一著下手，便飭罷尚書省，把丞相脫虎脫、三寶奴、平章樂實、右丞保八、左丞蒙哥帖木兒、參政王羆，一律免官，逮禁獄中。命中書右丞相塔思不花，知樞密院事，鐵兒不花等參鞫。訊得脫虎脫等殃民誤國，種種不法等情，遂命將脫虎脫、三寶奴、樂實、保八、王羆諸人，即日正法；蒙哥帖木兒犯罪較輕，杖了數百，充戍海南。第二著下手，罷城中都，追奪司徒蕭珍符印，把他拘禁起來。凡中都所占民田，盡行發還。第三著下手，召還先朝通達政務，及素有聞望的老臣，如前平章程鵬飛、董士選、前太子少傅李謙、少保張閭、右丞陳天祥、尚文、劉正，前左丞郝天挺，前中丞董士珍，前太子賓客蕭▉，前參政劉敏中、王思廉、韓從益，前侍御趙君信，前廉訪使程文海，前杭州路達魯噶齊等十六人，統令詣闕議政。只陳天祥、劉敏中、蕭▉不至。一面重用李孟欲授為中書右丞相，偏皇太后已經降旨，將中書右丞相的職任，付與鐵木迭兒。皇太子不便違命，只好順從母意。敝笱之詩，寧尚未讀。太后且信陰陽家言，命太子即位隆福宮。御史中丞張珪，以嗣君正位，應在正殿，乃於大明殿即皇帝位，受諸王百官朝賀。並下詔大赦道：
　　惟昔先帝事皇太后，撫朕藐躬，孝友天至，由朕得托，順考遺體，重以母弟之嫡，加有削平內難之功，於其踐阼，曾未逾月，授以皇太子寶，領中書令樞密使，百揆機務，聽所總裁，於今五年。先帝奄棄天下，勛戚元老，咸謂大寶之承，既有成命，非與前聖賓天，而始徵集宗親，議所宜立者比，當稽周、漢、晉、唐故事，正位宸極。朕以國恤方新，誠有未忍，是用經時。今則上奉皇太后勉進之命，下徇諸王勸戴之情，三月十八日，於大都大明殿即皇帝位，凡尚書省誤國之臣，先已伏誅，同惡之徒，亦已放殛，百司庶政，悉歸中書，命丞相鐵木迭兒，平章政事李道復等，從新拯治，可大赦天下。此詔！
　　詔中所言李道復，就是李孟。孟字道復，因前時翊戴功深，並調停母子兄弟間，格外盡力，所以特別推重，稱為道復而不名。即位禮畢，復諭以次年改元，議定皇慶二字。小子披覽元史，武宗以後，就是仁宗，仁宗即愛育黎拔力八達的廟號，因此小子於他嗣位後，仍循例稱作仁宗了。仁宗以脫虎脫等雖已伏誅，黨羽尚多，擬盡加鞫訊。延慶使楊朵兒只一作楊多爾濟。上書諫阻，大旨以帝王為治，不嗜殺人，今當嗣服初年，尤以省刑為要，應寓恩於威，以敦治道等語。仁宗感悟，乃改從寬大，只擬用陝西平章孛羅鐵木兒，江浙平章烏馬兒，甘肅平章闊里吉思，河南參政塔失鐵木兒，江浙參政萬僧，俱由台官糾參，奉旨罷黜，不准再舉。
　　於是尊重文教，優禮師儒，先命釋奠先師孔子，行祭丁制，只主祭的人，卻遣了一個宦官李邦寧。邦寧曾在武宗前勸易皇太子，至仁宗登基，左右亦奏述前言，請即加罪。還是仁宗寬弘大量，諭以帝王曆數，自有天命，不足介懍，乃置不復問。此次命他為集賢院大學士，且飭釋奠先師，褻聖甚矣。那邦寧竟爾受命，擺著儀仗，入大成殿行禮。看官，你想大成至聖文宣王，願受他拜跪麼？太牢方設，鼎俎雜陳，邦寧整肅衣冠，向案前就位。忽然狂風大起，捲入殿中，兩廡燭盡吹滅，燭台底下的鐵鐏，陷入地中尺許，嚇得邦寧魂飛天外，慌忙屈膝俯伏，執事諸人，統伏地屏息。約過了幾小時，風始停止，才勉強成禮，邦寧慚悔數日。就是仁宗聞知，也悚然起敬，由是益敬禮儒臣。
　　平章政事李孟，幼擅文名，博學強記，貫穿經史，嘗開門授徒，遠近爭至。嗣入東宮為太子師傅，與仁宗很是契合。至此君臣相得，如魚投水，嘗諭他道：「卿係朕的舊學，朕有不及，全仗卿忠心輔佐。」孟受命後，也深感知遇，力以國事為己任，節濫費，汰冗員。貴戚近臣，多言不便，奈因帝眷方隆，無隙可乘，也只好忍耐過去。君子小人，總不相容。
　　孟又因大德以後，封拜繁多，釋道二教，俱設官統治，權抗有司，撓亂政事，大為時害，遂奏請信賞必罰，賞善懲惡，並罷免僧道各官。至若風俗日靡，車服僭擬，上下無章，尊卑無別，孟復請嚴加限制。仁宗一一准奏，且與之立約道：「朕在位一日，卿亦宜在中書一日。」遂賜爵秦國公，命畫師圖像，詞臣加贊。入見必賜坐，與語必稱卿，或稱字，一面增國子生，為三百人，令孟督率。孟因上言老成凋謝，亟應求材。四方儒士，如有德成藝進，請擢任國學翰林秘書太常，或儒學提舉等職，以昭激勸。且謂人材所出，不止一途，漢、唐、宋、金，嘗行科舉，得人稱盛，今欲興賢舉能，不如用科舉取士，較諸多門干進，似勝一籌。惟必先德行經術，次及文辭，然後可得真才。仁宗乃決意進行，命中書省臣，規定條制。
　　先是世祖嘗議立科舉法，未及舉行。至是乃命中書省頒定科條，科場每三歲一次，以皇慶三年八月為始，從士人本籍官司，於諸色戶內推舉，年及二十五，有孝行可稱，信義足述，以及經明行修的士子，以次敦遣。其或徇私濫舉，並應舉不舉的有司，監察御史肅政廉訪司，應體察究治。考試程式，蒙古色目人，第一場經問五條，《大學》、《論語》、《孟子》、《中庸》內設問，用朱氏章句集注，遇有義理精明，文詞典雅，乃算中選。第二場，策一道，以時務出題，限五百字以上。漢人南人第一場，明經經疑二問，《大學》、《論語》、《孟子》、《中庸》內出題，並用朱氏章句集注，結以己意，限三百字以上。經義一道，各治一經，《詩》以朱氏為主，《尚書》以蔡氏為主，《周易》以程朱為主，以上三經，兼用古注疏，《春秋》許用三傳，及胡氏傳，《禮記》用古注疏，限五百字以上，不拘體格。第二場，古賦，詔誥，章表。內科一道，古賦詔誥用古體，章表四六，參用古體。第三場，策一道，經史時務內出題，不矜浮藻，惟務直述，限一千字以上。蒙古色目人，願試漢人南人科目，中選者加一等注授。蒙古色目人作一榜，漢人南人作一榜，第一名賜進士及第，從六品。第二名以下，及第二甲，皆正七品，三甲皆正八品，兩榜並同，乃即下詔道：
　　惟我祖宗以神武定天下，世祖皇帝設官分職，徵用儒雅，崇學校為育材之地，議科舉為取士之方，規模宏遠矣。
　　朕以眇躬；獲承不祚，繼志述事，祖訓是式，若稽三代以來，取士各有科目，要其本末，舉人宜以德行為首，試藝則以經術為先，詞章次之，浮華過實，則所不取。爰命中書參酌古今，定其條制，其以皇慶三年八月為始。天下郡縣，興其賢者能者，充試有司。次年二月，會試京師，中選者朕將親策焉。
　　到了皇慶三年，改元延祐，八年開試舉人，至次年廷試，賜護都沓兒、張起岩等五十六人及第出身有差，分為兩榜。蒙古色目人為右，漢人南人為左，嗣是垂為常例。元代之有科舉，自延祐始，故詳紀之。仁宗復用齊履謙、吳澄為國子司業。履謙字伯恒，汝南人，幼習推步星歷諸術，及稍長，讀洙泗、伊洛遺書，窮理格物。至元二十九年，授為星歷教授，大德二年，擢任保章正，至大三年，升授侍郎，兼領冬官正事。仁宗即位，以履謙學行純篤，命教國學子弟。與吳澄並司教養。每五鼓入學，風雨寒暑，未嘗少怠。
　　吳澄字幼清，撫州人，宋末舉進士不第，隱居布水谷，讀書著述，夙負盛名。至元中曾召至燕京，欲授以官，澄乞歸養母，遂辭去。至大元年，復石為國子監丞，皇慶元年，授為司業，澄用宋程顥學校奏疏，胡瑗六學教法，朱熹學校貢舉私議，約為教法四條：一經學，二行實，三文藝，四治事，逐條規勉，不憚求詳。嗣因履謙改僉太史院事，澄以同學乏人，托病歸籍，學制稍廢。
　　仁宗復調履謙為司業。履謙律己益嚴，教道益張，嘗立升齋積分等法。每季考生徒學行，以次遞升，既升上齋，逾再歲，始與私試。詞理俱優為滿分，詞平理優為半分，歲終積至八分，得充高等，以四十人為額，然後集賢院及禮部歲選六人，充作歲貢。三年不通一經，及在學不滿一年，定章黜革，所以人人勵志，士多通材。元朝學術，惟皇慶延祐時，推為極盛。師道立則善人多，觀此益信。
　　仁宗又嘗將《貞觀政要》，《大學衍義》，並程復心所著《四書集注》，陸淳所著《春秋纂例》、《辨微疑旨》，及《資治通鑑》，《農桑集要》等書，悉令刊布，頒行學宮。復以宋儒周敦頤、程顥、程頤、張載、邵雍、司馬光、朱熹、張栻、呂祖謙，暨元儒許衡，學
宗洙泗，令從祀孔子廟廷，重儒尊道，也可謂元代第一賢君了。小子有詩詠道：
　　大元制典太荒唐，竟把儒生列匄倡！
　　幸有後王能干蠱，莘莘學子尚成行。
　　仁宗方有心求治，雅意得人，偏偏鐵木迭兒，得寵太后，從中播弄，舉佞斥賢，這也是元朝的氣數。欲知詳細，下回再述。
　　武宗在位四年，秕政甚多，惟孝友性成，不私天下，較之曹丕、蕭繹，相去遠矣！仁宗嗣服，首斥儉壬，召用老臣，並尊師重儒，興學育才，不愧為守文之主。至若科舉一端，以一日之長，即第其高下，似不得為良法。然曠觀古代，因選舉之窮，繼以科舉，殆亦有不得已之意，存於其間者。況科目亦曷嘗不得人乎？即如今日之廢科目，復選舉，弊端百出，罄竹難書，是選舉且不科目若也。元素賤儒，惟仁宗始注意及此，善善從長，故本回特備錄之。