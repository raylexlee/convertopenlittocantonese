
			　　卻說張珪辭職甚力，泰定帝尚是未允，只命養病西山，並加封蔡國公，知經筵事，別刻蔡國公印作為特賜。不聽良言，留他何用？張珪移居西山，過了殘臘，復上疏乞歸，乃蒙允准，解組歸里，還我自由。未幾復接朝旨，召他商議中書省事。珪不肯就徵，引疾告免，至泰定四年卒於里，遺命上蔡國公印。珪係弘範子，字公端。少時從父滅宋，宋禮部侍郎鄧光薦將赴水死，為弘範所救，待以賓禮，命珪就學。光薦乃以平生所得，著成相業一書，授珪熟讀，珪因此成文武材。元朝中葉，要推這位老平章是一位純臣了。補敘履歷，所以旌善，且亦是文中綿密處。
　　這且休表。單說張珪回籍，朝右少一個直臣，泰定帝朝罷無事，一意佞佛。每作佛事，輒飯僧數萬人，賜鈔數千錠，並命各處建寺，雕玉為楹，刻金為像，所費以億萬計，毫不知惜。泰定帝又親受佛法於帝師，連皇后弘吉剌氏以下，也都至帝師前受戒。這時候的帝師，名叫亦思宅卜，每年所得賞賜，不可勝計。帝師弟袞噶伊實戬，自西域遠來，詔令中書持酒效勞，非常敬禮。帝師兄索諾木藏布，領西番三道宣慰司事，封白蘭王，賜金印，給圓符，使尚公主。僧可尚公主，大約亦捨身大佈施耳。僧徒多號司空、司徒、國公，佩帶金玉印章，因此氣燄薰灼，無所不為。在京尚敢橫行，出都愈加恣肆，見有子女玉帛，無不喜歡，所求不遂，即大肆咆哮。西台御史李昌，嘗痛心疾首，據實抗奏道：
　　臣嘗經平涼府，靜會、定西等州，見西番僧佩金字圓符，絡繹道途，馳騎累百。傳舍至不能容，則假館民舍，因而迫逐男子，奸污婦女。奉元一路，自正月至七月，往返百八十五次，用馬至八百四十餘匹，較之諸王行省之使，十多六七，驛戶無所控訴，台察莫得誰何。且國家之製圓符，本為邊防警報之虞，僧人何事而輒佩之？乞更正僧人給驛法，且得以糾察良莠，毋使混淆；是所以肅僧規，即所以遵佛戒也，伏乞陛下准奏施行！
　　奏入不報，後聞僧侶擾民益甚，乃頒詔禁止，其實仍是一紙空文，敷衍了事。未幾又命建顯宗神御殿於盧師寺。這盧師寺在宛平縣盧邱山，向稱大剎，此次奉安御容，大興土木，役卒數萬人，糜財數百萬兩，裝飾得金碧輝煌，一時無兩。然後另建顯宗神主，奉置殿中，懸額署名，號為大天源延聖寺。賜住持僧鈔二萬錠，並吉安、臨江二路田千頃。中書省臣，未免看不過去，又聯名奏道：
　　臣等聞養給軍民，必借地利。地之所生有限，軍民猶懼不足，況移供他用乎？昔世祖建大宣文、弘教等寺，賜僧永業，當時已號虛費。而成宗復構天壽萬寧寺，較之世祖，用增倍半。若武宗之崇恩、福元，仁宗之承華、普慶，租榷所入，益又甚焉。英宗鑿山開寺，損兵傷農，而卒無益。夫土地祖宗所有，子孫當共惜之，臣恐茲後借為口實，妄興工役，徼福利以逞私欲，福未至而禍已集矣。唯陛下察之！
　　泰定帝得此奏後，卻也優詔旌直。但心中總是迷信，遇著天變人異，總令番僧虔修佛事，默祈解禳。番僧依著故例，請釋赦囚，所以赦詔疊見。凡有奸盜貪淫諸罪，統得遇赦邀恩，一律洗刷；就是出獄重犯，再被逮繫，轉瞬間又得釋放。看官試想，天下有幾個悔過的罪人？愈寬愈壞，輦轂之下，尚無王法，外省更不必論了。屢言佞佛之弊，是為癡人說法。
　　泰定帝始終未悟，並因次子誕生，疑為佛佑，甫離襁褓，即令受戒。為了拜佛情殷，反把郊天禘祖的大禮，擱過一邊。監察御史趙思魯，以大禮未舉，奏言天子親祀郊廟，所以通精誠，迎福釐，生蒸民，阜萬物，歷代帝王，莫不躬親將事，應講求故例，虔誠對越，方可隱格純嘏。泰定帝不以為然。有了佛佑，自可不必郊祀。全台大嘩，復入朝面陳。泰定帝道：「世祖成憲，不聞親祀郊廟。朕只知效法世祖，世祖所行的事件，朕必遵行；世祖未行的事件，朕也不願增添。此後郊天祭廟，可遣大臣恭代便了。」台官還想再陳，泰定帝竟拂袖退朝。
　　嗣因帝師圓寂，大修佛事，命塔失鐵木兒、紐澤監督，召集京畿僧侶，誦經諷咒，差不多有數十天；一面另延西僧藏班藏卜為帝師，齎奉玉印，詔諭天下。又命作成宗神御殿於天壽萬寧寺，一切規模，與顯宗神御殿相似。
　　正在百堵皆興的時候，忽由太常入奏，宗廟中的武宗金主，及所有祭器，統被盜竊去了。前時盜竊仁宗神主，至此又竊武宗神主，堂堂太廟，窩留盜賊，令人不解。泰定帝命再作金主，奉安廟中，應行捕盜等情，也模糊過去。後復因台官劾奏，才酌斥太常禮儀等官，只神主不翼而飛，終無下落。
　　會揚州路崇明州、海門縣海溢，汴梁路畎溝、蘭陽河溢，建德、杭州、衢州屬縣水溢，還有真定、晉寧、延安、河南等路屯田遇了旱災，大都河間、奉元、懷慶等路遇了蝗災，鞏昌府通漕縣山崩，碉門地震，有聲如雷，晝色晦暝，天全道山亦爆裂，飛石斃人，鳳翔、興元、成都、峽州、江陵同日地震。各處警報絡繹。泰定帝只與西僧商量，教他朝唪梵語，暮鼓鐘鈸，膜拜頂禮，祈福消災。且遍飭京內外各官，恭祀五嶽四瀆名山大川。總道是神佛有靈，暗中庇佑，誰料旱荒水荒，蟲災風災，種種狀況，雜沓而來。百姓報官長，官長報皇上，弄得泰定帝胸無定見，卻想了一個法兒，下詔改元！祈佛無益，改元更屬無謂。當由廷臣議定「致和」二字，於泰定五年春季，改泰定為致和。且仍詔告帝師，命各僧佛事加虔；並飭於沿海各地，建造浮屠二百一十六座，鎮壓海隘。真是搗鬼。
　　帝師藏班藏卜上言，皇帝雖已受佛法，但欲增福延壽，還須親受無量壽佛戒，泰定帝當即允准。擇日御興聖殿，邀請帝師到來，督設經壇，上供無量壽佛金牌，下設幢幡寶蓋，樂簴鐘懸。當由帝師座下的僧徒，吹起法螺，搖動金鈴，接著大鑼大鈸，敲擊起來。帝師著紅衣，戴毘盧帽，先至壇前焚香禱告，口中不知念著什麼番語，嘛咪叭吽的說了一回，然後導
引泰定帝至壇前跪著，帝師在旁虔誦祝詞，復念了無數佛號，方令泰定帝學著僧規，膜拜受戒。是時后妃人等，亦群集壇前，興聖殿內外，擁擠得什麼相似。那一班僧侶，多是張頭探腦，搖目擦睛，你說是那個美麗，我說是這個妖嬈，彼此評頭品足，覷豔偷香，就是口中所念的波羅密多，阿彌陀佛，也覺顛倒錯亂，語無倫次。無量壽佛未曾請到，女觀音等先已值壇，安得不令僧侶動心？至受戒禮畢，泰定帝出殿，大眾散去，帝師亦回寺，僧徒等也都退歸，飲酒擁嬌去了。樂得過。
　　次日，由宮中發出金銀鈔，賞給僧徒，又費了若干萬兩。泰定帝以福壽雙增，非常欣慰。會出獵柳林，偶受感冒，不懌累日，遂思巡幸上都，遊春解悶。當命西安王阿剌忒納失里，及簽書樞密院事燕帖木兒，一作雅克特穆爾。留守京師，自率皇后、皇太子，及丞相倒剌沙等，命駕北去。自春至夏，留寓行宮，整日裡流連酒色，不聞朝政。
　　會殊祥院使也先捏，自建康北來，密語丞相倒剌沙，以懷王將有他變，不可不防。倒剌沙立即奏聞，請旨徙懷王居江陵。這懷王卻是何人？就是武宗次子圖帖睦爾。先是泰定帝即位，召諸王還邸，圖帖睦爾亦自瓊州召歸，見三十六回。受封懷王。泰定二年，命出居建康，以也先捏為懷王衛士。也先捏與懷王不協，乃私至上都，密進讒言。泰定帝不遑查察，竟照倒剌沙奏議，遣宗正紮魯忽赤、雍古台南下，命懷王徙居江陵。懷王遵旨西遷，紮魯忽赤等回報。時泰定帝已遣疾病，日甚一日，竟於七月新秋，晏駕上都，壽僅三十六。無量壽佛戒之效何如？
　　丞相倒剌沙言太子年幼，不即擁立，竟擅權自恣，獨行獨斷，於是天怒人怨，眾叛親離，國家大變，又復從此發生。倡難的人，便是留守京師的燕帖木兒。燕帖木兒是元季大蠹，所以特別點醒。
　　燕帖木兒是從前的欽察都指揮使牀兀兒第三子，武宗鎮朔方時，已備列宿衛，深得寵幸。牀兀兒歿，承襲左衛親軍都指揮使。泰定二年，加授太僕卿，致和元年，進簽書樞密院事，留守京都，實掌樞密院符印。自聞泰定帝罹疾，遂懷異謀，自思身受武宗寵遇，不能輔他二子，入承帝位，未免有負主恩。泰定帝亦擢你高官，何不自思圖報。因此與繼母察吉兒公主，族黨阿剌帖木兒，及密友孛倫赤等商議，將乘泰定帝病殂後，迎立懷王圖帖睦爾，篡承武宗遺統。
　　至泰定帝崩，皇后弘吉剌氏，遣使詣京，命平章政事烏都伯剌，一作額卜德呼勒。收掌百司印章，諭安百姓。燕帖木兒知勢難再緩，即進語西安王道：「故主已殂，太子尚幼，國家須擇立長君，乃可無虞。況天下正統，應屬武宗嗣子，英宗已不當立，大行皇帝，更出旁支，益加淆雜，今日宜正名定分，迎立武宗嗣子，時不可失，功在速成，王爺以為何如？」無非希定策功耳，遑期忠義。西安王阿剌忒納失里道：「言固甚是，但周王遠居漠北，奈何？」燕帖木兒道：「懷王曾居江陵，何不先行迎立？」西安王道：「弟不先兄，此處還須商酌！」燕帖木兒道：「先迎懷王入都，安定人心，然後再迓周王，仁宗故事，何妨踵行。」西安王道：「上都方有命令，飭烏都伯剌收集印章，我欲舉事，彼竟不從，這又未免為難了！」燕帖木兒道：「昔人有言，先發制人，王爺果允行義舉，只教募賞勇士，立可成功！」西安王點頭道：「你去妥行佈置，我總無不贊成。」
　　燕帖木兒趨出，即日召集心腹，準備停當。翌日黎明，由西安王下令，召集百官至興聖宮，會議要事。平章政事烏都伯剌、伯顏察兒，偕官屬先到，西安王亦乘車而來。
　　既入座，烏都伯剌正要宣佈後敕，令百官齊繳印章，忽見燕帖木兒，率著阿剌帖木兒、字倫赤等十七人，帶刀奔入，外面並有勇士數百人，趨立門外。烏都伯剌料知有變，遂叱問道：「簽書意欲何為？」燕帖木兒厲聲道：「武宗皇帝有子二人，孝友仁文，播名遠邇，今乃一居朔漠，一處南陲，武宗有知，亦當深恫，況天下係武宗的天下，一誤寧可再誤？今日正統，應歸還武宗嗣子，敢有再紊邦紀，不從義舉，是與亂賊相等，例當處斬！」言畢，拔刀出鞘，怒目而立。彷彿強盜。
　　烏都伯剌、伯顏察兒兩人，欲抗詞答辯，偏燕帖木兒不容分說，竟令阿剌帖木兒、字倫赤等，一齊動手，將他二人拿下。中書左丞朵朵等道：「簽書莫非造反不成？」言未已，已被燕帖木兒砍倒，頓時闔座大亂。燕帖木兒指揮勇士，縛住朵朵，並執參知政事王士熙，參議中書省事脫脫、吳秉道，侍御史鐵木哥、邱士傑，治書侍御史脫歡，太子詹事丞王桓等，概置獄中，自與西安王入守內廷，分佈腹心於樞密院，自東華門夾道，重列軍士，使人傳命往來，嚴防他變。一面再召百官，入內聽命。即令前河南行省參知政事明里董阿，前宣政院使答剌麻失里，乘著快驛，迎懷王圖帖睦爾於江陵。且使囑河南行省平章伯顏，選兵扈駕，不得有誤。
　　明里董阿等既去，遂封府庫，拘百司印，遣兵守諸要害，推前湖廣行省左丞相別不花為中書左丞相，詹事塔失海涯為平章，前湖廣行省右丞速速為中書左丞，前陝西行省參政王不憐台吉為樞密副使，蕭忙古解仍為通政院使，與中書右丞趙世延等，分典庶務。於是募死士，買戰馬，運京倉米，餉輸士卒，復遣使至各行省徵發錢帛兵器。
　　當時有衛軍失統，暨謁選與罷退軍官，俱發給符牌，靜候調遣。諸人受命後，未知所謝，各瞪目立著。當由中書省官，指使南向拜謝，大眾驚悚，毛髮凜然，方知內廷意屬懷王了。極寫秘密。
　　燕帖木兒宿衛禁中，一夕數徙，莫如所處，有時或坐以待旦。你亦怕死麼？暗思母弟撒敦，子唐其勢，尚在上都，因密遣塔失帖木兒，召使歸京。兩人都棄了家眷，星夜奔還。是時京內無主，群議沸騰，燕帖木兒恐人心未安，詐令塔失帖木兒充作南使，只雲懷王旦夕且至，民勿疑懼；又令乃馬台詐為北使，稱周王亦已南來。用心亦苦。復命撒敦率兵守居庸關，唐其勢率兵屯古北口，抗禦上都。一面再遣撤里不花、鎖南班，往江陵促駕早發。
　　時董里明阿等早至河南，晤著平章伯顏，與語密謀，伯顏告知平章曲烈，右丞別鐵木兒，令發兵南迎。偏兩人不識時務，硬行阻攔，伯顏歎道：「我本受武皇厚恩，委以心膂，今爵位至此，還有何望？只因大義相臨，不敢推諉，所以為此轉告，願兩公不要阻撓。」曲烈仍是不從，惹得伯顏性起，竟將兩人殺斃，遂別募勇士五千人，令蒙哥不花帶著，馳迎懷王。自己亦秣馬厲兵，嚴裝以俟。參政脫別台進諫道：「今蒙古兵馬，與衛卒同在上都，內地諸隘，守兵單弱，恐此事不易成功哩。」伯顏怒叱道：「你敢撓亂士心麼？違令者斬！」脫別台慌忙退出。是夕竟懷刃入刺伯顏，被伯顏察覺，拔劍砍死，並奪他所部軍器，收馬千二百騎。會懷王在江陵，經撤里不花等催促，即日動身。先令撤里不花往報伯顏，封為河南行省左丞相。至懷王到河南，伯顏屬橐鞬，擐甲冑，率百官父老，肅迎郊外，既導入，復俯伏稱萬歲，並上前叩首勸進，懷王解金鎧御服寶刀，親賜伯顏，又命他扈從北行。正是：
　　萬騎遙從南陸發，六飛快向北郊來。
　　欲知入京後如何情狀，容待下回表明。
　　元代之佞佛，自世祖始，後世子孫，益增迷信，此創業垂統之君，所由貴慎自貽謀者也。本回於泰定佞佛事，慨乎言之，至受無量壽佛戒一段，尤寫出僧侶情弊。禹鼎鑄奸，神犀照怪，無逾於此。此非著書人好為描摹，實因淫僧賊禿，大都爾爾，奉勸世間，善男信女，速即回頭，毋為若輩播弄，其苦心固可見也。且泰定帝在位五年，乏善可述，所誅逆黨，亦非本心，至其後好作佛事，意者其恐逆黨之冥中報復，姑借此為懺悔計乎？晏駕以後，即生內變，佛其果有靈耶？抑無靈耶？彼如燕帖木兒之圖立懷王，抗拒上都，尤足以見佞佛之主，非徒無益，反且速禍，讀史者當亦知所戒矣。