
			　　卻說燕帖木兒納後為妃，又得了必罕姊妹，並有從前宗女等人，總計後房佳麗，已有二三十人，左擁右抱，夜以繼日，正是快活得很。但女色一物，最足蠱人。尋常一夫一婦，尚宜節欲養精，不能旦旦而伐。況一個男子，陪著幾十個婦人，若非自知節養，就使有牛馬精神，也恐不能持久呢。至理名言。燕帖木兒日漸清羸，筋力已耗去大半，偏偏好色心腸，愈加熾張，得隴望蜀，厭故喜新，他若聞有美人兒，定要攛取到手。無論皇親國戚，閨女孀姝，但教太平王一言，只可親送上門，由他戲弄。自從至順元年以及三年，這三年間，除所賜公主宗女，及娶納泰定后妃外，復占奪了數十人，或有交禮三日，即便遣歸。大眾忍氣吞聲，背地裡都祈他速死。他尚恃勢橫行，毫不知改，甚至後房充斥，不能盡識。天作孽，猶可違；自作孽，不可活，殘喘雖尚苟延，死期已不遠了。
　　話分兩頭。且說文宗登位以後，第一個寵臣是燕帖木兒，第二個就是伯顏。至順元年，改任伯顏知樞密院事。應四十三回。文宗以未足酬庸，復命尚世祖子闊出女孫，名叫伯顏的斤，作為伯顏妻室。並賜虎士三百名，隸左右宿衛。嗣復給黃金雙龍符，鎸文曰：「廣宣忠義正節振武佐運功臣。」組以寶帶，世為證券。又命凡宴飲視宗王禮。至順二年，晉封濬寧王，加授侍正府侍正，追封其先三世為王，尋又加封昭功宣毅萬戶，忠翊侍衛都指揮使。三年拜太傅，加徽政使。是時燕帖木兒，深居簡出，每日與妻妾尋歡，不暇問及國事。因此朝政一切，多由伯顏主持；伯顏的權力，也不亞燕帖木兒。一個未死，一個又起。於是一班趨勢的官兒，前日迎合太平王，此日迎合濬寧王，朝秦暮楚，昏夜乞憐，但蒙濬寧王允許，平白地亦可升官。就使遇著親喪，不過休假數日，即可衰絰供職，且給以美名，稱為奪情起復。監察御史陳思謙，目擊時艱，痛心銓法，因上言內外各官，若非文武全才，關係天下安危，盡可令他終喪，不許無端起復。文宗雖優詔允從，奈暗中有伯顏把持，總教賄賂到手，無人不可設法，陳思謙又抗詞上奏道：
　　臣觀近日銓衡之弊，約有四端：入仕之門太多，黜陟之法太簡，州郡之任太淹，朝省之除太速。欲救四弊，計有三策：一曰，至元三十年以後，增設衙門，冗濫不急者，從實減並，其外有選法者，並入中書。二曰，宜參酌古制，設辟舉之科，令三品以下，各舉所知，得材則受賞，失責則受罰。三曰，古者刺史入為三公，郎官出宰百里，蓋使外職識朝廷治體，內官知民間利病。今後歷縣尹有能聲善政者，授郎官御史，歷郡守有奇才異績者，任憲使尚書。其餘各驗資品通遷，在內者不得三考連任京官，在外者須歷兩任，乃遷內職。績非出類，守不敗官者，則循以年勞，處以常調。凡朝缺官員，須二十月之上，方可遷除，庶仕路澄清，賢者益勸，而不肖者無從干進矣。臣為整頓銓法計，故冒昧上陳，伏乞採擇！
　　其時河北道廉訪副使僧家奴，亦遙上一疏，乞御史台臣代奏。略云：
　　自古求忠臣必於孝子之口，今官於朝者十年，不省覲者有之；非無思親之心，實由朝廷無給假省親之制，而有擅離官次之禁。古律諸職官父母在三百里外，三年聽一給定省，假二十日；無父母者，五年聽一給拜墓，假十日，以此推之，父母在三百里以至萬里，宜計道里遠近，定立假期。其應省覲，匿而不省覲者，坐以罪；若詐冒假期，規避以掩其罪，與詐奔喪者同科，則天下無背親之人，亦即無背君之人！移孝作忠，端在此舉，伏乞宸鑒！
　　御史台臣，恰也不好隱匿，便將原奏呈入，文宗與陳思謙奏折，一並發落，飭中書省、禮部、刑部，及翰林、集賢兩院，詳議以聞。各官明知所奏無私，因礙於伯顏情面，免不得模稜兩可，參酌了一篇圓滑的奏章，復呈上去。文宗亦有詔下來，大旨須用人宜慎，臨喪宜哀，說得理明詞達，其實也是一紙具文，無補實際。下欺上，上欺下，此是中國積弊，不特元代為然。還有司徒香山，有意逢君，進陳符讖，援行陶弘景《胡笳曲》，有「負扆飛天歷，終是甲辰君」二語，與皇上生年紀號，適相符合，足為受命的瑞徵，乞錄付史館，頒告中外。有詔令翰林、集賢兩院及禮部會議。此時文宗早改元至順，如香山讕言，不值一辯，乃猶令群臣集議，真是好諛。嗣經翰林諸臣，以謂唐開元間，太子賓客薛讓，進武後鼎銘云：「上玄降鑒，方建隆基。」隱為玄宗受命的慶兆。姚崇表賀，請宣示史官，頒告中外。至宋儒司馬光，斥他強詞牽合，以為符瑞，小臣貢諛，宰相證成，實是侮弄君上。今弘景遺曲，雖於生年紀號，似相符合，但陛下應天順人，紹隆正統，於今四年，薄海內外，無不歸心，何待旁引曲說，作為符命；若從香山言，恐啟讖緯曲談，反足以亂民志，淆政體，請毋庸議等語。文宗乃把此事擱起。
　　未幾江浙大水，壞民田十八萬八千七百三十八頃。越年，江西饑，湖廣又饑，雲南又大饑；既而熒惑犯東井，白虹並日出，長竟天。京師及隴西地震，天鼓鳴於東北，文宗一面遣賑，一面飭修佛事。始終佞佛，至死不悟。迨至梧桐葉落，天下皆秋，文宗帝運已終，竟染了一種奇症，整日昏昏，譫言囈語。皇后卜答失里，就榻侍疾，但聽文宗所說，無非舊日陰謀，有時大聲呼痛，竟似有人捶擊一般。經醫官朝夕診視，也辨不出是甚麼病症，所開藥方，全是不痛不癢，無效可言。
　　一夕，卜答失里侍側，忽被文宗牽住兩手，大呼：「哥哥恕我！嫂嫂恕我！」嚇得卜答失里毛髮皆豎。急時抱佛腳，又只得在旁哀求，嗣見文宗神志稍清，才敢問明痛苦。文宗不禁歎息道：「朕病將不起了，自思此生造了大孽，得罪兄嫂，目今悔不可追！惟朕歿後，這帝統須傳與鄜王，千萬勿可爽約！」卜答失里嗚咽道：「皇姪登基，皇子奈何？」文宗道：「你還要顧全皇子麼？恐你也保不住這性命！」卜答失里道：「且召太平王商議何如？」文宗道：「太平太平害死朕了！他也死在目前，召他何為？」卜答失里唯唯聽命。嗣令太監密召燕帖木兒，果然抱病在牀，溺血不起，乃改召伯顏入議。
　　伯顏到了御寢，聞文宗喃喃譫語，倒也未免心驚。及見過卜答失里，敘談片時，卜答失里提及文宗身後，擬立鄜王事，伯顏道：「皇子年齡，也與鄜王相仿，何必另立皇姪？」卜答失里以手指牀，似乎表明文宗的意思。伯顏不待明說，已經覺著，又悄語卜答失里道：「聖上不豫，或致心煩意亂，始有此說。且待聖躬康泰，再行定議未遲。」言尚未已，忽聞文宗噫聲道：「你是太傅伯顏麼？朕雖有疾，並不是時時昏亂，須知先皇即位，不過數月，我已御宇數年，倘有不諱，應把帝位傳與鄜王，朕尚可見先皇於地下！你不要再生異議！」伯顏尚欲申說，文宗又向卜答失里道：「朕已決定意見，此後倘有改議，無論先帝後不依，我也死難瞑目呢！」這卻是臨終懺悔。伯顏又啟奏道：「聖上春秋正富，稍稍違和，自能漸瘥，何必耽憂！」文宗搖首道：「朕已不濟了！少年種種，自悔已遲，今日天祿告終，無可挽回。太平亦應遭劫，將來國事，仗卿作主。卿須遷善改過，竭忠盡誠，莫效那貪淫狡詐哩！」人之將死，其言也善，可惜伯顏不遵。伯顏聞了此言，也覺為之悚然。既而告退出宮。
　　是夕，文宗病勢驟劇，竟痰喘交作，一命嗚呼。臨終時，猶諄囑皇后，毋忘遺囑。統計文宗在位五年，壽只二十九歲。
　　燕帖木兒聞了這耗，也只得勉強起牀，踉蹌入宮。是時皇子燕帖古思，早召歸宮內，倚榻送終。他本是乳臭小兒，曉得甚麼悲慼！看看燕帖木兒到來，便跳躍而出，笑顏相迎。燕帖木兒便稱他為小皇帝，拉住了手，入謁皇后。只見后妃以下，相率慟哭，不得已站住一旁，陪了數點眼淚。約一小時，后妃等哀尚未止，不禁煩躁起來，即大聲道：「皇上大行，應由皇子嗣位！此時請皇后即頒遺詔，傳位皇子為要！」皇后卜答失里也不回答，越加號咷不止。燕帖木兒很是驚訝，又只好婉言勸慰，至皇后哀聲少輟，復將傳位的問題，重行提起。皇后卜答失里道：「大行皇帝，已有遺囑，命鄜王繼承大統。」燕帖木兒頓足道：「傳位鄜王麼？臣不敢與聞！」卜答失里道：「這事不便改議。太傅伯顏，曾與先皇面洽，太平王可去問明，自然洞悉底蘊了。」燕帖木兒不好再說，就出宮而去。
　　當下安排喪葬，自有一番手續，不必細表。只是帝位雖定，鄜王年才七歲，不能親聽國政，當由太平王燕帖木兒召集諸王會京師，凡中書百司庶務，統須稟命中宮，方得決行。轉瞬間已是十月，諸王畢會，由太師燕帖木兒及太傅伯顏奉鄜王即位於大明殿，大赦天下，循例下詔道：
　　洪維太祖皇帝，啟辟疆宇；世祖皇帝，統一萬方，列聖相承，法度明著，我曲律皇帝，即武宗。入纂大統，修舉庶政，動合成法，授大寶位於普顏篤皇帝，即仁宗。以及格堅皇帝，即英宗，詳注俱見上。曆數之間，實當在我忽都篤皇帝，忽都篤三字，蒙古語，有祿之謂，即明宗尊號。紮牙篤皇帝，紮牙篤三字蒙古語，謂有天命，即文宗尊號。而各播越遼遠。時則有若燕帖木兒建議效忠，戢平內難，以定邦國，協恭推戴札牙篤皇帝。登極之始，即以讓兄之詔，明告天下，隨奉璽紱，遠迓忽都篤皇帝。朔方言還，奄棄臣庶，紮牙篤皇帝，薦正宸極，仁義之至，視民如傷，恩澤旁被，無間遠邇，顧育眇躬，尤篤慈愛。賓天之日，皇后傳顧命於太師太平王右丞相答剌罕燕帖木兒，太傅濬寧王知樞密院事伯顏等，謂聖體彌留，益推固讓之初志，以宗社之重，屬諸大兄忽都篤皇帝之世嫡，乃遣使召諸王宗親，以十月一日來會於大都，與宗王大臣同奉遺詔，揆諸成憲，宜御神器。以至順三年十月初四日，即皇帝位於大明殿，可大赦天下。自至順三年十月初四日昧爽以前，除謀反大逆謀殺祖父母父母，妻妾殺夫，奴婢殺主，謀故殺人，但犯強盜，印造偽鈔，蠱毒魘魅犯上者不赦外，其餘一切罪犯，咸赦除之。大都、上都、興和三路，差稅免三年，腹裡差發，並其餘諸郡，不納差發去處稅糧，十分為率免二分，江淮以南，夏稅亦免二分。土木工役，除倉庫必合修理外，毋復創造以紓民力。民間在前應有逋欠差稅課程，盡行蠲免。監察御史肅政廉訪司官，並內外三品以上正官，歲舉才堪守令者一人，申達省部，先行錄用。如果稱職舉官，優加旌擢，一任之內，或犯贓私者，量其輕重，黜罰其不該。原免重囚淹禁三年以上，疑不能決者，申達省部詳讞釋放。學校農桑，孝弟貞節，科舉取士，國學貢試，並依舊制。廣海、雲南梗化之民，詔書到日，限六十日內出官與免本罪，許以自新。於戲！肆予沖人，托於天下臣民之上，任大守重，若涉淵冰，尚賴宗王大臣百司庶府，交修乃職，思盡厥忠，嘉與億兆之民，共保承平之治。咨爾多方，體予至意，故茲詔示，想知悉！
　　斯詔下後，又尊皇后卜答失里為皇太后，敕造玉冊玉寶。又皇太后降旨，命作兩宮幄殿車乘供帳，一面告祭南郊，及社稷宗廟。至太后冊寶告成，復敬奉如儀，太后御興聖殿受朝賀。宮廷內外，賞賚有差。還有一樁咄咄怪事，七齡的幼主，居然立起一位皇后。這皇后名叫也忒迷失，也係弘吉剌氏，與幼主年齡，也不相上下。小子有詩記此事道：
　　欲賦桃夭貴及時，成年方始葉婚期，
　　如何七歲沖人子，也詠周南第一詩？
　　欲知立後後如何情形，待至下回表明。
　　有元一代，權奸最多。至燕帖木兒之恃功專寵，可謂極矣；然繼起者尚有伯顏。陳思謙等雖抗直敢言，然豺狼當道，安問狐狸。所傳諫草，無非徒供後人之覽誦，著書人不忍掩沒，故特志之。至若鄜王之立，於伯顏無甚關係，而於燕帖木兒，則有所顧忌，捨子立姪之議，無怪其不樂贊成。而皇后卜答失里，必導揚末命，不從燕帖木兒之請，彼未能容明宗後，詎轉能愛明宗子乎？是必由明宗帝後，從中示儆可知也，證以四十五回，前後聯貫，閱者應益恍然。