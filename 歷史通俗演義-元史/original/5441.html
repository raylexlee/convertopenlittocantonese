<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 元史 - 第六十回　群寇蕩平明祖即位　順帝出走元史告終</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十回</br>　　群寇蕩平明祖即位　順帝出走元史告終</font></h4>
			　　卻說奇後母子，既怨恨擴廓，自然專伺擴廓的間隙，以便下手。擴廓尚不及防，出都南下，軍容甚盛，鹵簿甲仗，亙數十里。既到河南，便傳檄各路將帥，會師大舉。是時兩河南北，總算平靖，前時受調的軍馬，多半還鎮，如咬住、亦憐真班、月魯帖木兒等，死的死，老的老，或內用，或罷官，收束第五十五回的將官。只關陝一帶，尚有李思齊、張良弼、孔興、脫列伯諸人，擁兵自固，隱蓄異圖。會接擴廓帖木兒檄文，張良弼首先拒命。良弼曾為陝西參政，駐兵藍田，當察罕帖木兒奉命總軍，良弼已不受節制。察罕嘗與李思齊聯兵往攻，經元廷遣使調解，方才罷手。看官！你想察罕是擴廓的父親，良弼尚欲抗拒，況輪到擴廓身上，哪裡肯低頭忍受？擴廓帖木兒以鎮將未受調遣，不便討賊，遂遣關保、虎林赤等，西攻良弼，一面遣人與李思齊聯盟。思齊與察罕為老友，至是要受制擴廓，意亦不平。良弼又結歡思齊，願遣子弟為質，連兵拒守，因此思齊卻擴廓使，竟與良弼相連。統有私意用事，如何可以保國？關保等進戰不利，擴廓帖木兒遂親自往攻，留弟脫因帖木兒駐濟南，防遏南軍。良弼聞擴廓自至，忙邀同孔興、脫列伯等會議，推思齊為盟主，合兵防禦。兩下角逐，互有勝負，皇太子乘隙進言，謂擴廓奉命南征，反行西進，顯有跋扈情狀。順帝乃遣使馳諭擴廓，令他速即罷兵，專事江淮，擴廓復奏，須平定關陝，然後東行，廷臣大嘩。太子亦自請出征，遂由順帝下詔道：<br>　　曩者障塞決河，本以拯民昏<img src=/mpf/g/GKG.BMP align=absmiddle border=0>，豈期妖盜橫造訛言，簧鼓愚頑，塗炭郡邑，前察罕帖木兒仗義興師，獻功敵愾，迅掃汴洛，克平青齊，為國捐軀，深可哀悼。其子擴廓帖木兒，克繼先志，用成駿功，皇太子愛猷識理達臘，計安宗社，累請出師，朕以國本至重，詎宜輕出。遂授擴廓帖木兒總戎重寄，畀以王爵，俾代其行。李思齊、張良弼等，各懷異見，搆兵不已，以致盜賊愈熾，深貽朕憂。詢諸眾謀，僉謂皇太子聰明仁孝，文武兼資，聿遵舊典，奚命以中書令樞密使，悉總天下兵馬，一應軍機政務，如出朕裁。其擴廓帖木兒總領本部軍馬，自潼關以東，肅清江淮，李思齊總統本部軍馬，自鳳翔以西，進取川蜀，以少保禿魯為陝西行省左丞相，總本部及張良弼、孔興、脫列伯各支軍馬，進取襄樊。詔書到日，宜洗心滌慮，共濟時難，毋負朕命！<br>　　此詔下後，擴廓帖木兒及李思齊、張良弼等，俱不受詔，仍是互相殘殺。皇太子亦留都不行，但遣人運動擴廓麾下，陰使脫離關係，自歸朝廷。於是關保、貊高等，都叛了擴廓，願從朝命。皇太子稟准順帝，罷擴廓兵柄，削太傅左丞相職銜，仍前河南王，食邑汝州，所有前統各軍，概派別將分領。擴廓帖木兒仍不受命，惟退軍還澤州。順帝又命李思齊、張良弼等，東向出關，關保、貊高等，西向進逼，兩路夾攻擴廓。擴廓大憤，竟引兵據太原，盡殺元廷所置官吏，居然行逆。坐實一個逆字，書法謹嚴。順帝再削他爵邑，令諸軍四面進蹙，擴廓也覺勢孤，由太原退守平陽。<br>　　正在難解難分的時候，忽然霹靂一聲，各軍瓦解，把紛紛擾擾的江山，盡行掃淨，發現一個大明帝國出來！又作驚人之筆。原來河北諸將，自相爭戰，無暇顧及南方。那時吳國公朱元璋，搜集人材，招募兵士，武有徐達、常遇春、胡大海、俞通海、李文忠等，文有李善長、劉基、宋濂、葉琛、章溢、王禕等，先略浙東，次平江表，所經各地，秋毫無犯，人心相率歸向，望風投誠。帝王之師，比眾不同。<br>　　元廷曾遣戶部尚書張昶至江東，授元璋為江西平章政事。元璋極陳元廷失政，難與共事，說得張昶亦被感動，竟留住元璋營中，願佐戎幕。就是海上魔王方國珍，也因他威德服人，遣使奉書，願獻溫、台、慶元三郡，只陳友諒與張士誠勾結，共抗元璋。士誠遣將呂珍，攻入安豐，殺劉福通，拘韓林兒。元璋率徐達、常遇春等，倍道赴援，擊走呂珍，迎林兒歸居滁州。友諒聞元璋救安豐，大興水師，來圍洪都。洪都係龍興改名，元璋留從子文正，及偏將鄧愈等協守，至友諒進攻，一面率兵備禦，一面飛書告急。元璋親率大兵往援，師至湖口，友諒亦撤圍東行，渡鄱陽湖，至康郎山，遇著元璋軍。元璋督兵死戰，縱火焚友諒舟，友諒大敗，中矢而死。是戰為朱氏興亡關鍵，因與《元史》無甚關係，應另詳《明史演義》中，故敘述從略。<br>　　友諒驍將張定邊，挾友諒次子陳理，遁還武昌。元璋遣常遇春督軍進攻，自還應天，稱為吳王，復率軍自搗武昌，降陳理及張定邊，湖廣、江西諸郡縣，次第蕩平。友諒了。再下令討張士誠，時士誠所據地，南至紹興，北有通、泰、高郵、淮安、濠泗，直達濟寧。徐達、常遇春等，奉元璋命，攻取淮安諸路，連敗士誠軍，濠、徐、宿諸州，相繼攻下。又分兵徇浙西，拔湖州、嘉興、杭州，東入紹興。會韓林兒死，乃除去龍鳳年號。韓林兒了。建國號吳，立宗廟社稷。復命徐達等進逼平江，士誠固守數月，援盡力窮，城遂陷沒，執士誠歸應天，士誠自縊死。士誠了。<br>　　方國珍前降元璋，後又據境稱雄，經元璋將湯和、廖永忠等，水陸夾攻，國珍乃窮蹙乞降。湯和以國珍歸應天，未幾病歿。國珍了。<br>　　嗣是取福州，拔永平，殺福建平章陳友定，復進徇廣州，降廣東行省左丞何真，誅海寇邵宗愚，各郡縣相繼歸降，連九真、日南、朱崖、儋耳諸城，亦俱納印請吏，心悅誠服。於是南方大定，吳相國李善長等，連表勸進，奉吳王朱元璋為帝。當於元順帝至正二十八年正月初四日，載明年月日，為元明絕續之界限。行即位禮，國號明，建元洪武。一個禿頭和尚，居然做到皇帝，可見天下無難事，總教有心人。一班開國功臣，於是日辰刻，簇擁吳王朱元璋，出應天城，先至南郊，祭告天地，由太史官劉基，代讀祝文。其文云：<br>　　惟大明洪武元年，歲次戊申，正月壬辰朔，越四日乙亥，皇帝臣朱元璋，敢昭告於皇天後土曰：伏以上天生民，俾以司牧，是以聖賢相承，繼天立極，撫臨億兆，堯、舜禪讓，湯、武弔伐，行雖不同，受命則一。今胡元亂世，宇宙洪荒，四海有蠭蠆之憂，八方有蛇蠍之禍；群雄並起，使山河瓜分，寇盜齊生，致乾坤棄滅。臣生於淮河，起自濠梁，提三尺以聚英雄，統一旅而救困苦。托天之德，驅陸軍以破肆毒之東吳，仗天之威，連戰艦以誅梟雄之北漢。因蒼生無主，為群臣所推，臣承天之基，即帝之位，恭為天吏，以治萬民。今改元洪武，國號大明，仰仗明威，掃盡中原，肅清華夏，使乾坤一統，萬姓咸寧。沐浴虔誠，齋心仰告，專祈默佑，永荷洪庥。尚饗！<br>　　讀祝畢，吳王朱元璋，率群臣行九叩禮。禮成，乃移就黃幄，南面稱尊。文武百官，及都城父老，揚塵舞蹈，三呼萬歲。但見天朗氣清，風和景霽，居然現出一番昇平氣象。自是吳王朱元璋，便成了明太祖高皇帝。標清眉目。即位後，返都升殿，又受群臣朝賀，追尊列祖為皇帝，冊馬氏為皇后，世子標為皇太子，以李善長、徐達為左右丞相，諸功臣亦進爵有差。<br>　　越日即下詔伐元，命徐達為征虜大將軍，常遇春為副將軍，率師二十五萬，即日北行。大軍由淮入河，直趨山東，勢如破竹，陷沂州，下嶧州、般陽、濟寧、萊州、濟南、東平諸路，迎刃即解。轉旆河南，入虎牢關，大破元將脫因帖木兒，即擴廓弟。乘勝攻入汴梁。元將李思齊、張良弼等，屢接順帝詔敕，令出潼關禦南軍，他偏遷延不發，至明軍已入河南，不得已率兵駐潼關。漁人到了，蚌鷸危矣。不防明軍煞是厲害，數日即至，放起一把大火，將張良弼營兵，燒得焦頭爛額。良弼遁去，思齊亦奔還鳳翔。大好一座潼關，被明軍佔據去了。<br>　　擴廓帖木兒聞思齊等為明軍所困，乘隙東出，來襲關保、貊高，兩人不及防備，都被他生擒了去。還要驅兵內犯，險些兒逼入京畿。順帝大恐，忙下詔歸罪太子。復擴廓帖木兒官爵，仍前河南王左丞相，統軍南下，截擊明軍。擴廓乃退屯平陽，逗留不發。<br>　　明將徐達，已連下衛輝、彰德、廣平，進次臨清，大會諸將，分道北攻。至德州，復合軍長驅。元兵水陸俱潰，遂進陷通州。元知樞密院事卜顏帖木兒，力戰被擒，不屈遇害，元廷大震。順帝無法可施，只得集三宮后妃，至皇太子妃，同議避兵北行。左丞相失列門，暨知樞密院事黑廝，宦官趙伯顏不花等，極力諫阻，順帝不從。趙伯顏不花慟哭道：「天下係世祖的天下，陛下當以死守，奈何輕出？臣願率軍民出城拒戰，請陛下固守京都。」元末有此宦官，可謂庸中佼佼。順帝尚是沈吟，偏偏警信又到，報稱明軍將抵京城。那時順帝手忙腳亂，急令后妃太子等，收拾行裝，一面命淮王帖木兒不花監國，以慶童為左丞相，同守京師。挨過黃昏，便挈后妃太子等，開建德門北去，待明軍抵齊化門，都中已倉皇萬狀，淮王率著殘兵，守禦數日，哪裡當得住百戰百勝的明軍！至正二十八年八月二十日，明軍入城，淮王帖木兒不花，左丞相慶童，及右丞相張康伯，平章政事迭兒必失，樸賽因不花，御史中丞滿川，都路總管郭允中，皆死難。不沒死事之臣。元亡，統計元自太祖開國，至順帝北奔，共一百六十二年。自世祖混一中原，至順帝亡國，只八十九年。<br>　　徐達督諸軍入城後，禁士卒侵暴，封府庫及圖籍寶物，令指揮張勝，監守宮門，不得妄入。吏民安堵，市肆無驚，當下露佈告捷，由太祖傳旨獎賞，並命出師西略，徐達復率常遇春等，入山西，逐擴廓帖木兒，順道趨關中，降李思齊等。尋聞元兵猶出沒塞外，乃趨還燕都，準備北伐。至洪武二年，出師拔開平，元帝奔和林，三年復北伐，元帝奔應昌。未幾元帝逝世，元人諡為惠宗。明太祖以元帝順天退位，諡為順帝。明軍又進克應昌，元嗣君愛猷識理達臘，倉猝北竄，其子買的里八剌，及后妃諸王等，不及隨行，皆被獲。未知奇後亦受擒否？送至應天，明太祖下詔特赦，且封買的里八剌為崇禮侯。元參政劉益，亦以遼陽降。朔漠又定，頒詔天下。四年，復遣湯和、傅友德進軍四川，時明玉珍已死，子升襲位，發兵拒敵，屢戰屢敗，沒奈何面縛輿櫬，出降軍前。明玉珍父子又了。明太祖封為歸義侯。於是蕩蕩中華，盡入大明，《元史演義》，可從此告終了。惟還有一段尾聲，不能不補敘出來，歸結全書正傳。<br>　　先是西域分封，共有四國，自察合台汗也先不花，並有窩闊台汗地，卻成了鼎足三分。應三十二回。也先不花死後，國勢漸衰，至元順帝至正十九年，察合台後裔特庫爾克嗣位，復簡閱軍馬，征服叛亂。麾下有屬酋帖木兒，係蒙古疏族，強健善戰，所向有功。特庫爾克死，子愛里阿司嗣與帖木兒不協。帖木兒遂佔據中央亞細亞，自行建國，奠都撤馬兒罕。嗣復逐愛里阿司，並有察合台汗國全土。適伊兒國汗亞爾巴孔，係旭烈兀弟，阿里不哥遠孫。庸弱不振，部下多分據獨立，互爭不已，帖木兒又代為討平，乘勢佔領，兩國並合為一。只有一欽察汗國，與他抗衡。欽察汗統轄阿羅思各部，威振西方，拔都遠孫月即別汗，及子札尼別汗二代，驅役阿羅思諸侯，氣燄尤盛。莫斯科大公宜萬一世，最得欽察汗信任，借勢營殖，後來俄羅斯肇興，實基於此。札尼別死，篡弒相繼，國又大亂，阿羅思諸侯，亦各圖分立。帖木兒引軍入援，鎮定全境，扶立脫克達米昔為欽察汗。及帖木兒還軍，脫克達米昔別圖拓地，侵入帖木兒境內。帖木兒怎肯干休！即親率大軍問罪，逐去脫克達米昔，另立一汗，叫作可里的克。表面上令他管轄，實際上仍歸自己節制，彷彿近今國際法上，所稱的被保護國。<br>　　帖木兒既併吞西域，復南略印度，侵母兒坦，陷疊爾黑。旋因突厥遺種阿斯曼國即今土耳其國。部長，名巴賈塞脫，連結阿非利加洲的埃及國，夾擊帖木兒屬地，帖木兒即還軍拒戰。一戰破埃及軍，再戰擒巴賈塞脫，略定小亞細亞全境，兵威大震，遂招集蒙古各王族，大舉而東，竟欲規復中原，混一區宇，仍追效那元太祖的雄圖，元世祖的宏業。無如天已厭元，不使再振，這位大名鼎鼎的帖木兒，竟中道病亡，未損明朝片土。此事已在永樂年間，他日演述《明史》，再當詳細交代，本書至元亡為止，不過應二十四回，及三十二回中，曾敘及西域四汗國事，若非補入此段，反似上文虛懸，無所歸結。看官如嫌簡略，請看日後出版的《明史演義》，自知分曉。小子欲就此擱筆，惟尚有俚句四首，錄述於後，作為全書的總束，看官不要誚我畫蛇添足哩！詩曰：<br>　　開疆容易守疆難，文治無聞運已殘；<br>　　八十九年元社稷，徒留戰史付人看！<br>　　累朝佞佛太無知，釋子居然作帝師；<br>　　果有如來應一笑，百年幻夢被僧欺。<br>　　到底華夷俗不同，上烝下亂竟成風；<br>　　濠梁幸有真人出，才把腥羶一掃空。<br>　　大好江山付劫灰，前車已覆後車來；<br>　　須知殷鑒原非遠，試看全書六十回。<br>　　本回為結束文字，故於元末各將帥，及東南諸寇盜，一齊敘過，如風掃殘雲，倏然而盡。至後段述及四汗國事，亦隨敘隨略，傳所謂其興也勃，其亡也忽者，文境殆似之矣。或謂如許大事，一回了畢，究嫌太簡，不知朱明之平定南方，應屬諸《明史》中，細評中已屢次說明。至若帖木兒之奄有西域，亦在元亡後數十年間，必欲於此詳述，試問元、明兩代，將從何處分界耶？故宜詳者不厭其煩，宜簡者不嫌其略，著書人固自有深意也。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>