<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 元史 - 第二十七回　得良將北方靖寇　信貪臣南服喪師</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　得良將北方靖寇　信貪臣南服喪師</font></h4>
			　　卻說海都被伯顏戰退，兩年不敢入寇。嗣聞世祖已殂，伯顏隨歿，復乘隙進兵，即將八鄰據去。八鄰亦稱巴林，在今阿爾泰山西北，勢頗險要。欽察都指揮使牀兀兒，一作綽和爾。係土土哈三子，曾以從征有功，封昭勇大將軍，出鎮欽察。既聞海都襲據八鄰，遂一面馳驛奏聞，一面率北征軍越過金山，即阿爾泰山。攻八鄰地。<br>　　八鄰南有答魯忽河，兩岸寬廣。海都將帖良台阻水紮營，伐木立柵，把守得非常嚴密。俟牀兀兒師馳至，命將士下馬跪坐，持著弓矢，一排兒的待著。牀兀兒本欲渡河，看他這般嚴備，不敢輕渡，但矢不能及，馬不能前，如何可以進攻！他竟想出一法：命麾下吹起銅角，清音激越，又令舉軍大呼，聲震林野。這也是疑兵計。帖良台部下，大吃一驚，不知所措，相率起身上馬。牀兀兒趁他慌亂，立即麾軍齊渡，湧水拍岸，木柵為之浮起。守軍失恃，嚇得腳忙手亂，所持弓矢，不是呆著，就是亂放，經牀兀兒奮師馳擊，已沒有招架能力。帖良台撥馬先逃，餘眾四散奔逸。牀兀兒追奔五十里，不及乃還，把他人馬廬帳，一律搬回。<br>　　行至雷次河，遙見山上有大旗招展，料是海都遣來的援軍，當下挑選精銳，作為前鋒，由自己帶著，逕自渡河，奔山上岡。那山上的敵將，名叫孛伯，剛思下山對仗，不防牀兀兒已經上山，執著令旗，舞著短刀，縱轡躍馬而來。孛伯亦仗膽上前，與他接戰，兩馬方交，牀兀兒部下，已大呼殺入。那時不及爭鋒，急忙領兵攔截，無如顧彼失此，阻不勝阻，未到一時，已是旗靡轍亂，無可約束。大眾沿山奔竄，馬多顛躓，被牀兀兒痛殺一陣，十死八九。只無從追尋孛伯，想是乘間脫逃，窮寇勿追，收軍回營，復遣使奏捷。成宗聞報，免不得有一番獎賞。<br>　　是時諸王也不干，係太宗庶孫，也叛應海都。駙馬闊里吉思，襲父高唐王孛要合封爵，疊尚公主。至是自請往討，成宗不許。三請乃允行，命大臣出都餞別。闊里吉思酹酒誓道：<br>　　「若不平定西北，誓不南還！」又是死讖。遂慷慨北行。<br>　　至伯牙思地方，突遇敵軍前來，差不多有數萬人，即欲上前爭殺。部將謂寡不敵眾，應俟各軍齊集，方可與戰，闊里吉思道：「大丈夫矢志報國，臨難尚且不避，況我奉軍命北征，正為殺敵而來，難道定要靠人麼？」語雖不錯，然徒恃勇力，究嫌鹵莽。當下激厲孤軍，鼓噪前進，敵兵欺他兵少，未曾防備，被他殺得大敗虧輸。闊里吉思當即奏捷，由成宗賞他貂裘寶鞍，統是世祖遺物。<br>　　嗣至隆冬，諸王將帥，謂去歲敵兵未出，不必防邊。闊里吉思獨毅然道：「寧可多防，不可少防，今秋敵中候騎，來的很少，是如鷙鳥一般，將要擊物，必先遁形，奈何不加防備！」此說很是。諸王將帥，反以為迂。闊里吉思不暇與辯，只整頓兵備，嚴行防守。到了殘臘，果然敵兵大至。闊里吉思即與接仗，三戰三勝，乘勝追殺過去，直入漠北。道旁多山澤，坳突不平，各軍隨行稍緩，獨闊里吉思策馬當先，不管甚麼利害，只自前進。誰知敵兵掘有陷坑，一不小心，竟爾失足，馬躓身仆，被伏兵活捉了去。後騎趕緊馳援，已是不及。<br>　　敵兵執送至也不干，也不干勸他歸降。闊里吉思不答，也不干道：「你若肯投順了我，我有愛女，願給你為妻。」闊里吉思抗聲道：「我乃天子婿，無天子命，令我再娶，豈可使得！況你身為王族，天子待你不薄，你何故背叛天子，私通海都？我今日被執，有死無降，你也不必籠絡我了！」也不干憐他驍勇，不肯即誅，將他拘住別室。<br>　　成宗得知消息，令他家臣阿昔思特，赴敵探視。闊里吉思只問兩宮安否，次問嗣子何如？餘不多言。次日復與相見，闊里吉思復語道：「歸報天子，我捐軀報國了！」死得有名，但窮追致死，未免不智。<br>　　阿昔思特尚未歸國，闊里吉思已經畢命。至阿昔思特返報，成宗追封為趙王。其子術安尚幼，令其弟木忽難襲爵。木忽難才識英偉，謹守成業，撫民御眾，境內乂安。才過乃兄。至術安年已成人，即將王爵讓還，孝友可風。術安尚晉王甘麻剌女，且請旨迎父屍歸葬，這是後話不提。<br>　　且說海都頻年寇邊，互有勝負，未能得志，至此又欲再舉，因察合台汗八剌去世，遂令其子都哇一作都乾。承襲為汗，並令他出兵為助，合軍南侵。成宗命叔父寧遠王闊闊出，一作庫克楚。總兵北邊，防禦海都。闊闊出怯弱無能，只連日奏聞警耗，乃改命兄子海山一作海桑。往代。海山有智略，既至軍，即簡練士卒，壁壘一新。會聞海都軍已至闊別列地方，忙督兵出戰，奮鬥一晝夜，竟殺退海都軍。<br>　　海都回軍休息，養足銳氣，過了一年有餘，復與都哇合兵，傾寨前來。海山早已探悉，急檄令諸王駙馬各軍，會師迎敵。都指揮使牀兀兒，聞命前來。海山聞他智勇過人，即迎入帳下，慰勞畢，即與商軍事。牀兀兒道：「用兵無他道，只張吾銳氣，毋先自餒，總可望勝。」言已，遂自請為先鋒。海山應允，即令各軍分為五隊，向金山進發。時海都軍已越山而南，至迭怯里古地，兩軍相遇，海都軍倚山自固，聲勢銳甚。牀兀兒引著精銳，向前突陣，左右奮擊，所向披靡，海山麾軍接應，海都收隊退去。牀兀兒奮勇欲追，由海山止住，方回軍下寨。<br>　　次日，都哇引兵挑戰，牀兀兒復躍馬出營。海山忙出督陣，見牀兀兒揮刀前進，勢不可當，約一時許，已連斬敵將數員，不禁驚歎道：「好壯士！我自出陣以來，從沒有見過這般力戰。」方欲驅兵援助，那都哇兵已紛紛敗去，乃鳴金收軍。牀兀兒還語海山道：「我正欲追殺都哇，王爺何故鳴金？」海山道：「海都此次入寇，聞他傾寨而來，其志不小，為甚麼不耐久戰？想必別有詐謀！」料事頗明。牀兀兒道：「王爺所慮甚是。」海山道：「我想明日出戰，令諸王駙馬，先與接仗，我與你從後接應何如？」牀兀兒應命。<br>　　翌晨，進兵合剌合塔，由諸王駙馬各軍，前去攻擊，與海都軍混戰一場。海都麾兵徐退，諸王駙馬，一齊追上，忽敵軍分作兩翼，海都率右，都哇率左，從兩麵包抄過來，將諸王駙馬各軍，圍住中心。頓時喊聲震地，呼殺連天，幾乎要把諸王駙馬，都吞將下去。諸王駙馬，知已中計，急欲突圍逃命，偏偏敵軍死不肯放，後來且箭如飛蝗，死傷甚眾，任你如何能耐，一些兒都沒用。方在驚惶失措，忽見敵軍左翼，紛紛自亂，有一大將舞刀突陣，帶著銳卒千名，隨勢掃蕩，竟入垓心。大將非別，就是欽察親軍都指揮使牀兀兒！一語千鈞。諸王駙馬大喜，便欲隨他殺出。牀兀兒道：「且慢！」言未已，敵軍右翼，復鼓噪起來，外面又闖入無數健卒，擁著一位大帥海山，聯轡入陣，把敵軍殺得東倒西歪。筆法又變。當下號召諸王駙馬，分隊馳殺，大敗敵軍。海都、都哇統行逃去，海山方整軍回營。<br>　　是曉復與牀兀兒密議，守至黎明，即令各軍出營攻敵，自與牀兀兒領著精銳，從間道去訖。此處用虛寫，待後敘明。各軍與海都交戰，只恐蹈著前轍，不敢奮勇爭先，海都軍反得乘間掩殺，恃眾橫行。正在興高采烈的時候，忽後面有兩軍殺到，一是元都指揮使牀兀兒，一是元帥海山。海都見前後受敵，知難取勝，忙督軍奪路，向北遁去。都哇遲了一步，被海山部將阿什，發矢中膝，號哭而逃。海山追了一程，奪得無數輜重，方才班師。這一次大戰，方將海都的雄心，收拾了一大半，悵悵的回至本國去了。都哇亦負創自去。<br>　　海山連章報捷，盛稱牀兀兒戰功，並使尚雅思禿楚王女察吉兒。成宗亦非常欣慰，遣使賜以御衣。嗣因海都積鬱病亡，乃徵使入朝。成宗親諭道：「卿鎮北邊，累建大功，雖以黃金周飾卿身，尚不足盡朕意，況窮年叛逆，賴卿得除，不惟朕深嘉慰，就是先帝亦含笑九泉了。」遂賜以衣帽金珠等物，拜驃騎衛上將軍，仍使回鎮欽察部。<br>　　海都死後，子察八兒嗣，一作徹伯爾。都哇因懲著前敗，勸察八兒降成宗。察八兒不得不從，遂與都哇同遣使請降。欽察汗忙哥帖木兒勢孤，也束手聽命。於是西北四十餘年的擾攘，總算暫時安靖，作一段大結束。<br>　　後事慢表，且說緬國服元後，歲貢方物。大德元年，緬王的立普哇拿阿迪提牙，遣子僧合八的奉表入朝，並請歲增銀帛。成宗嘉他恭順，賜以冊印，並命僧合八的為緬國世子，給賞虎符。未幾，緬人僧哥倫作亂，緬王發兵往討，執其兄阿散哥也，繫諸獄中。尋將他釋出，不復問罪。阿散哥也偏心中懷恨，竟歸結餘黨，突入緬都，將緬王拘禁豕牢。旋且弒王，並害世子僧合八的，獨次子窟麻剌哥撤八，逃詣燕京。<br>　　成宗乃命雲南平章政事薛綽爾，發兵萬二千人往征。<br>　　薛綽爾奏報軍務，言緬賊阿散哥也倚八百媳婦為援，氣燄頗盛，應再乞濟師。雲南行省右丞劉深，且貽書丞相，備言八百媳婦應討狀。是時不忽術已卒，完澤當國，以劉深言為可信，遂入朝勸成宗道：「世祖聰明神武，統一海內，功蓋萬世。今陛下嗣統，未著武功，現聞西南夷有八百媳婦叛順助逆，何不遣兵往討？彰揚休烈！」言未畢，中書省臣哈喇哈孫，出班奏道：「山嶠小夷，遠距萬里，若遣使招諭，自可使之來廷，何必遠勤兵力！況目今太後新崩，大喪才畢，尤宜安民節餉，毋自貽憂」。從哈喇哈孫奏中歸結太后，亦是省文。成宗不從，竟發兵二萬，屬劉深節制，往征八百媳婦。御史中丞董士選，復入朝力諫，大略謂輕信一人，勞及兆民，實是有損無益。成宗變色道：「兵已調發，還有何言？」說罷，即麾他出朝。士選怏怏趨出。<br>　　看官，你道八百媳婦究屬何國？相傳是西南蠻部，為緬國西鄰，其酋有妻八百，各領一寨，因名八百媳婦。荒誕無稽，不能盡信。劉深既奉命南征，取道順元。時適盛暑，蠻瘴橫侵，士卒死喪，十至七八，驅民運餉，跋涉山谷，一夫負米數斗，數夫為輔，曆數十日乃達，死傷亦數十萬人。於是中外騷然。劉深復發奇想，欲脅求蠻婦蛇節，作為己妾。蛇節係水西土官妻，素有豔名，且趫健多力，喜著紅衣，土番號為紅娘子。大約是美女蛇所變。土官聞劉深硬索己妻，哪裡就肯繳出。遂去連結蠻酋宋隆濟，抗拒元軍。<br>　　隆濟捏詞諭眾道：「官軍將徵發爾等，剪髮黥面，作為兵役，身死行陣，妻子為虜，爾等果情願否？」大眾齊稱不願。隆濟道：「如果不願，如何對付官軍？」大眾呼嚷道：「不如造反！」正要他說此語。隆濟道：「造反如何使得？」大眾道：「同是一死，如何不造反！」隆濟道：「造反須有頭領。」大眾道：「現在眼前，何必另舉？」遂推隆濟為頭目，隆濟復令水西土官，去挈蛇節。至蛇節到寨，果然美貌絕倫，武藝出眾。名不虛傳。隆濟遂撥眾千名，令她帶著。夜間卻召入蛇節，只說是密商兵事，誰知他已暗地勾通，肉身演戰。水西土官，因要靠著隆濟，不敢發言，隆濟反得坐擁嬌娃，先嘗滋味。世之娶美婦者其慎諸。<br>　　不到數日，已脅從苗、獠諸蠻數千人，破楊、黃諸寨，進攻貴州。知府張懷德力戰敗死。劉深聞警赴援，恰巧狹路逢著冤家。看官道是何人？就是朝思暮想的紅娘子。那時劉深拚命與戰，恨不得立刻抱來，同她取樂，偏偏這個紅娘子，狡猾異常，出陣打了個照面，偏回馬逃走。劉深哪裡肯捨，下令軍中，生擒蛇節者賞金千兩。於是各軍力追，直至深山窮谷中，轉了幾個灣頭，蛇節不知去向。偏來了數千名土番，面目猙獰，狀貌可怖。一班羅剎鬼。他卻不知陣法，一味的跳來跳去，亂斲亂砍，弄得軍士手足無措，左支右絀。正驚愕間，蠻酋宋隆濟，復率眾馳到，將劉深軍攔入洞壑，四面用蠻眾圍住。為了小洞，反入大洞。劉深陷入絕地，只好束手待斃。還是此時死了，省得後來梟首。虧得鎮守雲南的梁王闊闊，恐劉深窮追有失，率兵接應，方殺退隆濟，將他救出。<br>　　隆濟復進圍貴州，劉深整兵再戰，只是不能取勝。相持數月，糧盡矢窮，引兵退還，反被隆濟追擊，把輜重盡行委棄，又喪失了數千兵士，狼狽逃歸。敗耗傳至燕京，成宗乃改遣劉國傑為帥，楊賽因不花原名漢英，其先太原人，自唐時平播州，世有其地，元時其父納土，乃賜名楊賽因不花，一作楊賽音布哈。為副，率四川、雲南、湖廣各省兵，分道進討諸蠻。<br>　　是時征緬統帥薛綽爾亦受緬人金賂，率兵遽退。元廷尚未聞知，封窟麻剌哥撤八為緬王，賜以銀印，令他回國。方要出發，緬賊阿散哥也，已遣弟者蘇入朝，自陳弒主罪狀，乞加寬宥，並願奉窟麻剌哥撤八回緬。至此訊悉征緬軍，已退回雲南。<br>　　那時薛綽爾奏報亦到，只托詞炎暑瘴癘，不便進兵，還師時反被金齒蠻邀擊，士多戰死等語。成宗大憤，遣吏按驗，查得薛綽爾圍緬兩月，緬城薪食俱盡，將要攻陷，雲南參知政事高慶，及宣撫使察罕，受納緬金，聳慂薛綽爾還軍，以致功敗垂成。於是高慶、察罕正法，免薛綽爾為庶人。獨劉深受完澤庇護，未曾加罪。南台御史陳天祥，遂抗詞上奏，大旨是參劾劉深殃民激變，非正法無以弭禍。小子閱著原奏，不禁技癢起來，即信筆成詩道：<br>　　堯階乾羽化苗日；元室兵戈釀亂時。<br>　　誰是聖仁誰是暴？興衰付與後人知。<br>　　欲知原奏詳細，請看下回敘明。<br>　　海都肇亂四十年，戰殺相尋，幾無寧日，幸出鎮有人，或善攻，或善守，以此北方千里，尚未陷沒。海都不獲逞志，抑鬱以死。自是都哇倡議歸降，察八兒等同時聽命，三汗投誠，兵禍少弭；然勞師靡餉，已不知幾許矣！為成宗計，當口不言兵，專謀富教，庶乎承平之治，可以期成。乃復征緬國，征八百媳婦，憤兵不戢，必致自焚。迨悍酋妖婦，連結構兵，擾擾雲、貴者有年，劉深之肉，其足食乎？本回於北方之戰，歸功牀兀兒；南征之役，歸罪劉深，而隱筆仍注意成宗，皮裡陽秋，可與言史矣。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>