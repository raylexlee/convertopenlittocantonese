<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 元史 - 第四十九回　履尊擇配后族蒙恩　犯闕稱兵豪宗覆祀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　履尊擇配后族蒙恩　犯闕稱兵豪宗覆祀</font></h4>
			　　卻說妥歡帖睦爾留宮三月，因燕帖木兒已死，乃由太后與大臣定議，奉他即位，且約以萬歲之後，傳位燕帖古思，如武宗、仁宗故事。諸王宗戚，相率贊成，遂奉上璽綬，於至順四年六月，赴上都即位，又有一道赦詔，其文云：<br>　　洪維我太祖皇帝，受命於天，肇造區夏。世祖皇帝，奄有四海，治功大備。列聖相傳，不承前烈。我皇祖武宗皇帝，入纂大統，及致和之季，皇考明宗皇帝，遠居沙漠，紮牙篤皇帝，戡定內難，讓以天下。我皇考賓天，紮牙篤皇帝，復正宸極，治化方隆，奄棄臣庶。今皇太后召大臣燕帖木兒、伯顏等曰：「昔者闊徹、脫脫木兒、只兒哈郎等謀逆，以明宗太子為名，又先為八不沙，始以妒忌妄搆誣言，疏離骨月，逆臣等既正其罪，太子遂遷於外。紮牙篤皇帝，後知其妄，尋至大漸，顧命有曰：朕之大位，其以朕兄子繼之。」時以朕遠征南服，以朕弟懿璘質班，登大位以安百姓，乃遽至大故。皇太后體承紮牙篤皇帝遺意，以武宗皇帝之玄孫，明宗皇帝之世嫡，以賢以長，在予一人，遣使迎還，徵集宗室諸王來會，合辭推戴。今奉皇太后勉進之篤，宗親大臣懇請之至，以至順四年六月初八日，即皇帝位於上都。於戲！惟天惟祖宗，全付予有家，慄慄危懼，若涉淵冰，罔知攸濟。尚賴宗親臣鄰，交修不逮，以底隆平。<br>　　其赦天下，俾眾周知！<br>　　詔書一布，帝位既定，這便是元朝末代皇帝。後來明兵入燕都，元主北去，明太祖以他知順天命，退避朔漠，特加號曰順帝。小子沿例乘便，從此就稱為順帝了。<br>　　順帝有親臣，名阿魯輝帖木兒，上言天下事須委任宰相，庶有專責，可望成功；若親目聽斷，必負惡名。恐由伯顏運動得來。順帝信為真言，遂命伯顏為太師中書右丞相，監修國史，兼奎章閣大學士，領學士院、太史院回回、漢人司天監事。復置左丞相，令撒敦充任，並加號太傅。唐其勢為御史大夫。<br>　　燕帖木兒有一女，名答納失里，太后以燕帖木兒遺功卓著，遂將答納失里納入後宮，命順帝冊立為後。順帝此時不敢專擅，自然遵命而行，一切儀注，悉循舊制。冊文有云：<br>　　天之元統二氣，配莫厚於坤儀；月之道循右行，明同貞於乾耀。若昔帝王之宅後，居多輔相之世勛；蓋選德於亢宗，亦疇庸於先正；造周資任、姒之化，興漢表馬、鄧之功。咨爾皇后欽察氏，雍肅慈惠，謙裕靜淑，乃祖乃父，夙堅翼亮之心，於國于家，實獲修齊之助，朕纘丕圖之初載，親承太后之睿謨，眷我元臣，簡茲碩媛，相嚴禋而率典，奉慈極以愉顏，用彰禕翟之華，式著旂常之舊，爰授玉冊寶章，命爾為皇后，備成嘉禮，宏賁大猷。於戲！嵩高生賢，予篤懷於良佐，關雎正始，爾勉嗣於徽音。永錫壽康，昭示悠久。錄冊後文，為下文被鴆張本。<br>　　立後以後，錫類推恩，復封撒敦為榮王，食邑廬州；唐其勢襲爵太平王，進階金紫光祿大夫。燕帖木兒的餘廕，好算千古無兩了。是謂天奪之鑒。又封伯顏為秦王，令與榮王左丞相撒敦，統理百官，總治庶政。一面定議改元，以至順四年，改為元統元年。既而上札牙篤皇帝尊諡曰聖明元孝皇帝，廟號文宗，上鄜王尊諡曰沖聖嗣孝皇帝，廟號寧宗。鄜王廟號寧宗，特為補入，文筆不漏。惟升祔武宗皇后，議久未決。武宗正後真哥，未有子嗣；明宗母亦乞烈氏，文宗母唐兀氏，雖皆追尊為後，然原本返始，究係武宗妃嬪，太師右丞相伯顏，亦懷疑莫釋，左右兩難，因問太常博士逮魯曾道：「先朝以真哥皇后無子，不為立主，目今定議配饗，應屬明宗母呢？抑係文宗母呢？」逮魯曾道：「真哥皇后在武宗朝，已膺寶冊，名分已定，非文、明二母所比。文、明二母，位居妃妾，若以真哥皇后無出的緣故，遂將她廢黜，竟以妾母為正，是為臣的人，敢廢先君的嫡母！為子的人，私尊先君的親媵，何以正名？何以傳世？」<br>　　伯顏頻頻點首，適集賢學士陳顥，素與魯曾未協，竟出來獻議道：「唐太宗時，嘗冊曹王明母為後，是古時亦有二後的成制；況文、明二母，各產英君，母以子貴，難道不可升祔麼？」牽強得很。魯曾正色道：「堯母慶都，係帝嚳庶妃，堯未嘗以配嚳，今不法堯舜，偏欲依唐太宗故例，殊不可解！」伯顏莞爾道：「博士言是，我當依言奏聞，升祔真哥皇后便了。」<br>　　議既決，奏入照准。乃以真哥皇后，配饗武宗，立主升祔。復上皇太后尊號，再行大赦，並免民租之半。<br>　　會左丞相撒敦，因多病辭職，順宗眷念後族，命唐其勢代任，凡有中書省事，仍令撒敦會議。唐其勢就任數日，屢與伯顏齟齬，奏乞罷職。順帝慰留不允，只得仍召撒敦，再命為左丞相，並追贈燕帖木兒公忠開濟弘謨同德翊運佐命功臣，儀同三司太師中書右丞相，加封德王，諡曰「忠武」。其餘廷右各臣，亦多邀封賞。惟奎章閣侍書虞集，謝病乞歸。<br>　　集學問賅博，有長者風。先是御史中丞馬祖常，嘗求集薦引鄉人襲伯燧，集不從所請，因此挾嫌。順帝赴上都時，曾召集隨往，祖常使人告集道：「御史已有後言，請公留意。」集知祖常有傾軋意，俟順帝即位後，即托病謝歸。看官！你道祖常如何尋隙，令集聞言即去？原來文宗嘗命集書詔，言妥歡帖睦爾非明宗子，所以祖常乘隙而入，得肆擠排。不設暗箭，乃用明槍，令虞集歸安故里，我謂馬祖常還是好人。虞集去後，侍臣猶上啟順帝，謂虞集曾書舊詔，順帝悵然道：「此朕家事，與他何涉？」順帝初政，尚有一隙之明。說得侍臣失色而退。尋遣使賜他酒幣，召使還朝，集終不起。閱十五年，卒於臨川原籍，賜諡文靖，學者稱為邵庵先生。這且擱過不提。<br>　　且說順帝嗣位以後，天災人異，相逼而至。京畿大水，黃河泛濫，兩淮亢旱，徽州、秦州、鳳州的大山，相繼崩裂，至元統二年元旦，汴梁雨血，著衣皆赤。嗣到春季，彰德路雨白毛，繼續似線，土人相率驚詫，或呼作菩薩線，或稱為老君髯。既而民間編成歌謠，分作四句；首二句是「天雨線，民起怨」，次二句是「中原地，事必變」。當時共議為不祥。未幾水旱疾疫，及山崩地震諸怪異，所在迭見，太白星屢晝見經天，經太史接連報聞，順帝只知加恩肆赦，凡所有修省事宜，未聞舉行。時光易過，又是元統三年。順帝欲出獵柳林，御史台聯銜進奏道：「陛下春秋鼎盛，宜思文皇付托的重任，修德行仁，勉致太平。方今赤縣民生，供給繁勞，農務方興，日不暇給，陛下乃馳騁朔方，既需調發，又防銜橛，恐非上承宗廟，下奠黎庶的至意。」順帝乃收回原議，罷獵不行。<br>　　會左丞相撒敦病歿，伯顏獨秉政，唐其勢心甚不平，嘗語密友道：「天下本我家的天下，伯顏何人，位置偏居我上，煞是可恨！」這語傳入伯顏耳中，伯顏心甚不悅，遂繕疏入奏，請以右丞相職位，讓與唐其勢。又是奸雄手段。奉詔不允，只命唐其勢為左丞相，唐其勢仍是怏怏。<br>　　撒敦弟答里，曾封句容郡王，與諸王晃火帖木兒數相往來。唐其勢貽書答里，極言伯顏專權，順帝昏庸，應入清朝右，且行廢立故事。才力不及乃父，竟思效乃父故智，無怪弄巧成拙。答里遂與晃火帖水兒商議，晃火帖木兒也蓄異圖，竟勸答里備兵舉行。答里乃復告唐其勢，約以內外夾應，指日圖功等語，唐其勢遂決意發難。郯王徹徹禿，伺得逆謀，首先密報。有詔召答里入朝，待久不至。順帝乃密告伯顏，預行防備。<br>　　至六月晦日，唐其勢伏兵東郊，自率勇士突進宮闕，甫入禁城，衛兵齊起，伯顏率著完者帖木兒等，大刀闊斧，前來掩殺。唐其勢惘惘進來，總道是出人不意，可以唾手成功，誰知四面八方，統是敵兵，那時叫苦不迭，慌忙抵禦，戰了數合，畢竟寡不敵眾，手下健卒，漸漸死亡。伯顏復下令道：「生擒唐其勢者賞萬金，立即升官！」衛士聞得此令，沒一個不奮力上前，把唐其勢圍住。唐其勢只有進路，沒有出路，也只好拚命死鬥，怎奈雙手不敵四拳，漸漸支持不住，竟被衛士扯落馬下，七打八抬的拖入宮中。也算闊綽。<br>　　伯顏掃清叛卒，復引兵馳往東郊，唐其勢弟塔剌海，尚未知乃兄被擒，竟挈著伏兵，前來對仗。無如伏兵也是不多，經伯顏麾兵猛擊，一陣驅殺，已將塔剌海手下，殺得東逃西潰。塔剌海也回馬急奔，被衛士射倒馬下，活擒過去。<br>　　伯顏既執住唐其勢兄弟，復馳入宮中，請順帝登殿審訊，順帝道：「逆謀已著，何庸再鞫，卿可照律懲辦便了！」伯顏遂命衛士動手，將唐其勢兄弟牽出。唐其勢攀住殿檻，且朗聲道：「陛下曾有明詔，宥臣父子孫九死，為何今日食言？」補前闕文。順帝怒叱道：「誰叫你謀逆，興兵犯闕？尚欲保全首領麼？」衛士聞旨，都來牽扯唐其勢，甚至殿檻攀折，方將唐其勢曳出，一刀兩段。還有塔剌海少年膽怯，竟避匿皇后座下，皇后以情關手足，牽裙遮蔽。伯顏喝令衛士，從皇后座下，牽出塔剌海，自己拔劍出鞘，把手一揮，竟將塔剌海殺死，血濺後衣，嚇得皇后答納失里戰兢兢的縮做一團。<br>　　伯顏復啟奏道：「皇后兄弟謀逆，皇后亦應有罪；況袒蔽兄弟，顯係黨惡，請陛下割情正法，為將來戒！」順帝尚未回答，伯顏復叱衛士，牽皇后出宮。衛士未敢動手，伯顏大怒，竟走至後前，揪住皇后髮髻，拖落座下。皇后號泣道：「陛下救我！陛下救我！」順帝至此，亦嗚咽道：「汝兄弟為逆，朕亦不能相救。」言未已，伯顏已將皇后牽去，交與衛士。伯顏可惡。衛士擁後出宮，到了開平民舍，暫令居住。伯顏不肯干休，竟遣人攜了鴆酒，脅皇后飲訖。可憐皇后身入椒房，未滿二載，為了兄弟謀逆，竟被伯顏鴆死！流水無情，落花有恨，這也由命數使然，徒令人歎息罷了！這是燕帖木兒害她，不專由她兄弟二人。逆黨敗奔答里，答里即舉兵抗命。順帝遣使臣哈兒哈倫阿魯灰奉命招諭，答里不從，反將他捆縛起來，用以祭旗。順帝再遣阿弼往諭，又被他殺死，於是命搠思監火兒灰、哈剌那海等，領兵前討。答里亦率黨和尚、剌剌等迎戰，兩軍相遇，酣鬥一場，和尚、剌剌等敗走。答里亦遁，擬往投晃火帖木兒。不意行至中途，閃出了一支人馬，主帥名叫阿里渾察，奉上都差遣，前來夾攻答里。答里正勢窮力蹙，倉猝不及備戰，被阿里渾察衝至馬前，一戟刺下，把他擒住，押送上都，眼見得不能活了。<br>　　晃火帖木兒聞內外黨羽，俱已敗死，驚得甚麼相似。忽又報元將孛羅晃火兒不花，引了萬人，奔殺前來。不得已徵兵數千，出去對陣，可奈兵心未固，遇了敵將，當即棄甲曳兵，紛紛潰散。晃火帖木兒自知難免，遂服毒自殺。<br>　　還有怯薛官阿察赤，也與唐其勢勾連，欲殺伯顏。經伯顏調查確實，發兵掩捕，執付有司，統共伏辜。一場逆案，化作日出煙消。順帝復將燕帖木兒及唐其勢引用的人員，一並黜逐，並頒下一道諭旨，其文云：<br>　　曩者文宗皇帝，以燕帖木兒嘗有勞伐，父子兄弟，顯列朝廷，而輒造事釁，出朕遠方。文皇尋悟其妄，有旨傳次於予。燕帖木兒貪利幼弱，復立朕弟懿璘質班，不幸崩殂；今丞相伯顏，追奉遺詔，迎朕於南。既至大都，燕帖木兒猶懷兩端，遷延數月。天隕厥躬，伯顏等同時翊戴，乃正宸極。後撒敦、答里、唐其勢相襲用事，交通宗王晃火帖木兒，圖危社稷。阿察赤亦嘗與謀。伯顏等以次掩捕，明正其罪。元凶搆難，貽我皇太后震驚，朕用兢惕。永惟皇太后後其所生之子，一以至公為心，親挈大寶，畀予兄弟，跡其定策兩朝，功德隆盛，近古罕比，雖嘗奉上尊號，揆之朕心，猶未為盡，已命大臣特議加禮。伯顏為武宗捍禦北邊，翼戴文皇，茲又克清大憝，明飭國憲，爰賜答剌罕之號，至於子孫，世世永賴，可赦天下，俾眾咸悉！<br>　　嗣是秦王伯顏，愈得寵任，遂命他獨任中書右丞相，彷彿與前日燕帖木兒同一寵榮。一面將唐其勢家產，盡行籍沒。<br>　　小子有詩詠道：<br>　　追原禍始是驕盈，人事由來滿必傾；<br>　　若使權奸生令子，怎教善惡得分明！<br>　　欲知元廷後事，且從下回交代。<br>　　燕帖木兒家族之亡，不由順帝之追究前嫌，而由唐其勢之自行謀逆，是正燕帖木兒生時之所不料，實即天道之巧於報應也。燕帖木兒貪淫驕恣，得保全首領以歿，可謂幸矣。厥後子封王，女冊後，烜赫尊榮，一時無匹，乃曾幾何時，子弟族誅，女後被鴆，遺資宿產，悉數籍沒。乃知天之所以福彼者，不啻所以加禍，愚者特不自覺耳！雖然，燕帖木兒之後，尚有伯顏，未鑒前車，復循覆轍，脅主捽後，任所欲為，是殆愚之又愚者。傳曰：其興也暴，其亡也忽。觀於此文益信！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>