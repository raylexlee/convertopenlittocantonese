<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 元史 - 第五十二回　逐太后兼及孤兒　用賢相並徵名士</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　逐太后兼及孤兒　用賢相並徵名士</font></h4>
			　　卻說順帝既放逐伯顏，好似捽掉了一個大蟲，非常喜悅，所有宮禁中一切近臣，俱給封賞，自不消說。惟順帝是個優柔寡斷的主子，每喜偏信近言，優柔寡斷四字，是順帝一生注腳。前此伯顏專政，順帝無權，內廷一班人物，專知趨奉伯顏，買動歡心，每日向順帝前，歷陳伯顏如何忠勤，如何煉達，所以順帝深信不疑，累加寵遇。到了伯顏貶死，近臣又換了一番舉動，只曲意逢迎順帝。適值太子燕帖古思不服順帝教訓，順帝未免忿懑，近臣遂乘隙而入，都說燕帖古思的壞處，且奏稱他不應為儲君。順帝礙著太皇太后面子，不好猝然廢儲，常自猶豫未決。偏近臣等搖唇鼓舌，助浪生風，更把那太皇太后故事，及文宗當日情形，一古腦兒搬將出來，又添了幾句誣陷話兒，不由順帝不信。但順帝雖是信著近臣，終因太皇太后內外保護，得以嗣位，意欲宣召脫脫，與他解決這重大問題。近臣恐脫脫進來，打斷此議，又奏請此事當由宸衷獨斷，不必與相臣商量。並且說太皇太后離間骨肉，罪惡尤重，就是太皇太后的徽稱，也屬古今罕有，天下沒有嬸母可做祖母的事情，陛下若不明正罪名，反貽後世惡謗。因此順帝被他激起，竟不及與脫脫等議決，為脫脫解免，似有隱護賢相意。只命近臣繕就詔旨，突行頒發，宣告中外。其詔云：<br>　　昔我皇祖武宗皇帝，升遐之後，祖母太皇太后惑於儉慝，俾皇考明宗皇帝出封雲南。英宗遇害，正統濅偏，我皇考以武宗之嫡子，逃居朔漠，宗王大臣，同心翊戴。於是以地近先迎文宗，暫總機務。繼知天理人倫所在，假讓位之名，以寶璽來上。皇考推誠不疑，即授以皇太子寶。文宗稔惡不悛，當躬迓之際，乃與其臣月魯不花、也里牙、明里董阿等謀為不軌，使我皇考飲恨上賓。歸而再御宸極，又私圖傳子，乃構邪言，嫁禍於八不沙皇后，謂朕非明宗之子，遂俾出居遐陬，祖宗大業，幾於不繼。內懷愧慊，則殺也里牙以杜口。上天不佑，隨降殞罰，叔嬸卜答失里，怙其勢燄，不立明考之冢嗣，而立孺稚之弟懿璘質班。奄復不年，諸王大臣，以賢以長，扶朕踐位。每念治必本於盡孝，事莫先於正名，賴天之靈，權奸屏黜，盡孝正名，不容復緩，永惟鞠育罔極之恩，忍忘不共戴天之義？既往之罪，不可勝誅，其命太常脫脫木兒，撤去文宗圖帖睦爾在廟之主。卜答失里本朕之嬸，乃陰構奸臣，弗體朕意，僭膺太皇太后之號。跡其閨門之禍，離間骨肉，罪惡尤重，揆之大義，削去鴻名，徙東安州安置。燕帖古思昔雖幼沖，理難同處，朕終不陷於覆轍，專務殘酷，惟放諸高麗。當時賊臣月魯不花、也里牙已死，其以明里董阿等，明正典刑。<br>　　以示朕盡孝正名之至意！此詔。<br>　　這詔頒發，廷臣大嘩，公舉脫脫入朝，請順帝取消前命。脫脫卻也不辭，便馳入內廷，當面諫阻。順帝道：「你為了國家，逐去伯父。朕也為了國家，逐去叔嬸；伯父可逐，難道叔嬸不可逐麼？」數語調侃得妙，想是有人教他。說得脫脫瞠目結舌，幾乎無可措詞。旋復將太皇太后的私恩，提出奏陳，奈順帝置諸不理！又做啞子了。脫脫只好退出，眾大臣以脫脫入奏，尚不見從，他人更不待言，一腔熱忱，化作冰冷。太皇太后卜答失里，又沒有甚麼能力，好似廟中的城隍娘娘一般，前時鑄像裝金，入廟升殿，原是莊嚴得很，引得萬眾瞻仰，焚香跪叩，不幸被人侮弄，舁像投地，一時不見甚麼靈效，遂彼此不相敬奉，視若芻狗，甚至任意蹴踏，取快一時，煞是可歎！此附確切。且說文宗神主，已由脫脫木兒撤出太廟，復由順帝左右奉了主命，逼太后母子出宮。太后束手無策，唯與幼兒燕帖古思相對，痛哭失聲。怎奈無人憐惜，反且惡語交侵，強行脅迫，太后由悲生忿，當即草草收拾，挈了幼兒，負氣而出。一出宮門，又被那一班狐群狗黨，扯開母子，迫之分道自去，不得同行。古人有言，生離甚於死別，況是母子相離，慘不慘呢！適為御史崔敬所見，大為不忍，忙趨入台署中，索著紙筆，繕就一篇奏牘，大旨說的是：<br>　　文皇獲不軌之愆，已撤廟祀；叔母有階禍之罪，亦削鴻名，盡孝正名，斯亦足矣。惟念皇弟燕帖古思太子，年方在幼，罹此播遷，天理人情，有所不忍；明皇當上賓之日，太子在襁褓之間，尚未有知，義當矜憫！蓋武宗視明、文二帝，皆親子也，陛下與太子，皆嫡孫也，以武皇之心為心，則皆子孫，固無親疏，以陛下之心為心，未免有彼此之論。臣請以世俗喻之：常人有百金之產，尚置義田，宗族困阨者為之教養，不使失所，況皇上貴為天子，富有四海，子育黎元，當使一夫一婦，無不得其所。今乃以同氣之人，置之度外，適足貽笑邊邦，取辱外國！況蠻夷之心，不可測度，倘生他變，關係非輕，興言至此，良為寒心！臣願殺身以贖太子之罪，望陛下遣近臣迎歸太后母子，以全母子之情，盡骨肉之義。天意回，人心悅，則宗社幸甚！<br>　　繕就後，即刻進呈，並不聞有甚麼批答，眼見得太后太子，流離道路，無可挽回。太后到了東安州，滿目淒涼，舊有女侍，大半分離，只剩了老媼兩三名，在旁服役，還是呼應不靈，氣得肝膽俱裂，即成癆疾。臨歿時猶含淚道：「我不聽燕太師的言語，弄到這般結果，悔已遲了！」嗣復倚榻東望道：「我兒！我兒！我已死了！你年才數齡，被讒東去，料也保不全性命，我在黃泉待你，總有相見的日子！」言至此，痰喘交作，奄然而逝。閱至此，令人嗚咽，然復閱四十四回鴆殺八不沙皇后時，則斯人應受此苦，反足稱快！此時的燕帖古思，與母相離，已是半個死去，並且前後左右，沒人熟識，反日日受他呵斥，益發啼哭不休。監押官月闊察兒，兇暴得很，聞著哭聲，一味威喝。無如孩童習性，多喜撫慰，最怕痛詈，況前為太子時，何等嬌養，沒一人敢有違言，此時橫遭慘虐，自然悲從中來。月闊察兒罵得愈厲，燕帖古思哭得愈高，及行到榆關外面，距都已遙，天高皇帝遠，可恨這月闊察兒，竟使出殘酷手段，呵叱不足，繼以鞭撻，小小的金枝玉葉，怎禁得這般蹂躪，幾聲長號，倒地斃命！慘極！月闊察兒並不慌忙，命將兒屍瘞葬道旁，另遣人馳報闕中，捏稱因病身亡。順帝本望他速死，得了此報。暗暗喜歡，還去究詰什麼？從此文宗圖帖睦爾的後嗣，已無孑遺了。害人者必致自害，閱者其鑒諸！順帝既逐去文後母子，並殺了明里董阿等人，尚是餘怒未息，再將文宗所增置的官屬，如太禧宗禋等院，及奎章閣藝文監，皆議革罷，翰林學士丞旨巙巙。一作庫庫。奏言人民積產千金，尚設有家塾，延聘館師，堂堂天朝，一學房乃不能容，未免貽譏中外。順帝不得已，乃改奎章閣為宣文閣，藝文監為崇文監，餘悉裁去。褊窄至此，宜其亡國。一面追尊明宗為順天立道睿文智武大聖孝皇帝，親祼太室。既而臘鼓頻催，歲星又改，順帝復想除舊布新，敕令改元。當由百官會議，把至元二字的年號，留一至字，易一正字。改元為正，有何益處？議既定，於次年元旦下詔道：<br>　　朕惟帝皇之道，德莫大於克孝，治莫大於得賢。朕早歷多難，入紹大統，仰思祖宗付托之重，戰兢惕厲，於茲八年。慨念皇考久勞於外，甫即大命，四海觖望，夙夜追慕，不忘於懷。乃以至元六年十月初四日，奉玉冊玉寶，追上皇考曰順天立道睿文智武大聖孝皇帝，被服袞冕，祼於太室，式展孝誠。十有一月六日，勉徇大禮慶成之請，御大明殿，受群臣朝賀。憶自去春疇咨於眾，以知樞密院事馬紮爾台為太師右丞相，以正百官，以親萬民，尋即陛辭，養疾私第。再三諭旨，勉令就位，自春徂秋，其請益固。朕憫其勞日久，察其至誠，不忍煩之以政，俾解機務，仍為太師，而知樞密院事脫脫，早歲輔朕，克著忠貞，乃命為中書右丞相；宗正紮魯忽赤、帖木兒不花，嘗歷政府，嘉績著聞，為中書左丞相，並錄軍國重事。夫三公論道，以輔予德，二相總政，以弼予治，其以至元七年為至正元年，與天下更始。前錄改元詔，見順帝之喜誇；此錄改元詔，見順帝之無恒。<br>　　自是順帝乾綱獨奮，內無母后，外乏權臣，所有政務，俱出親裁。起初倒也勵精圖治，興學任賢，並重用脫脫，大修文事。特詔修遼、金、宋三史，以脫脫為都總裁官，中書平章政事鐵木兒塔識，中書右丞太平御史中丞張起岩，翰林學士歐陽玄，侍御史呂思誠，翰林侍講學士揭傒斯為總裁官。先是世祖立國史院，曾命王鶚修遼、金二史，及宋亡，又命史臣通修三史。至仁宗、文宗年間，復屢詔修輯，迄無所成。脫脫既奉命，飭各員搜檢遺書，披閱討論，日夕不輟。又以歐陽玄擅長文藝，所有發凡起例，論贊表奏等類，俱令屬稿，略加修正，先成遼史，後成金、宋二史，中外無異辭。脫脫又請修至正條格，頒示天下，亦得順帝允行。<br>　　順帝嘗幸宣文閣，脫脫奏請道：「陛下臨御以來，天下無事，宜留心聖學，近聞左右暗中諫阻，難道經史果不足觀麼？如不足觀，從前世祖在日，何必以是教裕皇！」順帝連聲稱善。脫脫即就秘書監中，取裕宗所受書籍，進呈大內，又舉薦處士完者圖、執理哈瑯、杜本、董立、李孝光、張樞等人，有旨宣召。完者圖、執理哈瑯、董立、李孝光就徵到京，詔以完者圖、執理哈瑯為翰林待制，立為修撰，孝光為著作郎。唯杜本隱居清江，張樞隱居金華，固辭不至。不沒名儒。順帝聞二人不肯就徵，很加歎息。<br>　　既而罷左丞相帖木兒不花，改用別兒怯不花繼任，別兒怯不花與脫脫不協，屢有齟齬，相持年餘，脫脫亦得有羸疾，上表辭職。順帝不許，表至十七上，順帝乃召見脫脫，問以何人代任。脫脫以阿魯圖對。阿魯圖係世祖功臣博爾朮四世孫，曾知樞密院事，襲爵廣平王，至是以脫脫推薦，乃命他繼任右丞相。另封脫脫為鄭王，食邑安豐，賞賚巨萬，俱辭不受。阿魯圖就職後，順帝命他為國史總裁，阿魯圖以未讀史書為辭，偏順帝不准所請。幸虧脫脫雖辭相位，仍與聞史事，所以遼、金、宋三史，終得告成。<br>　　至正五年，阿魯圖等以三史進呈，順帝與語道：「史既成書，關係甚重，前代君主的善惡，無不俱錄。行善的君主，朕當取法，作惡的君主，朕當鑒戒，這是朕所應為的事情。但史書亦不止儆勸人君，其間兼錄人臣，卿等亦宜從善戒惡，取法有資。倘朕有所未及，卿等不妨直言，毋得隱蔽！」如順帝此言，雖歷代賢君無以過之，奈何有初鮮終，行不顧言耶！阿魯圖等頓首舞蹈而出。<br>　　會翰林學士承旨巙巙卒於京，順帝聞訃，嗟悼不已。巙巙幼入國學，博覽群書，嘗受業於許衡，得正心修身要旨。順帝初年，曾為經筵官，日勸順帝就學。順帝欲待以師禮，巙巙力辭不可。一日，侍順帝側，順帝欲觀畫，巙巙取比干剖心圖以進，且言商王紂不聽忠諫，以致亡國。順帝為之動容。又一日，順帝覽宋徽宗畫圖，一再稱善，巙巙進奏道：「徽宗多能，只有一事不能。」順帝問是何事，巙巙道：「獨不能為人君！陛下試思徽宗當日，身被虜，國幾亡，若是能盡君道，何致如此！可見身居九五的主子，第一件是須能為君，外此不必留意。」巙巙隨事箴規，可謂善諫，其如順帝之亦蹈前轍何？順帝亦悚然道：「卿可謂知大體了。」後來如何失記？至正四年，出拜江浙平章政事，次年，復以翰林院承旨召還。適中書平章闕員，近臣欲有所薦引，密為奏請。順帝道：「平章已得賢人，現在途中，不日可到了。」近臣知意在巙巙，不敢再言。巙巙到京，遇著熱疾，七日即歿。旅況蕭條，無以為殮，順帝聞知，賜賻銀五錠，並令有司取出罰布，代償巙巙所負官錢，又予諡文忠，這也不在話下。<br>　　且說左丞相別兒怯不花，與阿魯圖同掌國政，彼此很是親暱，有時隨駕出幸，每同車出入。時人以二相協和，可望承平，其實統是別兒怯不花的詭計。別兒怯不花欲傾害脫脫，不得不聯絡阿魯圖作為幫手。待至相處既洽，遂把平日的私意，告知阿魯圖。阿魯圖偏正色道：「我輩也有退休的日子，何苦傾軋別人！」這一語，說得別兒怯不花滿面懷慚，當下惱羞成怒，暗地裡風示台官，教他彈劾阿魯圖。阿魯圖聞台官上奏，即辭避出城，親友均代為不平。阿魯圖道：「我是勛臣後裔，王爵猶蒙世襲，偌大一個相位，何足戀戀！去歲因奉著主命，不敢力辭，今御史劾我，我即宜去。御史台係世祖所設，我抗御史，便是抗世祖了。」言訖自去，順帝也不復慰留，竟擢別兒怯不花為右丞相。所有左丞相一職，任用了鐵木兒塔識。別兒怯不花也偽為陛辭，至順帝再行下詔，乃老老實實的就了右相的位置，大權到手，讒言得逞，故右相脫脫一家，免不得要遘禍了。正是：<br>　　黜陟無常只自擾，賢奸到底不相容。<br>　　欲知脫脫等遘禍情形，待小子下回續表。<br>　　是回敘順帝故事，活肖一庸柔之主，忽而昧，忽而明，明後而復昧；庸柔者之必致覆國，無疑也！太后卜答失里，雖未嘗無過，然既自悔前愆，捨子立姪，又始終保護順帝，俾正大位。人孰無良，乃竟忘德思怨，驟行遷廢耶！且上撤廟主，下戮皇弟，反噬不仁，莫此為甚，其所為忍而出此者，由有浸潤之譖，先入為主也。改元至正，與民更始，觀其任賢相，召儒臣，勉阿魯圖之交儆，惜巙巙之遽歿，亦若有一隙之明。乃天日方開，陰霾復集，可見小善之足陳，卒無補於大體，特揭錄之以垂炯戒，俾後世知一節之長，殊不足道雲。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>