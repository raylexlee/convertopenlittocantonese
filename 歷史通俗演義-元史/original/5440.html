<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 元史 - 第五十九回　阻內禪左相得罪　入大都逆臣伏誅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十九回</br>　　阻內禪左相得罪　入大都逆臣伏誅</font></h4>
			　　卻說陳友諒僭稱帝制，適狂風驟至，江水沸騰，繼以大雨傾盆，連綿不已，弄得這班亡命徒，統是拖泥帶水，狼狽不堪。大眾在沙岸稱賀，不能成禮，連友諒一團高興，也變做懊喪異常。忽接朱元璋麾下康茂才來書，促他速攻應天，願為內應。茂才與友諒，相識有年，至是奉元璋命，來誘友諒。友諒大喜，遂引兵東下，到江東橋，四面伏兵齊起，殺得友諒落花流水，單舸遁還。元璋復進兵奪江州，降龍興，略定建昌、饒、袁各州，聲勢大震，自稱吳王。<br>　　友諒遁至武昌，日漸衰敝。明玉珍本事徐壽輝，聞壽輝為友諒所害，未免憤恨，遂整兵守夔關，拒絕友諒，不與交通，因此友諒益成孤立。玉珍復遣兵陷雲南，據有滇、蜀，僭稱帝號，立國號夏，改元天統。朱元璋、明玉珍事，俱從陳友諒事帶出。減賦稅，興科舉，蜀民咸安。元末盜賊橫行，專事淫掠，彼此比較，還算明玉珍稍得民心，惟偏據一方，已斷胡元左臂。還有方國珍、張士誠等，出沒江浙，元廷屢遣使招撫，畢竟狼子野心，反覆無常，忽降忽叛，始終不服元命。其餘跳樑小丑，乘亂四出。江西平章政事星吉，戰死鄱陽湖，江東廉訪使褚不華，戰死淮安城，二人係元朝良將，身經百戰，畢命疆場，於是東南半壁，捍守無人，只有那草澤英雄，自相爭奪。南方一帶，亦大略表明，下文接敘內政。<br>　　元廷雖時聞寇警，反若習以為常，順帝昏迷如故，任他天變人異，雜沓而來，他是個全然不管，一味荒淫，所有左右丞相，不是諂佞，就是平庸；所以外患未消，內亂又熾。健筆凌雲。<br>　　先是哈麻為相，其弟雪雪，亦進為御史大夫，國家大柄，盡歸他兄弟二人。哈麻忽以進番僧為恥，何故天良發現，想是要變死耳。告父圖嚕，謂妹婿禿魯帖木兒在宮導淫，實屬可恨。我兄弟位居宰輔，理應劾佞除奸，且主上沈迷酒色，不能治天下，皇子年長聰明，不若勸帝內禪，尚可易亂為治云云。圖嚕也以為然，適其女歸寧，遂略述哈麻言，並囑他轉告女夫，速令改過。<br>　　禿魯帖木兒得了此信，暗思皇子為帝，必致殺身，忙去報知順帝。順帝驚問何故，禿魯帖木兒道：「哈麻謂陛下年老，應即內禪。」順帝道：「朕頭未白，齒未落，何得謂老？諒是哈麻別有異圖，卿須為朕效勞，除去哈麻！」禿魯帖木兒唯唯而出，即去授意御史大夫搠思監，教他劾奏哈麻。搠思監自然樂從，即於次日馳入內廷，痛陳哈麻兄弟罪惡。順帝偏說哈麻兄弟待朕日久，且與朕弟寧宗同乳，姑行緩罰，令他出征自效。隔了一宵，又變宗旨，極寫順帝昏庸。搠思監默念道：「這遭壞了！」飛步退出，奔至右丞相第中。<br>　　是時右丞相為定住，見他形色倉皇，問為何事？搠思監道：「皇上欲除去哈麻，密令禿魯帖木兒授意與我，教我上書劾奏。我思上書不便，不如入內面陳，誰知皇上偏諭令緩罰，倘被哈麻聞知，豈不要挾嫌生釁，暗圖陷害？我的性命，恐要送掉了！」定住笑道：「你弄錯了主見，沒有奏章，如何援案處罰？」順帝之意，未必如是。搠思監道：「如此奈何？」定住道：「你不要怕，有我在此，保你無事！」搠思監還要細問，經定住與他密談數語，方喜謝而去。定住遂與平章政事桑哥失里，聯銜會奏，極言哈麻兄弟不法狀。果然奏牘夕陳，詔書晨下，將哈麻兄弟削職，哈麻充戍惠州，雪雪充戍肇州。兩人被押出都，途次忤了監押官，活活杖死。宮廷不加追究，想總是相臣授意，令他如此。上文密談二字，便已寓意，然亦可為脫脫泄憤。<br>　　順帝即拜搠思監為左丞相，已而定住免官，搠思監調任右相，這左丞相一職，仍起復故相太平，令他繼任。搠思監內媚奇後，外諂皇子，獨太平秉正無私，不肯阿附。時皇子愛猷識理達臘已正位青宮，因見順帝昏迷不悟，常以為憂，前聞哈麻倡議內禪，心中很是贊成，及哈麻貶死，內禪輟議，不禁轉喜為悲，密與生母奇皇后商議，再圖內禪事宜。奇皇后恐太平不允，乃遣宦官樸不花，先行諭意，令他勉從，太平不答，嗣又召太平入宮中，賜以美酒，復申前旨。可奈太平堅執如前，雖經奇皇后曉諭百端，總是拿定主意，徒把那依違兩可的說話，支吾過去。奇後母子，緣是生嫌，左丞成遵，參知政事趙中，皆太平所擢用，皇太子令監察御史買住等，誣劾他受贓違法，下獄杖死。太平知不可留，稱疾辭職，順帝加封太保，令他養疾都中。<br>　　會陽翟王阿魯輝帖木兒擁兵抗命，將犯京畿，順帝命少保魯家，引兵截擊，未分勝負。皇太子稟諸順帝，請飭太平出都督師，順帝照准。太平知皇子圖己，立即奉命出都。可巧陽翟王兵敗，其部將脫驩縛王以獻，太平不受，令生致闕下，正法伏誅，於是太平幸得無事。嗣後上表求歸，順帝命為太傅，賜田數頃，俾歸奉元就養，太平拜謝而歸。既而順帝欲相伯撤里，伯撤里面奏道：「臣老不足任宰相，若必以命臣，非與太平同事不可。」順帝道：「太平方去，想尚未到原籍，卿可為傳密旨，飭他留途聽命。」伯撤里連聲遵旨；退朝後，亟遣使截住太平，太平自然中止。不料御史大夫普化，竟上書彈劾太平，說他在途觀望，違命不行。這位昏頭磕腦的元順帝，也忘卻前言，竟下詔削太平官。並非貴人善忘，實係精血耗竭，因此昏昏。搠思監又受奇後密敕，再誣奏太平罪狀，有旨令太平安置土蕃。太平被徙，行至東勝州，復遇密使到來，逼他自裁，太平從容賦詩，服藥而死，年六十有三。<br>　　太平之死，與脫脫相類。<br>　　太平子也先忽都，尚為宣政院使，搠思監陽為勸慰，陰謀加害，遂釀成一場大獄，闖出漫天禍祟，擾得宮闕震驚，一古腦兒送入冥途，連有元百年的社稷，也因此滅亡。一鳴驚人。原來奇後身邊，有一宦官，與奇後幼時同里，及奇後得寵，遂召這宦官入宮，大加愛幸，如漆投膠，這宦官叫作何名，就是上文所說的樸不花。樸不花內事嬖後，外結權相，氣燄熏灼，炙手可熱，宣政院使脫歡，與上文脫驩異。曲意趨附，與他同惡相濟，為國大蠹。監察御史傅公讓等，聯銜奏劾，被奇後母子聞知，擱起奏折，把傅公讓等一律左遷，惱動了全台官吏，盡行辭職。彷彿同盟罷工。<br>　　治書侍御史陳祖仁上書太子，直言切諫，太子雖是不悅，奈已鬧成大禍，不得不據實奏聞。順帝方才得悉，令二人暫行辭退。祖仁猶強諫不已，定要將二豎斥逐，同台御史李國鳳，亦言二豎當斥，順帝接連覽奏，怒他絮聒，竟欲將陳、李二人加罪。御史大夫老的沙，係順帝母舅，力言台官忠諫，不應摧折，乃僅命將二人左調。惟奇後母子，懷恨不已，竟譖及老的沙。順帝尚不忍加斥，封為雍王，遣令歸國。尚有渭陽情。一面命樸不花為集賢大學士。老的沙憤憤西去，知樞密院事禿堅帖木兒，素與老的沙友善，且與中書右丞也先不花有隙，至是亦隨了老的沙西赴大同。<br>　　大同鎮帥孛羅帖木兒與禿堅帖木兒，又是故友，遂留他二人在軍。搠思監偵知消息，竟誣老的沙等謀為不軌，並將太平子也先忽都也加入在內。注意在此。此外在京人員，稍與未協，即一網牽連，鍛鍊成獄。也先忽都等貶死，又遣使至大同，索老的沙等。孛羅帖木兒替他辨誣，拒還來使，搠思監與樸不花遂並劾孛羅帖木兒私匿罪人，逆情彰著，順帝頭腦未清，立下嚴旨，削孛羅帖木兒官爵，使解兵柄歸四川。<br>　　看官！你想孛羅帖木兒本是個驕恣跋扈的武夫，聞著這等亂命，哪裡還肯聽受，當下分撥精兵，令禿堅帖木兒統領，馳入居庸關。知樞密院事也速等，與戰不利，警報飛達宮廷，皇太子率侍衛兵出光熙門，擬去邀擊。行至古北口，衛兵潰散，無顏可歸，只得東走興松。禿堅帖木兒乘勢直入，竟至清河列營，京城大震，官民駭走。順帝遣國師達達，馳諭禿堅帖木兒，命他罷兵。禿堅帖木兒道：「罷兵不難，只教奸相搠思監，權閹樸不花，執送軍前，我便退兵待罪。」達達回報，急得順帝沒法，不得已如約而行。此時的奇皇后，也只有急淚兩行，不能保庇兩人，眼見他雙雙受縛，出畀外軍。謀及婦人，宜甚死也。禿堅帖木兒見此兩人，不遑詰責，立命軍士將他剁死。死有餘辜。乃引兵入建德門，覲順帝於延春閣，伏哭請罪。順帝慰勞備至，賜以御宴，並授為平章政事，且復孛羅帖木兒官爵，並加封太保，仍鎮大同，禿堅帖木兒，乃驅軍退還大同去了。<br>　　順帝以外兵已退，召還太子。太子還宮，餘恨未息，定要除孛羅帖木兒，遂遣使至擴廓帖木兒軍前，命他調兵北討，擴廓素嫉孛羅，便即應命發兵。孛羅帖木兒察知此事，不待擴廓兵到，先與老的沙、禿堅帖木兒兩人，率兵內犯，前鋒入居庸關。皇太子又親督衛兵，守禦清河，軍士仍無鬥志，相率驚潰。太子孤掌難鳴，遂由間道西去，往投擴廓帖木兒。孛羅等長驅並進，如入無人之境，既抵建德門，大呼開城。守吏飛奏順帝，順帝又束手無策，忙與老臣伯撤里商議。伯撤里擬出城撫慰，並自請一行，順帝喜甚。忽優忽喜，好似黃口小兒。當日伯撤里出城，會晤孛羅帖木兒，表明朝廷調遣，事由太子，非順帝意。孛羅因請入覲。伯撤里請留兵城外，方可偕入。孛羅應允，只與老的沙、禿堅帖木兒二人，隨伯撤里入朝。既見帝，並陳無罪，且訴且泣，順帝也為淚下。嘗謂婦人多淚，不意庸主逆臣，亦復如是。當下賜宴犒軍，並授孛羅帖木兒為左丞相，老的沙為平章政事，禿堅帖木兒為御史大夫。尋復進孛羅為右丞相，節制天下軍馬。<br>　　孛羅既專政，將所有部屬，布列省台，逐宮中西番僧，誅禿魯帖木兒等十餘人。此舉差快人心。且遣使請太子還京，並齎詔奪擴廓官。擴廓拘留京使，奉太子名號，檄召各路人馬，入討孛羅帖木兒。孛羅大怒，帶劍入宮，硬要順帝繳出奇後。順帝只是發抖，不能出言。孛羅彷彿曹阿瞞，順帝彷彿漢獻帝。惹得孛羅性起，指揮宦官宮女，擁奇後出宮，幽禁諸色總管府，並調也速禦擴廓軍。也速以孛羅悖逆不法，陽為奉命，陰遣人連結擴廓，並及遼陽諸王。待至安排妥當，竟聲明孛羅罪狀，倒戈相向。<br>　　孛羅帖木兒聞警，忙遣驍將姚伯顏不花，出拒通州，適遇河溢，留駐虹橋。不意夜間河水灌入，倉猝警醒，幾已不及逃生，姚伯顏還恃著驍勇，鳧水出營。突來了許多小筏，分載軍士，首先一筏，上立大將，挺槍來刺姚伯顏。姚伯顏忙躲入水中，誰知下面已伏著水手，竟將他一把抓住。看官！你道這大將為誰？就是知院也速。他乘著水漲，來襲姚伯顏營，順流決灌，淹入營中，以致姚伯顏中計，被他擒去，受擒以後，哪裡還能活命！孛羅帖木兒憤甚，自將兵出通州，途遇大雨，三日不止，只得還都。<br>　　湊巧來了一個宦官，帶著美女數人，入府進獻。孛羅瞧著，統是亭亭弱質，楚楚丰姿，不由的喜笑眉開，忙問宦官道：「何人有此雅意，送我許多美姬？」宦官答說，是由奇皇后遣送，為丞相解憂。孛羅大悅道：「難得奇後這般好心，你去為我代謝，且致意奇後，盡可即日還宮。」奸雄如曹阿瞞猶悅張濟之妻，何況孛羅。宦官受命去訖。孛羅帖木兒忙去邀請老的沙，來府宴飲，老的沙即刻赴召，主賓入席，美女盈前，正是花好月圓，金迷紙醉。迨至半酣，那美女起座歌舞，珠喉宛轉，玉佩鏗鏘，差不多與飛燕、玉環一般神妙。怕就是學天魔舞的宮女。待酒闌客去，孛羅帖木兒任意交歡，自不必說。嗣是連日沈迷，厭聞外事，到了警報四至，乃遣禿堅帖木兒出禦，自己仍淫樂如常。一日奉到急詔，促他入宮，不得已跨馬馳入，甫到宮門，放韁下馬，猛見數勇士持刀出來，方欲啟問，刀鋒已刺入腦中，腦漿直流，倒地而亡。作惡多端，總難逃過此關。原來威順王子和尚，恨孛羅無君，密稟順帝，結連勇士上都馬、金那海、伯達兒等，暗伏宮門，一面召他入宮，乘便下手。孛羅果然中計，遂被斲死。老的沙聞孛羅被殺，急至孛羅家中，挈他眷屬，出都北遁，伯達兒等復奉旨趕殺，中途追及，一陣亂剁，不分男女老幼，盡行殺死，連老的沙也化作肉糜。老的沙等不必惜，只惜美女數人，也同受死。禿堅帖木兒接著京報，引兵自遁，到八思兒地方，亦為守兵所殺。<br>　　順帝乃函孛羅首，遣使齎往冀寧，召太子還，擴廓帖木兒扈從至京師，途次忽接奇後密諭，令他率兵擁太子入城，脅帝內禪。奇後又出風頭。擴廓意不謂然，將到京城，即遣還隨軍，只帶數騎入朝。奇後母子，復怨及擴廓，獨順帝見了太子，很是喜歡。尚在夢中。並嘉諭擴廓，令為右丞相，擴廓面辭，乃以伯撤里為右丞相，擴廓為左丞相。伯撤里是累朝老臣，擴廓係後生晚進，兩下意見，未能融洽。過了兩月，擴廓即請出外視師。是時江、淮、川蜀，已盡陷沒，皇太子屢擬往討，為帝所阻。至擴廓奏請視師，遂加封太傅河南王，總制關、陝、晉、冀、山東諸道，並迤南一應軍馬，所有黜陟予奪，悉聽便宜行事。擴廓拜辭去訖。<br>　　會皇后弘吉剌氏去世，順帝即冊立次皇后奇氏為皇后。又因奇氏係出高麗，立為正後，未免有背祖制，當由廷臣會議，於沒法中想出一法，改奇氏為肅良合氏，算做蒙族的遺裔，仍封奇氏父以上三世，皆為王爵。小子有詩詠奇後道：<br>　　果然哲婦足傾城，外患都從內釁生。<br>　　我讀殘元《奇氏》傳，悍妃罪重悍臣輕。<br>　　奇氏既立為正後，母子權勢益盛，免不得愈鬧愈壞。有元一代，從此收場，請看下回交代。<br>　　女寵也，宦官也，權臣也，強藩也，此四者，皆足以亡國，順帝之季，蓋兼有之，而禍本則基於女寵！看此回陸續敘來，有宦官樸不花，有權臣搠思監，有強藩孛羅帖木兒及擴廓帖木兒，彼此迭起，如層巒疊嶂，目不勝接，而最要線索，則覷定奇後母子。奇後母子謀內禪，於是樸不花、搠思監，表裡為奸，乘間希寵；於是孛羅、擴廓，先後入犯，借口誅奸。倘非順帝之素耽女寵，何自致此奇禍耶？哲婦傾城，我亦云然！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>