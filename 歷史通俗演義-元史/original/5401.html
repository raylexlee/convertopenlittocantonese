<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 元史 - 第二十回　勤南略齎志告終　據大位改元頒敕</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　勤南略齎志告終　據大位改元頒敕</font></h4>
			　　卻說忽必烈奉敕北歸，至京兆地方，聞有阿拉克岱爾及劉太平二人，奉蒙哥汗命，鉤考諸路財賦，京兆所屬官吏，相率得罪。忽必烈道：「此處官屬，歸我管轄，大半是我所派遣，難道都貪婪不成？這次我出師西南，距主太遠，朝右定有讒佞，說我短處，我卻要入朝辯白，力除奸蔽哩！」適勸農使姚樞進見，聞忽必烈言，遂進諫道：「大王雖為皇弟，究竟是個人臣，不應與主子爭辯。現不若挈王邸妃主，盡歸朝廷，示無他意，庶幾讒間無從，疑將自釋！」調停骨肉，無逾此言。忽必烈道：「你言亦是。」及歸入和林，謁見蒙哥汗，遂將姚樞所說的大意，約略稟陳。蒙哥汗道：「我恐皇弟遠征，日久身勞，是以召歸休養；此外別無他意。」忽必烈又欲續陳，只見蒙哥汗目中含淚，也不覺悲從中來，為之涕下。兩人對泣了一回，彼此不作別語。<br>　　到了次日，兄弟復會，蒙哥汗欲另建城闕宮室，作一都會，忽必烈遂保薦一人，叫作劉秉忠。秉忠邢台人，英爽不羈，因家貧為府令史，嗣即棄業為僧。會忽必烈召僧海雲，邀秉忠與俱，應對敏捷，尤長易理及邵康節經世書，大得忽必烈稱賞，因此忽必烈就事舉薦。隨命秉忠相度地宜，擇定桓州東面，灤州北面的龍岡，作為吉地，督工經營，定名開平府。蒙哥汗嘗移居於此，免不得採選妃嬪，增修朝市。國家方隆，喜氣重重，兀良合台的捷書，又奏聞闕下；還有皇弟旭烈兀，前時奉命西征，也馳書報捷。所有戰勝情形，待小子敘明大略。兀良合台自吐蕃進攻白蠻、烏蠻及鬼蠻諸部，皆在今雲南省境。所過風靡，羅羅斯及阿伯兩國，統大懼乞降。又乘勝攻下阿魯諸酋，西南夷悉平。復南下侵入交趾。交趾即安南地，唐時曾設安南都護府，故名安南，世為中國藩屬。蒙古兵南下，其主陳日煚防戰不利，走入海島，都城被屠。陳日煚遣使議和，蒙古兵亦患天熱，乃約定歲幣若干，准他和議，留九日而還。其時西域適有回亂，皇弟旭烈兀自和林發兵，沿天山北麓，經阿力麻里，直至阿母河畔，招致西域諸侯王，合軍西進，侵入木乃奚國。木乃奚在寬甸吉思海南，前時拖雷引軍過境，只在城外大掠一番，應第十三回。未曾侵入城內。此次旭烈兀以回徒所集，實在該城，因分軍三路，同時進攻。左軍命布喀帖木兒、庫喀伊而喀統帶，右軍命台古塔兒怯的不花統帶，旭烈兀自將中軍，殺奔木乃奚城。木乃奚主兀克乃丁，遣弟薩恒沙至軍前，情願求和。旭烈兀謂須盡隳城堡，親來歸降，方可恕罪等語。薩恒沙歸去數日，未見動靜，乃驅軍搗入，連下數堡。兀克乃丁復遣使求寬限一載，當自來謁。旭烈兀不從，且語來使道：「你主願降，速即遵約，待以不死！」來使去後，仍復杳然，惱得旭烈兀性起，飭三路大軍，晝夜圍攻。兀克乃丁無法延宕，乃出降，即將城外五十餘堡，盡行毀去。旭烈兀因兀克乃丁誘約多端，不無反側，意欲將他誅戮，奈已有約在前，未便食言，遂勸令入朝，就途中刺死。且下令屠城，無論少長，一概殺死。於是木乃奚都內，變作一個血肉模糊的枉死城　有幾個死裡逃生的人，潛出城外，聯絡回教徒，逃往八哈塔等國。八哈塔在今阿剌伯東岸，係回教祖謨罕默德降生地，著有《可蘭經》，為人民所信仰，夙稱天方教。嗣後教旨盛傳，主教的人叫作哈里發，譯以華文乃代天治事的意義。至蒙古平西域，哈里發屬地，所存無幾。其時正當木司塔辛嗣位，庸懦無能，只喜聽樂觀劇，國事皆由臣下主持。旭烈兀乘勢進軍，先貽木司塔辛書，責以延納逃人，能戰即來，不能戰即降。木司塔辛復書不遜，旭烈兀遂西渡波斯灣，遇八哈塔軍，前鋒少挫，後軍繼進，背水列陣，竟日無勝負。兩軍分駐河濱，蒙古軍夜決河堤，灌水敵營，復引兵進襲。八哈塔軍未曾防著，驀聞敵至，急起捍禦，不料腳下統是大水，霎時間半身淹沒，溺斃大半，就是逃脫的人，也被蒙古軍殺盡。旭烈兀又合軍攻城，城甚堅固，旭烈兀命軍士築壘，四面合圍，撤民居屋甓，遍設炮台，上面密布巨炮，向城彈放，劈劈拍拍的聲音，晝夜不絕，木司塔辛懼甚，遣使乞降。何前倨而後恭。旭烈兀不從，只令猛攻，木司塔辛又遣長子次子出見，皆被拒絕，不得已自縛出降。旭烈兀入城屠戮，凡七日，始下令停刃。被殺者約八十萬人，惟天主教徒，及他國人居屋不入。哈里發宮內，金寶充斥，悉數被掠。還有婦女七百人，內監千人，殺的殺，留的留，回民已盡成鬼莩，蒙古軍反喜躍異常。無惻隱之心，非人也！旭烈兀以城中伏屍積穢，移駐鄉間，命軍士將木司塔辛推至，責他傲慢不恭，詞甚嚴厲，木司塔辛自知不免，請沐浴後乃畢命。已經就死，還要沐浴何益？還有長子及內監五人，亦願從死，旭烈兀命將數人同裹氈內，置諸大路，驅戰馬往來蹴踏，輾轉就斃。如此慘無人道，自古罕有！<br>　　次日復將木司塔辛次子及他親族故舊，盡行殺死。只幼子謨拔來克沙，總算蒙恩赦宥，後娶蒙古女，生二子，保存一脈，不沒宗祀。想是教祖有靈，所以孑遺。遂一面飛章告捷，一面分軍為二，遣大將郭侃東略印度，自率軍西略天方即阿剌比亞。<br>　　去了。<br>　　蒙哥汗聞西南連捷，心中甚慰，遂欲大舉滅宋。先是乃馬真後稱制時，曾遣使月里麻思，一作伊拉瑪斯。赴宋議和，至淮上，為守將所囚。於是蒙古兵又嘗侵宋，淮蜀一帶，兵革不息。只因蒙古屢有內訌，未發大軍，所以宋將尚能守禦。迨蒙哥汗嗣位，聞月里麻思已死，早思南侵，至是遂舉軍而南，留少弟阿里不哥守和林。是時川陝一帶，雖有宋將蒲擇之、劉整、楊立、張實、楊大淵等，據險防守，奈遇著蒙古軍馬，無不披靡。蒙哥汗南渡嘉陵江，入劍門，守將楊立戰死，張實被擒，蒲擇之、劉整等守成都，亦被蒙古前鋒紐璘一作耨埒。攻陷，擇之等敗潰。及蒙哥汗入閬州，守將楊大淵以城降。進圍合州，先遣宋降將晉國寶，招諭守將王堅，堅不從。國寶還次峽口，被王堅遣將追還，執至閱武場，說他負國求榮，罪在不赦，當即傳令斬首。便涕泣誓師，開城出戰，將士無不感奮，爭出死力相搏，戰至天晚，蒙哥汗不能取勝，退軍十里下寨。閱數日，復進薄城下，又被堅軍擊退。自是一攻一守，相持數月不下。蒙古前鋒將汪德臣，挑選精銳，決計力攻，當下繕備攻具，誓以必死，遂於秋夜督兵登城，王堅亦飭軍力禦。鏖戰一夜，直至天明，城上下屍如山積。汪德臣憤呼道：「王堅快降！」語未畢，猛見一大石從頂擊下，連忙將首一偏，這飛石已壓著右肩，連手中所握的令旗，都被擊落。蒙古軍見主將受傷，自然緩攻，適值大雨傾盆，攻城梯折，只好相率退去。是夕，汪德臣斃命。適應前誓。<br>　　蒙哥汗因頓兵城外，將及半年，復遇良將傷斃，鬱怒中更帶悲傷，遂致成疾。合州城外有釣魚山，蒙哥汗登山養病，竟致不起。左右用二驢載屍，蒙以繪槥，北行而去，合州解圍。<br>　　蒙哥汗在位九年，沉毅寡言，不樂宴飲，宮禁亦嚴，雖后妃不得過制。遇有詔敕，必親自起草，數易乃定，因此群臣不得擅政。素精騎射，好畋獵，只酷信卜筮，不無缺點，廟號憲宗。<br>　　親王末哥等遂以凶聞訃中外。時忽必烈方將兵渡淮，直至黃坡，接著憲宗死耗，諸將請北還。忽必烈道：「我前時受先皇敕命，東西並舉，今已越淮南下，豈可無功即還？從忽必烈口中敘出憲宗敕命，亦是補前文之闕。況兀良合台已平交趾，應前文。正好約他夾擊；就使不能滅宋，也好叫他喪膽呢？」正說著，旁有人進言道：「長江向稱天險，宋恃此立國，勢必死守，我軍非破他一陣，不足揚威，末將願當此任！」忽必烈視之，乃是大將董文炳。便道：「很好！你就引左哨軍前去。」文炳領命，與弟文用等去訖。<br>　　忽必烈乃遣人齎書，往送兀良合台，一面統帶全軍，出應董文炳。文炳令弟文用等，駕著艨艟大艦，鼓棹渡江，自率馬軍在岸搏戰。宋軍沿江扼守，倒也不少，江中亦有大舟紮住，奈都是酒囊飯袋，遇著蒙古軍來，未戰先怯，就使勉強接仗，也沒有一些勇氣。文炳兄弟，水陸大進，殺得宋軍東倒西歪，望風股栗。至忽必烈驅軍進發，文炳軍已過江了。<br>　　次日全師畢濟，破臨江，入瑞州，合軍圍鄂。南宋大震，用了一個奸邪貪佞的賈似道，集軍漢陽，為鄂州援，似道毫無膽略，逗留中道，諸將亦不遵約束。會聞鄂州守將張勝敗死，城中死傷至萬三千人，似道大懼，密遣心腹將王哀，詣蒙古營，請稱臣納幣。忽必烈不許，部下郝經諫道：「今國遭大喪，神器無主，宗族諸王，孰不窺伺。倘或先發制人，抗阻大王，勢且腹背受敵。不如與宋議和，即日北歸，別遣一軍迎先帝靈輿，收取帝璽，召集諸王會喪，議定嗣位，那時大王應天順人，自可坐登大寶了。」忽必烈之得嗣為君，恃此一諫。<br>　　忽必烈大悟，遂與宋京定議，令納江北地，及歲奉銀絹各二十萬，乃退兵北旋。兀良合台方東應忽必烈軍，引師攻潭州，嗣得議和消息，移師而東，及至鄂，聞忽必烈已還，遂亦北去。賈似道反令夏貴等，殺他殿卒百餘人，詐稱諸軍大捷，獻俘宋廷。昏頭磕腦的宋理宗，竟信他有再造功，召使還朝，封衛國公，大加寵眷，真正奇事！不是奇事，實是呆鳥。<br>　　話分兩頭，且說忽必烈北還燕京，聞途中方括民兵，托詞憲宗遺命。忽必烈道：「我兵已足，何用括民。此必和林陰圖變亂，所以有此創舉。」隨出示縱還民兵，人心大悅。進至開平，諸王末哥、哈丹、塔齊爾等俱來會，願戴忽必烈為大汗。忽必烈辭不敢受，嗣接西域旭烈兀來書，內稱西征軍已振旅班師，應上文。並慇懃勸進。忽必烈遂允所請，不待庫里爾泰會推許，竟登大位。是時姚樞、廉希憲等，方膺重任，上馬殺賊，下馬能文，乃承旨草詔，頒告天下道：蒙古文與漢文不同，在忽必烈即位前，惟太祖與汪罕書載史乘中，然亦不甚雅馴，至此始尚文律，故特錄之。<br>　　朕惟祖宗肇造區宇，奄有四方，武功迭興，文治多缺，五十餘年於此矣。蓋時有先後，事有緩急，天下大業，非一聖一朝所能兼備也。先皇帝即位之初，風飛雷厲，將大有為。憂國愛民之心，雖切於己，尊賢使能之道，未得其人。方董夔門之師，遽遺鼎湖之泣。豈期遺恨，竟勿克終。<br>　　肆予沖人，渡江之後，蓋將深入焉。乃聞國中重以簽軍之擾，黎民驚駭，若不能一朝居者。予為此懼，馹騎馳歸。目前之急雖紓，境外之兵未戢，乃會群議，以集良規。不意宗盟輒先推戴，左右萬里，名王巨公，不召而來者有之，不謀而同者皆是。咸謂國家之大統，不可久曠，神人之重寄，不可暫虛。求之今日太祖嫡孫之中，先皇母弟之列，以賢以長，止予一人。雖在征伐之中，每存仁愛之念，博施濟眾，實可為天下主。天道助順，人謨與能，祖訓傳國大典，於是乎在，孰敢不從！朕峻辭固讓，至於再三，祈懇益堅，誓以死請。語太過分。於是俯順輿情，勉登大寶。自惟寡昧，屬時多艱，若涉淵冰，罔知攸濟。爰當臨御之始，宜新弘遠之規。祖述變通，正在今日，務施實德，不尚虛文。雖承平未易遽臻，而饑渴所當先務。嗚呼！曆數攸歸，欽應上天之命；勛親斯托，敢忘列祖之規？體極建元，與民更始，朕所不逮，更賴我遠近宗族，中外文武，同心協力，獻可替否之助也！誕告多方。體予至意！<br>　　此旨下後，又仿中夏建元的體例，定為中統元年。其敕文云：<br>　　祖宗以神武定四方，淳德御群下。朝廷草創，未遑潤色之文，政事變通，漸有綱維之目。朕獲纘舊服，載擴丕圖，稽列聖之洪規，講前代之定制。建元表歲，示人君萬世之傳；紀時書王，見天下一家之義。法《春秋》之正始，體大易之乾元，炳煥皇猷，權輿治道，可自庚申年五月十九日建元為中統元年。惟即位體元之始，必立經陳紀為先，故內立都省以總宏綱，外設總司以平庶政。仍以興利除害之事，補偏救弊之方，隨詔以頒。於戲！秉箓握樞，必因時而建號，施仁發政，期與物以更新。敷宣懇惻之辭，表著憂勞之意。凡在臣庶，體予至懷！<br>　　建元既定，乃敕修官制。先是成吉思汗起自朔方，部落野處，設官甚簡，最重要的叫作斷事官，兼掌政刑；統兵官叫作萬戶，餘無別稱。後仿金製置行省，及元帥、宣撫等官。至忽必烈即位，命劉秉忠、許衡酌定內外官制：總政務的叫作中書省，握兵權的叫作樞密院，司黜陟的叫作御史台；其次有寺、監、院、司、衛、府。外官有行省、行台、宣撫、廉訪，牧民長官，有路有府，有州有縣；官有常職，食有常祿，大約以蒙古人為長，漢人南人為副，一代規模，創始完備。此段文字似無關緊要，不知下文敘述各官，便可就此分曉。正在百度紛紜的時候，忽報少弟阿里不哥，也居然稱帝和林了。原來阿里不哥聞憲宗已殂，遂分遣心腹，易置將佐，並聯絡憲宗諸子，及定宗察合臺子弟，開庫里爾泰會，自稱大汗。命部下劉太平、霍魯懷等，乘傳至燕京。不意廉希憲已先至京兆，遣人誘執太平、魯懷，斃諸獄中。六盤守將渾塔噶，正舉兵應和林，希憲不待請旨，即遣總帥汪良臣，率秦、鞏諸軍往討。忽必烈亦遣諸王哈丹，率軍來會，擊斃渾塔噶。希憲乃自劾擅命遣將諸罪。忽必烈下敕嘉獎，反賜他金虎符，行省秦蜀，自統軍攻阿里不哥，與戰於錫默圖地方。阿里不哥敗遁，忽必烈乃引軍還，嗣從劉秉忠請遷都燕京，在位五年，復改中統為至元。後又建國號曰元，也是秉忠所擬定的。曾記得有一敕云：<br>　　誕膺景命，奄四海以宅尊；必有美名，紹百王而紀統。肇從隆古，匪獨我家。且唐之為言蕩也，堯以之而著稱；虞之為言樂也，舜因之而作號。馴至禹興而湯造，互名夏大以殷中，世降以還，事殊非古。雖乘時而有國，不以利而制稱。為秦為漢者，著從初起之地名；曰隋曰唐者，因即所封之爵邑。且皆徇百姓見聞之偶習，要一時經制之權宜，概以至公，不無少貶。我太祖聖武皇帝，握乾符而起朔土，以神武而膺帝圖，四震天聲，大恢土宇，輿圖之廣，歷古所無。頃者耆宿詣庭，奏草申請，謂既成於大業，宜早定於鴻名。在古制以當然，於朕心乎何有！可建國號曰大元，蓋取《易經》乾元之義，茲大冶流形於庶品，孰名資始之功。予一人底寧於萬邦，尤切體仁之要，事從因革，道協天人。於戲！稱義而名，固非為之溢美；孚休惟永，尚不負於投艱。嘉與敷天，共隆大號！<br>　　小子此後敘述，稱蒙古為元朝，又因至元十六年，忽必烈汗滅宋，奄有中國，歿後廟號世祖，所以後文亦竟稱元世祖。閱者不要誤會，說我稱號兩歧。愛係以七絕一首道：<br>　　華夏由來屬漢家，何圖宋後遍胡笳？<br>　　史官據事鋪揚慣，我亦隨書不避瑕。<br>　　欲知元朝混一情形，請看官續閱下回。<br>　　本回敘蒙哥忽必烈之絕續，而首插兩軍遠征一段，所以承前回之末，接入本回正傳，非好為蕪雜也。有兀良合台之平西南，有旭烈兀之平西域，於是蒙哥汗決意侵宋。著書人詳於西征，略於南下，蓋因《宋史》當自成演義，不必瑣述，蠻戎各方，他處罕見，即《元史》亦多從略，悉心裒錄，正所以示特長耳。忽必烈班師稱汗，改元立號，雖隱啟紛爭之禍，而化野為文，入長中原，實於此基之。迭錄原教，未始非保存國粹之意。主非漢人，而文則從漢，故宋亡而文不亡，用夏變夷，此之謂歟？<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>