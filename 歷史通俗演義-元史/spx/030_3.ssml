<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　先是世祖嘗議立科舉法，未及舉行。至是乃命中書省頒定科條，科場每三歲一次，以皇慶三年八月為始，從士人本籍官司，於諸色戶內推舉，年及二十五，有孝行可稱，信義足述，以及經明行修的士子，以次敦遣。其或徇私濫舉，並應舉不舉的有司，監察御史肅政廉訪司，應體察究治。考試程式，蒙古色目人，第一場經問五條，《大學》、《論語》、《孟子》、《中庸》內設問，用朱氏章句集注，遇有義理精明，文詞典雅，乃算中選。第二場，策一道，以時務出題，限五百字以上。漢人南人第一場，明經經疑二問，《大學》、《論語》、《孟子》、《中庸》內出題，並用朱氏章句集注，結以己意，限三百字以上。經義一道，各治一經，《詩》以朱氏為主，《尚書》以蔡氏為主，《周易》以程朱為主，以上三經，兼用古注疏，《春秋》許用三傳，及胡氏傳，《禮記》用古注疏，限五百字以上，不拘體格。第二場，古賦，詔誥，章表。內科一道，古賦詔誥用古體，章表四六，參用古體。第三場，策一道，經史時務內出題，不矜浮藻，惟務直述，限一千字以上。蒙古色目人，願試漢人南人科目，中選者加一等注授。蒙古色目人作一榜，漢人南人作一榜，第一名賜進士及第，從六品。第二名以下，及第二甲，皆正七品，三甲皆正八品，兩榜並同，乃即下詔道：<break time="100ms" />　　惟我祖宗以神武定天下，世祖皇帝設官分職，徵用儒雅，崇學校為育材之地，議科舉為取士之方，規模宏遠矣。<break time="100ms" />　　朕以眇躬；獲承不祚，繼志述事，祖訓是式，若稽三代以來，取士各有科目，要其本末，舉人宜以德行為首，試藝則以經術為先，詞章次之，浮華過實，則所不取。爰命中書參酌古今，定其條制，其以皇慶三年八月為始。天下郡縣，興其賢者能者，充試有司。次年二月，會試京師，中選者朕將親策焉。<break time="100ms" />　　到了皇慶三年，改元延祐，八年開試舉人，至次年廷試，賜護都沓兒、張起岩等五十六人及第出身有差，分為兩榜。蒙古色目人為右，漢人南人為左，嗣是垂為常例。元代之有科舉，自延祐始，故詳紀之。仁宗復用齊履謙、吳澄為國子司業。履謙字伯恒，汝南人，幼習推步星歷諸術，及稍長，讀洙泗、伊洛遺書，窮理格物。至元二十九年，授為星歷教授，大德二年，擢任保章正，至大三年，升授侍郎，兼領冬官正事。仁宗即位，以履謙學行純篤，命教國學子弟。與吳澄並司教養。每五鼓入學，風雨寒暑，未嘗少怠。<break time="100ms" />　　吳澄字幼清，撫州人，宋末舉進士不第，隱居布水谷，讀書著述，夙負盛名。至元中曾召至燕京，欲授以官，澄乞歸養母，遂辭去。至大元年，復石為國子監丞，皇慶元年，授為司業，澄用宋程顥學校奏疏，胡瑗六學教法，朱熹學校貢舉私議，約為教法四條：一經學，二行實，三文藝，四治事，逐條規勉，不憚求詳。嗣因履謙改僉太史院事，澄以同學乏人，托病歸籍，學制稍廢。<break time="100ms" />　　仁宗復調履謙為司業。履謙律己益嚴，教道益張，嘗立升齋積分等法。每季考生徒學行，以次遞升，既升上齋，逾再歲，始與私試。詞理俱優為滿分，詞平理優為半分，歲終積至八分，得充高等，以四十人為額，然後集賢院及禮部歲選六人，充作歲貢。三年不通一經，及在學不滿一年，定章黜革，所以人人勵志，士多通材。元朝學術，惟皇慶延祐時，推為極盛。師道立則善人多，觀此益信。<break time="100ms" />　　仁宗又嘗將《貞觀政要》，《大學衍義》，並程復心所著《四書集注》，陸淳所著《春秋纂例》、《辨微疑旨》，及《資治通鑑》，《農桑集要》等書，悉令刊布，頒行學宮。復以宋儒周敦頤、程顥、程頤、張載、邵雍、司馬光、朱熹、張栻、呂祖謙，暨元儒許衡，學<break time="100ms" />宗洙泗，令從祀孔子廟廷，重儒尊道，也可謂元代第一賢君了。小子有詩詠道：<break time="100ms" />　　大元制典太荒唐，竟把儒生列匄倡！<break time="100ms" />　　幸有後王能干蠱，莘莘學子尚成行。<break time="100ms" />　　仁宗方有心求治，雅意得人，偏偏鐵木迭兒，得寵太后，從中播弄，舉佞斥賢，這也是元朝的氣數。欲知詳細，下回再述。<break time="100ms" />　　武宗在位四年，秕政甚多，惟孝友性成，不私天下，較之曹丕、蕭繹，相去遠矣！仁宗嗣服，首斥儉壬，召用老臣，並尊師重儒，興學育才，不愧為守文之主。至若科舉一端，以一日之長，即第其高下，似不得為良法。然曠觀古代，因選舉之窮，繼以科舉，殆亦有不得已之意，存於其間者。況科目亦曷嘗不得人乎？即如今日之廢科目，復選舉，弊端百出，罄竹難書，是選舉且不科目若也。元素賤儒，惟仁宗始注意及此，善善從長，故本回特備錄之。
    </voice>
</speak>
