<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　是時王~、陳宜中，並為丞相，意見不協，各自求去。至世傑敗潰，王~以二相在朝，反多顧忌，不如遣一人出督吳門。太后不從，~遂乞罷，因免相，未幾遂卒。還是死得乾淨。文天祥到臨安，上疏請分建四鎮，各專責成，亦不報。此時雖有明主，亦未能轉敗為勝，況婦人秉國乎！只把賈似道貶置循州，被監押官鄭虎臣拉死，總算為天下雪憤！罪不容於死。嗣是泰州失守，孫虎臣自殺，常州被屠，知州姚訔等戰死，劉師勇逸去，獨松關也被殘破，張濡不知去向。既而知州李芾，復殉難潭州，都統密佑，又遇害撫州。湖南、江西，盡為元有。宋廷又遣工部侍郎柳岳，赴元軍請和。伯顏憤然道：「汝國執戮我行人，所以興師問罪。從前錢氏納土，李氏出降，統是汝國祖制。汝國何不遵行？況汝國得天下於小兒，今亦由小兒失國，天道不爽，何必多言？」柳岳不得已還朝。復遣宗正少卿陸秀夫，再至元軍，求稱姪納幣。伯顏不從。降稱姪孫，亦不見許。陸秀夫還，陳宜中奏白太后，請再使元軍，求封為小國。太后依議，仍令柳岳賚表前行。到高郵，被民人嵇聳所殺。太后婦人，尚不足責，陳宜中堂堂宋相，厚顏如此，實是可殺。<break time="100ms" />　　元兵進降嘉興，陷安吉，直搗臨安。文天祥、張世傑請移三宮入海，自率眾背城一戰。陳宜中不以為然，商諸太后，遣監察御史楊應奎，奉了傳國璽印，出降元軍。伯顏受璽，並召宜中出議降事，宜中惶懼，夜遁溫州。張世傑憤甚，與劉師勇、蘇劉義等率所部入海。只文天祥尚是留著，太后令為右丞相，如元軍議降。天祥辭去相職，竟赴元軍面責伯顏。伯顏將他拘住，遂遣將入臨安府，封府庫，收圖籍符印，並脅宋太皇太后手詔諭降。<break time="100ms" />　　過了數日，遂擄帝顯及皇太后全氏，福王與芮等北去。只太皇太后謝氏，因疾暫留，後來亦被元兵舁出，送至燕都。惟度宗尚有二子，長名是，封益王，年十一歲；次名昺，封廣王，年六歲。當臨安緊急時，與母楊淑妃潛行出城，奔至溫州。陳宜中迎著，同航海赴福州，奉為嗣皇帝，尊楊淑妃為太后，同聽政。張世傑、蘇劉義、陸秀夫等繼至，復組織朝堂，仍命陳宜中為左丞相，都督諸路軍馬。還要用他，可笑可恨。張世傑等任官有差。那時文天祥亦自鎮江逃歸，浮海至閩，楊太后令為右丞相。嗣與宜中議事未協，出督南劍州。<break time="100ms" />　　元兵一面入廣州，摧鋒軍將黃俊戰死，一面破揚州，宋右丞相李庭芝，指揮使姜才被執，勸降不從，俱被害。閩中因此被兵，任你文天祥開府招軍，張世傑傳檄勤王，都弄得落花流水，不見成功，帝是與太后楊氏，捨陸登舟，今日走這裡，明日走那裡，受盡驚風駭浪，支持到兩年有餘，可憐那十餘歲的小皇帝，已受了急驚病，到了碙州，一命嗚呼！再立其幼弟昺，年僅八齡。陳宜中遁死海南，用陸秀夫為左丞相，與張世傑共秉朝政。秀夫正笏垂紳，猶把那大學章句，訓導嗣君。未免迂腐。<break time="100ms" />　　嗣聞元兵又至，復逃至厓山。元將張弘範，潛師至潮陽，先襲執了文天祥，復進兵厓山。張世傑又用這聯舟為壘的法兒，守住峽口，復用水泥塗艦，防備火攻。張弘範倒也沒法，只遣人招降，世傑不許。弘範分兵堵截，斷宋軍樵汲孔道。宋軍大困。元兵復四面攻擊，不由宋軍不走，就是赤膽忠心的張世傑，也只好斷維突圍，帶著十六舟，奪港自去。陸秀夫先驅妻子入海，自負幼帝同溺。太后楊氏撫膺大慟道：「我忍死至此，無非為了趙氏一塊肉，今還有甚麼望頭？」也赴海死。世傑至海陵山下，適遇颶風大作，遂焚香禱天道：「我為趙氏，也算竭力，一君亡，又立一君。今又亡了，我尚未死，還望敵軍退後，別立趙氏以存宗祀。若天意應亡趙氏，風伯有靈，速覆我舟！」言已，舟果覆，世傑亦溺死。<break time="100ms" />　　宋自太祖至帝昺，共三百二十年，若從南渡算起，共一百五十二年。小子走筆至此，也覺滿腹悽愴，欲做一首弔宋詩，想了半晌，竟無一字，只記得文信國文天祥封信國公。目擊厓山詩，很是沉痛。諸君試一閱看，其詩曰：<break time="100ms" />　　長平一坑四十萬，秦人歡忻趙人怨，大風吹砂水不流，為楚者樂為漢愁。兵家勝負常不一，干戈紛紛何時畢？必有天吏將明威，不嗜殺人能一之；我生之初尚無疚，我生之後遭陽九，厥角稽首二百州，正氣掃地山河羞！身為大臣義當死，城下師盟愧牛耳。閒關歸國洗日光，白麻重拜不敢當！出師三年勞且苦，咫尺長安不可睹！非無虓虎士如林，一日不戒為人擒。樓船千艘下天角，兩雄相遭相噴薄。古來何代無戰爭，未有鋒蝟交滄溟。游兵日來復日往，相持一月為鷸蚌。南人志欲扶崑崙，北人氣欲河帶吞。一朝天昏風雨惡，炮火雷飛箭星落。誰雄誰雌頃刻分，流屍浮血洋水渾。昨朝南船滿崖岸，今朝只有北船在。昨夜兩邊枹鼓鳴，今夜船船鼾睡聲。北家去軍八千里，推牛釃酒人人喜。惟有孤臣淚兩垂，明明不敢向人啼，六飛杳靄知何處，大水茫茫隔煙霧。我期借劍斬佞臣，黃金橫帶為何人？<break time="100ms" />　　欲知文信國後事，試看下回便知。<break time="100ms" />　　本回敘南宋亡國，獨於攻守襄陽事，敘述較詳，蓋襄陽為南宋咽喉，襄陽一失，南宋之亡，可翹足待也。此外俱從簡略，隨筆敘上，此由《宋史》當有專屬，不必於《元史》中詳述。惟於賈似道、陳宜中之誤國，文天祥、張世傑、陸秀夫之盡忠，仍行表白。彰善癉惡，史家之責，著書人夙存此志，不嫌煩復也。且觀其全回用筆，一氣趕下，「嘈嘈切切錯雜彈，大珠小珠落玉盤」，此文似之。
    </voice>
</speak>
