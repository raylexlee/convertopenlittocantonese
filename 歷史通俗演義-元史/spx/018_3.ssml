<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　翌日，速不台挈數騎出營。約半日，方回見拔都道：「此去有漷寧河，上流水淺可渡，中復有橋，若渡過此河，便是馬加城。我軍不若誘敵出來，佯與上流爭殺，我恰從下流結筏潛渡，繞出敵後，絕他歸路；他既腹背受敵，哪得不敗！」拔都點頭道：「此計甚善，明日即行！」速不台道：「事不宜遲，我去夤夜結筏便是，大約明日下午，上流也好進兵了。」拔都應允，速不台引兵自去。<break time="100ms" />　　翌晨，拔都即升帳點兵，未午飽食，便出軍至漷寧河。貝拉得了偵報，果然發兵來爭，此時蒙古兵見他中計，越發耀武揚威，亂流爭渡。到了橋邊，貝拉兵雜集如蟻，槍刀並舉，弓箭齊施，蒙古兵連番奪橋，統被殺退。惱動猛將八哈禿，左手持盾，右手執刀，大聲喝道：「有膽力的隨我來！」聲甫絕，得敢死士百人，跟著八哈禿上橋，只向敵兵多處殺入。餘眾亦從後隨上。待殺過了橋，八哈禿身上，矢如蝟集，狂叫而死，敢死士亦亡了三十名。一將功成萬骨枯。貝拉退回城中，速不台方才渡河。拔都惱悵異常，便欲還軍。速不台道：「王欲歸自歸，我不拔馬加城，誓不收兵！」遂引兵進攻馬加城，拔都不欲同往，便在河濱紮營。惟諸將爭請進攻，乃撥兵相助。貝拉自爭橋後，頗畏蒙古軍兇猛，及速不台兵到，益加恟懼。嗣見蒙古兵越來越多，竟從夜間潛遁，城遂陷。速不台及諸將，返報拔都。拔都尚有餘憤，語諸將道：「漷寧河戰時，速不台誤約遲到，致喪我良將八哈禿！」速不台道：「我曾說下午發兵，乃午前已經進攻，彼時我結筏未成，何能渡河相救？」諸將亦各為解免，且謂現已奪得馬加城，不必追憶前事，拔都方才無言。<break time="100ms" />　　越數日，復分軍追貝拉，聞貝拉逃入奧斯，躡跡而進，所過殺掠，歐羅巴洲全土震動，捏迷思即今之德意志。諸部民均欲荷擔遠遁。忽蒙古軍中，傳到急訃，乃是窩闊台汗逝世，第六後乃馬真氏稱制了。拔都急遣貴由先歸奔喪，一面部署軍馬，班師東還。小子有詩詠蒙古西征道：<break time="100ms" />　　歐亞風原等馬牛，兵鋒忽及盡成愁；<break time="100ms" />　　若非當日鼎湖訃，戰禍已教遍一洲！<break time="100ms" />　　欲知窩闊台汗臨歿情形，且從下回說明。<break time="100ms" />　　拔都西征欽察，即今俄羅斯東部，至分軍入波蘭，入馬加，則已在東歐地矣。波蘭近為俄、奧、德三國所分，（近自歐洲大戰，德敗俄亂，歐洲各國始許波蘭獨立。）馬加即匈牙利也，匈牙利之北，即奧大利亞國，亦稱奧斯，向與匈牙利國，或合或分，今則合為一國，故又名奧斯馬加。蒙古軍亦曾至奧斯地，奧斯馬加之西，即德意志聯邦，日耳曼與捏迷思，皆德國聯邦之一部分也。明宋濂等修《元史》因歐、亞間之地理未明，故於拔都西征事，多略而不詳。近儒所譯西史，亦人地雜出，名稱互歧，本回參考中西史乘，兩兩對勘，擇要匯敘；而於烈婦之殉夫，猛將之死義，且裒輯遺聞，力為表彰，是足以補中西史乘之闕，不得以小說目之！
    </voice>
</speak>
