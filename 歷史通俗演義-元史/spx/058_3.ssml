<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　這是至正十六年起，至二十一年間事。點醒年月，萬不可少。惟這四五年間，北方一帶，原是兵戎倥傯，南方一帶，恰亦擾亂不已。小子只有一枝筆，不能並敘，所以將北方事總敘一段，稍有眉目，才好說到南方。南方的徐壽輝，自僭據江西後，遣倪文俊陷淝陽，應五十五回及本回全文。進破中興路。元統帥朵兒只班戰死。文俊復轉拔漢陽，迎壽輝入居，據為偽都。淝陽人陳友諒，粗知文墨，初投文俊麾下，為簿書掾，尋亦自領一軍，幾與文俊相埒。文俊佯奉壽輝，暗思行逆，被友諒察覺，襲殺文俊，並有其眾，自稱平章政事。盜賊行逕，大率類是。一面親督水師，順流而下，直搗安慶。淮南行省左丞餘闕，正奉詔守安慶城，號令嚴明，防戍慎固，江淮推為保障。至是督軍堵禦，屢敗友諒軍。友諒忿甚，飛召饒州黨魁祝寇，巢湖黨魁趙普勝，水陸畢集，直逼城下。闕徒步提戈，開城血戰，殺斃敵兵無數，闕亦身中十餘槍，方入城暫憩，西門已被攻入，火燄沖天，自知事不可為，引刀自剄。妻耶卜氏，子德生，女福童，皆赴井死。守臣韓建，亦闔門被害。居民誓不從賊，多被焚死。友諒又進陷龍興，殺死平章政事道童，再派悍將王奉國，引兵寇信州。江東廉訪副使伯顏不花的斤，自衢州往援，與守兵內外夾擊，戰退奉國，既而友諒弟友德，又前來接應奉國，再行攻城，日夜鏖戰，不分勝負。嗣因城中食盡，至殺老弱以餉士卒，軍心雖未渙散，卒因乏力支持，竟被奉國等攻入，伯顏不花的斤及守將海魯丁等，皆戰死。死事諸臣多半錄入，以表孤忠。<break time="100ms" />　　友諒既略地千里，亦思南面自尊，稱孤道寡，適壽輝欲徙都龍興，引兵東下。至江州，友諒設伏城西，自服櫜鞬出迎。及壽輝入城，門閉伏發，竟將壽輝所部親兵，盡行殺死。只饒了壽輝，及文吏數人與之東行，仗著戰艦數十艘，攻入太平。太平係朱元璋所略地，留守花雲，及養子朱文遜等，力戰被擒，不屈而死。<break time="100ms" />　　友諒志益驕縱，急謀僭竊，進據采石磯，募壯士數人，佯使白事壽輝前，俟壽輝接見，由壯士袖出鐵錘，奮力猛擊，撲塌一聲，壽輝的頭顱，化作兩截，腦漿迸流，死於非命。想做皇帝的趣味。友諒遂以采石五通廟為行殿，稱皇帝，國號漢，改元大義，仍以鄒普勝為太師，張必先為丞相。方擬排班行禮，忽然天昏似墨，石走沙飛，似車輪般的旋風，從大江吹來。小子有詩詠道：<break time="100ms" />　　莫言天命本無常，盜賊終難作帝王。<break time="100ms" />　　試看飈風江上卷，怒威我已仰穹蒼。<break time="100ms" />　　欲知後事如何，且至下文說明。<break time="100ms" />　　察罕帖木兒起自潁邱，仗義討賊，一戰而破羅山，二戰而定河北，三戰而復陝州，四戰而下汴梁，五戰而入山東，出奇制勝，所向必克，何其智且勇也！雖與孛羅互鬥，似犯蚌鷸相爭之忌，然孛羅實為禍始，不得盡為察罕咎，惟田豐詐降，禍生不測，以智勇之察罕帖木兒，竟為小丑謀斃，良將亡，胡運終矣！若徐壽輝僭號蘄水，起訖共十年，卒斃命於陳友諒之手，盜性靡常，何知仁義，以視田豐、王士誠輩，狡黠相似，而兇暴尤過之。然察罕帖木兒之死，似屬可悲；徐壽輝之死，殊不足惜。觀此回之用筆，不特一詳一略，隱寓機緘，而一可悲一不足惜之意，亦流露於楮墨間。文生情耶！情生文耶！即文見情，是在閱者。
    </voice>
</speak>
