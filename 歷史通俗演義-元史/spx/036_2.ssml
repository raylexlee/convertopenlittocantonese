<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　惟在京逆黨，如鐵失輩，尚逍遙法外，特命中書右丞相旭邁傑，御史大夫紐澤，率兵到京，立將鐵失、失禿兒、赤斤鐵木兒、脫火赤、章台等，拿下正法，餘如逆黨爪牙，亦飭令旭邁傑、紐澤，徹底查拿，毋得瞻徇，應加刑法，候復奏定議。<break time="100ms" />　　鐵失等聽著旭邁傑宣詔，開口便抬出先皇帝三字，已是魂魄飛揚；及讀到「拿下正法」四字，越嚇得心驚膽戰，意欲起身逃竄，只見兩邊排著衛士，好似天羅地網一般，插翅難飛。旭邁傑讀罷詔敕，即叫衛士過來，將鐵失等除去冠帶，命即正法。霎時間頭都落地，數道靈魂，入阿鼻地獄中去了。<break time="100ms" />　　若有地獄，當為此輩特設。<break time="100ms" />　　鐵失等既伏誅，旭邁傑即刻進城。搜拿諸王月魯不花、按梯不花、曲呂不花、孛羅兀魯思不花，及鐵失弟索諾木，一並發交法司，並查得御史台經歷朵兒只班，御史撤兒塔罕、兀都蠻郭、也先忽都等，素依附鐵失，朋比為奸，遂並行奏復。月魯不花等擬賜死，朵兒只班等擬充戍，至復詔到來，俱減罪一等，擬賜死的減為充戍，擬充戍的減為免官。<break time="100ms" />　　時中書平章政事張珪，聞得此詔，獨勃然道：「國法上強盜不分首從，發冢傷屍者亦死；索諾木嘗從弒逆，親斲丞相拜住右臂，乃反欲保他生命麼？」遂繕就奏牘，遣陳行在，略稱賬黨不宜逭誅，索諾木加刃故相，親與逆謀，乞速付顯戮以快人心等語。於是新帝准奏，即將索諾木梟首，流月魯不花於雲南，按梯不花於海南，曲呂不花於奴兒乾，孛羅及兀魯思不花於海島，朵兒只班等皆褫職為民，一場逆案，總算處置明白，內外肅清。<break time="100ms" />　　新帝乃啟駕入京，親御大明殿，受諸王百官朝賀。禮成，追尊皇考晉王為皇帝，廟號顯宗，皇妣弘吉剌氏為宣懿淑聖皇后。嗣復上先皇尊諡為睿聖文孝皇帝，廟號英宗。擬定次年改元，號為泰定元年。<break time="100ms" />　　台官復奏言曩時鐵木迭兒專政，誣殺楊朵兒只、蕭拜住、賀伯顏、觀音保、鎖咬兒哈的迷失，杖竄李謙亨成珪，罷免王毅、高昉、張志弼，天下咸知蒙冤，請旨昭雪。隨即頒詔，命存者召還錄用，死者贈官有差。旭邁傑又上言逆黨作亂，諸王買奴趕赴晉邸，願效死力，且言不除元凶，陛下美名不著，天下後世，無從察知。聖衷嘉納，屢承獎諭，令臣等考查懿戚，能自拔逆黨，為國效忠，莫如買奴一人，應加封賞以示激勸。因此買奴將賞泰寧縣五千戶，受爵泰寧王。又頒賞討逆功臣，賜旭邁傑金十錠，銀三十錠，鈔七十錠；倒剌沙為中書左丞相；倒剌沙曾與鐵失密議，理應加罪，胡反得遷擢，其私可知！知樞密院事馬某沙，御史大夫紐澤，宣政院使鎖禿，應加授光祿大夫，各賜金銀鈔有差；追贈故丞相拜住為太師，爵東平王，諡忠獻，稱為清忠一德功臣，授其子答兒麻失里為宗仁衛親軍都指揮使，賞功錄舊，恤死褒生，泰定初政，人民稱美。轉瞬間已是元年，小子因新帝歿後，木得立諡，史家亦稱為泰定帝，所以後此稱帝，我亦云然。上文統稱新帝，與前數帝繼位時名號不同，即是此意。元夕御殿，朝賀禮儀，悉如舊制，不必贅述。惟敕諸王各還本部，並召還圖帖睦爾於瓊州，阿木哥於大同。會浙江行省左丞趙簡，能開經筵，及擇師傅，令太子及諸王大臣子孫受學，泰定帝乃命平章政事張珪，翰林學士承旨忽都兒都魯迷失，學士吳澄，集賢直學士鄧文原，以《帝範》、《資治通鑑》、《大學衍義》、《貞觀政要》等書，指日進講。一面冊定皇后弘吉剌氏，名叫巴巴罕。特書其名，一正《元史本紀》誤名為氏之訛，一正後來下嫁燕帖木兒之罪。並立皇子阿速吉八一作阿蘇奇布。為皇太子。冊立之日，天大風雨，四面晦霾，官民頗為驚愕。已兆不祥。泰定帝不以為意，復選了兩個麗姝，作為妃嬪，一名必罕，一名速哥答里，皆出弘吉剌氏，且係一對姊妹花。父名買住罕，曾封袞王，這且按下慢表。都為後文埋根。<break time="100ms" />　　且說泰定帝即位改元後，有事太廟，忽然廟內神主，失去兩座，一是仁宗神主，一是仁宗後神主。先是太常博士李好文，曾建議在廟神主，應用木製，不宜金飾，所有金玉祭器，須貯諸別室，免致遺失等語。無如元代定制，神主概制以金，當時以李博士議論近迂，不足採用，況且宗廟社稷，各有守官，何人敢來盜竊，因此率由舊章，並未改革。至此竟有神主被盜一事，當令守京各官，派捕緝獲，偏偏追索十日，毫無贓證。監察御史宋本、趙成慶、李嘉賓等，奏言盜竊太廟神主，由太常守衛不謹，應即議罪。奏入不報。是時參知政事馬剌，兼領太常禮儀使，且有升遷左丞消息。惱動了平章政事張珪，抗言太常奉守宗祐，責有攸歸，今神主被竊，應待罪而反遷官，賞罰不明，紀綱倒置，上何以謝祖靈，下何以懲盜風，應持以宸斷，嚴核功過，方可報本追遠，黜貪懲邪。這數語說得詳明痛切，總道泰定帝准詞究辦，不料待了數日，也無批敕，只馬剌升遷事，才算打消。
    </voice>
</speak>
