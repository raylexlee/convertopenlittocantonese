<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說窩闊台汗返國後，以金主背和殺使，復親自出師至居庸關，為拖雷後援。忽得暴疾，昏憒不省人事，乃召師巫卜祝。巫言金國山川神祇，為了軍馬擄掠，屍骨堆積，以此作祟，應至各山川禱祀，或可禳災。既而命巫往禱，病仍不癒，且反加重。巫返謂祈禱無益，必須由親王代死，方可告痊。正說著，窩闊台汗忽開眼索飲，神氣似覺清醒，左右以巫言告，窩闊台汗道：「哪個親王，可為我代？」言未已，忽報拖雷馳來問疾。由窩闊台召入，與述巫言。拖雷道：「我父親肇基擇嗣，將我兄弟內，選你做了大汗，我在哥哥跟前，忘著時要你提說，睡著時要你喚醒。如今若失了哥哥，何人提我？何人喚我？且所有百姓，何人管理？不如我代了哥哥罷！我出征數年，屠掠蹂躪，造成無數罪孽，神明示罰，理應殛我，與哥哥無涉！」遂召師巫入告道：「我代死罷，你禱告來！」師巫奉命出去。過了片晌，又取水入內，對水誦咒畢，即教拖雷飲訖。拖雷飲著這水，好似飲酒一般，覺得頭暈目昏，便向窩闊台汗道：「我若果死，遺下孤兒寡婦，全仗哥哥教導！」窩闊台汗應著，拖雷便出宿別寢，是晚竟逝世了。本段文字，從《秘史》採來，並非著書人捏造，但事之真偽，不可考實，而蒙俗信巫，或有此離奇之史。拖雷生有六子，長即蒙哥，次名末哥，一作默爾根。三名忽都，一作瑚圖克圖。四即忽必烈，五即旭烈兀，六名阿里不哥。一作阿里克布克。後來蒙哥、忽必烈，皆嗣大汗位，忽必烈且統一中原，待後慢表。<break time="100ms" />　　且說拖雷死後，蒙古兵經略中原，要推速不台為主帥。速不台尚未至汴，金主守緒，先已東走。原來汴京城內，食糧已盡，括粟民間，不及三萬斛，已經滿城蕭索，餓莩載途。兼且城中大疫，匝月間死數十萬人。金主知大勢已去，乃集軍士於大慶殿，諭以京城食盡，今擬親出禦敵；遂命右丞相薩布，平章博索等，率軍扈從，留參政訥蘇肯，樞密副使薩尼雅布居守，自與太后皇后妃主等告別，大慟而去。既出城，茫無定向。諸將請往河朔，乃自蒲城東渡河，適大風驟起，後軍不能濟，蒙古將輝爾古納追至，殺斃無算，投河自盡者六千餘人。金元帥賀德希戰死。<break time="100ms" />　　金主渡河而北，遣博索攻衛州，不意蒙古將史天澤復自真定殺到。博索連忙遁還，走告金主，請速幸歸德。金主遂與副元帥阿里哈等六七人，乘夜登舟，潛涉而南，奔歸德府。諸軍聞金主棄師，沿路四潰。歸德總帥什嘉紐勒緷，迎見金主，稟告各軍怨憤情形，乃歸罪博索，梟首伏法。跋胡疐尾，亡象已見，即殺博索，亦屬無益。嗣遣人至汴京，奉迎太后及后妃，誰知汴京裡面，又鬧出一樁天大的禍案。<break time="100ms" />　　先是金主守緒出走時，命西面元帥崔立，駐守城外。崔立性甚淫狡，潛謀作亂，聞歸德有使來迎兩宮，他即帶兵入城，問訥蘇肯及薩尼雅布道：「京城危困已極，你等束手坐視，做甚麼留守？」二人尚未及答，他即麾兵將二人殺死。隨即闖入宮中，向太后王氏道：「主子遠出，城中不可無主，何不立衛王子從恪？他的妹子，曾在北方為後，應十二回。立了他，容易與北軍議和。」太后戰慄不能答，崔立遂矯太后旨，遣迎從恪，尊為梁王監國。自稱太師都元帥尚書令鄭王，兄弟黨羽皆拜官。並托辭金主出外，索隨駕官吏家屬，徵集婦女至宅中，有姿色者迫令陪寢，每日必十數人，晝夜裸淫，尚嫌未足。且禁民間嫁娶，聞有美女，即劫入內室，縱情戲狎，稍有不從，立即加刃。百姓恨如切骨，只有他的爪牙，說他功德巍巍，莫與比倫。名教掃地。正欲建碑勒銘，忽報速不台大軍到了。諸將問及戰守事宜，他卻從容談笑道：「我自有計！」是晚，即出詣速不台軍前，與速不台議定降款。還城後，搜括金銀犒軍，脅迫拷掠，慘無人道，甚至喪心昧良，賣國求榮，竟把那金太后王氏，皇后圖克坦氏，以及梁王從恰，荊王守純，暨各宮妃嬪，統送至速不台軍，作為犒軍的款項。看官，你想毒不毒，凶不兇呢？史稱荊、梁二王，為速不台所殺，其餘后妃人等，押送和林，在途艱苦萬狀，比金擄徽、欽時為尤甚。小子敘此，不禁潸然，有詩為證：<break time="100ms" />　　豈真天道好循環？北去和林淚血斑。<break time="100ms" />　　回憶徽欽當日事，先人慘刻後人還。<break time="100ms" />　　汴京失陷，後事如何，俟小子下回交代。<break time="100ms" />　　金至哀宗，已不可為矣。哈達名為良將，而臨陣多疑，不能決斷，欲以之敵蒙古軍，勇怯懸殊，宜乎其有敗無勝也！金主守緒，城下乞盟，遣子入質，應亟籌生聚教訓之道，外慎邦交，內固國事，則金雖殘弱，尚可圖存。乃議和之口血未乾，而戕使之釁端又啟；申福擅殺，不聞加罪，卒之寇氛又逼，汴京益危，日暮途窮，去將焉適！加以逆臣叛國，背主求榮，后妃可作犒款，都城可作贄儀，雖曰天道好還，前之迫人也如此，後之迫於人也亦如此；然亦何嘗非人事致之耶？本回全敘亡金事跡，而金之所以致亡，已躍然紙上。徒謂其錄述之詳，猶皮相之見也。
    </voice>
</speak>
