<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　拜住五歲喪父，賴母教養成人。母怯烈氏年二十二，寡居守節，拜住有所動作，必稟承母訓，偶一越禮，母即譙訶不少貸，以此飭躬維謹，煉達成材。不沒賢母。初襲為宿衛長，尋進任大司徒，熟諳掌故，饒有聲望。英宗在東宮時，已聞拜住名，遣使召見。拜住道：「嫌疑所關，君子宜慎！我掌天子宿衛，私自往來東宮，我固得罪，皇太子亦感不便，請為我善辭！」來使返報英宗，英宗稱善不置。<break time="100ms" />　　既即位，即擢拜住平章政事，且隨時召見，令他密訪奸黨。拜住日夕留意，既略聞黑驢等事，便入奏英宗。英宗命內外官吏設法偵查，果得黑驢等謀變詳情。原來英宗有心報本，擬四時躬享太廟，命禮部與中書翰林等集議典禮。議畢復奏，無非踵事增華，所有法駕祭服，應格外修備，先祭三日，宜出宿齋宮，表明誠潔等情，英宗自然准奏。黑驢等既已聞命，便與失列門商議，將乘英宗出宿齋宮，遣盜入刺。會英宗復擢拜住為左丞相，把哈克繖罷職，命出任嶺北行省。哈克繖悻悻不平，走告失列門，失列門即引為同志，復陰報亦列失八，決議提早行事，改圖廢立，誰知謀變益亟，漏泄愈快。<break time="100ms" />　　英宗既知此事，立召拜住入議。拜住道：「這等好人，擅權已久，早應把他誅黜；今幸上天癉惡，得泄逆謀，及此不除，更待何時！」英宗尚未及答，拜住復道：「當斷不斷，反受其亂。萬一奸黨生疑，弄兵構禍，恐怕都門以內，必致大亂。」英宗動容道：「朕志已決，卿為我效力，擒此奸邪！」拜住即退，召集衛士千名，四處擒拿，不到一日，已將黑驢、失列門、哈克繖、脫忒哈等，一律拿到，復把亦列失八，亦擒出宮中。罪人既得，即復奏英宗，請交刑官鞫問。英宗道：「他若借太皇太后為詞，朕反措詞為難，不如速誅為是！」此言甚是。拜住領命，即飭將四男一婦，如法捆鳥邦，推出國門外，斬首伏法。小子有詩詠此事道：<break time="100ms" />　　上蒼覆幬本無私，莫謂天心不一知！<break time="100ms" />　　禍福惟憑人自召，及身戮沒悔嫌遲。<break time="100ms" />　　五犯伏法以後，未知鐵木迭兒有無獲罪！容至下回敘明。<break time="100ms" />　　本回賡續前文，仍是敘述奸黨，肆行不法事。開首錄太皇太后冊文，所以明禍階之有自。太皇太后為順宗正妃，母以子貴，築宮頤養，二子一孫，皆為天子，自來后妃之極遇，鮮有逾此者。乃東朝既正，淫恣無忌，內則亦列失八用事，外則鐵木迭兒、失列門、哈克繖等，朋比為奸，至於宮廷謀變，幾成大逆，微丞相拜住，不待南坡之弒，而英宗已飲刃矣。故本回為群奸立傳，實不啻為太后立傳，宮闈濁亂之弊，固有若是其甚者！
    </voice>
</speak>
