<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　先是西域分封，共有四國，自察合台汗也先不花，並有窩闊台汗地，卻成了鼎足三分。應三十二回。也先不花死後，國勢漸衰，至元順帝至正十九年，察合台後裔特庫爾克嗣位，復簡閱軍馬，征服叛亂。麾下有屬酋帖木兒，係蒙古疏族，強健善戰，所向有功。特庫爾克死，子愛里阿司嗣與帖木兒不協。帖木兒遂佔據中央亞細亞，自行建國，奠都撤馬兒罕。嗣復逐愛里阿司，並有察合台汗國全土。適伊兒國汗亞爾巴孔，係旭烈兀弟，阿里不哥遠孫。庸弱不振，部下多分據獨立，互爭不已，帖木兒又代為討平，乘勢佔領，兩國並合為一。只有一欽察汗國，與他抗衡。欽察汗統轄阿羅思各部，威振西方，拔都遠孫月即別汗，及子札尼別汗二代，驅役阿羅思諸侯，氣燄尤盛。莫斯科大公宜萬一世，最得欽察汗信任，借勢營殖，後來俄羅斯肇興，實基於此。札尼別死，篡弒相繼，國又大亂，阿羅思諸侯，亦各圖分立。帖木兒引軍入援，鎮定全境，扶立脫克達米昔為欽察汗。及帖木兒還軍，脫克達米昔別圖拓地，侵入帖木兒境內。帖木兒怎肯干休！即親率大軍問罪，逐去脫克達米昔，另立一汗，叫作可里的克。表面上令他管轄，實際上仍歸自己節制，彷彿近今國際法上，所稱的被保護國。<break time="100ms" />　　帖木兒既併吞西域，復南略印度，侵母兒坦，陷疊爾黑。旋因突厥遺種阿斯曼國即今土耳其國。部長，名巴賈塞脫，連結阿非利加洲的埃及國，夾擊帖木兒屬地，帖木兒即還軍拒戰。一戰破埃及軍，再戰擒巴賈塞脫，略定小亞細亞全境，兵威大震，遂招集蒙古各王族，大舉而東，竟欲規復中原，混一區宇，仍追效那元太祖的雄圖，元世祖的宏業。無如天已厭元，不使再振，這位大名鼎鼎的帖木兒，竟中道病亡，未損明朝片土。此事已在永樂年間，他日演述《明史》，再當詳細交代，本書至元亡為止，不過應二十四回，及三十二回中，曾敘及西域四汗國事，若非補入此段，反似上文虛懸，無所歸結。看官如嫌簡略，請看日後出版的《明史演義》，自知分曉。小子欲就此擱筆，惟尚有俚句四首，錄述於後，作為全書的總束，看官不要誚我畫蛇添足哩！詩曰：<break time="100ms" />　　開疆容易守疆難，文治無聞運已殘；<break time="100ms" />　　八十九年元社稷，徒留戰史付人看！<break time="100ms" />　　累朝佞佛太無知，釋子居然作帝師；<break time="100ms" />　　果有如來應一笑，百年幻夢被僧欺。<break time="100ms" />　　到底華夷俗不同，上烝下亂竟成風；<break time="100ms" />　　濠梁幸有真人出，才把腥羶一掃空。<break time="100ms" />　　大好江山付劫灰，前車已覆後車來；<break time="100ms" />　　須知殷鑒原非遠，試看全書六十回。<break time="100ms" />　　本回為結束文字，故於元末各將帥，及東南諸寇盜，一齊敘過，如風掃殘雲，倏然而盡。至後段述及四汗國事，亦隨敘隨略，傳所謂其興也勃，其亡也忽者，文境殆似之矣。或謂如許大事，一回了畢，究嫌太簡，不知朱明之平定南方，應屬諸《明史》中，細評中已屢次說明。至若帖木兒之奄有西域，亦在元亡後數十年間，必欲於此詳述，試問元、明兩代，將從何處分界耶？故宜詳者不厭其煩，宜簡者不嫌其略，著書人固自有深意也。
    </voice>
</speak>
