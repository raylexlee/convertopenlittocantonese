<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十三回<break time="100ms" />　　隆孝養迭呈冊寶　泄逆謀立正典刑
    </voice>
    <voice name="zh-HK-WanLungNeural">
        <break time="100ms" />
			　　卻說趙世延為四川平章政事，雖經逮問，究竟燕蜀遼遠，往返需時，未能刻日到京。京中帝位已虛，太子應承大統，自然擇日登陛，遂於三月十一日即帝位於大明殿。循例大赦，當即頒詔道：<break time="100ms" />　　洪維太祖皇帝，膺期撫運，肇開帝業；世祖皇帝，神機睿略，統一四海，以聖繼聖；迨我先皇帝至仁厚德，涵濡群生，君臨萬國，十年於茲。以社稷之遠圖，定天下之大本，協謀宗親，授予冊寶。方春宮之與政，遽昭考之賓天，諸王貴戚，元勛碩輔，咸謂朕宜體先帝付托之重，皇太后擁護之慈，既深繫於人心，詎可虛於神器？合詞勸進，誠意交孚，乃於三月十一日即皇帝位於大明殿，可大赦天下，咸與維新！此詔。<break time="100ms" />　　即位後，追號先帝為仁宗皇帝，尊皇太后弘吉剌氏為太皇太后，皇后鴻吉哩氏為皇太後。先是皇太后擬專國政，以和世▉少有英氣，恐不易制，不若太子碩德八剌，較為謙和，因此亦勸仁宗舍姪立子。仁宗既受權奸的慫慂，復承母后的勸告，所以決定主意，立碩德八剌為太子。<break time="100ms" />　　至仁宗殂後，太子居喪，所有政務，太后擬專任鐵木迭兒，獨斷獨行，偏太子嘗出來干涉，免不得有些介意，到了即位的日子，太后也算來賀。太子見了太后，詞色少嚴。太后回至興聖宮，暗自悔恨道：「我不該命立此兒！」死多活少，亦可少休。嗣是太后變喜成憂，漸漸的釀成疾病了。惟太皇太后冊文，元代未有此舉，乃由詞臣珥筆，敬謹撰成。其文云：<break time="100ms" />　　王政之先，無以加孝，人倫之本，莫大尊親，肆予臨御之初，首舉推崇之典。恭維太皇太后陛下，仁施溥博，明燭幽微，爰自居淵潛之宮，已有母天下之望。方武宗之北狩，適成廟之賓天，旋克振於乾綱，諒再安於宗祐，雖有在躬之曆數，實司創業之艱難，儀式表於慈闈，動協謀於先帝，莫究補天之妙，尤如扶日之升。位履至尊，兩翼成於聖子；嗣登大寶，復擁佑於藐躬，矧德邁塗山，功高文母，是宜加於四字，或益衍於徽稱。謹奉玉冊玉寶，加上尊號，曰：儀天興聖慈仁昭懿壽元全德泰寧福慶徽文崇佑太皇太后。於戲！茲雖涉於虛名，庶庸申於善頌。九州四海，養未足於孝心；萬歲千秋，願永膺於壽祉。錄太皇太后冊文，所以愧之也。<break time="100ms" />　　又有皇太后冊文一篇，亦寫得玉潤珠圓。其文云：<break time="100ms" />　　坤承乾德，所以著兩儀之稱；母統父尊，所以崇一體之號。故因親而立愛，宜考禮以正名。恭惟聖母溫慈惠和淑哲端懿，上以奉宗祧之重，下以敘倫紀之常，恢王化於二南，嗣徽音於三母，輔佐先考，憂勤警戒之慮深，擁佑眇躬，撫育提攜之恩至。迨於今日，紹我不基，規模一出於慈闈，付托益彰於祖訓。致天下之養以為樂，未足盡於孝心；極域中之大以為尊，庶可尊其懿美。式遵貴貴之義，用罄親親之情，謹遣某官某奉冊上尊號曰皇太后。伏維周宗綿綿，長信穆穆，備洛書之錫福，粲坤極之儀天，啟佑後人，永錫胤祚！元代之立皇太后，莫如仁宗後之正，且亦獲令終，故亦舉冊文並錄之。<break time="100ms" />　　太皇太后及皇太后，遞受諸王百官朝賀，說不盡的繁文縟節，小子也不必細敘。<break time="100ms" />　　單說太子碩德八剌既已嗣位，因身後廟號英宗，小子此後遂沿稱英宗二字。英宗大赦後，復封賞群臣，特進鐵木迭兒為上柱國太師，並詔中外毋沮議鐵木迭兒敕令。鐵木迭兒愈加橫行，降李孟為集賢侍講學士，召他就職。在鐵木迭兒的意思，逆料李孟必不肯來，就好說他違旨不臣，心懷怨望，大大的加一罪名。不料李孟聞命，欣然就道。途次遇著翰林學士劉賡，正來慰問，遂與偕行至京，立赴集賢院中。<break time="100ms" />　　宣徽使以聞，並奏請李孟到任，例應賜酒。英宗愕然道：「李道復乃肯俯就集賢麼？」適鐵木迭兒子巴爾濟蘇在側，便與語道：「你等說他不肯奉命，今果何如？」巴爾濟蘇俯首無言。英宗復召見李孟，慰勞有加，由是讒不得行。李孟嘗語人道：「老臣待罪中書，無補國事，聖恩高厚，不奪俸祿，今已老了，欲圖報稱，恐亦無及了！」英宗聞言，格外稱善。未幾卒於官，御史累章辨誣，有旨復職，尋復追贈太保，進封魏國公，諡文忠。史稱皇慶延祐時，每一亂命，人必謂由鐵木迭兒所為，得一善政，必歸李孟，所以中外知名。可奈母后擅權，僉人用事，以致懷忠未遂，齎志以終，這也真是可惜呢！究竟流芳百世，不同遺臭萬年，人亦何苦為鐵木迭兒，不為李道復耶。<break time="100ms" />　　是年五月，英宗幸上都，鐵木迭兒隨駕同去。他想中害留守賀巴延，使人往報，故意遲延一日。巴延計算道里，須五日方到，不料第四日午後，車駕已抵上都，累得巴延手忙腳亂，不及衣冠，先迎詔使，隨後方穿了朝服，出迎英宗。俟英宗入居行宮，鐵木迭兒即劾奏巴延便服迎詔，坐大不敬罪，請即嚴懲。英宗不欲究治，偏鐵木迭兒抗聲道：「如此逆臣，還好姑息麼？此時不嚴行究辦，將來臣工玩法，如何處治？」說得英宗不能不從。遂將賀巴延褫職，下五府雜治。鐵木迭兒密囑府吏，令將巴延置死，可憐秉正不阿的賀留守，為了張弼一案，觸怒權奸，竟被他傾陷，冤冤枉枉的慘斃獄中。府吏報稱巴延病死，由鐵木迭兒作證，就使英宗知他舞弊，也只好模糊過去。
    </voice>
</speak>
