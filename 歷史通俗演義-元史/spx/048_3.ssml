<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　燕帖木兒大詐似忠，始仇泰定而迎二王，繼助文宗以戕明宗，一再弒立，視君如奕棋。董卓、曹操之所不能為者，而燕帖木兒敢為之，一代奸雄，絕無僅有。惟文後初立鄜王，繼立妥歡帖睦爾，皆非燕帖木兒所贊成，彼挾震主之威，肆行無忌，詎不能抗違後命，另立嗣君乎？吾推其意，當鄜王嗣立時，利其年幼，姑暫聽之；至鄜王天逝，迎立妥歡帖睦爾，並馬徐行，舉鞭指示，而妥歡帖睦爾不答；燕帖木兒遂懷異志，暗中把持，三月無君，假使未死，則妥歡帖睦爾其能免彼暗算耶？乃溺之以酒，蠱之以色，俾其荒淫體羸，溺血以死，是殆天之福善禍淫，而陰奪其魄者？本書歷敘權奸，而於燕帖木兒之生死，記載獨詳，其所以庽戒之意，昭然若揭，餘事已見細評，要無非一儆世也。
    </voice>
</speak>
