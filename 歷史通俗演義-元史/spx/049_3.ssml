<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　還有怯薛官阿察赤，也與唐其勢勾連，欲殺伯顏。經伯顏調查確實，發兵掩捕，執付有司，統共伏辜。一場逆案，化作日出煙消。順帝復將燕帖木兒及唐其勢引用的人員，一並黜逐，並頒下一道諭旨，其文云：<break time="100ms" />　　曩者文宗皇帝，以燕帖木兒嘗有勞伐，父子兄弟，顯列朝廷，而輒造事釁，出朕遠方。文皇尋悟其妄，有旨傳次於予。燕帖木兒貪利幼弱，復立朕弟懿璘質班，不幸崩殂；今丞相伯顏，追奉遺詔，迎朕於南。既至大都，燕帖木兒猶懷兩端，遷延數月。天隕厥躬，伯顏等同時翊戴，乃正宸極。後撒敦、答里、唐其勢相襲用事，交通宗王晃火帖木兒，圖危社稷。阿察赤亦嘗與謀。伯顏等以次掩捕，明正其罪。元凶搆難，貽我皇太后震驚，朕用兢惕。永惟皇太后後其所生之子，一以至公為心，親挈大寶，畀予兄弟，跡其定策兩朝，功德隆盛，近古罕比，雖嘗奉上尊號，揆之朕心，猶未為盡，已命大臣特議加禮。伯顏為武宗捍禦北邊，翼戴文皇，茲又克清大憝，明飭國憲，爰賜答剌罕之號，至於子孫，世世永賴，可赦天下，俾眾咸悉！<break time="100ms" />　　嗣是秦王伯顏，愈得寵任，遂命他獨任中書右丞相，彷彿與前日燕帖木兒同一寵榮。一面將唐其勢家產，盡行籍沒。<break time="100ms" />　　小子有詩詠道：<break time="100ms" />　　追原禍始是驕盈，人事由來滿必傾；<break time="100ms" />　　若使權奸生令子，怎教善惡得分明！<break time="100ms" />　　欲知元廷後事，且從下回交代。<break time="100ms" />　　燕帖木兒家族之亡，不由順帝之追究前嫌，而由唐其勢之自行謀逆，是正燕帖木兒生時之所不料，實即天道之巧於報應也。燕帖木兒貪淫驕恣，得保全首領以歿，可謂幸矣。厥後子封王，女冊後，烜赫尊榮，一時無匹，乃曾幾何時，子弟族誅，女後被鴆，遺資宿產，悉數籍沒。乃知天之所以福彼者，不啻所以加禍，愚者特不自覺耳！雖然，燕帖木兒之後，尚有伯顏，未鑒前車，復循覆轍，脅主捽後，任所欲為，是殆愚之又愚者。傳曰：其興也暴，其亡也忽。觀於此文益信！
    </voice>
</speak>
