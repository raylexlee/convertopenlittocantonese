<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　咬住即密上奏疏，果然一牘甫陳，詔書即下，命圖帖睦爾出居瓊州。瓊州係南海大島，屬粤東管轄，與京師相距七千餘里，地多蠻瘴，炎熇逼人。廷右諸臣，尚不知圖帖睦爾犯了何罪，充放到這般遠地，嗣復接讀詔敕，係禁術士交通諸王駙馬，並掌陰陽五科吏士，不得妄泄占候，大眾才有些覺悟起來。嗣復偵得咬住密奏，係說圖帖睦爾與術士往來，恐將謀為不軌，魏王覆轍，可為前鑒，應三十二回。請先事預防，毋致噬臍等語。看官！你想九五之尊，誰人不欲？英宗的位置，本是從武宗兩子中，攘奪而來，他在位一日，防著一日，此次得咬住密疏，比槍矢還要厲害，不論他是真是假，究不若先發制人，因此把圖帖睦爾充發遠方，免得他在京作梗。這是人情同然，不要怪這英宗呢！諷刺得妙。<break time="100ms" />　　鐵木迭兒以事事得手，復思專寵，並引參知政事張思明為左丞，作為臂助。思明忌拜住方正，每與黨人密謀，設計搆陷。或告拜住預為戒備，拜住慨然道：「我祖宗為國元勛，世篤忠貞，百有餘年，我今年少，叨受寵命，無非因皇上念我祖功，俾得相承勿替。每念國家大利，莫如大臣協和。今若因右相仇我，我便思報，是朝局水火，自召紛爭，非但吾兩人不幸，就是國家亦必不利。我惟知盡我心力，上不負君父，下不負士民，此外一切功怨，非我思存，死生憑諸命，禍福聽諸天，請你等不必多言！」言固甚是，然殺機已伏於此。自是拜住愈加效力，張思明等亦無隙可乘。會鐵木迭兒奏請殺平章王毅，右丞高昉。英宗密問拜住，是否當誅。拜住驚問何事？英宗道：「據原奏言在京諸倉，糧儲虧耗，王、高兩臣，責任清理，負恩溺職，罪在不赦，所以應加嚴刑！」拜住道：「平章右丞，統是宰臣的副手，宰相應論道經邦，不應責他錢穀瑣務。況且王、高二臣，曾由右相奏委，莫非他不善逢迎，因成嫌隙，否則，何故出爾反爾，前日奏委，今日奏誅？」料事如見。英宗沈思良久道：「卿言亦是！」遂不從鐵木迭兒言。<break time="100ms" />　　鐵木迭兒大為失望，便奏請病假，數日不朝。英宗亦未嘗慰問，只冊立皇后亦啟烈氏，命他持節往迎，專授冊寶。立後禮成，鐵木迭兒仍稱疾不出。會拜住奉旨，回范陽原籍，為祖安童立忠憲王碑。鐵木迭兒竟乘輿入朝，至內門，英宗遣左丞速速，賜以酒道：「卿年老，宜自愛重！待新年入朝，亦未為晚。」鐵木迭兒怏怏退出。<break time="100ms" />　　是時奸黨佈滿朝端，遇有政務，必至鐵木迭兒家，稟陳底細，鐵木迭兒屢思傾陷拜住，無如拜住方得重用，任他百計營謀，終不得遂，因此這位鐵師相，也弄得神志懊喪，咄咄書空。不到數旬，竟爾疾病纏身，臥牀不起。假病弄成真病。偏偏不如意事，雜沓而來，他的心腹張思明，隨英宗至上都，被拜住奏了一本，杖責數十，逐回原籍。鐵木迭兒聞著，已經不安，不意拜住又疊奏兩案，都牽連鐵木迭兒，那時鐵太師不是病死，也要氣死。一案是司徒劉夔夔買田數千畝，賂宣政使八剌吉思，托詞買給僧寺，矯詔出庫鈔六百五十萬貫，償付田直。八剌吉思免不得與鐵木迭兒商量，鐵木迭兒父子，及御史大夫鐵失，共得贓巨萬，經拜住訐發，劉夔夔、八剌吉思自然坐罪，不得復活，只赦了鐵失一人。何不將他並誅。一案是術士蔡道泰，私通良家婦女，妒奸殺人，獄已備具，道泰論抵，他偏私賂鐵木迭兒，打通關節，運動獄官，改供緩獄，又經拜住訐發，立誅道泰，獄官亦坐罪。鐵木迭兒雖未曾拿問，畢竟賊膽心虛，又驚又愧，又恨又悔，懨懨牀蔶，服藥無靈，結果是一命嗚呼，魂登鬼箓。不服明刑，難逃冥戮。<break time="100ms" />　　事有湊巧，那太皇太后弘吉剌氏，亦病勢沉重，奄然逝世。距鐵木迭兒病死，不過一二十日。總算親暱。原來太皇太后自英宗即位後，便已得病，接連是失列門伏誅，失了一個貼肉的倖臣，亦列失八駢戮，又少了一個知情的伴媼，一枕淒涼，萬般苦楚，且又不便說明，好似啞子吃黃連，只有自知，無人分曉，虧得參苓等物，朝晚服餌，總算勉勉強強的拖了一年，嗣復聞得鐵木迭兒身死，不禁唏噓道：「癡兒負我！癡兒負我！」嗣是病益加重，困頓了十數日，也即告終。英宗仍照例舉喪，追諡昭獻元聖皇后。特錄諡法，與上敘述冊文意同。<break time="100ms" />　　禮官以十月有事太廟，奏請國哀期以日易月，待旬有二日後，乃舉祀事。英宗道：「太廟禮不可廢，迎香去樂便了。」冬祭後，特授拜住為右丞相，兼監修國史。拜住辭不敢受，英宗道：「卿佐朕二年，不避權貴，敢任勞怨，朕看滿廷王公，無出卿右，意欲授卿公爵，為卿酬勞，至若右相一職，除卿外還有何人？卿毋再辭！」拜住頓首道：「陛下必欲以右相授臣，臣敢不祗遵上命，若三公秩位，所以崇德報功，臣無功德，何堪當此？」英宗道：「朕知道了。」<break time="100ms" />　　越日，即以立右丞相拜住，頒詔天下。惟左丞相一缺，不另設人。在英宗的意見，實是倚畀獨專，不使掣肘，拜住亦感激圖報，首薦張珪，令復為平章政事，並召用舊臣王約、韓從益等，令他食祿家居，每日一至中書省議事。又起吳澄為翰林直學士。澄年已老，因聞拜住求賢若渴，乃杖策入朝。
    </voice>
</speak>
