<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　成遵奉詔，交卸原職，出都就任，自不消說。惟賈魯受職治河，倒也竭誠行事，不敢少懈，當日出都就道，到了山東，一面徵集工役，一面巡視堤防，某處派萬人繕修，某處派萬人增築，統是主張障塞，不使泛溢。是塞北河。自山東馳入河南，由黃陵岡起，南達白茅，直抵黃固、哈只等口，見有淤塞地方，濬之使通，遇有曲折地方，導之使直，隨地派工，鍬鍤兼施。又自黃陵岡西至楊青村，在北加防，在南施鑿，通計修治地段，共二百八十里有奇。這位敏達幹練的賈尚書，整日裡往來跋涉，僕僕道旁，入夜又估工考績，閱簿稽財，真是耐勞任怨，不憚勤勞；元廷雖派了中書右丞玉樞虎兒吐華，與知樞密院事黑廝，率兵彈壓，作為賈尚書幫手，怎奈若輩只袖手旁觀，不能為力，所以一切興繕，全要賈尚書主持。歸功賈魯，亦是平允之論。至正十一年四月興工，七月疏鑿告竣，八月決水故河，九月舟楫通行。十一月諸埽堤亦成，河復故道，南匯淮水，東流入海。賈魯以河平入告，順帝歡慰異常，即遣使報祭河伯，並召魯還都。魯至京入朝，由順帝溫言慰諭，面授魯為集賢大學士。並因脫脫薦賢有功，賜號答剌罕，令他世襲。他如從魯治河各官，俱特旨遷賚。復敕翰林學士承旨歐陽玄，制河平碑，旌揚脫脫丞相，及賈尚書魯功績。真是一夫創議，萬夫臚歡。<break time="100ms" />　　脫脫方私下告慰，不意河流方順，兵變迭興，有元一百數十年江山，一百數十年，指自太祖開國而言。竟從此土崩瓦解，化作烏有子虛。說也奇怪，那元代滅亡的應兆，偏似從賈魯治河，開釁起來。語有分寸。先是至正十年，河南北已有童謠道：「石人一隻眼，挑動黃河天下反！」當時有人聞著，大都不解所謂，及賈魯治河，督工開鑿黃陵岡，果從地下掘起一個石人，眼睛只有一隻，作啟視狀，役夫相率驚訝，報知賈魯，魯出瞧石人，也覺暗暗稱奇。只面上恰毫不動容，命役夫用鋤擊碎，搬開了案。嗣後功成返京，全未提及，偏偏汝、潁亂起，應著童謠。小子欲歷敘亂事。因頭緒紛煩，只好編列一表，說明如左：<break time="100ms" />　　（一）潁州人劉福通奉韓山童子林兒為主，倡亂潁州。<break time="100ms" />　　韓山童係欒城人，其祖父以白蓮會燒香惑眾，謫徙永平，傳至山童，詭言天下大亂，彌勒佛出世，河南及江淮間愚民，信為真言。潁州人劉福通，與其黨杜遵道、羅文素、盛文鬱、王顯忠、韓咬兒等，復詭稱山童係宋徽宗後裔，當為中國主，乃集眾設誓，起亂京畿，地方官即飭兵搜捕，擒住山童，福通挈山童妻楊氏，及其子林兒，遁入河南，號召黨羽，至數萬人，均以紅巾為號，稱為紅巾賊，橫行河南。<break time="100ms" />　　（二）蕭縣人李二，倡亂徐州。<break time="100ms" />　　李二亦一無賴子，嘗燒香聚眾，聯結黨人趙均用、彭早住等，攻陷徐州，作為盤踞地。李二綽號芝麻李。<break time="100ms" />　　（三）羅田人徐壽輝，倡亂蘄水。<break time="100ms" />　　徐壽輝係一商人，素販布。有僧彭瑩玉，好言妖異，見壽輝以狀貌魁奇，稱為貴相，遂與黨人鄒普勝、倪文俊等奉壽輝為主，攻陷蘄水及黃州路，亦以紅巾為號，時人也稱為紅軍。<break time="100ms" />　　這三路寇亂，騷擾河南及江淮間，《元史》上稱為汝、潁妖寇。有先時發難的方國珍，後時響應的郭子興、張士誠，倒也鼎鼎名，小子也應把他來歷，略述於下。<break time="100ms" />　　（一）台州人方國珍作亂，在至正八年十一月間。<break time="100ms" />　　方國珍素販鹽，浮海為業。時有蔡亂頭為海盜，經有司緝捕，或告國珍亦嘗通寇，國珍懼，遂航海為亂，劫掠漕運，執江、浙參政朵兒只班，脅使奏聞元廷，赦罪授官。<break time="100ms" />　　詔授國珍為定海尉，國珍嫌官卑祿微，不肯受命，尋進攻溫州，猖獗日甚。<break time="100ms" />　　（二）定遠人郭子興作亂，在至正十二年二月間。<break time="100ms" />　　郭子興少有俠氣，喜與壯士結交，及見汝、潁兵起，亦與其黨孫德崖等，舉兵作亂，自稱元帥，攻陷濠州。<break time="100ms" />　　（三）泰州人張士誠作亂，在至正十三年三月間。<break time="100ms" />　　張士誠與弟士德、士信等，皆以操舟運鹽為業，富家多視為賤役，動加侮弄，弓手邱義，窘辱尤甚。士誠大怒，率壯士十八人，殺邱義及諸富家；遂招集鹽丁，佔據泰州。<break time="100ms" />　　嗣復陷高郵，戕知府李齊，自稱誠王。<break time="100ms" />　　寇氛擾擾，戰鼓鼕鼕，警報似雪片般飛達元廷，順帝大驚，連忙調發兵馬，分道出征。正是：<break time="100ms" />　　勝、廣揭竿秦社覆，竇、楊起釁隋廷亡。<break time="100ms" />　　畢竟勝敗如何，容俟下回再表。<break time="100ms" />　　秦亡於漁陽之戍，唐亡於桂林之卒，元亡於開河之役，論者多歸咎賈魯及脫脫，其實未然！元之亂，由上下宴逸所致，並不係於河之開不開。且治河所以保民，賈魯塞北疏南之議，亦非全無識見，惟當時山東一帶，連歲饑饉，何弗以工代賑，為一舉兩得之計，而乃徒發兵役，多至十七萬人，未蘇民困，轉耗民食，此不得為無咎，而治河之得失無與焉。石人開眼，童謠本屬無稽，賈魯鑿河，適與童謠相應，安知非草澤之徒，隱為埋藏，借此以圖煽惑耶？本回敘治河事，詞不厭詳，而下語多有分寸，至於群盜之起，僅列表以明之，蓋前應化簡為繁，後應刪繁就簡，作者之著意在此，閱者之醒目亦在此，毋視為尋常鋪敘也！
    </voice>
</speak>
