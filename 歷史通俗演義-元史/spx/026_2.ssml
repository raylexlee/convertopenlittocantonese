<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說皇孫鐵木耳聞訃，從和林還朝，將至上都，遇著右丞張九思率兵迎駕，並奉上傳國璽一枚。這傳國璽並非世祖御寶，乃是歷代相傳的璽印。先是木華黎曾孫碩迪，已死而貧，其妻出玉璽一枚，鬻諸市間，為中丞崔或所得。或召秘書監丞楊桓，辨認印文，說是「受命於天，既壽永昌」八大篆字。或驚異道：「這莫非是秦璽不成！」秦璽早付灰爐，如何復能出現，況木華黎係元代世臣，既得此璽，安敢藏匿不獻，這是明明贗鼎，借此以獻諛耳。遂獻諸故太子妃弘吉剌氏。皇孫鐵木耳，係故太子真金第三子，是弘吉剌妃所生。妃得此璽，遂遍示群臣，丞相以下，次第入賀，俱稱世祖晏駕以後，方出此璽，明是上天留賜皇太孫，真可謂絕大喜事。乃遣右丞張九思，率禁卒數百名，齎璽迎獻。皇孫鐵木耳受璽後，喜形於色，慰勞有加。遂馳入上都，諸王宗親，文武百官，同日畢至，議奉皇孫為嗣皇帝。親王中或有違言，時太傅玉昔帖木兒亦隨皇孫同還，遂與晉王甘麻剌道：「宮車晨駕，神器不可久虛，曩日天賜符璽，已有所歸，王係宗親首領，何不早言？」甘麻剌點頭，正欲發言，見伯顏帶劍上殿，宣揚顧命，備述選立皇孫的意旨。甘麻剌遂乘勢附和，決立皇孫鐵木耳。諸王至此，不敢不從，遂皆趨殿下拜。鐵木耳乃南面即尊，下詔大赦，其辭道：<break time="100ms" />　　朕惟太祖聖武皇帝，受天明命，肇造區夏，聖聖相承，光熙前緒。迨我先皇帝體元居正以來，然後典章文物大備，臨御三十五年，薄海內外，罔不臣屬，宏規遠略，厚澤深仁，有以衍皇元萬世無疆之祚。我昭考早正儲位，德盛功隆，天不假年，四海觖望。顧維眇質，仰荷先皇帝殊眷，往歲之夏，親授皇太子寶，付以撫軍之任。今春宮車遠馭，奄棄臣民，乃有宗藩昆弟之賢，戚畹官僚之舊，謂祖訓不可以違，神器不可以曠，體承先皇帝夙昔付托之意，合詞推戴，誠切意堅。朕勉徇所請，於四月十四日即皇帝位，可大赦天下，尚念先朝庶政，悉有成規，惟慎奉行，罔敢失墜。更賴祖親勛戚，左右賢良，各盡乃誠，以輔台德。布告遠邇，咸使聞知！<break time="100ms" />　　是詔下後，復上大行皇帝尊諡曰聖德神功文武皇帝，廟號世祖。追尊故太子真金為裕宗皇帝，生母弘吉剌氏為皇太后，改太后所居舊太子府為隆福宮。以玉昔帖木兒為太師，伯顏為太傅，月赤察爾一作伊徹察喇。為太保，並封賞各宗親百官有差。又放安南使陶子奇歸國，罷伐安南兵。朝政大定，乃移駕入燕都。鐵木耳後號成宗，小子依前文世祖故例，以下就改稱成宗了。<break time="100ms" />　　成宗即位後，河東守臣使獻嘉禾，稱為瑞徵。平章政事不忽術問道：「汝境內所產，是否皆同？」來使答道：「只此數莖。」不忽術笑道：「照此說來，於民無益，有甚麼好處？」遂擱置不提。又西僧作佛事，每請釋放罪囚，謂可祈福，梵語叫傳「禿魯麻。」豪民犯法，統納賂西僧，乞他設法免罪；甚至奴僕戕主，妻妾弒夫，亦往往呼籲西僧，但教西僧答應，無論彌天罪惡，亦可邀免。有時西僧且為代請，被罪犯以帝後服，乘坐黃犢，款段出宮門，即謂增福消災，得度一切苦厄，帝後亦深信不疑。據這般法制，無罪的人，不如有罪的好。不忽術卻憤憤道：「賞善罰惡，是政治的根本，今第據西僧一言，便將罪犯赦免，就使逆倫傷化，也不足責，自古以來，無此法度呢！」成宗聞言，責丞相完澤道：「朕嘗有言戒汝，毋使不忽術知道，今他退有後言，轉令朕生惶愧！」欲要不知，除非莫為，況王道蕩蕩，豈可無故縱惡，諱莫如深耶！成宗之所以為成者，恐第成人之惡，非成人之美也。又使人語不忽術道：「卿且休言，朕今聽卿！」<break time="100ms" />　　未幾有奴告主人，主已坐罪被誅，詔令將主人官爵，給奴承襲。不忽術又進奏道：「奴可代主，大壞天下風俗，將來連君臣上下，都可不管，請即收回成命！」成宗悔悟，乃將前旨取消。視國事如兒戲，元政之顛倒可知。完澤以不忽術位在己下，特膺寵眷，且遇事直言，不少迴護，心中未免銜恨。不忽術曾保薦完澤，今反恨他直言，人心之難料如此！廷臣亦多與不忽術有嫌，慫慂完澤。直道難行，令人浩歎。完澤遂請不忽術外用，調授陝西行省平章政事，成宗亦以為然。無非恐他多言。詔已下，被太后弘吉剌氏聞知，呼帝入內，與語道：「不忽術係朝廷正人，先皇帝所付托，汝奈何令他外用？我實不解。」成宗乃留使在京，仍供原職。<break time="100ms" />　　是年十二月，有大星隕於西北，聲如雷鳴。廷臣共以為不祥，但未知有何變故。越數日，忽報太傅知樞密院事伯顏病歿，備書官職，一如史家書法。成宗悲悼輟朝。伯顏智勇深沉，曾將二十萬軍伐宋，如將一人，諸將仰之如神明。元將最喜屠戮，伯顏亦時申禁令，還朝未嘗言功，嗣後出禦外務，入靖內訌，朝廷倚作長城，中外推為柱石，好算是一位出將入相的全材。卒年五十九，贈太師，諡忠武。<break time="100ms" />　　越年即成宗元年，年號元貞，寰宇承平，宮廷靜謐，沒有大事可表，惟授嗣漢三十八代天師張與材，為太素凝神廣道真人，管領江南道教。信釋及道，所以特書。又冊立駙馬托里斯女伯岳吾氏為皇后。伯岳吾一作巴約特。後有才略，冊立後，成宗頗加敬憚，因此漸預外<break time="100ms" />事，容後再表，暗伏下文。<break time="100ms" />　　元貞二年，贑州民劉六十，聚眾萬餘，私立名號。成宗遣將往征，多半退縮不前，匪勢益盛。虧得江淮行省左丞董士選，親自往討。至興國，距賊營百里，命將校分守待命，先把奸吏貪民，查實正法。百姓很是感奮，爭出投效，遂導兵入賊寨，一鼓蕩平，六十就擒。士選拜表奏捷，但請黜贓吏數人，並不言殺賊功績。輿論稱他不伐，這也可謂元室良臣了。不沒善人。
    </voice>
</speak>
