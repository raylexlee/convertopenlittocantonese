<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　不意太平、嘉納等人，正交晦運，一降一謫，尚似未足，不到半年，又有嚴諭頒下，削沃哷海壽官，流韓嘉納於尼嚕罕，並放太平歸里。太平即襆被出都，故吏田復，勸他自裁，太平道：「我本無罪，當聽天由命；若無故自盡，轉似畏罪而死，死亦蒙羞。」言已，即躑躅而去，逕歸奉元原籍。韓嘉納秉性剛直，未免叢怨，被戍詔下，又經仇人誣奏贓罪，加杖一百，才令起行，途中受了無數苦楚，杖瘡復潰爛不堪，竟致殞命。小子有詩詠道：<break time="100ms" />　　千秋忠骨瘞荒原，地下猶含不白冤，<break time="100ms" />　　休怪盈廷多仗馬，由來亂世莫危言。<break time="100ms" />　　當時廷臣等還疑脫脫主使，其實內中尚有隱情，不得歸咎脫脫。欲知詳細，請閱下回。<break time="100ms" />　　元季賢相，莫若脫脫，著書人於脫脫多譽辭，非輕袒脫脫也。自古忠臣必出於孝子之門，脫脫隨父出戍，盡心侍奉，其孝可知；厥後擬劾奏太平等人，卒以老母一言，撤消奏牘，非夙具孝思者其能若是乎？或謂哈麻為佞人之尤，而脫脫信之，汝中柏為讒夫之尤，而脫脫暱之，至若皇子愛猷識理達臘，為奇氏所出，脫脫乃竭力保護，取悅寵妃。是而謂賢，孰非賢臣？不知賢者未嘗無過，觀過益足以知仁。脫脫之信哈麻，暱汝中柏，實為老父被戍而起，父謫遠方，因而病歿，脫脫以為終天之恨，而太平等適當其衝，太平有德於脫脫，脫脫固未之聞也，未聞太平之有德，反疑太平之不仁，於是哈麻之佞，汝中柏之讒，得以乘隙而入。雖曰比之匪人，然略跡原心，尚堪共諒。若謂皇子為寵妃所出，不應視若儲君，似矣；然欽察後無子，弘吉剌後有子而殀，當時順帝膝下，只有此兒，奉命教養，自應效忠，安能遽論嫡庶乎？故本回所敘，實以脫脫為主，餘人皆賓也，借賓定主，而他事皆借此銷納。尤見其天衣無縫雲。
    </voice>
</speak>
