<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　既而子興病歿，子天敘嗣，得劉福通檄文，令為都元帥，張天佑及元璋為左右副元帥，元璋不受。繼念偽宋主韓林兒，氣燄方盛，暫可倚借，乃用龍鳳年號，號令軍中。就劉福通事折入朱元璋，就朱元璋事帶過郭子興，此是文中綰合法。惟元璋為開國英雄，而敘次如此簡略，蓋由詳細情形，應入《明史演義》中，故本文只從簡略而已矣。忽聞懷遠人常遇春來歸，元璋忙令延入，見他燕頸豹頷，相貌堂堂，立擢為帳下總兵，接連復報聞巢湖渠帥，有書到來，願率水師千艘，前來投誠。元璋閱書畢，大喜道：「我正慮渡江無舟，今巢湖帥廖永忠、俞通海等，願來歸附，真是天賜成功了！」當下率兵至巢湖，與廖、俞等人相見，推誠接待，彼此歡洽。留駐三日，揚帆出發，至銅城□，遇元中丞蠻子海牙軍，阻住要口，舟不得出。會天雨水漲，得從小港縱舟，出襲元兵，一鼓退敵，遂順風直抵牛渚。牛渚南岸有采石磯，向稱要隘，與牛渚為犄角，兩岸統有元兵扎住，刀槍森列，壁壘謹嚴。元璋命先攻牛渚，後攻采石磯，眾將士應聲齊出，爭登牛渚渡。元兵也齊來抵禦，禁不住這邊奮勇，漸漸倒退。常遇春徒步揮戈，殺死元兵無數，元兵遂一律逃去。牛渚既下，復攻采石，采石磯高出水面，約有丈餘，眾將士艤舟進攻，都被矢石擊退。常遇春左手持盾，右手持矛，一躍而登，刺死守磯頭目老星卜喇，單身直入。各將士見遇春登磯，自然隨勢擁上，霎時間攻破采石，掃蕩元兵，遂乘勝進拔太平，元總管靳義赴水死節。眾將迎元璋入城，乃置太平興國翼元帥府，自領元帥事。召當塗人陶安參議戎幕，進耆儒李習為知府，揭榜安民，嚴申軍禁，民心大悅。太平路真太平了。<break time="100ms" />　　休息數月，復率兵進侵集慶，連破元將大營，直逼城下。此時元將福壽為江南行台御史大夫，奉命守集慶路，屢督兵出戰，終未獲勝。至城陷，百司皆潰，福壽獨踞牀高坐，為亂兵所殺。不沒忠臣。<break time="100ms" />　　元璋入城，慰撫吏民，改集慶路為應天府，自稱吳國公。<break time="100ms" />　　一面遣將四出，分徇鄰郡，鎮江、廣德等處，相繼攻下。<break time="100ms" />　　這時候的劉福通，招集亡命，勢燄日張，分兵略地。遣毛貴出山東，李武、崔德出陝西，關先生、破頭潘、馮長舅、沙劉二、王士誠出晉、冀，白不信、大刀敖、李喜喜出秦隴，自居河南調度，節制各軍。毛貴頗有智勇，率眾東趨，連陷膠州、萊州、益都、般陽諸郡縣。濟南路飛章告急，順帝遣知樞密院事卜蘭奚，率同董搏霄等，兼程往援。<break time="100ms" />　　援軍既發，御史張楨，上書陳十禍，語語剴切，字字蒼涼，好算元末一位大手筆。小子曾閱《元史．張楨列傳》，尚能約略記述。所說根本上禍端，記有六條：一曰輕大臣，二曰解權綱，三曰事安逸，四曰杜言路，五曰離人心，六曰濫刑獄，這統是根本上的關係。所說征討上禍端，計有四條：一是不慎調度，二是不資群策，三是不明賞罰，四是不擇將帥；這統是征討上的關係。他又逐條分釋，每條數百言，內有事安逸的禍源，及不明賞罰的禍源，最說得淋漓痛快，小子試略錄如下：<break time="100ms" />　　臣伏見陛下以盛年入纂大統，履艱難而登大寶；因循治安，不預防慮，寬仁恭儉，漸不如初。今天下可謂多事矣，海內可謂不寧矣，天道可謂變常矣，民情可謂難保矣，是陛下警省之時，戰兢惕厲之日也。陛下宜臥薪嚐膽，奮發悔過，思祖宗創業之難，而今日墜亡之易，於是而修實德，則可以答天意；推至誠，至可以回人心。凡土木之勞，聲色之好，宴安鴆毒之戒，皆宜痛撤勇改，有不盡者，亦宜防微杜漸，而禁於未然。黜宮女，節浮費，畏天恤人，而陛下乃安焉處之，如天下太平無事，此所謂根本之禍也。以上言事安逸。臣又見調兵六年，初無紀律之法，又無激勸之宜，將帥因敗為功，指虛為實，大小相謾，上下相依，其性情不一，而邀功求賞則同。是以有覆軍之將，殘民之將，怯懦之將，貪惏之將，曾無懲戒；所經之處，雞犬一空，貨財俱盡，及其面諛游說，反以克復受賞。今克復之地，悉為荒墟，河南提封三千餘里，郡縣星羅棋佈，歲輸錢穀數百萬計，而今所存者，封邱、延津、登封、偃師三四縣而已；兩淮之北，大河之南，所在蕭條。夫有土有人有財，然後可望軍旅不乏，饋餉不竭。今寇敵已至之境，固不忍言，未至之處，尤可寒心，即使天雨粟，地湧金，朝夕存亡，且不能保，況以地方有限之費，供將帥無窮之欲哉！潁上之寇，始結白蓮，以佛法誘眾，終飾威權，以兵抗拒，視其所向，駸駸可畏，其勢不至於亡吾社稷，燼吾國家不已也。堂堂天朝，不思靖亂，而反階亂，其禍至慘，其毒至深，其關係至大，有識者為之扼腕，有志者為之痛心，此征討之禍也。以上言不明賞罰。<break time="100ms" />　　奏入不報，權臣恨他多言，反劾他市直沽名，出為山南道廉訪僉事。看官，你想順帝如此糊塗，還能保得住一座江山麼。<break time="100ms" />　　卜蘭奚到了山東，遣董搏霄援濟南，自赴益都路。搏霄提兵急進，連敗寇眾於濟南城下。寇眾卻退，詔命為山東宣慰使都元帥。此時太尉紐的該，方總諸軍守禦東昌，聞濟南已靖，促搏霄從征益都。搏霄道：「我去，濟南必不保；且我適有疾，不如令我弟昂霄前往。」乃將此意奏聞元廷，順帝准奏，授昂霄為淮南行院判官，調赴益都。
    </voice>
</speak>
