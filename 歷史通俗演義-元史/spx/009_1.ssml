<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九回<break time="100ms" />　　責汪罕潛師劫寨　殺脫里恃力興兵
    </voice>
    <voice name="zh-HK-WanLungNeural">
        <break time="100ms" />
			　　卻說博爾朮、博爾忽及窩闊台三人回營，由帖木真慰勞畢，博爾忽道：「汪罕的兵眾，雖已暫退，然聲勢尚盛，倘若再來，終恐眾寡不敵，須要別籌良策為是！」帖木真半晌無言，木華黎道：「咱們一面移營，一面招集部眾，待兵勢已厚，再與汪罕賭個雌雄。若破了汪罕，乃蠻也獨立不住，怕不為我所滅！那時北據朔漠，南圖中原，王業亦不難成呢！」志大言大，後來帖木真進取之策，實本此言，可見興國全在得人。帖木真鼓掌稱善，當即拔營東走，竟至巴勒渚納，即班珠爾河。暫避軍鋒。天寒水涸，河流皆濁，帖木真慷慨酌水，與麾下將士，設誓河旁，悽然道：「咱們患難與共，安樂亦與共，若日久相負，天誅地滅！」<break time="100ms" />　　將士聞言，爭願如約，歡呼聲達數里。<break time="100ms" />　　當下命將士招集部眾，不數日，部眾漸集，計得四千六百人。帖木真分作兩隊，一隊命兀魯領著，一隊由自己統帶。整日裡行圍打獵，貯作軍糧。畏答兒瘡口未痊，亦隨著獵獸，帖木真阻他不從，積勞之下，瘡口復裂，竟致身亡。帖木真將他遺骸葬在呼恰烏爾山，親自致祭，大哭一場。軍士見主子厚情，各感泣圖報。帖木真見兵氣復揚，遂令兀魯等出河東，自率兵出河西，約至弘吉剌部會齊。<break time="100ms" />　　既到弘吉剌部，便命兀魯去向部酋道：「咱們與貴部本屬姻親，今如相從，願修舊好；否則請以兵來，一決勝負！」那部酋叫作帖兒格阿蔑勒，料非帖木真敵手，便前來請附。帖木真與他相見，彼此敘了姻誼，兩情頗洽。這姻誼出自何處？原來帖木真的母親訶額侖及妻室孛兒帖，統是弘吉剌氏，所以有此情好。弘吉剌部在蒙古東南，他既願為役屬，東顧可無憂了。帖木真便率領全軍，向西進發，至統格黎河邊下營，遣阿兒該、速客該兩人，馳告汪罕，大略道：<break time="100ms" />　　父汪罕！汝叔古兒罕即《本紀》菊兒。嘗責汝殘害宗親之罪，逐汝至哈剌溫之隘，汝僅遺數人相從。斯時救汝者何人？乃我父也。我父為汝逐汝叔，奪還部眾，以復於汝，由是結為昆弟，我因尊汝為父。此有德於汝者一也！父汪罕！汝來就我，我不及半日而使汝得食，不及一月而使汝得衣。人問此何以故？汝宜告之曰：在木里察之役，大掠蔑里吉之輜重牧群，悉以與汝，故不及半日而饑者飽，不及一月而裸者衣。<break time="100ms" />　　此有德於汝者二也！曩者我與汝合討乃蠻，汝不告我而自去，其後乘我攻塔塔兒部，汝又自往掠蔑里吉，虜其妻孥，取其財物牲畜，而無絲毫遺我，我以父子之誼，未嘗過問。此有德於汝者三也！汝為乃蠻部將所掩襲，失子婦，喪輜重，乞援於我。我令木華黎、博爾術、博爾忽、赤老溫四良將，奪還所掠以致於汝。此有德於汝者四也！昔者我等在兀剌河濱兩下宴會，立有明約：譬如有毒牙之蛇，在我二人中經過，我二人必不為所中傷，必以唇舌互相剖訴，未剖訴之先，不可遽離。今有人於我二人構讒，汝並未詢察，而即離我，何也？往者我討朵兒班、塔塔兒、哈答斤、散只兀、弘吉剌諸部，如海東鷙鳥之於鵝雁，見無不獲，獲則必致汝。汝屢有所得而顧忘之乎？此有德於汝者五也！父汪罕！汝之所以遇我者，何一可如我之遇汝？汝何為恐懼我乎？汝何為不自安乎？汝何為不使汝子汝婦得寧寢乎？我為汝子，曾未嫌所得之少，而更欲其多者；嫌所得之惡，而更欲其美者。譬如車有二輪，去其一則牛不能行，遺車於道，則車中之物將為盜有；繫車於牛，則牛困守於此將至餓斃；強欲其行而鞭箠之，牛亦惟破額折項，跳躍力盡而已！以我二人方之，我非車之一輪乎？言盡於此，請明察之！<break time="100ms" />　　又傳諭阿勒壇、火察兒等道：<break time="100ms" />　　「汝等嫉我如仇，將仍留我地上乎？抑埋我地下乎？汝火察兒，為我捏坤太石之子，曾勸汝為主而汝不從；汝阿勒壇，為我忽都剌哈汗之子，又勸汝為主而汝亦不從。汝等必以讓我，我由汝等推戴，故思保祖宗之土地，守先世之風俗，不使廢墜。我既為主，則我之心，必以俘掠之營帳牛馬，男女丁口，悉分於汝；郊原之獸，合圍之以與汝，山藪之獸，驅迫之以向汝也。今汝乃棄我而從汪罕，毋再有始無終，增人笑罵！三河之地，三河指土拉河、鄂爾昆河、色楞格河，皆為汪罕所居地。汝與汪罕慎守之，勿令他人居也！」<break time="100ms" />　　又傳語鮮昆道：<break time="100ms" />　　「我為汝父之義兒，汝為汝父之親子，我父之待爾我，固如一也，汝以為我將圖汝，而顧先發制人乎？汝父老矣！得親順親，惟汝是賴，汝若妒心未除，豈於汝父在時，即思南面為王，貽汝父憂乎？汝能知過，請遣使修好；否則亦靜以聽命，毋尚陰謀！」<break time="100ms" />　　汪罕脫里見著二使，倒也不說甚麼，只說著我無心去害帖木真。阿勒壇、火察兒等模稜兩可。惟鮮昆獨憤然道：「他稱我為姻親，怎麼又常罵我？他稱我父為父，怎麼又罵我父為忘恩負義？我無暇同他細辯，只有戰了一仗罷！我勝了，他讓我；他勝了，我讓他！還要遣甚麼差使，講甚麼說話！」真是一個蠻牛。<break time="100ms" />　　言畢，即令部目必勒格別乞脫道：「你與我豎著旄纛，備著鼓角，將軍馬器械，一一辦齊，好與那帖木真廝殺哩！」<break time="100ms" />　　阿兒該等見汪罕無意修好，隨即回報帖木真。帖木真因汪罕勢大，未免有些疑慮起來，木華黎道：「主子休怕！我有一計，管教汪罕敗亡。」帖木真急忙問計，木華黎令屏去左右，遂與帖木真附耳道：「如此！如此！」不說明妙。喜得帖木真手舞足蹈，當下將營寨撤退，趨回巴勒渚納，途遇豁魯剌思人搠乾思察罕等叩馬投誠；又有回回教徒阿三，亦自居延海來降，帖木真一律優待。
    </voice>
</speak>
