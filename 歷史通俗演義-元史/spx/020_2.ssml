<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　蒙哥汗聞西南連捷，心中甚慰，遂欲大舉滅宋。先是乃馬真後稱制時，曾遣使月里麻思，一作伊拉瑪斯。赴宋議和，至淮上，為守將所囚。於是蒙古兵又嘗侵宋，淮蜀一帶，兵革不息。只因蒙古屢有內訌，未發大軍，所以宋將尚能守禦。迨蒙哥汗嗣位，聞月里麻思已死，早思南侵，至是遂舉軍而南，留少弟阿里不哥守和林。是時川陝一帶，雖有宋將蒲擇之、劉整、楊立、張實、楊大淵等，據險防守，奈遇著蒙古軍馬，無不披靡。蒙哥汗南渡嘉陵江，入劍門，守將楊立戰死，張實被擒，蒲擇之、劉整等守成都，亦被蒙古前鋒紐璘一作耨埒。攻陷，擇之等敗潰。及蒙哥汗入閬州，守將楊大淵以城降。進圍合州，先遣宋降將晉國寶，招諭守將王堅，堅不從。國寶還次峽口，被王堅遣將追還，執至閱武場，說他負國求榮，罪在不赦，當即傳令斬首。便涕泣誓師，開城出戰，將士無不感奮，爭出死力相搏，戰至天晚，蒙哥汗不能取勝，退軍十里下寨。閱數日，復進薄城下，又被堅軍擊退。自是一攻一守，相持數月不下。蒙古前鋒將汪德臣，挑選精銳，決計力攻，當下繕備攻具，誓以必死，遂於秋夜督兵登城，王堅亦飭軍力禦。鏖戰一夜，直至天明，城上下屍如山積。汪德臣憤呼道：「王堅快降！」語未畢，猛見一大石從頂擊下，連忙將首一偏，這飛石已壓著右肩，連手中所握的令旗，都被擊落。蒙古軍見主將受傷，自然緩攻，適值大雨傾盆，攻城梯折，只好相率退去。是夕，汪德臣斃命。適應前誓。<break time="100ms" />　　蒙哥汗因頓兵城外，將及半年，復遇良將傷斃，鬱怒中更帶悲傷，遂致成疾。合州城外有釣魚山，蒙哥汗登山養病，竟致不起。左右用二驢載屍，蒙以繪槥，北行而去，合州解圍。<break time="100ms" />　　蒙哥汗在位九年，沉毅寡言，不樂宴飲，宮禁亦嚴，雖后妃不得過制。遇有詔敕，必親自起草，數易乃定，因此群臣不得擅政。素精騎射，好畋獵，只酷信卜筮，不無缺點，廟號憲宗。<break time="100ms" />　　親王末哥等遂以凶聞訃中外。時忽必烈方將兵渡淮，直至黃坡，接著憲宗死耗，諸將請北還。忽必烈道：「我前時受先皇敕命，東西並舉，今已越淮南下，豈可無功即還？從忽必烈口中敘出憲宗敕命，亦是補前文之闕。況兀良合台已平交趾，應前文。正好約他夾擊；就使不能滅宋，也好叫他喪膽呢？」正說著，旁有人進言道：「長江向稱天險，宋恃此立國，勢必死守，我軍非破他一陣，不足揚威，末將願當此任！」忽必烈視之，乃是大將董文炳。便道：「很好！你就引左哨軍前去。」文炳領命，與弟文用等去訖。<break time="100ms" />　　忽必烈乃遣人齎書，往送兀良合台，一面統帶全軍，出應董文炳。文炳令弟文用等，駕著艨艟大艦，鼓棹渡江，自率馬軍在岸搏戰。宋軍沿江扼守，倒也不少，江中亦有大舟紮住，奈都是酒囊飯袋，遇著蒙古軍來，未戰先怯，就使勉強接仗，也沒有一些勇氣。文炳兄弟，水陸大進，殺得宋軍東倒西歪，望風股栗。至忽必烈驅軍進發，文炳軍已過江了。<break time="100ms" />　　次日全師畢濟，破臨江，入瑞州，合軍圍鄂。南宋大震，用了一個奸邪貪佞的賈似道，集軍漢陽，為鄂州援，似道毫無膽略，逗留中道，諸將亦不遵約束。會聞鄂州守將張勝敗死，城中死傷至萬三千人，似道大懼，密遣心腹將王哀，詣蒙古營，請稱臣納幣。忽必烈不許，部下郝經諫道：「今國遭大喪，神器無主，宗族諸王，孰不窺伺。倘或先發制人，抗阻大王，勢且腹背受敵。不如與宋議和，即日北歸，別遣一軍迎先帝靈輿，收取帝璽，召集諸王會喪，議定嗣位，那時大王應天順人，自可坐登大寶了。」忽必烈之得嗣為君，恃此一諫。<break time="100ms" />　　忽必烈大悟，遂與宋京定議，令納江北地，及歲奉銀絹各二十萬，乃退兵北旋。兀良合台方東應忽必烈軍，引師攻潭州，嗣得議和消息，移師而東，及至鄂，聞忽必烈已還，遂亦北去。賈似道反令夏貴等，殺他殿卒百餘人，詐稱諸軍大捷，獻俘宋廷。昏頭磕腦的宋理宗，竟信他有再造功，召使還朝，封衛國公，大加寵眷，真正奇事！不是奇事，實是呆鳥。<break time="100ms" />　　話分兩頭，且說忽必烈北還燕京，聞途中方括民兵，托詞憲宗遺命。忽必烈道：「我兵已足，何用括民。此必和林陰圖變亂，所以有此創舉。」隨出示縱還民兵，人心大悅。進至開平，諸王末哥、哈丹、塔齊爾等俱來會，願戴忽必烈為大汗。忽必烈辭不敢受，嗣接西域旭烈兀來書，內稱西征軍已振旅班師，應上文。並慇懃勸進。忽必烈遂允所請，不待庫里爾泰會推許，竟登大位。是時姚樞、廉希憲等，方膺重任，上馬殺賊，下馬能文，乃承旨草詔，頒告天下道：蒙古文與漢文不同，在忽必烈即位前，惟太祖與汪罕書載史乘中，然亦不甚雅馴，至此始尚文律，故特錄之。<break time="100ms" />　　朕惟祖宗肇造區宇，奄有四方，武功迭興，文治多缺，五十餘年於此矣。蓋時有先後，事有緩急，天下大業，非一聖一朝所能兼備也。先皇帝即位之初，風飛雷厲，將大有為。憂國愛民之心，雖切於己，尊賢使能之道，未得其人。方董夔門之師，遽遺鼎湖之泣。豈期遺恨，竟勿克終。
    </voice>
</speak>
