<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　喪葬才畢，次兒古納答剌，又復染著疹疾，病勢不亞皇儲。這一驚非同小可，不但文宗帝後，捏了一把冷汗，就是宮廷內外，也道是先皇先後不肯放手，頓時風聲鶴唳，無在非疑，杯影虵弓，所見皆懼。文宗圖帖睦爾及皇后卜答失里悽悽惶惶，鬧到發昏第一章，猛然記起太平王燕帖木兒足智多謀，或有意外良法，乃亟命內侍宣召。燕帖木兒如命即至，由文宗帝後與他熟商。奈燕帖木兒是個陽世權臣，不是冥中閻王，至此也焦思苦慮，想不出甚麼法兒。及見帝後兩人，銜著急淚，很是可悲，乃委婉進言道：「宮中既有陰氣，皇次子不應再居，俗語有道，趨吉避凶，據臣看來，且把皇次子避開此地，或可化凶為吉。」文宗道：「何處可避？」燕帖木兒道：「京中不乏諸王公主，總教老成謹慎，便可托付。」皇后卜答失里即插口道：「最好是太平王邸中，我看此事只可托付了你，望你勿辭！」燕帖木兒道：「臣受恩深重，敢不盡力！但在臣家內，恐怕有褻，還求宸衷再酌！」文宗道：「朕子即卿子，說甚麼褻瀆不褻瀆！」燕帖木兒又道：「臣家居比鄰，有一吉宅，乃是諸王阿魯渾撤里故居，今請陛下頒發敕令，將此宅作為皇次子居第，俾臣得以朝夕侍奉，豈不兩便！」文宗道：「故王居宅，未便擅奪，不如給價為是。」燕帖木兒道：「這是皇恩周浹，臣當代為叩謝。」說罷，便跪地叩首。文宗親手攙扶，叫他免禮，且面諭道：「事不宜遲，就定明日罷。」燕帖木兒領旨而出，即夕辦理妥當，佈置整齊。次日巳牌，又復入宮，當即備一暖輿，奉皇次子古納答剌臥輿出宮。小子有詩詠道：<break time="100ms" />　　頻年懺悔莫消災，無怪皇家少主裁。<break time="100ms" />　　幸有相臣多智略，奉兒載出六宮來。<break time="100ms" />　　畢竟皇次子能否病癒，容俟下回續敘。<break time="100ms" />　　雲南之變，聲討文宗，可謂名正言順。事雖未成，亦足以褫文宗之魄，故本回於禿堅等有恕詞。惟祿餘反覆無常，心懷叵測，且係群蠻首領，有志亂華，所以特別加貶耳。至於太子歿後，次子復遇疹疾，史稱市阿魯渾撤里故宅，令燕帖木兒奉皇子居之，後儒不察，以為遣子寄養，蹈漢覆轍。夫文宗溺愛情深，觀於太子之逝，喪葬飾終，何等鄭重，顧肯以孑遺之次子，寄養他家乎？揆其原因，必由宮中遇祟，連日來安，一兒已殤，一兒又病，不得已而出此，著書人從明眼窺出，既足以補史闕，復足以儆世人。是固有心人吐屬，非好談鬼怪也。
    </voice>
</speak>
