<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　天祥被押至柴市，態度從容，語吏卒道：「吾事畢了。」南向再拜，乃就刑，年四十七歲。忽又有詔敕傳到，令停刑勿殺，事已無及。返報世祖，並呈天祥衣帶贊，大書三十二字，分作八句。看官記著，首二句是：「孔曰成仁，孟曰取義；」中二句是：「惟其義盡，是以仁至；」末四句是：「讀聖賢書，所學何事？而今而後，庶幾無愧！」世祖連讀連歎，且太息道：「好男子！好男子！可惜不肯為我用，現已死了，奈何！」能令雄主贊惜，畢竟忠義動人。乃贈天祥盧陵郡公，諡忠武。命王積翁書神主，設壇祭醊。飭孛羅行奠禮。孛羅方臨壇奠爵，忽然狂飈大作，燭滅煙銷，上面擺著的神主，好似生有兩翼，陡然騰起，捲入雲中。此事見諸正史，並非作者捏造。孛羅大驚，乃令改書神主，寫著前宋少保右丞相信國公數字，倉皇祭畢，天始開霽。燕京人民，相率駭異。<break time="100ms" />　　天祥盧陵人，所居對文筆峰，因自號文山。平生作文，未嘗屬草，一下筆，便數千言。流離中感慨悲悼，一發於詩，閱者見之，莫不流涕。其妻歐陽氏收天祥屍，面色如生，義士張毅甫，給資歸葬，適母夫人曾氏遺柩，亦由家人自粤奉歸，同日至城下，相傳為忠孝的報應。後儒有挽文丞相詩二首道：<break time="100ms" />　　塵海焉能活壑舟？燕台從此築詩囚。雪霜萬里孤臣老，光獄千年正氣收。諸葛未亡猶是漢，伯夷雖死不從周。古今成敗應難論，天地無窮草木愁。<break time="100ms" />　　徒把金戈挽落暉，南冠無奈北風吹。子房本為韓仇出，諸葛安知漢祚移？雲暗鼎湖龍去遠，月明華表鶴歸遲。何人更上新亭飲？大不如前灑淚時。<break time="100ms" />　　天祥一死，謠言漸靖。不意遼東來一警報，說是十多萬大兵，俱死在日本海中了。是何原因，請看下回。<break time="100ms" />　　讀元奸臣阿合馬傳，令人生恨，莫不欲舉刀斲之。讀宋忠臣文天祥傳，令人起敬，莫不欲頂禮奉之，可見天道雖或無憑，人心尚有公理。是回前敘阿合馬事，後敘文天祥事，一則顯揭其奸，一則詳述其忠，語淺意深，老嫗都解，較諸史傳之餉人，為益尤大。史傳非盡人能讀，且非盡人得讀，獲此一編，非舉兩弊而悉去之耶！此外雜以他事，有美有惡，雖循史家依事畢書之例，而盛衰之感，隱寓其中，不特簡略之分已也。
    </voice>
</speak>
