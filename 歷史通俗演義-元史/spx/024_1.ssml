<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十四回<break time="100ms" />　　海都汗連兵構釁　乃顏王敗走遭擒
    </voice>
    <voice name="zh-HK-WanLungNeural">
        <break time="100ms" />
			　　卻說元軍至東關遇敵，被安南兵連放毒箭，將士又復遭傷當下裹瘡力戰，還是殺不退敵兵。阿八赤、樊楫兩人，保住脫歡先行，只望突過東關，便好脫險。那安南兵偏專望大纛殺來，勢不可當，任你阿八赤、樊楫等努力衝突，總是無路可走。阿八赤遂語脫歡道：「王爺顧命要緊，須扮做兵士，莫令敵軍注目，方可逃生。我等願誓死報國了！」脫歡聞言，便卸下戰袍，帶著親卒，混入各軍隊裡，伺隙逃走。曹阿瞞割鬚棄袍，倒被他模仿得來。阿八赤、樊楫兩人，竟爾戰死。脫歡正偷出重圍，安南兵又復追上。幸前鋒蘇都爾領了健卒，回身奮戰，才將安南兵截住。可笑這位鎮南王脫歡，窮極智生，不敢逕行大道，只望僻處奔逃，虧此一著，保全性命，要算大幸。<break time="100ms" />　　到了思明州，敗軍始陸續奔來。仔細檢查，十死五六，比前次損失，還要加倍。脫歡惱喪異常，只好據實奏聞。世祖以脫歡兩次敗還，勃然震怒，便下詔切責，令他留鎮揚州，終身不准入覲。一面擬另簡良將，指日再征。<break time="100ms" />　　尋得安南來使，貢入金人一座，且卑詞謝罪，方把南征事暫行擱置。是時連歲用兵，多半無功。只諸王相答吾兒一作桑阿克達爾。及右丞台布等，分道攻緬國，還算得手，收降西南夷十二部，直指緬城。緬國即今緬甸，與雲南接壤，役屬附近各部落，聲燄頗盛。至是為元兵所敗，遁入白古。嗣復遣人乞降，願納歲幣，元軍方還。所有印度、暹羅及南洋群島諸部落，亦聞風入貢，元威算遍及西南了。<break time="100ms" />　　世祖雄心未已，復擬斂財儲餉，再征日本及安南。盧世榮以官利邀寵，嘗自謂生財有法，不必擾民，可以增利。因即擢他為右丞。他遂濫發交鈔，妄引匪人，專權攬勢，毒害吏民。嗣經陳天祥奏彈，方召世榮入朝對質，由世祖親自鞫訊，一一款服，才命正法。<break time="100ms" />　　天下事福無雙至，禍不單行。盧計臣方才伏辜，皇太子偏又病劇。這皇太子便是真金，起病的原因，自王著矯殺阿合馬，真金心中，已不自安。到至元二十二年，忽有南台御史，奏請內禪。台臣以世祖精神矍鑠，定不准奏，遂將原奏擱起。其時盧世榮未戮，引用阿合馬餘黨，竟借公濟私，奏稱太子陰謀禪位，台臣擅匿奏章；那時世祖未免忿怒，只因太子素來盡孝，還算勉強容忍，不加詰責。嗣被太子聞知，憂懼成疾，醫藥罔效，竟與老父長別，仙逝去了。真金以仁孝聞，所以轉筆加褒。<break time="100ms" />　　世祖方悲悼未休，忽西北一帶，警耗迭傳，竟有同族相殘的禍案，釀成分裂。於是接連用兵，擾擾了好幾十年。這亂源早已伏著，小子久思敘入，因恐文字夾雜，轉眩人目，不如總敘一回，省得枝枝節節。看官閱著，由小子一一敘來。原來，元太祖即大汗位，至世祖統一神州，先後不過七十年，除亞細亞洲極北部，及亞細亞洲極南部外，全洲統為元有，就是歐洲東北土，亦為元威所及，真是一個大帝國，自中國黃帝以來，所絕無僅有的。當時蒙古諸王族，各有分土，最大者有四國，分述如下：<break time="100ms" />　　（一）伊兒汗國　自阿母、印度兩河以西，凡西方亞細亞一帶地，統歸管領，亦稱伊蘭王國。旭烈兀子孫，君臨於此，都城在瑪拉固阿。<break time="100ms" />　　（二）欽察汗國　在伊兒汗國北方，東自吉利吉思荒原，西至歐洲馬加境，舉禿納河即多瑙河。下流，及高加索以北地，統歸管領，或稱金黨汗國。拔都子孫，君臨於此，都城在薩萊。<break time="100ms" />　　（三）察合台汗國　阿母河東面，及西爾河東南，凡天山附近的西遼故土，統歸管領。察合臺子孫，君臨於此，都城在阿力麻里。<break time="100ms" />　　（四）窩闊台汗國　凡阿爾泰山附近的乃蠻故土，統歸管領。窩闊台即太宗。子孫，君臨於此，以也迷里附近，作為根據地。<break time="100ms" />　　這四汗國就封後，一切內政，由他自理，名義上仍由元主統馭。世祖乃建阿母河行省，監制伊兒、欽察兩汗國；置嶺北行省，監制窩闊台汗國；設阿力麻里及別失八里兩元帥府，監制察合台汗國。還有一班皇族宗親，分鎮滿洲，因立遼陽行省，作為監督。總道是內外相維，上下相制，好作子孫帝王萬世的基業。秦始皇以郡縣治天下，元世祖以分封治天下，俱欲長治久安，後來都生禍亂，可知徒法不能自行。無如法立弊生，福兮禍倚。窩闊台汗國，自憲宗嗣位後，早懷不平。應第十九回。至世祖入繼，阿里不哥構釁，太宗孫海都，為窩闊台汗國首領，曾隱助阿里不哥，謀傾世祖。阿里不哥敗亡，海都汗靜蓄兵力，志圖大逞。<break time="100ms" />　　是時察合台早死，其從孫亞兒古為察合台汗，與海都聯盟。世祖探知底細，遣使至察合台汗國，黜逐亞兒古，別立察合台族曾孫八剌為汗。且命連結欽察汗國，與拔都孫蒙哥帖木兒彼此相倚，共制海都。誰知八剌不懷好意，反嗾使海都，合圖欽察汗國。海都引兵入欽察境，蒙哥帖木兒已早聞知，潛出兵襲擊海都後面。海都還軍抵敵，八剌又背了海都，竟將海都所侵地，佔據了去。楊畏三變，尚愧勿如。海都憤不可遏，卑辭向欽察汗乞和，且得欽察援兵，殺退八剌。八剌很是刁狡，貽書海都，只說要乞師燕都，與他拚命。海都正防這著，不得已與他講和。由是三汗勾連，同會於怛羅斯河畔，模仿庫里爾泰會，推海都為蒙古大汗。
    </voice>
</speak>
