<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大漢三合明珠寶劍全傳 - 第二十回　到昇平舅甥聚首　說梁山強寇歸投</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　到昇平舅甥聚首　說梁山強寇歸投</font></h4>
			　<br />
　　詩曰：<br />
　　義氣先聲足服人，不關勇力與多軍。<br />
　　一心一德存忠信，遍處風行天下聞。<br />
　　且說悅心王馬俊，奉旨為尋二弟柳絮，路經虎炮山，遇著四弟包剛在此為王。包剛欲跟隨同尋柳絮，馬俊說：「不可。暫隱身於虎炮山，以待機變。又恐人眾下山驚人耳目，似此不便。待某尋著駙馬，返京一齊引見。」包剛依允。傳令辦酒餞行，暢飲歡懷。是日，兄弟分別登程。<br />
　　連行兩日，馬俊心中不樂，大歎一聲。二人問道：「請問王爺，馬上如何嗟歎？」馬俊含淚道：「遠望舅父家鄉，昔日打死人命，帶舍妹逃出，寄托母舅家中撫養。屈指兩載，意欲進馬，入莊相望。又見朝命在身，不敢停留。」二將答聲：「王爺差矣，既有王姑，寄在令親居養，亦要重逢相會。雖有朝命在身，聖上並無日期限定，這亦無妨。」「二弟說得有理。」<br />
　　三人催馬入莊，莊丁看見，認得馬俊相公。向前施禮迎接：「相公呀，家爺有病在牀，思念日久。請入相見。」三人落馬，進入廳前。看見堂上，許多賓客，一一施禮。馬俊入到書房，開聲：「母舅萬安！」<br />
　　楊英舉眼一觀：「原來是爾這畜生，一向作何事業？總不回頭。」馬俊回聲：「甥子之罪。」把前後舊事，盡稟一遍。楊英歡喜無限。「借問母舅貴體病症如何而起？」母舅道：「若問病體，非別而來。為爾妹子之事，憂鬱得成病症。」馬俊驚問：「為何舍妹之事？」員外道：「情因九月重陽佳節，帶著甥女上山參拜公婆墳墓。卻被小梁山響馬羅清看見甥女，逼為押寨夫人。老夫不允，他立定戰期。再遲三日，帶兵前來攻打。我已因此請齊賓客。守望相助，救護我莊。」<br />
　　馬俊聞言冷笑：「母舅放心，待我明日，修書一紙，上山退賊。諒他不敢前來擾亂。」員外大喜，一出堂前，賓客見禮：「二位將軍光臨，老村愚有病失接！失接！」二將回禮。「初進寶莊，敢候金安。」楊英道：「不敢。」命人奉茶，各各坐下。又叫丫環入繡幃報喜。<br />
　　丫環身近牀邊表：「小姐呀，十分恭喜了。爾今令兄到來相望。」馬鸞英一聞此信離牀問道：「侍婢，我哥哥來了真的？」丫環回聲：「令兄到來不是緊要，更有一喜，表相公救駕有功，封為悅心王之職。」小姐聞言道：「快隨我下樓而去。」下了樓閣，步出堂前。見許多賓客，登時住步。命侍婢上堂，報知員外。「小姐出堂。」員外說道：「眾位諸親，請過東廳入坐，舍甥女出堂與兄相會。」<br />
　　張李二將舉步迴避。馬俊叫聲：「將軍差矣。吾妹亦是爾妹，如何拘禮。」鸞英出見，口稱哥哥萬福。「賢妹少禮。」上前參見二位哥哥，二將還禮。「請問兄長，一向何處安身？作何事業？」馬俊把前事，這般這般，如此如此，盡講一番。「賢妹請回樓上。」小姐歡喜回樓。員外命人辦酒，是日眾飲一場。<br />
　　馬俊修書一封，命莊丁二名，引李鳳將軍，上小梁山去。叫聲：「李賢弟，不可入他山林，叫羅清出山前接書。著他依書成事。」李鳳領命起行，出莊三十里前。嘍囉查問：「是誰敢窺探山寨？」李鳳大笑：「快請寨主出來，迎接悅心王之書。爾說是，丹鳳山馬俊傳書到來。」<br />
　　嘍囉急走入聚義堂，將響馬鼓亂打。驚動羅清上堂。「稟上大王，有一人自稱丹鳳山馬俊有書，請大王出山前迎接，此書不得亂進。」羅清聞言大喜，大開寨門：「請問將軍，高姓大名？」李鳳道：「某係悅心王右營標下之將，李鳳是也。」羅清道：「請問將軍，悅心王是誰？」「就是馬俊王爺也。」「借書一觀。」將書遞上，其書曰：<br />
　　金菊開黃，朵朵呈豔。正佳景宜人之候也。但爾為梁山之主，某為丹鳳之尊。曾聞古今響馬，非獨爾我。坐茅不損草，方稱豪傑。勢壓村愚，枉為英雄？某自上丹鳳山為王，驚動朝廷。蒙聖恩招安，棄邪歸正。僥倖御園救駕有功，官拜悅心王之職。奉旨微行，訪駙馬義弟。經過昇平莊，登門拜公。莊主是我舍親母舅。曾聞舅甥上山，重陽之日，遇寨主觀見，欲逼為押寨。母舅相拒，擇定戰期，登莊虜掠，驚嚇村民。茲修一札，奔報知之。若念同黨手足之情，隱身埋名，暫為梁山寨主。待俊成功之日，回朝奏聞聖上招安。足下高官顯爵，共為一殿之臣。封妻蔭子，揚名後世。名垂束帛，豈不忻幸。倘若癡迷不醒，見書不念，爾有烏合之眾，我豈無擒將之兵。日近之期，等候貴兵到境，決一雌雄。待爾回頭是岸，斯時悔之晚矣。特著右營將軍持書，嵩候回音。<br />
　　卻說悅心王馬俊書到，小梁山寨主知道。羅清接書醒悟，微笑道：「李將軍，原書交回。奉言拜上王爺見諒。早知悅心王令妹，某不敢多言。恨楊英隱口不說，致此衝撞。惟今知罪，多多拜上。懇王爺日後，收為部下之將。執鞭墜鐙，得一官半職，足慰平生之願。」<br />
　　李鳳辭別回莊，將原書交回。亦依羅清言語，一一奉知。聲言：「羅清不識令妹王姑，又說員外不說王爺之名。從今以後，不敢侵犯寶莊。望王爺提拔，收為部下之將幸矣。」馬俊道：「似此難怪。」滿堂賓客，齊聲喝采，名傳天下。「幸得王爺早到，如遲幾日，斷不能相拒此賊。」馬俊歡喜，連住三日。眾親請回，馬俊別了母舅，欲起登程不表。<br />
　　欲知登程何去？母舅有甚言語？且聽下回分解。 <br />
<br />
　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>