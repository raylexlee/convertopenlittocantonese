<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大漢三合明珠寶劍全傳 - 第三十六回　知天命老祖訓徒　違法戒左道背師</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十六回</br>　　知天命老祖訓徒　違法戒左道背師</font></h4>
			　<br />
　　詩曰：<br />
　　樂天知命高人智，嗔欲爭雄俗世紛。<br />
　　聶法既登仙品列，如何昧此道由根。<br />
　　卻說聶法成，原來猿仙化現，在終南山修煉，法術高強。煉成三件法寶：一件名為「滅寶袋」，二件曰「打將砂」，三件曰「月華石」。一日，別了雲涯師尊，出山門閒玩。卻見西方，殺氣濛濛；把袖課一卜，得知師叔門徒，九龍仙在萬壽寺，為馬鸞英故事，卻死於柳絮之手；後卜道安欲與復仇，又死於馬俊、鸞英兄妹之手。雲峰老祖、師尊道德，已入聖域。因何不念師徒之情，不與二徒伸雪？待我駕起雲頭，直到鴣鹠山問問便知端的。<br />
　　不多時，到了山前，把雲頭墜下。喚聲：「道童與吾入報，說終南山師姪，聶法成求見。」道童進入，稟知老祖，老祖著童子喚進。聶法成聞喚，步到禪堂，見老祖坐在蒲團，閉目存神。法成上前施禮：「師姪叩拜，願聖壽無疆！」雲峰舉目，開口便問：「師姪不在終南山，學道修真，閒遊來此何事？」法成：「叩稟師尊，弟子偷閒玩景，以舒悶懷，遠見西方殺氣騰騰，衝上鬥牛。弟子課卜，始知師兄九龍仙，被柳絮所刺；師兄卜道安，下山協輔屈忠成，欲與九龍仙報恨，誰料又死於馬俊、鸞英兄妹之手。師尊有先知之見，弟子敢請，如何不與令徒復仇？誠恐大失各等山門體統，伏乞其詳。」<br />
　　雲峰道：「若謂九龍仙，乃在道之人。立當靜守清規，修真養性，不理塵凡世界，方稱太上流宇。及心務色，大惡有犯其首，致招天怒，被人所刺，死有餘辜；又卜道安，多年修煉，後得人形。下山與九龍仙報恨，正是助紂為惡，逆天行事，死而無怪乎！賢姪徒回山，恪遵約法，自是成功，入後齋膳去罷。」仍坐蒲團，閉目養神。眾道人邀他齋膳。法成膳罷，到師尊坐前，下禮拜別，出了山門。眾道人相送，駕上雲頭，欲回終南山。一路躊躕，大歎嗟悼：「二位師兄因些小故，竟喪身命。師尊不恤法門道行，貽笑他人。」左右思量：「罷，罷，老祖不念師徒之情，吾當念師弟之誼。今聞屈忠成被困東炮山，蒙義士救出重圍，現在赤鬆林，王勇寨內安身，招兵買馬；待我駕上雲頭，急到他的寨前，窺伺動靜，隨機應變。」<br />
　　不覺雲頭來到赤鬆林寨前。只見周圍緊閉，杳無人聲。左顧右盼，見有一榜文高掛，讀了一會，便知屈忠成招賢納士。自想一回：「我今要報二師兄之仇，借忠成之舉殺卻馬俊，日後九泉得遇師兄，顏面無愧矣。」計議已定，揭去榜文。則有寨兵巡哨，突見道士揭榜，便問：「道長此來，揭了榜文，定必有利於主公。得吾入寨稟明，然後相請。」道人說道：「在此恭候，煩為通稟。」<br />
　　寨兵急跑到寨中，見寨主與忠成等聚議。「稟上主公寨主得知，今有道士，將榜文揭了。說聲要見主公，現在寨外，請令定奪。」各人聞聲：「請他進見。」寨兵出講，道人說：「敢煩引見。」遂入大寨，眾人立起身軀，王勇、屈忠成下階迎接。只見他頭帶平鬥方巾，面如鍋底，眼似銅鈴，口如盤大，頷下紅須。身穿八卦道袍，足踏赤履，手持一柄塵拂帚。<br />
　　眾人一見，腹中喝采：「必是非凡，不是尋常之輩！」王勇、忠成邀進上坐，二家推讓，然後坐下奉茶。茶罷，忠成道：「敢問寶山何處？高姓大名？」道人說：「我係終南山雲涯老祖門下，姓聶名法成。因出外散步閒遊，望見西方殺氣騰騰。貧道袖中卜課，得知前者師叔鴣鹠山雲峰老祖二徒，一名九龍仙，被柳絮所刺；一個卜道安，被馬俊、鸞英兄妹所害。有壞我等道學無能，特來揭榜與寨主主公效勞，並與二位師兄報消此恨，未曉肯納否？」<br />
　　王勇、屈忠成大喜道：「得名師指教，破圍得勝，日後焚香頂祝。請問道長，高法何先？」聶法成道：「吾能變化無窮，用兵如神，點鐵成金，呼風喚雨，駕霧騰雲，五行曉遁；煉就法寶，斬將奪旗，易若反掌。請問貴寨多少人馬？糧草若何？」王勇道：「人馬數千，糧草可足二年；兵微將寡，乞施妙策。」道人說：「不妨，吾自有計議。」寨主吩咐廚人辦酒，葷素分開，擺酒大寨。眾人舉道人上席，王勇、忠成相陪，各人序次而坐。那道人葷素不論，席中講語細說一番，膳散已完，日已更靜。命人鋪設潔淨房所，邀送安寢。<br />
　　一宿晚景，玉兔東升，眾人俟候道人梳洗。梳洗已畢，王勇、忠成請道人同坐。便道：「我等被困日久，如坐針氈，披開日課擇選，明日乃黃道吉辰；懇拜道長為軍師統兵大元帥，兵士心服，願將兵符印信交付，任從調度。請問道長尊意何如？」道人說：「但我道學未滿，難當此任。」王勇、忠成命各人拜跪，齊聲：「望勿相卻。」道人依允。<br />
　　王勇命人即日搭台，俾拜軍師登壇掛帥。道人說：「明日不可，待遲數天，然後舉行未遲。情因貧道閒遊下山玩景，未曾帶得法寶隨身；煩寨主著一的當之人，隨我回山。待吾交有要用東西法具與他，回來然後登壇受印。」眾人齊聲：「望道長早去早回，免眾渴望。」道人說：「貧道曉得，眾位毋庸盼望。」王勇命侯相隨後，向寨後小路而行，寨兵不敢阻擋。<br />
　　不覺聶法成回到終南山。眾道人迎問：「師兄別了數天，遇何美景相留？」法成回道：「因故友同游，至此擔擱多日。我今回來，非別事，有道友在山下相等，暫別列位，我要遍遊四處而去。敢煩眾位與我轉拜師尊，弟子恐防驚動他，不日就回。」即忙入內房，將法寶通身收好。內有行囊，所用東西，交與侯相，一同帶往，步出山門，眾道人相送。侯、聶二人，依尋原路而行。將近寨門，侯相說道：「待某先行，稟知主公，然後迎接。」法成說：「不用行此大禮。」侯相急跑入大營傳稟：「寨主，軍師已到，小將先行。」王、屈二人，督領二監，並各偏將，奔出寨門相接。接入大營，分次坐位，王勇、屈忠成，滿心歡喜。大排筵宴，是晚議論夜深，各歸安歇不表。<br />
　　且表聶法成道人，天明出到大寨道：「貧道蒙主公寨主，不嫌道學低微，拜為軍師之職，貧道鞠躬盡瘁而已矣。」即問：「法台可峻工否？」寨兵說道：「法台完工多時了，專候鈞命。」道人說：「明日是九月初一，黃道吉辰，爾等吩咐各將軍，及大小佐領嘍兵，擇以卯時齊候。如有不到，軍法處之，幸勿見怪。」眾等依令而行。王勇與屈忠成，紛紛命人備辦香燭、壇台應用之物，一應準備。聶法成道人揮一禁條十款，貼在大營柵外。寫著：<br />
　　護駕軍師督兵大元帥聶，為曉諭事，照得本帥奉魏王之命，登台受印帥將，十款以示。曰：<br />
　　第一條毋許交頭接耳。<br />
　　第二條毋許飲酒喧嘩。<br />
　　第三條不得爭先亂隊。<br />
　　第四條不得遺漏軍裝。<br />
　　第五條不許擅闖轅門。<br />
　　第六條毋許私探議論。<br />
　　第七條不得臨陣退縮。<br />
　　第八條不許私出水柵。<br />
　　第九條毋許亂砍山樹。<br />
　　第十條不許訛言驚眾。<br />
　　以上十款，本軍師愚見，勿謂視為虛文。臨時有犯，軍法施行，噬臍莫及，悔之晚矣。毋違特諭。<br />
　　寫畢禁條，命寨兵掛在壇台。各人紛紛觀看，回營靜聽不表。<br />
　　欲知法成掛帥，怎麼提調端的？且看下回分解。 <br />
<br />
　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>