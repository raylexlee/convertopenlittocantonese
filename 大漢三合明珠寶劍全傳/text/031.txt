
			　

　　詩曰：

　　逆天不道背師尊，私下紅塵助佞奸。

　　有日罪盈難遁脫，功行未滿命歸泉。

　　且說王姑收集侍婢，教習他武藝，以備日後開擂台之用。

　　又表鴣鹠山白骨洞雲峰老祖，師徒坐在蒲團，講論天機星斗。不覺長歎一聲：「善哉，美哉！不守正道，遭此劫害！」眾徒請問：「師尊為何長歎？」雲峰老祖說道：「爾等有所不知，為師忽然心血來潮，掐指一算，見爾等師兄九龍仙，被柳絮駙馬所殺。我想師徒之情，一旦化為大夢，能不令吾慟歎乎？」

　　內中有一徒，姓卜名道安。係龜精修煉多年，千變萬化，能現作人形，變化無窮，法術多端。聽見師尊之話，勃然大怒：「可恨師兄被害，師尊肯罷手麼？」道人說道：「為師豈有不知？賢徒未曉其奧。因漢朝國祚當興，上天之命。柳絮位列星垣，玉音降世。惟爾九龍道兄，不守清規，淫欲太過，百惡得其首，致有殺身之禍。死後打在酆都，永不轉輪。為師不敢逆天行道，爾等今後謹守洞府，各自修真。」語罷，大仙閉目養神，不表。

　　再表卜道安，轉回洞府，心中忿恨：「我師如此畏事，被人欺我洞府無能。不若私出洞門，尋個隱身之所，與師兄報仇罷了。」駕起雲頭，歷歷思算，身隱何處是好？掐指一卜，便知屈忠成逃在東炮山造逆，料知難與漢家作對，但為師兄報仇，二助忠成一臂之力。來到山前，下了雲頭，將身站在寨門，喚嘍兵入報。嘍兵查問：「道長何來？」道人說：「我係海外神仙之客，要見屈太師金面。」

　　寨兵走入聚義堂，把響馬鼓亂打起，驚動一眾奸黨上堂。「稟上主公，有一兇惡道人，自稱海外神仙，在寨前要見。」屈忠成傳請，道人直入。眾奸一見大驚，見他頭生二角，面如黑漆，額下一把鬍鬚。身穿黑甲道袍，足踏尖底烏靴，手持拂塵帚。忠成離坐相接，坐下奉茶，茶罷。奸相道：「請問道人，貴山寶洞，高姓大名？到山必有指教。」「貧道乃鴣鹠山雲峰老祖門徒，卜道安是也！今見東炮山，落了旺氣。故此替天行事，特來護佐主公，助汝身登大寶；非貪圖爵祿而來，實代師下凡，以定乾坤。望主公收下，幸甚！幸甚！」

　　屈忠成大喜：「請問道長，必有過人法術，超眾武藝？請領指教！」道人說：「言之不盡，貧道練有灑豆成兵之法、移山倒海之能、呼風喚雨之術；上陣擒將如探囊取物。主公若不相信，貧道試之一觀。」奸相聞言歡喜：「請指教。」

　　妖道將葫蘆一揭，把神豆灑出，遮雲掩日、陰風霎霎、滿地虎豹豺狼、數千兵將、號炮齊轟。眾奸歡喜無限：「請收罷，蒙道長光臨，請授參謀軍師之職。」命人辦酒相待：「請問軍師，食葷還是食素？」卜道安說：「不論。」大眾入席，講文論武，對答如流：「敢問主公，有多少人馬？」眾奸道：「合計不滿萬餘。」「借問糧草可足否？」答道：「尚未足用。」道安便說：「還要打劫村莊客旅。兵微將寡，未可舉動。直待兵精糧足，秋涼時候，舉動未遲。」就在東炮山，招集兵馬不表。

　　再表是日武帝臨朝，朔日之期，大開午門，百官朝見。君問臣：「有事奏上，無事退班。」左丞相柳眉上殿，口稱萬歲：「臣接得悅心王馬俊之本，未知所奏何事，不敢擅看，請我主御覽。」傳旨呈上來。其表曰：

　　臣馬俊，具疏陳情。誠惶誠恐，稽首頓首，百拜跪獻御覽。臣有欺君之罪，萬詞莫辯。曾蒙拔擢之恩，未能得報知遇之恩。奉旨微訪，駙馬是臣之二弟柳絮。只道二弟已回洛陽，誤走一遭。路過昇平莊，係臣之母舅楊英；原任鎮東將軍楊豹之父。情因臣昔日犯了人命重事，到此莊前，留下妹子名喚鸞英，年方二八，在母舅是依。母舅及妹子，重陽佳節登山掃墓；遇寇逼搶臣妹為押寨夫人。相別多年，臣入昇平莊探候母舅，舅以此告。事見駭異，修書理論；書到，響馬羅清，亦知天命，甘心退服。但母舅年邁，終不能久持，交還妹子同行。路經登封，得遇舊僕馬二，臣將妹交托奴僕同居攜養。不幸土匪鄺鳳渾名放山虎，見臣妹頗有姿色，督起家丁擒去，逼為苟合。臣妹本是貞烈之女，焉肯屈從？捨生向前，把金簪刺他之目，惡怒囚妹，臣未得知。時到襄陽，又聞說以一件大盜假認駙馬法場梟首事；臣見說，內有蹺蹊，即往法場一觀。剛見二弟在此受辟，心中吃驚！救了駙馬，回到登封鎮市。一聞妹子被捉，事在忙速之際，未請聖旨，私自動兵擒賊。賊聞消息，押臣妹子上飛鵝嶺而去。

　　有一九龍真人，十分猖獗，強逼臣妹子淫行，堅心自負，咬舌歸陰。臣兩次敗兵，罪無可逭。奈九龍妖道，法術多端，臣力不支。心愧無顏，自起三山招安之兵，復報前仇。兵到山前，幸得駙馬設計，孤身投入羅網，忍辱為徒，用污物破法，趙虎截殺妖道。為訪臣妹屍首，暫在飛鵝住紮，杳無蹤影；出下賞榜，始覺妹命未該終。感得壯士姓馬名雄，收為義女，仗義搭救。又得慈悲法力，現身為道姑，醫好臣妹之舌；拜為師徒，秘授神拳武藝；命臣妹開設擂台，以鎮國家之聲名。臣不敢自專，俯伏拜本，乞請罪！臣未奉聖旨，乃行征伐，以致兩次敗兵；又擅殺朝廷命官，包庇土豪登封、襄陽縣令，梟旨示眾。將臣擬罪，萬死不辭。惟望聖上，准開擂台之事，以體慈下之意，待臣監守擂台，寸功之日，回京領罪。臣不勝悚懼之至。稽首頓首！謹拜表以聞。

　　天子一覽，發笑起來。將本章交眾文武一觀：「馬俊要自貶其職，又要朕准其開擂台，眾卿議論如何？」群臣會議，齊聲恭喜萬歲：「國祚當興，男女英雄，實國家之兆。古人罕有開設擂台，正要准他。但開擂台，乃壯天朝盛事，驚憚外國貼服。悅心王請旨降級，遵守王法，真國家之賢臣也。懇皇上不可准其降級，更要加封，望主上聖裁。」武帝准奏，降敕授為天下兵馬大元帥，帶管兵糧，任從征伐，以防國賊，以震國威，欽此。

　　天子問道：「柳丞相帶本回京是誰？」柳眉答道：「悅心王結義之弟，姓包名剛。」「與朕宣上龍庭。」柳丞相傳旨：「包剛肅誠趨上金殿，朝參天子。」御覽一見，虎頭燕頷、勇氣騰騰。連聲贊羨：「不失大將之威風！卿家可是包剛麼？」包剛道：「便是。」天子說道：「你與駙馬、馬俊結為兄弟，與朕出力；殿保駙馬其功非小，封為行營總先鋒之職。」包剛叩首謝恩。「領朕敕旨，返回營中。封馬鸞英貞節王姑，命他擇日開設擂台；招親之後，回京封贈，授職團圓。欽知駙馬，事後回京，以副朕望。」君臣退朝。柳眉吩咐包剛：「叮囑吾兒，早日回京，天子有望，免使公主懸懷。」

　　包剛領命而行。非止一日，到了營前，三軍相接，說有聖旨到。三軍走入大營，報知：「包爺奉聖旨到營。」文武焚香，望北齊跪迎接。包剛下馬，文武奉旨入營。「請王爺照旨行事。」

　　旨中未知何意。欲知詔下，准開擂台與不准？且看下回分解。 

