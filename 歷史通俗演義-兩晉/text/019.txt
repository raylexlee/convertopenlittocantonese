
			　　卻說太宰河間王顒，把張方首送與越軍，總道是越肯允和，兵可立解，偏越將方首收下，不允和議，叱還去使，即遣幽州將領祁弘為前鋒，西迎車駕，一面令部將宋冑往徇洛陽，劉琨往取滎陽。琨持方首，逕至滎陽城下，揭示守將呂朗，朗即開城迎降，冑行至中途，又遇鄴中軍將馮嵩，奉遣來助，遂偕往洛都。成都王穎，兵單勢寡，料不能守，便由洛陽出奔，西赴長安。到了華陰，聞顒已與越議和，且前次不受顒命，恐顒挾嫌謀害，不敢西進。顒因越軍未退，復悔殺張方，窮詰郅輔，才察出虛情，把輔斬首。不及二繆，究是妻舅。遂遣弘農太守彭隨與刁默等，統兵拒越，更令他將馬瞻郭偉為後應。隨與默行至關外，正與祁弘相遇，弘麾下多鮮卑兵，縱橫馳突，銳厲無前，一陣衝擊，把隨默所領的部眾，裂作數段。隨不能顧默，默不能顧隨，便即駭散，被弘殺退數里，傷斃多人。弘進至霸水，又遇穎將馬瞻郭偉，一邊是轉戰直前，勢如潮湧，一邊是臨敵先怯，隱兆土崩。戰不多時，馬郭兩將，又逃得不知去向，只晦氣了許多士卒，冤冤枉枉，做了胡馬腳下的墊底泥。造語新穎。敗報連達關中，嚇得顒魂馳魄散，不知所為。俄又有人入報道：「敵軍已經入關，猖獗的了不得，大王須亟自為計。」顒至此也顧不得別人，忙自上馬，揚鞭急走。僥倖逃出城外，旁顧並無隨兵，只有坐騎還算親昵，負他飛奔，自思孤身隻影，不能遠避，還是竄入山谷，免得露眼，遂向太白山中，策騎馳去。軍閥失勢，如此如此。
　　祁弘殺入長安，無人敢當，一任鮮卑兵淫殺擄掠，傷亡至二萬餘人。百官都奔往山間，無處覓食，虧得橡實盈山，大家採拾若干，充作口糧。惠帝尚在行宮，無人保護，只好生死由命。幸司空越隨後踵至，禁住淫掠，入宮謁見，又召集百官，即日東歸，命太弟太保梁柳為鎮西將軍，留戍關中，自率各軍奉帝還都，倉猝中不及備輦，便用牛車載著惠帝，及左右宮人，趨還洛陽，何必這般急急。途中還算安穩。及入洛城，由惠帝登御舊殿，朝見官僚，但覺得兩階積穢，四壁生塵，所有一切儀仗，統是七零八落，不由得悲感叢生，欷歔下涕。愚夫亦解此苦楚。越率扈駕諸臣，草草拜謁，便算禮畢，轉謁太廟，也是蠨蛸在戶，廟貌不華，及返至宮中，虛若無人，不過有三五個老宮婢及六七個窮太監，充當服役。惠帝寂寞得很，忙草了一道詔書，使宮監持至金墉城，迎還故后羊氏。羊皇后又驚又喜，略略梳裹，便與來使乘車入宮，桃花無恙，人面重逢，惠帝好生喜歡，自然令她仍主中宮，頒詔內外。看官聽著！這羊皇后也算命薄，一為繼后，便遇著趙王倫的亂禍，後來五廢五復，真是死裡逃生，哪知磨蠍重重，還是未了，請看官續閱下去，便見分曉哩。
　　是年為永興三年六月，復改為光熙元年，詔賞迎駕諸臣，進司空越為太傅，錄尚書事，范陽王嫚為司空，仍令鎮鄴，寧北將軍模為鎮東大將軍，守平昌公封爵，模前時已封平昌公。仍鎮許昌，幽州都督王濬為驃騎大將軍，都督東夷河北諸軍事兼領幽州刺史。此外如皇太弟以下，各仍舊職。惟穎與顒不復提敘，但下了一道赦書罷了。
　　說也奇怪，當惠帝在長安時，江東卻出了一個假皇太弟，居然承制封官，占踞一方。這假皇太弟，究是何人？原來是丹陽人甘卓。卓本為吳王常侍，曾與陳敏等同討石冰，冰被陳敏窮追，為下所殺，事見十五回。卓亦得敘功受封，列爵都亭侯。嗣由東海王越引為參軍，出補離狐令，因見天下大亂，棄官東歸。行抵歷陽，巧與陳敏相遇，數年闊別，一旦相逢，當然有一番敘談。但敏卻有特別秘謀，急切不便明說。惟與卓格外歡昵，願訂婚姻。卓有一女，正與敏子景年貌相當，敏求卓女為子婦，卓亦便即允從，不消數旬，男婚女嫁，當即成禮。不料敏與卓密議，竟要他假充皇太弟，立幟江東。煞是奇聞。原來敏攻克石冰，自謂無敵，便想佔據江左，敏父屢次呵阻，謂此子必滅我門，旋即憂死，敏丁艱去職。及東海起兵，越起敏為右將軍前鋒都督，乃易服從戎。靈璧一戰，敏先敗挫，得劉琨等助攻，方轉敗為勝。見前回。敏遂請東歸，還次歷陽，召集將士，意在圖亂。適遇甘卓回來，想他作一幫手，於是先締婚約，繼與密謀。卓已中敏計，沒奈何將錯便錯，就把皇太弟三字，作為頭銜，拜敏為揚州刺史。敏因遣次弟恢及部將錢端等，南略江州，季弟斌東略諸郡，江州刺史應邈，揚州刺史劉機，丹陽太守王曠，俱聞風遁去。敏得據有江東，遍征名士，召顧榮為右將軍，賀循為丹陽內史，周圯為安豐太守。顧榮見第四回，賀循周圯見十五回。循佯狂自免。圯亦稱疾，不肯赴郡。榮前為中書侍郎，避亂家居，恐不從敏召，反觸彼怒，乃從容前往，單騎見敏。敏正恨江東名士，多半卻聘，擬盡加捕戮，聞榮肯來應召，怒氣卻消了一半，當即迎入。寒暄已畢，便與榮談及恨事。榮答說道：「中國喪亂，胡夷內侮，司馬氏恐難復振，百姓不得安全，江南半壁，雖被石冰擾亂，人物尚稱無恙，榮正慮無孫劉諸王，保撫人民，今得將軍神武蓋世，帶甲數萬，連下各州，先聲已振，誠使委任君子，推誠相與，不記小忿，不聽讒言。將見名流趨集，大事可圖，上流各州郡，便傳檄可定了。否則刑罰一加，人皆裹足，怎能濟事？」幸有顧榮數語，方得保全江東名士。敏不禁心喜，起座謝教。遂使榮領丹陽內史，事輒與商。又復大會僚佐，囑令大眾推為楚公，都督江東諸軍事，兼大司馬，加九錫禮。偽言密授中詔，令自己溯江入漢，奉迎車駕。當下率兵出發，鼓棹前行。
　　鎮南將軍劉弘，亟遣江夏太守陶侃，與武陵太守苗亮，出堵夏口，又令南平太守應詹，調集水師，策應陶侃等軍。是時，太宰顒尚在關中，亦命順陽太守張光，帶著步騎五千，至荊州協助劉弘，弘即使他前往復口，與侃合兵，侃與陳敏同郡，又與敏同年舉吏。隨郡內史扈懷，恐侃與敏相結，為荊州患，乃密白劉弘道：「侃居大郡，握強兵，倘有異圖，荊州便無東門了。」以小人腹，度君子心。弘笑答道：「忠勤如侃，必無他慮，盡可放心。」懷乃退去。當有人傳入侃耳，侃即令子洪及兄子臻，往荊為質，自明無貳。弘引為參軍，且給資遣臻歸省，臨行與語道：「賢叔出外禦寇，君祖母年高，應該前去侍奉，匹夫交友，尚不負心，況身為大丈夫呢？」及臻歸去，又加侃為督護，使他安心拒敏。馭將者固當如是。侃自然感激，整軍待敵。適敏弟恢受乃兄偽命，掛了荊州刺史的頭銜，充作前驅，進逼武昌。侃用運船為戰艦，載兵擊恢。或謂運船不便行軍，侃怡然道：「用官船擊官賊，有何不便？但教統兵得人，無可無不可呢。」遂與恢交鋒，連戰皆捷。敏遣錢端繼進，侃邀同張光苗亮二軍，共擊錢端。端又敗卻，荊州兵威，震響江淮。敏只好收兵回去，不敢再窺江漢。
　　劉弘乃遣張光西歸，且表敘諸將戰功，列光為首。南陽太守衛展語弘道：「張光係太宰腹心，公既與東海連盟，何不把光斬首，自明向背？」弘搖首道：「宰輔得失，與光無涉，危人自安，豈是君子所為？」說著，竟遣光西去。及光入關，東海軍亦至長安，弘遣參軍劉盤為督護，往會越兵。越奉駕東歸，加弘車騎將軍，餘官如故。弘積勞成疾，年亦濅衰，方擬申請辭職，草表未上，病勢遽劇，竟在任所告終。弘專督江漢，威行南服，事成嘗歸功他人，事敗輒歸咎自己，遇有興廢，致書守相，必叮嚀款密，所以人皆感悅，無不效命。僚屬私相語道：「得劉公一紙書，遠勝十部從事。」弘歿後統皆下淚。就是荊州士女，亦相率悲慟，若喪所親，這可見劉公的惠澤及民了。朝議諡弘為元，追贈新城郡公。亂世有弘，可稱一鶚。獨弘司馬郭勱，因弘已病歿，欲奉成都王穎入襄陽，奉為鎮帥。弘子璠追述弘志，墨絰從戎，率府兵斬勱首，襄淝復安。太傅越手書致璠，甚加贊美，一面調高密王略代鎮荊州。璠俟略蒞任，奔喪還里。略行政未能如弘，寇盜又盛，有詔起璠為順陽內史，使為略助。璠再出受職，江漢間翕然畏服，仍然安堵，父子濟美，作述重光，卻是晉史上的美談。
　　還有南方的寧州，得了李氏兄妹二人，易危為安，也是出類拔萃的人材。寧州頻年饑疫，邊疆有一種五苓夷，逐漸強橫，乘饑大掠，甚至圍逼州城，刺史李毅，正患重病，又聞夷人進攻，急上加急，遽致氣絕，州民大恐。忽有一位年甫及笄的女英雄，滿身縞素，趨至府舍，號召兵民，涕泣宣誓，無非說是「父歿身存，當與全城共同生死，力拒夷虜」等語。大眾瞧著，乃是刺史的愛女，芳名是一秀字，鄭重出名，極寫李女。不由的肅然起敬，齊聲應命。李秀復說道：「我是一女子身，恐難制虜，還仗諸位舉一主帥，專司軍政，方保萬全。」大眾見她氣概不凡，聲容並壯，料知不是個弱女子，竟同心一德，願推李秀權領州事。秀又朗聲道：「諸位推我暫為州主，試想全城責任，何等重大？敢問大眾肯聽我號令麼？」眾又齊聲道：「願聽指揮！」秀乃部署兵士，分隊守城，並手定賞罰數條，揭示城門。條文皆井井不亂，令人畏服。夷人圍攻兼旬，晝夜不休。秀身穿銀鎧，足踏蠻靴，左持寶劍，右執令旗，鎮日裡登城巡閱，未嘗少輟；每伺夷人懈弛，即出兵掩擊，屢有斬獲。夷人卻也中餒，只一時不肯解圍。既而城中糧盡，無米可炊，不得已熏鼠拔草，聊充口食。秀堅忍如故，士卒亦皆感奮，誓死不貳。可巧毅子钊自洛中馳至，手下卻帶有數百兵馬，來救州城，秀亦從城中殺出，內外合攻，竟把夷虜殺退，得將州城保全。原來钊在洛陽就官，未曾隨侍，此次毅得病身亡，當然由李秀報喪，並將夷人猖獗情形，一並告達，所以钊招募勇士，星夜南行，得與秀並力退敵。兄妹相見，如同隔世，秀即將州事讓與乃兄，眾亦願奉钊為主。钊暫允維持，一面遣使入都，乞簡刺史。晉廷選王遜為南夷校尉，兼刺寧州。遜既蒞任，撫輯饑民，擊平叛夷，那李钊兄妹，卻早已扶櫬回籍，居家守制去了。《晉書》不載此事，《列女傳》亦不列李秀，惟《通鑑》於光熙元年三月，略敘其事，特表出之，以志女豪。
　　且說成都王穎，自洛陽奔至華陰，逗留數日，聞關中已破，車駕還洛，乃復折回南行，竟至新野。荊州司馬郭勱，與穎勾通，為劉璠所殺，見上。穎知棲身無所，復渡河北向，欲走依公師藩。偏被頓邱太守馮嵩，要截途中，執穎送鄴。范陽王嫚，遂把穎拘禁起來，公師藩自白馬渡河，前來寇鄴。嫚飛檄兗州刺史苟晞，統兵迎擊，一戰敗師藩，再戰斬師藩，獨汲桑石勒等遁去，為後文伏線。晞仍還原鎮，嫚旋病死鄴中。長史劉輿，恐鄴人釋穎圖亂，因令人假充朝使，逼穎自盡，然後為嫚發喪，上報朝廷。穎二子皆被殺死。舊有僚屬，統已散盡，惟盧志自洛隨奔，始終不離，並收殮穎屍，購棺暫厝。貴為皇太弟乃如此收場，爭權利者其鑒諸！太傅越得知底細，嘉志信義，特召為軍諮祭酒。又因劉輿防變未然，亦有殊勞，並征令入洛。越左右卻先入白道：「輿猶膩物，近即害人。」越即記入胸中，待輿到來，即淡漠相遇，不甚加禮。輿密視天下兵簿及倉庫牛馬器械等，一一詳記，至會議時，他人不能猝答，輿獨應對如流。越不禁傾倒，歎為奇才，立命為左長史，寵任無比，並與商及鎮鄴事宜。輿請調東嬴公騰鎮鄴中，所有並州刺史遺缺，薦了一個胞弟劉琨，謂可委鎮北方。薦人之弟，亦薦己之弟，可謂兩面顧到。越無不依議，便表琨為並州刺史，且進東嬴公騰為東燕王，領車騎將軍，移督鄴城諸軍事。雙方交代，事見後文。
　　惟河間王顒，逃入太白山中，匿居多日，不敢出頭。會故將馬瞻等，收集散卒，混入長安，殺斃關中留守梁柳，更偕始平太守梁邁，至太白山迎顒入城。偏弘農太守裴頠，秦國內史賈龕，安定太守賈疋等，疋即古文雅字。復起兵擊顒。馬瞻梁邁，為顒效力，立即率兵三千，前往攔阻。終因寡不敵眾，一同戰死。顒惶急無措，還幸有平北將軍牽秀，鎮守馮翊，特來援顒，得將三鎮兵擊退。太傅越聞顒又入關，忙遣督護麋晃，引兵西討，途次接得三軍敗耗，憚不敢進。怎料到顒復內變，長史楊騰，欲叛顒歸越，詐傳顒命，至秀軍前，飭秀罷兵。秀出營相迎，兜頭遇著一刀，竟爾斃命。這一刀不必細猜，便可知是楊騰下手了。秀本為穎將，隨穎入關，乃為顒用，前時曾枉殺陸機，此次也遭人枉殺，天道好還，畢竟不紊。應十五回。騰既斬牽秀，又誑秀軍，但說是奉令而行。兵士以秀無辜遭誅，益不服顒，相率散去。騰持秀首送入晃營，晃正擬進關，適都中傳出急詔，乃是惠帝暴崩，太弟登基，循例大赦，眼見得是不必討罪，樂得守候中途，靜俟後命。
　　看官道惠帝何故暴亡？相傳為被太傅越鴆死，惠帝並無疾病，一夕在顯陽殿中，食餅數枚，才逾片刻，腹中忽然攪痛，不可名狀，但臥倒牀上，輾轉呼號，當由內侍飛召御醫。至御醫入宮，見惠帝眼白口開，已不省人事，診視六脈，已如散絲，便接連搖首道：「罷了！罷了！不可救藥了！」宮人問他是何病症，他尚未敢說明，及窮詰底細，方輕輕說出「中毒」二字，一溜煙似的出宮去了。究竟毒為何人所置，也無從查考，不過太傅越身秉國政，眼睜睜的視主暴崩，一些兒不加追究，便遣侍中華混等，急召太弟熾嗣位，顯見得無私有弊呢。尚有一層可疑的情由，皇后羊氏，恐太弟得立，自己只做了一個皇嫂，不得為太后，已密召清河王覃，入尚書閣，有推立意。偏太弟熾同時進來，又由太傅越從旁擁護，一時情見勢絀，沒奈何閉口無言，任熾即位。照此看來，內外早生暗鬥，后欲立覃，越欲立熾，呆皇帝做了磨心，平白地被人毒死，十有其九，是越進毒，羊后恐無此膽量呢。若使羊后進毒，應該先召清河王入宮了。統計惠帝在位十六年，改元七次，享年四十八歲。
　　太弟熾係武帝幼子，入承兄祚，大赦天下，是謂懷帝。尊諡先帝為孝惠皇帝，即號羊后為惠皇后，移居弘訓宮，追尊所生太妃王氏為皇太后，立妃梁氏為皇后，命太傅越輔政。越請出詔書，征河間王顒為司徒。明明有詐。顒但困守長安一城，長安以外，統是附越，自知不能孤立，不如應詔赴洛，還可自解。這叫做拚死吃河豚。當下挈眷登車，出關東行，路過新安，忽來了一班赳赳武夫，手持利刃，攔住去路，且大聲喝道：「快留下頭顱，放你過去！」頭顱留下，怎能過去，這是作者調侃語，並非不通。顒出一大驚，但至此已逃無可逃，不得不硬著頭皮，顫聲問道：「你等從何處差來，敢阻我車？」那來人反唇相詰，顒答道：「我是河間王，現奉詔入洛，受職司徒，你等是大晉臣民，應該拜謁，怎得無禮？」來人一齊嘩笑道：「你死在眼前，還要稱王說帝，豈不可笑？」說至此，便有數人躍登車上，把顒撳倒，扼住顒喉。顒有三子，都上前相救，怎禁得這班悍黨，拳打足蹋，把三子陸續擊死。顒被扼多時，氣不能達，兩手一抖，雙足一伸，嗚呼哀哉！小子有詩歎道：
　　豆釜相煎何太急？瓜台屢摘自然稀。
　　試看骨肉摧殘盡，典午從茲慨式微。
　　究竟是何人殺顒，且至下回再表。

　　帝室相殘，內訌四起，即如江東陳敏，不度德，不量力，妄思占踞半壁，稱雄南方，意者其亦張昌邱沈之流亞歟？父怒滅門，竟致憂死，不忠不孝，安能有成？觀其劫持甘卓，使充太弟，指鹿為馬，掩耳盜鈴，尤覺可笑。及溯江西上，有劉弘以坐鎮之，有陶侃以出御之，兩戰皆敗，奔還揚州，非不幸也，宜也。弘父子以保境成名，尚有李氏兄妹，亦力捍寧州，亂世未嘗無人，在朝廷之用與不用耳。但李秀一女子身，竟能誓眾御夷，食盡不變，七尺鬚眉，能無愧死，此本回之所以大書特書也。至若穎顒之死，皆由自取，而惠帝遇毒，戚亦自貽，以天下之大愚，致天下之大亂，其得在位十餘年者，猶幸事耳，與東海何尤哉？然東海之敢行鴆主，罪固不可逭矣。


　　