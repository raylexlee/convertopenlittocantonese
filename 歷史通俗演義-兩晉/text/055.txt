
			　　卻說晉中軍將軍殷浩，累蒙遷擢，都督揚豫徐兗青五州軍事。他本來大言不慚，至此因桓溫屢請北伐，便想自擔重任，得能僥倖一勝，方好壓倒桓溫，免受奚落。當下擬定草表，自請北出許洛，相機恢復。尚書左丞孔嚴，向浩進規道：「近來眾情搖惑，很足寒心，不識使君當如何善後哩？愚意以為材分文武，職區內外，韓彭應專征伐，蕭曹宜守管鑰，各有所司，方免誤事。且廉藺屈身，始能全趙，平勃交歡，方得安劉，使君材識過人，亦當先弭內釁，穆然無間，然後好保大定功呢。」浩不能從，竟將表文呈入。有詔依議，浩遂使安西將軍謝尚，北中郎將荀羨為督統，進屯壽春。右軍將軍王羲之，貽書諫浩，並不見報。謝尚既奉浩令，即約姚襄同攻許昌，襄方寓居譙城，招集部眾，便出兵會浩，相偕北行。姚襄奔晉見前回。
　　許昌為秦降將張遇居守，聞晉軍將至，即向關中乞援。秦主苻健，使弟雄領兵往救，與謝尚等交戰潁上，尚等大敗，死亡至萬五千人。尚奔還淮南，襄送尚至芍陂。尚盡將後事付襄，使屯歷陽。苻雄擊退晉軍，馳入許昌，索性將張遇家屬，及民戶五萬餘家，遷到關中，另用右衛將軍楊群為豫州刺史，留守許昌。張遇無法，只好隨雄入關。遇有後母韓氏，年逾三十，華色未衰，丰姿依舊，入關以後，為健所聞，特別召見。韓氏應石入謁，由健仔細端詳，果然是絕世芳容，不同凡豔。健妻強氏，曾冊為皇后，姿貌不過中人，就是後宮妾媵，也沒有與韓氏相似，惹得健目迷心眩，不肯放還。韓氏嫠居有年，傷心別鵠，每遇春花秋月，未免增愁，此時身入秦宮，撩起一番情緒，也不覺心神失主，如醉如癡。況苻健春秋鼎盛，面貌魁梧，端的是個亂世梟雄，番廷狼主，彼此互相慕悅，當然湊成了一對佳偶，顛倒鴛鴦，交歡數夕，居然由苻健下旨，冊韓氏為昭儀，授張遇為司空。遇不免懷慚，但寄人籬下，如何反抗？只好含垢忍恥，模糊過去。只恐對不住乃父。嗣聞江東又要出兵，當即令人探聽虛實，想乘此襲殺苻健，報復私仇。究竟晉軍再舉，是由何人主張？說來說去，仍是那有名無實的殷深源。浩字深源，已見前文。殷浩自謝尚敗還，未免扼腕，但雄心究還未死，仍擬整兵再舉。王羲之因前諫不聽，已遭敗衄，一誤不堪再誤，乃更剴切陳書，重諫殷浩道：
　　近聞安西敗喪，公私惋怛，不能須臾去懷。以區區江左，所營如此，天下寒心，固已久矣，而加之敗喪，益令氣沮。往事豈復可追？願思弘濟將來，令天下寄命有所，自隆中興之業；正以道勝，寬和為本，力爭武功，非所宜也。自寇亂以來，處內外之任者，未有深謀遠慮，括囊至計，而疲竭根本，竟無一功可論，一事可記。忠言嘉謨，棄而莫用，遂令天下將有土崩之勢。任其事者，豈得辭四海之責哉？今軍破於外，資竭於內，保淮之志，非所復及，莫若還保長江，令督將各復舊鎮。自長江以外，羈縻而已，秉國鈞者，引咎責躬，深自貶降，以謝百姓，更與朝賢，思布平心，除其煩勞，省其賤役，與百姓更始，庶可允塞群望，救倒懸之急。使君起於布衣，任天下之重，尚德之事，未能事事允稱，當重統之任，而喪敗至此，恐闔朝群賢，未自與人分其謗者。今亟修德補闕，廣延群賢，與之分任，尚未知獲濟所期。若猶以前事為未工，復求之於分外，宇宙雖廣，自容何所？明知言不必用，或反取怨執政，然當情慨所在，正自不能不盡懷極言，惟使君諒之！
　　這書去後，又上會稽王昱一箋，無非是諫阻北伐，大致說是：
　　古人恥其君不為堯舜，北面之道，豈不願尊其所事，比隆往代？況遇千載一時之運，何可自沮？顧智力有所不及，豈得不權輕重而處之也？今雖有可欣之會，內求諸己，而所憂乃重於所欣。傳曰：「自非聖人，外寧必有內憂。」今外不寧，內憂以深。古之弘大業者，或不謀於眾，傾國以濟一時功者，亦往往而有之。誠獨運之明，足以邁眾，暫勞之弊，終獲永逸者可也。求之於今，可得擬議乎？夫廟算決勝，必宜審量彼我，萬全而後動。功就之日，便當因其眾而即其實；今功未可期，而遺黎殲盡，勞役無已，徵求日重，以區區吳越，經緯天下十分之九，不亡何待？而不度德，不量力，不敝不已，此封內所痛心歎悼，而莫敢吐誠者也。往者不可諫，來者猶可追，願殿下更垂三思，解而更張，令殷浩荀羨，還據合肥。廣陵許昌譙郡梁彭城諸軍，皆還保淮南，為不可勝之基，俟根立勢舉，謀之未晚，此實當今策之上者。若不行此，社稷之憂，可計日待也。殿下德冠宇內，以公室輔朝，最可直道行之，致隆當年，而未允物望，受殊遇者所以寤寐長歎，實為殿下借之。國家之慮深矣，常恐伍員之憂，不獨在昔，麋鹿之游，將不止林藪而已。願殿下暫廢虛遠之懷，以救倒懸之急，可謂以亡為存，轉禍為福，則宗廟之慶，四海有賴矣。
　　一書一箋，統是直言讜論，痛切不浮，無如殷浩是情急貪功，不顧利害。會稽王昱，又是深信殷浩，總道他有作有為，一敗不至再敗，所以羲之書箋，都付高閣，並不見行。浩復出屯泗口，遣河南太守戴施據石門，滎陽太守劉遯戍倉垣，甚至餉源無著，停辦太學，遣歸生徒，把經費撥充軍需。不啻因噎廢食。謝尚留屯芍陂，亦遣冠軍將軍王俠，攻克武昌，秦豫州刺史楊群，退守弘農。那晉廷卻征尚為給事中，尚乃還戍石頭。最可怪的殷深源，未出兵時，不能聽信良言，但好剛愎；既已出兵，又不能推誠任人，但務疑猜。他聞姚襄安次歷陽，廣興屯田，訓厲將士，未嘗表請北伐，總道他別有異圖，意欲先加除滅，免滋後患，乃屢遣刺客刺襄。襄雅善拊循，頗得士心，刺客陽奉浩命，到了歷陽，反將實情轉告。襄因此加防，日夕巡邏。浩復遣心腹將魏憬，率眾五千，潛往襲襄，偏被襄預先探知，出城邀擊，殺死魏憬，並有憬眾。浩恨計不成，索性明下軍書，遷襄至梁國蠡台，表授梁國內史。襄益加疑懼，因使參軍權翼，詣浩陳情。浩問翼道：「我與姚平北共為王臣，休戚相關，為何平北嘗舉動自由，與我異趣呢？」晉封姚襄為平北將軍，見前回。翼答道：「姚平北英姿絕世，擁兵數萬，乃不憚路遠，來歸晉室，無非因朝廷有道，宰輔明哲，想做一個盛世良臣。今將軍輕信讒言，與彼有隙，愚謂咎在將軍，不在平北。」浩忿然道：「平北擅加生殺，又縱小人掠奪我馬，這豈還好算得王臣麼？」翼又道：「平北歸命聖朝，怎敢妄殺無辜？惟內奸外宄，有違王法，理宜為國行刑，怎得不殺？」浩又問何故掠馬？翼正色道：「聞將軍猜忌平北，屢欲加討，平北為自衛計，或至使人取馬，誠使將軍坦懷相待，平北也有天良，何至出此？」浩不禁笑語道：「我也何嘗欲加害平北，盡請放懷！」試問你何故屢遣刺客？遂遣翼歸報，翼拜辭而去。
　　浩又陰使人招誘秦將雷弱兒等，令殺秦主苻健，許以關中世爵。王師宜堂堂正正，乃專為鬼祟，如何成事？弱兒等復稱如約，且請師接應。浩遂調兵七萬，自壽春出發，進向洛陽。哪知弱兒等將計就計，偽稱內應，並非真心從浩。惟一個降將張遇，為了苻健奸占後母，且居然呼他為子，心有不甘，因賄通中黃門劉晃，擬夜入襲健，偏偏事機不密，為健所聞，立將遇捕入處死。惟察得韓昭儀未曾與謀，不使連坐，仍然寵愛如常。想韓氏正交桃花運，所以有此僥倖。浩接得苻秦內變消息，未悉確狀，還道是弱兒等已經發難，即調姚襄為先鋒，自督大軍急進。吏部尚書王彪之，奉箋與昱，謂秦人多詐，浩不應率軍輕行。昱似信非信，延宕多日，始擬著人往詢軍情，偏敗報已經到來，姚襄叛命，返襲浩軍，山桑一戰，浩軍大溃，輜重盡失，浩已走還譙城了。昱乃語王彪之道：「果如君言，張良陳平，亦不過如是哩。」有了張陳，惜無劉季。原來姚襄已經仇浩，佯作前驅，誘浩至山桑，返兵襲敗浩軍，俘斬萬餘人，盡得浩軍資仗，乃使兄益守山桑，自己仍往淮南。浩遭襄暗算，且慚且憤，復遣劉啟王彬之，往攻山桑。襄從淮南還援，內外夾攻，劉王以下，並皆敗亡。前已死傷萬餘人，尚嫌不足，乃復以二將部曲加之，浩之不仁極矣！襄遂進屯盱眙，招掠流民，有眾七萬，分置守宰，勸課農桑。復遣使至建康，陳浩罪狀，並自陳謝。詔乃命謝尚都督江西淮南諸軍事，往鎮歷陽。嗣是殷浩大名，一落千丈，投井下石的疏文，陸續進呈。就中有一疏最為利害，署名非別，便是那殷浩的仇家桓溫。疏云：
　　按中軍將軍殷浩，過蒙朝恩，叨竊非據。寵靈超卓，再司京輦，不能恭慎所任，恪居職次，而侵官離局，高下在心。前司徒臣蔡謨，執義履素，位居台輔，師傅先帝，朝之元老，年登七十，以禮請退，雖臨軒固辭，不順恩旨，適足以明遜讓之風，弘優賢之禮，而浩虛生狡說，疑誤朝聽，獄之有司，幾致大辟。自羯胡天亡，群凶殄滅，而百姓塗炭，企遲拯接，浩受專征之重，無雪恥之志，坐自封殖，妄生風塵，遂致寇仇稽誅，奸逆並起，華夏鼎沸，黎元殄悴。浩懼罪將及，不容於朝，外聲進討，內求苟免，出次壽陽，即壽春。頓甲彌年，傾天府之資，竭五州之力，收合亡賴以自衛，爵命無章，猜害罔顧。羌帥姚襄，率命歸化，浩不能撫而用之，陰圖殺害，再遣刺客，為襄所覺，襄遂惶懼，用致逆命。生長亂階，自浩始也。復不能以時掃滅，縱放小豎，鼓行毒害，身狼狽於山桑，軍破碎於梁國，舟車焚燒，輜重覆沒，三軍積實，反以資寇，精甲利器，更為賊用。神怒人怨，眾之所棄，傾危之憂，將及社稷，臣所以忘寢屏營，啟處無地。夫率正顯義，所以致訓，明罰敕法，所以齊眾。伏願陛下上追唐堯放命之刑，下鑒春秋無君之典，即不忍誅殛，且宜遐棄，擯之荒裔，雖未足以塞山海之責，亦粗可以宣誡於將來矣。謹此表聞。
　　晉廷接到溫疏，因憚溫威勢，不得已廢浩為庶人，徙浩至信安郡東陽縣，浩抵徙所，口無怨言，夷神委命，談詠不輟。惟有時憂從中來，輒用筆書空，作「咄咄怪事」四字，浩甥韓伯，為浩所愛，隨浩至東陽，經歲還都。浩送至渚側，口吟古詩云：「富貴他人合，貧賤親戚離。」本曹顏遠詩。吟畢泣下。未免有情。後來桓溫權傾內外，語掾屬郗超道：「浩有德有言，使作令僕，亦足儀型百揆，前時朝廷用為外藩，原非所長，今擬起浩為尚書令，卿可為我致他一書，看他如何復我？」超當即繕就一書，寄與殷浩。浩覽書大喜，便即裁答，寫了許多套話，無非是感激願效的意思。當下折就方勝，用函封固，又恐語中尚有錯誤，開閉至十數次，弄得精神恍惚，反將信箋遺落案下，竟把那一個空函，復達桓溫。溫展函檢閱，並無一字，疑浩故意使刁，大為忿恨，遂不復起召。越二年，浩竟病死。強作鎮定，實是熱中，患得患失，不死何為。且說桓溫既劾去殷浩，料知朝廷不敢反對，遂於永和十年二月，抗表伐秦。統率步騎四萬，出發江陵，且命水師並進，自襄陽入均口，直達南鄉，步兵由淅川趨武關，命梁州刺史司馬勛出子午谷，直搗長安，別軍攻上洛，擒住秦荊州刺史郭敬，進擊青泥，連破秦兵。秦王苻健，遣太子萇，丞相雄，淮南王生，平昌王菁，北平王碩等，率兵五萬，出屯藍田。雄與菁已見前文，生、碩皆苻健子。生幼即無賴，一目盲瞽，祖洪在日，甚不悅生，嘗對生語左右道：「我聞瞎兒一淚，未知信否？」左右答聲稱是。生竟拔佩刀，從瞽目中自刺出血，指示洪道：「這豈不是一淚麼？」洪不禁驚駭，尋又用鞭撻生。生不覺痛苦，反大喜道：「性耐刀槊，不宜鞭捶。」洪叱道：「汝乃賤骨，只配為奴。」生復道：「難道如石勒不成？」洪正任石氏，恐因生妄言招災，急起掩生口，且召健與語道：「此兒狂悖，將來必破人家，應早除滅為是」。健雖然應諾，究竟情關父子，不忍下手，因轉與弟雄熟商。雄勸阻道：「待兒長成，自當改過，何必無故加誅。」說著，又向洪前替生緩頰，生得不死。既而年已成丁，力舉千鈞，雄悍好殺，能手格猛獸，走及奔馬，擊刺騎射，冠絕一時。至桓溫入關，與太子慕等相偕出拒，生單騎前驅，一遇溫軍，便恃勇突入。溫將應誕，上前攔阻，才經交手，便被生大喝一聲，劈落馬下。他將劉泓，又挺槍接戰，才經數合，復被殺死。溫軍前隊大亂，由生執刀旋舞，出入自如，再加太子萇等，隨生殺入，幾乎把晉軍前隊，梟斬略盡。善戰者頗多暴虐，敘此事以明苻生之發跡，為後文伏案。
　　忽聽得晉軍陣後，發出一聲鼓號，聲尚未絕，那箭桿似飛蝗一般，攢射過來。生用刀撥箭，毫不慌忙，偏背後有人狂叫，音帶悲酸，急忙回首顧視，已見一人落馬，那時不能不救，下馬扶起，並非別人，乃是行軍統帥太子萇。萇身中兩矢，因此墜下，氣息僅屬，生只好掖他上馬，保護回營。不防晉軍紛紛殺來，勢似暴風疾雨，不可遮攔，秦兵頓時披靡。苻生雖勇，只好保住太子萇，奔回要緊，不能再逞威風，眼見得全軍溃散，一敗塗地。看官閱此，應益知晉帥桓溫，確是有些能耐呢。溫弟桓沖，進軍白鹿原，再與秦丞相雄交鋒，又得勝仗。溫亦轉戰直前，進至灞上。秦太子萇等退屯城南，秦主健領老弱兵六千，保守長安小城，盡發精兵三萬，使雷弱兒為大司馬，統率出城，會同萇軍，並力御溫。溫撫諭居民，概令復業，禁兵侵犯。秦民多牽牛擔酒，迎犒軍前，男女多夾道聚觀，耆老相顧淚下道：「不圖今日復睹官軍。」於是三輔郡縣，亦多遣使請降。三輔注見前。忽有一介儒生，從容前來，身上穿著一件褐衣，不衫不履，進謁桓溫。溫志在延攬人才，不拒貧士，當下傳入相見。他但對溫長揖，昂然就坐，捫蝨而談，旁若無人。頓使一軍皆驚，目為怪物。小子有詩詠道：
　　何來狂客謁軍門？絕肖當年辯士髡。
　　豈是讀書遵孟訓，巍巍勿視大人尊。
　　究竟來人為誰，待下回表明姓名。

　　王羲之之諫殷浩，與桓溫之劾殷浩，皆深中浩之過失，諫之者為愛浩起見，而其言固關痛切；劾之者為排浩起見，而其言亦非虛誣。浩不能從諫於先，安能免劾於後乎？浩一鄙夫，既忌姚襄而復用之，不敗何待？且與桓溫齮齕已久，而晚得溫書，即欣喜過望，以致神情顛倒，誤達空函，多疑寡斷，嗜利無恥，彼嘗咄咄書空，歎為怪事，吾謂如彼之行止，乃真可怪耳。桓溫出師伐秦，藍田一戰，力挫苻氏，關中父老，牛酒歡迎，不可謂非一時杰；但進銳退速，外強中乾，能敗秦而不能滅秦，此貪功者之所以難成功也。



　　