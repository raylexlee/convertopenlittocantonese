
			　　卻說苻丕嗣位以後，令侍中王永，都督諸軍，擬討慕容氏及姚萇，因先傳檄州郡，號召吏民，檄文有云：
　　大行皇帝棄背萬國，四海無主。征東大將軍長樂公，先帝元子，聖武自天，受命荊南，威振衡海，分陝東都，道被夷夏，仁澤光於宇宙，德聲侔於下武。永與司空蠔等，謹順天人之望，以季秋吉辰，奉公紹承大統，銜哀即事，犧谷總戎，枕戈待旦，志雪大恥。慕容垂為封豕於關東，泓沖繼凶於京邑，致乘輿播越，宗社淪傾。羌賊姚萇，我之牧士，乘釁滔天，親行大逆，有生之巨賊也。永累葉受恩，世荷將相，不與驪山之戎，滎澤之狄，共戴皇天，同履厚土。諸牧伯公侯，或宛沛宗臣，或四七勛舊，豈忍舍破國之丑豎，縱殺君之逆賊乎？主上飛龍九五，實協天心，靈祥休瑞，史不輟書，投戈效義之士，三十餘萬，少康光武之功，可旬朔而成。今以衛將軍俱石子為前軍師，司空張蠔為中軍都督，武將猛士，風烈雷震，志殄元凶，義無他顧。永謹奉乘輿，恭行天罰，君臣始終之義在三，忘軀之誠，戮力同之，以建晉鄭之美，因申羿奡之誅，寧非善乎？特具檄以聞。
　　這篇檄文，傳遞出去，卻亦說得有條有理。無如苻氏已衰，不能復振，徒憑那紙上空談，喚不起什麼義舉！還有秦將呂光，自略定西域後，得受封西安將軍西域校尉，光定西域，見六十六回中。他聞關中大亂，擬留居龜茲，不願東歸。惟當時有西僧鳩摩羅什，為光所得，頗加信用，獨勸光亟還隴右。光乃用橐駝二萬餘頭，載運外國珍寶，及奇技異戲，殊禽怪獸千百餘品，並駿馬萬餘匹，啟程而還。
　　小子敘到此處，記得那鳩摩羅什的履歷，也與後趙時的佛圖澄，同一怪異，說將起來，又有一番特別源流。鳩摩羅什世居天竺，祖宗嘗為國相，父鳩摩羅炎，秉性聰懿，將嗣相位，獨辭避出家，東度蔥嶺，行至龜茲，龜茲王聞他重名，出郊迎入，尊為國師。王有妹年已二十，才慧過人，鄰國交來乞婚，俱不見許，惟見了鳩摩羅炎，卻是芳心相契，願訂絲蘿。才女亦喜配和尚麼？炎不甚樂從，偏國王硬為要求，只好勉從王命，諧成一番歡喜緣。未幾炎妻有孕，慧解逾恒，十月滿足，產生羅什。過了七年，見羅什已有知識，乃挈與出家，命羅什從師受經。羅什過目成誦，日讀千偈，無不記憶，且盡通曉。既而鳩摩羅炎，不知所適，羅什母也挈子遠遊，行至沙勒，頗得國王優待，乃暫寓沙勒國中。羅什更博覽五明密論，及陰陽星算，莫不闡幽盡妙，所以吉凶休咎，都能豫知。年至二十，聲名大噪，國人多奉以為師。龜茲國王，遣使迎歸，羅什廣說諸經，四遠學徒，無人能及。羅什母亦悟徹禪機，欲往天竺求佛，但留羅什傳教東土，孑身西去，後來得成正覺，進登第三果，坐化了事。惟羅什留居龜茲，專以大乘教課徒，遠近景仰。秦王苻堅，亦有所聞，擬密迎羅什至國。可巧太史奏稱西域分野，出現明星，當有大智入輔中國，堅憬然道：「莫非就是鳩摩羅什麼？」及將軍呂光，受命西征，堅特與語道：「若得羅什，即當馳驛送來，休得遲慢！」光唯唯而去。羅什聞光軍將至，便語龜茲王白純道：「國運已衰，將有勍敵從中國來，宜盡禮迎納，勿抗敵鋒。」白純不從，果被光陷入國都，將純逐走，擄住純家屬多人。一面搜訪羅什，竟得相見。光因羅什年齒尚少，未有妻室，當將龜茲王女，強使為妻。羅什堅辭不受，光笑道：「道士貞操，豈過乃父，何必固辭？」羅什尚不肯依，光乃佯言罷議，但使羅什酣飲醇醪，待他沈醉，扶臥密室，又迫龜茲王女與他同寢。至羅什酒醒，始知中計，不得不將錯便錯，同效於飛。可謂作述重光。會光引軍出巡，使羅什從行，道經山麓，下令安營，將士已皆休息，羅什白光道：「將軍在此，必致狼狽，宜徙軍隴上。」光以為妄言，笑而不納。到了夜半，天果大雨，洪潦暴起，水深數丈，溺死至數千人，光始服羅什先見。及光欲久居龜茲，羅什又進諫道：「此處乃凶亡故土，不宜淹留，關隴自有福地可居，請即東還！」光因前次不從羅什，致遭水患，此番怎好再違忠告，自蹈凶機？乃決計引歸。
　　行至玉門，為涼州梁熙所拒，責光擅命還師，特遣子胤與部將姚皓，別駕衛翰，引眾五萬，出擊光軍。一戰即敗，再戰又敗，胤率輕騎數百人東奔，被光將杜進追著，活擒而去。於是武威太守彭濟，誘執梁熙，向光乞降。光殺熙父子，遂入姑臧，自領涼州刺史，護羌校尉，表杜進為撫國將軍武威太守，封武始侯，自餘封拜各有差。隴西郡縣，陸續歸附，惟酒泉太守宋皓，南郡太守索泮，不服光命。光發兵往攻，依次陷入，執住宋皓索泮，責他違令不臣，泮朗聲道：「將軍受詔平西域，未聞受詔略涼州，梁公何罪，乃為將軍所殺，泮不能為國報仇，深加慚恨，主滅臣死，何必多言！」卻是個硬頭子。光竟令斬泮，並及宋皓。
　　先是張天錫南奔，見六十七回。世子大豫，不及隨從，走依長水校尉王穆家，穆與大豫同走河西。魏安人焦松齊肅張濟等，糾眾數千，迎大豫為主帥，佔據一方。光入涼州，令部將杜進招討，大豫麾眾殺退杜進，追逼姑臧。王穆諫阻道：「呂光糧多城固，甲兵精銳，未可輕攻，不如席捲嶺西，厲兵秣粟，然後東向與爭，不出期年，便可得志了。」大豫不從，遣穆至嶺西乞師。建康太守李隰，祁連都尉嚴純閻襲等，統起兵相應。又有鮮卑舊部禿髮思復鞬，即晉初叛酋樹機能姪曾孫，避居河西，漸復舊業，樹機能事見前文。此時也願助大豫，遣子奚於等至姑臧。大豫屯兵城西，王穆與奚於屯兵城南，光猝發兵出南門，襲擊奚於兵營，奚於不及防禦，驟為所乘，竟至敗歿。王穆亦被牽動，全軍俱溃，就是大豫所率的兵士，也聞風駭退。於是大豫奔廣武，王穆奔酒泉。廣武人執住大豫，送至姑臧，被斬市曹。
　　會光得接長安音信，才知秦王堅為姚萇所害，乃令部曲喪服舉哀，設祭城南，諡堅為文昭皇帝，大臨三日。乃大赦境內，建元太安，自稱中外大都督大將軍，領護匈奴中郎將涼州牧酒泉公。
　　看官欲知呂光的身世，原來就是秦太尉呂婆樓的長兒，源出氐族，素居略陽。婆樓為秦王堅佐命功臣，故得享尊榮，垂及子嗣。相傳光生時曾有光繞室，因名為光。年十歲，與村童嬉戲，喜為戰陣，自作統領，部署精詳，儔類莫不悅服。惟不樂讀書，專好馳馬，及成年後，身長八尺四寸，目有重瞳，左肘有肉印，沈毅凝重。王猛嘗目為異人，白諸苻堅，舉為美陽令，頗有政聲。嗣遷鷹揚將軍，調任步兵校尉，累著戰績。及往略西域，左臂肉印中現出赤文，有巨霸二字，夜間安營，嘗有黑物護住營外，頭角嶄然，目光如電，詰旦即雲霧四周，不得復見。光疑為黑龍，杜進謂即龍飛九五的預兆，光以此自喜，遂有大志。返據涼州，乘機自立，這便是後涼建國的權輿。亦列入十六國中，故特從詳敘。
　　同時乞伏國仁，亦在勇士川築城為都，國仁見六十八回。自稱大都督大將軍大單于，領秦河二州牧，改元建義。何義之有？設置將相，分屬境為十二郡，是為西秦。彼分此裂，不相統屬，可見得苻秦一敗，逐鹿已多，單靠著晉陽苻丕，孤危一線，欲繫千鈞，談何容易！惟故尚書令魏昌公苻纂，為丕宗親，自關中奔至晉陽，與丕相見，丕拜纂為太尉，進封東海王，遇事必咨，共圖恢復。兵尚未發，那鄴城已早被燕將慕容和據去。且博陵守將王兗，本是苻氏第一忠臣，偏被那燕王垂子慕容麟，引兵圍住，害得糧盡援窮。功曹張猗，逾城出降，並為慕容麟招募丁壯，編成隊伍，號為義兵。引至城下，呼兗答話，勸令降燕，兗登城叱責道：「卿為秦人，我為卿主，卿乃糾眾應賊，反稱義旅，何名實不符，竟至如此？古人有言，求忠臣於孝子之門，卿有老母在城，甘心棄去，還說出什麼忠義！我不料中州文物，偏出一卿，不孝不忠，試問卿有何面目長居人世呢？」說著，彎弓欲射。猗急忙馳退，才免箭傷。閱數日，城被陷沒，兗被擒不屈，便即遇害。還有秦固安侯苻鑒，也為麟所殺。能為宗邦殉節，不論夷夏，俱屬忠臣。
　　麟向慕容垂報功，垂已至中山，見城郭繕固，宮室構新，所有府庫倉廩，統皆充溢，便顧語諸將道：「這是樂浪王的大功，就使漢代蕭何，想亦不過如是了。」看官，你道樂浪王為誰？乃是前燕主慕容俊第四子溫。垂起兵攻鄴時，溫亦引眾往會，由垂命為征東將軍，封樂浪王，使與慕容農等同定中山，即留溫居守。溫勸課農桑，懷遠招攜，外拒丁零，內撫郡縣，吏民爭饋糧糈，遂得富足，繕城築室，措置裕如。垂既得此安樂鄉，當然不願他去，將佐復聯箋勸進，乃以中山為國都，就南郊燔柴祭天，自稱燕帝，改元建興。署置公卿百官，繕修宗廟社稷，立世子寶為太子，餘子農為遼西王，麟為趙王，隆為高陽王，范陽王德為尚書令，太原王楷為左僕射，樂浪王溫為司隸校尉，領冀州刺史。追尊生母蘭氏為文昭皇后，徙皝后段氏神主至別室，改奉蘭氏配饗。博士劉詳董謐，謂堯母位列第三，並未嘗因堯為天子，上陵姜源，王道貴示大公，不宜自存私見。垂不肯依議，又廢皝后可足渾氏，說她傾覆社稷，不足袝廟。實是報復前怨，事見六十一回。尊俊昭儀為景德皇后，配饗龍陵。龍陵為慕容俊墓。追諡先妃段氏為成昭皇后，冊立繼室段氏為皇后。可記秦王見幸時否？太子寶為先段后所出，後來寶多失德，後段后勸垂易儲，議不果行，反惹出許多禍亂，事見下文。
　　且說西燕主慕容沖，逐去秦王堅父子，遂入據長安，怡然自得，漸即淫荒，賞罰不均，號令不明。慕容柔與慕容盛，尚在沖麾下。柔與盛奔依慕容沖，見六十九回。盛年方十三，密語叔父柔道：「從來為十人長，亦須才過九人，然後得安，今中山王指沖，見前文。智未邁眾，才不逮人，功尚未成，先自驕侈。據盛看來，恐必不能持久哩！」這也所謂小時了了，大未必佳。沖遣尚書令高蓋，率眾五萬，往伐後秦。行至新平南境，與姚萇兵馬相遇，兩下交戰，蓋兵大敗，十亡七八，蓋恐還軍得罪，索性與殘眾數千人，降附姚萇，萇令為散騎常侍。這音耗傳到長安，沖好似失一左臂，乃惟與左僕射慕容恒，右僕射慕容永，協圖政事，但也不甚信用，遂致群怨交集，眾叛親離。將軍韓延等，因眾心未悅，即與前將軍段隨商議道：「今主上驕侈日甚，臣民不安，如何而可？我與將軍百戰疆場，才得關中，怎堪令庸主敗壞呢！」段隨道：「據君意見，應該如何處置？」韓延附耳說了兩語，隨只是搖頭。延變色道：「將軍如不見信，恐難免滅族了！」隨不覺失驚，延說道：「韓信彭越，功高天下，尚且被誅，試問將軍能如韓彭麼？」隨聽此一語，也覺動心，因即依延計，乘夜行事。到了黃昏，便密召兵士，攻入宮中。沖尚在酣飲，猛見亂兵入室，始起坐驚問，一語未完，刀鋒及項，立即頸血模糊，倒斃地上，左右皆已駭散。延即率兵登殿，石集文武，高聲宣令道：「慕容沖飲酒淫荒，不堪為主，我等已為眾除暴，另議立君，今段將軍威德日聞，可為燕主，願諸公同心輔戴，不得有違！」文武百官，皆錯愕失容，不知所對。延竟顧視左右，令擁段隨御座，且厲聲道：「如不服新主，便當處斬！」大眾聞一「斬」字，一時不敢違慢，只好勉強謁賀，再作後圖。段隨居然受謁，改元昌平。草草畢禮，才命殮葬慕容沖。當時沖將王嘉，曾勸沖東還鄴城。沖見長安宮闕崇宏，後庭充牣，便樂得久居，無志東歸。嘉作歌諷沖道：「鳳凰鳳凰，何不高飛還故鄉？何故在此取滅亡？」沖亦知鳳皇二字，是自己的小字，六十八回中亦曾敘過。只因志在苟安，始終不從，遂遭此禍。
　　慕容永與慕容恒，與沖同族，怎肯坐觀成敗，竟令外人霸據成業，安然稱王？當下兩人密謀，號召舊部，襲殺段隨，並誅韓延等人，推立宜都王慕容恒子顗為主。恒係慕容俊弟，嘗留鎮遼東，燕亡時為秦將朱嶷所殺。長子便是慕容鳳，曾勸丁零翟斌迎慕容垂，遂歸垂麾下。見六十八回。垂為燕王，令鳳承襲父爵。鳳弟即慕容顗，隨沖入關，永與恒乃奉為燕王，改元建明。且率鮮卑男女四十萬，出關東行。才至臨晉，不意恒弟慕容韜，陰懷異志，竟將顗刺死。永與武衛將軍刁雲攻韜，韜戰敗遁去。恒再立沖子瑤為主，改元建平，諡沖為威皇帝。大眾不服恒所為，情願依永，當即奉永攻恒，恒亦敗走，瑤不及脫身，竟死亂軍中，於是眾情一致，戴永為主。永係慕容廆從孫，祖名運。自言序不當立，決計讓去，另立慕容泓子忠。忠既嗣立，改元建武，即授永為丞相，封河東公。再東行至聞喜，始知慕容垂已稱尊號，憚不敢進，即在聞喜縣中築造燕熙城，為自固計。偏刁雲等又復殺忠，定要推永為主，永乃自稱大將軍大單于，領雍秦梁涼四州牧，錄尚書事，兼河東王。置君如弈棋。總之晦氣幾個鮮卑小鬼。一面遣使至中山，向慕容垂處稱藩，一面遣使至晉陽，向秦主苻丕處假道。看官試想！這秦主不與慕容永，具有不共戴天的大仇，難道就肯假道麼？小子有詩歎道：
　　大仇未復慢投戈，假道何堪謬許和；
　　可惜苻秦王氣盡，遺灰總莫障頹波！
　　欲知苻丕當日情形，容至下回續敘。

　　佛圖澄與鳩摩羅什，先後相繼，留傳史乘，此皆由世道衰微，聖王不作，亂臣賊子盈天下，故羽客緇流，得挾異技以干寵耳。佛圖澄之於石勒，鳩摩羅什之於呂光，當其佐命之初，幾若一指南之圭泉，然卒之徒炫小智，無關大體，此其所以忽興忽衰，難與言治也。慕容沖以龍陽之姿，一躍而稱燕帝，自宋朝彌子瑕以來，從未聞有此奇遇者，彼狡童者，何能為國？觀其僭號以後，僅逾年而即死人手，不亦宜乎？惟段隨既為沖臣，甘從韓延之逆謀，躬與篡弒，罪不容誅，雖延為主動，隨為被動，然據位稱尊，隨實屍之。晉趙穿之弒靈公，春秋猶書趙盾，況段隨乎？故本回以段隨為首惡，遵《春秋》之大義也。



　　