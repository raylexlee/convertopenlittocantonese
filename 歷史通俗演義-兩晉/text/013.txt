
			　　卻說齊王冏兵至潁陰，正與張泓軍相遇，彼此交鋒，冏軍失利，死亡至數千人，輜重亦半為所奪。冏收集敗卒，再圖一戰，乃分軍渡潁，復為張泓所遏，不能前進。泓遂於潁上列陣，日夜防守。孫輔等亦陸續相會，與泓分地屯兵。冏乘夜掩擊，泓軍不動，獨孫輔駭退，遁還洛陽，詣闕入報道：「齊王兵盛，勢不可當，張泓等已戰沒了。」趙王倫不禁戰慄，飛召三子虔及許超入衛。超匆匆馳歸，虔亦繼至，會接到張泓捷報，謂己擊退冏軍，乃復遣許超出赴軍前。看官！試想出兵打仗，全靠紀律，忽而召還，忽而遣去，怎得不令人生疑，自挫銳氣？倫之愚鄙，於此益見。不過齊王冏非將帥才，尚在潁上相持，一時未能攻入。張泓且麾軍渡潁，直攻冏營，冏幾乎被乘，幸部眾猛力截殺，得破泓部將孫髦司馬譚，泓始退去。孫髦司馬譚部下敗兵，散歸洛陽。孫秀還詐稱得勝，宣示都下，謂已破滅冏營，朝臣皆賀。已而孫會敗報又至，瞞無可瞞，嚇得偽皇帝瞠目結舌，不知所為。如此沒用，也想為帝，一何可笑？原來孫會與士猗許超，出拒穎軍，行抵黃橋，一鼓作氣，得破穎前鋒軍士，俘斬至萬餘人。穎欲退保朝歌，參軍盧志進諫道：「今我軍失利，敵新得志，勢必輕我，我若退縮，士氣沮喪，不可復用。況勝負乃兵家常事，不若更選精兵，出奇制勝，方可得志。」穎乃汰弱留強，涕泣宣誓，激動眾心，鼓勇再進。孫會等果然輕穎，不復設備，及穎軍已到營前，方驅兵出戰。這番接仗，與前次大不相同，穎軍俱蓄怒前來，好似江上秋潮，一發莫御。會與士猗許超，見來軍如此利害，不由的膽戰心驚，步步倒退。戰了兩三個時辰，但見頭顱亂滾，血肉紛飛，部下士卒，除戰死外，多半逃亡，會料知不妙，撥馬先奔，士猗許超相繼駭走，都一口氣跑回洛陽。所有宿衛兵三萬人，任他自生自滅，無暇再問下落了。孫秀見會等奔還，也急得無法可施，只好集眾會議：或謂應收集餘眾，背城一戰；或謂且毀去宮室，誅鋤異黨，挾倫南就孫旗孟觀，再圖後舉。孫旗已見前文。孟觀自擒滅齊萬年後，由東羌校尉任內調入為右將軍，趙王倫篡位，令觀出監淝北諸軍事，齊王冏檄觀討倫，觀粗知天文，仰望紫宮帝座，並無他變，還道倫得應天象，不至速敗，因仍為倫固守，不願應冏。失之毫釐，謬以千里。孫秀恐旗觀二人，未必可恃，所以遲疑不決，那外邊的警報，雜沓傳來，不是說穎軍渡潁，就是說冏軍逾河。都下將吏，洶洶思變。左衛將軍王輿，與尚書廣陵公漼瑯琊王伷第四子。乘風轉舵，號召營兵七百餘人，自南掖門入宮，倡言反正。三部司馬也樂得依聲附和，聯同一氣。輿令三部兵分衛宮門，自率部曲至中書省，拿捉孫秀，秀忙將省門閉住，不使輿入。輿縱兵登牆，擲入火具，毀及房屋，霎時煙燄滿室，不可向邇。秀與士猗許超冒煙出走，正遇左部將軍麾下趙泉，舞刀過來，順手劈去，巧巧剁落三個頭顱。又搜殺秀子孫會與前將軍謝倓，黃門令駱休，司馬督王潛，尚書左丞孫弼。即孫旗長子。
　　輿還屯雲龍門，使人入白趙王倫，速即迎還惠帝。倫不得已，宣令道：「我為孫秀所誤，激怒二王，今已誅秀，可迎太上皇復位，我當歸老農畝，不問朝事。」也想做太上皇麼？令既發出，復使親校執駱虞幡，至宮門外麾示罷兵，一面挈領家屬，出華林東門，退歸私第。輿乃使甲士數千人，赴金墉城，迎還惠帝。帝與羊后並駕入宮，道旁百姓，咸稱萬歲，當下由惠帝親自登殿，召集百官，群臣皆頓首謝罪。猶記得向倫勸進否？詔送倫父子至金墉城，派兵監守，改元永寧，大酺五日，且分遣使臣慰勞冏穎顒三王。梁王肜首先上表，請誅倫父子以謝天下。有詔令百官會議，百官皆如肜旨，共請誅倫。總算善變。乃使尚書袁敞持節責倫，賜飲金屑酒。請君亦嘗此美味。倫取酒飲畢，用巾覆面，且泣且呼道：「孫秀誤我！孫秀誤我！」未幾即毒發而斃。做了一百日的皇帝，也算威風，不應徒怨孫秀。倫子荂馥虔詡，一並捕誅。此外如倫秀私黨，並皆斥免，台省府衛，所存無幾。成都王穎，馳入都中，使部將趙驤石超，往助齊王冏，討張泓等。泓等聞都中復辟，倫已受戮，沒奈何向冏乞降。自兵興六十餘日，兩下戰死，差不多有十萬人。閭和孫髦張衡伏胤等，自戍所還洛，均因情罪較重，斬首東市。蔡璜畏罪自殺。義陽王威，嘗入宮奪璽，惠帝記在心中，至是語廷臣道：「阿皮可恨！奪我璽綬，致捩我指，不可不殺。」阿皮為威小字，因即遭誅。東平王楙免官。河間王顒與齊王冏先後入都，冏部眾約數十萬，威震京師，復傳檄襄淝，令誅孫旗孟觀。襄陽太守宗岱，承檄斬旗，饒冶令空桐機，承檄斬觀，皆傳首洛陽，並夷三族。那時孫輔孫惔，為旗猶子，當然駢首市曹。不必細表。
　　惠帝封賞功臣，授齊王冏為大司馬，加九錫殊禮，備物典策，如宣景文武並見前文。輔政故事。成都王穎為大將軍，都督中外諸軍事，並假黃鉞，錄尚書事，亦加九錫。河間王顒為傳侍太尉，常山王乂為撫軍大將軍，兼領左軍。進廣陵公漼爵為王，領尚書，加侍中。新野公歆，亦進爵為王，都督荊州諸軍事。授梁王肜為太宰，領司徒。起前司徒王戎為尚書令，王衍為河南尹，立襄陽王尚為皇太孫，復賓徒縣王晏故封，仍為吳王。大司馬齊王冏，表請呈復張華裴頠及解結兄弟原官，有詔令廷臣會議，積久未決。越年，始得如冏所請，為張裴二解昭雪，復還官階，撥歸原產，且遣使弔祭。海內想望太平，總道是撥亂反正，除逆申冤，好從此重見天日了。哪知天不祚晉，內亂未已，東萊王蕤與左衛將軍王輿，共謀害冏，驟欲生變。事前被發，始致敗謀。蕤係齊王冏庶兄，素性強暴，使酒凌人，冏生平常為所侮，只因誼關手足，格外包容。及冏起兵討倫，倫收蕤下獄，尚未加刑。惠帝反正，蕤得釋出，聞冏至洛陽，往迎路旁。冏但頷以首，未嘗下馬與談。蕤憤詈道：「我為爾幾罹死罪，何太無友於情？」既而冏入輔政，蕤只得為散騎常侍，益覺怏怏，因向冏乞求開府。冏答說道：「武帝子吳王晏，尚未得開府，兄且少待。」蕤聞冏言，恨上加恨，遂密劾冏專權不道，將為管蔡。惠帝當然不報。左衛將軍王輿，自謂有復辟大功，未得厚賞，因與蕤表示同情，擬伏兵闕下，俟冏入朝時，把他刺死。偏被冏得悉陰謀，立即奏聞，捕輿斬首，誅及三族，廢蕤為庶人，徙居上庸。上庸內史陳鍾，私伺冏意，將蕤謀斃，冏亦不復過問。冏雖寡情，蕤卻自取其死。為了兄弟相戕，遂致諸王疑議，又復生出無數亂端。
　　新野王歆，將赴荊州，與冏同出謁陵，因密語冏道：「成都王係是至親，同建大勛，當留與輔政，否則宜撤彼兵權，毋令生禍！」冏點首會意，不再答言。常山王乂，亦與成都王謁陵，乘間語穎道：「天下係先帝的天下，王宜好為維持，毋使齊王逞志！」穎與乂同係武帝庶子，故有是言。穎也以為然，還語參軍盧志。志進言道：「齊王眾號百萬，與張泓等相持潁水，日久未決，大王直前渡河，首先入都，功無與比，朝野共知。今齊王欲與大王共輔朝政，志聞兩雄不並立，何不因太妃微疾，求還定省，委重齊王，得收物望？這乃是今日的上策呢。」穎為武帝才人程氏所生，太妃即指程才人。穎素信志言，便即依議。越日入朝，由惠帝引至東堂，面加褒獎，穎拜謝道：「這都是大司馬冏的功勞，臣怎能掠美呢？」言畢趨出，即上表稱冏功德，宜委以萬機，自陳母疾，願即歸藩，為終養計。一面匆匆治裝，不待復詔，便告辭太廟，逕乘車出東陽門，西向歸鄴。相隨只盧志等數人，不令營中與聞。就是齊王冏府第中，也只遣人貽書告，別外無他語。冏得書大驚，急駕馬往追，馳至七里澗，方得見穎。穎停車敘別，涕泣滂沱，但言太妃疾苦，引為深憂，故無暇面辭。言畢，即驅車別去，毫不談及時政。冏也即還都，尚自稱為咄咄怪事。穎既還鄴，詔遣使臣再申前命，穎但受大將軍職銜，辭九錫禮，且表稱：「興義功臣，應並封公侯。前時大司馬屯兵潁上，日久民困，乞運河北米十五萬斛，賑給饑民」云云。又自制棺木八千餘口，即移成都國俸為衣服，殮祭黃橋死士，並各撫家屬，比普通戰死為優。又命溫縣瘞埋趙王倫部卒，得萬四千餘人。看官聽著！成都王穎這種行為，統是盧志替他划策，教他籠絡人心，收集時譽。果然，兩河南北，交口稱頌，就是都城內外，也沒一個不號為賢王。若能長此過去，雖屬矯情，亦必終譽。還有中書郎陸機，從前為趙王府中的參軍，齊王冏入都後，得倫受禪詔書，疑是陸機所為，即欲加誅，虧得穎力為解救，方得免罪。穎愛機才，後表請為平原內史，機弟云為清河內史，晉廷自然允准，立遣二人赴任。機友人顧榮戴淵，為言中國多難，勸機還吳。機感穎厚惠，且謂穎有時望，可與立功，乃逗留不去。誰知兄弟二人後來皆死穎手。穎方惠民禮士，刻意求名。冏卻植黨營私，但務縱欲，所有立功將佐，如葛旟路秀衛毅劉真韓泰五人，皆封為縣公，號曰五公。委以心膂，並就乃父齊王攸故第，增築廣廈，所有鄰近廬舍，不問公私，統被拆毀，使大匠刻意經營，規制與西宮相等。又鑿通千秋門牆，得達西閣，後房遍設鐘懸，前庭屢舞八佾，沈湎酒色。常不入朝，長子冰得封樂安王，次子英得封濟陽王，三子超得封淮南王。好容易過了一年，太孫尚又復夭逝，梁王肜相繼去世，詔復封常山王乂為長沙王，領驃騎將軍，起東平王楙為平東將軍，都督徐州軍事，使鎮下邳。召還東安王繇給復官爵，繇被廢徙帶方事，見前文。且拜為宗正卿，再遷至尚書左僕射。齊王冏欲久專國政，見皇孫俱已死亡，成都王穎為眾望所歸，倘立為皇太弟，於自己大有不利，因表請立清河王覃為太子。覃係惠帝弟遐長男，年才八歲，當即擇日冊立，入居東宮，使冏為太子太師。是時，尚有東海王越，為八王之殿。為宣帝從子，父泰曾受封高密王。泰死後越得襲爵，改封東海。越少有令名，不慕富貴，恂恂如布衣。永康初，始入為中書令，冏思聯為臂助，進拜越為侍中，尋復授職司空，領中書監，越乃漸得預聞政事。侍中嵇紹，見惠帝昏庸如故，內權屬齊王冏，外望歸成都王穎，將來必啟爭端，乃上疏防變，大略說是：
　　臣聞改前轍者車不傾，革往弊者政不爽，故存不忘亡，安不忘危，為大易之至訓。今願陛下無忘金墉，大司馬無忘潁上，大將軍無忘黃橋，則禍亂之萌，無由而兆矣。
　　紹既上疏，又致冏書，援引唐虞茅茨，夏禹卑宮的美跡，作為規諷。冏雖巽言答復，終不少改。那惠帝是個糊塗人物，不識好歹，就使嵇侍中上書萬言，也似不見不聞，徒然置諸高閣罷了。冏坐拜百官，符敕三台，選舉不公，嬖佞用事。殿中御史桓豹，因事上奏，未曾先報冏府，即被譴斥。南陽處士鄭方，露書諫冏，且陳五失，冏亦不省。主簿王豹抗直敢言，向冏上箋，請冏謝政歸藩。去了一豹，又來一豹，俱可稱為豹變之君子，可惜遇著頑豚。辭云：
　　豹聞王臣蹇蹇，匪躬之故，將以安主定時，保存社稷者也。是以為人臣而欺其君者，刑罰不足以為誅，為人主而逆其諫者，靈厲不足以為諡。伏惟明公虛心下士，開懷納善，而逆耳之言，未入於聽。豹思晉政漸闕，始自元康以來，宰相在位，皆不獲善終。今公克平禍亂，安國定家，若復因前日傾敗之法，尋中國覆車之軌，欲冀長存，非所敢聞。今河間樹根於關右，成都盤桓於舊魏，新野大封於江漢，三面貴王，各以方剛強盛，並典戎馬，處險害之地，明公興義討逆，功蓋天下，以難賞之功，挾震主之威，獨據京都，專執大權，進則亢龍有悔，退則蒺藜生庭，冀此求安，未知其福，敢以淺見陳寫愚情。昔武王伐紂，封建諸侯為二伯：自陝以東，周公主之，自陝以西，召公主之。及至其末，四海強兵，不敢遽闕九鼎，所以然者，天下習於所奉故也。今誠能遵用周法，以成都為北州伯，統河北之王侯，明公為南州伯，攝南土之官長，各因本職，出居其方，樹德於外，盡忠於內，歲終率所領而貢於朝，簡良才，命賢雋，以為天子百官，則四海長寧，萬國幸甚，明公之德，當與周召並美矣。惟明公實圖利之！
　　這箋上後，王豹待了十餘日，並無答語，因再上一箋云：
　　豹上箋以來，十有二日，而盛德高遠，未垂採察，不賜一字之令，不敕可否之宜，豹竊疑之！伏思明公挾大功，抱大名，懷大德，執大權：此四大者，域中所不能容，賢聖所以戰戰兢兢，日昃不暇食，雖休勿休者也。昔周公以武王為兄，成王為君，伐紂有功，以親輔政，執德弘深，聖思博遠，至忠至仁，至孝至敬，而攝政之日，四國流言，離主出奔，居東三年，賴風雨之變，成王感悟，若不遭皇天之應，神人之察，恐公旦之禍，未知所限也。至於執政，猶與召公分陝為伯，今明公自視功德，孰如周公旦？元康以來，宰相之患，危機竊發，不及營思，密禍潛起，輒在呼吸，豈復宴然得全生計？前鑒不遠，公所親見也。君子不有遠慮，必有近憂，憂至乃悟，悔無所及。今若從豹此策，皆遺王侯之國，北與成都分河為伯，成都在鄴，明公都宛，寬方千里，以與圻內侯伯子男，小大相率，結好要盟，同獎王家，貢御之法，一如周典。若合尊旨，可先與成都共議，雖以小才，願備行人。百里奚秦楚之商人也，一開其說，兩國以寧。況豹雖陋，猶大州之綱紀，與明公起事險難之主簿也，身雖輕而言未必否，倚裝以待，佇聽明命！冏連接二箋，方有明令批答道：「得前後白事，具見悃誠，當深思後行。」掾屬孫惠，亦上箋諫冏，略言：「大名不可久荷，大功不可久任，大權不可久執，大威不可久居，宜思功成身退之義，崇親推近，委重長沙成都二王，長揖歸藩，方足保全身名」等語。冏不能用，惠辭疾竟去。卻是見機。冏問記室曹摅道：「或勸我委權還國，汝以為何如？」摅答道：「大王能居高思危，褰裳早去，原為上計。」冏始終不決。適長沙王乂過訪冏第，見案上列著書牘，便順手展閱，看到王豹二箋，不由的發怒道：「小子敢離間骨肉，何不拖他至銅駝下，打殺了事？」冏聽著此言，也不禁憤急起來，再經乂添入數語，好似火上加油，愈不可遏，便奏請誅豹，略云：
　　臣忿奸凶肆逆，皇祚顛墜，與成都長沙新野三王，共興義兵，安復社稷，唯欲戮力皇家，與懿親宗室，腹心從事。不意主簿王豹，妄造異言，謂臣忝備宰相，必構危害，慮在旦夕，欲臣與成都分陝為伯，盡出蕃王，上誣聖朝鑒御之威，下啟骨肉乖離之漸，訕上謗下，讒內間外，構惡導奸，莫此為甚。昔孔丘匡魯，乃誅少正，子產相鄭，先戮鄧析，誠以交亂名實，若趙高詭怪之類也。豹為臣不忠不順不義，應敕赴都街，正國法以明邪正，謹此奏聞！
　　奏入，便奉詔依議，當下將豹推出東市，用鞭撻死。豹將死時，顧監刑官道：「可將我頭懸大司馬門，使得見外兵攻齊哩。」小子有詩歎道：
　　逆耳忠言反受誅，臣心原可告無辜。
　　臨刑尚訂懸頭約，猶是當年伍大夫。
　　豹既冤死，同僚多恐遭禍，隨即告退。容至下回報明。

　　齊冏為名父之子，倡義勤王，足為功首。成都次之，長沙又次之，河間又次之。惠帝復辟，倫秀就戮，敘功論賞，固無出齊王右者。為齊王計，能與諸王同心戮力，夾輔惠帝，則如周公之弼成王，諸葛孔明之相劉禪，誰曰不宜？否則急流勇退，委政而去，亦不失為明哲士。乃逞心縱欲，居安忘危，有良言而不見納，有嘉謨而不肯從，甚至冤戮王豹，杜塞眾口，孔聖謂言莫予違，必致喪邦，況冏為人臣乎？本回於鄭方孫惠諸諫牘，俱皆從略，而獨錄豹二箋，並及冏奏，所以表豹之忠義，且嫉冏之暴盩云。



　　