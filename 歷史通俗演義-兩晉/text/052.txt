
			　　卻說趙太子石世，年甫十一，由張豺等擁他即位，尊世母劉氏為太后。劉氏臨朝稱制，進張豺為丞相，豺面辭不受，情願讓與彭城王遵，義陽王鑒。他恐二王不服，所以有此推薦。劉氏乃命遵為左丞相，鑒為右丞相。豺又與太尉張舉，謀殺司空李農，舉素與農善，遣人密告，農出奔廣宗。豺使舉統領宿衛精兵，往圍李農，一面授張離為鎮軍大將軍，監中外諸軍事，兼司隸校尉，作為己副。鄴中群盜四起，迭相劫掠，豺與離不能禁遏，只好緊守宮門，得過且過。
　　彭城王遵，往詣關右，途次聞喪，乃屯次河內。可巧冠軍大將軍姚弋仲，車騎大將軍蒲洪，安西將軍劉寧，征虜將軍石閔等，平亂班師，即前回梁犢之亂。與遵相遇，當下同聲說遵道：「殿下年長且賢，先帝嘗欲立殿下為嗣，至晚年昏耄，乃為張豺所誤，今女主臨朝，奸臣用事，眾心未服，京內空虛，殿下若聲討張豺，鼓行東進，哪有不倒戈開門，歡迎殿下哩？」遵欣然相從，即從河內舉兵，還指鄴都。洛州刺史劉國等，並引兵往會，傳檄至鄴。張豺大懼，飛召張舉還軍。舉未及歸，遵已將到，急得豺形色倉皇，不能不調兵出御。偏都中耆舊羯士，互相告語道：「天子兒來奔喪，我輩正當出迎，奈何反隨張豺拒守哩？」於是相率逾城，陸續迎遵。豺雖嚴令禁止，濫加殺戮，終不能止。繼聞鎮軍大將軍張離，亦率龍騰軍二千，斬關出迎，越嚇得手足無措。適宮中有旨傳召，只好應命趨入。劉太后向豺泣語道：「先帝梓宮未殯，便遇外禍，今上幼沖，國事盡托將軍，將軍將如何弭亂？現欲加遵重官，未知能撤兵免禍否？」這叫做一廂情願，豺支吾半晌，說不出一句話兒，唯有唯唯聽命。
　　劉太后乃遣使諭遵，命為丞相，領大司馬大都督，統轄中外諸軍，錄尚書事，並加黃鉞九錫，增封十郡。遵不受命，謝絕來使，且進至安陽亭，鄴中恟懼。張豺一籌莫展，沒奈何硬著頭皮，引眾往迎。遵面加叱責，令左右將豺拘住，當即貫甲耀兵，自太武門馳入，直登太武前殿，擗踴盡哀，退至東閣，命兵士牽出張豺，至平樂市中梟首，並夷三族。且假傳太后令云：「嗣子幼沖，為先帝私恩所授，但皇業至重，非幼子所能承受，今當令彭城王遵，入嗣大位，勉紹洪基」云云。遵偽讓至三，朝臣依次勸進，乃御殿稱尊，照例大赦。廢石世為譙王，食邑萬戶，降劉太后為太妃。未幾將劉氏母子，一並鴆死。可憐十一歲的小皇帝，在位只三十三日，冤冤枉枉的送了性命，就是如花似玉的劉太后，享受了數載尊榮，也落得香消玉殞，一命嗚呼。富貴原似春夢。遵遂立生母鄭氏為太后，妻張氏為皇后，故燕王斌子衍為皇太子，義陽王鑒為侍中太傅，沛王沖為太保，樂平王苞為大司馬，汝陰王琨為大將軍，武興公閔都督中外諸軍事，兼輔國大將軍，錄尚書事，下詔罷廣宗圍，召還張舉。李農亦入都謝罪，仍復原官。遵嗣位僅及七日，鄴中暴風拔樹，雷雨大作，下雹如盂，水火俱下，毀去太武輝華殿，及宮中府庫，所有閶闔諸門觀閣，亦盡成灰燼。乘輿服飾，大半被焚，火燄燭天，兼旬乃滅。已而，天復雨血，遍及鄴城，時沛王石沖鎮薊，聞遵殺世自立，召語僚佐道：「世受先帝遺命，嗣立為君，遵敢擅加廢弒，罪大惡極，孤當親自往討，可飭內外戒嚴，剋日啟行。」於是留寧北將軍沐堅，居守幽州，率眾五萬，由薊南下，一面傳檄燕趙，所至雲集。及抵常山，有眾十餘萬，進次苑鄉，遇有中使自鄴都到來，傳示赦書。沖忽變初志，顧語左右道：「遵亦我弟，既得定位，我何必再加殘害？況死不可追，生宜相顧，得休便休，不如歸去罷了。」道言甫畢，部將陳暹閃出道：「彭城篡弒自尊，實負大罪，王欲北旆，臣願南轅，俟平定京師，擒住罪首，然後奉迎大駕，入靖皇宮。」說著，即率部下兵自去。這是石沖的催命鬼。沖見遇前進，倒也不敢中止，只好麾兵隨行。途中復接遵使王擢，齎到遵書，勸令罷兵。沖搖首不答，擢乃歸報。遵假石閔黃鉞金鉦，令與司空李農等，統率精兵十萬，出拒石沖。兩軍共至平棘，便即交鋒，也是沖命數該絕，不幸碰著逆風，被石閔等順風痛擊，殺得七顛八倒，大敗棄逃。沖策馬還走，至元氏縣，馬蹄忽蹷，致為閔軍追及，生生擒住。餘眾一半溃散，一半乞降。閔向遵報捷。遵下詔賜沖自盡，沖當然畢命。閔恐降兵變亂，掘坑誘入，全數活埋，共死三萬餘名，如此暴虐，怎得善終？乃班師還鄴。
　　遵因石沖已平，不復加慮，獨閔入內白遵道：「蒲洪是現今人傑，今領雍州刺史，鎮守關中，恐將來秦雍二州，非國家所得復有，還請早圖為是！」遵信閔言，遂撤去蒲洪官職，洪因此挾嫌；自領部曲，逕歸枋頭，且遣使降晉。晉征西大將軍桓溫，已探得趙亂消息，出屯安陸，經營北方。趙揚州刺史王浹，舉壽春城歸晉。晉命西中郎將陳逵，往戍壽春。還有征北大將軍褚裒，也想借此揚威，上表晉廷，請即伐趙，當日戒嚴，直指泗口。朝議謂：「裒任重責大，不應深入，但宜先遣偏師，為漸進計。」這議案傳到京口，裒不以為然，申表固請。略謂：「前遣先鋒督護王頤之等，逕詣彭城，遍示威信，繼遣督護麋嶷，進軍下邳，守賊不戰自溃，已由嶷安據城池，今宜速發大兵，助成聲勢。」晉廷乃加裒為征討大都督，使率眾三萬人，向彭城進發。河朔士民，聞裒出兵，日來降附。朝野人士，各懷奢望，都說是規復中原，就在此舉。惟光祿大夫領司徒蔡謨，引以為憂，嘗語親友道：「此舉未足滅胡，就使胡人得滅，反為國家貽患，故我謂不如勿行。」親友聽了，不免疑問，謨復說道：「古來順天乘時，弘濟蒼生，撥亂世，大一統，類皆由大聖英雄，方能出此。此外只有度德量力，不可妄動。我看今日時局，欲要平胡，非常材所能辦到，必且經營分表，勞民求逞，至才略疏短，終難如願，那時財已盡了，力已窮了，智勇兩困，尚能不憂及朝廷麼？」果然事機不順，竟如所料。
　　褚裒發兵北進，適有魯郡民五百餘家，起兵來附。裒遣部將王龕李遇，率兵三千，往迎魯民，行至代陂，正值趙都督李農，帶兵二萬，南下防戍，龕等無路可避，不得不上前交戰。究竟寡不敵眾，一場鏖鬥，全軍覆沒。李農進逼壽春，晉將陳逵，恐為所乘，遂焚壽春積聚，毀城遁還。褚裒也不禁膽怯，退屯廣陵，表請自貶。何前勇而後怯？有詔不許，但命他還鎮京口，免去征討都督職銜。會河北大亂，遺民二十餘萬渡河，欲來歸附，偏值褚裒退還，無人撫納，大眾流離蕩析，死亡殆盡。裒還至京口，沿途只聞哭聲，顧問左右，究為何因？左右答道：「代陂覆師，家屬猶存，怎得不哭？」裒未免慚憤。還鎮未幾，即至病終。訃聞晉廷，詔贈侍中太傅，予諡文穆。另遷吳國內史荀羨，持節監徐兗二州，及揚州屬郡晉陵諸軍事，領徐州刺史。羨年方二十有八，東渡以後諸方伯，羨為最少，這真叫做人無大小，達者為先哩。
　　且說趙樂平王石苞，得著石沖敗死的消息，也動了兔死狐悲的觀感，擬就長安鎮所起兵，進攻鄴都。左長史石光，及司馬曹曜等，固諫不從，反被殺死，因此將吏離心。雍州豪酋，料知苞難成事，統馳使告晉。晉梁州刺史司馬勛，率眾往會，又有仇池公楊初，也遙應晉兵，襲趙西城。仇池自楊茂搜死後，傳子難敵，難敵本降附劉曜，受封武都王，既而病死，子毅嗣立，因劉曜已亡，遣使朝晉，願為藩屬。偏族兄初陰圖篡奪，襲殺楊毅，據有世祚，稱臣石趙，嗣聞石氏內亂，復向晉通好。晉廷但務羈縻，管甚麼篡位不篡位，即冊初為征南將軍，雍州刺史。仇池公初乃與晉兵約為犄角，共攻趙境。補敘前文所未及，且說明聯晉情由。司馬勛領兵出駱谷，破長城趙戍，進次懸鉤，距長安約二百餘里，遂遣治中劉煥，進逼長安，陣斬趙京兆太守劉秀離，得拔賀城。三輔豪傑舊稱京兆左馮翊右扶風為三輔。多殺守令應勛，共得三十餘營，數約五萬人。
　　趙樂平王石苞，只好把攻鄴計謀，暫且擱起，專務防晉。當下派遣部將麻秋姚回，引兵拒勛。趙主石遵，已聞苞有異圖，遂借擊勛為名，使車騎將軍王朗，帶著鐵騎二萬，西趨長安，暗中卻囑使伺苞，俟擊退晉兵，迫苞赴鄴。晉司馬勛聞趙兵大至，卻也自慮兵少，不敢輕進。那趙將石遇，復奉趙主遵命令，攻陷宛城，擒去晉南陽太守郭啟。勛亟移師往援，殺敗石遇，克復宛城，斬趙新署南陽太守袁景，引還梁州。
　　是時，燕主慕容皝，已經病歿，由世子俊嗣位，平狄將軍慕容霸，也欲乘石氏亂釁，興兵攻趙，因上書白俊道：「石虎窮凶極惡，為天所棄，餘燼僅存，自相魚肉。今中原塗炭，群望仁施，若我軍一出，勢必投戈，此機不宜坐失哩。」北平太守孫興，亦表言：「石氏大亂，宜乘時進取中原。」俊獨以為新遭大喪，謝絕勿許。霸又馳詣龍城，當面語俊道：「時機難得易失，倘石氏衰後復興，或有英雄憑借遺業，奮然躍起，不但我失此大利，且恐更為後患。」俊躊躇道：「鄴中雖亂，尚有虜將鄧恒，據住樂安，兵精糧足，我若伐趙，樂安當我東路，恐難進取，勢不能不繞道盧龍。盧龍山逕險窄，若被虜乘高據要，夾擊我軍，豈不是首尾受困，何從制勝？」霸又道：「鄧恒雖為石氏拒守，部下將士，已不免聞亂思家，各懷歸志，若大軍一至，當然瓦解。臣願為殿下前驅，東出徒河，西越令支，出彼不意，兩路並進，彼必惶駭，上不過閉城自守，下不免棄城溃去，還有何心御我呢？殿下盡可安步前行，毋勞多慮。」為後來滅魏伏線。俊尚狐疑未決，轉問五材將軍封弈。弈答道：「敵強用智，敵弱用勢，這是用兵要訣，所以大吞小如狼食豚，治易亂如日沃雪。大王自上世以來，積德累仁，兵強士練，石虎窮極兇暴，死未瞑目，子孫爭國，上下乘亂，民苦倒懸，日望救拔。大王若揚兵南下，先取薊城，繼指鄴都，宣耀威德，懷撫遺民，哪有不扶老攜幼，恭迎大王？凶黨將望旗膽落，逃死不暇，豈尚能為我害麼？」從事中郎黃泓，與折沖將軍慕容恪，亦先後進言。俊乃勉從眾議，即命慕容恪為輔國將軍，慕容評為輔弼將軍，左長史陽騖為輔義將軍，叫做三輔，分統軍事。再令慕容霸為前鋒都督，建鋒將軍，調集大兵二十餘萬，講武戒嚴，定期攻趙。
　　趙尚未接燕軍警信，已是內亂相尋，幾鬧得不可收拾。原來趙主遵入鄴以前，曾許石閔為太子，囑使努力。及入都篡位，自背前言，竟立燕王子衍為太子，遂致閔隱生怨望。閔素驍勇，屢立戰功，為宿將所畏服，又復都督各軍，得總內外兵權，聲威益盛，平時撫循殿中將士，各奏署員外將軍，爵關內侯，並各賜給宮女，隱樹私恩。遵未悉閔意，但將閔所奏署的將士，注明善惡，使知勸戒。眾將士未免介意，怨遵日甚，感閔日深。中書令孟准，左衛將軍王鸞，私下勸遵裁抑閔權，遵因此疏閔，閔益恨遵不置。可巧樂平王苞，自長安至鄴，遵不暇除苞，但欲除閔，當下召苞入宮，並及義陽王鑒，汝陰王琨，淮南王昭等，一並入議。鄭太后亦出御內殿，由遵先曉示道：「閔目無君上，逆跡已萌，今欲設法加誅，是否可行？」鑒等皆隨聲道：「閔既謀逆，應該就誅。」附和同辭，實是一班好亂人物。獨鄭太后搖首道：「河內旋師，若無棘奴，哪有今日？就使棘奴稍稍驕縱，也當格外寬容，怎得驟然處死哩？」看官聽說，這棘奴就是石閔小字，前回中敘及棘子，乃是佛圖澄的隱語，庸耳俗目，怎能預解？此番禍已臨頭，小子也應該說明了。回應前回。
　　遵聞母言，默然不應。鑒與苞等隨即退出，遵送母入室，自往後庭尋樂，與妃妾等弈棋為歡。才畢數局，忽聽得一片噪聲，由外傳入，不由的驚懼交並，便出琨華殿探視，正值將軍周成蘇彥，帶著許多甲士，持刀執械，蜂擁進來。看他形色猙獰，定非吉兆，一時無從趨避，只好勉強喝問道：「汝等來做甚麼？敢是造反不成！」大眾嘩聲道：「來誅篡弒的逆賊！」遵又顫聲道：「反……反！究是何人造反？」成厲聲答道：「義陽王鑒，應該繼立。」遵復道：「似我尚有今日，汝等立鑒，能……能有幾時？」說到「時」字，已被成揮眾上前，亂刀砍死。成等遂闖入內庭，索性將鄭太后張皇后太子衍等，隨手斲去，殺得精光。復捕戮孟准王鸞，及上光祿大夫張斐。遵僭位僅一百八十三日，至此一門畢命。比石世多百餘日，地下亦好自誇。
　　看官欲問起亂原因，乃是石鑒出宮，密遣宦官楊環，報知石閔。閔即劫住司空李農，與右衛將軍王基，同謀廢立，當下遣蘇週二將，入行大事。迅雷不及掩耳，竟得僥倖成功。於是擁鑒即位，改元青龍，進武興公閔為大將軍，封武德王，李農為大司馬，錄尚書事，張舉為太尉，郎闓為司空，劉群為尚書左僕射，盧諶為中書監。鑒恃閔得立，心中卻很是忌閔，夜召樂平王苞，中書令李松，殿中將軍張才，使攻石閔李農。三人應命行事，總道是閔等無備，唾手可成，哪知閔卻預防一著，自與農入宿琨華殿，分派殿中將士守衛。將士多係閔腹心，都抖擻精神，目不交睫，通宵守著。石苞等冒昧闖入，立被衛士殺退，霎時間禁中大擾。鑒知事無成，反諉罪石苞，及李松張才，待他還報，竟喝令左右，斲斃三人，然後把三人首級，出示石閔李農，詐言罪人已得，不必驚惶。閔亦料鑒預謀，但既有詞可借，不如將錯便錯，俟後再圖。乃下令將士，各歸部伍，毋得再嘩，總算安靜了事。只平白地冤殺三人。新興王石祗，也是石鑒兄弟，久鎮襄國，因聞閔農為亂，遂與姚弋仲蒲洪通和，合兵連謀，起攻閔農。閔請諸石鑒，遣汝陰王琨為大都督，與太尉張舉，侍中呼延盛等，率步騎七萬人，往擊石祗。中領軍石成，侍中石啟，前河東太守石暉，謀誅閔農，反為閔農所殺。龍驤將軍孫伏都劉銖，號召羯士三千人，擬挾鑒討閔農，適鑒在御龍觀中，登台見伏都等，魚貫而入，驚問何因？伏都答道：「石閔李農謀反，已至東掖門，臣欲嚴兵往討，謹來啟問。」鑒撫慰道：「卿是功臣，好為官家出力，朕在台上觀卿，事平以後，不吝重賞。」伏都等應聲趨出，逕攻閔農，連戰不利，退屯鳳陽門。閔農卻率眾數千，向金明門突入，來尋石鑒。鑒見閔農等進來，料知伏都等戰敗，忙從台上傳令道：「孫伏都謀反，卿等何不速討，來此做甚？」又用老法兒來做擋牌。閔農等得了此令，便曉諭衛士，同擊伏都，伏都雖有勇力，畢竟眾寡不敵，眼見是敗績喪身。劉銖亦同時畢命，部下三千羯人，多被殺斃。自鳳陽門至琨華殿，積屍累累，流血盈途。閔傳令內外兵民，毋得執械，違令立斬。羯人或奪門竄去，或逾城出走，先後不可勝計。閔遂使尚書王簡，少府王鬱，領眾數千，監守禦龍觀，不准鑒自由進出。就是鑒一飲一食，亦只由觀門懸入，勿許他入進餐。好好一個趙主鑒，反變做甕中鱉，釜中魚了。小子有詩歎道：
　　腹中有劍笑中刀，入阱如何不獲逃？
　　我欲害人人害我，才知作偽總徒勞。
　　閔既幽鑒，又想出一條計策，殲盡羯人，欲知他如何行計，且看下回表明。

　　石遵廢世，石鑒又殺遵，石閔又幽鑒，數月之間，迭遭篡逆，石氏之亂，可云甚矣！夫如石虎之窮凶極惡，應該有此巨譴，不於其身，必於其子孫，固然無足怪也。惟石氏內亂如此，正予晉以可乘之隙，桓溫之出屯安陸，猶不過徒示虛威，褚裒則一再上表，分兵北進，宜其規復中原。掃清宿恥，乃王龕等一敗而即懼，便退屯廣陵，自請貶職，嗒然若喪，是比諸庾亮庾翼，且遜一籌矣。要之東晉諸臣，專尚空談，虛驕之氣盛，實行之略疏，《左氏傳》所云「張脈僨興，外強中乾」者，正此類也，而蔡謨之意料遠已。



　　