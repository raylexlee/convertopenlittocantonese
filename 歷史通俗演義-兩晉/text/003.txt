
			　　卻說韓壽得了奇香，懷藏回寓，當然不使人知，暗地收貯。偏此香一著人身，經月不散。壽在相府當差，免不得與人晉接，大眾與壽相遇，各覺得異香撲鼻，詫為奇事。當下從旁盤詰，壽滿口抵賴，嗣經同僚留心偵察，亦未見有什麼香囊，懸掛身上，於是彼此動疑，有幾個多嘴多舌的人，互相議論，竟致傳入賈充耳中。充私下忖度，莫非就是西域奇香，但此香除六宮外，唯自己得邀寵齎，略略分給妻女，視若奇珍，為什麼得入壽手？且近日少女疾病，忽然痊癒，面目上饒有春色，比從前無病時候，且不相同，難道女兒竟生斗膽，與壽私通，所以把奇香相贈麼？惟門闥森嚴，女兒又未嘗出外，如何得與壽往來？左思右想，疑竇百出，遂就夜半時候，詐言有盜入室，傳集家僮，四處搜查，僮僕等執燭四覓，並無盜蹤，只東北牆上，留有足跡，彷彿狐狸行處，因即報達賈充。充愈覺動疑，只外面不便張皇，仍令僮役返寢，自己想了半夜，這東北牆正與內室相近，好通女兒臥房，想韓壽色膽如天，定必從此入彀。是夕未知韓壽曾否續歡，若溜入女寢，想亦一夜不得安眠。俄而晨雞報曉，天色漸明，充即披衣出室，宣召女兒侍婢，秘密查問，一嚇二騙，果得實供，慌忙與郭槐商議。槐似信非信，復去探問己女，午知無可諱，和盤說出，且言除壽以外，寧死不嫁。槐視女如掌中珠，不忍加責，且勸充將錯便錯，索性把女兒嫁與韓壽，身名還得兩全。充亦覺此外無法，不如依了妻言，當下約束婢女，不准將醜事外傳，一面使門下食客，出來作伐，造化了這個韓幕賓，乘龍相府，一番露水姻緣，變做長久夫妻，諏吉入贅，正式行禮，洞房花燭，喜氣融融，從此花好月圓，免得夜來明去，尤妙在翁婿情深，竟蒙充特上薦牘，授官散騎常侍，妻榮夫貴，豈不是曠古奇逢嗎？若使斷章取義，真是天大幸事。話分兩頭。
　　且說安平王司馬孚，位尊望重，進拜太宰，武帝又格外寵遇，不以臣禮相待，每當元日會朝，令孚得乘車上殿；由武帝迎入阼階，賜他旁坐。待朝會既畢，復邀孚入內殿，行家人禮。武帝親捧觴上壽，拜手致敬。孚下跪答拜，各盡義文。武帝又特給雲母輦，青蓋車，但孚卻自安淡泊，不以為榮；平居反常有憂色，至九十三歲，疾終私第，遺命諸子道：「有魏貞士河內司馬孚，字叔達，不伊不週，不夷不惠，立身行道，終始若一，當衣以時服，殮用素棺。」諸子頗依孚遺囑，不敢從奢。凡武帝所給厚賻，概置不用。武帝一再臨喪，弔奠盡哀，予諡曰憲，配饗太廟。孚雖未嘗忘魏，然不能遠引，仍在朝柄政，自稱有魏貞士，毋乃不倫。孚長子邕襲爵為王，餘子亦授官有差，外如博陵公王沈，鉅鹿公裴秀，樂陵公石苞，壽光公鄭沖，臨淮公荀顗等，俱相次告終。又有武帝庶子城陽王憲，東海王祗，亦皆夭逝。武帝屢次哀悼，常有慼容，不意福無雙至，禍不單行，那楊皇后做了八九年的國母，已享盡人間富貴，竟致一病不起，也要歸天。后與武帝情好甚篤，六宮政令，委后獨裁，武帝從未過問。就是後庭妾御，為數無多，也往往敝服損容，不敢當夕。自從武帝即位，至泰始八年，除舊有宮妾外，只選了一個左家女，拜為修儀。左女名芬，乃是秘書郎左思女弟。左思字太沖，臨淄人氏，家世儒學，夙擅文名，嘗作《齊都賦》，一年乃成，妃白儷黃，備極工妙。嗣又續撰《三都賦》，魏吳蜀三都。構思窮年，自苦所見未博，因移家京師，搜採各書，朝夕瀏覽，每得一句，即便錄出，留作詞料。菑陽公衛顗及著作郎張載，中書郎劉逵等，聞思好學能文，皆引與交遊，且薦為秘書郎。思得了此官，所有天府藏書，任他取閱，左宜右有，始得將《三都賦》制成。屈指年華，正滿十稔，後人稱他為煉都十年。三賦脫稿，都下爭抄，洛陽為之紙貴，就是左太沖三字的價值，也冠絕一時。隨筆帶入左思煉都，意在重才。左芬得兄教授，刻意講求，仗著她慧質靈心，形諸歌詠，居然能下筆千言，作一個掃眉才子。武帝慕才下聘，左思只好應命，遣芬入宮，更衣承寵，特沐隆恩。可惜她姿貌平常，容不稱才，武帝雖然召幸，終嫌未足，因此得隴望蜀，復欲廣選絕色女子，充入後庭。
　　會海內久安，四方無事，遂詔選名門淑質，使公卿以下子女，一律應選，如有隱匿不報，以不敬論。那時豪門貴族，不敢違慢，只好將親生女兒，盛飾豔妝，送將進去。武帝挈了楊后，臨軒親選，但見得粉白黛綠，齊集殿門，楊后陰懷妒忌，表面上雖無慍色，心計中早已安排，待各選女應名趨入，遇有豔麗奪目，即斥為妖冶不經，未堪中選，惟身材長大，面貌潔白，饒有端莊氣象，才稱合格。娶媳時何不操定此見？武帝也無可奈何，只好由她揀擇。俄有一卞家女冉冉進來，生得一貌如花，格外嬌豔，武帝格外神移，掩扇語后道：「此女大佳。」后應聲道：「卞氏為魏室姻親，三世后族，今若選得此女，怎得屈以卑位？不如割愛為是。」好辯才。武帝窺透后意，只好捨去。卞女退出，復來了一個胡女，卻也豔麗過人，惟乃父奮為鎮軍大將軍，女秉有遺傳性質，婀娜中有剛直氣，后乃不復多說，便許武帝選定。當時中選女子，概用絳紗繫臂，胡女籠紗下殿，自思不得還見父母，未免含哀，甚至號泣有聲。左右忙搖手示禁道：「休哭！休哭！恐被陛下聞知。」胡女反朗聲道：「死且不怕，怕甚麼陛下？」倒是一個英雌。武帝頗有所聞，暗暗稱奇。嗣複選得司徒李胤女，廷尉諸葛沖女，太僕臧權女，侍中馮蓀女等，共數十人，乃退入後宮，是夕不傳別人，獨宣入胡家女郎，問她閨名，係一芳字。當下叫她侍寢，胡女到了此時，也只好唯命是從。一夜春風，恩週四體，翌晨即有旨傳出，著洛陽令司馬肇奉冊入宮，拜胡芳為貴嬪。復因左芬先入，恐她抱怨，也把貴嬪綠秩，賞給了她。後來復召幸諸女，只有諸葛女最愜心懷，小名叫一婉字，頗足相副，因亦封為夫人，但尚未及胡貴嬪的寵遇，一切服飾，僅亞楊后一等，後宮莫敢與爭。獨后由妒生悔，由悔生愁，竟致染成一病，要與世長辭了。插入此段，包含無數筆墨。
　　武帝每日入視，且迭征名醫診治，始終無效，反逐漸加添起來。時已為泰始十年初秋，涼風一霎，吹入中宮，楊后病勢加劇，已是臨危，武帝親至榻前，垂涕慰問，后勉強抬頭，請武帝坐在榻上，乃垂頭枕膝道：「妾侍奉無狀，死不足悲，但有一語欲達聖聰，陛下如不忘妾，請俯允妾言！」武帝含淚道：「卿且說來，朕無不依從。」楊后道：「叔父駿有一女，小字男胤，德容兼備，願陛下選入六宮，補妾遺恨，妾死亦瞑目了。」言訖，嗚咽不止。武帝也忍不住淚，揮灑了好幾行，並與后握手為誓，決不負約。楊后見武帝已允，才安然閉目。竟在武帝膝上，奄然長逝，享年三十七歲。看官！你道楊后何故有此遺言？她恐胡貴嬪入繼后位，太子必不得安，所以欲令從妹為繼，既好壓制胡氏，復得保全儲君，這也是一舉兩得的良策。誰知後來反害死叔父，害死從妹。武帝也瞧破隱情，但因多年伉儷，不忍相違，所以與后為誓，勉從所請。當下舉哀發喪，務從隆備，且令有司卜吉安葬，待至窀穸有期，又命史臣代作哀策，敘述悲懷，隨即予諡曰元，奉葬峻陽陵。左貴嬪芬，獨獻上一篇長誄，追溯后德，誄文不下數千言，由小子節錄如下。何必多出風頭，難道想做繼后不成？
　　維泰始十年，秋，七月，丙寅，晉元皇后楊氏崩。嗚呼哀哉！昔有莘適殷，姜姒歸周，宜德中闈，徽音永流。樊衛二姬，匡齊翼楚，馬鄧兩妃，亦毗漢主。元后光嬪晉宇，伉儷聖皇，比蹤往古。遭命不永，背陽即陰，六宮號咷，四海慟心。嗟予鄙妾，銜恩特深。這是乏色的好處。追慕三良，甘心自沉。何用存思？不忘德音。何用紀述？托詞翰林。乃作誄曰：赫赫元后，出自有楊，奕世朱輪，耀彼華陽。維岳降神，顯茲禎祥。篤生英媛，休有烈光。含靈握文，異於庶姜。率由四教，匪怠匪荒。行週六親，徽音顯揚。顯揚伊何？京室是臧。乃娉乃納，聿嬪聖皇。正位閨閾，維德是將。鳴珮有節，發言有章。思媚皇姑，虔恭朝夕。允釐中饋，執事有恪。於禮斯勞，於敬斯勤。雖曰齊聖，邁德日新。亦既青陽，鳴鳩告時。躬執桑曲，率導媵姬。修成蠶簇，分繭理絲。女工是察，祭服是治。祗奉宗廟，永言孝思。於彼六行，靡不蹈之。皇英佐舜，塗山翼禹，惟衛惟樊，二霸是輔。明明我后，異世同軌，內敷陰教，外毗陽化。綢繆庶正，密勿夙夜。恩從風翔，澤隨雨播，遐邇詠歌，中外禔福。天祚貞吉，克昌克繁，則百斯慶，育聖育賢。教逾妊姒，訓邁姜嫄，堂堂太子，惟國之元。濟濟南陽，后子東封南陽王。為屏為藩。本支菴藹，四海蔭焉。積善之堂，五福所並，宜享高年，匪隕匪傾。如彭之齒，如聃之齡，云胡不造？於茲禍殃。寢疾彌留，寤寐不康，巫咸騁術，扁鵲奏方。祈禱無應，嘗藥無良。形神既離，載昏載荒。奄忽崩殂，湮精滅光。哀哀太子，南陽繁昌。攀援不寐，擗踴摧傷。嗚呼哀哉！闔宮號咷，宇內震驚。奔者填衢，赴者塞庭。哀慟雷駭，流涕雨零，欷歔不已，若喪所生。惟帝與后，契闊在昔。比翼白屋，雙飛紫閣。悼后傷后，早即窀穸。言斯既及，涕泗隕落。追維我后，實聰實哲。通於性命，達於儉節。送終之禮，比素上世。襚無珍寶，唅無明月。恐怕未必。潛輝梓宮，永背昭晰。臣妾哀號，同此斷絕。庭宇遏密，幽室增陰。空設帷帳，虛置衣衾。人亦有言，神道難尋。悠悠精爽，豈浮豈沉？豐奠日陳，冀魂之臨。孰云元后，不聞其音。乃議景行，景行已溢。乃考龜筮，龜筮襲吉。愛定宅兆，克成玄室。魂之往兮，於以今日。仲秋之晨，啟明始出。星陳夙駕，靈輿結駟。其輿伊何？金根玉箱。其駟伊何？二駱雙黃。習習容車，朱服丹章。隱隱轜軒，弁絰繐裳。華轂曜野，素蓋被原。方相仡仡，旌旐翻翻，挽童引歌，白驥鳴轅。觀者夾涂，士女涕漣。千乘萬騎，迄彼峻山。峻山峨峨，層阜重阿。弘高顯敞，據洛背河。左瞻皇姑，右睇帝家，惟存揆亡，明神所嘉。諸姑姊妹，娣姒媵御，追送塵軌，號咷衢路。王侯卿士，雲會星布。群官庶僚，縞蓋無數。中外俱臨，同哀並慕。有始有終，天地之經。自非三光，誰能不零？存播令德，沒圖丹青。先哲之志，以此為榮。溫溫元后，實宣慈焉。撫育群生，恩惠滋焉。遺愛不已，永見思焉。懸名日月，垂萬春焉。嗚呼庶妾，感四時焉。言思言慕，涕漣洏焉。
　　這篇誄文，經武帝覽著，看她說得悲切，也出了許多眼淚，並重芬詞藻，屢加恩賜。但芬體素弱，多愁多病，終不能特別邀寵，鎮日裡悶坐深宮，除筆墨消遣外，毫無樂趣。從來造物忌才，左家女有才無色，也是天意特留缺陷，使她無從得志哩。幸虧有此，才得令終。
　　越年正月朔日，頒詔大赦，改元咸寧，追尊宣帝為高祖，景帝為世宗，文帝為太祖，並錄敘開國功臣，已死得配享廟食，未死得銘功天府。帝德如春，盈庭稱頌。武帝自楊后歿後，雖然不免悲感，但也有一樁好處，妃嬪媵嬙，盡可隨意召幸，不生他慮。無如人主好色，往往喜新厭故，宮中雖有數百個嬌娥，幾次入御，便覺味同嚼蠟，因此復下詔採選，暫禁天下嫁娶，令中官分馳州郡，專覓嬌娃。可憐良家女子，一經中官合意，無論如何勢力，不能乞免，只好拜別爹娘，哭哭啼啼，隨著中使，趨入宮中，統共計算，差不多有五千人。武帝朝朝挹豔，夜夜採芳，把全副龍馬精神，都向虛牝中擲去，究竟娥眉伐性，力不勝欲，徒落得形容憔悴，筋骨衰頹。咸寧二年元日，竟不能視朝，托詞疾疫，病倒龍牀，接連有數日未起。朝野洶洶，俱言主上不諱，太子不堪嗣立，不如擁戴皇弟齊王攸，河南尹夏侯和，且私語賈充道：「公二婿親疏相等，充長女適齊王，次女適太子，均見前回。立人當立德，不可誤機。」和豈不知充有悍婦嗎？充默然不答。既而武帝得了良醫，病幸漸瘳，仍復出理朝政。荀勖馮紞，阿諛取容，素為齊王攸所嫉，積不相容。勖乃乘間行讒，使紞進說武帝道：「陛下洪福如天，病得痊癒。今日為陛下賀，他日尚為陛下憂。」武帝道：「何事可憂？」紞囁嚅道：「陛下前立太子，無非為傳統起見，但恐將來或有他變，所以可憂。」武帝復問為何因？紞又道：「前日陛下不豫，百僚內外，統已歸心齊王，陛下試想萬歲千秋後，太子尚能嗣立麼？」是謂膚受之紞。武帝不覺沉吟。紞見武帝心動，更獻計道：「臣為陛下畫策，莫若使齊王歸藩，免滋後慮。」武帝也不多言，唯點首至再。及紞既趨出，復遣左右隨處探訪，得知夏侯和前日所言，仍徙和為光祿勛，並遷賈充為太尉，罷免兵權。惟見攸守禮如恒，無瑕可指，因暫令任職司空，再作計較。外如何曾得進位太傅，陳騫得遷官大司馬，不過挨次升位，並沒有甚麼關係。獨汝陰王駿，受職征西大將軍，都督雍涼等州軍事，專討樹機能，都督荊州軍事羊祜，加官征南大將軍，專御孫吳。
　　轉瞬間為楊后二周年，遣官往祭峻陽陵，並憶及楊后遺言，擬冊楊駿女為繼后，先令內使往驗女容，果然修短得中，纖穠合度，乃援照古制，具行六禮，擇吉初冬，續行冊后典儀。屆期這一日，龍章麗采，鳳輦承恩，當然有一番熱鬧。禮成以後，下詔大赦，頒賜王公以下及鰥夫寡婦有差。新皇后入宮正位，妃嬪等無不趨賀。左貴嬪也即與列，當由武帝特旨賜宴，並命左貴嬪作頌。左貴嬪略略構思，便令侍女取過紙筆，信手疾書，但見紙上寫著：
　　峨峨華嶽，峻極泰清。巨靈導流，河瀆是經。惟瀆之神，惟瀆之靈，鍾於楊族，載育盛明。穆穆我后，應期挺生。含聰履哲，岐嶷夙成。如蘭之茂，如玉之瑩。越在幼沖，休有令名。飛聲八極，翕習紫庭。超任邈姒，比德皇英。京室是嘉，備禮致聘，令月吉辰，百僚奉迎。周生歸韓，詩人是詠。我后戾止，車服輝映，登位太微，明德日盛。群黎欣戴，函夏同慶。翼翼聖皇，睿哲孔純。愍茲狂戾，闡惠播仁。蠲釁滌穢，與時惟新。沛然洪赦，恩詔遐震。后之踐祚，囹圄虛陳。萬國齊歡，六合同欣。坤神＊舞，天人載悅，興順降祥，表精日月。和氣氤氳，三光朗烈。既獲嘉時，尋播甘雪。玄雲晻藹，靈液霏霏。既儲既積，待暘而晞。曣晛沾濡，柔潤中畿。長享豐年，福祿永綏。
　　屬稿既成，另用彩紙謄真，約有一二個時辰，已將頌詞繕就，妃嬪等同聲贊美，推為雋才。可巧武帝在外庭畢宴，慢慢的踱入中宮，新皇后以下，一律迎駕。左貴嬪即將頌詞呈上，由武帝覽閱一周，便稱賞道：「寫作俱佳，足為中宮生色了。」說著，親舉玉巵，賜飲三觴。左貴嬪受飲拜謝，時已昏黃，便各謝宴散去。小子有詩贊左貴嬪道：
　　曹氏大家常續史，左家小妹復能文。
　　從知大造無偏毓，巾幗多才也軼群。
　　宮中已經散席，帝后兩人共入龍牀，同去做高唐好夢了。
　　欲知後事，請看下回。

　　禍晉者賈氏，而成賈氏之禍者，實惟楊皇后。立蠢兒為太子，一誤也；納悍女為子婦，二誤也；至臨危枕膝，尚以從妹入繼為請，死且徇私，可歎可恨。蓋婦人心性，往往只知有己，不知有家，家且不知，國乎何有？晉武為開國主，何其沾沾私愛，甘心鑄錯？甚至誤信佞臣，疑忌介弟，試思有子如衷，有媳如南風，尚堪付畀大業乎？左貴嬪一誄一頌，類多粉飾之詞，不足取信，但以一巾幗婦人，多才若此，足令鬚眉汗下。本回兩錄原文，為女界貢一詞彩，非漫譽兩楊后也。



　　