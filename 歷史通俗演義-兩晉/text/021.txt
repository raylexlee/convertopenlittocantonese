
			　　卻說江南既平，河北一帶，尚是未靖，太傅越雖出鎮許昌，朝政一切，仍然由他主持，懷帝統未得專行。越以鄴中空虛，特請簡尚書右僕射和鬱為征北將軍，往守鄴城，且令王衍為司徒，懷帝自然准議。衍因往說越道：「朝廷危亂，當賴方伯，須得文武兼全的人材，方可任用。」越問何人可使？衍卻援舉不避親的古例，即將二弟面薦，一是親弟王澄，一是族弟王敦。越便允諾，奏請授澄為荊州刺史，敦為青州刺史。有詔令二人任職，二人當然不辭。衍喜語二弟道：「荊州內江外漢，形勢雄固，青州面負東海，亦踞險要，二弟在外，我在都中，正好算作三窟了。」老天不由你料奈何？看官記著！荊州自高密王略出鎮，虧得劉璠出為內史，才得安堵，見十九回。略未幾即死，後任為山濤子山簡，因璠得眾心，未免加忌，特奏請遷調。不及乃父遠識。晉廷徙璠為越騎校尉，荊湘遂從此多事。澄雖有虛名，無非是王夷甫一流人物，衍字夷甫。徒尚空談，不務實踐，要他去鎮守荊州，眼見是不能勝任呢。王敦眉目疏朗，神情灑脫，少時即號稱奇童，得尚武帝女襄城公主，拜駙馬都尉，兼太子舍人，聲名尤盛。但素性殘忍，不惜人死，從弟王導，曾說他不能令終，太子洗馬潘滔，亦嘗譏他豺聲未振，蜂目已露，人不噬彼，彼將噬人。如此剛暴不仁，衍卻替他薦引，恃作護符，這也是知人不明，徒增妄想罷了。為澄敦二人後來伏案。
　　敦甫經蒞鎮，即由太傅越征令還朝，授中書監，敦不免失望，但也只好奉召入都。青州刺史一缺，由兗州刺史苟晞調任，晞屢破巨寇，為越所重，常引晞升堂，結為異姓兄弟。此時潘滔為越長史，屏人語越道：「兗州為東方衝要，魏武嘗借此創業，現由苟晞居守有年，若晞有大志，便非純臣，今不若移鎮青州，厚加名號，晞必欣然徙去，公乃自牧兗州，經緯諸夏，藩衛本朝，這才叫做防患未然哩。」越頗以為然，自為丞相，領兗州牧，都督兗豫司冀幽並諸州軍事，加苟晞為征東大將軍，都督青州諸軍事，領青州刺史，封東平郡公。晞雖奉調東去，卻已是猜透越意，暗暗生嫌。他本來嚴刑好殺，不肯少寬，在兗州時，迎養從母，頗加敬禮。從母為子求將，晞搖首道：「王法無親，若一犯法，我不能顧及從弟了，不如不做為妙。」從母固請如初，晞乃說道：「不要後悔。」因令為督護。後來果然犯法，晞即令處斬。從母叩頭籲請，乞貸一死，晞終不從。及斬訖返報，乃素服臨哀，且哭且語道：「斬卿是兗州刺史，哭弟是苟道將。」晞字道將。部下見他情法兼盡，很是憚服。實是一種權詐手段。至移鎮青州，復思以嚴刑示威，日加殺戮，血流成川，州人號為屠伯。
　　晞弟名純，亦頗知兵，由晞遣討盜目王彌，得獲勝仗。彌為惤音堅，縣名。令劉伯根長史，伯根嘗糾眾作亂，為幽州都督王濬討平，獨彌亡命為盜，再集伯根遺眾，出沒青徐。陽平人劉靈，少時貧賤，力大無窮，能手挽奔牛，足及快馬，嘗恨無人舉引；又見晉室濅衰，不由的撫膺太息道：「老天！老天！我一貧至此，莫非令我造反不成？」及聞王彌為亂，也招致盜賊，揭竿起事，乃自稱大將軍，寇掠趙魏。已而彌為苟晞所敗，靈為別將王贊所敗，兩人俱奉書降漢，斂跡不出。忽頓邱太守魏植，為流民所迫，有眾五六萬，大掠兗州。太傅越急檄苟晞進援，晞出屯無鹽，留弟純居守青州。純嗜殺行威，比晞還要利害，州民生謠道：「一苟不如一苟，小苟毒過大苟。」如此兇殘，安望有後。未幾晞得誅植，乃仍還青州。偏王彌又復蠢動，黨羽集至數萬人，分掠青徐兗豫四州，所過殘戮，郡邑為墟。苟晞再奉詔出征，連戰未克，太傅亦下令戒嚴，移鎮鄄城。
　　會聞前北軍中侯呂雍與度支校尉陳顏等，謀立清河王覃為太子，便由越一道矯詔，遣將收覃，幽錮金墉城。過了旬月，索性命人齎鴆，把覃逼死。擁立者，也屬無謂；加害者，抑何太毒？但越只能制內，不能制外，那王彌竟從間道突入許昌，且自許昌進逼洛陽，越亟遣司馬王斌，率甲士五千人入衛京師。還有涼州刺史張軌，亦遣督護北宮純等，領兵入援。軌係漢張耳十七世孫，家住安定，才華明敏，姿儀秀雅，與同郡皇甫謐友善，隱居宜陽女兒山。泰始初年叔父錫入京為官，軌亦隨侍，得授五品祿秩，嗣復進官太子舍人，累遷散騎常侍征西軍司。他見國家多難，謀據河西，筮得《周易》中泰與觀卦，投筴大喜道：「這是霸兆，得未曾有哩。」遂求為涼州刺史。天下無難事，總教有心人，果然得如所願，一麾出守，及至涼州，適鮮卑為寇，盜賊縱橫，便即調兵出討，斬首萬餘級。嗣是威著西州，化行河右。張軌後嗣建國稱涼，號為前涼，故特從詳敘。至是聞王彌寇洛，因遣將勤王。晉廷方命司徒王衍，都督征討諸軍事，發兵出御轘轅，被王彌一陣殺敗，兵皆溃歸，京師大震，宮城晝閉，彌竟進攻津陽門。可巧涼州兵馳至，統將北宮純，入城見衍，與東海司馬王斌會師，相約出戰。純願為前驅，選得勇士百餘人，作為衝鋒，疾馳而出，與彌對壘，才經交鋒，由純颭動令旗，便突出一隊身長力大的壯士，跨著鐵騎，持著利刃，不管那槍林箭雨，只硬著頭衝將進去。涼州兵也不肯落後，既有勇士為導，當然拚了性命，一齊跟入，任他王彌黨羽，是百戰劇盜，都落得心慌意亂，紛紛倒退。北宮純趁勢殺上，王斌亦領兵繼進，殺得盜黨血流漂杵，屍積成山。王彌大敗，抱頭東竄。
　　都中又驅出一支生力軍，係是王衍所遣，軍官是左衛將軍王秉，來應北宮純王斌兩軍。兩軍正追殺數里，稍覺疲乏，因即讓過王秉一路人馬，聽令追去。秉追至七里澗，王彌見來軍服飾，與前略殊，還道是強弱不同，復思回身一戰，當下勒馬橫刀，令盜眾一律返顧，與秉接仗。盜眾勉強應命，但已是膽怯得很，不耐久鬥，略略交手，又復溃散。彌始知不能再戰，只得與部下盜目王桑，逃出軹關，竟去投漢。漢主劉淵，與彌本有舊交，當即遣使郊迎，且傳令語彌道：「孤已親至客館，拂席洗爵，敬待將軍。」彌聞令大喜，便隨入見淵。淵即面授彌為司隸校尉，加官侍中，且命王桑為散騎侍郎。劉靈得王彌歸漢消息，也親往謁淵，受封平北將軍。淵收了兩個大盜，便用為嚮導，使子聰帶兵數千，同襲河東。
　　可巧北宮純自洛陽旋師，途次與聰兵相值，即殺將過去。聰不意官軍掩至，頓時忙亂，且疑此外尚有伏兵，不敢戀戰，匆匆的收兵遁回，麾下已死了數百人，純乃歸涼州，稟明張軌，申表奏聞。有詔封軌為西平郡公，軌辭不受命，且屢貢方物，藩臣中推為首忠，也是確評。
　　惟劉淵聞聰敗還，未免失望，且因並州一帶，由劉琨據守晉陽，無隙可乘，前遣將軍劉景往攻，亦遭一挫，兩方面統是敗仗，尤覺得憂悔交並。侍中劉殷王育進議道：「殿下起兵以來，年已一周，乃專守偏方，王威未振，甚屬可惜。誠使命將四出，決機大舉，梟劉琨，定河東，建帝號，鼓行南下，攻克長安，作為都城，再用關中士馬，席捲洛陽，易如反掌。從前高皇帝建豎鴻基，蕩平強楚，便是這番謀畫，殿下何不仿行呢？」淵不禁鼓掌道：「這正是孤的初心呢！」遂號召大眾，親自督領，趁著秋高馬肥的時候，禡纛起行。到了平陽，太守宋抽，驚惶的了不得，棄城南奔。淵得拔平陽城，再入河東。太守路述，卻是有些烈性，募集兵民數千，出城搦戰，怎奈眾寡不敵，傷亡多人，沒奈何退守城中。淵督眾猛攻，相持數日，城垣被毀去數丈，一時搶堵不及，竟為胡馬所陷。述還是死戰，力竭捐軀。淵連得數郡，遂移居蒲子。上郡四部鮮卑陸逐延，氐酋單征，並向淵請降。淵又遣王彌石勒，分兵寇鄴，征北將軍和鬱，也是貪生怕死，走得飛快，把一座河北險要的鄴城，讓與強胡。於是淵得逞雄心，公然稱帝，大赦境內，改元永鳳。命嫡子和為大司馬，加封梁王，尚書令劉歡樂為大司徒，加封陳留王，御史大夫呼延翼為大司空，加封雁門郡公；同姓以親疏為等差，各封郡縣王；異姓以勛謀為等差，各封郡縣公侯，就把這蒲子城，號為漢都。看官記著！當時氐酋李雄，與劉淵同時稱王，此次淵僭
　　號稱尊，比李雄還遲二年。李雄稱帝，國號成，改元晏平，且在晉惠帝末年六月中。劉淵稱帝，是在晉懷帝二年十月中。小子屬辭比事，前文未及西陲，無復插敘，此次為劉淵稱帝，不能不補敘李雄。五胡十六國開始，就是李雄劉淵兩酋長，最早僭號，看官幸勿責我漏落呢。補筆說得明白，更足令閱者醒目。淵既僭號，兩河大震。晉廷遣豫州刺史裴憲，出屯白馬，車騎將軍王堪，出屯東燕，平北將軍曹武，出屯大陽，無非為防漢起見。偏劉淵得步進步，不肯少休，復遣石勒劉靈率眾三萬，進寇魏汲頓邱三郡，百姓望塵降附，多至五十餘壘。勒與聰請諸劉淵，各給壘主將軍都尉印綬，並挑選壯丁五萬為軍士，老弱仍令安居。魏郡太守王粹，領兵抵禦，一戰即敗，被勒活捉了去，押至三台，一刀畢命。越年為晉懷帝永嘉三年，正月朔日，熒惑星入犯紫微，漢太史令鮮於複姓。修之，入白劉淵道：「陛下雖龍興鳳翔，奄受大命，但遺晉未滅，皇居逼仄，紫宮星變，猶應晉室。不出三年，必克洛陽。蒲子崎嶇，不可久安，平陽近有紫氣，且是陶唐舊都，願陛下上迎乾象，下協坤祥。」淵當然大喜，便即遷都平陽。會汾水濱有人得璽篆，文為「有新保之」四字，乃是王莽後投失，他卻聰明得很，增刻淵海光三字，獻與劉淵。淵表字元海，便稱為己瑞，又復改元，即以河瑞二字為年號，封子裕為齊王，子隆為魯王，聰為楚王，南向窺晉。
　　晉廷專靠太傅越為主腦，越不務防外，專務防內，真正可歎。他本已移鎮鄄城，因鄄城無故自壞，心滋疑忌，乃徙屯濮陽。未幾，又遷居滎陽，忽自滎陽帶兵入朝，都下人士，相率驚疑。中書監王敦語人道：「太傅專執威權，選用僚屬，還算依例申請，尚書不察，動以舊制相繩，他必積嫌已久，來此一泄，不識朝臣有幾個晦氣，要遭他毒手呢。」及越既入都，盛氣詣闕，見了懷帝，便忿然道：「老臣出守外藩，盡心報主，不意陛下左右，多指臣為不忠，捏造蜚言，意圖作亂，臣所以入清君側，不敢袖手呢。」懷帝聽了，大是驚惶，便問何人謀亂。越並未說明，即向外大呼道：「甲士何在？」聲尚未絕，外面已跑入一員大將，乃是平東將軍王景，一作王秉，今從《晉書》。領著甲士三千人，魚貫入宮，形勢甚是洶湧，差不多與虎狼相似。越隨手指揮，竟命將帝舅散騎常侍王延，尚書何綏，太史令高堂沖，中書令繆播，太僕卿繆胤等，一古腦兒拿至御前，請旨施刑。懷帝不敢不從，又不忍遽從，遲疑了好多時，未發一言。越卻暴躁起來，厲聲語王景道：「我不慣久伺顏色，汝可取得帝旨，把此等亂臣，交付廷尉便了。」說著，掉頭逕去。跋扈極了。懷帝不禁長歎道：「奸臣賊子，無代不有，何不自我先，不自我後，真令人可痛呢。」當下起座離案，握住播手，涕泣交下。播前在關中，隨惠帝還都，應第十九回。與太弟很是親善，所以懷帝即位，便令他兄弟入侍，各授內職，委以心膂。偏由越誣為亂黨，勒令處死，叫懷帝如何不悲？王景在旁相迫，一再請旨，懷帝慘然道：「卿且帶去，為朕寄語太傅，可赦即赦，幸勿過虐，否則憑太傅處斷罷。」景乃將播等一並牽出，付與廷尉，向越報命。越即囑廷尉殺死諸人，一個不留。
　　何綏為前太傅何曾孫，曾嘗侍武帝宴，退語諸子道：「主上開創大業，我每宴見，未聞經國遠圖，但說生平常事，這豈是貽謀大道？後嗣子孫，如何免禍，我已年老，當不及難。汝等尚可無憂。」說到「憂」字，忽然咽住，好一歇才指諸孫道：「此輩可惜，必遭亂亡。」你既知諸孫難免，何不囑諸子辭官，乃日食萬錢，尚云無下箸處，子劭尚日食二萬錢，如此奢侈，怎得裕後？及綏被戮，綏兄嵩泣語道：「我祖想是聖人，所以言有奇驗哩。」後來洛陽陷沒，何氏竟無遺種，這雖是因亂覆宗，但如何曾父子的驕奢無度，多藏厚亡，怎能保全後裔？怪不得一跌赤族了。至理名言。
　　越自解兗州牧，改領司徒，使東海國將軍何倫，與王景值宿宮廷，各帶部兵百餘人，即以兩將為左右衛將軍，所有舊封侯爵的宿衛，一律撤罷。散騎侍郎高蹈，見越跋扈，略有違言，便被越斥為訕上，逼令自殺。嗣是朝野側目，上下痛心。越留居都中，監制懷帝，無論大小政令，統須由越認可，才得施行。
　　那漢大將軍石勒，已率眾十餘萬，進攻鉅鹿常山，用張賓為謀主，刁膺張敬為股肱，夔安孔萇支雄桃豹逯明為爪牙，除兵營外，另立一個君子營，專納豪俊，使參軍謀。張賓係趙郡中邱人，少好讀書，闊達有大志，常自比為張子房。及石勒寇掠山東，賓語親友道：「我歷觀諸將，無如此胡將軍，可與共成大業，我當屈志相從便了。」張子房為韓復仇，賓奈何顒顏事胡？乃提劍至勒營門，大呼求見。勒召入後，略與問答，亦不以為奇。嗣由賓屢次獻策，無不合宜，因為勒所親信，置為軍功曹，動靜必資，格外契合。正擬進略郡縣，忽接劉淵命令，使率部眾為前鋒，移攻壺關，另授王彌為征東大將軍，領青州牧，與楚王聰一同出兵，為勒後援，勒當然前往。並州刺史劉琨，急遣將軍黃肅韓述赴援。肅至封田，與勒相遇，一戰敗死。述至西澗，與聰爭鋒，亦為聰所殺。
　　警報傳達洛陽，太傅越又令淮南內史王曠，將軍施融曹超，往御漢兵。曠渡河亟進，融諫阻道：「寇眾乘險間出，不可不防。我兵雖有數萬，勢難分御，不如阻水自固，見可乃進，方無他患。」曠怒道：「汝敢阻撓眾心麼？」融退語道：「寇善用兵，我等冒險輕進，必死無疑了。」遂長驅北上，逾太行山，次長平坂。正值劉聰王彌，兩路殺來，搗入晉軍陣內，晉軍大亂，曠先戰死，融超亦亡。曠是該死，只枉屈了融超。聰乘勝進兵，破屯留，陷長子，斬獲至萬九千級，上黨太守龐淳，舉壺關降漢，漢勢大熾。劉淵連得捷報，更命聰等進攻洛陽，晉廷命平北將軍曹武，集眾抵禦，連戰皆敗。聰入寇宜陽，藐視晉軍，總道是迎刃立解，不必加防。弘農太守垣延，探得漢兵驕弛，用了一條詐降計，自謁聰營，假意投誠。聰沿路納降，毫不動疑，哪知到了夜半，營外喊聲連天，營內亦呼聲動地，外殺進，裡殺出，立將聰營踏平。聰慌忙上馬，引眾宵遁，僥倖得全性命。諸君不必細問，便可知是垣延的兵謀了。垣延上表告捷，廷臣稱慶，不料隔了兩旬，那劉聰等復到宜陽，前有精騎，後有銳卒，差不多有七八萬人，比前次猖獗得多了。小子有詩歎道：
　　外患都從內訌生，金湯自壞寇橫行。
　　亂華戎首劉元海，典午河山一半傾。
　　畢竟劉聰能否深入，待至下回表明。

　　晉初八王之亂，越最後亡，觀前文之害死長沙，已太無宗族情，顧猶得曰乂不死，都下之戰禍，終難弭也。及糾合同盟，迎駕還洛，義聞不亞桓文，幾若八王之中，莫賢於越矣。惠帝之歿，謂越進毒，猶為疑案，至清河王之被鴆，而越之罪乃彰焉。王彌攻陷許昌，不聞速討，徒遣王斌等五千人入衛，借非北宮純之自西入援，前驅突陳，其能破百戰之劇盜乎？張軌地位疏遠，尚遣良將以勤王，越固宗親，猶未肯親自討賊，其居心之險詐，不問可知。至其後帶甲入朝，擅殺王延繆播諸人，冤及無辜，氣凌天子，設非外寇迭興，幾何而不為趙王倫也。要之有八王而後有五胡，八王猶甘心亡晉，於五胡何尤哉？



　　