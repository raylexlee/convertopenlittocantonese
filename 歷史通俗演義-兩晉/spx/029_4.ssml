<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　以十三齡之弱女，獨能奮身而出，突圍求援，如此奇女子，求諸古今史乘中，得未曾有，本回力為摹寫，尤足使女界生色。吾慨夫近世女子，廁身學校，假平等自由四字為口頭禪，居然侈言愛國，要求參政，曾亦聞有荀灌之實心實力，得保君親否耶？他如梁緯妻辛氏，秉貞抱節，不肯苟全，誰謂中國婦女，素無學識？以視今日之略識之無，眼高於頂，自命為士女班頭，而反蕩檢逾閒，不顧道德，吾正不願有此奇邪之學識也。麴允索綝，奉愍帝而續晉祚，復降劉曜而亡晉室，出爾反爾，自相矛盾，而索綝尤為不忠。允之死已有愧魯充吉朗諸人，綝之被殺，並有愧麴允。等是一死，而或則流芳，或反貽臭，奈之何不辨之早辨也？愍帝謂誤我事者，麴索二公，其言誠然。或謂愍帝用人不明，未嘗無咎，然愍帝年未及冠，又繼流離顛沛之餘，情有可原，跡更可憫，而索綝之罪，不容於死，試證以荀女梁妻，其相去為何如乎？<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
