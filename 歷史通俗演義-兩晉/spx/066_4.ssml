<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　堅素信沙門道安，群臣托他乘機進諫，道安允諾。一日得與堅同輦，出遊東苑，堅笑語道：「朕將與公南游吳越，泛長江，臨滄海，公以為可樂否？」安接口道：「陛下應天御宇，居中宅外，自足比隆堯舜，何必櫛風沐雨，親往遐方哩？況東南卑濕，容易染疫，舜禹俱巡游不返，陛下幸勿親行！」堅駁說道：「天下必統屬一尊，方可太平，朕經略四海，已得八九，難道使東南一隅，獨不被澤麼？必如公言，是古時聖帝明王，何為不憚勞苦，巡狩四方呢？」道安見不可諫，乃更易一說道：「陛下如必欲南征，也只可駐蹕洛陽，但遣一使貽書江南，怵以兵威，彼亦必稽首稱臣，無煩聖駕跋涉了。」堅終不從，小子有詩歎道：<break time="100ms" />　　帝典王謨戒面從，矧經群議已知凶。<break time="100ms" />　　如何驕主矜張甚，但務窮兵未斂鋒。<break time="100ms" />　　既而後宮又有一人，上書諫堅，請勿伐晉！究竟書中如何措詞，待至下回再表。<break time="100ms" /><break time="100ms" />　　秦兵橫行江淮，連破名城，迭擒晉將，至三阿一役，彭超俱難，屢戰屢敗，僅以身免，此可見師勞力疲，不堪久用。秦之轉盛為衰，已見一斑，非謝玄之果能無敵也。況苻洛發難，內訌已起，而鮮卑羯羌，雜伏關中，尤為苻秦之隱患，此時唯急謀鎮定，與民休息，尚足制治保邦，奈何好大喜功，尚思大舉侵晉耶？權翼一諫而不從，石越再諫而又不從，至苻融詳陳利害，尚不見聽，利令智昏，不敗何待？彼慕容垂之贊成堅議，固將覘堅之勝負，以定從違耳。堅但知面從為忠，適中垂計，天下事失之毫釐，謬以千里，堅其殆猶是乎！<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
