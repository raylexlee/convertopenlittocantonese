<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　王室不幸，仍有艱屯，覽省啟事，感增悲歎，內外諸君，並以主上春秋沖富，加以蒸蒸之慕，未能親覽，號令宜有所由。苟可安社稷，利天下，亦未便有所固執。當敬從所啟，但闇昧之闕，自知難免，望盡弼諧之道，獻可替否，則國家有攸賴焉。<break time="100ms" />　　這詔既下，次日便即臨朝。進王坦之為尚書令，謝安為僕射，兩人同心輔政，終安晉室。越年令坦之出督徐兗等州軍事，但命謝安總掌中書。安好聲律，雖遇期功喪服，不廢絲竹，士大夫相率倣效，濅成風俗。坦之嘗貽書苦諫，安不能用。這是謝安短處。安又嘗與王羲之登冶城，慨然遐想，有出世志，羲之獨規誡道：「夏禹勤王，手足胼胝，文王旰食，日不暇給。今四郊多壘，宜思自效，若虛談廢務，浮文妨要，恐非當世所宜為呢。」安笑答道：「秦用商鞅，二世即亡，豈必是清談貽禍麼？」未幾，坦之病歿，留有遺書，分貽謝安桓沖，語不及私，但以國家為憂。晉廷追贈安北將軍，賜諡曰獻。坦之為故尚書令王述子，父子俱有重名，歿後不衰。只倒持手版一事，未免貽笑大方。<break time="100ms" />　　中軍將軍桓沖，因謝安素洽時望，願將揚州刺史兼職，轉讓與安，自求外出。桓氏族黨，莫不苦諫，沖竟出奏。有詔調沖為徐州刺史，令安領揚州刺史。寧康三年，孝武帝年已十三，冊立前司徒長史王濛孫女為皇后，后即哀帝后姪女，以貴戚入選中宮，又越年正月朔日，帝行冠禮。褚太后歸政，仍居崇德宮，下詔改元，號為太元元年。進謝安為中書監，錄尚書事，征郗愔為鎮軍大將軍，加桓豁為征西大將軍，遷桓沖為車騎將軍，兼尚書僕射。此外，文武百官，各進位一等，毋庸絮述。<break time="100ms" />　　惟苻秦雄踞北方，嘗出兵寇晉，連陷梁益二州。梓潼太守周弒，固守涪城，遣兵送母妻東下，擬由漢水趨江陵，使她避難，偏途中為秦將朱肜所獲，牽至城下，迫令招弒，弒不得已出降。秦王堅素聞弒名，欲拜為尚書令，弒愀然道：「弒蒙晉室厚恩，理宜效死，只因老母見獲，沒奈何屈節偷生，今得母子兩全，已出望外，怎敢再邀富貴呢？」遂辭不受官，堅更加器重，時常引見。弒有時箕踞坐著，謾罵不遜，甚至呼堅為氐賊，既已降敵，何必再作此態。秦人無不動怒，堅獨不以為意，反加優待，這也是大度包荒，非人所及。一面召冀州牧王猛入關，使為丞相，另調陽平公苻融為冀州牧。猛至長安，復加都督中外諸軍事。猛辭章屢上，終不見許，乃受命就職。嗣是放黜貪庸，擢拔幽滯，督課農桑，練習軍旅，官必當才，刑必當罪，國家大治，馴致富強。<break time="100ms" />　　會有彗星出尾箕間，長十餘丈，經太微，歷夏秋冬三季，光尚未滅，秦太史令張亞上言道：「尾箕二星，當燕分野，東井乃秦分野，今彗起尾箕，直掃東井，明是燕興秦亡的預兆。十年後燕當滅秦，二十年後，代當滅燕。臣想慕容暐父子兄弟，是我仇敵，今乃布列朝廷，貴盛無比，將來必為秦患。天變已著，不可不防。」果有天道，亦非人力所能挽回。堅不肯聽。嗣又接到陽平公融諫書，略稱燕據六州，南面稱帝，經陛下勞師累年，然後得滅，彼本非慕義前來，不過窮蹙乃降。陛下格外親信，令他父子兄弟，森然滿朝，狼虎心腸，終未可養，況天象已經告變，務須留意為是。堅仍然未信，且報書道：「朕方混六合為一家，視夷狄如赤子，不勞汝等多憂，且修德方可禳災，豈多殺反能免禍？誠使內求諸已，無虧德行，還怕甚麼外患呢！」果如汝言，自可不亡，可惜心口未符。已而，又有人入明光殿，厲聲呼道：「甲申乙酉，魚羊食人，悲哉無復遺！」堅聽到此語，叱左右立即搜捕，人忽不見，於是秘書監朱肜，秘書侍郎趙整，同請誅諸鮮卑，以為魚羊二字，便是鮮字左右兩旁，堅又復不睬。<break time="100ms" />　　慕容垂寓居關中，常恐遭禍，特遣夫人段氏，屢入秦宮，偵探舉動。段氏小字元妃，幼即敏慧，具有志操，嘗語妹季妃道：「我終不作凡人妻。」季妃亦答道：「妹亦不作庸夫婦。」元妃姊曾嫁慕容垂，遭讒致死。見前文。元妃得為垂繼室。季妃亦適慕容德，果然得配英雄。及元妃隨垂入秦，為夫所遣，常入謁堅，憑著那玉貌冰肌，錦心繡口，惹得秦王堅目迷耳軟，惟言是從。一日，堅竟引元妃同輦，遊玩後庭。這豈是道德行為？趙整隨輦同行，信口作歌道：「不見雀來入燕室，但見浮雲蔽白日。」堅聽得歌聲，回首返顧，見是趙整，也不覺內省懷慚，乃命元妃下輦，且改容謝整。整本來是個宦官，博聞強記，善屬文，好諷諫，頗得堅寵，故語多見從。<break time="100ms" />　　至秦王堅建元十一年，就是晉孝武帝寧康三年，秦丞相王猛有疾，秦王堅親祈宗廟社稷，又分遣近臣，遍禱河岳，冀療猛病，果得少痊，當復為猛赦死錄囚，猛乃上疏稱謝，且進規道：<break time="100ms" />　　臣累蒙寵遇，得總百揆，報稱無方，忽罹重疾。不圖陛下以臣之命，而虧天地之德，開辟以來，未之有也。臣聞報德莫如盡言，謹以垂沒之命，竊獻遺款。伏惟陛下威烈振乎八荒，聲教光乎六合，九州百郡，十居其七，平燕定蜀，有如拾芥。夫善作者，不必善成，善始者，不必善終，是以古先哲王，知功業之不易，戰戰兢兢，如臨深谷，伏惟陛下追蹤前聖，天下幸甚！<break time="100ms" />　　堅覽到此疏，不禁淚下。過了旬餘，猛病復轉劇，勢且垂危。堅親往省視，問及後事，猛喘著道：「晉雖僻處江南，究竟正朔相承，上下安和，臣聞親仁善鄰，足為國寶，臣死後，願陛下勿再圖晉，惟鮮卑西羌，是我仇敵，終為大患，宜逐漸剪除，免誤社稷！」說到稷字，語不成聲，兩目一翻，嗚呼畢命，年五十有一。
    </voice>
</speak>
