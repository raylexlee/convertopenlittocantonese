<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　近聞大將軍困篤，或云已至不諱，慘怛之情，不能自已。尋知錢鳳首禍，欲肆奸逆，朝士忿憤，莫不扼腕。竊謂兄備受國恩，當抑制不逞，還鎮武昌，盡力藩任，乃猝奉來告，竟與犬羊俱下，兄之此舉，謂可得如大將軍昔日之事乎？昔年佞臣亂朝，人懷不寧，如導之徒，心思外濟。不啻親口供狀。今則不然，大將軍來屯於湖，漸失人心，君子危怖，百姓勞敝，將終之日，委重安期。即王應字。安期斷乳未幾，又乖物望，便可襲宰相之跡耶？自開辟以來，曾有宰相以孺子為之者乎？諸有耳者，皆知將為禪代，非人臣之事也。先帝中興遺愛在民，聖主聰明，德洽朝野，兄乃欲妄萌逆節，凡在人臣，誰不憤歎？導門戶大小，受國厚恩，今日之事，明目張膽，為六軍之首，寧為忠臣而死，不為無賴而生。但恨大將軍桓文之勛不遂，而兄一旦為逆節之臣，負先人平素之志，既沒之日，何顏見諸父子於黃泉，謁先帝於地下耶？今為兄計，願速建大計，擒取錢鳳一人，使天下獲安，家國有福。若再執迷不悟，恐大禍即至，試思以天子之威，文武畢力，壓制叛逆，豈可當乎？禍福之機，間不容發，兄其早思之。<break time="100ms" />　　王含得書，並不答復。導待了兩日，未見回音，因復議及戰守事宜。或謂王含錢鳳，挾眾前來，宜由御駕自出督戰，挫他銳氣，方可制勝。郗鑒道：「群賊為逆，勢不可當，宜用智取，未便力敵。且含等號令不一，但知抄掠，吏民懲前毖後，各自為守，以順制逆，何憂不克？今賊眾專恃蠻突，但求一戰，我能堅壁相持，曠日持久，彼竭我盈，一鼓可滅。若急思決戰，萬一蹉跌，雖有申胥等投袂起義，何補既往，奈何舉天子為孤注呢？」申胥即申包胥，春秋時楚人。於是各軍皆固壘自守，相戒勿動。王含錢鳳，屢次出兵挑戰，不得交鋒，漸漸的懈弛起來。郗鑒掩他不備，突入含營。含倉皇命戰，前鋒將何康，出遇段秀，戰未三合，被秀一刀，劈落馬下。含眾大駭，俱擁含遁走。段秀等殺到天明，斬首千餘級，方渡江歸營。王敦養病姑孰，聞含敗狀，盛氣說道：「我兄好似老婢，不堪一戰，門戶衰敗，大事去了。看來只好由我自行。」說至此，便從牀上起坐，方欲下牀，不料一陣頭暈，仍然僕倒，竟致魂靈出竅，不省人事。小子有詩詠道：<break time="100ms" />　　病亟猶思犯帝京，狼心到死總難更。<break time="100ms" />　　須知公理留天壤，亂賊千年播惡名。<break time="100ms" />　　畢竟王敦性命如何，且看下回續表。<break time="100ms" /><break time="100ms" />　　王敦三計，惟上計最足圖存，既已知此計之善，則中計下計，何必再言。其所以不安緘默者，尚欲行險僥倖，冀圖一逞耳。錢鳳所言，正希敦旨，故敦未嘗諭禁，尋即內犯，要之一利令智昏而已。王允之偽醉紿敦，確是奇童，溫嶠亦以佯醉戲敦，並及錢鳳，敦雖狡猾，不能察嶠，並不能察允之，而妄思篡逆，幾何而不覆滅乎？元帝之為敦所逼，實為王導所誤，導固附敦，至溫嶠入都，敦猶與導書，將生致太真，其往來之密切可知。及明帝決意討敦，敦尚未死，而導且詐為敦發喪，嫁罪錢鳳，如謂其不為敦助，奚可得乎？厥後與王含一書，情偽益著，惟郭璞精於卜筮，乃居敦側而罹殺機，豈真命該如此耶？吾為之懷疑不置云。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
