<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　會太傅李驤病死，雄令驤子壽為大將軍，西夷校尉，都督中外諸軍事，如驤故例。此亦一禍本。又命太子班為撫軍將軍，班弟玝為征北將軍，兼梁州牧。嗣遣壽督同征南將軍費黑，征東將軍任邵，陷晉巴郡。太守楊謙，退保建平，費黑乘勝進逼，建平監軍毌丘奧，退屯宜都。壽引兵西歸，但使任邵，屯巴東。已而又調費黑攻朱提。朱提與寧州相近，刺史尹奉，發兵往援。黑屢攻不下，壽親督兵往攻，包圍數月，城中食盡。朱提太守董炳，及寧州援將霍彪等，開城出降。壽復移兵攻寧州，尹奉聞風惶懼，亦舉州降壽。壽遷奉至蜀，自領寧州刺史。雄因壽有功，加封建寧王，召令還朝。壽乃分寧州地，別置交州，使降將霍彪，為寧州刺史，爨琛為交州刺史，自引兵還成都。時雄在位，已三十年，壽逾六十，忽頭上生癰，膿血淋漓。雄子車騎將軍越等，統憎嫌的了不得，不願近前。獨班親為吮癰，毫無難色，每當嘗藥，輒至流涕，晝夜不脫冠帶，侍奉寢宮。可奈雄癰大溃，不可收拾，加以前時百戰，傷痕甚多，至此相繼溃決，遂至喪命。大將軍建寧王壽，受遺詔輔政，擁班嗣位，尊諡雄為武帝，廟號太宗。班依諒闇古禮，苫次守喪，政事皆委壽辦理。雄子越，曾出鎮江陽，前雖入省，未幾即還，此次聞訃奔喪，自思大位傳班，很覺不平，遂與弟期密謀為亂。班弟玝，卻瞧透三分，勸班遣越還鎮，並出期為梁州刺史，戍葭萌關。班言梓宮未葬，怎可遽遣？不如推誠相待，使釋猜嫌。想是多讀古書，執而不化。玝再加苦諫，班非但不從，反調玝出戍涪城。適天空有白氣六道，流動不休，太史令韓豹入奏，謂：「宮中有陰謀起兵，兆主宗親。」班尚未悟，但在殯宮居哭，日夕聞聲。越與期夤夜突入，班尚對棺慟哭，不防刀光一閃，頭已落地，兩目間還帶淚痕，年終四十有七，在位不滿一年。迂愚亦足致死。越又殺班仲兄領軍將軍都，詐傳太后任氏命令，誣班罪狀，廢為戾太子。期欲奉越嗣位，越卻讓與弟期，這卻令人不解。期遂僭就大位，徙封建寧王壽為漢王，進任大都督。又封兄越為建寧王，位兼相國，加大司馬大將軍，與壽並錄尚書事。仲兄霸為鎮南中領軍，弟保為鎮西中領軍，從兄始為征東將軍，代越鎮江陽。一面移雄遺柩，出葬安都陵。始因期弒主篡位，隱懷不服，乃與壽密商，意圖討逆。壽憚不敢發，始不禁怒起，竟向期告變，反說壽欲為逆。前後如出兩人，可見人禽之界，只判幾希。期本擬誅壽，適值涪城守將李玝，抗命起兵，將為兄復仇。期欲借壽敵玝，因改變前意，令壽出攻涪城。壽先遣人告玝，為言去就利害，示明去路。玝料不能敵，便與部將進會羅凱等，棄城東奔，向晉乞降。壽據實報期，期即使壽為梁州刺史，居守涪城。越年期改元玉恒，立妻閻氏為皇后，仍尊任氏為皇太后。期為雄第四子，生母冉氏，本為賤妾。任氏見期面目清秀，移養為兒，故期事任氏，不啻己母。僕射羅演，為班母舅，表面上雖為期臣，心中恨期甚深，常欲殺期泄忿。漢王相上官淡，與演友善，遂同謀殺期，改立班子幽為主。事尚未行，計已先泄。期即收殺演、談，並害班母羅氏。嗣是期放斥舊臣，專任親幸，外倚尚書令景騫及尚書姚華田褒，內恃中常侍許涪等人，慶賞刑威，但令數人裁決，紀綱廢弛，法度蕩然，國勢漸見衰頹了。暫作一束。<break time="100ms" />　　且說代王鬱律，為猗㐌盧從子，自猗㐌子普根歿後，入嗣王爵，已見前文。姿質雄壯，饒有威略。擊走匈奴支部劉虎，收降劉虎從弟路孤，復西取烏孫故地，東並勿吉西境，士馬精強，雄長朔方。趙主石勒，遣使通問，願與鬱律結為兄弟。鬱律不許，斬使示威。東晉授冊加封，亦拒絕不納。好容易過了五年，普根母惟氏，欲立己子賀傉，想把鬱律捽去。鬱律向來疏闊，毫不加防，那惟氏卻陰結諸將，乘間逞謀，得將鬱律害死，並戮部酋數十人。鬱律有子什翼犍，幼在襁褓，母王氏，匿居袴中，向天遙祝道：「天若有意存孤，切切勿啼。」果然什翼犍並不發聲，好似睡熟一般。王氏藏兒出帳，惟氏令諸將監視，但見她孑身外徙，總道婦女沒有能力，樂得放走，哪知她已挈兒出去。還有什翼犍兄翳槐，年已長成，向居外部，故亦得避難逃奔，往依賀蘭部酋藹頭。藹頭係翳槐舅家，就是王氏帶出什翼犍，亦借賀蘭為藏身地。藹頭當然收納，概令羈居。惟氏遂得立賀傉，自己出來訓政，總握朝綱。她恐趙主記念前仇，或致加兵，因特著人齎書往趙，說是：「翳槐已受天誅，今另立新君，力反舊政，情願修好鄰邦。」趙主勒問明情形，含糊答應，惟索交宗子為質。代使答須回稟太后，方可定奪，勒乃遣歸。趙人因他權歸惟氏，特號他為女國使。
    </voice>
</speak>
