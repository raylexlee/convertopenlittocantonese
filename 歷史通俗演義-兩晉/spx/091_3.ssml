<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　惟益州刺史征西將軍毛璩，得了江陵再陷消息，集眾三萬，東出討振。使弟瑗出外水，參軍譙縱出涪江，偏蜀人不樂遠征，多有怨言，縱將侯暉，與巴西人陽昧聯謀，逼縱為主。縱不敢承受，自投水中，又為暉等撈起，再三固請，脅縱登車，往攻秦梁二州刺史毛瑾。瑾在涪城，聞變調兵，一時無從召集，即被侯暉等陷入，把瑾殺死，遂推縱為梁秦二州刺史。毛璩行至略城，才知縱等為亂，慌忙趕還成都。亟使參軍王瓊，率三千人討縱，又令弟瑗領兵四千，作為後應。瓊至廣漢，適值侯暉引眾攔阻，當由瓊麾兵殺去，擊斃暉眾數十名，暉即引退。瓊乘勝急追，瑗亦從後趨進，馳至綿竹，不意譙縱弟明子，奉了兄命，暗設兩重伏兵，悄悄待著。瓊陷入第一重伏中，尚然未覺，及深入第二重，前後胡哨大作，伏兵齊起，把瓊困在垓心，瓊拚命衝突，竟不得出。至毛瑗兵到，殺開血路，救瓊出國，瓊眾已十死八九，就是毛瑗麾下，也戰死了一半。瑗與瓊奔還成都，侯暉譙明子等追至成都城下，日夕攻撲。益州營戶李騰，潛開城門，引入外寇，毛璩及瑗，不及逃避，均為所戕。侯暉譙明子，遂據住成都，迎縱為主。縱令從弟洪為益州刺史，明子為征東將軍，領巴州刺史，使率部眾五千，出屯白帝城，於是全蜀大亂，漢中空虛。氐帥仇池公楊盛，得遣兄子楊撫，乘虛襲據漢中，餘地多歸入譙氏。晉廷方搜捕桓氏餘孽，不遑西顧，譙縱得安然為成都王，霸佔一隅了。譙縱據蜀，不在十六國之列。且說晉安帝東還建康，留台諸官，詣闕待罪，有詔令一律復職，命瑯琊王德文為大司馬，武陵王遵為太保，劉裕為侍中，兼車騎將軍，都督中外諸軍事，領青徐二州刺史。劉毅為左將軍，何無忌為右將軍，分督揚州豫州諸軍事。劉道規為輔國將軍，督淮北諸軍事。魏詠之為征虜將軍，兼吳國內史。餘官亦進職有差。惟劉裕固讓不受，安帝還道他未足償願，優詔慰勉，再加裕錄尚書事。裕又表辭，且懇請歸藩。安帝復遣百僚敦勸，並親幸裕第，面加勸諭，裕仍不受命，始終請調任外鎮。居心可知。乃改授裕都督荊司梁益寧秦雍涼諸州軍事，並前時揚徐等八州，合成十六州都督，駐守京口，裕始拜命而去。已將東晉江山，一大半歸諸掌握了。<break time="100ms" />　　先是，劉毅嘗為劉敬宣寧朔參軍，時人或稱毅為雄杰，獨敬宣說他「內寬外忌，誇己輕人，將來得志，必致陵上取禍」云云。毅得聞此言，銜恨甚深。及敬宣因功加賞，擢任江州刺史，毅使人白裕道：「敬宣未預義謀，授為郡守，已屬過優，今超任至江州刺史，豈不令人駭愕麼？」是即誇己輕人之一斑。裕卻未依毅議。敬宣已稍有所聞，自請解職，乃召還為宣城內史。毅復與何無忌等，分討桓氏餘黨，所有桓亮桓玄等遺孽，一概蕩平。荊湘江豫四州，從此肅清。有詔命毅都督淮南五郡，無忌都督江東五郡，晉室粗安。惟永安何皇后自巴陵還都後，年已六十有六，累經跋涉，飽受虛驚，便即一病去世，追諡為章皇后。了結何後，筆不滲漏。當時，宮廷雖經喪亂，但大憝已除，人心自然思治，共望昇平。惟有一個彭澤令陶潛，係是故大司馬陶侃曾孫，表字元亮，一字淵明，獨因郡中遣到督郵，縣吏謂應束帶出迎。潛慨然太息，謂不能為五斗米折腰，遂於義熙二年，解印去縣，歸隱栗里，自作《歸去來辭》表明高志。後來詩酒自娛，屢征不起；到了劉宋開國，還去徵召，仍然不就，竟得壽終，這也是危邦不居，無道則隱的意思。不沒高士。小子有詩贊道：<break time="100ms" />　　擺脫塵纓且掛冠，何如歸隱尚堪安。<break time="100ms" />　　北窗醉臥東臯嘯，能效陶公始達觀。<break time="100ms" />　　陶潛歸隱，寓有深衷，實在是江左亂端，未曾平定，試看下回盧循等事，便可分曉。<break time="100ms" /><break time="100ms" />　　桓玄無赫赫之功，足以名世，但乘會稽父子之亂政，闖入建康，竊取大位，其為輿情之不服也可知。劉裕劉毅何無忌等，奮臂一呼，玄即敗溃，始則猶挾安帝為奇貨，及一失所挾，即被誅於枚回洲。計其僭位之期，不過半年，其亡也忽，誰曰不宜？論者謂玄挾主而不敢弒主，至桓振再起，欲弒主矣，而卒為桓謙所阻，是桓氏猶有敬主之心，雖曰為逆，尚可少原。不知彼欲借主以逃死，並非活主以鳴恭，假使玄得在位一二年，安帝寧尚得再生平？惟毛璩首先倡義，不愧為忠，至聞桓振復陷江陵，又率眾東下，報主之心，可謂摯矣。乃其後卒為叛徒所戕，禍及滅門，忠而構難，是亦當與劉越石同一歎惜也。然觀於譙縱之速亡，璩亦可無遺恨也乎？<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
