<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　顯宗成皇帝顧命，以時事多艱，弘高世之風，樹德博重，以隆社稷，而國故不已，康穆早世，祚胤不融。朕以寡德，復承先緒，感惟永慕，悲痛兼摧，夫昭穆之義，固宜本之天屬，繼體承基，古今常道，宜上嗣顯宗以修本統。特此詔告中外，俾使週知。<break time="100ms" />　　越年，改元隆和。會聞北方降將呂護，又背晉歸燕，將攻洛陽。乃命吳國內史庾希為北中郎將，領徐兗二州刺史，鎮守下邳；前鋒監軍袁真為西中郎將，監督司豫並冀四州軍事，領豫州刺史，鎮守汝南。兩將方才蒞鎮，那燕呂護已驅動燕軍，進逼洛陽。守將河南太守戴施，聞風奔宛，只冠軍將軍陳祐，飛使至桓溫處告急。溫留戴施陳祐守洛陽事，見五十七回。溫急檄北中郎將庾希，及竟陵太守鄧遐，同率水師援洛陽。遐為建武將軍廣州刺史鄧岳子。岳見前文。岳鎮交廣二州，垂十餘年，嶺南頗仰岳聲威，相率畏服。岳又得擊破夜郎，加督寧州，進征虜將軍，遷平南將軍。當時伏波將軍葛洪，遷官避地，居羅浮山煉丹，岳素重洪，極力勸挽，表請任洪為東官太守。洪固辭不就，只留兄子望在廣州，為岳記室參軍。洪自號枹樸子，著書一百十六篇，類言長生要訣，分作內篇外篇，即以《枹樸子》名書。此外著作，不一而足，大約以方技雜事為最多，如《金匱藥方》百卷，《肘後要急方》四卷，闡究醫藥，流傳後世，醫家奉為金針。洪至八十一歲時，寄書與岳，自言將遠行尋師。岳即往送別，及抵羅浮山石室中，見洪兀坐不動，撫視已無氣息，不過顏色如生。岳乃為棺殮，瘞葬山間。役夫舉棺甚輕，因皆疑為屍解成仙。未幾岳亦謝世。因鄧遐事，補敘及岳，復因岳補敘葛洪，俱是文中銷納法。子遐勇力絕人，時人比諸樊噲，桓溫辟為參軍，從戰有功。晉任冠軍將軍，累充各郡太守。襄陽城北淝水中，有蛟蟄伏，屢為人害。遐拔劍入水，與蛟角鬥。蛟繞住遐足，遐揮劍斬蛟，截為數段，攜蛟首而出，自是遂無蛟患。可與周處齊名。及為竟陵太守，受溫檄使，便引兵進屯新城。庾希遣部將何謙為先驅，駕舟援洛，與燕將劉則交戰檀邱，得獲勝仗。劉則敗去。西中郎將袁真，又從汝南運米五萬斛，接濟洛陽。洛城既得外援，復足糧食，當然支撐得住。<break time="100ms" />　　桓溫復表請遷都洛陽，謂：「自永嘉以後，東遷諸族，須一切北徙，仍返故土，再由御駕朝服濟江，儀表兩河，宅中馭外。臣雖庸劣，願宣力先鋒，廓清中原」云云。看官！試想河洛一帶，迭經戎馬，已鬧得亂七八糟，不可收拾，此時雖經桓溫規復，終究是劫灰滿目，景物蕭條。況燕人又屢次窺伺，烽火不絕，怎好倉猝遷都，舉乘輿為孤注哩？只是滿廷大臣，多半畏溫，明知溫言難從，卻又不敢駁斥。獨散騎常侍兼著作郎孫綽上疏道：<break time="100ms" />　　昔中宗龍飛，非惟信順協於天人，實賴萬里長江，畫而守之耳。今自喪亂以來，六十餘年，洛河邱墟，函夏蕭條，士民播流江表，已經數世。存者老子長孫，亡者邱隴成行，雖北風之思，感其素心，而目前之哀，實為交切。溫今此舉，試欲大覽終始，為國遠圖，而百姓震駭，同懷危懼，豈不以反舊之樂賒，而趨死之憂促哉！何者？植根江外數十年矣。一朝頓欲拔之，驅踧於窮荒之地，提挈萬里，逾險浮深，離墳墓，棄生業，田宅不可復售，舟師無從得依，舍安樂之國，適習亂之鄉，將頓僕道涂，漂溺江川，僅有達者，此仁者所宜哀矜，國家所宜深慮也。臣之愚見，以為且宜遣將帥有威名資實者，先鎮洛陽，掃平梁許。清一河南，運漕之路既通，開墾之積已豐，豺狼遠竄，中夏小康，然後可徐圖遷徙耳。奈何舍百勝之長理，舉天下而一擲哉？謹此疏聞，伏希睿鑒！<break time="100ms" />　　綽係晉初馮翊太守孫楚孫，表字興公，少慕高尚，嘗著《遂初賦》以見志。自此表為溫所聞，溫甚是不樂，特遣人傳語道：「致意興公，何不尋君《遂初賦》，乃來預人家國事呢。」時朝廷憂懼，將遣使止溫。揚州刺史王述道：「溫但欲虛聲威人，並非實事，朝廷亦何妨允許哩。」乃有詔復溫道：<break time="100ms" />　　在昔喪亂，忽涉五紀，戎狄肆暴，繼襲凶跡，眷言西顧，慨歎盈懷。如欲躬率三軍，蕩滌氛穢，廓清中畿，光復舊京，非忘身殉國，孰能若此？諸所處分，委之高算，但河洛邱墟，所營者廣，經始之勤，致勞懷也。<break time="100ms" />　　溫得詔後，果然不行，何必虛張聲勢！尋且議遷洛陽鍾簴。晉廷因述智足料溫，復命述答辭道：「永嘉不靖，暫都江左，方期蕩平區宇，旋軫舊京，萬一不克如期，亦當改遷園陵，不應先徙鍾簴。」這數語理直氣壯，又使溫無可置喙，只好罷議。全是無謂。<break time="100ms" />　　會燕將呂護攻洛，中箭受傷，退守小平津，瘡裂而死。他將段崇收兵北去，晉得解嚴。庾希自下邳還屯山陽，袁真自汝南還屯壽陽，這且待後再表。
    </voice>
</speak>
