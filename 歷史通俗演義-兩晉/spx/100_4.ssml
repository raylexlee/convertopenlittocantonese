<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　劉裕既得關中，乃令次子義真居守，彼豈不知義真尚幼，無守土才，況王沈諸將，嫌隙已萌，即無赫連勃勃之窺伺，亦未必常能保全。其所由遽爾東歸者，篡晉之心已急，利令智昏，不暇為關中妥計耳。至裕一歸而秦地即亂，諸將多死，惟義真幸得脫歸，失於彼必償於此，而裕之篡晉益急矣。弒安帝復弒恭帝，何其殘忍至此！意者其亦司馬氏篡魏之果報歟？然司馬昭弒高貴鄉公，其子炎猶不殺陳留王，故尚能傳祚至百餘年；裕以一身弒兩主，欲子孫之得長世，難矣！本回敘東晉之亡，簡而不略，誅劉裕之心也。（詳見《南北史演義》中）末段復將五胡十六國始末，作一總結，以便收束全書，閱者得此，則回憶前文，更自了然，而作者之苦心，益可見矣。
    </voice>
</speak>
