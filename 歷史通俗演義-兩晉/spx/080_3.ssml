<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　燕都無主，百姓驚惶，東門連夜不閉。事為魏主珪所聞，即欲引兵入城，偏冠軍將軍王建，志在擄掠，偏至魏主面前，謂夜間昏黑，恐士卒入盜庫物，無從徹查，不如待至天明，魏主乃止。及晨雞報曉，旭日已升，魏主始引兵至東門，哪知門已緊閉，城上守兵俱列，反比前日整齊，不由的驚詫起來。遂飭眾功，反傷害了數百人。次日，又復攻撲，仍然無效，乃使人上登巢車，招諭守兵道：「慕容寶出城奔走，已棄汝等北去，汝等百姓，復替何人把守？難道汝等俱不識天命，徒自取死麼？」守兵齊聲答道：「從前參合一役，降且不免，今日守亦死，降亦死，所以不願出降，情願死守！況城中並非無主，去一君，立一君，難道汝魏人能殺盡我麼？」魏主珪聽了，顧視王建，直唾建面。當下遣中領將軍長孫肥，左將軍李栗，率三千騎追慕容寶。行至范陽，尚不見有寶蹤跡，但新城戍兵，約有千人，索性攻將進去，俘得數百名，還報大營。魏主珪懊悔無及，尚擬攻克中山，未肯撤圍。究竟中山由何人主持？原來是燕開封公慕容詳。詳係慕容青弟。詳未曾出城，即由守兵奉為主帥，閉城拒守，因此寶雖北去，城尚保存。小子有詩歎道：<break time="100ms" />　　國都未破主先逃，遺族留屯差自豪；<break time="100ms" />　　假使岩垣長不壞，維城宗子也名高。<break time="100ms" />　　欲知慕容寶在途情狀，待至下回再詳。<break time="100ms" /><break time="100ms" />　　慕容寶一鄙夫耳，喜怒靡常，進退無主，觀其所為，即安內尚且不足，遑問拒外！魏人一至，可和不和，可戰不戰，可守不守，雖欲不敗，烏得而不敗？雖欲不亡，烏得而不亡？不然，魏主拓跋珪，智術亦疏，沒根二擊而驚走，慕容隆再擊而猝奔，當兩軍對壘之時，無備若此。向令寶父尚存，珪亦安能逞志乎？慕容農與慕容隆，名為燕室忠臣，乃父中興，兩人亦嘗佐命，乃小勝即喜，小敗即怯，既不能監制慕容麟，又不能匡正慕容寶，都城可棄，何一不可棄耶？觀此回可知後燕敗亡之由來云。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
