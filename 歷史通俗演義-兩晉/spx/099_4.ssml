<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　司馬休之，晉宗室之強者也。劉裕既殺劉毅與諸葛長民，寧能再容休之？其所由使鎮荊州者，亦一調虎離山之秘計耳。文思有罪，廢之可也，乃必送交休之，令其處死，是明知休之之不忍殺子，可聲罪以討之。休之不能敵裕，卒致兵敗西走，而魯宗之父子，亦隨與同行，裕之驅除異己，從此垂盡矣。後秦主姚興父子，其惡皆不若姚萇，興得倖免，泓竟速亡，禍實由萇貽之。內有諸子之相爭，外有強鄰之相逼，雖曰人事，亦由天道。如姚萇之狡鷙，猶得傳祚三世，不可謂非幸事。姚泓以仁孝聞，卒致失國隕身，乃知兇人之必歸無後也。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
