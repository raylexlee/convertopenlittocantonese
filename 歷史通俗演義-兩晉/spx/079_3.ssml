<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　又過了兩三天，復有急報傳到，乃是魏將奚牧，攻入汾州，擒去丹陽王買德，及離石護軍高秀和。燕主寶也覺著忙，亟召群臣會集東堂，咨問拒敵方法。中山尹苻謨道：「今魏兵強盛，轉戰千里，乘勝前來，勇氣百倍，若縱入平原，更不可敵，亟宜遣兵扼險，遏住寇鋒，方可無慮。」中書令眭邃道：「據臣意見，不如令郡縣人民，聚眾為堡，堅壁清野，但守勿戰。彼寇騎往來剽銳，馬上齎糧，不過旬日可以支持；若進無所掠，糧何從出，數日食盡，自然退去了。」尚書封懿道：「眭中書所言，亦屬未善；今魏兵數十萬，蜂擁前來，百姓雖欲營聚，勢難自固，且屯糧積食，轉為寇資，計不如阻關拒戰，還不失為上策哩。」寶聽了眾議，無從解決。胸無主宰，總難濟事。因旁顧及趙王麟，麟答道：「魏兵大至，銳不可當，宜完守設備，與他相持。待他糧盡力敝，然後出擊，當無慮不勝了。」主意與封懿略同。於是修城積粟，為持久計，且命遼西王農，出屯安喜，作為外援。所有軍事調度，悉歸趙王麟主持。<break time="100ms" />　　魏主拓跋珪，已使部將於栗磾公孫蘭等，帶領步騎二萬，從晉陽出井陘路，拔木通道，俾便往來，復自率大軍馳出井陘，進拔常山，擒住太守苟延。常山以東諸守宰，統皆惶懼，或望風輸款，或棄城逃生。只有鄴與信都二城，尚固守不下。魏主珪即命征東大將軍東平公拓跋儀，率五萬騎攻鄴，冠軍將軍王建，左將軍李栗等攻信都，自進兵直攻中山，掩至城下。城中已有預備，當然不致陷入。珪督兵圍攻數日，毫不見效，乃顧語諸將道：「我料寶不能出戰，定當憑城固守，急攻必傷我士卒，緩攻又費我糧糈，不如先平鄴與信都，然後還取中山，我眾彼寡，自然易克了。」諸將齊聲稱善。珪尚為示威計，再麾眾猛撲一場，南城牆不甚固，幾為魏兵所毀。燕高陽王慕容隆，鎮守南郭，一面派兵修繕，一面率銳力戰。自旦至暮，殺傷至數千人，魏兵乃退，乘夜南行。<break time="100ms" />　　先是燕章武王慕容宙，奉垂及段後靈車，往葬龍城，並由燕主寶命，叫他畢葬回來，順便將前鎮軍慕容隆家屬部曲，帶還中山。清河王會，方代鎮龍城，見七十六回。陰蓄異志，把他部曲，多半截留，不肯遽遣。宙拗他不過，只得挈隆家眷，及隆參佐等，趨還中山。途次聞有魏寇，馳入薊州，與鎮北將軍慕容蘭登城守禦。蘭係慕容垂從弟。魏將石河頭，往攻不克，退屯漁陽。應上文東襲幽州句。魏主珪南抵魯口，博陵太守申永，棄城奔河南，又有高陽太守崔宏，也出奔海渚。珪素聞宏名，遣騎追及，把宏擒歸。急命釋縛，用為黃門侍郎，使與給事黃門侍郎張袞，並掌機要，創立禮制。博陵令屈遵降魏，也即命為中書令，出納號令，兼總文誥。後來拓跋氏各種制度，及所有諭旨，多出二人手裁。小子有詩詠道：<break time="100ms" />　　楚材入晉再彈冠，用夏變夷易舊觀。<break time="100ms" />　　只是華人甘事虜，史家終作貳臣看！<break time="100ms" />　　欲知魏兵南下情形，且至下回再表。<break time="100ms" /><break time="100ms" />　　禿髮烏孤之背呂光，乘光之衰也，沮渠蒙遜之叛呂光，因光之暴也。烏孤與光，本有殺兄之宿嫌，不得已斂尾戢翼，受光之封。至毛羽已豐，不飛何待？蒙遜本為光臣，與光無怨，待諸父羅仇麴粥無辜被殺，挾憤而起。一則蓄之於平素，一則迫之於崇朝，要之皆有詞可援，非無因而至也。然使呂光能修明政刑無怠厥治，則烏孤不能崛興，蒙遜何至猝變？分崩之禍，不戢自消，乃知瓦解土崩之患，莫非自召耳。後燕主慕容寶，背父弒母，舍長立幼，揆諸天理，必亡無疑，魏之大舉深入，尚不足以亡燕，故當時之主戰主守，不足深評，必至內亂紛起，然後外侮一乘，而國即亡矣。要之立國之道，惟仁與義，夷狄舉仁義而盡廢之，其速亡也宜哉！<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
