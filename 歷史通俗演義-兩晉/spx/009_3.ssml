<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　或勸處道：「君有老母，何不以終養為名，辭去此任？」處慨然道：「忠孝不能兩全，既已辭親事君，不能顧全私義。今日是處死日了。」遂率軍西去。看官道周處何故誓死？就是陳准等人，又何故知處必死？說來又是話長，待小子將周處履歷，從頭敘來。處係義興人氏，父名魴，曾仕吳為鄱陽太守。處早年喪父，不修細行，弱冠時膂力過人，好勇鬥狠，為鄉里患。處自知不滿人口，頗思改過。一日遊里社間，見鄉父老愁眉不展，各有憂色，便開口問道：「現今時和年豐，何為不樂？」父老答道：「三害未除，何樂可言？」處又問三害底細，父老道：「南山白額虎，長橋下蛟，還有一害，且不必說了。」處定要問明，父老始直言為汝。處笑答道：「這有何患？憑諸我手，一並除盡，可好麼？」父老道：「汝若果能除盡，乃是一郡的大幸了。」處欣然辭出，即往家中取了弓箭，逕赴南山，靜候谷中。傍晚，果見猛虎奔來，由處連發二矢，俱中要害，虎竟倒斃。又復投水搏蛟，蛟或沈或浮，行數十里，處相隨不捨，仗劍與爭，約鬥了三日三夜，方得斬蛟首，還里報命。里人因處往除蛟，三日不返，疑他已死，互相慶賀。驀見處斬蛟歸來，又不免喜中帶憂。處窺透里人隱情，便慨語道：「二害已除，處亦從此改行。如再怙惡，定遭天殛。」里人見他語出真誠，才歡然道謝。敘周處改過事，不脫勸善宗旨。處乃入吳，往訪陸機，機適他出，與機弟陸雲相遇，具陳悔過情狀，且唏噓道：「本欲自修，恐年已蹉跎，學亦無及。」雲答道：「古人貴朝聞夕改，況君方在壯年，但患志不立，何憂名不彰？」卻是名言。處唯唯受教。嗣是勵志好學，克己復禮。言必信，行必果。期年州府交辟，仕吳為東觀左丞。吳亡入洛，迭任新平廣漢太守，皆有政聲，尋拜散騎常侍，復遷御史中丞，守正不阿，所有糾彈，不避寵戚。梁王肜嘗犯法為非，廷臣因他位兼親貴，無一敢言，獨處執法相繩，登諸白簡。肜坐是怨處，權貴也恨處鯁直，遂乘那氐帥僭逆，梁王西征，把處遣發出去，好使梁王借刀殺人，互泄私忿，所以處自知必死。與處交好的士大夫，也無一不為處耽憂，就是氐帥齊萬年，探得處奉命從軍，亦顧語部眾道：「周府君嘗為新平太守，我知他才兼文武，不可輕敵，若專斷而來，只有退避一法。今聞受他人節制，必遭牽掣，來此亦要成擒了。」乃率眾七萬人，分屯梁山，據險待著。<break time="100ms" />　　處與夏侯駿等，同見梁王，梁王肜果然挾嫌，佯稱處忠勇過人，足為前驅，令領驍騎五千人，前攻梁山寇壘。處宣言道：「軍無後繼，必至覆敗。處死不足惜，但為國取羞，豈非大誤？」肜冷笑道：「將軍平日毫不畏人，今乃臨敵生畏嗎？」處尚欲自辯，夏侯駿在座，遽接入道：「將軍放心前往，我當令盧將軍解刺史等，同為後應便了。」駿設詞誑處，比肜尤奸。處怏怏前進，行至六陌，距虜營不過里許，乃整陣以待，守候盧播解系兩軍。才越一宵，那梁王肜的催戰令，已到過兩次。翌日黎明，軍尚未食，又是一道催命符，立促進戰。處待盧解二軍，並未見到，料知梁王肜有意逞刁，自分必死，乃上馬長吟道：「去去世事已，策馬觀西戎。藜藿甘粱黍，期之克令終。」吟畢，便麾軍急進。齊萬年亦驅眾前來，兩下交鋒，各拚死決鬥。自旦至暮，戰到數百回合，番奴死傷甚多，但番眾聚至七萬，處兵只有五千，一方面逐漸加添，一方面逐漸減少，並且腹餒腸鳴，弦絕矢盡，回望後援，一些兒沒有影響。處左右勸處速退，處按劍瞋目道：「這是我效節授命的時日，怎得言退？況諸軍負約，令我獨戰，明明是置我死地，我死便罷！」說至此，拍馬向前，力殺番眾數十名。番奴重重環繞，竟把這位周將軍，搠死陣中。小子有詩歎道：<break time="100ms" />　　知過非難改過難，一行傳吏便臚歡。<break time="100ms" />　　如何正直招人忌，枉使沙場暴骨寒。<break time="100ms" />　　周處殉國，餘軍盡死，欲知晉廷如何處置，試看下回便知。<break time="100ms" /><break time="100ms" />　　史稱元康元年，皇后殺太宰亮，太保瓘及楚王瑋，不書誅而書殺，且冠以皇后二字，嫉賈后也。但亮與瓘非無致死之咎，而瑋之致死，更不足惜。亮既遠謫東安公繇，復欲遣瑋還鎮，是明明自戕宗室，授賈氏以可乘之隙。瓘知惠帝之不足為君，何不預先告老，高蹈遠禍，乃與亮同入漩渦，共為悍后所殺。嗜權利者必致喪身，亮與瓘其前鑒也。瑋為后除駿，復為后殺高瓘，甘心作倀，仍為虎噬，黨惡之報，莫逾於此。若夫梁王肜之挾怨陷人，自壞長城，誤處之罪尚小，誤晉之罪實大，晉室諸王，除瑯琊扶風及齊王攸外，類多失德，此所以相與淪胥也。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
