<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　原來太子衷年已十二，武帝欲為他擇配，擬納衛瓘女為太子妃。充妻郭槐，早思將己女許配太子，暗地裡納賂宮人，托她們向楊后處說合。婦人家耳朵最軟，屢經左右提及賈女，說她如何有德，如何有才，不由的豔羨起來，便乘武帝入宮時，勸納賈女為冢婦。武帝搖首道：「不可，不可。」楊后驚問何因？武帝道：「我意願聘衛女，不願聘賈女。衛氏種賢，並且多子，女貌秀美，身長面白，賈氏種妒，子息不蕃，女貌丑劣，身短面黑，兩家相較，優劣不同，難道舍長取短麼？」初意原是不差。楊后道：「聞賈女頗有才德，陛下不應固執成見，坐失佳婦。」武帝仍然不答。楊后又固請武帝訪問群臣，證明可否。武帝方略略點首。越宿召群臣入宴，與論太子婚事，荀勖正得列座，力言賈女賢淑，宜配儲君。再加荀瓘馮紞，亦極口稱贊賈女，說得天花亂墜，娓娓動聽。武帝不覺移情，便問：「賈充共有幾女？」荀勖答道：「充前妻生二女，已經出嫁，後妻生二女，尚未字人。」武帝又問：「未字二女，年齡幾何？」勖又答道：「臣聞他季女最美，年方十一，正好入配青宮。」武帝道：「十一歲未免太幼。」瓘即接口道：「還是賈氏三女，已十有四齡，貌雖未及幼女，才德比幼女為優，女子尚德不尚色，還請聖裁！」好一個有德女子，請看將來。武帝道：「既如此說，不如叫賈氏三女，入配吾兒。」勖等聞言，便離席拜賀。媒人做成了，我且當為媒人賀喜。武帝也有喜色，再令勖等入席，續飲數巡，方撤席而散。是日充正還都，荀勖等一出殿門，便歡天喜地，跑往賈府稱賀去了。<break time="100ms" />　　小子走筆至此，更不得不將賈充二妻，詳敘一番。充本娶魏中書令李豐女為婦，頗有才行，生下二女，長名荃，便是齊王攸妃，次名濬，亦得適名門。李豐前為司馬師所殺，充妻李氏，亦坐父罪被戍，與充訣別，自往戍所。充不耐鰥居，更娶城陽太守郭配女，叫做郭槐。槐性妒悍，為充所憚，晉武踐阼，頒詔大赦，李氏蒙恩釋歸，留居母家。武帝方感賈充舊惠，即對司馬昭固請立長之功。特別隆寵，命得置左右夫人。充母柳氏，亦囑充迎還故婦，郭槐攘袂忿爭道：「佐命榮封，惟我得受，李氏乃一罪奴，怎得與我並等？」充素畏閫威，未便逆命，只好委曲答詔，托言臣無大功，不敢當兩夫人盛禮。武帝還道他謙卑自牧。哪知是河東獅吼，從中作梗哩。俗稱懼內多富，充之富貴，想即出此。已而長女荃得為齊王攸妃，復欲替母設法，令得迎還。充終畏郭槐，但築室居李，未嘗往來。荃至充前，籲請一往，充仍不許。及充奉命西行，荃復與妹濬同往勸充，求充會母，甚至叩頭流血，尚不見允。郭槐卻妒上加妒，定欲將己女入配東宮，與荃比勢。她有二女，長名南風，幼名午，南風矮胖不文，午雖短小，尚有姣容。此次與太子為配，正是矮而且胖的賈南風。賈充聞武帝俯允婚事，自然笑逐顏開，對著荀勖等人，稱謝不置。還有屏後探信的郭槐，得著這個好消息，真個是喜從天降，愉快莫名。自是備辦奩具，無日不忙。充亦幾無暇晷，把西征事擱在腦後，就是武帝也並不問及。至年暮下詔，仍令充復居原職，兩老二小，團圞過年，快意更可知了。
    </voice>
</speak>
