<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　樂陵太守邵續，為濬所署，屯居厭次，續子又為勒所虜，使為督護，且令又往勸續降。續因孤危失援，暫且附勒。渤海太守劉胤，棄郡依續，且語續道：「大丈夫當思立名全節，君為晉臣，奈何從賊自污呢？」續淒然謝過，並說明苦衷，行當自拔。可巧幽州留守劉翰，亦不欲從勒，特舉城讓與段匹磾。匹磾為段疾陸眷弟，已見前回，疾陸眷與勒聯盟。獨匹磾心下不願，仍與劉琨通書，不忘舊好，故劉翰邀他守薊，情願去位。匹磾遂貽邵續書，招使歸晉。續即復稱如約。或謂續不宜背勒，自害嗣子，續泣答道：「我出身為國，怎得顧子廢義呢？」當下與勒相絕，即遣劉胤往報江東，願聽瑯琊王睿驅遣。睿用胤為參軍，遙授續為平原太守。石勒聞續負約，竟殺邵乂，發兵攻續。續忙向薊城乞援，段匹磾令弟文鴦，引眾援續。續被圍，幸得文鴦援兵，才能退敵。且與文鴦追至安陵，虜勒所署官吏，並驅回流民三千餘家，然後還兵。劉琨得悉幽州軍報，始知為勒所給，懊悔無及，乃復遣人詣代，與猗盧約同攻漢。猗盧方有內患，不遑赴約，琨亦只好罷休。會有長安使至，傳示詔書，並報稱關東大捷。琨暫留來使，詢明大捷情形。原來漢中山王劉曜，自被麴允擊破營寨，與趙染奔回平陽。見前回。他卻整繕兵甲，休養了好幾月，又復從平陽出發，欲寇長安。曜進屯渭汭，染進屯新豐。晉征東大將軍索綝，引兵出拒，行至新豐附近，早有虜諜報入染營，染奮然道：「前次誤墮詭計，致與中山王敗退，今彼復敢前來，定是到此送死了。」長史魯徽道：「晉室君臣，亦知強弱難敵，只因我軍入境，不得不拚死來爭。古語有云：『一夫拚命，萬夫莫當。』將軍幸勿輕視。」染瞋目道：「強盛如司馬模，我一往取，勢如摧枯，索綝一小豎子，不足污我馬蹄，怕他甚麼！」時已天晚，即欲出營殺去，又經徽好言攔阻，勉強按住忿火，宿了一宵。次日早起，便率輕騎數百人，前往迎戰，且揚言道：「擒住索綝，還食未遲。」一面說，一面麾兵急進。到了新豐城西，正與綝軍相遇，兩下不及答話，便即廝殺起來。綝見染兵不多，卻也生疑，但素知漢兵強悍，未可輕敵，因先麾動前隊，與他交鋒，約有兩個時辰。染兵已經枵腹，氣力不加，偏綝驅出後隊的生力軍，一擁齊上，逢人便斲，見馬便戳，好象削瓜切菜一般，把染兵斬殺殆盡。染亦受傷，撥馬奔回。後面追兵不舍，險些兒被他殺到，還虧魯徽遣兵援應，方得保染回營。染且悔且歎道：「我不用徽言，致有此敗。」既而又咬牙自恨道：「回去無面目見徽，不如殺死了他，免我生慚。」如此狠毒，禽獸不如。計劃已定，方馳入營門，兜頭碰著魯徽，幾似仇人相見，格外眼紅，一聲喝令，竟將魯徽拿下。徽悵然道：「將軍不聽忠言，愚愎致敗，乃復忌賢害士，欲快私忿，天地有知，能令將軍安死衽席麼？」趙染戕模降虜，心術可知，徽若果有智識，引避不暇，乃甘為屬吏，死亦自取。染越加動惱，竟令殺徽。再向曜率眾數萬，從間道趨向長安。<break time="100ms" />　　愍帝因綝報捷，方加綝驃騎大將軍承制行事，不防漢兵又進逼都城，連忙使麴允出御。允至馮翊，與曜染交戰一場，不幸敗績，當夜收拾敗卒，再劫漢營，避實擊虛，殺入漢將殷凱營內。凱慌張失措，被允擒斬。及曜染整兵出救，允已退去。曜恐復為所襲，乃移攻河內太守郭默。默嬰城固守，被圍月餘，糧食已盡，乃向曜乞糴，願送妻子為質。曜得默妻子，總道默已願降，乃給糧與默。那知默得了糧米，仍閉城拒曜。曜將默妻子沈死河中，督兵再攻。默亦邵續之流亞，故敘筆不肯從略。默因使人夜縋出城，馳往新鄭，向太守李矩乞援，矩令甥郭誦迎默。誦聞漢兵勢盛，不敢遽進，會劉琨遣將劉肇帶領鮮卑五百餘騎，入援長安，道阻不通，乃還過矩營。矩邀肇同擊漢兵，漢兵最怕鮮卑騎士，不戰自去，河內才得解圍。默率眾依矩，遠避敵衝。曜已退屯蒲坂，獨染轉攻北地，由麴允移師赴救，再與染對壘爭鋒。染夜夢魯徽，彎弓注射，負痛驚醒。翌晨出戰，被允誘入伏中，四面突出弓弩手，弦聲齊響，箭如飛蝗。染雖然兇悍，哪禁得萬鏃飛來，霎時間集矢如蝟，倒斃馬下，餘眾多死。這一次射斃悍虜，總算是大獲勝仗了。劉琨聞報，送還朝使，又向愍帝上表道：<break time="100ms" />　　逆胡劉聰，敢率犬羊，憑陵肇轂，神人同憤，遐邇奮怒。伏省詔書，相國南陽王保，太尉涼州刺史張軌，糾合二州，同恤室。冠軍將軍麴允，驃騎將軍索綝，總齊六軍，戮力國難，王旅大捷，俘馘千計。旌旗揚於晉路，金鼓振於河曲。崤函無虔劉之驚，汧隴有安業之慶，斯誠宗廟社稷，陛下神武之所致，含氣之倫，莫不引領，況臣之心，能無踴躍？臣前與鮮卑猗盧，約討平陽，適羯奴石勒，以詭計掩入薊城，大司馬王濬，受其偽和，為勒所虜，勒勢轉盛，欲來襲臣，城塢駭懼，唯圖自守。又猗盧國內，適有變患，盧雖得誅奸臣，已愆成約，臣所以泣血宵吟，扼腕長歎者也。勒據襄國，與臣隔山，寇騎朝發，夕及臣城，同惡相求，其徒實繁。自東北八州，勒滅其七，先朝所授，存者唯臣，是以勒朝夕謀慮，以圖臣為計，窺伺間隙，寇抄相尋。戎士不得解甲，百姓不得在野，天網雖張，靈澤未及。唯臣孑然與寇為伍，自守則稽聰之謀，進討則勒襲其後，進退維谷，首尾狼狽，徒懷憤踴，力不從心。臣與二虜，勢不並立，聰勒不梟，臣無歸志，比者秋谷既登，胡馬已肥，前鋒諸軍，當有至者。臣願首啟戎行，身先士卒，得憑陛下威靈，使獲展微效，然後隕首謝國，歿亦無恨矣！臣琨謹表。申錄琨表，以揭其忠。<break time="100ms" />　　愍帝得表，復遣大鴻臚趙廉持詔，拜琨為司空，都督並冀幽三州軍事。琨辭去司空，拜受都督，且進加封猗盧為王，好教他感激圖報，共討劉聰。小子有詩詠道：
    </voice>
</speak>
