<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　蜀王譙縱，早已接得警報，總道晉軍仍由內水進兵，所以傾眾出守涪城，令譙道福為統帥，扼住內水。黃虎係是內水要口，此次但令老弱進行，明明是虛張聲勢，作為疑兵。外水一路，乃是主軍，由齡石親自統率，趨至平模，距成都只二百里。譙縱才得聞知，亟遣秦州刺史侯暉，尚書僕射譙詵，率眾萬餘，出守平模夾岸，築城固守。時方盛暑，赤日當空，齡石未敢輕進，因與劉鍾商議道：「今賊眾嚴兵守險，急切未易攻下，且天時炎熱，未便勞軍，我欲休兵養銳，伺隙再進，君意以為可否？」鍾連答道：「不可不可。我軍以內水為疑兵，故譙道福未敢輕去涪城，今大眾從外水來此，侯暉等雖然拒守，未免驚心，彼阻兵固險，明明是不敢來爭，我乘他驚疑未定，盡銳進攻，無患不克。既克平模，成都也易取了。若遲疑不定，彼將知我虛實，涪軍亦必前來，並力拒我，我求戰不得，軍食無資，二萬人且盡為彼虜了。」齡石矍然起座，便誓眾進攻。能從良策，便是良將。<break time="100ms" />　　蜀軍築有南北二城，北城地險兵多，南城較為平坦，諸將欲先攻南城，齡石道：「今但屠南城，未足制北，若得拔北城，南城不麾自散了。」當下督諸軍猛攻北城，前仆後繼，竟得陷入，斬了侯暉譙詵，再移兵攻南城。南城已無守將，兵皆駭遁，一任晉軍據住。可巧臧熹亦從中水殺進，陣斬牛脾守將譙撫之，擊走打鼻守將譙小狗，留兵據守廣陵，自引輕兵來會齡石。兩軍直向成都，各屯戍望風奔溃，如入無人之境，成都大震。譙縱魂飛天外，慌忙挈了愛女，棄城出走，先至祖墓前告辭。女欲就此殉難，便流淚白縱道：「走必不免，徒自取辱，不若死在此處，尚好依附先人。」縱不肯從，女竟咬著銀牙，用頭撞碣，砰的一聲，腦漿迸裂，一道貞魂，去尋那譙氏先祖先宗了。烈女可敬！縱心雖痛女，但也未敢久留，即縱馬往投涪城。途次正遇著道福，道福勃然怒道：「我正因平模失守，引兵還援，奈何主子匹馬逃來？大丈夫有如此基業，驟然棄去，還想何往？人生總有一死，難道怕到這般麼？」說著，即拔劍投縱。縱連忙閃過，劍中馬鞍，馬尚能行，由縱揮鞭返奔，跑了數里，馬竟停住，橫臥地上。縱下馬小憩，自思無路求生，不如一死了事，遂解帶懸林，自縊而亡。不出乃女所料。巴西人王志，斬縱首級，齎送齡石。齡石已入成都。蜀尚書令馬耽，封好府庫，迎獻圖籍。當下搜誅譙氏親屬，餘皆不問。譙道福尚擬再戰，把家財盡犒兵士，且號令軍中道：「蜀地存亡，繫諸我身，不在譙王。今我在，尚足一戰，還望大家努力！」眾雖應聲稱諾，待至金帛到手，都背了道福，私下逃去。都是好良心。剩得道福孤身遠竄，為巴民杜瑾所執，解送晉營，結果是頭顱一顆，梟示軍門。總計譙氏僭稱王號，共歷九年而亡。小子有詩歎道：<break time="100ms" />　　九載稱王一旦亡，覆巢碎卵亦堪傷。<break time="100ms" />　　撞碑寧死先人墓，免辱何如一女郎。<break time="100ms" />　　朱齡石既下成都，尚有一切善後事情，待至下回續敘。<break time="100ms" /><break time="100ms" />　　盧循智過孫恩，徐道復智過盧循，要之皆不及一劉裕，裕固一世之雄也。道復死而循烏得生？窮竄交州，不過苟延一時之殘喘而已。前則舉何無忌劉毅之全軍，而不能制，後則僅杜慧度之臨時召合，即足以斃元惡，勢有不同故耳。然劉毅不能敵盧循，烏能敵劉裕？種種詐謀，徒自取死。諸葛長民，猶之毅也。譙縱據蜀九年，負險自固，偏為朱齡石所掩入，而齡石之謀，又出自劉裕，智者能料人於千里之外，裕足以當矣。然江左諸臣，無一逮裕，司馬氏豈尚有幸乎？魏崔浩論當世將相，嘗目裕為司馬氏之曹操，信然。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
