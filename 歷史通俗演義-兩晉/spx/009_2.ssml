<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　前矯詔者至太保第，太保承詔當免，重敕出第，孑身從命，如矯詔之文，唯免太保官，右軍以下，即承詐偽。違基本文，輒戮宰輔，不復表上，橫收太保子孫，輒皆行刑。賊害大臣父子九人，伏見詔書，為楚王所誑誤，非本同謀者皆弛遣。如書之旨，第謂吏卒被驅，逼齎白杖者耳。律稱受教殺人，不得免死，況乎手害功臣，賊殺忠良，雖云非謀，理所不赦。今元惡雖誅，凶豎猶存，臣懼有司未詳事實，或有縱漏，不加詳盡，使太保仇賊不滅，冤魂永恨，訴於穹蒼，酷痛之臣，悲於明世。臣等身被創痍，殯殮始迄，謹陳瓘在司空時，帳下給使榮晦，有罪被黜，轉投右軍麾下，不自知過，反思修怨。此次變起，晦在門外，即揚聲醜詆，及入門，宣畢訛詔，即敢加刃，彼又素知太保家屬，按次收捕，悉加斬斲，屠戮全門，實由於晦。劫盜府庫，亦皆晦所為。考晦一人，眾奸畢集，乞驗盡情偽，加以族誅。庶已死者猶可瞑目，而未死者尚得逃生。雪冤情，戢凶燄，臣等不勝哀吁之至！<break time="100ms" />　　自經繇等籲請，廷議乃歸罪榮晦。執晦梟首，並誅晦族，且追復亮瓘爵位。諡亮曰文成，諡瓘曰成。嗣是賈后得志專政，委任親黨，用賈模為散騎常侍，兼加侍中。賈謐亦得任散騎常侍，並領後軍將軍。謐為后謀畫，謂：「張華係出庶姓，不致逼上，且儒雅有識，素孚眾望，宜以朝政相委。」賈后轉問裴頠，頠很是贊成，乃命華為侍中，兼中書監，頠為侍中，頠從叔楷即臨海侯。為中書令，加侍中，與左僕射王戎，並掌機要。華盡忠帝室，彌縫袞闕，朝野倚為柱石。后雖兇險，亦加敬禮。華常作女史箴，呈入宮中，明明為諷后起見，后雖不肯改，卻也未嘗恨華。賈模裴頠，並服華才略，遇有大議，皆推華主張，故元康年間，主德雖昏，猶得安然無事。郭彰亦稍自斂抑，未敢橫行，獨賈謐少年好事，恃寵增奢，室宇崇閎，器服珍麗，歌僮舞女，選極一時。惟好延賓客，往往開閣相迎，凡貴游豪戚及海內文士，陸續趨附，嘗與謐飲酒論文，相得甚歡，當時號為二十四友。小子特將各友姓名，編次如下：<break time="100ms" />　　郭彰太原人，見前。石崇渤海人。歐陽建同上。潘岳滎陽人。陸機陸雲吳人，見第四回。繆征蘭陵人。杜斌京兆人。摯虞同上。諸葛詮瑯琊人。王粹弘農人。杜育襄城人。鄒捷南陽人。左思齊人，見第三回。崔基清河人。劉瑰沛人。和鬱汝南人，即和嶠弟。周恢籍貫同上。牽秀安平人。陳眕潁川人。許猛高陽人。劉訥彭城人。劉輿劉琨中山人。<break time="100ms" />　　這二十四友，不是豪家，就是名士。此外奔走謐門，伺候顏色，就使多方諂媚，謐只以泛交相待，未嘗許為知己。謐本有文名，更得二十四人，競為標榜，聲譽益隆。賈后得謐為助，更覺似虎添翼，或需文字煽惑，皆令謐草，別人懷寶劍，我有筆如刀，可為賈后寫照。賈后越無忌憚，任性妄行，故太后楊氏，出居金墉城，尚有侍女十餘人，充當役使，嗣復為賈后所奪，甚至無人進膳，一代母后，竟至絕粒八日，奄奄餓死，年才三十有四。雖是武帝害她，但前此何必陰護賈氏，養虎自噬，夫復誰尤？賈后賊膽心虛，嘗怨冤魂未泯，棺殮時用物覆面，又用許多符書藥物，作為鎮壓，才得放懷。這是元康二年間事。越年，弘農雨雹，深約三尺，又越年，淮南壽春大水，山崩地陷。上谷居庸上庸，亦遭水災，傷及禾稼，人民大饑。未始非陰氣太盛所致。又越年，荊揚兗豫青徐六州，又復大水，接連是武庫火災，所有累代藏寶，如孔子履及漢高斬蛇劍等，悉數被焚。他如軍械遭毀，不可勝計。宗親如秦王柬，下邳王晃等，相繼亡故，耆舊如石鑒傅咸等，亦病歿數人。中書監張華，得進位司空，隴西王泰，係宣帝司馬懿弟，早膺封爵，至是入為尚書令。梁王肜已為衛將軍，復加官太子太保、循資遷授，毋庸細表。<break time="100ms" />　　惟匈奴部落，出沒朔方，漸有蠢動狀態。悍目郝散，糾眾萬人，進攻上黨，戕殺長官，當由鄰近州郡，發兵往援，擊退郝散。散兵敗乞降，馮翊都尉，防他反覆，誘散入語，把他處斬。散弟度元，率兄餘部，逃出境外，好容易招兵買馬，捲土重來，誓為乃兄復仇，且勾結馬蘭山中的羌人，盧水附近的胡騎，一同作亂，闖入北地。太守張損，督兵堵御，反殺得大敗虧輸，死於非命。馮翊太守歐陽建，前往協剿，也被他數路夾攻，喪失許多人馬，狼狽奔回。徒能湊奉賈謐，焉足抵制郝度元？晉廷正授趙王倫見首回及第四回。為征西大將軍，都督雍梁二州軍事。此次逆虜犯境，應由倫運籌決勝，制服叛徒，怎奈倫未諳韜略，徒靠那皇家勢力，得握兵權，並有一個嬖人孫秀，此孫秀係瑯琊人，與五回之孫秀人異名同。從中攬柄，貽誤戎機。所以羌胡蠭起，無術蕩平。雍州刺史解系，獻議倫前，願分兵禦寇，獨當一面。孫秀謂系有異志，斷不可從，且促系出討羌胡。系督兵出戰，果遭羌胡夾擊，失利而還。倫因此劾系，系亦劾倫，彼此各執一詞。司空張華，直系曲倫，請召倫還朝，另簡軍帥，乃改授梁王肜出鎮雍梁，領征西將軍。調還趙王倫，不加譴責，反授他為車騎將軍。秦雍二州的氐羌，見晉廷賞罰不明，索性乘機抗命，聚眾造反，推戴了一個氐帥，叫作齊萬年，僭稱帝號，圍攻涇陽。梁王肜甫經蒞鎮，因氐羌猖獗，飛使奏聞，請即濟師。晉廷特派安西將軍夏侯駿為統帥，率同建威將軍周處，振威將軍盧播，往討齊萬年。中書令陳准入諫道：「駿與梁王，俱係貴戚，司馬師嘗納夏侯尚女為妃，武帝追尊為后。駿係尚后裔，故云貴戚。非將帥才，進不求名，退不畏罪。周處，吳人，忠勇果敢，有怨無援，必致喪身。宜詔積弩將軍孟觀，帶領精兵萬人，為處先驅，庶足殄寇，否則梁王必使處前行，迫陷絕地，寇不可滅，徒亡一國家良將，豈不可惜？」偏廷議說他過慮，不肯照行。
    </voice>
</speak>
