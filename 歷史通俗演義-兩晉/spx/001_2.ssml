<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　司馬昭聞變入殿，召群臣會議後事。尚書僕射陳泰，流涕語昭道：「現在惟亟誅賈充，尚可少謝天下。」看官！你想賈充是司馬氏功狗，怎肯加誅？當下想就了張冠李戴的狡計，嫁禍成濟，把他推出斬首，還要夷他三族。助力者其視諸！一面令長子中撫軍炎，迎入常道鄉公曹璜，繼承魏祚。璜改名為奂，年僅十五，一切國政，統歸司馬昭辦理。昭復部署兵馬，遣擊蜀漢，驍將鄧艾鍾會，兩路分進，蜀將望風溃敗，好容易攻入成都，收降蜀漢主劉禪。昭引為己功，進位相國，加封晉公，受九錫殊禮。俄而進爵為王，又俄而授炎為副相國，立為晉世子。正擬安排篡魏，偏偏二豎為災，纏繞昭身，不到數日，病入膏肓，一命嗚呼。世子炎得襲父爵，才過兩月，即由司馬家臣，奉書勸進，脅魏受禪。魏主奂早若贅疣，至此只好推位讓國，生死唯命。司馬炎定期即位，設壇南郊。時已冬暮，雨雪盈涂，炎卻遵吉稱尊，服袞冕，備鹵簿，安安穩穩的坐了法駕，由文武百官擁至郊外，燔柴告天。炎下車行禮，叩拜穹蒼，當令讀祝官朗聲宣誦道：<break time="100ms" />　　皇帝臣司馬炎，敢用玄牡，明告於皇皇后帝。魏帝稽協皇運，紹天明命以命炎。昔者唐堯熙隆大道，禪位虞舜，舜又禪禹。邁德垂訓，多歷年載。暨漢德既衰，太祖武皇帝，指曹操。撥亂濟時，輔翼劉氏，又用受命於漢。粤在魏室，仍世多故，幾於顛墜，實賴有晉匡拯之德，用獲保厥肆祀，弘濟於艱難，此則晉之有大造於魏也。誕惟四方，罔不祗順。廓清梁岷，包懷揚越，八紘同軌，祥瑞屢臻，天人協應，無思不服。肆子憲章三後，用集大命於茲。炎維德不嗣，辭不獲命，於是群公卿士，百辟庶僚，黎獻陪隸，暨於百蠻君長，僉曰：「皇天鑒下，求民之瘼，既有成命，固非克讓所得距違。天序不可以無統，人神不可以曠主。」炎虔奉皇運，寅畏天威，敬簡元辰，升壇受禪，告類上帝，永答眾望。<break time="100ms" />　　祝文讀畢，祭禮告終。司馬炎還就洛陽宮，御太極前殿，受王公大臣謁賀。這班王公大臣，無非是曹魏勛舊，昨日臣魏，今日臣晉，一些兒不以為怪，反且欣然舞蹈，曲媚新朝。攀龍附鳳，何代不然？隨即頒發詔旨，大赦天下，國號晉，改元泰始。封魏主奂為陳留王，食邑萬戶，徙居鄴宮。奂不敢逗留，沒奈何上殿辭行，含淚而去。朝中也無人餞送，只太傅司馬孚，拜別故主，欷歔流涕道：「臣已年老，不能有為，但他日身死，尚好算做大魏純臣哩。」看官道孚為何人？乃是司馬懿次弟，即新主司馬炎的叔祖父，官至太傅，生平嘗潔身遠害，不預朝政，所以司馬受禪，獨孚未曾贊成。但年已八十有餘，筋力就衰，不能自振，只好自盡臣禮，表明心跡，這也不愧為庸中佼佼了。<break time="100ms" />　　過了一日，詔遣太僕劉原往告太廟，追尊皇祖懿為宣皇帝，皇伯考師為景皇帝，皇考昭為文皇帝，祖母張氏為宣穆皇后，母王氏為皇太后。相傳王太后幼即敏慧，過目成誦，及長，能孝事父母，深得親心。既適司馬氏，相夫有道，料事屢中。後來生了五子，長即司馬炎，次名攸，又次名兆，又次名定國廣德。兆與定國廣德三人，均皆早夭，惟炎攸尚存。炎字安世，姿表過人，發長委地，手垂過膝，時人已知非常相。攸字大猷，早歲岐嶷，成童後飽閱經籍，雅善屬文，才名籍籍，出乃兄右，司馬昭格外鍾愛。因兄師無後，令攸過繼，且嘗歎息道：「天下是我兄的天下，我不過因兄成事，百年以後，應歸我兄繼子，我心方安。」及議立世子，竟遂屬攸，左長史山濤勸阻道：「廢長立少，違禮不祥。」賈充已進爵列侯，亦勸昭不宜違禮。還有司徒何曾，尚書令裴秀，又同聲附和，請立嫡長，因此炎得為世子。炎篡位時，正值壯年，春秋鼎盛，大有可為，初政卻是清明，率下以儉，馭眾以寬。有司奏稱御牛絲靷，已致朽敝，不堪再用，有詔令用麻代絲。高陽人許允，為司馬昭所殺，允子奇頗有材思，仍詔為太常丞，尋且擢為祠部郎。海內蒼生，謳歌盛德，哪一個不望升平？但天下事靡不有初，鮮克有終，晉主炎正坐此弊，所以典午家風，午肖馬，典者司也，故舊稱司馬為典午。不久即墜呢。這事備詳後文，看官順次細閱，自見分曉。惟晉主炎的廟號，叫做武帝，小子沿著史例，便稱他為晉武帝。<break time="100ms" />　　且說晉武帝已經篡魏，復力懲魏弊，壹意更新。他想魏氏摧殘骨肉，因致孤立，到了禪位時候，竟無人出來抗衡，平白地讓給江山，自己雖僥倖得國，若使子子孫孫，也象曹魏時孤立無援，豈不要仍循覆轍麼？於是思患預防，大封宗室，授皇叔祖父孚為安平王，皇叔父乾，司馬懿第三子。為平原王，亮懿第四子。為扶風王，伷懿第五子。為東莞王，駿為汝陰王，懿第六子京早卒。駿為第七子。肜懿第八子。為梁王，倫懿第九子。為瑯琊王，皇弟攸為齊王，鑒為樂安王，機為燕王。鑒與機為晉武異母弟。還有從伯叔父，及從父兄弟，亦俱封王爵，列作屏藩。名稱不詳，因無關後來治亂，所以從略。上文如亮如倫，為八王之二，故例須並舉。進驃騎將軍石苞為大司馬，封樂陵公，車騎將軍陳騫為高平公，衛將軍賈充為魯公，尚書令裴秀為鉅鹿公，侍中荀勖為濟北公，太保鄭沖為太傅，兼壽光公，太尉王祥為太保，兼睢陵公，丞相何曾為太尉，兼朗陵公，御史大夫王沈為驃騎將軍，兼博陵公，司空荀顗為臨淮公，鎮北大將軍衛瓘為菑陽公。此外文武百僚，各加官進爵有差。
    </voice>
</speak>
