<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　莫道茂弘堪寄命，赤心到底讓郗公。<break time="100ms" />　　究竟王敦曾否行逆，明帝能否致討，一切詳情，容至下回表明。<break time="100ms" /><break time="100ms" />　　元帝實一庸主，毫無遠略，始則縱容王敦，使據長江上下游，繼則信任刁協劉隗，疑忌王敦，激之使叛，而外無可恃之將，內無可倚之相，孤注一擲，坐致神京失守，受制賊臣，刁協死，劉隗遁，周顗戴淵，又復被戮，其不為敦所篡弒者，亦幾希矣。譙王承之與城俱亡，最稱忠節，甘卓誤承，周慮給卓，卓畏死而終死，甚至四子駢戮，且何若用樂道融言，斷彭澤，據武昌，或得建功立業，不幸敗死，猶不失為忠義鬼。百世而下，以卓視承，其相去為何如耶？元帝憂憤成疾，中年崩殂，猶幸付托得人，不致亡國，此專制之朝，所以不能無賴於君主也。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
