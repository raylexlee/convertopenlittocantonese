<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　桓溫敗績枋頭，僅得壽春之捷，何足蓋愆，乃反欲仿行伊霍，入朝廢主，真咄咄怪事！從前如操懿輩，皆當功名震主之時，內遭主忌，因敢有此廢立之舉，不意世變愈奇，人心益險，竟有如晉之桓溫者也。況帝奕在位五年，未聞失德，乃誣以曖昧，迫使出宮，溫不足責，郗超之罪，可勝數乎？會稽王昱，不思討賊，居然受迎稱帝，徒作涕泣之容，反長兇殘之燄，朝危主辱，嗟何及乎？崑崙女入御以後，雖得生二男，然昌明道子，後來皆不獲善終，且致斲喪晉祚。有子無子，同歸於盡，徒慶宜男，亦何益哉？<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
