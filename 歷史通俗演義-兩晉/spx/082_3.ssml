<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　汗尚有子和與揚，分戍令支白狼，盛連夜使李旱張真，馳往誘襲，相繼誅死。蘭提加難，也由盛遣將掩捕，同時受戮。人民大悅，內外帖然，盛因妻為汗女，當坐死罪，因擬遣她出宮，迫令自盡，盛之復興，半由妻蘭氏營救之功，奈何遽欲殺妻，男兒薄倖，可為一歎！虧得獻莊太子妃丁氏，從旁力爭，始得免死。看官道獻莊太子為誰？就是慕容垂長子令。令前時走死，事見上文。在六十三回。垂稱帝時，曾追諡令為獻莊太子，令妻丁氏，尚得生存，寶嘗迎養宮中，以禮相待。盛妻蘭氏，奉侍維謹，所以丁氏壹力保護，極言蘭氏相夫有功，如何用怨報德？說得盛無詞可駁，不得不曲予通融。但後來盛稱尊號，仍不立蘭氏為后，終未免心存芥蒂，這且無庸絮言。<break time="100ms" />　　且說慕容盛得復父仇，便告成太廟，大赦境內，一時不稱尊號，暫以長樂王攝行統制，降諸王爵為公，文武各復舊官，並召太原公奇還都。奇聽信讒言，竟抗不受命，勒兵叛盛，回屯橫溝，去龍城只十里。盛親督將士，出城擊奇，奇手下雖有三萬餘人，究竟是臨時召募，沒有紀律，乘興便至，見敵即逃。奇不能禁遏，如何拒盛？盛驅兵追殺，又令軍士接連射箭，射倒奇馬，奇墜地受擒，牽入龍城，立即處死。奇黨嚴生王龍等，一並捕誅。遂命河間公熙為侍中，都督中外諸軍事，改諡先主寶為惠閔皇帝，廟號烈宗。寶尚有庶子元，受封陽城公，兼衛將軍，東陽公根，為尚書令，張通為左僕射，衛倫為右僕射，李旱為輔國將軍，衛雙為前將軍，張真為右將軍，皆封郡公。又進劉忠為左將軍，張豪為後將軍，並賜姓慕容氏。既而步兵校尉馬勒等謀反，事泄伏誅，案連高陽公崇，即段速骨等所立之慕容崇。因即將崇賜死。這是盛有心殺崇。是夕，大風暴起，拔去闕前七大樹，宮廷震悚。可見天道有知，隱隱為崇鳴冤。偏群臣一味迎合，還要向盛勸進。盛初尚不許，嗣復屢接奏牘，請上尊號，盛乃即燕帝位，改元建平，追尊伯考獻莊太子為皇帝，寶后段氏為皇太后，獻莊太子妃丁氏為獻莊皇后，諡太子策為獻莊太子。後來張豪張真張通及尚書段成，昌黎尹留忠等，相繼謀叛，依次發覺，一並伏誅。就是東陽公慕容根，亦株連被戮。即用陽城公元為尚書令，改封平原公。才閱一年，復改元長樂。每有罪犯，盛必自矜明察，親加鞫訊；且因寶寬弛失國，務從嚴刻，無論宗族勛舊，稍有過失，便置重刑。遼西太守李朗，在郡十年，威行境內，盛屢征不至，且陰召魏兵，陽嚇燕廷。盛察知有詐，便將他留居龍城的家屬，盡加屠戮，並遣輔國將軍李旱，率騎討朗。旱奉命出次建安，忽又接到朝使，召他還都。旱只得馳還。及抵闕下，謁盛問故。盛但云：「恐卿過勞，所以召歸休息。」旱乃退出。越宿，又遣旱從速出兵，群臣都莫名其妙，就是旱亦無從索解，只好依令奉行。<break time="100ms" />　　朗初聞旱兵出擊，當然防守，及旱中途卻還，總道是龍城有變，不復設備，留子養守住令支，即遼西治所。自往北平迎候魏兵。旱兼程前進，掩入令支，擒斬李養，復遣廣威將軍孟廣平，引騎追朗。朗尚未抵北平，已被孟廣平追及，縱騎奮擊，攻他無備。朗慌忙抵敵，與廣平戰了數合，因見從騎溃散，未免膽怯，手下一鬆，即由廣平覷隙猛刺，中朗左脅，墜落馬下。廣平再加一槊，斷送朗命，當下梟了首級，取回報旱。旱即傳首龍城，盛得捷報，方明諭群臣道：「朗甫謀叛，必忌官威，或糾合同類，與我力敵，或亡竄山澤，據險自固，一時如何蕩平？我所以前召旱還，使他無備，再令旱出，猝加掩擊，這是避實擊虛的妙計。今果一鼓平逆，得殲渠魁，總算是計不虛行了。」徒矜小智，無當大體。群臣自然貢諛，群稱神聖。盛即將朗首懸示三日，一面召旱班師。旱應召西歸，途次得衛雙被誅消息，不禁惶駭，棄軍潛奔，走匿板陘。盛知旱無他意，不過畏罪逃亡，乃遣使往諭，說是：「衛雙有罪，不得不誅，與旱無涉，可即日還朝。」旱乃入都謝罪，盛仍令復職，惟討平遼西的功勞，已付諸汪洋大海，擱起不提了。小子有詩詠道：<break time="100ms" />　　用寬用猛貴相兼，但尚刑威總太嚴；<break time="100ms" />　　罰不當辜功不賞，君臣怎得免猜嫌！<break time="100ms" />　　盛雖得平遼西，魏兵卻已出境，欲知燕魏交戰情形，且至下回詳敘。<break time="100ms" /><break time="100ms" />　　觀本回蘭汗之弒慕容寶，與慕容盛之殺蘭汗，芒刃起於蕭牆，親戚成為仇敵，皆權利思想之為害也。蘭汗身為國舅，其女又為長樂妃，親上加親，應同休戚，乃潛通外叛，誘殺國君，寶不負汗，汗實負寶，蓋比莽操之惡，為尤過矣。盛陽歸蘭汗，陰縱反間，冒險忍辱，卒舉汗父子兄弟而盡戮之，甚且欲連坐賢婦，忘德報怨，陰鷙若此，可驚可畏，論者不以為暴，無非因盛之手刃父仇，大義滅親故耳。然卒之好猜嗜殺，安忍無親，宗戚勛舊，多罹刑網，詡詡然自矜明察，而以為杜漸防微，人莫予毒，庸詎知治國之道，固在仁不在暴耳，而盛之遇禍亦不遠矣。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
