<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　臣前受詔書，謂：「軍人乘勝，猛氣益壯，便當順流長騖，直造秣陵。」奉命以後，即便東下。途次復被詔書謂：「太尉賈充，總統諸方，自鎮東大將軍伷及渾濬彬等，皆受充節度。」無令臣別受渾節度之文。及臣至三山，見渾軍在北岸，遺書與臣，但云暫來過議，亦不語「臣當受節度」之意。臣水軍風發，乘勢造賊，行有次第，不便於長流之中，回船過渾，令首尾斷絕。既而偽主孫皓，遣使歸命，臣即報渾書，並錄皓降箋，具以示渾，使速會師石頭。臣軍以日中至秣陵，暮乃得渾所下當受節度之符，欲令臣還圍石頭，備皓越逸。臣以為皓已出降，無待空圍，故馳入吳都，封庫待命。今詔旨謂臣忽棄明制，專擅自由，伏讀以下，不勝戰慄。臣受國恩，任重事大，常恐托付不效，辜負聖明，用敢投身死地，轉戰萬里，憑賴威靈，幸而能濟。臣以十五日至秣陵，而詔書於十二日發洛陽，其間懸闊，不相赴接，則臣之罪責，宜蒙察恕。假令孫皓猶有螳螂舉斧之勢，而臣輕軍單入，有所虧喪，罪之可也。臣所統八萬餘人，乘勝席捲，皓以眾叛親離，無復羽翼，匹夫獨立，不能庇其妻子，雀鼠貪生，苟乞一活耳。而江北諸軍，不知其虛實，不早縛取，自為小誤。臣至便得，更見怨恚，並云守賊百日，而令他人得之，言語噂沓，不可聽聞。案春秋之義，大夫出疆，有利專之，臣雖愚蠢，以為事君之道，唯當竭力盡忠，奮不顧身，苟利社稷，死生以之。若其顧護嫌疑，以避咎責，此是人臣不忠之利，實非明主社稷之福也。夫佞邪害國，自古已然，故無極破楚，宰嚭滅吳，及至石顯傾亂漢朝，皆載在典籍，為世所戒。昔樂毅伐齊，下城七十，而卒被讒間，脫身出奔。樂羊戰國時魏人。既返，謗書盈篋，況臣疏頑，安能免讒慝之口？所望全其首領者，實賴陛下聖哲欽明，使浸潤之譖，不得行焉。然臣孤根獨立，久棄遐外，交遊斷絕，而結恨強宗，取怨豪族，以纍卵之身，處雷霆之衝，繭栗之質，當豺狼之路，易見吞噬，難抗唇齒。夫犯上干主，罪猶可救。乖忤貴臣，禍常不測。故朱雲折檻，嬰逆鱗之怒，望之周堪，違忤石顯，雖闔朝嗟歎，而死不旋踵，俱見漢史。此臣之所大怖也。今王渾表奏陷臣，其支黨姻族，又皆根據磐牙，並處世位，聞遣人在洛中，專共交構，盜言孔甘，疑惑親聽。臣無曾參之賢，而罹三至之謗，敢不悚栗。本年平吳，誠為大慶，於臣之身，獨受咎累，惡直丑正，實繁有徒。欲構南箕，成此貝錦。但當陛下聖明之世，而令濟濟之朝，有讒邪之人，虧穆穆之風，損皇代之美，是實由臣疏頑，使至於此。拜表流汗，言不識次，伏乞陛下矜鑒！<break time="100ms" />　　武帝得書，也知濬為王渾所忌，不免有媒孽等情，因下詔各軍，班師回朝，待親訊功過，核定賞罰云云。王渾既得縶皓，乃與瑯琊王伷會銜，送皓入洛，皓至都門，泥首面縛。由朝旨遣使釋免，給皓衣服車乘，賜爵歸命侯，拜孫氏子弟為郎。所有東吳舊望，量才擢敘。從前王濬東下，吳城戍將，望風歸降；惟建平太守吾彥，嬰城固守，及孫皓被俘，方才投誠。武帝調彥為金城太守。諸葛靚姊，為瑯琊王妃，靚自板橋敗後，即竄入姊家，武帝素與靚相識，親往搜尋。靚為魏揚州都督諸葛誕子。誕在魏主髦四年，討司馬昭不克，被殺，故靚奔吳，事見《三國演義》。靚復避匿廁中，被武帝左右牽出，始跪拜流涕道：「臣不能漆身毀面，使得復見聖顏，不勝慚愧。」武帝慰諭至再，面授靚為侍中。靚固辭不受，情願放歸鄉里。武帝不得已依議，聽他自去，終身起坐，不向晉廷，後幸善終。靚於晉有君父大仇，乃不能與張悌同死，徒為是小節欺人，亦何足道。武帝復頒詔大赦，改元太康。會值諸將陸續還都，因臨軒召集，並引見孫皓，賜令侍坐，且顧語皓道：「朕設此座待卿，已好幾年了。」皓指帝座道：「臣在南方，亦設此座待陛下。」史家記載皓言，未及指帝座三字，遂啟後人疑竇，經著書人添入，方合口脗。賈充已回朝復命，時亦在側，向皓冷笑道：「聞君在南方，鑿人目，剝人面，此刑施於何人？」皓答說道：「人臣有敢為弒逆，及奸邪不忠，方加此刑。」充聽了此言，不由的面目發頳，掉頭趨退。自取其辱，但皓只御人口給，不能自保宗社，究有何益？王渾王濬，相繼入朝，彼此尚爭功不已。武帝命廷尉劉頌，敘次戰績。頌不免袒渾，列渾為首功，濬為次功。武帝因頌考績徇私，左遷京兆太守。怎奈王渾私黨，充斥朝廷，渾子濟又尚公主，氣燄逼人，大家統為渾幫護，累得武帝不便專制，也只好委曲通融，乃增渾食邑八千戶，進爵為公。授濬為輔國大將軍，與杜預王戎等，並封縣侯。以下諸將，賞賜有差。遣使祭告羊祜廟，封祜夫人夏侯氏為萬歲鄉君，食邑五千戶。一番東征事跡，至此結局。王濬以功大賞輕，始終不服，免不得怨忿交並，小子有詩歎道：<break time="100ms" />　　樓船直下掃東吳，功業初成已被誣。<break time="100ms" />　　何若當時范少伯，一舸載美去游湖。<break time="100ms" />　　欲知王濬後來情事，且至下回敘明。<break time="100ms" /><break time="100ms" />　　蜀亡在晉武開國之先，故本編首回，略略敘及，並不加詳。至大舉滅吳，則晉武即位，已十有餘年矣。此固當列諸晉史，不得以吳列三國，應屬諸《三國演義》，可以刪繁就簡也。惟晉之伐吳，倡議為羊祜，立功為王濬，而從中慫慂者為張華，餘子碌碌，皆因人成事而已。武帝非不明察，卒因朝臣右袒王渾，獨封渾為公，而濬以下不過封侯，無怪濬之憤悒不平也。然功成者退，知足不辱，濬乃為小丈夫之悻悻，始終未釋，其後來之得全首領者，尚其幸耳。韓彭葅醢，晁錯受戮，非炎盛開國時耶？史家謂渾既害善，濬亦矜功，誠足為一時定評云。<break time="100ms" /><break time="100ms" /><break time="100ms" />
    </voice>
</speak>
