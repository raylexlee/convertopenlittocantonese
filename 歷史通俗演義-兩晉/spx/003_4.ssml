<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　轉瞬間為楊后二周年，遣官往祭峻陽陵，並憶及楊后遺言，擬冊楊駿女為繼后，先令內使往驗女容，果然修短得中，纖穠合度，乃援照古制，具行六禮，擇吉初冬，續行冊后典儀。屆期這一日，龍章麗采，鳳輦承恩，當然有一番熱鬧。禮成以後，下詔大赦，頒賜王公以下及鰥夫寡婦有差。新皇后入宮正位，妃嬪等無不趨賀。左貴嬪也即與列，當由武帝特旨賜宴，並命左貴嬪作頌。左貴嬪略略構思，便令侍女取過紙筆，信手疾書，但見紙上寫著：<break time="100ms" />　　峨峨華嶽，峻極泰清。巨靈導流，河瀆是經。惟瀆之神，惟瀆之靈，鍾於楊族，載育盛明。穆穆我后，應期挺生。含聰履哲，岐嶷夙成。如蘭之茂，如玉之瑩。越在幼沖，休有令名。飛聲八極，翕習紫庭。超任邈姒，比德皇英。京室是嘉，備禮致聘，令月吉辰，百僚奉迎。周生歸韓，詩人是詠。我后戾止，車服輝映，登位太微，明德日盛。群黎欣戴，函夏同慶。翼翼聖皇，睿哲孔純。愍茲狂戾，闡惠播仁。蠲釁滌穢，與時惟新。沛然洪赦，恩詔遐震。后之踐祚，囹圄虛陳。萬國齊歡，六合同欣。坤神＊舞，天人載悅，興順降祥，表精日月。和氣氤氳，三光朗烈。既獲嘉時，尋播甘雪。玄雲晻藹，靈液霏霏。既儲既積，待暘而晞。曣晛沾濡，柔潤中畿。長享豐年，福祿永綏。<break time="100ms" />　　屬稿既成，另用彩紙謄真，約有一二個時辰，已將頌詞繕就，妃嬪等同聲贊美，推為雋才。可巧武帝在外庭畢宴，慢慢的踱入中宮，新皇后以下，一律迎駕。左貴嬪即將頌詞呈上，由武帝覽閱一周，便稱賞道：「寫作俱佳，足為中宮生色了。」說著，親舉玉巵，賜飲三觴。左貴嬪受飲拜謝，時已昏黃，便各謝宴散去。小子有詩贊左貴嬪道：<break time="100ms" />　　曹氏大家常續史，左家小妹復能文。<break time="100ms" />　　從知大造無偏毓，巾幗多才也軼群。<break time="100ms" />　　宮中已經散席，帝后兩人共入龍牀，同去做高唐好夢了。<break time="100ms" />　　欲知後事，請看下回。<break time="100ms" /><break time="100ms" />　　禍晉者賈氏，而成賈氏之禍者，實惟楊皇后。立蠢兒為太子，一誤也；納悍女為子婦，二誤也；至臨危枕膝，尚以從妹入繼為請，死且徇私，可歎可恨。蓋婦人心性，往往只知有己，不知有家，家且不知，國乎何有？晉武為開國主，何其沾沾私愛，甘心鑄錯？甚至誤信佞臣，疑忌介弟，試思有子如衷，有媳如南風，尚堪付畀大業乎？左貴嬪一誄一頌，類多粉飾之詞，不足取信，但以一巾幗婦人，多才若此，足令鬚眉汗下。本回兩錄原文，為女界貢一詞彩，非漫譽兩楊后也。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
