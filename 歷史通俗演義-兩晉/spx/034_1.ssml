<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十四回<break time="100ms" />　　鎮湘中譙王舉義　失石頭元帝驚心
    </voice>
    <voice name="zh-HK-WanLungNeural">
        <break time="100ms" />
			　　卻說元帝連接逆表，已知王敦造反，不由的動起怒來，當下飛召征西大將軍戴淵，鎮北將軍劉隗，還衛京師，一面下詔討敦。略云：<break time="100ms" />　　王敦憑恃寵靈，敢肆狂逆，方朕太甲，欲見幽囚，是可忍也，孰不可忍？今當統率六軍，以誅大逆，有殺敦者封五千戶侯。朕不食言。<break time="100ms" />　　敦聞詔後，毫無懼色，仍決意進兵，且揀選名士，入居幕府：一是故太傅羊祜從孫羊曼；一是前咸亭侯謝鯤；一是著作佐郎郭璞。曼本為黃門侍郎，遷晉陵太守，坐事免官，敦卻引為左長史。曼性嗜酒，此時為敦所邀，不便固辭，樂得借酒圂跡，多醉少醒。那謝鯤是個放浪不羈的人物，能琴善歌，家住陽夏，表字幼輿，嘗為東海掾吏，因佻達無行，除名回籍。鄰家高氏女有姿色，鯤屢往挑引，被該女投梭中唇，擊落門齒兩枚，時人作韻語譏鯤道：「佻達不已，幼輿折齒。」鯤不以為羞，怡然長嘯道：「尚不害我嘯歌，折齒亦何妨呢！」究乖名教。既而王敦辟為長史，與討杜弢，敘功得封咸亭侯，嗣因母憂去職，至敦將作亂，仍使起復，且召入與語道：「劉隗奸邪，將危社稷，我欲入清君側，卿意以為何如？」鯤答道：「隗誠足為禍首，但城狐社鼠，何足計較。」此語恰還近理。敦憤歎道：「卿乃庸才，不達大體。」造反可謂大體嗎？便令鯤為豫章太守。鯤即日告辭，又留住不遣。及起兵東下，逼鯤同行。鯤隨時通變，卻也無喜無憂。<break time="100ms" />　　惟郭璞家世河東，素長經學，好古文奇字，通陰陽算歷，嘗拜隱士郭公為師，得青囊中書九卷，日夕研究，並通五行天文卜筮諸學。惠懷時河東先亂，璞筮得凶象，避走東南，抵將軍趙固泛地。適固喪良馬，璞謂能起死回生，固向璞求術，璞答道：「可用健夫二三十人，俱持長竿東行，約三十里，見有丘林社廟，便用竿打拍，當得一物，可急持歸來，醫活此馬。」固如言施行，果得一物，彷彿似猴。璞令置馬旁，便向馬鼻噓吸，馬一躍而起，鳴食如常，惟此物遁去，不知下落。固大加詫異，厚給資斧。行至廬江，太守吳孟康，由建康召為軍諮祭酒，孟康不欲南渡。璞替他卜《易》，謂廬江不宜再居。孟康疑為妄言，不甚禮璞。璞寄居逆旅，見主人有一婢，婉孌可愛，便想出一法，取小豆三斗，分撒主人住宅旁。主人晨出，見赤衣人數千圍繞，大駭奔還。璞自言能除此怪，謂宜賤鬻此婢，怪即立除。主人不得已從了璞言，將婢賣去。璞即為畫一符，投入井中，數千赤衣人，皆反縛入井，杳無形影。主人大悅，厚賜璞資。其實該婢為璞所買，不過囑人間接，至贐儀到手，除婢價外，尚有餘資，且得了一個如花似玉的美鬟，挈領而去，途中偎玉倚香，不問可知。術士之壞，往往如此。<break time="100ms" />　　過了數旬，廬江果被寇蹂躪，村邑成墟。璞既過江，宣城太守殷祐，引為參軍，屢占屢驗。尋為王導所聞，征璞為掾。嘗令卜筮，璞驚說道：「公當有災厄，速命駕四出，至數十里外，有柏樹一株，可截取至此，長如公身，置臥寢旁，災乃可免了。」導亟向西行，果有柏樹一株，取置寢室。數日，有大聲出寢室，柏樹粉碎，導獨無恙。恐亦如前次撒豆成人之術，第借此以愚王導。<break time="100ms" />　　時元帝尚未登位，璞筮得咸井二卦，便白王導，謂東北有武名郡縣，當出鐸為受命符瑞，西南有陽名郡縣，井當上沸。已而武進縣人，果在田中得銅鐸五枚，獻入建康。歷陽縣中井沸，經日乃止。及元帝為晉王時，又使璞占易，得豫及暌卦。璞說道：「會稽當出瑞鐘，上有勒銘，應在人家井泥中。爻辭謂先王作樂崇德，殷薦上帝，便是此兆。」作樂兩語，見《周易》豫卜象辭。未幾，由會稽剡縣，在井中發現一鐘，長七寸二分，口逕四寸半，上有古文奇書十八字，只有會稽岳命四篆文，尚易辨認，餘皆莫識。璞獨指為靈符，元帝就此稱尊。安知非郭璞隱鑄此鐘，藏此井內？璞嘗著《江賦》，又作《南郊賦》，詞皆偉麗，為元帝所歎賞，因命為著作佐郎。後來迭上數疏，無非借災祥變異，略進箴規。<break time="100ms" />　　王敦聞璞能預知，致書與導，召璞一行。導遣璞往武昌，敦即令為記室參軍。璞知敦必為亂，恐自己預禍，常以為憂。大將軍掾陳述，表字嗣祖，素有重名，為敦所重。敦將起兵，述即病逝。璞臨哭甚哀，且向柩連呼道：「嗣祖嗣祖，安知非福？」璞知將來遇禍，何不設法他去？難遭命已注定，不能自免嗎？惟敦見朝廷無人，必能逞志，所以率兵遽發，毫不遲疑。敦兄王含，曾在建康留仕，官拜光祿勛，聞敦已至蕪湖，遂溜出都門，乘舟歸敦。敦曾遣使告梁州刺史甘卓，約與同反，卓佯為允諾。及敦已出兵，卓竟不赴，但使參軍孫雙，往阻敦行。敦驚問道：「甘侯已與我有約，奈何失信？我並非覬覦社稷，不過入除凶邪，事成以後，當使甘侯作公，煩汝歸報，幸勿渝盟。」雙回報甘卓，卓歎道：「昔陳敏作亂，我先從後違，時人譏我反覆無常，我若復作此態，如何自明？越要受人唾罵了。」乃使人轉告順陽太守魏該，該答復道：「該但知盡忠王室。今王公舉兵內向，顯是悖逆，怎得相從呢？」卓得聞該言，益不願與敦同行。
    </voice>
</speak>
