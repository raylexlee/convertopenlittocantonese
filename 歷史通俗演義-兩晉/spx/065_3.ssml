<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　會秦王堅欲圖統一，經略江南，當有細作報知建康。晉廷詔敕內外諸臣，整頓防務。荊州刺史桓豁，表請調兗州刺史朱序，為梁州刺史，駐守襄陽，孝武帝自然依議。已而桓豁病歿，有詔令桓沖代任，都督江荊梁益寧交廣七州軍事。沖以秦人強盛，欲移扼江南，乃奏自江陵徙鎮上明，使冠軍將軍劉波，守江陵，諮議參軍楊亮守江夏。孝武帝除准奏外，復詔求文武良將，捍御北方。尚書僕射謝安，即以兄子玄應詔。孝武帝加安侍中，令都督揚豫徐兗青五州軍事，即授玄領兗州刺史，監轄江北。又授五兵尚書王蘊，都督江南諸軍事，領徐州刺史，蘊上表固辭，安勸阻道：「卿為后父，與國家同休戚，不應妄自菲薄，致失上意。」蘊乃受命。<break time="100ms" />　　中書郎郗超，嘗以父愔資望，出謝安右，偏安握重權，愔居散地，未免心下不平，屢生譏議。及聞安舉兄子玄，卻很是贊成，謂安能違眾舉親，不失為明，如玄材具，將來必不負所舉。或疑超如何變議，超答道：「我嘗與玄共在桓公府，早知玄有使才，足任方面，若無端加毀，豈非太誣蔑時賢麼？」果然玄出鎮廣陵，練兵募材，連日不懈。得彭城人劉牢之，使為參軍。牢之智勇兼全，常領精銳為前鋒，所向披靡，時人號為北府兵。自有北府兵成立，方得與強秦抗衡，保全江左。暗伏下文。郗超且慚且憤，先父病歿，超本擅時譽，交遊皆一時俊秀，惟黨同桓溫，遂為遺玷，父愔雖無甚功業，但心卻忠晉，與子異趨。超平生與桓溫計議，多不使愔知，臨歿時，自出一篋，付與門生道：「我死以後，倘我父為我悲悼，致損眠食，汝等可將此篋呈父，否則焚毀為要。」後來愔果悲超，寢食俱廢，門生依超遺言，呈入一篋，經愔啟閱，統與溫往返密計，不禁大怒道：「小子死已遲了！」遂不復記憶，病亦漸瘥。及太元九年乃歿，追諡文穆。敘此以別郗超父子之忠奸。這且無庸絮敘。<break time="100ms" />　　且說太元三年二月，秦王堅大舉侵晉，遣征南大將軍長樂公丕，都督征討諸軍事，率同武衛將軍苟萇，尚書慕容暐，共步騎七萬人，南寇襄陽。又命秦荊州刺史楊安，率樊鄧二州兵馬為先鋒，與征虜將軍石越，步騎萬人，出魯陽關，冠軍將軍京兆尹慕容垂，揚武將軍姚萇，率眾五萬，出南鄉。領軍將軍苟池，右將軍毛當，強弩將軍王顯，率眾四萬，出武當，統在襄陽城下會齊，限期攻克。襄陽守將朱序，聞秦兵大至，不以為虞。看官道是何因？他恃漢水為阻，且探得秦兵，不具舟楫，總道他無術飛渡，可以放心；不料秦將石越，竟驅騎兵五千，浮渡漢水，直逼襄陽。序倉皇得報，才不覺腳忙手亂，立即調兵守城，中城已佈置妥當，外城尚不及嚴防，竟被石越攻入，且奪去戰船百艘，往渡餘軍。秦長樂公苻丕等，次第得渡，同來攻城，城中大震。<break time="100ms" />　　序有老母韓氏，頗通兵略，自挈婢僕等登城，親行察視。至西北隅，便蹙眉道：「此處很不堅固，怎能保守得住呢？」說著，即督同婢僕，在城內增築斜城，婢僕不足，另募城中婦女為助，即將庫中布帛，及室內飾玩，作為犒賞，一日一夜，即將斜城築就。工役方竣，那西北隅果被攻陷，坍壞數丈，秦兵一齊擁進，虧得城內尚有一道斜城，兀然豎著，仍將秦兵阻住，秦兵但得了一埭濠溝，仍無用處，襄陽人至此，始知序母確有識見，齊呼新城為夫人城。小子有詩詠道：<break time="100ms" />　　寇兵十萬下襄陽，守備孤單未易防。<break time="100ms" />　　幸有夫人城不壞，彤編留得姓名香。<break time="100ms" />　　究竟襄陽城能否固守，且至下回續敘。<break time="100ms" /><break time="100ms" />　　降敵，非良策也。承先人數世之遺業，不能自振，乃伈伈伣伣，屈膝虜廷，寧不可恥？但如張天錫之沈湎酒色，毫無備御，乃欲以一戰屈人，談何容易，況以十三萬之秦軍，猝然壓境，就使涼兵素號精練，亦未必果能卻敵，蓋強弱之勢，固不相同，客主之形，又甚懸絕故也。席仂一諫而不聽，嚴母再誡而又不從，卒致忠臣畢命，隴右為墟，與其輿櫬出降，亦何若先機謝罪之為愈乎？秦王堅乘天錫之愚而滅涼，復因寔君之亂而滅代，狃勝而驕，遽忘王景略遺言，下令侵晉，勞師近二十萬，不能遽破襄陽；徒頓兵於夫人城下。城傳而夫人益傳，巾幗中有英雄，固宜特別闡揚也。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
