<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第五十九回　謝安石應征變節　張天錫乘亂弒君</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十九回</br>　　謝安石應征變節　張天錫乘亂弒君</font></h4>
			　　卻說慕容恪受遺輔政，當然擁立太子暐。百官多傾心事恪，意圖推戴，恪哪裡肯從，但言國有儲君，不容亂統，乃由暐升殿嗣位。暐年方十一，恪率百官入朝，謹守臣節，當下循例大赦，改元建熙，追諡俊為景昭皇帝，廟號烈祖。尊俊后可足渾氏為太后，進太原王恪為太宰，專掌百揆。上庸王評為太傅，司空陽騖為太保，領軍將軍慕輿根為太師，夾輔朝政。根自恃勛舊，舉動倨傲，且有異圖，適太后可足渾氏，干預外事，根欲從中播弄，煽亂徼功，乃先向恪進言道：「今主上幼沖，母后干政，殿下宜預防不測，亟思自全，且安定國家，全是殿下一人的功勞，兄終弟及，古有常制，應俟山陵事畢，廢去幼主，由殿下自踐尊位，永保國基，方為長策。」恪驚詫道：「公莫非酒醉麼，奈何敢出此言？我與公同受先帝遺詔，口血未乾，怎得異議？」根不禁懷慚，赧顏退去。恪轉告吳王垂，垂勸恪速即誅根，恪搖首道：「今國家新遭大喪，二鄰方在旁觀釁，若宰輔自相誅夷，就使內亂不生，亦招外侮，不如暫忍為是。」秘書監皇甫真，又謂：「根已謀亂，不可不除。」恪仍然不聽。無非慎重。哪知根竟入宮進讒，密白太后道：「太宰太傅，將謀不軌，臣願率禁兵捕誅二人。」太后可足渾氏，素好猜忌，一聞根言，便欲依議。還是嗣主暐從旁進言道：「二公係國家親賢，先帝特加選任，托孤寄命，想彼必不願出此，莫非太師自欲為亂，因有此言？」小時了了，大未必佳。可足渾氏乃拒絕根議。根又思歸東土，入白太后及暐道：「今天下蕭條，外寇不一，國大憂深，不如仍還舊都。」太后與暐亦未從所請。<br>　　恪得聞根言，知根必將為亂，乃與太傅評聯名，密陳根罪，即使右衛將軍傅顏，引兵至內省誅根，並拘根妻子黨與下獄，酌處死刑。中外未悉詳情，還疑燕廷驟誅大臣，不免驚愕。恪獨鎮定逾恒，絕不張皇，每有出入，只令一人步從，或勸恪宜自戒備。恪答說道：「人情方懷疑貳，非靜鎮不足安眾，怎得自相驚擾呢？」果然不到數日，人心復定。惟各郡縣所徵兵士，乍聞大喪，並有內亂謠傳，往往乘間散歸，自鄴以南，路人擁擠，幾至斷塞。恪授垂為鎮南將軍，都督河南諸軍事，領兗州牧，兼荊州刺史，出鎮蠡台。又令孫希為並州刺史，傅顏為護軍將軍，帶領騎士二萬，觀兵河南，臨淮而還。於是全國兵民，各知朝內無事，相率安堵，不復生疑了。如恪才為社稷臣。<br>　　且說晉穆帝自親政後，立散騎常侍何准女為皇后，准兄充嘗為驃騎將軍，后以名門應選，受冊後正位中宮，柔順有儀，毋庸細敘。司徒會稽王昱，奉表歸政，穆帝不許，內政仍付昱參決，外政多為桓溫把持。前領司徒蔡謨，雖由褚太后特詔起復，仍使為光祿大夫。謨稱疾固辭，不復朝見，尋即病歿。詔贈侍中司空，賜諡文穆。謨不失為良臣，故錄及終身。自昇平紀元，荏苒五年，江淮一帶，尚無大變，不過與燕兵爭戰數次，均皆失利。西中郎將謝萬，不戰即溃，尤損國威。且王謝素號世家，當時風俗人心，統重門閥階級，謝萬得罪被黜，不但國家感受影響，就是謝氏門第，亦為一落。萬兄謝安，幼即風神秀徹，長益智識深沈，善行書，工詩文，朝中權貴，互相欽慕，累征不起。祖籍本為陽夏人氏，隨晉東渡建康。安獨寓居會稽，與王羲之等為友，遊山眺水，歌詠自娛。有司奏安屢不就征，性情乖僻，應禁錮終身，安不以為意，索性棲遲東土，放情邱壑，每出必挾妓從游，不拘小節。會稽王昱素聞安名，嘗語僚屬道：「安石與人同樂，必肯與人同憂。」安石就是安小字。安妻劉氏，為丹陽尹劉惔妹，見伯叔多半富貴，獨安隱居不仕，常語安道：「大丈夫當不若是呢。」婦人終難免勢利。安掩鼻道：「卿所見未能免俗，豈丈夫定要富貴麼？」及萬已褫職，門第減色。安年已四十餘，免不得顧慮家門，轉思仕進。君亦未能免俗了。可巧征西大將軍桓溫，表請辟安為征西司馬，朝旨立即召安。安便至都中。自新亭啟行，朝士多往餞送，中丞高崧戲語道：「卿累違朝旨，高臥東山，諸人互相私議，謂安石不出，如蒼生何？蒼生今亦將如卿何？」說畢大笑。安被他一嘲，也不禁慚愧起來，勉強支吾，終席即去。<br>　　既到江陵，與溫相見，談笑竟日，甚愜溫意。及安趨出，溫問左右道：「汝等曾見有如此佳客否？」嗣溫有事訪安，至安居室，安適早起理髮，久不出見。溫在外坐待，始聞室內有人傳呼，令人取幘。溫即朗聲道：「不必，不必，請司馬即戴便帽，就好相見了。」安依言見溫，坦然與語，取決如流。溫滿意乃去。晉廷復起謝萬為散騎常侍，萬受職未久，便即病死。安本不欲隨溫，無非借溫干進，暫作過渡思想。及萬已去世，遂假弟喪為名，投箋求歸。溫准令返家治喪，安此後不復詣溫。尋由朝廷授為吳興太守，便一麾赴郡去了。昇平五年五月，穆帝有疾，數日即逝，年僅十有九歲，在位十七年，帝尚無子，當由會稽王昱等，入白褚太后，請迎成帝長子瑯琊王丕嗣位，褚太后依議施行，因即下令道：<br>　　帝奄不救疾，胤嗣未建，瑯琊王丕，中興正統，明德懋親，昔在咸康，屬當儲貳，以年在幼沖，未堪國難，故顯宗高讓。今義望情地，莫與為比，其以王奉大統，毋墜厥命！這令下後，當由百官備齊法駕，至瑯琊王第迎丕入宮，升殿即位，是為哀帝。丕時年二十有二，曾納司徒左長史王濛女為妃，至是冊為皇后。封弟奕為瑯琊王，奉葬穆帝於永平陵，廟號孝宗。尊所生母周氏為皇太妃，穆帝后何氏為穆皇后，又詔諭中外道：<br>　　顯宗成皇帝顧命，以時事多艱，弘高世之風，樹德博重，以隆社稷，而國故不已，康穆早世，祚胤不融。朕以寡德，復承先緒，感惟永慕，悲痛兼摧，夫昭穆之義，固宜本之天屬，繼體承基，古今常道，宜上嗣顯宗以修本統。特此詔告中外，俾使週知。<br>　　越年，改元隆和。會聞北方降將呂護，又背晉歸燕，將攻洛陽。乃命吳國內史庾希為北中郎將，領徐兗二州刺史，鎮守下邳；前鋒監軍袁真為西中郎將，監督司豫並冀四州軍事，領豫州刺史，鎮守汝南。兩將方才蒞鎮，那燕呂護已驅動燕軍，進逼洛陽。守將河南太守戴施，聞風奔宛，只冠軍將軍陳祐，飛使至桓溫處告急。溫留戴施陳祐守洛陽事，見五十七回。溫急檄北中郎將庾希，及竟陵太守鄧遐，同率水師援洛陽。遐為建武將軍廣州刺史鄧岳子。岳見前文。岳鎮交廣二州，垂十餘年，嶺南頗仰岳聲威，相率畏服。岳又得擊破夜郎，加督寧州，進征虜將軍，遷平南將軍。當時伏波將軍葛洪，遷官避地，居羅浮山煉丹，岳素重洪，極力勸挽，表請任洪為東官太守。洪固辭不就，只留兄子望在廣州，為岳記室參軍。洪自號枹樸子，著書一百十六篇，類言長生要訣，分作內篇外篇，即以《枹樸子》名書。此外著作，不一而足，大約以方技雜事為最多，如《金匱藥方》百卷，《肘後要急方》四卷，闡究醫藥，流傳後世，醫家奉為金針。洪至八十一歲時，寄書與岳，自言將遠行尋師。岳即往送別，及抵羅浮山石室中，見洪兀坐不動，撫視已無氣息，不過顏色如生。岳乃為棺殮，瘞葬山間。役夫舉棺甚輕，因皆疑為屍解成仙。未幾岳亦謝世。因鄧遐事，補敘及岳，復因岳補敘葛洪，俱是文中銷納法。子遐勇力絕人，時人比諸樊噲，桓溫辟為參軍，從戰有功。晉任冠軍將軍，累充各郡太守。襄陽城北淝水中，有蛟蟄伏，屢為人害。遐拔劍入水，與蛟角鬥。蛟繞住遐足，遐揮劍斬蛟，截為數段，攜蛟首而出，自是遂無蛟患。可與周處齊名。及為竟陵太守，受溫檄使，便引兵進屯新城。庾希遣部將何謙為先驅，駕舟援洛，與燕將劉則交戰檀邱，得獲勝仗。劉則敗去。西中郎將袁真，又從汝南運米五萬斛，接濟洛陽。洛城既得外援，復足糧食，當然支撐得住。<br>　　桓溫復表請遷都洛陽，謂：「自永嘉以後，東遷諸族，須一切北徙，仍返故土，再由御駕朝服濟江，儀表兩河，宅中馭外。臣雖庸劣，願宣力先鋒，廓清中原」云云。看官！試想河洛一帶，迭經戎馬，已鬧得亂七八糟，不可收拾，此時雖經桓溫規復，終究是劫灰滿目，景物蕭條。況燕人又屢次窺伺，烽火不絕，怎好倉猝遷都，舉乘輿為孤注哩？只是滿廷大臣，多半畏溫，明知溫言難從，卻又不敢駁斥。獨散騎常侍兼著作郎孫綽上疏道：<br>　　昔中宗龍飛，非惟信順協於天人，實賴萬里長江，畫而守之耳。今自喪亂以來，六十餘年，洛河邱墟，函夏蕭條，士民播流江表，已經數世。存者老子長孫，亡者邱隴成行，雖北風之思，感其素心，而目前之哀，實為交切。溫今此舉，試欲大覽終始，為國遠圖，而百姓震駭，同懷危懼，豈不以反舊之樂賒，而趨死之憂促哉！何者？植根江外數十年矣。一朝頓欲拔之，驅踧於窮荒之地，提挈萬里，逾險浮深，離墳墓，棄生業，田宅不可復售，舟師無從得依，舍安樂之國，適習亂之鄉，將頓僕道涂，漂溺江川，僅有達者，此仁者所宜哀矜，國家所宜深慮也。臣之愚見，以為且宜遣將帥有威名資實者，先鎮洛陽，掃平梁許。清一河南，運漕之路既通，開墾之積已豐，豺狼遠竄，中夏小康，然後可徐圖遷徙耳。奈何舍百勝之長理，舉天下而一擲哉？謹此疏聞，伏希睿鑒！<br>　　綽係晉初馮翊太守孫楚孫，表字興公，少慕高尚，嘗著《遂初賦》以見志。自此表為溫所聞，溫甚是不樂，特遣人傳語道：「致意興公，何不尋君《遂初賦》，乃來預人家國事呢。」時朝廷憂懼，將遣使止溫。揚州刺史王述道：「溫但欲虛聲威人，並非實事，朝廷亦何妨允許哩。」乃有詔復溫道：<br>　　在昔喪亂，忽涉五紀，戎狄肆暴，繼襲凶跡，眷言西顧，慨歎盈懷。如欲躬率三軍，蕩滌氛穢，廓清中畿，光復舊京，非忘身殉國，孰能若此？諸所處分，委之高算，但河洛邱墟，所營者廣，經始之勤，致勞懷也。<br>　　溫得詔後，果然不行，何必虛張聲勢！尋且議遷洛陽鍾簴。晉廷因述智足料溫，復命述答辭道：「永嘉不靖，暫都江左，方期蕩平區宇，旋軫舊京，萬一不克如期，亦當改遷園陵，不應先徙鍾簴。」這數語理直氣壯，又使溫無可置喙，只好罷議。全是無謂。<br>　　會燕將呂護攻洛，中箭受傷，退守小平津，瘡裂而死。他將段崇收兵北去，晉得解嚴。庾希自下邳還屯山陽，袁真自汝南還屯壽陽，這且待後再表。<br>　　且說涼州大將軍張瓘，恃功驕恣，陰蓄異圖。僕射宋混，素性忠直，為瓘所憚，瓘謀殺混及混弟澄，即廢主自立，乃徵兵數萬，會集姑臧。混詗悉瓘謀，遂與澄率壯士數十人，奄入南城，宣告諸營道：「張瓘謀逆，我兄弟奉太后令，速誅此賊。汝等助順有賞，從逆立誅。」各營兵聽到此言，立即趨附，得眾二千，隨混攻瓘。瓘出戰敗卻，混策馬追瓘，忽刺斜裡有一槊刺來，幾中腰下，虧得身穿堅甲，槊不能入。混將槊奪住，與他堅持，宋澄等復引兵擁上，那人料不可敵，棄槊返奔。混乘他轉身，用槊橫擊，那人站立不住，倒地成擒，訊明姓氏，叫做玄臚。臚係張瓘部下的勇士，既被擒住，餘眾皆投械乞降。瓘勢孤力盡，即與弟琚同時刎死。混夷瓘家族，聲罪安民。涼王玄靚，乃進混為驃騎大將軍，代瓘輔政。混勸玄靚去涼王號，復稱涼州牧。又召玄臚與語道：「卿前刺我，幸得不傷，今我輔政，卿可知懼否？」臚答道：「臚受瓘恩，彼時但知有瓘，不知有公，尚恨刺公未深，有何足懼？」混稱為義士，親為釋縛，優加待遇，臚始拜謝。<br>　　既而混罹重疾，不能起牀。玄靚及祖母馬氏，同往探視，且與語道：「將軍倘有不測，寡婦孤兒，將托誰人？可否以林宗繼任？」混答說道：「臣兒林宗，年尚幼弱，不堪重任，殿下若不棄臣家，臣弟澄尚可參政，但恐他材質迂緩，未足達權，還望殿下隨時策勵，才免誤事。」既知澄之迂緩，不宜推薦，且玄靚幼弱，能知策勵乃弟麼？及玄靚隨馬氏同歸，混復召誡子弟道：「我家受國厚恩，當以死報，慎勿挾勢驕人。」嗣見朝臣俱來問疾，又惟舉忠君愛國四字，一再勸勉，餘無他言，尋即歿世。路人聞喪，統皆揮涕。<br>　　玄靚即命澄為領軍將軍，使代兄任。才閱半年，偏有一右司馬張邕，惡澄專政，竟脅眾殺澄，並滅澄族。未始非夷瓘宗族之報。澄雖不及乃兄的賢明，惟驕恣卻不若張瓘，邕敢擅殺大臣，罪應立誅，乃玄靚反授邕為中護軍，使與叔父中領軍天錫，同掌國政，說來也有一種原因。玄靚祖母馬氏，本來是個淫婦班頭，前次曾與張祚私通，祚死後復傷岑寂，見邕身材雄偉，不亞張祚，復不禁暗暗動心。邕知情識意，樂得乘間湊奉，居然兩相情願，合成好事。此番擅殺宋澄，馬氏非不預聞，所以並未加罪，反令他代執政權。玄靚沖幼無知，一由馬氏作主，從此淫人得志，生殺自專，復為國患。天錫年未及壯，所結黨羽，亦多屬少年。有郭增劉肅二人，年皆止十八九，嘗為天錫腹心，因密白天錫道：「國家恐將復亂了。」天錫驚問何因？二人齊聲道：「今護軍出入，彷彿長寧，張祚封長寧侯見前。怎得不亂？」天錫道：「我亦早疑此人，未敢出口，今當如何處置？」肅答道：「何勿早除了他。」天錫道：「何人可使？」肅便自請效力。天錫道：「汝年太少，須更求臂助。」肅又道：「同僚趙白駒，頗有膽力，得他為助，便足誅邕。」天錫大喜，便召集壯士四百人，詰旦入朝。肅與白駒，當然隨入，正值邕在門下省，肅即拔刀斲邕，被邕閃過。白駒繼進，持刀亂斲。邕頗有勇力，跳躍盤旋，巧為趨避。嗣見壯士齊集，乃翻身逸去。天錫急與肅等馳入禁中，閉住禁門。才過須臾，即聞門外有呼噪聲，由天錫登屋俯望，見邕領著甲士數百，前來攻門，便憑高大呼道：「張邕凶逆，橫行不道，既滅宋氏，又欲傾覆我家，汝將士世為涼臣，何忍兵戈相向？我不怕死，實恐先人廢祀，不得不為除逆計。今我但欲取邕，他無所問，天地有靈，我不食言。」汝心亦未必可質天地。邕眾聞言，陸續散去。天錫即下屋開門，引眾出擊。邕只剩孤身，自知不能脫逃，遂引刃自殺。天錫悉誅邕黨，入見玄靚，備陳邕罪。玄靚便令天錫為冠軍大將軍，都督中外諸軍事，執掌朝政。天錫乃奉東晉正朔，改去建興年號，並遣使通好建康。晉授玄靚為大都督，領涼州刺史，護羌校尉，封西平公。<br>　　已而玄靚祖母馬氏，得病而死，該死久矣。因尊生母郭氏為太妃。郭氏以天錫權盛，與疏宗張欽等密謀，擬誅天錫，偏為天錫所聞，搜殺張欽，並引兵入宮，質問玄靚母子。玄靚大懼，情願讓位。天錫不應，悻悻趨出。劉肅已升任右將軍，便向天錫進言，勸他自立。天錫遂使肅等入弒玄靚，詐稱暴卒，年才十四，諡曰沖公；自稱大都督，大將軍，護羌校尉，涼州牧，西平嚴氏為太王太后，生母劉美人為太妃，且遣司馬綸騫奉表建康，請命乞封。小子有詩詠道：<br>　　世變紛紛太不平，亂臣賊子敢胡行。<br>　　江東氣運衰微久，誰奉天威仗鉞征？<br>　　欲知晉廷曾否給封，待至下回再表。<br><br>　　謝安放情山水，無心仕進，及弟萬被黜，即應溫召，可見當時之屢征不起，無非矯情，而益歎富貴誤人，非真高尚者，固不能擺脫名韁也。高崧戲言，可抵《北山移文》一篇，幸謝安聰敏過人，借溫干進，旋即辭溫告歸，不致連污逆名耳。彼桓溫之屢請遷洛，但騖虛聲，王述且能逆料之，固無待謝安也。涼州之亂，始之者張祚，終之者天錫，而實皆成於馬氏，不有馬氏之通祚，則祚不得廢耀靈，而張瓘之禍可免矣。不有馬氏之通邕，則邕不得殺宋澄，而天錫之亂可免矣。張氏世篤忠貞，而誤於一婦人之手，此尤物之所以萬不可近也。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>