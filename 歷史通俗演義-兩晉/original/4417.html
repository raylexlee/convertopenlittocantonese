<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第六十一回　慕容垂避禍奔秦　王景略統兵入洛</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十一回</br>　　慕容垂避禍奔秦　王景略統兵入洛</font></h4>
			　　卻說桓溫自枋頭奔歸，焚舟棄仗，喪失不資，但命毛虎生督東燕等四郡軍事，領東燕太守。溫從東燕出倉垣，鑿井而飲，沿途饑渴交乘，很覺困頓。那燕大都督慕容垂，卻未曾急追。諸將爭請追擊，垂與語道：「我並非不欲往追，但行軍須知緩急，不應輕動。今溫方引兵退去，必嚴兵斷後，我若驟然追擊，恐難得志，不如展緩一兩日，他見追兵未至，定當晝夜疾趨，速離我境，至離我已遠，力盡氣衰，然後我倍道往追，無慮不勝了。」如垂智謀仿佛似恪，故恪之推薦，確有特識。說著，乃親督精騎八千人，徐徐進行。溫果兼程疾馳，力行至七百里，總道是去敵已遙，可以無憂，乃安營休息。早有燕騎探知消息，向垂返報。垂遣范陽王德，率勁騎四千名，從間道抄至襄邑，埋伏東澗中，截溫去路，自引四千騎急進，直逼溫營。溫麾下尚有數萬人，只因連日奔波，不堪再戰，忽遇燕兵追到，頓時人人失色，個個驚心。溫也捏了一把冷汗，沒奈何出營廝殺。本來是我眾彼寡，盡可支持，無如眾無鬥志，見敵即怯，溫禁遏不住，只好且戰且走。行至東澗相近，驀聽得一聲胡哨，曠野中遍豎旗幟，引著許多鐵騎，截殺過來。晉軍統嚇得膽落，不暇辨視來兵多寡，只恨身上少生兩翅，無術騰空，不得已覓路四竄，你也走，我也逃，越想逃走，越是送死。燕兵前攔後逼，煞是厲害，見一個，殺一個，好似斲瓜切菜一般。好容易逃脫一半，已是二三萬人，斷送性命了。溫垂頭喪氣，還至譙郡，誰知又有一彪軍殺出，截住溫軍。溫慌忙挈著輕騎，拚命衝過，後隊被來兵攔殺，死傷又近萬人。好似曹操之戰赤壁。究竟來兵從何處殺到？原來是援燕的秦軍，統將叫作苟池。接應六十回。池得勝歸去，晉軍七零八落，回至姑孰，五萬人只剩得六七千了。<br>　　溫經此挫，自覺臉上無光，不得不設法分謗。適袁真自石門奔歸，溫遂說他擁兵觀望，貽誤餉源，以致糧盡喪師。當下拜表劾真，並把鄧遐亦牽連在內。晉廷憚溫如故，即免真為庶人，並奪遐官，遐得休便休，只袁真心下不服，也上表劾溫罪狀。好幾日不見復詔，真竟據住壽春，叛晉降燕，遣人詣鄴中求救。無罪遭誣，原是難受，但背主降虜，究屬不合。燕遣大鴻臚溫統，持冊拜真為征南大將軍，領揚州刺史，封宣城公。統在道病歿，免不得稽延使事，真望眼將穿，不得鄴中消息，又通使關中，向秦乞降去了。這真叫做朝摩燕闕，暮謁秦關。惟燕故兗州刺史孫元，前次起應溫軍。及溫軍敗還，元據武陽拒燕，燕使左衛將軍孟高，率兵討元。元戰敗遭擒，當然畢命。晉東燕太守毛虎生，在淮北站足不住，逾淮南歸，溫使虎生為淮南太守，鎮守歷陽，晉廷反遣侍中羅含，齎牛酒犒溫軍。又由會稽王昱，詣溫會議，再圖後舉。昱返都後，詔授溫世子熙為征虜將軍，領豫州刺史，敗不加誅，反給封賞，可怪不可怪呢！明是教猱升木。<br>　　且說燕將吳王垂，自襄邑還鄴，威名益振。太傅評向來忌垂，至此益甚，垂表列將士功賞，統被評抑置，無一照行。垂不免忿懟，入闕面請，與評爭論廷前。燕主暐不能裁決，燕臣又憚評威勢，不敢助垂，可憐垂舌敝唇焦，終無效果，反與評多結怨恨罷了，就中尚有一段情由，關係垂事。垂妃段氏，為燕太后可足渾氏所譖，冤死獄中。事見五十八回。垂格外悲悼，因娶段妃女弟為繼室。偏可足渾氏脅令出妻，硬把親妹長安君嫁垂。垂雖勉強遵命，心中很是不樂，名目上配合長安君，其實是心懷故劍，不及新歡，所以伉儷無情，看同陌路。這長安君遭夫白眼，怎能不上訴椒房？因此可足渾太后，時常恨垂。再加燕主暐新立一后，就是可足渾太后的姪女，姑姪變成婆媳，親上加親，聯同一氣，太后與垂有嫌，皇后自應表同情，宮幃裡面，交口毀謗，任你燕主暐如何英明，也未免聽信讒言，況暐原是個糊塗蟲，怎能不為所迷，太后可足渾氏，見暐亦嫉垂，遂召太傅評入議，將加垂罪，置諸死刑。獨不怕阿妹守寡麼？故太宰恪子楷，及垂舅蘭建，暐得秘謀，即往告垂道：「先發制人，後發為人制，今但除太傅評及樂安王臧，餘眾自無能為了。」垂慨然道：「骨肉相殘，自為亂首，我雖死，不忍出此！」二人乃退。越宿，又來告垂道：「內意已決，不如先發。」垂復答道：「如果不可彌縫，我寧可出奔他方，此外不敢與聞！」心術可取。二人復進說道：「就使出亡，也宜早行，等到禍機一髮，欲行亦無及了。」說畢自去。垂躊躇未決，在家悶坐，世子令尚未得知，但見垂有憂色，乃就前稟問道：「我父面帶愁容，莫非因主上庸弱，太傅猜疑，功高身危，因勞憂慮麼？」垂說道：「汝既能知吾心，可有良策否？」令答道：「主上方委政太傅，一旦禍發，必似迅雷，今欲保族全身，不失大義，莫若逃往龍城，遜辭謝罪，如古時周公居東，靜待主悟，再得還鄴，方為大幸；否則內撫燕代，外睦群夷，守險自固，亦不失為中策哩！」垂起語道：「汝言甚是，我計決了！」翌晨，即托詞遊獵，挈領諸子，微服出鄴，逕向龍城進發。行次邯鄲，不意少子麟背地逃還。垂素不愛麟，料知麟必走歸鄴中，告發隱情，乃亟令世子令斷後，自率左右前進。果然不到半日，西平公慕容疆率騎追來，幸虧追兵不多，由世子令在後截住，倒也不敢進逼。延至日暮，追騎漸退，令走與垂語道：「本欲保守東都，為自全計，今事機已泄，謀不及行，現聞秦王方延攬英豪，不如暫時往投，再作計較！」垂不甚願意，搖頭道：「我自有計，何必投秦！」當下散騎晦跡，仍向南山繞道還鄴，暫憩城外顯原陵。適有獵人數百騎，四面環集，垂進退兩難，倉皇失措，可巧獵鷹飛逸，眾騎追鷹四散，才得無虞。垂乃殺馬祭天，誓告從者。世子令又語垂道：「太傅評忌賢嫉能，不愜眾情，鄴中人士，莫不瞻望我父，若掩入城中，攻其無備，都人必欣然相應，定能唾手成功。事定以後，除害簡能，匡輔主上，既能安國，更足保家，這乃今日上計，決不可失，但教給兒數騎，便可措辦了。」策固甚佳。垂半晌才道：「似汝謀圖，事成原是大福，倘或不成，追悔何及。汝前勸我西入關中，今日事等燃眉，不如依汝前言，就此西奔罷！」遂潛召段夫人，與兄子楷，舅蘭建等，一同奔秦，只繼妃可足渾氏，即長安君。聽她居鄴，不與偕行。到了河陽，為津吏所阻，垂拔刀殺斃津吏，挈眾渡河，奔入關中。<br>　　秦王苻堅，方思圖燕，只憚慕容垂。驀有關吏入報，垂棄燕來奔，不禁大喜，急率吏郊迎。握手與語道：「天生俊傑，必相與共處，共成大功。今卿果前來依我，我當與卿共定天下，告成岱宗，然後還卿本邦，世封幽州，卿去國仍不失為孝，歸我亦不失為忠，豈非一舉兩善麼？」垂拜謝道：「遠方羈臣，得蒙收錄，已為萬幸，怎能有他望呢！」堅又接見慕容令慕容楷等，都稱為後起英雄，延入都城，優禮相待。關中士民，素慕垂名，交相傾慕，獨王猛入諫道：「慕容垂父子，譬如龍虎，若借彼風雲，必不可制，不如早除為是！」堅愕然道：「我方欲收攬英雄，肅清四海，奈何反殺降臣？況我已推誠相與，視同心腹，匹夫尚不食言，難道萬乘主反好欺人麼？」堅不肯殺垂，原是駕馭群雄之道，不得以後來叛去遽咎當時。堅遂令垂為冠軍將軍，封賓都侯。垂兄子楷，為積弩將軍，賞賜巨萬，待遇甚隆。<br>　　是時，秦與燕方敦和好，使節往來。燕散騎常侍郝晷，及給事黃門郎梁琛，相繼赴秦。晷與王猛有舊，彼此敘談，免不得將燕廷情事，約略告知。獨琛自尊國體，不肯輕泄一語。琛從兄弈，仕秦為尚書郎，秦特使他為招待員，延琛往寓私舍。無非欲探刺隱情。琛說道：「從前諸葛瑾為吳聘蜀，與諸葛亮本為兄弟，亮惟公朝相見，退不私面，我與兄跡等古人，應該效法前賢，怎敢擅留兄室呢？」弈乃如言返報，秦主堅又命弈過問燕事。琛答道：「今秦燕分據東西，兄弟並蒙榮寵，食祿忠君，各盡本職。琛欲言東國美政，恐非西國所樂聞，此外又非使臣所得妄言，兄來問我做甚！」好一個使臣。弈又復報聞。王猛勸堅留琛，堅留琛月餘，至慕容垂入秦，乃遣琛歸燕。<br>　　琛兼程回國，一入鄴城，便往見太傅慕容評，坐定即說道：「秦人日閱軍旅，聚糧陝東，無非意圖東略，必不能與我久和，今吳王又去歸秦，多一虎倀，太傅宜趕早籌備，勿墮敵謀！」評沈著臉道：「秦豈肯信我叛臣，自敗和好麼？」呆話。琛答道：「今二國分據中原，常思吞並，近來桓溫入寇，彼發兵來援，並非真心愛我，實借援我為名，探我虛實，我若有釁，彼豈遽忘本志麼？」評問秦王為何如人？琛說是英明善斷。評又問王猛如何？琛說是名不虛傳，評始終不信，冷笑作罷。琛再入告燕主暐，暐亦不以為然，琛復退告皇甫真，真疏請撥兵防邊，毋恃和議。暐乃召評入商，評囂然道：「秦國小力弱，當恃我為援，苻堅名為賢主，亦未必肯納叛臣，我何必無故自擾，反啟寇心！」暐隨口稱善。<br>　　已而秦遣黃門郎石越報聘，評反盛設供張，誇示富麗。尚書郎高泰，及太傅參軍劉靖，相偕語評說：「秦使言動目肆，居心可知，公宜示以兵威，或可折服彼意，今反示以奢侈，恐益使輕視了！」評仍然不從，泰遂謝病歸家。尚書左丞申紹，見燕政日紊，內由可足渾太后專政，外有太傅評等擅權，貪冒無厭，引用非才，不由的憂憤交並，因上書言事，極陳時弊。大略說是：<br>　　臣聞漢宣有言：「與朕共治天下者，其惟良二千石乎！」是以特重此選，必攬英才。今之守宰，率非其人，或武臣出自行伍，或貴戚生長綺絝，既不聞選舉之方，復不得黜陟之法，貪惰者無刑戮之懼，清修者無旌賞之勸，百姓困敝，侵昧無已，兵士逋逃，寇盜充斥，綱頹紀紊，莫相糾攝。且吏多政煩，由來常患，今之現戶，不過漢之一大郡，而備置百官，加之新立軍號，虛假名位，公私驅擾，人不聊生，是非並官省職，何由飭政安民？彼秦吳二虜，僭據一方，尚能任道捐情，肅諧偽郡，況大燕累聖重光，君臨四海，而可政治失修，取陵奸寇哉！鄰之有善，眾之所望，我之不修，眾之願也。秦吳狡猾，地居形勝，非惟守境而已，乃有吞噬之心。中州豐實，戶兼二寇，弓馬之勁，秦吳莫及，比者赴敵後機，兵不速濟何也？皆由賦法靡恒，役之非道，郡縣守宰，每於差調之際，無不捨置殷強，首先貧弱，行留俱窘，資贍無所，人懷嗟怨，遂致奔亡，進闕供國之饒，退離蠶桑之要。兵豈在多，貴於用命，宜嚴制軍務，精擇守宰，複習兵教戰，使偏伍有常，從戎之外，足營私業。父兄有陟岵之觀，子弟懷孔邇之顧，雖赴水火，何所不從？夫節儉省費，先王格言，去華敦實，哲後恒憲，故周公戒成王，以豐財為本，漢文以皂幃變俗，孝景宮人，弗過千餘，魏武寵賜，不盈十萬，薄葬不墳，儉以率下，所以割肌膚之惠，全百姓之力也。今後宮之女，四千有餘，僮僕廝役，過兼十倍，一日之費，價盈萬金，綺縠羅絝，歲增常額，戎器弗營，奢玩是務，帑藏空虛，軍士無賴，宰相王侯，迭尚侈麗，風靡之化，積習成俗，臥薪之諭，未足甚焉。宜罷浮華非要之役，峻定婚姻喪葬之條，禁絕奢靡浮煩之事，出傾宮之女，均農商之額，公卿以下，以四海為家，賞必當功，罰必當罪，如此則綱紀肅舉，公私兩遂。溫猛之首，可懸之白旗，秦吳二主，可禮之歸命，豈特保境安民而已哉！陛下若不遠追漢宗弋綈之風，近崇先帝補衣之美，臣恐頹風弊俗，亦且改變靡途，中興之歌，無以軫諸弦詠矣！更有請者，索虜什翼犍，疲病昏悖，雖乏貢御，無能為患，而勞兵遠戍，有損無益，不若移置並豫，控制兩河，重晉陽之戍，增南藩之兵，嚴戰守之備，衒千金之餌，蓄力待時，庶乎一舉而滅二寇，如其虔劉送死，俟入境而斷之，可使匹馬不返，非惟絕二國之窺窬，抑亦戡亂殄寇之要圖也。惟陛下覽焉！<br>　　這篇書牘，正是救燕的良策，偏燕主暐，毫不加省，反令他出守常山。且秦使來索前約，請割虎牢西境，見六十回。燕太傅評反語秦使道：「行人失辭，救患分災，係鄰國常理，奈何來索重賂呢？」看官試想！這秦王堅早思西略，只恨無隙可乘，一時不便興兵，此次燕人負約，正是師出有名，怎肯坐失機會！當下用王猛為輔國將軍，使率建威將軍梁成，洛州刺史鄧羌，率領步兵三萬，直壓洛陽。洛陽守將乃是燕洛州刺史武威王慕容築。見前回。他聞秦兵入境，當然集眾守城，只苦部兵寥寥，擋不住西來雄師，因急遣使至鄴，速請援兵。時值燕主暐建熙十年冬季，燕廷方準備過年，竟把洛陽事擱起。越年元旦，且援例慶賀，喜氣盈廷，那知洛陽已是萬急，警報日至，才遣樂安王臧，出兵援洛。是年燕亡，故特提敘燕歷，以醒眉目。慕容築苦守孤城，待援不至，已是焦急異常，適有敵書從城外射入，由軍吏拾起呈覽，因即展閱，內云：<br>　　我國家已塞成臯之險，杜盟津之路，大駕虎旅百萬，自軹關取鄴都。金墉窮戍，外無救援，城下之師，將軍所監，豈三千敝卒所能支乎？語云：識時務者為俊傑。吳王已導於前，將軍何不隨踵其後，否則孤城一破，玉石俱焚，願將軍圖之。<br>　　築閱書後，自思吳王垂尚且降秦，燕必危亡，不如依了敵書，出降秦軍，隨即復書請降。王猛陳兵城下，待築開城，築率眾出迎，由猛歡顏接見，麾兵入城，撫眾安民，不勞而定。當命偏將楊猛，往探路蹤，以便進取。楊猛行至石門，適值燕樂安王臧，引兵前來，急切無從趨避，手下又不過數百騎，如何抵敵？當被燕軍困住，活擒了去。臧遂築新樂，進屯滎陽，王猛得知消息，便遣梁成鄧羌，統眾往擊，大破臧軍，俘斬萬餘人。臧退保石門，梁鄧二將，乘勝進逼，相持經旬。因得王猛軍書，召他還洛，於是徐徐引退，羌在前，成在後。那樂安王臧，不知好歹，還道秦兵引退，樂得追趕。先鋒楊璩，又是個冒失鬼，策馬輕進，剛值梁成返軍待著，兜頭攔住，兩下交戰，才經數合，被成舒開猿臂，將楊璩一把抓來，擲諸地上，眼見由秦兵<img src=/mpf/v/VMQJL.BMP align=absmiddle border=0>去。成復驅兵轉殺，斬首至三千餘級，嚇得慕容臧伏鞍急逃，奔回石門，成始收兵還洛。王猛一一記功，留鄧羌居守金墉，自與梁成等退入關中。先是王猛出發時，引慕容令為參軍，使作嚮導，且至慕容垂處敘別。垂設宴餞行，猛且飲且語道：「今當遠別，君將何物贈我，使我睹物懷人？」垂莫名其妙，便解佩刀相贈。猛宴畢即行，慕容令當然隨去。及抵洛陽，猛卻召入帳下走卒，叫作金熙，密贈金帛，叫他詐充垂使，即將垂所贈佩刀，使他齎去給令，且囑使傳語，偽為垂詞道：「我父子奔入關中，無非為逃死起見。今王猛嫉人如仇，讒毀交至，秦王雖陽示厚善，隱情究不可知，若我父子仍不免一死，何如歸死首邱。近聞東朝已漸悔悟，主後相尤，我所以決計東歸，已經就道，汝跡速行為要！汝若不信，可視佩刀。」令未識猛計，且前時贈刀一事，亦未得聞，總道是來使可信，況金熙曾在垂處，充過役使，佩刀又非贗鼎，尚有何疑？當下遣還金熙，悄悄的奔出軍營，往投樂安王臧，猛即表令叛狀，垂聞報即走。到了藍田，被追騎趕著，不得已再回關中。秦王堅召垂入見，垂惶恐謝罪。堅怛然道：「卿家國失和，委身投朕，賢郎心不忘本，仍然返國，倒也不足深咎，不過燕已將亡，非賢郎所能使存，徒入虎口，有損無益。朕非暴主，也知父子兄弟，罪不相及，卿何必畏罪駭走呢？」垂拜謝而出。小子有詩譏王猛道：<br>　　楚材晉用亦何妨，但免忮求罔不臧。<br>　　盡說英雄王景略，如何作幻慣譸張！<br>　　慕容垂幸得免罪，慕容令能否脫禍，容至下回表明。<br><br>　　微子奔周而商亡，由餘奔秦而戎滅，伍胥奔吳而楚覆。自來豪傑出亡，甘為敵用，必致祖國淪胥，如慕容垂之奔秦，亦猶是也。燕之存亡，關係於垂之去留，垂去而燕尚能久存乎？本回特別敘明，志燕之所由亡也。況如梁琛皇甫真申紹等之進諫，而無一見用，內有妒后，外有貪相，雖欲不亡，不可得已。王猛以燕之背約，統兵入洛，理直氣壯，無慮不勝，但必以慕容垂父子，未可輕信，即勸秦王堅殺之，勸之不聽，又設種種詐謀以陷害之，是何褊窄若此！厥後垂興堅敗，乃堅驕盈之咎耳，豈不殺垂之咎哉！<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>