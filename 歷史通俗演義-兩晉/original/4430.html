<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第七十四回　智姚萇旋師驚噩夢　勇翟瑥斬將掃孱宗</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十四回</br>　　智姚萇旋師驚噩夢　勇翟瑥斬將掃孱宗</font></h4>
			　　卻說秦主苻登，自退屯胡空堡後，按兵不出。接應前回。後秦主姚萇，使弟碩德鎮守安定，分置秦州守宰，派從弟常戍隴城，邢奴戍冀城，姚詳戍略陽。秦益州牧楊定，出攻隴冀，陣斬姚常，並擒邢奴。姚詳大懼，即將略陽城棄去，奔往陰密。定遂自稱秦州牧，晉爵隴西王。秦主登方借定拒萇，不便斥責，只好許稱王號，且加定為左丞相上大將軍，都督中外諸軍事，領秦梁二州牧。一面進竇沖為大司馬，兼驃騎大將軍，都督隴東諸軍事，領雍州牧，楊璧為大將軍，領南秦益二州牧，約與共攻後秦。三人才略心術，俱難重任，登所用非人，宜其致敗。又敕並州刺史楊政，冀州刺史楊楷，各率部曲相會，再圖大舉。<br>　　姚萇遣將軍王破虜，略地秦州，為楊定所破，狼狽奔還。秦主登出攻鴦泉堡，由姚萇親自馳救，登亦引退。萇囑使東門將軍任甕等，致書與登，詐為內應，登得書後，即欲輕騎踐約。征東將軍雷惡地，在外將兵，得知此事，即馳入白登道：「姚萇多詐，怎可輕信？請三思後行！」登乃中止。嗣探得任甕詐降，懸門以待，乃驚語左右道：「雷征東料敵如神，若非彼言，我幾為豎子所欺了。」惡地因諫萇有功，亦未免語帶矜誇，偏登又陰懷猜忌，只恐他另生惡念，逐漸見疏。莫非因他以惡為名故致生忌，但好猜如此，何由御人？惡地果然疑懼，竟往降後秦，姚萇命惡地為鎮軍將軍。<br>　　既而秦鎮東將軍魏褐飛，自稱沖天王，號召氏胡部落，圍攻杏城。杏城為後秦安北將軍姚當成所守，便馳使報告姚萇，請速濟師。萇自引精兵千六百人，往援杏城，哪知降將惡地，又與褐飛相應，反攻李潤。鎮名在馮翊西。兩人會合攏來，眾至數萬，氏胡又相繼奔赴，絡繹不絕。萇固壘不戰，佯示怯弱，褐飛見萇兵弱少，意存輕藐，毫不加防，不意後面有萇兵掩入，立致驚溃。萇既分兵繞擊褐飛，自己在營中眺著，望見褐飛後營，塵頭擾亂，料知褐飛中計，便即驅兵殺出，直擊褐飛前營。褐飛前後受敵，嚇得手足無措，只好沒路的亂撞。偏偏冤家路狹，正與姚萇相值，再欲回頭返奔，已是不及，那好頭顱即被人取去了。褐飛有眾三萬人，死了一萬，降了一萬，逃去一萬，霎時間成為平地。杏城守將姚當成，出迎姚萇，萇命就營址間，每一柵孔，改植一樹，作為戰勝紀念。當成嫌營地太小，萇笑道：「我自結髮以來，與人交戰，從沒有這般奇捷。試想我軍不過千餘，能驟破三萬賊眾，可見營地以小為奇，如賊大營，有什麼用處哩！」說著，復命移兵往擊惡地。兵方啟行，惡地已前來謝罪，俯伏投誠。萇傳命宥免，令他隨歸長安，待遇如初。惡地首鼠兩端，實可殺卻。過了一年，馮翊人郭質，忽起兵應秦，移檄三輔，數萇過惡。三輔多貽書歸附，獨鄭縣人苟曜不從，聚眾數千，與質為敵。秦授質為馮翊太守，後秦授曜為豫州刺史。曜與質互相戰爭，質屢次失利，敗奔洛陽，後來苟曜為秦所誘，密約秦主登出兵，願為內應。胡人真多反復。登督兵赴約，竟至馬頭原，姚萇引眾逆戰，為登所敗，右將軍吳忠陣亡。姚碩德等拚命攔截，才得勉強收軍，不致大挫。萇令軍士飽食乾糧，再行進戰，碩德旁問道：「陛下每戰不勝，即有奇謀，今戰既失利，又欲進攻，果有何策？」萇答道：「登用兵遲緩，不識虛實，今輕兵直進，竟據我東首，這定是苟曜豎子，與他通謀，所以冒險前來；若再不與戰，日久勢增，禍更難測，故不如更與交鋒，使苟曜未得連合，登尚疑信參半，當可轉敗為勝，解散賊謀哩。」說畢，上馬督兵，進攻登營。登不防姚萇再至，倉皇接仗，士無鬥志，紛紛溃退，萇驅眾追殺一陣，斬獲無算，直至登奔往郿城，始命凱旋。諸將益佩服萇謀。嗣聞登復移攻安定，萇命太子興居守長安，自往拒登。臨行時囑興道：「苟曜好為奸變，他聞我北行，必來見汝，汝宜將他捕戮，免貽後患。」興唯唯受教。果然萇就道後，曜即入關見興，當被興喝令拿下，推出梟首，然後報達姚萇。萇聞苟曜已死，安心前行。至安定城東，見登引眾來前，立即麾眾與鬥，把登擊退。萇入城犒軍，宴集將佐，諸將進言道：「今日魏武王尚存，萇諡兄襄為魏武王見七十二回。必不令此賊久盛，陛下但務拒守，不願進擊，所以養寇到今，尚未蕩平呢。」萇微哂道：「我原是不及亡兄，約算起來，共有四種。我兄身長八尺五寸，臂垂過膝，人一望見，便覺生畏，這是我第一種不及處；我兄與天下爭衡，雖遇十萬雄師，毫不畏縮，當先直進，橫厲無前，這是我第二種不及處；我兄談古知今，講論道藝，善遇英雄，廣羅俊異，這是我第三種不及處；我兄董率大眾，履險如夷，上下咸服，人人願盡死力，這是我第四種不及處。我事事不及亡兄，尚得建立功業，策任群賢，無非靠了一些智略，稍得過人一籌。苻登窮寇，將來總要覆亡，何必急速求功，反致敗事哩！」於是群下咸稱萬歲。越日萇復下書，令諸鎮各置學官，不得偶廢，考試優劣，量才擢敘。會秦驃騎將軍沒奕於，率戶六千，來降姚萇，萇授沒奕於為車騎將軍，封高平公。<br>　　既而萇遇重疾，因遣弟碩德鎮李潤，僕射尹緯守長安，亟召太子興馳詣行營。那秦主苻登，方立昭儀李氏為繼后，連日慶宴，聞得姚萇有病，不禁大喜，便欲乘機往攻，厲兵秣馬，特向苻堅神主前禱告道：<br>　　曾孫登自受任執戈，幾將一紀，未嘗不上天錫佑，皇鑒垂矜，所在必克，賊旅冰摧。今由太皇帝之靈，降災疢於逆羌，以形類推之，丑虜必將不振。登當因其隕斃，順行天誅，拯復梓宮，謝罪清廟。神祖有靈，實式憑之！<br>　　禱畢，復大赦境內，加百僚位秩各二等，遂督兵出行，進逼安定。去城只九十餘里，忽由偵騎入報道：「姚萇已引兵出城，想是前來迎戰了。」登驚詫道：「敢是萇已病癒了麼？」隨即帶領輕騎，自往覘萇。行至中途，又有探馬來報道：「姚萇已遣將姚熙隆，從間道繞出，攻我大營去了。」登又恐大營有失，勒馬回營，望見距營數里，果有敵軍扎住，因天色已晚，不欲往攻，但命部眾戒嚴，枕戈夜宿，好容易過了一宵，差幸夜間無事，黎明即起，正在營中早餐，忽有邏騎入告道：「賊營都空空洞洞，不知所向了！」登大驚道：「這是何人？去令我不知，來令我不覺，人人說他將死，他偏又來出現，我與此羌同時，真是不幸極了！」遂引兵徐退，途次亦嚴勒部伍，井井不紊，才得安然還雍。究竟姚萇用何計策，得退登軍。原來登出兵時，萇病小愈，他不欲與登劇戰，所以想出了一條疑兵計，詭去詭來，使登無從測摸。等到登退兵還雍，他本已繞出登前，伏兵待著。及見登行列整齊，料不可犯，也樂得讓他過去，自還安定罷了。確是狡猾。<br>　　秦雍州牧竇沖，已進任右丞相，沖徙屯華陰，被晉河南太守楊佺期擊走，他尚矜才使氣，上書登前，自請加封天水王。是由楊定為王引使出來。登偏不許，沖竟僭稱秦王，改年元光。登聞報大怒，即引兵攻沖。厚楊定而薄竇沖，登實不公。沖情急生變，遂向後秦乞降，請發援師。姚萇欲力疾赴救，尹緯進言道：「太子純厚有聲，惟將略未曾著聞，可遣令代征，使示威武，也是固本的要著哩。」萇乃召興入囑道：「聞沖兵現屯野人堡，汝若趨救，必有一場惡戰，勝負未可逆料，不若逕攻胡空堡，使苻登撤圍還援，那時沖圍自解，汝亦可全軍引還了。」興受計而去，行抵胡空堡，登果還救，興遵著父命，不與交戰，便即退歸。<br>　　萇因久病未痊，命興先還長安，自引從臣繼發。到了新支堡，夜宿驛中，朦朧中見一金甲皇帝，領著數多將士毀門進來，仔細一瞧，那皇帝不是別人，正是秦王苻堅。當下駭懼欲奔，回頭急望，恍惚見有宮門開著，便踉蹌跑入。可巧有宮人出來，便向他們呼救，宮人手中，各有長矛持著，應聲拒敵，爭把手中矛擲去，不意敵兵未曾擊倒，自己的腎囊上，反被擲中一矛，頓致痛徹肺腑。更可恨的是敵兵嘩笑，拍掌歡語道：「正中死處，正中死處！」那時又痛又憤，咬著牙根，將矛拔去。矛才拔出，血即狂流，越覺痛不可耐，一聲號呼，竟致驚悟，才知是一魘夢。心虛易致鬼揶揄。挑燈審視，既沒有甚麼皇帝，又沒有甚麼將士，不過腎囊上卻是有些暴痛，卸裳俯視，略略紅腫，也不知是何病症。挨至天明，腫勢又添了一半，便召醫官入視，醫官就病論病，無非說是疝氣等類，外敷內治，全不見效，只覺得囊脹難忍，令醫用針刺治。醫官不得已如言施針，竟致血出不止，彷彿似夢，萇痛極致暈，不省人事。好容易灌救得活，仍是神志不清，狂言譫語，或云臣萇該死；或云殺死陛下，實為兄襄，並非臣罪，幸勿枉臣！半真半假，死且欺人。從官見萇病亟，不便逗留，只得將萇舁置車中，使他臥著，匆匆還入長安。萇偶覺清醒，便召太尉姚旻，尚書左僕射尹緯，右僕射姚晃，尚書狄伯支等，受遺輔政，且囑太子興道：「受遺諸公，統是我患難至交，如有人無端誣毀，慎勿輕信！汝能撫骨肉以仁，接大臣以禮，待物以信，字民以恩，四德具備，自可永年，我雖死無憂！」言畢即逝，時年六十有四，在位八年。<br>　　興恐內外有變，秘不發喪，急調叔父緒鎮安定，碩德鎮陰密，召弟崇還鎮長安。碩德部下諸將佐，各進白碩德道：「公威名素振，部曲最強，今聞故主已終，新君甫繼，恐不免與公相猜，公不若逕赴秦州，觀望時勢，自作良圖，免貽後戚。」碩德怫然道：「太子志度寬明，必無疑阻。今苻登未滅，即自尋干戈，是蹈三國時二袁覆轍，袁謐袁尚。徒取滅亡，我寧死不願出此呢！」隨即啟行至長安，與興相見，興優待如常，遣令赴鎮。一面自稱大將軍，授尹緯為長史，狄伯支為司馬，部署將士，嚴備苻登。<br>　　登屢使偵騎覘視，探得姚萇死耗，當即還報，登欣然道：「姚興小兒，怎能敵我，但折杖以笞，便足使他屈服了。」夜郎自大。遂驅眾盡出，但留弟安成王廣守南安，太子崇守胡空堡，自督兵逕向關中。復遣使拜金城王乞伏乾歸為河南王，領秦梁益涼沙五州牧，並加九錫。這乞伏乾歸，就是乞伏國仁弟。國仁嘗受苻登封爵，稱苑川王，見七十二回。逾年即歿，子公府尚在幼年，部眾謂宜立長君，因推乾歸為大將軍大單于，改元太初，徙居金城。且向秦報聞，秦遣使冊封乾歸為金城王。乾歸雄武英杰，不亞乃兄，征服附近部落，威振邊陲。立妻邊氏為王后，用出連乞都為丞相，悌眷為御史大夫，也是一個小朝廷制度。苻登欲規取長安，所以加封乾歸，聯為聲援，自引兵急進，從六陌趨廢橋。後秦始平太守姚詳，據住馬嵬堡，堵截登軍。姚興恐詳不能御，特遣長史尹緯，率兵助詳。緯逕至廢橋拒登，登爭水不得，兵多渴死，遂麾眾攻緯。緯正欲與戰，忽見狄伯支馳至，傳達興命，教他持重，不可輕戰。緯勃然道：「先帝升遐，人情震懼，今不思奮力殲寇，乃使逆豎壓境，日久變生，大事去了！緯情願死爭，不敢聞命！」說罷，便麾眾出戰，一當十，十當百，竟將登眾殺敗，追奔數里，斬馘甚多。<br>　　是夜，登竟溃歸，緯乃旋師奏功。興始為父發喪，舉哀成服，命在槐里築壇，嗣即帝位，大赦境內，改元皇初。尋由長安至安定，調集人馬，再擊苻登。登敗回南安，不料弟廣與子崇，都因聞敗心驚，棄戍遠竄，轉令登窮無所歸，沒奈何奔至平涼，收集溃卒，走入馬毛山。驀聞姚興又率眾來攻，自思眾心攜散，不能再戰，乃亟遣子崇馳詣金城，向乞伏乾歸處求援，並進封乾歸為梁王，願將妹東平長公主嫁與乾歸。乾歸乃遣前將軍乞伏益州，冠軍翟瑥，分領騎兵二萬，往救苻登。登聞援兵將至，出山探望，遙見山南有大兵馳到，正道是援兵前來，便即踴躍歡迎。待至兩下遇著，才覺叫苦不迭，原來不是援兵，乃是姚興進襲的潛師。那時退避不遑，只好與他交戰，不到半時，部眾一半傷斃，一半逃去，單剩登一人一馬，返身亂跑，被興兵快馬追及，你矛我槊，戳死馬下。總計登在位九年，大限五十二歲。<br>　　登子崇竄至湟中，得悉乃父死耗，還想據位稱尊，草草登極，改元延初，再遣人至乾歸處乞師。時乞伏益州等不及援登，中道折回，報明苻登戰死情狀，乾歸即變易初心，逐回崇使。崇孤立無助，自知艱危，乃走依隴西王楊定。定聞乾歸不肯發兵，投袂而起，召集步騎二萬人，與崇共攻乾歸。乾歸得報，顧語諸將道：「楊定勇虐聚眾，窮兵逞慾，我看他此次前來，乃是惡貫已盈，徒自取死。天方授我，此機正不可錯過呢！」乃遣涼州牧乞伏軻殫、秦州牧乞伏益州、立義將軍詰歸等，出拒楊定。<br>　　益州為乾歸弟，素稱驍勇，先驅急進，馳至平川，正值楊定麾兵進來。益州兵少，楊定兵多，畢竟雙拳不敵四手，被定殺敗，奪路奔回。軻殫詰歸，亦引眾退還，獨冠軍翟瑥，趨入軻殫營中，仗劍進言道：「我王具神武英姿，開基隴右，東征西討，無不席捲，所以威振秦梁，聲光巴漢，將軍身膺重寄，位重維城，理應宣力致命，保安家國，秦州雖敗，二軍猶全，奈何不思赴救，便即返奔，將軍自思，尚有甚麼面目，敢見我王呢？瑥雖不才，願為國效死！」可謂壯士。軻殫聽了，不禁懷慚，便向瑥謝過道：「我所以未赴秦州，正恐眾心搖動，未肯向前，今如將軍所言，已知眾憤，且敗不相救，當坐軍罰，我難道敢自偷生，徒取罪戾麼！」說著，即命瑥為先鋒，自率騎兵繼進；且遣人分報益州詰歸。益州詰歸，也勒眾再進，夾攻楊定。定恃勝無備，陡遇三路殺來，竟至無法抵擋。主將慌忙，眾愈駭散，那翟瑥舞著大刀，左斬右劈，如入無人之境。定尚思攔阻，不防瑥已至馬前，砉的一聲，頭竟落地。就是秦嗣主崇，亦不及奔逃，致為敵軍所殺。秦自苻健僭號，傳至苻崇，合計六主，共四十四年而亡。小子有詩歎道：<br>　　善敗不亡善戰亡，苻秦一代費評章。<br>　　壽春六陌重尋轍，禍始佳兵終不祥。<br>　　苻氏已亡，乾歸並有隴西巴蜀諸地，遂增置官屬，張示聲威，欲知他一切詳情，待至下回再敘。<br><br>　　五胡十六國中，苻秦最盛，而衰敗亦最速。苻堅以淝水之敗，便至不振，卒死姚秦之手。苻登以廢橋之敗，即無所歸，仍為姚氏所殺，而苻崇更不足道焉。即是以觀，可見姚萇之夢見苻堅，並非堅之真能為祟，不過萇私心負疚，恐遭冥譴，迨至病危神散，乃有此夢魂之可怖耳。不然，堅能禍萇，寧獨不能自保子孫耶？惟堅之得國，由於篡弒，故其後卒不得令終；萇雖叛堅，而為兄復仇，猶有可說，其得保首領以歿，蓋於僥倖之中，有理數存焉。誰謂亂世之必無天理哉！<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>