<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第二十回　戰陽平苟晞破賊壘　佐瑯琊王導集名流</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　戰陽平苟晞破賊壘　佐瑯琊王導集名流</font></h4>
			　　卻說新安殺顒的武夫，似盜非盜，實是由許昌將軍梁臣，領著健卒數百名，扮做強盜模樣，截路殺顒。許昌鎮帥，是太傅越弟模，梁臣為許昌將，當然為模所遣。模殺顒後，就加封南陽王，可知主動力出越一人，自無疑義。前冀州刺史溫羨，已起為中書監，得進官司徒，尚書僕射王衍，升授司空。羨與衍均見十八回。待惠帝安葬太陽陵，已是臘殘春至，元日由懷帝御殿受朝，改元永嘉，頒詔大赦，除三族刑。族誅本是虐政，但懷帝詔令革除，亦特別施仁，乃是太傅越所陳請，就中也有一段原因。自從清河王覃，不得入嗣，仍然退居外邸，覃舅吏部郎周穆與妹夫御史中丞諸葛玫，尚欲立覃，共向越進言道：「今上得為太弟，全出張方私意，不洽眾情。清河王本為太子，無端見廢，先帝暴崩，多疑太弟，公何不效伊霍盛事，安寧社稷呢？」語尚未終，越不禁瞋目道：「大位已定，汝等尚敢亂言？罪當斬首！」兩人嚇得魂不附體，還想哀詞辯訴，偏越毫不容情，即命左右驅出兩人，賞他兩刀。穆與玫貿然進言，真是該死，但越未嘗拷問，便即處斬，隱情亦可知了。穆為越姑子，本應援大逆不道的故例，罪及三族，越總算法外行仁，表稱玫穆世家，身外不應連坐，且因此請除三族舊刑。於是懷帝得下此詔，名為仁政，仍然由太傅越暗中營私呢。<br>　　越又請追復廢太后楊氏尊號，依禮改葬，諡為武悼。懷帝年二十四，尚無子嗣，越因清河王未絕眾望，不能無慮，乃倡議建立儲君，即以清河王弟詮為太子。詮曾受封豫章王，尚在髫齡，越主張立詮，也是一番調停的苦心。懷帝踐阼未久，不得不勉從越議，但因立儲一事，免不得心下怏怏，乃援武帝舊制，聽政東堂，每日朝見百官，輒留意庶政，勤諮不倦。黃門侍郎傅宣，歎為復見武帝盛事。怎曉得懷帝隱衷，是欲親攬萬機，免得軍國大權，常落越手，越亦暗中窺透，自願就藩。一再奉表，得邀俞允，許以原官出鎮許昌，即調南陽王模為征西大將軍，都督秦雍梁益四州軍事，鎮守長安。改封東燕王騰為新蔡王，都督司冀二州軍事，乃居鄴中。騰前鎮並州，屢遇饑年，又嘗為漢劉淵部眾所掠，自劉琨出刺並州，移騰鎮鄴。騰喜出望外，不待琨至，便即東下。吏民萬餘人，統隨騰就食冀州，號為乞活，所遺人口，不滿二萬家，寇賊縱橫，道路梗塞。騰移鎮鄴中，琨出刺並州，均見前回。琨至上黨，探得前途多阻，乃募兵得五百人，且鬥且前，得至晉陽。晉陽境內，也是蕭條不堪，經琨撫循勞徠，流民漸集，才得粗安。騰至鄴城，總道是出險入夷，可以無恐，那知汲桑石勒，復來相擾，好好一條性命，被兩寇催索了去。人有旦夕禍福。<br>　　桑自公師藩敗沒，仍逃入牧馬苑中，勒亦相隨未散，回應前回。兩人仍糾集亡命，劫掠郡縣，桑自稱大將軍，署勒為討虜將軍，又聲言為成都王報仇，轉戰至鄴。騰倉猝聞警，亟調頓邱太守馮嵩，移守魏郡，堵禦寇盜。嵩出兵迎擊，禁不住寇勢凶橫，竟至敗績。石勒為桑前鋒，長驅至鄴，騰素來慳吝，更因鄴中府庫空虛，格外鄙嗇，待遇軍士，務從剋扣，部下皆有怨言。至石勒兵至城下，不得已犒賜將士，促令守城。但每人不過給米數升，帛數尺，將士未愜所望，當然不願盡力，一哄而散。死不放鬆，亦何愚蠢。騰支撐不住，輕騎出奔。桑將李豐，窺悉騰蹤，從後追躡，約至數十里外，與騰相及。騰無可逃生，只得拔出佩刀，撥馬交戰，才經數合，被李豐刺中要害，跌落馬下。從吏或死或逃，一個不留。豐斬了騰首，返報汲桑。桑與石勒已入鄴城，放火殺人，無惡不作。鄴宮室盡被毀去，煙燄蔽霄，旬日不滅。復發出成都王穎棺木，載諸車上，呼嘯而去。再從南津渡河，將擊兗州。太傅越得知消息，飛調兗州刺史苟晞，及將軍王贊等，往討桑勒。兩下裡相遇陽平，卻是旗鼓相當，大小三十餘戰，互有殺傷，歷久未決。太傅越乃出屯官渡，為晞聲援，晞頗善用兵，見桑與勒銳氣未衰，連戰不下，索性不與交鋒，固壘自守，以逸待勞。流寇最怕此策，既不得進，又不得退，坐至糧盡卒疲，各有散志。晞連日坐守，任令挑戰，不發一兵，及見寇壘懈弛，始督軍殺出，連破桑營，毀去八壘，斃賊萬餘。桑與勒收拾餘眾，渡河北走，又被冀州刺史丁紹，邀擊赤橋，殺死無數。桑奔還馬牧，勒逃往樂平。桑與勒從此分途。太傅越連接捷報，方還屯許昌，加丁紹為寧北將軍，監督冀州軍事，仍檄苟晞還鎮兗州，加官撫軍將軍，都督青兗軍事。王贊亦從優加賞，不消細述。惟東平王楙，前經劉琨田徽等出兵，怯走還鎮，不敢與苟晞相抗，又經越調還洛陽，在京就第，懷帝即位，改封為竟陵王，拜光祿大夫，也不過循例議敘，不假事機，所以晞久鎮兗州，訓練士卒，累戰不疲，威名稱盛。敘入東平王，找足十八回文字。汲桑逃回牧苑後，乞活人田甄田蘭等，聚眾同仇，為騰報怨，入攻馬牧。桑不能拒，竄往樂陵，被甄蘭等追上殺死，且將成都王穎遺棺，投入眢井中。枯骨尚遭此劫，生前何可不仁？嗣經穎舊日僚佐，再為收瘞及東萊王蕤子遵，奉懷帝詔，繼承穎祀，乃得遷葬洛陽。東萊王蕤，係齊王攸子。<br>　　獨石勒自樂平還鄉，正值胡部大張㔨督等，入據上黨，胡人呼部長為部大，姓張名㔨督。遂趨往求見。㔨督本無智略，徒靠著一身蠻力，做了頭目，勒能言善辯，見了㔨督，說出一番絕大的議論，頓使㔨督心服，惟命是從。原來勒欲往投劉淵，因恐孑身奔往，轉為所輕，乃特向㔨督游說，勸令歸漢。見面時先恭維數語，引起㔨督歡心，旋即迎機引入道：「劉單于舉兵擊晉，所向無敵，獨部大拒絕不從，如果得長久獨立，原是最佳，但究竟有此能力否？」㔨督沈吟道：「這卻不能。」勒又道：「部大自思，不能獨立，何不早附劉單於？倘遲延不決，部下或受單于賞募，叛了部大，自往趨附，反恐不妙。」㔨督瞿然道：「當如君言。」說著，即令部眾守候上黨，自與勒謁劉淵。淵正招致梟桀，當然延納，授勒為輔漢軍，封平晉王，命㔨督為親漢王，使勒至上黨召入胡人，即歸勒統帶，作為親軍。烏桓長伏利度，有眾二千，出沒樂平。淵嘗遣人招徠，屢為所拒。勒卻為淵設策，佯與淵忤，出奔伏利度。伏利度大喜，與勒結為弟兄，使勒率眾回掠，勇敢絕倫，眾皆畏服。勒復買動眾心，益得眾歡，遂返報伏利度。伏利度出帳迎勒，被勒握住兩手，呼令部眾將他縛住，且遍語眾人道：「今欲起大事，我與伏利度，何人配做主帥？」大眾願推勒為主。勒即笑顧伏利度道：「眾願奉我，我尚不能自立，只好往從劉大單于，試問兄究有何恃，能反抗劉單于呢？」伏利度已被勒縛住，且思自己果不及勒，乃願從勒教。勒遂親為釋縛，並為道歉，使伏利度死心塌地，始從勒歸漢。勒弄伏利度如小兒，確是有些智術。劉淵大喜，復加勒都督山東征討諸軍事，並將伏利度舊有部眾，統付勒節制調遣。勒遂得如虎生翼，不可複製了。<br>　　話分兩頭，且說偽楚公陳敏，佔據江左，已歷年餘，刑政無章，民不堪命，又縱令子弟行兇，不加督責。顧榮等引以為憂，常欲圖敏。適廬江內史華譚，遺榮等密書，且諷且嘲，略云：<br>　　陳敏盜據吳會，命危朝露，諸君或剖符名郡，或列為近臣，而更辱身奸人之朝，降節叛逆之黨，不亦羞乎？吳武烈孫堅。父子，皆以英杰之才，繼承大業，今以陳敏凶狡，七弟頑穴，欲躡桓王孫策。之高蹤，蹈大皇之絕軌，遠度諸賢，猶當未許也。皇輿東返，俊彥盈朝，將舉六師以清建業，即金陵。諸賢何顏復見中州之士耶？幸諸賢圖之！榮得書，且愧且奮，因即密遣使人，往約征東大將軍劉准，使發兵臨江，自為內應，剪髮明信。准乃遣揚州刺史劉機，出向歷陽，領兵討敏。敏亟召榮入議，榮答道：「公弟廣武將軍昶，歷陽太守宏，均有智力，若使昶出屯烏江，宏出屯牛渚，據守要害，雖有強敵十萬，也不敢入窺了。」敏即依榮議，分兵與二弟昶宏，令他去迄。尚有弟處在敏側，待榮退出，便密語敏道：「弟恐榮不懷好意，欲遣開我等兄弟，使彼得居中行事，一或生變，患且不測，不如先殺榮等為是。」敏瞋目道：「榮係江東名士，相從年餘，並未聞有異志，今遣我二弟，正恐別人未必可恃，故有此議，汝奈何叫我殺榮？榮一冤死，士皆離心，我兄弟尚得生活麼？」殺榮原未必能生，不殺榮，愈覺速死。昶司馬錢廣與周圯同為安豐人民，圯因遞與密緘，勸令殺昶，協圖反正。廣復稱如命，待昶至中途安營，熟睡帳中，即持刀突入，把昶刺死，即將昶首持示大眾，謂已受密詔誅逆，如敢抗旨，夷及三族。眾唯唯從命，遂由廣勒兵回來，駐紮朱雀橋南，傳檄討敏。<br>　　敏聞廣殺昶為變，驚惶得很，便遣甘卓拒廣，所有堅甲精兵，盡付卓帶去。顧榮恐敏動疑，忙馳入白敏道：「廣為大逆，義當速討，但恐城內或有廣黨，意外構變，所以榮特來衛公。」敏愕然道：「卿當四出鎮衛，怎得就我？」榮乃辭出，竟往說甘卓道：「江東事如果有成，我等理應努力，但看今日情勢，可得望成功否？敏本庸才，政令反覆，計畫不一，子弟又各極驕矜，不敗何待？我等尚安然受他偽命，與彼同盡？使江西諸軍，函首送洛，指為逆賊顧榮甘卓首級，這豈非萬世奇辱麼？請君三思後行！」卓躊躇道：「我本意原不願出此，只因女為敏媳，墮入詭計，勉強相從，今若背敏，未始不是正理，只我女不免慘死了。」榮慨然道：「以一女害三族，智士不為，且今日何嘗不可救女呢？」卓造膝問計，榮與附耳數言，卓乃轉憂為喜，俟榮退去，即出至朱雀橋，與廣對壘，詰旦偽稱有疾，高臥不起，亟遣使報敏，令女出視。敏尚不知有詐，竟遣卓女往省。卓得見愛女，麾兵渡橋，將橋拆斷，與廣合兵，並把北岸船隻，一古腦兒撐至南岸。於是顧榮周圯及丹陽太守紀瞻等，統與甘卓錢廣，聯合一氣，同聲討敏。敏聞報大懼，沒奈何召集親兵，得萬五千人，出城御卓。兩軍隔水列陣，卓遙語敏軍道：「本欲與汝等同事陳公，奈顧丹陽周安豐等名士，已皆變志，我亦不能支持，汝等亦宜早思變計。」敏眾聞言，尚是狐疑未決，俄見顧榮躍馬而出，攬轡遙語道：「陳敏為逆，上干天怒，今新主當朝，派兵來討，早晚將至，我等亦受密詔討逆，汝等何嘗不去，難道自甘滅族麼？」說著，將手中所執的白羽扇，向敵一麾，敵眾嘩散，只剩下陳處一人，餘皆溃去。一扇賢於十萬軍。敏亦只好回頭北走，處隨後同奔。顧榮復把白羽扇向後一招，部眾即下舟渡江，登岸追敏。行不數里，便將敏兄弟擒住，解回建業。榮與甘卓等人，已盡入建業城，當即將敏兄弟處斬。敏長歎道：「諸人誤我，致有今日！」還要怨人。又顧弟處道：「我負卿，卿不負我。」就使聽了弟言，亦未必不致死。霎時間雙首盡落，昆季歸陰，所有敏弟及子，一並捕誅。只卓女不免守孀。<br>　　是時，征東大將軍劉准，已經調任，繼任為平東將軍周馥。建業諸軍，函著敏首，送交馥處，馥又傳敏首至京師。有詔敘討逆功，征顧榮為侍中，紀瞻為尚書郎太傅，太傅越辟周圯為參軍。榮等奉命北行，到了徐州，聞北方未靖，仍復折回，朝廷特派瑯琊王睿為安東將軍，都督揚州諸軍事，使鎮建業。睿由下邳啟行，仍用王導為司馬，同至江東，每事必嚮導咨謀，非常親信。導勸睿優禮名賢，收攬豪俊，睿當然依從。但睿尚無重望，為吳人所輕，所以睿雖加意旁求，總覺乏人應命。導為睿設策，從睿臨江觀禊，睿但乘肩輿，導與掾屬，皆跨著駿馬，安轡徐行。吳中人士，望見儀從雍容，始知睿真心愛士，相率稱揚。可巧顧榮紀瞻等，亦在江乘修禊，得睹豐采，也覺傾心，不由的望塵下拜。睿下輿答禮，毫無驕容，益令榮等悅服。及睿已回城，導因語睿道：「吳中物望，莫如顧榮賀循，宜首先汲引，維繫人心，二人肯來，外此無慮不至了。」睿乃使導往聘循榮。循榮各歡喜應命，隨導見睿。睿起座相迎，慇懃款接，立授循為吳國內史，榮為軍司，兼散騎常侍，所有軍府政事，無不與謀。榮與循轉相薦引，名流踵至。紀瞻入為軍祭酒，周圯進為倉曹屬，外如濟陰人卞壺，為從事中郎，瑯琊人劉超為舍人，吳人張闓及魯人孔衍，並為參軍，端的是英才濟濟，會聚一堂。吳中幕府，於斯為盛。為政在人，觀此益信。睿頗好酒，或致廢事。導婉言進規，睿即引觴覆地，不復再飲。導又嘗語睿道：「謙以接士，儉以足用，清靜為政，撫綏新舊，這便是創成大業的根本呢。」睿一一依議，見諸施行。果然吳會風靡，一體歸誠。相傳睿初生時，神光滿室，戶牖盡明，及年漸長成，日角上忽生長毫，皚白有光，隆準龍顏，目有精彩，顧盼燁然。十五歲嗣父覲遺封，得為瑯琊王，侍中嵇紹，見睿狀貌，便語人道：「瑯琊王毛骨非常，前途難量，當不至終身為臣，就是天子儀表，亦不過如是罷了。」既而太妃夏侯氏，病歿瑯琊，睿表請奔喪，葬畢還鎮，加封鎮東大將軍，開府儀同三司。<br>　　惟尚有一條異聞，載諸稗史，流傳今古，當非盡誣。睿名為覲子，實為小吏牛金所生。覲妃夏侯氏，貌賽王嬙，性同夏姬，因小吏牛金入值，見是美貌少年，就與他眉挑目逗，竟成苟合，未幾即身懷六甲，產下一男，覲頗有所疑，因愛妃貌美，生子又有異征，遂含忍不發，認為己子。從前司馬懿執政時候，聞玄石圖記中，有牛繼馬後的讖文，嘗隱忌牛氏，把將校牛金鴆死。哪知後來復出一牛金與他孫婦勾引成奸，居然生下一睿，為司馬氏後繼，保住江東半壁，即位稱帝，號為中興，這大約是天數已定，人事難逃，憑你司馬懿足智多謀，也不能顧及子孫，防閒終古呢。我說還是司馬氏幸運，別人替他生子，多傳了百餘年。小子有詩詠道：<br>　　中冓遺聞不可詳，但留一脈保殘疆。<br>　　若非當日牛金力，懷愍沈淪晉已亡。<br>　　江東得睿鎮守，差幸少安，惟江東以外，亂勢方熾，不可收拾，欲知詳情，試看下回接敘。<br><br>　　東嬴公騰，借兄之力，晉受王封，且調鎮鄴中，得避胡寇，可謂躊躇滿志，不意有汲桑石勒之乘其後，攻鄴而追戕之。塞翁得馬，安知非禍？騰亦猶是耳。苟晞用深溝固壘之謀，卒敗桑勒，桑竄死而勒北走，奔降劉淵，天不祚晉，欲留一癰以為晉患，此勒之所以終得逃生也。彼陳敏之盜據江東，智不若勒，乃欲收攬名士，而卒為名士所傾，夫豈名士之無良？正以見名士之有識耳。況瑯琊王睿，移鎮建業，得王導之忠告，招名士而禮用之。卒以成中興之業，名士之有益於國，豈淺鮮哉？本回於瑯琊王事，特別從詳，正為後來中興寫照，不用賢則亡，削何可得，子輿氏固不我欺也。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>