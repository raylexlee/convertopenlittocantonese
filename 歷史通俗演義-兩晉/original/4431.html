<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第七十五回　失都城西燕被滅　壓山寨北魏爭雄</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十五回</br>　　失都城西燕被滅　壓山寨北魏爭雄</font></h4>
			　　卻說乞伏乾歸，增置官屬，令長子熾磐領尚書令左長史，邊芮為尚書左僕射右長史，秘宜為右僕射，翟瑥為吏部尚書，翟勍為主客尚書，杜宜為兵部尚書，王松壽為民部尚書，樊謙為三公尚書，方弘、麴景為侍中。此外拜授，一如魏武晉文故事，猶自稱大將軍大單于。惟楊定死後，天水人姜乳，襲據上邽，因遣乞伏益州往討。邊芮王松壽入諫乾歸道：「益州貴為介弟，屢立戰功，因勝致驕，常有德色，古人謂驕兵必敗，若令他專閫，恐非所宜。」乾歸道：「益州驍勇，非諸將所能及，我但恐他剛愎自用，或致僨事，今當另簡重佐，便可無憂！」說著，遂派韋乾為行軍長史，務和為司馬，令與益州偕行。至大寒嶺，益州果不加部勒，反縱軍士解甲游畋，日夕酣飲；且下令道：「敢言軍事者斬！」韋乾看不過去，只好邀同務和，違令進諫道：「將軍為王室懿親，受命專征，期殄凶丑，今賊已逼近，奈何解甲自寬，宴安鴆毒，古有明戒，望將軍三思！」益州大言道：「乳眾烏合，聞我到來，理應遠竄，若欲與我決戰，便是自來送死，我自有擒賊方法，卿等勿憂！」全是驕態，惟不殺韋乾，還算氣寬。韋乾等只好退出，自加戒備。果然姜乳引眾劫營，益州未曾預防，竟被陷入，倉皇驚溃。還虧韋乾等救護益州，且戰且行，才得逃脫性命。乾歸聞益州敗還，也仿秦穆公悔過語云：「孤違蹇叔，致有此敗，將士何罪，罪實在孤呢！」乃概令復職，悉置勿問。並令兵士休養，暫息干戈。<br>　　楊定無子，從弟盛先守仇池，特為定發喪，追諡武王，自稱秦州刺史仇池公。仇池前為秦滅，曾由楊安鎮守，見六十二回。後來楊安他徙，輾轉為楊定所據，定死盛繼，仍算未絕，並遣使稱藩東晉，晉廷但務羈縻，封盛為仇池公。盛與定原屬氐族，因分氏羌為二十部護車，各自鎮戍，不設郡縣。乞伏乾歸也不願過問，仇池始得少安。<br>　　事且慢表，且說燕主慕容垂，掃滅丁零，還至中山，聞翟钊奔入西燕，乃議興兵西略，往攻慕容永。諸將俱說道：「永未有大釁，不宜輕伐，且近來連歲戰爭，士卒久勞，居民亦不暇耕織，瘡痍滿目，哭泣盈途，宜乘此安撫兵民，待時而動，區區長子，無庸深憂呢！」獨司徒范陽王德駁議道：「昔三祖積德，遺訓在耳，所以陛下龍興，人皆思燕，不謀而合。永與陛下系出同宗，乃獨僭稱尊號，煽動華夷，惑民視聽，致令群豎縱橫，逐鹿不息，今若不先加除滅，恐民心不壹，後患方長，怎得謂不足深憂！就使士卒疲勞，此舉亦不能再緩了！」垂掀須語諸將道：「司徒所議，與我同意，古稱：『二人同心，其利斷金。』我計決了！且我年雖老，扣囊底智，尚足殲除此賊，不宜再留遺患，累我子孫呢！」除去慕容永，亦未必子孫久長。乃發步騎七萬人，遣鎮西將軍丹陽王瓚，及龍驤將軍張崇，往攻晉陽，征東將軍平視，往攻沙亭，自率大軍赴鄴。晉陽守將，為西燕主永弟武鄉公友，沙亭守將，為西燕鎮東將軍段平。西燕主永，尚恐兩處有失，因再遣尚書令刁雲，與車騎將軍慕容鍾，率眾五萬，出屯潞川，使為援應。垂復使太原王楷出滏口，遼西王農出壺關，自出沙亭擊永。<br>　　永急令從子征東將軍小逸豆歸，鎮東將軍王次多，右將軍勒馬駒等，率兵萬餘，往戍台璧。又派遣諸將，分道拒守。偏燕軍沿途逗留，月餘不進。永莫名其妙，但恐垂聲東擊西，佯從鄴城進兵，暗中卻分兵潛入太行，山名。繞擊背後，所以預防一著，特調諸軍還扼太行，嚴守軹關；惟留台璧軍不遣。垂正要他調開各軍，好使部眾前進，既聞慕容永中計，立即趨就慕容楷，同進滏口，入天水關，直抵台璧。小逸豆歸飛報慕容永，永遣太尉大逸豆歸，至台璧助戰，適垂將平視引兵馳至，垂即使與大逸豆歸交鋒，一陣痛擊，大逸豆歸敗去。小逸豆歸不得已與王次多勒馬駒等，開壁出戰。平視再與奮鬥，正殺得難解難分的時候，忽由慕容楷慕容農殺到，兩支統是生力軍，縱橫馳驟，銳不可當。小逸豆歸自知不敵，急忙收兵入壁，偏敵軍兩面圍裹，一時不能殺出，等到死命衝突，才得一條血路，奔入壘中。部兵萬餘名，傷亡了六七千。就是王次多勒馬駒，也相繼戰死，連骸骨都無從奪回。更可怕的是台璧外面，統是敵軍，圍得鐵桶相似，除非插翅騰空，不敢出去。小逸豆歸坐守孤城，隻眼巴巴的向西望著，專待援軍到來。<br>　　時大逸豆歸已奔還報永，永乃自率精兵五萬，馳救台璧，屯兵河曲，貽垂戰書。垂批回戰期，列陣台璧南面，分農楷二軍為左右翼，又使慕容國率兵千人，伏深澗下。越日交兵，由垂親往挑戰，兩下裡不及答話，便將對將，兵對兵，角鬥起來。才及片時，垂竟拍馬返奔，將士亦佯作敗狀，曳械遁走。永不管好歹，揮兵急追，人馳馬驟，爭向深澗中躍過，似乎有滅此朝食的氣象。不料馳至半途，那慕容楷慕容農兩軍，出來截住，夾攻永軍，垂又翻身轉來，迎頭痛擊，永三面受敵，如何支持？只得回馬奔還。追兵變做逃兵，逃兵反變做追兵，勝負變幻，真不可測。永馳還澗旁，不防慕容國又復殺出，截住去路。垂與農楷等在後緊追，累得永進退兩難，頓致全軍大亂，或被殺，或被溺，死了無數士卒。永還須遲死數月，所以幸得逃脫，奔還長子。永已用兵數年，連誘敵計都未預防，實是個沒用傢伙。<br>　　晉陽沙亭潞川各守將，統聞風逃散，慕容鍾且奔降垂營。永聞鍾叛去，竟將鍾妻子拘住，悉數駢戮。死在目前，還要如此暴虐。又恐長子受圍，擬留太子亮居守，自奔後秦。侍中蘭英道：「昔石虎攻我龍城，我太祖堅守不去，終得創業垂基，造成大燕。今垂七十老翁，厭苦兵革，難道能連年不返，長此圍攻麼？為今日計，但當繕修守備，堅壁勿戰，待他師老糧盡，自然退去了。」永乃依議，嬰城拒守。那燕兵即陸續趨至，環集城下，四面築柵，把一座長子城，團團圍住。一攻一守，約莫有四五十日，城中雖未被陷，卻已孤危得很。乃遣子常山公泓，齎取玉璽一方，縋城夜出，向晉雍州刺史郗恢處求救，恢即請命晉廷。晉雖有詔許援，但征發需時，一時如何應急？永恐晉兵不至，又遣太子亮詣魏乞師。亮出城時，被燕將平視探知，引兵追及，把亮擒回。只有隨騎逃脫，得至盛樂，見魏王拓跋珪，涕泣求援。珪本與西燕通好，見七十三回。乃命陳留公虔，將軍庾岳，率騎五萬，出屯秀谷，相機進行。怎奈長子城日危一日，晉魏兵又皆未至，急得守城將士，朝不保暮。大逸豆歸與部將竇韜等，起了歹心，竟潛通外兵，開城延敵。慕容永驚悉內變，忙挈著眷屬，奔往北門。冤冤相湊，兜頭碰著燕軍前隊，一聲吶喊，把永圍住。永無從逃脫，只好束手受擒，所領家屬，無一倖免，統被縛至慕容垂前。垂責他僭據位號，濫殺宗族，罪無可恕，叱出斬首，妻子等當亦受戮。慕容俊子孫前時被永所殺，至此始得瞑目。又執住刁雲等四十餘人，一體加誅。大逸豆歸昂首進謁，還道是開城有功，得邀重賞，偏被垂叱他不忠，賞他一刀兩段。該死！總計西燕自慕容泓改元，至永亡國，已易六主，合計只十有一年。<br>　　垂既滅西燕，得永所統八郡七萬餘戶。令宜都王慕容鳳為雍州刺史，鎮守長子，丹陽王慕容纘為平州刺史，鎮守晉陽，自率軍馳還鄴城，復東巡陽平平原，因聞晉有救永意，特使慕容農渡河，與鎮南將軍尹國，攻晉廩邱陽城，先後陷入，晉平東太守韋簡，引兵截擊，敗死平陸。晉高平太守徐含遠，遣使至劉牢之處乞援，牢之不能赴援，遂致高平泰山瑯琊諸郡，陸續奔溃。慕容農進兵臨海，分置守宰，方才引還。垂北往龍城，告捷太廟。<br>　　會接得北方軍報，謂魏王珪已出師秀谷，侵逼附塞諸郡。垂本擬親出伐魏，因年已衰邁，疲病難行，乃遣太子寶為統帥，使與遼西王農趙王麟等，率步騎八萬人，自五原伐魏。是時慕容柔慕容楷諸人，相繼病歿，惟慕容德慕容紹掌兵如故。垂令紹統步騎一萬八千，為寶後應，散騎常侍高湖，上書諫垂道：「魏與燕世為姻婚，結好已久，今因求馬不得，拘留彼弟，彼直我曲，不宜用兵。且拓跋珪沈鷙善謀，幼歷艱難，飽嘗世故，兵精士盛，更難輕敵。太子年少氣壯，必且藐視珪眾，諸多玩忽，萬一挫失，大損國威，願陛下慎重將事」云云。語皆合理。垂非但不從，反褫湖官爵，竟令寶等北進。老昏顛倒。<br>　　魏王拓跋珪，方討平劉衛辰，斬獲衛辰父子，並誅他宗黨五千餘人。只衛辰少子勃勃，逃往薛幹部，不及追獲。當下掠得戰馬三十餘萬匹，牛羊四百餘萬頭，載歸盛樂，充做國用。嗣又向薛幹部索交勃勃，薛幹部酋太悉伏，拒絕魏使，竟將勃勃一人，送往後秦高平公沒奕於。魏王珪又恨他抗命，襲破薛幹部帳，逐去太悉伏，入帳屠掠，盡把財物取歸，因此國帑充足，士飽馬騰。補敘數行文字，上結劉衛辰，下引赫連勃勃。此次燕軍入境，長史張袞語珪道：「燕滅丁零，殺慕容永，一入滑台，再陷長子，今復傾眾前來，總道我亦無能為，一戰可取，我不如暫避凶鋒，佯示羸弱，使他驕怠無備，然後發兵邀擊，定可得勝！這就是兵志所謂『居如處女，出如狡兔』呢。」珪喜從袞議，遂徙部落畜產，西行渡河，直至千餘里外，方才休息。<br>　　燕軍進至五原，收降魏別部三萬餘家，割取穄田百餘萬斛，穄讀祭，形似麥而性不黏，為朔方特產。移置黑城。復進軍臨河，採木造船，作為濟具，約歷旬餘，才得制成千餘艘。魏王珪聞燕兵將濟，始發兵出拒，並遣右司馬許謙，至後秦借兵，遙乞聲援。燕太子寶，正備齊船隻，督兵下船，忽河中颳起一陣狂風，吹動船隻，有數十艘牽勒不住，竟順風漂往對岸。適魏兵前隊，瀕河游弋，即將燕舟纜住，搜獲甲士三百餘人，魏王珪與語道：「燕主已死，燕太子何不早歸，反要渡河前來呢？」說畢，即令一一釋縛，縱使歸營。燕兵得命，即將珪言還報，太子寶不免驚疑。原來寶引兵至五原，與中山使命往來，屢不見答，還道垂果有不測情事。其實中山非無復使，統被魏暗地遣兵，繞出燕營後面，把他截住，牽縛了去，所以出兵多日，不得聞垂起居。魏王珪既將燕兵縱歸，使他傳言，復令所執燕使人，隔河傳語燕營，偽證燕主死狀，益令寶等驚惶，士卒駭動，因此不敢逕渡。珪遂使陳留公虔率五萬騎屯河東，東平公儀，率十萬騎屯河北，略陽公遵，率七萬騎繞出河南，堵截燕軍歸路。再加後秦亦遣將楊佛嵩，引兵救魏，魏勢益盛。<br>　　先是燕太子寶，行至幽州，所乘車軸，無故自斷，術士勒安極言不祥，勸寶還軍，寶不肯從。至是安復白寶道：「天時不利，咎征已集，急速還軍，尚可倖免！」寶仍然不聽。安退出告人道：「我輩並將委屍草野，不得生還了！」趙王麟部將慕輿暠，疑垂真死。密謀作亂，將就軍中奉麟為主，事泄被誅。寶因此忌麟，自思頓兵非計，遂焚船夜遁。時值初冬，天不甚寒，河冰未結，寶料魏兵必不能渡，未設斥堠。偏偏隔了一宵，河上朔風暴吼，天氣驟冷，河冰四合。魏王珪竟引兵渡河，挑選銳騎二萬餘名，亟追燕軍。<br>　　燕軍還屯參合陂，突有大風裹著黑氣，狀若堤防，或高或下，從後過來，覆壓軍上。沙門支曇猛，知為凶象，急向寶進言道：「風氣暴迅，魏兵將至，請遣兵抵禦為要！」寶以為去敵已遠，盡可無慮，但從鼻中嗤了一聲，餘不復言。曇猛固請不已，慕容麟在旁發怒道：「如殿下神武過人，擁兵甚眾，自足威行沙漠，索虜怎敢遠來？今曇猛無端絮聒，搖惑眾心，按律當斬！」曇猛泣語道：「秦王苻堅驅動百萬雄師，南下侵晉，一敗塗地，正由恃眾輕敵，不信天道所致。今天象已經告警，還斥曇猛多言，曇猛死亦何恨，只可惜許多將士哩！」寶雖不欲殺曇猛，但總未肯盡信。還是范陽王德謂：「寧可預防，毋貽後悔。」寶乃遣麟率眾三萬，作為殿軍，借防不測。既從德言，何不即使德斷後，乃仍委麟充任，總之，麟寶各有忮心。麟之譽寶實欲敗寶，寶之遣麟即欲害麟，營私如此，怎得不敗！麟雖依令斷後，總道魏兵不至來追，但縱騎遊獵，不肯設備。<br>　　俄而黃霧四塞，日月無光，寶遣偵騎還詗魏兵，偵騎只行了十餘里，即解鞍臥著，魏兵晝夜兼行，到了參合陂西偏，燕軍尚未察覺。靳安又白寶道：「今日西北風甚勁，定是追兵將至的應兆，宜飭兵士倍道速歸；否則定難免禍了！」寶尚以詰旦為期，是夜還安宿營中。至次日天明，晨曦已上，方擬飭軍啟行，哪知山上已鼓角亂鳴，震動天地。開營仰望，見魏兵正從山腰下來，好似泰山壓卵一般。這一驚非同小可，嚇得燕軍個個股栗，各思逃生。再加寶平日在營，不善拊循，毫無紀律，倉猝遇敵，哪個肯為寶效死，一聲嘩噪，都棄營飛奔。魏兵從上臨下，正如風掃殘葉，所過皆靡。燕軍急不擇路，統向澗中亂走。澗中雖有堅冰，到了人馬騰踔的時候，或被滑倒，或致踏碎，不是壓死，就是溺死，遲一步的，即被魏兵殺死。及逾澗後，死傷已達萬人；再經魏拓跋遵率兵衝出，截住去路，燕軍四五萬人，都恨寶不用良言，致陷絕地，索性投戈拋甲，斂手就擒。只有數千將佐，保住太子寶等，殺開一條血路，踉蹌走脫。陳留王慕容紹被殺，魯陽王倭奴，桂陰王道成，濟陰公尹國等，及文武將吏數百人被擒，還有太子寶寵妻，及東宮侍女，出兵打仗，何必挈此妻小？寶之淫昏，可見一斑！以及兵甲輜重，軍糧資財，一古腦兒被魏掠去。魏王珪但欲揀留數人，餘皆赦還。偏有一人出阻道：「不可，不可！」珪看將過去，乃是中部大人王建。便問他有何評議，建抵掌高談，強說出一番大道理來，遂令被擒的燕軍，都做了異域的鬼奴。小子有詩歎道：<br>　　大德由來是好生，如何入帳敢相爭；<br>　　片言斷送多人命，慘比長平趙卒坑。<br>　　欲知王建如何說法，待至下回聲明。<br><br>　　本回敘後燕戰事，一勝一負，恍若有特別之報應，寓乎其間。慕容垂之頓兵不進，拓跋珪之避敵遠徙也。慕容垂之分道攻永，拓跋珪之分軍蹙寶也。慕容垂善於誘敵，而拓跋珪適似之。垂能滅人國，覆人師，方自詡為囊底智術，運用無窮，而不意其子之不能肖父，竟為拓跋珪所賺，參合之敗，全軍覆沒，父若虎而子若豚犬，何相反之若是其甚也！意者由父不修德，但務騁智，天道惡盈，乃有此極端之報復歟？靳安支曇猛輩，雖極口苦諫，寧能挽天道於無形哉？<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>