<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第九十五回　覆孤城慕容超亡國　誅逆賊馮文起開基</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十五回</br>　　覆孤城慕容超亡國　誅逆賊馮文起開基</font></h4>
			　　卻說晉軍入廣固外城，急得慕容超奔避不遑，慌忙閉內城門，集眾固守。劉裕督兵圍攻，四面築柵，柵高三丈，穿塹三重，撫納降附，採拔賢俊，華夷大悅。超悶坐圍城，無計可施，乃遣尚書郎張綱，詣秦乞援，並赦桂林王慕容鎮，令督中外諸軍，兼錄尚書事。當即召入與語，自悔前誤，慇懃問計。遲了，遲了！鎮慨答道：「百姓怨望，繫諸一人，今陛下親董六師，戰敗奔還，群臣離心，士民短氣，今欲乞秦援兵，聞秦人亦有外患，恐不暇分兵救人。惟我散卒還集，尚有數萬，宜盡出金帛，充作犒賞，更決一戰。若天意助我，定能破敵，萬一不捷，死亦殉國，比諸閉門待盡，恰是好得多了。」語尚未畢，旁有司徒樂浪王慕容惠接口道：「晉兵乘勝，氣勢百倍，今徒令羸兵與戰，不敗何待？秦雖與勃勃相持，未足為患，且與我分據中原，勢如唇齒，怎得不前來相援？但不令大臣西向，恐彼未必遽出重兵，尚書令韓范，望重燕秦，宜遣令乞師為是！」超依了惠言，再令韓范前去。<br>　　是時，秦主興因南涼生貳，禿髮傉檀內外多難，意欲乘此進討，收還姑臧。應九十三回。先使尚書郎韋宗往覘虛實，宗與傉檀相見，傉檀縱橫辯論，洞悉古今。宗大為歎服，歸報秦主興道：「涼州雖敝，傉檀權譎過人，未可驟圖。」興疑問道：「劉勃勃兵皆烏合，尚能擊破傉檀，況我軍曾經百戰，攻無不克，難道還不及勃勃麼？」宗答道：「傉檀為勃勃所欺，敝在輕視勃勃，不先留意，今我用大軍往討，彼必戒懼求全，兵法有言：『兩軍相見，哀者必勝。』臣所以為不宜輕攻哩。」興不信宗言，竟令子廣平公弼，及後軍將軍斂成，鎮遠將軍乞伏乾歸等，率領步騎三萬，襲擊傉檀。又使左僕射齊難，率領騎兵二萬，往攻勃勃。吏部尚書尹昭入諫道：「傉檀自恃險遠，故敢違慢，不若詔令沮渠蒙遜，及李皓往討，使他自相殘殺，互致困敝，不必煩我兵力哩。」是即卞莊刺虎之計。興仍然不從，惟使人致書傉檀，偽稱：「我國發兵，實是往討勃勃，請勿多慮！」興自以為得計，誰知弄巧反拙。傉檀信為真言，遂不設備。誰知秦軍已乘虛直進，攻克昌松，殺斃太守蘇霸，直達姑臧城下。傉檀方知為秦所賺，急忙調兵登陴，日夕督守，伺敵少懈，密遣精騎夜出，劫破秦壘。秦統將姚弼退據西苑，暗使人嗾動城中，買囑涼州人王鍾宋鍾王娥等，使為內應。偏被傉檀察悉，把他叛黨坑死，再命各郡縣散牛羊，作為敵餌。果然秦將斂成，縱兵抄掠，自紊軍律。傉檀即遣將軍俱延敬歸等，開城縱擊，大敗秦兵，斬首七千餘級。<br>　　姚弼收集敗兵，固壘自守，且馳報長安，請速濟師。秦主興復遣常山公顯，率騎二萬，倍道赴援。顯至姑臧，令射手孟欽等五人，至涼風門前挑戰，不意城外已伏著涼將宋益，覷得孟欽走近，引兵突出。孟欽弦不及發，已被劈倒，餘四人不值一掃，盡皆斃命。顯始知傉檀有備，不易攻克，乃遣人與傉檀修好，委罪斂成，引眾退歸。還有齊難一軍，馳入夏境，沿途四掠。勃勃卻退兵河曲，佯示虛弱，乘難無備，潛師掩襲，俘斬至七千人。難慌忙退走，奔至木城，被勃勃引兵追到，四面兜圍，把難擒去，餘眾皆為所虜，數共萬三千人，於是嶺北一帶，俱降勃勃。勃勃遍置守宰，分疆拒秦，秦已將亡，故兩路俱敗。秦主興未免懊悔，尚欲再討勃勃，適值南燕求援，自覺不遑東顧，但權允發兵，令張綱先行返報。綱經過泰山，為太守申宜所執，送入晉營。劉裕素聞綱有巧思，善制攻具，便引綱入見，親為解縛，好言撫慰，使登樓車巡城，呼語守吏道：「劉勃勃大破秦軍，秦主無暇來救，只好由汝等自尋生路罷。」守吏聽了此言，無不失色。慕容超惶急異常，乃遣使至裕營請和，願割大峴山南地歸晉，世為藩臣。裕拒絕不許，未幾來一秦使，傳語劉裕道：「慕容氏與秦毗鄰，素來和好，今晉軍無端加攻，秦已遣鐵騎十萬，行次洛陽，若晉軍不還，便當長驅直進了。」裕怒答道：「汝可歸白姚興，我平燕後，便當來取關洛，若姚興自願送死，盡管速來。」秦使自去。參軍劉穆之入白道：「公奈何挑動敵怒？今廣固未下，再來羌寇，敢問公將如何抵禦？」裕笑道：「這是兵機，非卿所解。試想姚興果肯救燕，方且潛師前來，何至先遣使命，令我預防，這明明是虛聲嚇人，不足為慮。」一口道破。穆之乃退。<br>　　秦主興本遣衛將軍姚強，帶著步騎萬人，偕燕使韓范至洛陽，令與洛城守將姚紹合兵，往救廣固。嗣聞勃勃殺敗秦軍，窺伺關中，乃追還姚強，但用了一個虛張聲勢的計策，去嚇劉裕。裕不為所動，秦謀自沮。只韓范怏怏自歸，且悲且歎道：「天意已要亡燕了。」燕臣張華封愷，出兵擊裕，均被裕軍擒住。封融張俊，相繼乞降。俊語劉裕道：「燕人所恃，惟一韓范，今范甫歸，還道他能致秦師，若得范來降，燕城自下了。」裕乃表范為散騎常侍，致書招范。長水校尉王蒲，勸范奔秦，范慨然道：「劉裕起自布衣，滅桓玄，復晉室，今興師伐燕，所向崩溃，這乃天授，未必全由人力呢。燕若滅亡，秦亦難保，我不可再辱，不如降晉罷了。」遂潛投裕營。裕得范大喜，即使范至城下，招降守將，城中愈覺奪氣。或勸燕主超誅范家族，超因范弟<img src=/mpf/y/YRYAJ.BMP align=absmiddle border=0>盡忠無貳，因赦范家。嗣見晉軍建設飛樓，懸梯木，幔板屋，覆以牛皮，上御矢石，料知此種攻具，定是張綱所為，遂將綱母捕到，懸縛城上，支解以徇。死在目前，何必行此慘虐。<br>　　既而太白星入犯虛危，靈台令張光，謂天象亡燕，勸超降晉。超並不答言，便把佩劍拔出，剁落光首。好容易過了殘臘，翌日為晉義熙六年元旦，超登天門，在城樓朝見群臣，殺馬犒饗將士，並遷授文武百官。越宿，與寵姬魏夫人登城，見晉兵勢甚強盛，不禁唏噓淚下，與魏氏握手對泣。韓<img src=/mpf/y/YRYAJ.BMP align=absmiddle border=0>從旁進言道：「陛下遭際厄運，正當努力自強，鼓勵士氣，奈何反與女子對泣呢？」超乃拭淚謝過。尚書令董銳又勸超出降，超復繫銳下獄。賀賴盧公孫五樓暗鑿地道，通兵出戰。晉軍不及防備，幾被掩入，幸虧裕軍律素嚴，前仆後繼，仍把燕軍殺退。城門久閉不開，居民無論男女，俱生了一種腳氣病，不能行走，就是超亦染了此症，乘攀登城。尚書悅壽語超道：「今天助寇為虐，戰士雕敝，城孤援絕，天時人事，已可知了。從來曆數既終，堯舜尚且避位，陛下亦應達權通變，庶得上存宗廟，下保人民。」超憮然道：「興廢原有天命，我寧奮劍致死，不願銜璧求生。」頗有血性，可惜不知守國。<br>　　劉裕見城中困乏，乃下令破城，悉眾猛撲。或謂：「今日往亡，不利行師。」裕掀須道：「我往彼亡，有何不利？」遂親自督攻，不克不止。悅壽在城上望著，料知不能支持，因開門迎納晉軍。超與左右數十騎，逾城出走，才行里許，即被晉軍追到，捉得一個不留。當下押至裕前，由裕叱責數語，大略是說他抗命不降，殃及兵民。超神色自若，但將母托劉敬宣，餘無一言。裕乃命將超置入檻車，解送建康。且因廣固圍久乃下，恨及燕人，意欲把男子一並坑死，婦女盡賞將士。韓范入諫道：「晉室南遷，中原鼎沸，士民失主，不得不歸附外族。既為君臣，自當替他盡力，其實統是衣冠舊族，先帝遺民，今王師弔民伐罪，若不問首從，一概加誅，竊恐西北人民，將從此絕望了。」裕雖改容稱謝，尚斬燕王公以下三千人，沒入家口萬餘，毀城平濠，變成白地，然後班師。慕容超解入晉都，梟首市曹，年才二十有六。總計超僭位六年，與慕容德合併計算，共得十有一年，南燕遂亡，慕容氏從此垂盡。慕容寶養子高雲，已經篡位，仍復原姓。見九十三回。但使慕容歸為遼東公，使主燕祀，是前燕後燕南燕三國，至此俱已淪亡。就是史家把高雲僭位，列入後燕，也不過一年有餘，便即告終。<br>　　雲本由馮跋等推立，僭號天王，立妻李氏為后，子彭城王為太子，名目上算做一國主子，實際上統是馮跋專權。雲亦恐跋等為變，心不自安，特養壯士為爪牙，令他宿衛。當時衛弁頭目，一名離班，一名桃仁，日夕隨侍，屢蒙厚賜，甚至高雲的飲食起居，也慷慨推解，毫不少吝，居然有甘苦同嘗的意思。哪知小人好利，貪婪無厭，任你高雲如何寵遇，總有一二事未愜他意，遂致以怨報德，暗起殺心。遷延到一年有餘，突然生變，班仁兩人，懷劍直入，向內啟事。高雲毫無所覺，出臨東堂。桃仁遞上一紙，交雲展閱。雲接紙在手，不防離班抽劍斲來，嚇得雲不知所措，還算忙中有智，把兒提起，當住離班的劍鋒，無如一劍未中，一劍又至，這劍乃是桃仁所刺，急切無從招架，竟被穿入腰脅，大叫一聲，暈倒地下；再經離班一劍，當然結果性命。小人之難養也，如此。<br>　　馮跋在外聞報，忙升洪光門觀變。帳下督張泰李桑語跋道：「二賊得志，將無所不為，願為公力斬此賊。」跋點首應諾，泰與桑仗劍下城，招呼徒眾，撲入東堂。途中遇著離班，大呼殺賊，班迫不及避，也惡狠狠的持劍來鬥，桑接住廝殺，徒眾齊上，並力擊班。獨泰恐桃仁遁走，亟向東堂馳入，冤冤相湊，正值桃仁出來，由泰劈頭一劍，好頭顱左右分離，立致倒斃。可巧桑已梟了班首，進來助泰，見泰誅死桃仁，自然大喜，當下迎跋入殿，推他為主。跋情願讓弟素弗，素弗道：「從古以來，父兄得了天下，方傳子弟，未聞子弟可突過父兄。今鴻基未建，危甚贅疣，臣民俱屬望大兄，何必再辭。」張泰李桑等，亦同聲推戴。跋乃允議，遂在昌黎城即天王位，改元太平，國仍號燕，是為北燕。為十六國之殿軍。<br>　　跋字文起，世為漢族，係長樂郡信都人。祖父和曾避晉亂，遷居上黨，父安雄武有力，嘗為西燕將軍。西燕滅亡，跋復東徙和龍，住居長谷。屋上每有雲氣護住，狀若樓閣，時人詫為奇觀。及慕容寶即位，署跋為中衛將軍。跋弟素弗，素性豪俠，不務正業，嘗與從兄萬泥，及諸少年同游水濱，見一金龍出溪水中，問諸萬泥等人，皆云未見。素弗撈得金龍，取示大眾，無不驚異。後來被慕容熙聞知，暗加疑忌。熙既篡立，欲誅馮跋兄弟，增設禁令。跋適犯禁，懼禍潛奔，與子弟同匿山澤，每夜獨行，猛獸嘗為避路。跋乃奮然起事，與兄弟潛入龍城，弒熙立雲。補九十三回中所未詳。雲既被戕，跋得稱尊，總算不忘舊誼，為雲舉哀發喪，依禮奉葬。雲妻子亦已遇害，統皆代埋，設立雲廟，置園邑二十家，四時致祭。追諡云為惠懿皇帝。一節可取。一面追尊祖考，稱祖和為元皇帝，父安為宣皇帝，奉母張氏為太后，立妻孫氏為王后，子永為太子，弟范陽公素弗為車騎大將軍，錄尚書事。次弟汲郡公弘為侍中，兼尚書僕射。從兄廣川公萬泥，領幽平二州牧，從兄子乳陳為征西大將軍，領並青二州牧。餘如張興馮護等，佐命功臣，亦皆封賞有差。<br>　　素弗當弱冠時，曾向尚書左丞韓業處求婚，業因素弗行誼不修，毅然謝絕。素弗再求尚書郎高邵女，邵亦弗許。至是得為宰輔，並不記嫌，待遇韓業等，反且加厚。又能拔寒畯，舉賢能，謙恭儉約，以身率下，端的是休休有容，不愧相度，這也好算是難得呢。惟萬泥乳陳，自命勛親，欲為公輔，偏跋令居外鎮，作為二藩。乳陳性尤粗悍，不顧利害，因密遣人告萬泥道：「乳陳有至謀，願與叔父共議。」萬泥遂往與定約，興兵作亂。跋遣弟弘與將軍張興，率步騎二萬人往討，弘先傳書招諭道：「我等兄弟數人，遭際風雲，鼓翼齊起。今主上得群下推戴，光踐寶位，裂土分爵，與兄弟共同富貴，並享榮華，奈何無端起釁，自尋干戈呢？人非聖人，不能無過；過貴能改，方不終誤。屬在至親，所以極誠相告，還望釋嫌反正，同獎王室，勿再沉迷。」萬泥得書，便欲罷兵謝罪，獨乳陳按劍怒吼道：「大丈夫死生有命，怎得中道生變，不戰即降呢？」遂答書不遜，約同一戰。張興語弘道：「賊與我約，明日爭鋒，恐今夜就來劫營，應命三軍格外戒備，方保無虞。」弘乃密下軍令，每人各攜草十束，備著火種，分頭埋伏，自與張興出伏要路，靜待亂兵到來。<br>　　黃昏已過，萬籟無聲，尚不聞有什麼動靜，到了夜半，果見塵頭紛起，約莫有千餘人，疾趨而來。弘不禁暗歎道：「張將軍確有先見，賊眾前來送死了。」再閱半時，那亂兵已經過去，才發了一聲胡哨，號召各處伏兵，霎時間火炬齊明，呼聲四集，嚇得亂兵東逃西竄，拚命亂跑。怎奈四面八方，統已有人攔著，不是被殺，就是被擒，擾亂了小半夜，千餘人全體覆沒，無一得還。弘等得勝回營，天色已大明瞭。乳陳得了敗耗，方才驚懼，與萬泥詣營乞降。只有這般膽量，何必前此發威！弘召他入營，詰責罪狀，即命左右推出斬首。餘眾赦免，然後班師。跋進弘為驃騎大將軍，改封中山公，且署素弗為大司馬，改封遼西公。嗣是除苛政，懲貪賕，省傜賦，課農桑，燕人大悅，恰享了好幾年的太平。同時，南涼的禿髮傉檀復稱涼王，改元嘉平。西秦的乞伏乾歸，也逃歸苑川，復稱秦王，改元更始，這都因後秦濅衰，所以不甘受制，仍然獨立。惟有那雄長朔方的拓跋珪，立國已二十四年，尚只三十九歲，被那逆子清河王紹，入宮弒死，這也是北魏史上的駭聞。小子有詩歎道：<br>　　父子相離巳滅倫，況經手刃及君親。<br>　　莫言胡俗無天性，禍報由來有夙因。<br>　　畢竟拓跋弒何故遇弒，且至下回再詳。<br><br>　　慕容超之亡國，非劉裕得亡之，超實自亡之也。超之致亡，已見前評，及城不能保，尚未肯出降，自決一死，卒至為裕所虜，送斬建康，彼得毋援國君死社稷之義，詡詡然自謂正命耶。但王公以下，被殺之三千人，家口沒入至萬餘，雖由裕之殘虐不仁，亦何莫非由超之倔強不服，激成裕憤，區區一死，亦何足謝國人也。彼慕容雲之愚昧，且出超下，其得立也出諸意外，其被戕也亦出乎意外。馮跋不必防而防之，離班桃仁，不宜親而親之，然欲不死得乎？跋之稱尊，不得謂其非僭，然較諸沮渠蒙遜輩，相去遠矣，況有馮素弗之良宰輔乎。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>