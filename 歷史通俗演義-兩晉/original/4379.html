<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第二十三回　傾國出師權相畢命　覆巢同盡太尉知非</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十三回</br>　　傾國出師權相畢命　覆巢同盡太尉知非</font></h4>
			　　卻說太傅越拒絕劉琨，並不是猜忌外夷，實因青州都督苟晞與越有嫌，見二十一回。越恐他乘隙圖亂，襲據並州，乃令琨固守本鎮，不得妄動。琨只得奉令而行，遣還猗盧。那漢兵卻齊逼洛陽，有進無退，洛陽城內，糧食空虛，兵民疲敝，眼見是不能禦侮。太傅越乃傳檄四方，徵兵入援。前日拒絕劉琨，此時何又徵兵？懷帝且面諭去使道：「為我寄語諸鎮，今日尚可援得，再遲即無及了。」可憐可歎！哪知朝使四出，多半不肯應召。惟征南將軍山簡，差了督護王萬，引兵入援，到了涅陽，被流賊王如邀擊一陣，兵皆溃散。王如且不能敵，怎能御漢。如反與徒黨嚴嶷侯脫等，大掠漢淝進逼襄陽。荊州刺史王澄，號召各軍，擬赴國難。前鋒行至宜城，聞襄陽被困，且有失陷消息，不由的膽怯折回。漢將石勒，引眾渡河，將趨南陽，王如等不願迎勒，堵截襄城，頓時觸動勒怒，移兵掩擊，把賊黨萬餘人，悉數擒住。侯脫被殺，嚴嶷乞降，王如遁去。勒趁勢寇掠襄陽，攻破江西壘壁四十餘所，還駐襄城。晉太傅越，已失眾望，心不自安，復聞胡寇益盛，警信屢至，乃戎服入見，自請討勒。懷帝愴然道：「今胡虜侵逼郊畿，王室蠢蠢，莫有固志，朝廷社稷，惟仗公一人維持，公奈何遠去，自孤根本？」越答道：「臣今率眾出征，期在滅賊，賊若得滅，國威可振，四方職貢，自然流通。若株守京畿，坐待困窮，恐賊氛四逼，患且加盛。」看你如何滅賊？懷帝也不願苦留，聽越出征。越乃留妃裴氏，與世子毗及龍驤將軍李惲，右衛將軍何倫，守衛京師，監察宮省。命長史潘滔為河南尹，總掌留守事宜。於是調集甲士四萬人，即日出發，並請以行台隨軍，即用王衍為軍司，朝賢素望，悉為佐吏，名將勁卒，盡入軍府，單剩著幾個無名朝士，已老將官，局居輦轂，侍從乘輿。府庫無財，倉庾無糧，荒饑日甚，盜賊公行。看官！試想這一座空空洞洞的洛陽城，就使天下太平，也不能支持過去，何況是四郊多壘，群盜交侵，哪裡還得保全呢？誰為為之？孰令聽之？越東出屯項，自領豫州牧，命豫州刺史馮嵩為左司馬，復向各處傳檄，略云：<br>　　皇綱失馭，社稷多難。孤以弱才，備當大任，自頃胡寇內逼，偏裨失利，帝鄉便為戎州，冠帶奄成殊域。朝廷上下，以為憂懼，皆由諸侯蹉跎，遂及此難。還要歸咎他人。投袂忘履，討之已晚，人情奉本，莫不義奮，當須會合之眾，以俟戰守之備，宗廟主上，相賴匡救，此正忠臣戰士效誠之秋也。檄到之日，便望風奮發，勿再遲疑！<br>　　這種檄文，傳發出去，並不聞有一州一郡，起兵響應，大約是看作廢紙，都付諸敗字簏中了。懷帝以越既出征，得離開這眼中釘，總好自由行動，哪知何倫等比越更凶，日夕監察，幾視懷帝似罪犯一流，毫不放鬆。東平王楙，時改封竟陵王，未曾從軍，因密白懷帝，謀遣衛士夜襲何倫。偏衛士都是何倫耳目，不從帝命，反先去報倫。倫竟帶劍入宮，逼懷帝交出主謀。懷帝急得沒法，只好向楙委罪。倫乃出宮捕楙，幸楙已得悉風聲，逃匿他處，始得免害。先是漢兵日逼，朝議多欲遷都避難，獨王衍一再諫阻，且出賣車牛，示不他移。至是揚州都督周馥，又上書闕廷，請遷都壽春，太傅越得悉馥書，謂馥不先關白，竟敢直接陳請，禁不住忿火交加，怒氣勃發，即下了一道軍符，令淮南太守裴碩，與馥一同入都，馥料知觸怒，不肯遽行，但令碩率兵先進。碩詐稱受越密令，引兵襲馥，反為馥敗，乃退保東城，遣人至建業求救。瑯琊王睿，總道是周馥逆命，即遣揚威將軍甘卓等，往攻壽春。馥眾奔溃，馥亦北走。豫州都督新蔡王確，係太傅越從子，即騰子。鎮守許昌，當即遣兵邀馥，將他拘住，馥意氣死。誰叫你多去饒舌？已而石勒攻許昌，確出兵抵禦，行至南頓，正值勒驅眾殺來，矛戟如林，士卒如蟻，嚇得確軍相顧失色，不待接仗，先已卻走。確尚想禁遏溃卒，與決勝負，哪知部下已情急逃生，未肯聽令。胡虜卻搶前急進，毫不容憐，一陣亂砍，晦氣了許多頭顱。就是新蔡王確，也做了刀頭鬼。可為周馥吐氣。勒掃盡確軍，遂進陷許昌，殺死平東將軍王康，占住城池。<br>　　許昌一失，洛陽愈危，懷帝寢饋難安，尚日傳手詔，令河北各鎮將，星夜入援。青州都督苟晞，接受詔書，便向眾揚言道：「司馬元超，越字元超。為相不道，使天下淆亂，苟道將怎肯以不義使人？漢韓信不忍小惠，致死婦人手中，今道將為國家計，惟有上尊王室，入誅國賊，與諸君子共建大功，區區小忠，何足掛齒呢？」說著，即令記室代草檄文，遍告諸州，稱已功勞，陳越罪狀。當有人傳報都中，懷帝得信，復手詔敦促，慰勉慇懃。晞乃馳檄各州，約同勤王。適漢將王彌，遣左長史曹嶷，行安東將軍事，東略青州。嶷破瑯琊，入齊地，連營數十里，進薄臨淄。晞登城遙望，頗有懼色。及嶷眾附城，才麾兵出戰，幸得勝仗。嶷且卻且前，晞亦且戰且守。過了旬日，晞挑選精銳，開城大戰。不意大風陡起，塵沙飛揚，嶷兵正得上風，順勢猛撲，晞不能招架，遂至敗溃，棄城遁走。弟苟純亦隨晞出奔，同往高平。嗣是收募眾士，復得數千人。會得懷帝密敕，命晞討越，晞亦聞河南尹潘滔及尚書劉望等，向越構己，因復上表道：<br>　　奉被手詔，肝心若裂。東海王越，以宗臣得執朝政，委任邪佞，寵樹奸黨，至使前長史潘滔，從事中郎畢邈，主簿郭象等操弄大權，刑賞由己。尚書何綏，中書令繆播，太僕繆胤，皆由聖詔親加拔擢，而滔等妄構，陷以重戮，帶甲臨宮，誅討后弟，翦除宿衛，私樹黨人，招誘逋亡，復喪州郡，王涂圮隔，方貢乖絕，宗廟闕烝嘗之饗，聖上有約食之匱。征東將軍周馥，豫州刺史馮嵩，前北中郎將裴憲，並以天朝空曠，權臣專制，事難之興，慮在旦夕，各率士馬，奉迎皇輿，思隆王室，以盡臣禮。而滔邈等劫越出關，矯立行台，逼徙公卿，擅為詔令，縱兵寇抄，茹食居人，交屍塞路，暴骨盈野，遂令方鎮失職，城邑蕭條。淮豫之氓，陷離塗炭，臣雖憤懑，局守東嵎，自奉明詔，三軍奮厲，擬即卷甲長驅，逕至項城，使越稽首歸政，斬送滔等，然後顯揚義舉，再清胡虜，謹拜表以聞。<br>　　懷帝既得晞表，日望晞出兵到項，削除越權，偏是望眼將穿，晞尚未至。晞亦不是忠臣，何必望他？時已為永嘉五年仲春，懷帝近慮越黨，外憂漢寇，鎮日裡對花垂淚，望樹懷人。越黨何倫等，倚勢作威，形同盜賊，嘗縱兵劫掠宦家，甚至廣平武安兩公主私第，兩公主係武帝女，亦遭蹂躪。懷帝忍無可忍，乃復賜詔與晞，一用紙寫，一用練書，詔云：<br>　　太傅信用奸佞，阻兵專權，內不遵奉皇憲，外不協毗方州，遂令戎狄充斥，所至殘暴。留軍何倫，抄掠宮寺，劫制公主，殺害賢士，悖亂天下，不可忍聞。雖曰親親，宜明九伐。詔至之日，其宣告天下，率同大舉。桓文之績，一以委公，其思盡諸宜，善建弘略，道澀故練寫副手筆示意。晞接詔後，因遣征虜將軍王贊為先鋒，帶同裨將陳午等，戒期赴項，並遣還朝使，附表上陳。略云：<br>　　奉詔委臣征討，喻以桓文，紙練兼備，伏讀跪歎，五情惶怛。自頃宰臣專制，委仗佞邪，內擅朝威，外殘兆庶，矯詔專征，遂圖不軌，縱兵寇掠，陵踐宮寺。前司隸校尉劉暾，御史中丞溫畿，右將軍杜育，並見攻劫。廣平武安公主，先帝遺體，咸被逼辱，逆節虐亂，莫此之甚。臣只奉前詔，部奉諸軍，已遣王贊率陳午等，將兵詣項，恭行天罰，恐勞聖廑，用亟表聞。<br>　　朝臣齎表還報，行至成臯，不料被游騎截住，把他押至項城，往見太傅司馬越。越令左右搜檢，得晞表及詔書，不禁大怒道：「我早疑晞往來通使，必有不軌情事，今果得截獲，可恨！可恨！」你可謂守軌麼？遂將朝使拘住，下檄數晞罪惡。即命從事中郎楊瑁為兗州刺史，使與徐州刺史裴盾，合兵討晞。晞密遣騎士入洛，收捕潘滔。滔夜遁得免。惟尚書劉曾，侍中程延，為騎士所獲，訊明是為越私黨，一並斬首。<br>　　越以為不能逞志，累及故人，且內外交迫，進退兩難，不覺憂憤成疾，遂致不起。臨死時召入王衍，囑以後事。衍秘不發喪，但將越屍棺殮，載諸車上，擬即還葬東海。大眾推衍為元帥，衍不敢受，讓諸襄陽王范。范係楚王瑋子，亦辭不肯就，乃同奉越喪，自項城啟行，逕向東海進發。大敵當前，還想從容送喪，真是該死。訃音傳入洛中，何倫李惲等，自知不滿眾望，且恐虜騎掩至，不如先期出走，好良心。乃奉裴妃母子，出都東行。城外士民，相率驚駭，多半隨去。還有宗室四十八王，也道是強寇即至，願與何倫李惲，同行避難。都去尋死。於是都中如洗，只有懷帝及宮人，尚然住著，孤危無助，嵩目蒼涼，自思亂離至此，咎實在越，因追貶越為縣王，詔授苟晞為大將軍大都督，督領青徐兗豫荊揚六州諸軍事。漢將石勒，聞越已病死，立率輕騎追襲，倍道前進。行至苦縣寧平城，竟得追及越喪。王衍本不知用兵，全然無備，就是襄陽王范等，都未曾經過大敵，彼此面面相覷，不知所為。還是一位將軍錢端，稍有主意，麾動士卒，出拒勒眾。兩下交戰，約二三時，勒眾煞是利害，任意蹂躪，無人敢當，端竟戰死。勒復指麾鐵騎，圍住王衍等人。衍眾不下數萬，沒一個是敢死士，更兼統帥無人，號令不專。大都懷著一個遁逃秘訣，你想先奔，我怕落後，自相踐踏，積屍如山。最凶橫的是個石勒，出了一聲號令，叫騎士四面攢射，不使衍等脫逃。可憐王衍以下，只有閉目待死，束手就擒。當下由胡騎突入，東牽西縛，好象捆豬一般，無一遺漏。除衍及襄陽王范外，如任城王濟，宣帝司馬懿從孫。武陵王澹，瑯琊王冏子，見前。西河王喜，濟之從子。梁王禧，澹子。齊王超齊王冏子，見前。及吏部尚書劉望，廷尉諸葛銓，前豫州刺史劉喬，太傅長史庾呆等，統被拿住，押入勒營。勒升帳上坐，令衍等坐在幕下，顧問衍道：「君為晉太尉，如何使晉亂至此？」衍支吾道：「衍少無宦情，不過備位台司，朝中一切政治，統由親王秉政，就是今日從軍，也由太傅越差遣，不得不行。若論到晉室危亂，乃是天意亡晉，授手將軍，將軍正可應天順人，建國稱尊，取亂侮亡，正在今日。」賣國求榮，全無廉恥。勒掀須獰笑道：「君少壯登朝，延至白首，身居重任，名揚四海，尚得謂無宦情麼？破壞天下，正是君罪，無從抵賴了。」這一席語，說得衍無詞可答，俯首懷慚。求榮反辱，令人稱快。勒命左右將衍扶出，更向他人訊問。眾皆畏死，作乞憐狀，獨襄陽王范，神色不變，從旁呵叱道：「今日事已至此，何必多言！」勒乃顧語部將孔萇道：「我自從戎以來，東馳西驟，足跡半天下，未嘗見有此等人物，汝以為可使存活否？」萇答道：「彼皆晉室王公，終未必為我用，不如今日處決罷。」勒沈吟半晌，方道：「汝言亦是。但不可加他鋒刃，使得全屍以終。」說至此，即令將被虜諸人，統驅往民舍中，監禁起來。俟至夜半，使兵士推倒牆壁，壓入室內。覆巢之下，尚有什麼完卵呢？唯王衍臨死呼痛，慘然語眾道：「我等才力，雖不及古人，但若非祖尚玄虛，能相與戮力，匡扶王室，當不至同遭慘死。」曉得遲了。說到「死」字，頂遇巨石壓下，頓時頭破血流，奄然長逝。賣國賊其鑒諸。餘皆同時畢命，砌成一座亂石堆，也不辨為誰氏屍骸，何人血肉了。譬如做一石槨。勒又命人劈開越棺，焚骨揚灰，且宣言道：「亂晉天下，實由此人，我今為天下泄恨，故焚骨以告天地。」王彌弟璋，在勒軍中，更將道旁屍首，一並焚毀，見有肥壯的死人，割肉烹食，咀嚼一飽，方拔營起行。到了洧倉，剛值何倫李惲等，倉皇奔來，冤冤相湊，投入虎口，李惲忙自殺妻子，逃往廣宗，何倫亦奔向下邳。晉室四十八王及越世子毗，統被勒眾虜去，死多活少。惟越妻裴氏，已經年老，無人注目，當時乘亂走脫，嗣被匪人掠賣，售入吳姓民家，作為傭媼。後來元帝偏安江左，始輾轉渡江，得蒙元帝收養，才得令終。八王亂事，至是作一結束。小子恐看官失記，再將八王提出，表明如下：<br>　　汝南王亮宣帝懿子，為楚王瑋所殺。楚王瑋武帝炎子，為賈后所殺。趙王倫宣帝懿子，奉詔賜死。齊王冏齊王攸子，為長沙王乂所殺。長沙王乂武帝炎子，為張方所殺。成都王穎武帝炎子，為范陽長史劉輿所殺。河間王顒安平王孚孫，為南陽部將梁臣所殺。東海王越高密王泰子，病歿項城，屍為石勒所焚。<br>　　後人又另有一說，去亮與瑋，列入淮南王允及梁王肜。俱見前文。惟《晉書》中八王列傳，卻是亮瑋倫冏乂穎顒越八人，小子依史敘事，當然援照《晉書》。總之，晉室諸王，好的少，壞的多，八王手執兵權，驕橫更甚，後來是相繼誅戮，沒有一個良好結果。越雖是善終，終落得屍骨被焚，妻被掠，子被殺，這也是祖宗貽謀，本非忠孝，子孫相沿成習，不知忠孝為何事，此爭彼奪，各不相讓。骨肉尋仇，肝腦塗地，五胡乘隙闖入，大鬧中原，神州致慨陸沈，衣冠悉淪左衽，豈不可恨？豈不可痛？古人說得好：「告往知來」，如晉朝的往事，確是後來的殷鑒。奈何往者自往，來者自來，兵權到手，便不顧親族，自相殘殺，甘步八王的後塵，情願將華夏土宇，讓與別人臠割呢。借端寄慨，遺恨無窮。小子有詩歎道：<br>　　八王死盡晉隨亡，滾滾胡塵覆洛陽。<br>　　為語後人應鑒古，兵戈莫再構蕭牆。<br>　　虜燄大張，中原板蕩，西晉要從此傾覆了。看官續閱下回，自見分曉。<br><br>　　司馬越出兵討勒，以行台自隨，所有王公大臣，多半帶去，僅留何倫李惲，監守京師。彼已居心叵測，有帝制自為之想。能勝敵則迫眾推戴，還廢懷帝，不能勝敵，即去而之他，或仍回東海，據守一方；如洛陽之保存與否，懷帝之安全與否，彼固不遑計及也。無如人已嫉視，天亦惡盈，內見猜於懷帝，外見逼於苟晞，卒至憂死項坡，焚屍石勒，窮其罪惡，殺不勝辜。然妻離子戮，終至絕後，厥報亦慘然矣。王衍清談誤國，尚欲乞憐強虜，靦顏勸進，山濤謂：「何物老嫗，生此寧馨兒？」吾謂實一賊子，何寧馨之足云？襄陽王范，稍存氣節，而臨變無方，徒自取死。餘子皆不足齒數。晉用若輩為臣僚，雖欲不亡，奚可得耶？本回錄苟晞二表，所以罪越，述王衍臨死之語，所以罪衍，至結尾一段，更提出八王結局，綴以歎詞，語重心長，實為當世作一棒喝，固非尋常小說，所得同日語也。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>