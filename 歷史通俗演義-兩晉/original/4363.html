<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第七回　指御座諷諫無功　侍帝榻權豪擅政</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　指御座諷諫無功　侍帝榻權豪擅政</font></h4>
			　　卻說武帝決意遣攸，不願從諫。驀見兩公主入宮，至御座前斂衽下拜，力請留攸。武帝道：「汝等婦女，怎知國事？不必來此糾纏！」兩公主跪不肯起，甚至叩頭涕泣，惹得武帝怒起，拂衣外出，趨往別殿。兩公主見他自去，無從再求，沒奈何起身歸家。那武帝怒尚未息，至別殿間，正值侍中王戎值日，便顧語道：「兄弟至親，今出齊王，乃是朕家事，甄德王濟，橫來干涉，今且遣妻入宮，向朕哭泣，朕不死，何勞彼哭？齊王亦未嘗死，更何勞彼哭呢！」婦人兩行珠淚，最能動人，不意此次卻用不著。王戎聽了，也不敢多言。武帝即令戎草詔，黜濟為國子祭酒，德為大鴻臚。濟與德因公主歸來，複述武帝拒諫情形，更覺得自尋沒趣，及左遷命下，越加掃興，唯與公主相對涕洟罷了。獨羊琇以楊珧排攸，運動最力，意欲與珧面論是非，懷刃尋釁。偏楊珧預先防備，托疾不出，暗囑有司劾琇。降官太僕，恚憤而死。得死為幸。光祿大夫李熹，亦因年老辭職，罷死家中。是時已值年暮，齊王攸奉詔未行，暫留京都守歲。越年仲春，詔命太常議定典禮，崇錫齊王，促令就道。博士庾旉秦秀等，再上章挽留，仍不見報。祭酒曹志歎道：「親如齊王，才如齊王，不令他樹本助化，反欲遠徙海隅，晉室恐不能久盛了。」乃復上書極諫，謂當從博士等言。武帝覽書大怒道：「曹志尚不明朕心，何論他人！」遂黜免志官，並庾旉等七人除名。<br>　　原來中書監荀勖，曾在武帝前進讒，謂百僚已歸心齊王，試詔令就國，必致朝議沸騰。武帝先入為主，且見群臣陸續留攸，果如勖言，免不得忮心愈甚，所以奏牘上陳，無一見信，反加嚴譴。齊王攸亦不願蒞鎮，奏乞守先后陵，仍被駁斥。滿腔孤憤，無處上伸，累得攸鬱鬱成疾，竟至嘔血。這也何必。武帝遣御醫診視，御醫希旨承顏，復稱齊王無疾。武帝遂連番下詔，催促起程。攸素好容儀，猶力自整肅，入闕辭行。武帝見他舉止如恒，益疑他居心多詐，哪知過了兩日，即由攸子冏呈入訃音，稱攸嘔血不止，竟爾逝世。武帝以變生意外，不禁大慟，馮紞在旁勸解道：「齊王名不副實，盜譽有年，今自薨逝，未始非社稷幸福，陛下何必過哀。」武帝乃收淚而止。詔為齊王發喪，禮儀如安平王孚故事，見第三回。並親自往弔。攸子冏對帝悲號，訴稱為御醫所誣，武帝也覺不忍，令即收誅御醫。但知希旨，不知有此一著。命冏承襲父爵，冏亦八王之一。諡攸為獻。攸為晉室賢王，享年只三十有六。扶風王駿，聞武帝遣攸出鎮，也曾上書力阻，嗣因武帝不從，憂憤成疾，與攸同時告終。駿遺愛及民，西人多樹碑誌德，悲泣盈途，晉廷追贈為大司馬，予諡曰武。敘攸及駿，不沒賢王。乃進汝南王亮為太尉，錄尚書事，光祿大夫山濤為司徒，尚書令衛瓘為司空。<br>　　濤年垂八十，老病侵尋，因固辭不許，力疾入謝，途中又感冒風寒，歸臥不起，旋即去世。武帝優加賻給，賜諡曰康。濤字巨源，河內人氏，早年喪父，食貧居賤，嘗向妻韓氏道：「勉耐饑寒，我將來當位至三公，但未知卿堪做夫人否？」及年已四十，始為郡曹，從祖姑為宣穆皇后生母，宣穆皇后見首回。瓜葛相連，得與武帝為中表親，乃累遷至尚書僕射，兼領吏部銓衡。有知人鑒，平居貞順節儉，家無妾媵，祿賜俸秩，分贍親故，歿後只遺舊屋十間，子孫不敷居住。左長史范晷，為白朝廷，武帝乃令有司撥款，代為營室，總算是酬答勛親的惠意；另簡右僕射魏舒為司徒。<br>　　舒籍隸任城，幼即失怙，寄食外家寧氏。寧氏嘗增築居宅，有堪輿家相宅道：「此宅應出貴甥。」舒聞言自負，欣然語人道：「當為外家成此宅相。」已而與寧氏別居，身長八尺二寸，儀容秀偉，不修小節，專喜騎射，以漁獵為生涯，嘗投宿野王逆旅，聞有車馬聲隱隱前來，約至門外，即有人互相問答。問語為是男是女？答語稱是男子。接連又有人應聲道：「是男至十五歲，當死兵刃。」過了片刻，復問為何人借宿？答稱為魏公舒。言迄遂去。舒臥至天明，起詢寓主，始知主人妻夜產一男，乃記憶而行。蹉跎蹉跎，已過了十五年，貧困如故，往探野王主人，問及生男所在？主人黯然答述，謂：「伐桑傷斧，創重身亡。」舒覺前聞已驗，惟年登強仕，故我依然，又似前兆未符，轉思平時不學，何從上達？不如發憤攻書，借博功名。由是月習一經，期月有成，出與郡試，得升上第，除澠池長，遷濬儀令，入為尚書郎，不數年位至尚書，晉職司徒。舒處事明決，持躬清儉，散財好施，與山濤相同，所以德望亦與濤相亞。舒亦晉初名臣，故隨筆插敘。司空衛瓘，向與舒友善，至此更同心來輔，整飭紀綱，故太康年間，雖經武帝荒淫，三楊用事，尚賴兩老臣極力維持，幸得少安。<br>　　瓘世居安邑，父顗曾仕魏為尚書，中年去世，瓘得襲父蔭，弱冠已仕尚書郎，後來佐晉立功，受封菑陽公。第四子宣，得尚帝女繁昌公主，瓘得邀寵眷，遇事摅忠，嘗慮儲貳非人，欲密請廢立，屢次入見，且吐且茹，始終未敢直陳。會武帝幸凌雲台，召集百僚，各賜盛宴。瓘飲至數觥，佯為醉狀，起身至御座前，下跪道：「臣有言上陳，未知聖意肯容納否？」武帝許令直陳。瓘欲言又止，如是三次，乃用手撫牀道：「此座可惜。」武帝已悟瓘意，權詞相答道：「公真大醉麼？」瓘亦知武帝托詞，叩頭而退。及宴畢還宮，過了數日，武帝想出一法，特召東宮官屬，悉數入殿，概令侍宴。暗中卻封著尚書疑案，遣內侍齎付東宮，令太子判決，當即復命。太子衷呆笨得很，驟接來文，曉得什麼裁答，慌忙召問僚屬，急切不見一人，那時倉皇失措，只好入問牀頭夜叉，與她商議。賈妃南風雖然讀過好幾年詩書，略通文墨，但欲代為答復，亦覺自愧未能，急來抱佛腳，忙遣侍婢趨問外臣，當有人代為擬草，引古證今，備具典博，傳婢持報賈妃，妃恐忙中有錯，再召入給事張泓，使決可否。泓搖首道：「太子不學，為聖上所深知，今答詔多引古義，明明是倩人代擬，一或查究，水落石出，屬稿吏當然被譴，恐太子亦不能安位了。」賈妃大驚道：「這卻如何是好？』泓答道：「不如直率陳詞，免得陛下動疑。」賈妃乃轉驚為喜，溫言與語道：「煩公為我善復，他日當與共富貴。」泓因為具草，令太子自寫。太子衷勉強錄成，再由泓復閱，方交內使持去。武帝接視復文，詞句雖多鄙俚，意見卻是明通，不由的放下憂懷，既欲考驗太子，何妨召入面試，乃仍輾轉遲回，墮入狡吏計中，何其不明若是？便又召入衛瓘，持示答草。瓘才閱數行，即逡巡謝過，左右始知瓘有毀言，齊稱陛下聖明，不受讒間，說得瓘滿面懷慚，容身無地，還是武帝替他調解，方使瓘徐徐引退，尚得蓋愆。<br>　　是時賈充尚在，得此消息，使人語賈妃道：「衛瓘老奴，幾破汝家。」妃因此恨瓘，嘗思設計報復，只因武帝知瓘忠誠，寵遇日隆，一時無可下手，不得不容忍過去。及瓘為司空，遇有軍國大事，武帝輒令會商，瓘亦有所獻替，補益頗多。會日蝕過半，瓘與太尉汝南王亮，司徒魏舒，聯名上表，固請避位，有詔不許，至太康五年正月，龍現武庫井中，武帝親自往觀，頗有喜色。百官將提議慶賀，瓘獨無言。邊有一人閃出道：「昔龍降夏庭，終為周禍，尋案舊典，並無賀龍故例，怎得創行？」瓘聞言急視，乃是尚書左僕射劉毅，是由司隸校尉新升，便隨口接下道：「劉僕射所言甚當，何必賀龍。」百官才打消賀議。武帝亦命駕馳歸。先是魏尚書陳群，因吏部不能相士，特命郡國各置中正，州置大中正，令取本地人士，甄別才德，列為九品，吏部得援格補授。相沿日久，奸弊叢生，往往中正非人，徇私去取。劉毅不忍緘默，因力請更張，期清宿敝，奏疏有云：<br>　　臣聞立政者以官才為本，官才有三難，而國家興替之所由也。人物難知，一也；愛憎難防，二也；情偽難明，三也。今立中正，定九品，高下任意，榮辱在手，操人主之威福，奪天朝之權勢，愛憎決於心，情偽由於己，公無考校之負，私無告訐之忌，用心百態，求者萬端，廉讓之風滅，苟且之俗成，竊為聖朝恥之。臣嘗謂中正之設，未獲一益，反得八損，高下逐強弱，是非隨興衰，一人之身，旬日異狀，或以貨賂自通，或以親私登進，是以上品無寒門，下品無勢族，慢主罔時，實為亂源，所損一也；重其任而輕其人，所立品格，徒憑一人之意見，未經眾望之所歸，卒使駁違之論，橫於州里，嫌仇之隙，結於大臣，所損二也；推立格之意，以為才德有優劣，倫輩有首尾，序列高下，若貫魚之成次，秩然不亂，乃法立而弊生，名是而實非，公以為格，坐成其私，徒使上欺明主，下亂人倫，優劣易地，首尾倒錯，所損三也；國家賞罰，自王公以至庶人，無不如法，今置中正，委以重柄，無賞罰之防，遂至清平者寡，怨訟者眾，聽之則告訐無已，禁絕則侵枉無極，上明不下照，下情不上聞，所損四也；一國之士，多者千數，或流徙異地，或取給殊方，面猶不識，遑問才力，而中正無論知否，但採譽於台府，納毀於流言，任己則有不識之蔽，聽受則有彼此之偏，所損五也；職有大小，事有劇易，稽功敘績，庶足鼓舞人才，今則反是，當官著效者，或附卑品，在官無績者，轉得高敘，抑功實而隆虛名，長浮華而廢考績，所損六也；官不同事，人不同能，得其能則成，失其能則敗，今不狀才能之所宜，而徒第為九品，以品取人，或非才能之所長，以狀取人，則為本品之所限，即使鑒衡得實，猶慮品狀相仿，況意為取捨，黑白混淆，所損七也；前時銓次九品，朝廷猶詔令善惡必書，以為褒貶，故當時猶有所忌，今之九品，所下不彰其惡，所上不列其善，廢褒貶之義，任愛憎之斷，清濁同流，懲勸不明，天下人焉得不隳行而騖名，所損八也。由此論之，職名中正，實為奸府，事名九品，實有八損。古今之失，無逾於此。臣以為宜罷中正，除九品，棄魏氏之弊法，立一代之美制，則銓政清而人才出矣。事關重要，懇切上聞！<br>　　這疏上後，武帝雖嘗優容，仍然不見施行。司空衛瓘，更與太尉汝南王亮等，申請盡除中正，規復鄉舉里選的古制。鄉舉里選，可行於上古，不可行於後世。試看今日選舉，便可知曉。武帝但務因循，終不能改。未幾劉毅疾歿，魏舒又以老疾辭官，旋亦謝世。朝議征令鎮南大將軍杜預，還都輔政。預已六十三歲，自荊州奉詔啟行，行次鄧縣，一病不起，告終驛館。自武帝罷撤兵備，吏惰民嬉。獨預鎮襄陽，常言天下雖安，忘戰必危，所以文武並重，內立泮宮，外嚴堡寨，又引鑿滍淯諸水以溉原田，疏通揚夏諸水以達漕運，公私同利，兵民永賴，時人稱為杜父，又號為杜武庫。平居無事，輒流覽經籍，自撰《春秋經傳集解》，又參考眾家譜弟，著成釋例，再作盟會圖春秋長歷。再四斟酌，至老乃竣。當時侍中王濟善相馬，和嶠善聚財，預謂濟有馬癖，嶠有錢癖，唯自己有《左傳》癖，迄今杜氏《集解》，流傳不替。預歿後歸葬京兆，追贈開府，得諡為成。天不憖遺，老成彫謝，只剩了一個衛司空，孤立無援，內為賈妃所忌，外為楊氏所嫌，免不得表裡相傾，不安於位。衛宣曾尚帝女，見上文。復好作狹邪游，伉儷間不甚和協。楊駿等乘間設謀，謂宣若離婚，瓘必遜位，因囑黃門侍郎等劾瓘父子，諷武帝奪宣公主。瓘當然慚懼，告老乞休。武帝准如所請，聽令原爵休致，並命繁昌公主入宮居住，示與衛氏絕婚。有司又奏宣所為不法，應付廷尉治罪，武帝總算不問。後來知宣被誣，擬令公主仍歸衛家，哪知緣分已斷，不能再續，宣已病瘵亡身，徒使那金枝玉葉，坐守空幃，豈不可歎！<br>　　楊駿既排去衛瓘，復忌及汝南王亮，多方媒孽，不由武帝不從，竟命亮為大司馬，出督豫州諸軍事，使鎮許昌。又徙封皇子南陽王柬為秦王，使出督關中，始平王瑋為楚王，使出督荊州，濮陽王允為淮南王，使出督揚江二州軍事。柬瑋允三王，已見前文。更立諸子乂為長沙王，穎為成都王，乂穎與瑋，並列八王中。晏為吳王，熾為豫章王，演為代王，皇孫遹為廣陵王，遹為太子冢嗣，但不由嫡出，乃是宮妾謝玖所生。謝玖本係武帝宮中的才人，才人係女官名。秀外慧中，頗邀睿賞，特給賜東宮，使充妾媵，才閱年餘，便生一男，取名為遹。遹年五歲，穎悟絕倫。一夕，侍武帝側，驀聞宮外失火，左右驚惶，武帝欲登樓覘視，遹牽住武帝衣裾，不使上樓。武帝問為何意？遹答說道：「昏夜倉猝，宜備非常，不可使火光照見人主。」武帝不禁點首。至火已救熄，內外安靜，益稱遹為奇兒。小時了了，大未必佳。且謂遹酷肖宣帝，將來必能纂承大統，所以太子不才，武帝未嘗不曉，只因遹生性敏慧，有恃無恐，所以不願廢儲，照舊過去。賈妃南風，甚是妒悍，不悅皇孫，自遹得生長，更恐他妾再復生男，嚴加防檢。適有一妾懷妊，腹大便便，為妃所覺，便用戟擲刺孕妾，隨刃僕地，且責宮女防閒不密，自持刀殺死數人。武帝聞報大怒，命修金墉城冷宮，將妃廢錮。充華趙粲，見首回。為妃緩頰，從容入白道：「賈妃年少，未能免妒，待至長成以後，自當知改，願陛下三思！」就是楊后亦替她勸解，再加楊珧亦為進言，謂：「賈充有功社稷，不應遽忘，毋致廢及親女。」此時力為悍妃幫忙，寧知後來反噬耶？武帝乃寢議不行。當斷不斷，反受其亂。轉瞬間已是太康十一年，改元太熙，進王渾為司徒，起衛瓘為太保，加光祿大夫石鑒為司空。三人雖同心秉政，權力終不敵三楊。更因武帝晚年，漁色成疾，常不視朝。楊后居中用事，屢召入乃父楊駿，商榷要政。至太熙元年孟夏，武帝病劇，索性將楊駿留侍禁中，一切詔令，俱出駿手，諸王大臣，無一與謀。駿得擅易公卿，私樹心腹。武帝連日昏沈，不省人事，既而回光返照，偶覺清明，居然能起閱案牘，省視黜陟，適見駿所擬詔書，用人非才，因正色語駿道：「怎得便爾？」駿惶恐謝罪。武帝又道：「汝南王亮，已啟程否？」駿答言尚未。武帝又道：「快令中書草詔，留他立朝輔政。」駿不得已傳命出去。武帝臥倒牀上，又昏昏睡著。駿慌忙趨出，直至中書處索閱草詔，持還禁中，越宿尚未繳出。中書監華廙入叩宮門，向駿乞還原稿，駿不肯與。到了傍晚，復傳入華廙及中書令何劭，由楊后口宣帝旨，令作遺詔，授駿為太尉，兼太子太傅，都督中外諸軍，錄尚書事。廙與劭不敢違慢，當即草就，呈與楊后。楊后卻故意引入兩人，使就帝榻前作證。兩人跪請帝安，然後由楊后遞過草詔，使武帝自視。但見武帝睜著兩眼，看了許多時候，方才擲下，一些兒不加可否。及廙與劭叩辭出宮，武帝已經彌留，臨危時忽問左右道：「汝南王來否？」左右答言：「未來。」武帝不能再言，長歎一聲，嗚呼崩逝。在位二十五年，享壽五十五歲。小子有詩歎道：<br>　　欲垂燕翼貴貽謀，悍媳蠶兒已兆憂。<br>　　況復托孤無碩彥，帷廧怎得免戈矛？<br>　　欲知武帝死後，宮中如何行動，待至下回敘明。<br><br>　　齊王攸憂死而晉無賢王，山濤魏舒，相繼謝世而晉無賢臣。司空衛瓘，似尚為庸中佼佼者流，然不能直言無隱，徒假此座可惜之言，為諷諫計，已覺膽小如鼷！至閱及太子答草，又未敢發奸摘伏，皇然謝過，以視劉毅諸人，尚有愧焉。武帝既知太子不聰，復恨賈妃之奇悍，廢之錮之，何必多疑，乃被欺於狡吏而不之知，牽情於皇孫而不之斷，受朦於宮帟而不之覺，卒至一誤再誤，身死而天下亂，名為開國，實是覆宗，王之不明，寧足福哉？閱此已為之一歎焉！<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>