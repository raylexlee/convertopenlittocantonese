<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第三十九回　溫嶠推誠迎陶侃　毛寶負劍救桓宣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九回</br>　　溫嶠推誠迎陶侃　毛寶負劍救桓宣</font></h4>
			　　卻說建康為蘇峻所困，內外不通，宮中一切情事，外人無從得聞。江州刺史溫嶠，原想進兵討逆，無如京城消息，一無所知，也不好冒昧前進。可巧有都人范汪，從間道奔至尋陽，報稱：「蘇峻政令不壹，貪暴凶橫。人情憤怒，共願誅峻，朝廷亦待援甚急，宜速進討」云云。嶠即使汪轉白庾亮，亮即令汪參護軍事。嶠與亮本相友善，因互推為盟主。嶠有從兄名充，佐嶠戎幕，獨向嶠進議道：「陶征西位重兵強，何不推為領袖？」陶侃為征西大將軍，見三十七回。嶠頗以為然，遂遣督護王愆期，馳往荊州，邀侃同赴國難。侃與庾亮有隙，且以未預顧命為恨，見前回。便答愆期道：「我乃疆埸外將，未敢與聞內事。」陶公大誤。愆期依言復嶠，嶠再手書敦勉，終不見從。乃復遣使語侃，但說是仁公且守，僕當先行。使人已發，適參軍毛寶，從他處回來，亟入見嶠道：「欲舉大事，當與天下共謀，古人謂師克在和，便是此意。就使情跡可疑，尚留示人不覺，況自為攜貳，尚能成事麼？公急追使改書，推誠相與，料陶公亦不至固執了。」嶠乃追還去使，另草一書，說得誠誠懇懇，願奉侃為盟主。果然使人往返，得了效果，由侃遣督護龔登，率兵詣嶠。嶠有眾七千，灑淚登舟，一面列數蘇峻罪狀，移告各鎮。文云：<br>　　賊臣蘇峻祖約，同惡相濟，用生邪心，天奪其魄，死期將至，譴負天地，自絕人倫。寇不可縱，宜增軍進討，屯次湓口，即日護軍庾亮來營，宣太后詔，寇逼宮城，王旅撓敗，出告藩臣，謀寧社稷。後將軍郭默，冠軍將軍趙胤，奮武將軍龔保，與嶠督護王愆期，西陽太守鄧岳，鄱陽內史紀瞻，率其所領，相尋而至。逆賊肆凶，陵轢宗廟，火延宮掖，矢流太極。二宮幽逼，宰相困迫，殘虐朝士，劫辱子女。承聞悲惶，精魂飛散。嶠闇弱不武，不能殉艱，哀恨自咎，五情摧隕，慚負先帝托負之重，義在畢力，死而後已。今躬率所統，為士卒先，催進諸軍，一時電擊。西陽太守鄧岳，尋陽太守褚誕等，連旗相繼，宣城內史桓彝，已勒所屬，屯濱江之要。江夏相周撫，與鄧岳同時還朝，得為江夏相。乃心求征，軍已向路。昔包胥楚國之微臣，重趼致誠，義感諸侯。藺相如趙邦之陪隸，恥君之辱，按劍秦庭。皇漢之季，董卓作亂，劫遷獻帝，虐害忠良，關東州郡，相率同盟。廣陵功曹臧洪，郡之小吏耳，登壇歃血，涕淚橫流，慷慨之節，實屬群後。況今居台鼎，據方州，列名邦，受國恩者哉！不期而會，不謀而同，不亦宜乎？二賊合眾，不盈五千，且外畏胡寇，城內饑乏。後將軍郭默，已於戰陣俘殺賊千人，賊今雖殘破都邑，其宿衛兵人，即時出散，不為賊用。祖約情性褊窄，忌克不仁，蘇峻小子，惟利是視，殘酷驕猜，權相假合，江表興義以抗其前，強胡外寇以躡其後，運漕隔絕，資食空懸，內乏外孤，勢何得久？群公征鎮，職在禦侮，征西陶公，國之耆德，忠肅義正，勛庸弘著。諸方鎮州郡，咸齊斷金，同稟規略，以雪國恥。苟利社稷，死生以之。嶠雖怯劣，忝據一方，賴忠賢之規，文武之助，君子竭誠，小人盡力。高操之士，被褐而從戎，負薪之徒，匍匐而赴命，率其私僕，致其私仗，人士之誠，竹帛不能載也，豈嶠無德而致之哉？士稟義風，人感皇澤耳。且護軍庾公，帝之元舅，德望隆重，率郭後軍等，與嶠戮力，得有資憑，且悲且慶，若朝廷之不泯也，其各明率所統，毋後事機。賞募之信，明如日月，有能斬約峻者，封五等侯，賞布萬匹。忠為令德，為仁由己，萬里一契，不在多言。<br>　　這篇移文，分使四頒，滿望各處響應，同時舉義。不意陶侃督護龔登，竟至嶠舟相見，說是得陶公來書，促令還鎮，弄得嶠莫名其妙，慌忙將登留住，再遣王愆期致書陶侃，書中有云：<br>　　僕謂軍有進而無退，宜增而不可減。近已移檄遠近，言於盟府，剋日大舉。南康建安晉安三郡軍，並在路次，同赴此會，惟須仁公督軍戾止，使齊進耳。仁公今乃召還督護，疑惑遠近，成敗之由，將在於此。僕才輕任重，實賴仁公篤愛，遠稟成規，至於首啟戎行，不敢有辭。僕於仁公，當如常山之蛇，首尾相銜耳。或者不達高旨，將謂仁公緩於討賊，此聲難追，僕於仁公並受方岳之任，安危休戚，理既同之。且自傾之顧，綢繆往來，情深義重，著於人士之口，一旦有急，亦望仁公悉眾見救。況社稷之難，惟僕偏當一州，州之文武，莫不翹企，假令此州不守，約峻樹置官長於此，荊楚西逼強胡，東接逆賊，因之以饑饉，將來之危，必有甚於今日者。以大義言之，則社稷顛覆，主辱臣死。公進當為大晉之忠臣，參桓文之義，開國承家，銘之天府；退當以慈父雪愛子之痛。約峻凶逆無道，囚制人士，裸其五體，近日來者，不可忍見，骨肉生離，痛感天地。人心齊一，咸皆切齒。今之進討，如以石投卵，無慮不克，若出軍既緩，復召兵還，人心乖離，是為敗於幾成也，願深察所陳，以副三軍之望。<br>　　愆期到了荊州，奉書與侃。侃展書詳覽，至慈父雪愛子之痛句，不禁流涕道：「我兒果死了嗎？」看官！你道侃子為誰？原來就是廬江太守陶瞻，小子在前回中，已曾敘及，不過尚未說明侃子。就是當時內外斷絕，陶瞻戰死，侃雖稍有所聞，尚未確悉，此次得了嶠書，已經證實，當然生悲。愆期復接口道：「公子殉難，真實不虛。且蘇峻乃是豺狼，如得逞志，四海雖廣，肯容明公托足麼？」侃將書放下，投袂而起，立即大集將士，戎服登舟，與愆期同赴嶠軍，倍道急進。將至尋陽，令愆期先行返報。愆期馳抵嶠營，嶠問明原委，喜出望外，只庾亮捏著一把冷汗，惟恐侃來報復，不得不與嶠相謀。誰叫你平日量狹？嶠說道：「陶公既來赴難，諒不至再記前嫌，就使尚有芥蒂，總教向彼謝過便了。有嶠在此，保無他憂。」遂與亮回舟相迎，兩下會敘，由嶠引導庾亮，代達慇懃。侃見亮趨入，故意不睬，亮只好硬著頭皮，向侃拜謝。急來抱佛腳。侃撚鬚冷笑道：「庾元規乃拜陶士行麼？」亮見他詞色不佳，慌忙引咎自責，虧得他生就厚臉，又有三寸妙舌，說得悱惻動人。賴有此爾。侃意乃少解，握住亮手道：「君侯修石頭城，防備老子，今日反來相求，才知老子是忠心為國，未嘗通叛呢。」嶠在旁婉勸，侃益釋然，便相偕入尋陽城，大開筵宴，歡談竟夕。越宿復登舟啟行，東指建康，共計戍卒四萬，旌旗相蔽，軸轤互連，鉦鼓聲遠達數百里。<br>　　徐州刺史郗鑒，在廣陵接得亮書，並所傳太后詔旨，已流涕誓眾，指日勤王。及聞陶溫聯兵東指，復遣將軍夏侯長，間行語嶠道：「公既仗義興師，鑒願執鞭從事，但聞叛賊欲挾天子，東入會稽，請公先立營壘，屯據要害，防賊逃逸，又斷彼糧道，堅壁清野，與賊相持，賊進不得攻，退無所掠，不出旬月，自然溃散了。」嶠深服鑒策，遣還夏侯長，麾舟進行。蘇峻聞四方兵起，用參軍賈寧計，自姑孰還據石頭，分兵拒敵，一面入宮劫遷幼主，出居石頭城。司徒王導，與峻力爭，舌劍談鋒，怎敵真刀真槊？畢竟拗他不過，強脅幼主登車。八齡天子，驟遭迫辱，哪得不掩面哀啼？將軍劉超，侍中鍾雅，並步行相隨。天適大雨，道路泥泞，峻給劉鍾二人乘馬，二人皆不願乘坐，且泣且行。到了石頭，扶帝下車，入居倉屋，塵粞委積，不堪小住。峻即號為行宮，令親信許方等人，補充司馬督殿中監，外托宿衛為名，內實監制劉超鍾雅。超與雅日侍帝側，還有右光祿大夫荀崧，金紫光祿大夫華恒，尚書荀邃，侍中丁潭等，同處患難，各不相離。成帝在宮，嘗讀《孝經》《論語》，超仍然稟授，不使少閒。一息尚存，此志不容少懈。峻既忌超，又復敬超，時有饋遺，超皆不受。左光祿大夫陸曄，為峻所迫，令守行台，峻黨匡術守台城。尚書左丞孔坦，奔往陶侃，侃令為長史，與同計議。坦謂：「須聯合東軍，兩面夾攻，方可滅賊。」侃也稱良策，只慮道路中梗，不得相通。事有湊巧，那司徒王導，已遣密使得達三吳，托稱太后詔諭，勉令東軍起義，入救天子。於是會稽內史王舒，使庾冰為奮威將軍，領兵萬人，西渡浙江。吳興太守虞潭，吳國內史蔡謨，前義興太守顧眾等，均望風起應，募兵討賊。潭母孫氏，係吳孫權族孫女，早歲守嫠，教子有方，至是復盡發家僮，隨潭助戰，且鬻去環佩衣飾，充作軍資，復召潭申誡道：「汝當移孝作忠，捨生取義，勿以我老為累呢。」是真賢母。潭益加奮勉，整兵將行。孫氏又聞會稽內史王舒，遣子允之為督護，乃再語潭道：「王府君遣子出征，汝何不相效，反出人下？」潭因令子楚為督護，使為前驅，往會允之。允之與庾冰，同至吳國，冰曾任吳國內史，見前回。蔡謨以冰當還舊任，即去職讓冰，彼此同心協力，相繼西進。途次與峻將管商張健等相值，兩下交鋒，互有殺傷，急切不能抵京。東邊方兵爭未決，西邊亦戰艦迭乘，陶侃溫嶠，進軍茄子浦。嶠因部兵習水，不善陸戰，因下令軍中，如有擅自登岸，立處死刑。<br>　　會峻送米萬斛，饋運祖約，約遣司馬桓撫率兵接應，為嶠前鋒將毛寶所聞，便欲上岸劫糧。部將以軍令為辭，寶奮然道：「兵法有言，將在外，君命有所不受。今賊糧在道，難道可縱令過去，仍不登岸邀擊麼？」遂不暇白嶠，即麾兵上岸，鼓勇直前，殺退桓撫及運糧等人，把糧米一並奪來，始向嶠處請罪。嶠大喜道：「君能通變達權，立功不小，何罪可言？」遂薦寶為廬江太守。陶侃亦表請王舒監浙東軍事，虞潭監浙西軍事，郗鑒都督揚州八郡軍事，節制舒潭等軍。鑒率眾渡江，與侃等會合，雍州刺史魏該，亦引兵詣侃，侃乃麾動舟師，直指石頭，屯次查浦，嶠軍另屯沙門浦。蘇峻聞西軍大至，自登烽火樓，望見長江一帶，舟楫如林，不禁失色道：「我原防溫嶠，能得眾心，今果成事實了。」說畢，下樓派兵，分道扼守。庾亮使督護王彰，領兵進擊，為峻黨張曜所敗，乃使司馬殷融，送節謝侃。侃答語道：「古人三敗，君侯尚止二次，當今事勢急迫，不宜自擾，致惑軍心。」遂遣還殷融，勸令靜守。侃部下都欲決戰，侃與語道：「賊眾尚盛，未可爭鋒，不如寬待時日，用計破賊，方保萬全。」由是按兵待變，未嘗進攻。<br>　　蘇峻得再遣部將韓晃，往攻宣城，宣城內史桓彝，前次入討無功，反致敗還。見前回。長史裨惠，復勸彝通好蘇峻，權與周旋，冀紓兵禍。彝勃然道：「我受國厚恩，義在致死，怎能忍恥與逆臣通問？事或不濟，也是命數使然，雖死無恨。」遂遣偏將俞縱，往戍蘭石。縱在戍未久，不遑修繕，聞韓晃掩至，只得驅兵出戰。晃係百戰悍將，部眾又都精銳，眼見俞縱不是敵手，縱雖拚死奮鬥，可奈部卒力弱，再進再卻。左右勸縱退軍，縱歎息道：「我受桓侯厚恩，理當死報，我不負桓侯，猶桓侯不負國家。今日是我絕命時期了。」說著，策馬突陣，竟至戰死。韓晃乘勝進薄宣城，彝困守多日，勢孤力屈，終遭陷沒，為晃所害。不沒兩忠。<br>　　先是彝與郭璞為友，嘗令璞筮定休咎，筮既成卦，璞即用手攪亂，彝驚問何因？璞悵然道：「卦與我同。丈夫當此，必無良好結果，奈何奈何？」已而璞語彝道：「我與君情好多年，如來訪我，盡可入室，但千萬不可如廁。倘或誤犯，必至客主有殃。」彝記在心中，未敢犯忌。一日過飲至醉，竟闖入璞家，覓璞無著，便往廁所。家人忙來攔阻，已是無及。他見璞對廁兀立，裸身被發，銜刀奠醊，禁不住狂笑起來。卻是好笑。璞聞聲回顧，見是桓彝，不覺大驚，擲刀與語道：「我前囑君勿來廁所，君竟失約，不但禍我，君亦難免。天數難逃，無可禳解了。」彝似信非信，尚疑璞為搗鬼，大笑而去。誰料後來果如璞言，兩人俱不得善終。命也何如。<br>　　話休敘煩，且說陶侃溫嶠，屯兵江上，自夏經秋，已經累月。嶠本主張急進，屢次出戰，亦皆失利。侃決意坐守，並未與峻黨交鋒。會因嶠軍敗還，峻兵尚耀威江岸，擬迫侃軍，侃軍多有懼色。監軍李根，請諸陶侃，擬築白石壘，以蔽舟車。侃依根議，即撥兵夤夜趕築，至曉即成。忽聞峻軍內有號炮聲，諸將互相驚愕，總道是峻來攻壘，獨長史孔坦駁議道：「峻若攻壘，必待東北風起，今天氣清靜，必不敢來，盡可勿慮。」諸將問何故鳴炮？坦又道：「我料他必發兵東出，堵御東來各軍。」諸將尚不肯信，及偵騎來報，果由峻出兵東向，擊敗王舒虞潭等軍。孔坦復獻議道：「峻兵既得敗東軍，必來攻白石壘了，須亟遣重兵鎮守。還有一慮，東軍敗退，京口隨在可危，宜速使郗公還鎮，尚可無憂。」侃乃使庾亮率精兵二千，往守白石，又令郗鑒與後將軍郭默，同戍京口，立大業曲阿謏亭三壘，分峻兵勢。峻果率步騎萬餘，攻白石壘，幸由庾亮嚴守，無隙可乘，方才退去。忽聞祖渙桓撫等來襲湓口，侃料是祖約應峻，雙方並舉，遂擬遣雍州刺史魏該，率兵往御。便有軍吏入報道：「魏刺史病故了。」侃驚疑道：「魏刺史病歿，只好由我自行了。」遂往會溫嶠，擬留嶠暫統各軍，自率偏師，往援湓口。莫非有去意麼？嶠尚未答言，旁有一將應聲道：「義軍恃公為主帥，公奈何輕行？此等小賊，只配末將等往剿呢。」侃見是毛寶發言，便問寶願往否？寶答稱願往，奉令即行。途次接得譙國警耗，乃是祖渙桓撫，道出譙國，竟將譙城圍住，當由寶兼程赴援，才到城下，即被渙撫等一陣衝突，並令弓弩手更番迭射，斃寶前隊多人。寶向前力戰，也為流矢所中，貫髀徹鞍。寶使人蹋鞍拔箭，流血滿靴，他卻毫不呼痛，收軍暫退。等到箭聲中斷，復轉身殺上，衝將過去。渙與撫已自幸得勝，不加防備，忽見寶躍馬衝來，一時未及攔阻，竟被突入。寶軍見主將受傷，尚如此奮勇，哪有不相率感奮，一齊隨上。你刀我斧，盡力掩殺，立將敵陣搗亂。桓撫料不可敵，撥馬先逃。祖渙獨力難支，自然隨走，譙城因得解圍。內史桓宣，得出城迎寶，寶見他憔悴得很，不能再當衝要，乃使他東赴嶠營，自率軍進搗東關，攻破合肥戍壘。會接嶠營來使，召令東還，乃引兵退歸。祖約聞寶已退去，又欲派兵進擊，不料故尚書令陳光，號召徒黨，潛入攻約，好容易把約擒住，及仔細審視，乃是一個假祖約，貌似相類，實出兩人，姓名叫做閻禿，係約帳下的從吏，約已從後牆逸出，無從追獲了。想還有數月可活。光斬了閻禿，恐約召兵來攻，不能抵敵，乃北奔後趙，請石勒襲取壽春。勒遂令石聰石堪，領兵渡淮，逕抵壽春城下。又由光寄發密書，誘動約將，使為內應。內外連結，頓將祖約逐去。約奔往歷陽，聰等擄得壽春人民二萬餘戶，渡淮北還。小子有詩詠道：<br>　　昆季如何大不同，乃兄靖虜弟興戎。<br>　　癡心未遂先遭逐，叛賊由來少令終。<br>　　祖約敗蹙，蘇峻當然失勢，峻將路永匡術賈寧等，向峻獻策，峻卻不從。究竟所獻何計，容待下回敘明。<br><br>　　陶侃為晉室重臣，擁兵上游，理應為國圖存，與同休戚，乃以一時之私忿，置國家於不顧，寧非大誤？溫嶠一再貽書，推為盟主，而侃猶不從，甚至龔登已遣，尚欲召還，何私憾之深，一至於此耶？及聞陶瞻戰死，舐犢生哀，乃登舟東指，與嶠相會，然猶譏嘲庾亮，情見乎詞。亮固有誤國之罪，而侃亦不得為保國，若非溫嶠之推誠相與，則侃必不肯赴難，其去亮果幾何也。厥後屯兵江上，曠日持久，雖峻兵尚盛，未易攖鋒，然其徘徊瞻顧之狀，猶可想見。桓彝之死，安知非侃之斂兵不動，有以致之？以視溫嶠之志在勤王，毛寶之志在戮力，蓋不能無慚德矣。虞母孫氏尚知大義，奈何以堂堂之鬚眉，反出巾幗下？吾不禁為陶士行歎息云。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>