<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第六回　納群娃羊車恣幸　繼外孫螟子亂宗</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六回</br>　　納群娃羊車恣幸　繼外孫螟子亂宗</font></h4>
			　　卻說王濬因功高賞輕，時懷不平，每在朝右自陳戰績及諸多枉屈情形，武帝雖有所聞，亦如聾瞽一般，絕不與談。濬不勝憤懑，往往不別而行。武帝念他有功，始終含忍過去。益州護軍范通，為濬外親，嘗入語濬道：「公有平吳大功，今乃不能居守，未免可惜。」濬驚問何因？通答道：「公返旆後，何不急流勇退，角巾私第，口不言功，如有人問及，可答稱聖主宏謨，群帥戮力，若老夫實無功可言。從前藺相如屈服廉頗，便得此意。見戰國時代。公能行此，也足令王渾自愧了。」濬瞿然道：「我亦嘗懲鄧艾覆轍，鄧艾事在前。自恐遭禍，不能無言。及今已隔多日，胸中尚不免介介，這原是我器量太小呢。」通即起賀道：「公能自知小過，便足保全。」說畢乃退。濬自是稍稍斂抑，不欲爭功。博士秦秀，太子洗馬孟康等，卻代為濬訴陳枉抑，武帝乃遷濬為鎮軍大將軍，加散騎常侍，領後軍將軍。時都中競尚奢侈，濬本儉約，至此恐功高遭嫌，樂得隨風張帆，玉食錦衣，優游自適。後又受調為撫軍大將軍，開府儀同三司，延至太康六年病終。年已八十，得諡為武。濬得令終，幸有范通數語。看官聽說！在晉武未曾受禪以前，本來是三國分峙，各據一方，自西蜀入魏，降王劉禪，受封為安樂公，三國中已少了一國。及魏變為晉，吳又並入晉室，晉得奄有中原，規復秦漢舊土，遂划全國為十九州，分置郡國百五十餘。小子特將十九州的名目，析述如下：<br>　　司　兗　豫　冀　並　青　徐　荊　揚　涼　雍　秦　益　梁　寧　幽　平　交　廣<br>　　小子還有數語交代，那安樂公劉禪的死期，是在晉泰始七年間，歸命侯孫皓的死期，是在晉太康二年間，兩降主俱病死洛陽，已無後患。就是廢居鄴城的魏曹奂，無拳無勇，好似鳥入籠中，受人豢養，得能飽暖終身，還算是新朝厚惠。他最後死，直到晉惠帝泰安元年，方病歿鄴城。敘結三主生死，是揭晉武厚道處，即見晉武驕盈處。武帝既混一字內，遂思偃武修文，下詔罷州郡兵，詔云：<br>　　自漢末四海分崩，刺史內親民事，外領兵馬，今天下為一，當韜戢干戈，刺史分職，皆如漢時故事。悉去州郡兵，大郡但置武吏百人，小郡五十人，以示朕與民安樂，共享太平之意。<br>　　這詔頒下，交州牧陶璜，便即上書，略謂：「州兵不宜減損，自示空虛。」武帝不納。右僕射山濤，因病告假，聞朝廷下詔罷兵，亦不以為然。會武帝親至講武場，搜閱士卒，濤力疾入朝，隨駕講武，當下乘間進言，謂不宜去州郡武備，語意甚是剴切。武帝也為動容，但自思天下已平，不必過慮，既已頒詔四方，也未便朝令暮改，因此將錯便錯，延誤過去。俗語說得好：「飽暖思淫欲。」武帝不脫凡俗，一經安樂，便勾起那淫欲心腸。他聞得南朝金粉，格外鮮妍，乘此政躬清泰，正好選入若干充作妾婢，借娛晨夕。可巧吳宮伎妾，多半被將士掠歸，洛陽都下，湊娶吳娃，但教一道命令，傳下都門，將士怎敢違旨？便將所得吳女，一古腦兒送入宮中。武帝仔細點驗，差不多有五千名，個個是雪膚花貌，玉骨冰肌，不由的龍心大喜，一齊收納，分派至各宮居住。自是掖廷裡面，新舊相間，約不下萬餘人。武帝每日退朝，即改乘羊車，遊歷宮苑，既沒有一定去處，也沒有一定棲止，但逢羊車停住，即有無數美人兒，前來謁駕。武帝約略端詳，見有可意人物，當即下車逕入，設宴賞花。前後左右，莫非麗姝，待至酒下歡腸，惹起淫興，便隨手牽了數名，同入羅幃。這班妖淫善媚的吳女，巴不得有此幸遇，挨次進供，曲承雨露。武帝亦樂不忘疲，今朝到東，明朝到西，好似花間蝴蝶，任意徘徊。只是粉黛萬餘，惟望一寵，就使龍馬精神，也不能處處顧及，有幾個僥倖承恩，大多數向隅歎泣，於是狡黠的宮女，想出一法，各用竹葉插戶，鹽汁灑地，引逗羊車。羊性嗜竹葉，又喜食鹽，見有二物，往往停足。宮女遂出迎御駕，好把武帝擁至居室，奉獻一臠。武帝樂得隨緣，就便臨幸。待至戶戶插竹，處處灑鹽，羊亦刁猾起來，隨意行止，不為所誘。宮女因舊法無效，只好自悲命薄，靜待機緣罷了。何必定要望幸？惟武帝逐日宣淫，免不得昏昏沉沉，無心國事。后父車騎將軍楊駿及弟衛將軍珧，太子太傅濟，乘勢擅權，勢傾中外，時人號為三楊。所有佐命功臣，多被疏斥。僕射山濤，屢有規諷，武帝亦嘉他忠直，怎奈理不勝欲，一遇美人在前，立把忠言撇諸腦後，還管甚麼興衰成敗呢？一日，由侍臣捧入奏章，呈上御覽，武帝順手披閱，乃是侍御史郭欽所奏，大略說是：<br>　　戎狄強獷，歷古為患，魏初民少，西北諸郡，皆為戎居，內及京兆魏郡弘農，往往有之。今雖服從，若百年之後，有風塵之警，胡騎自平陽上黨，飈忽南來，不三日可至孟津，恐北地西河太原馮翊安定上郡，盡為狄庭矣。宜及平吳之威，謀臣猛將之略，漸徙內郡雜胡於邊地，峻四夷出入之防，明先王荒服之制，此萬世之長策也。<br>　　武帝看了數行，嗤然笑道：「古云杞人憂天，大約如此。」遂置諸高閣，不復批答。仍乘著羊車，尋歡取樂去了。女色蠱人，一至於此。後來得著昌黎軍報，乃是鮮卑部酋慕容涉歸，導眾入寇。幸安北將軍嚴詢，守備頗嚴，把他擊退。慕容氏始此，詳見後文。武帝越加放心，更見得郭欽奏疏，不值一覽。未幾又有吳人作亂，亦由揚州刺史周濬，剿撫兼施，得歸平靖。南北一亂即平，君臣上下，統說是么麼小丑，何損盛明？於是權臣貴戚，藻飾承平，你誇多，我鬥靡，直把那一座洛陽城，鋪設得似花花世界，蕩蕩乾坤。<br>　　當時除三楊外，尚有中護軍羊琇，後將軍王愷，統仗著椒房戚誼，備極驕奢。琇是晉景帝即司馬師。見下一回。繼室羊後從弟，愷是武帝親舅，乃姊就是故太后王氏，亦見下一回中。兩家是帝室懿親，安富尊榮，還在人意料中，不意散騎常侍石崇，卻比兩家還要豪雄，羊琇自知不敵，倒也不敢與較，只王愷心中不服，時常與崇比富。崇字季倫，係前司徒石苞幼子，頗有智謀，苞臨終分財，派給諸子，獨不及崇，謂崇將來自能致富，不勞分授，果然崇年逾冠，即得為修武令，嗣遷城陽太守，幫同伐吳，因功封安陽鄉侯。旋復受調為荊州刺史，領南蠻校尉，加鷹揚將軍。平居孳孳為利，在荊州時，暗屬親吏扮作盜狀，往劫豪賈巨商，遂成暴富。入拜衛尉，築室宏麗，後房百數，皆曳紞繡，珥珠翠，旦暮不絕絲竹，庖膳務極珍饈。王愷，家用<img src=/mpf/f/FDIR.BMP align=absmiddle border=0>糖也，與飴通。沃釜，崇獨用蠟代薪；王愷作紫絲布步障四十里，崇作錦布障五十里以敵愷。愷涂屋用椒，崇用赤石脂相代。愷屢鬥屢敗，因入語武帝，欲假珊瑚樹為賽珍品，武帝即賜與一株，高約二尺許。愷揚揚自得，取出示崇，總道崇家必無此珍奇，定要認輸了事。那知崇並不稱美，反提起鐵如意一柄，把珊瑚樹擊成數段。看官！你想王愷到此，怎得不怒氣直衝，欲與石崇拚命？崇反從容笑語道：「區區薄物，值得甚麼？」遂命家僮取出家藏珊瑚樹，約數十株，最高大的約三四尺，次約二三尺，如愷所示的珊瑚樹，要算是最次的，便指示愷道：「君欲取償，任君自擇。」愷不禁咋舌，赧然無言，連擊碎的珊瑚樹，也不願求償，一溜煙的避去。崇因此名冠洛陽。多利厚亡，請看將來。車騎司馬傅咸，目擊奢風，有心矯正，特上書崇儉道：<br>　　臣以為谷帛雖生，而用之不節，無緣不匱，故先王之化天下，食肉衣帛，皆有其制。竊謂奢侈之費，甚於天災。古者堯有茅茨，今之百姓，競豐其屋；古者臣無玉食，今之賈豎，皆厭粱肉；古者后妃，乃有殊飾，今之婢妾，被服綾羅；古者大夫，乃不徒行，今之賤隸，乘輕驅肥；古者人稠地狹，而有儲蓄，由於節也，今者土廣人稀，而患不足，由於奢也。欲時之儉，當詰其奢，奢不見詰，轉相誇尚，弊將胡底？昔毛玠為吏部尚書時，無敢好衣美食者，魏武帝歎曰：「孤之法不如毛尚書，今使諸部用心，各如毛玠，則風俗之移，在所不難矣。」臣言雖鄙，所關實大，幸乞垂察！<br>　　書入不報。司隸校尉劉毅，鯁直敢言，嘗劾羊琇納賂違法，罪應處死，亦好幾日不見復詔。毅令都官從事程衡，馳入琇營，收逮琇屬吏拷問，事皆確鑿，贓證顯然，乃再上彈章，據實陳明。武帝不得已罷免琇官。暫過旬月，又使琇白衣領職。貪夫得志，正士灰心，一班蠅營狗苟的吏胥，當然暮夜輦金，賄托當道，苞苴夕進，朱紫晨頒，大家慶賀彈冠，管甚麼廉恥名節？到了太康三年的元旦，武帝親至南郊祭天，百官相率扈從，祭禮已畢，還朝受謁。校尉劉毅，隨班侍側，武帝顧問道：「朕可比漢朝何帝？」毅應聲道：「可比桓靈。」這語說出，滿朝駭愕。毅卻神色自若，武帝不禁失容道：「朕雖不德，何至以桓靈相比？」毅又答道：「桓靈賣官，錢入官庫，陛下賣官，錢入私門，兩相比較，恐陛下還不及桓靈呢！」再加數語，也可謂一身是膽。武帝忽然大笑道：「桓靈時不聞有此言，今朕得直臣，終究是高出桓靈了。」受責不怒，權譎可知。說畢，乃抽身入內，百官聯翩趨出，尚互相驚歎。劉毅仍不慌不忙，從容自去。<br>　　尚書張華，甚得主寵，獨賈充荀勖馮紞等，因伐吳時未與同謀，常相嫉忌。適武帝問及張華，何人可托後事？華朗聲道：「明德至親，莫如齊王。」武帝聞言，半晌不出一語。華也自知忤旨，不再瀆陳。原來齊王攸為武帝所忌，前文中已略述端倪，見第三回。此次由張華突然推薦，更不覺觸起舊情，且把那疑忌齊王的私心，移到張華身上，漸漸的冷淡下來。荀勖馮紞，乘間抵隙，遂將捕風捉影的蜚語，誣蔑張華。華竟被外調，出督幽州軍事兼安北將軍。他本足智多謀，一經蒞任，專意懷柔，戎夏諸民，無不悅服。凡東夷各國，歷代未附，至是也慕華威名，並遣使朝貢。武帝又器重華才，欲征使還朝，付以相位。議尚未定，已被馮紞窺透隱情，趁著入傳時間，與武帝論及魏晉故事。紞憮然道：「臣竊謂鍾會構釁，實由太祖。」即司馬昭，見第三回。武帝變色道：「卿說甚麼？」紞免冠叩謝道：「臣愚蠢妄言，罪該萬死，但懲前毖後，不敢不直陳所見。鍾會才智有限，太祖乃誇獎太過，縱使驕盈，自謂算無遺策，功高不賞，因致構逆。假使太祖錄彼小能，節以大防，會自不敢生亂了。」說至此，見武帝徐徐點首，且說出一個「是」字，便又叩首道：「陛下既俯採臣言，當思履霜堅冰，由來有漸，無再使鍾會復生。」武帝道：「當今豈尚有如會麼？」紞又答道：「談何容易！且臣不密即失身，臣亦何敢多瀆？」武帝乃屏去左右，令他極言。紞乃說道：「近來為陛下謀議，著有大功，名聞海內，現在出踞方鎮，統領戎馬，最煩陛下聖慮，不可不防。」讒口可畏。武帝歎息道：「朕知道了。」於是不復召華，仍倚任荀馮等一班佞臣。<br>　　既而賈充病死，議立嗣子，又發生一種離奇的問題。先是充嘗生一子，名叫黎民，年甫三齡，由乳母抱兒嬉戲，當閣立著，可巧充自朝退食，為兒所見，向充憨笑。充當然愛撫，摩弄兒頂，約有片時，不料充妻郭槐，從戶內瞧著，疑充與乳母有私，竟乘充次日上朝，活活將乳母鞭死。可憐三歲嬰孩，戀念乳母，終日啼哭，變成了一個慢驚症，便即夭殤。未幾復生一男，另外僱一乳母，才閱期年，乳母抱兒見父，充又摩撫如初，冤冤相湊，仍被郭槐窺見，取出老法兒處死乳母，兒亦隨逝，此後竟致絕嗣。充為逆臣，應該有此妒婦。充死年已六十六，尚有弟混子數人，可以入繼。偏郭槐想入非非，獨欲將外孫韓謐，過繼黎民，為賈氏后。看官！試想三歲的亡兒，如何得有繼男？況韓謐為韓壽子，明明是賈充外孫，如何得冒充為孫？當時郎中令韓咸與中尉曹軫，俱面諫郭槐道：「古禮大宗無後，即以小宗支子入嗣，從沒有異姓為後的故例，此舉決不可行。」郭槐不聽，竟上書陳請，托稱賈充遺意，願立韓謐為世孫。可笑武帝糊塗得很，隨即下詔依議，詔云：<br>　　太宰魯公賈充，崇德立勛，勤勞佐命，背世殂隕，每用悼心。又胤子早終，世嗣未立，古者列國無嗣，取始封支庶以紹其統，而近代更除其國。至於周之公旦，漢之蕭何，或豫建元子，或封爵元妃，蓋尊顯勛勞，不同常例。太宰素取外孫韓謐為世子黎民後，朕思外孫骨肉至近，推恩計情，合於人心，其以謐為魯公世孫，以嗣其國，自非功如太宰，始封無後，不得援以為例。特此諭知！<br>　　看官閱過第二回，應知賈午偷香，是賈門中一場風流佳話。此次又將賈午所生的兒子，還繼與賈充為孫，益覺得聞所未聞。風流佳話中，又添一種繼承趣事了。那韓謐接奉詔旨，即改姓為賈，入主喪務，一切儀制，格外豐備。武帝厚加賻賜，自棺殮至喪葬費，錢約二千萬緡，且有詔令禮官擬諡。博士秦秀道：「充悖禮違情，首亂大倫，從前春秋時代，鄫養外孫莒公子為後，麟經大書莒人滅鄫，今充亦如此，是絕祖父血食，開朝廷亂端，豈足為訓？諡法昏亂紀度曰荒，請諡為荒公。」武帝怎肯依議，再經博士段暢，擬上一個武字，方才依從，這且待後再表。<br>　　且說齊王攸德望日隆，中外屬望，獨荀勖馮紞，日思排擠，並加了一個衛將軍楊珧，也與攸未協，巴不得將他捽去。三人互加讒間，尚未見效，馮紞是讒夫中的好手，竟入內面請道：「限下遣諸侯至國，成五等遺制，應該從懿親為始。懿親莫若齊王，奈何勿遣？」武帝乃命攸為大司馬，都督青州軍事。命令一下，朝議嘩然。尚書左僕射王渾，首先諫阻，略言：「攸至親盛德，宜贊朝政，不應出就外藩。」武帝不省。嗣由光祿大夫李熹，中護軍羊琇，侍中王濟甄德，皆上書切諫，又不見從。王濟曾尚帝女常山公主，甄德且尚帝妹京兆長公主，兩人因諫阻無效，不得已乞求帷帟，浼兩公主聯袂入宮，籲請留攸。兩公主受夫囑托力勸武帝，不意也碰了一鼻子灰。小子有詩歎道：<br>　　上書諫阻已無功，欲借蛾眉啟主聰。<br>　　誰料婦言同不用，徒教杏靨並增紅。<br>　　欲知兩公主被斥情形，且至下回再詳。<br><br>　　山濤之諫阻罷兵，郭欽之疏請徙戎，未始非當時名論，但徒務外攘，未及內治，終非知本之言。武帝平吳，才及半年，即選吳伎妾五千人入宮，此何事也？乃不聞力諫，坐使若干粉黛，蠱惑君心，一褒姒妲己足亡天下，況多至五千人乎？不此之察，徒齗齗於兵之遽罷，戎之未徙，試思君荒臣奢，淫侈無度，即增兵徙戎，寧能不亂？後之論者，輒謂山濤之言不聽，郭欽之疏不行，致有他日之禍亂，是所謂知二五不知一十者也。賈充妻郭槐，以韓謐為繼孫，婦人之徇私蔑禮，尚不足怪，獨怪武帝之竟從所請，清明之氣，已被無數嬌娃，斲喪殆盡。志已昏而死將隨之矣，更何惑乎齊王攸之被遣哉！<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>