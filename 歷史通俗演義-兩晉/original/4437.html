<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第八十一回　攻舊都逆子忘天理　陷中山嬌女作人奴</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十一回</br>　　攻舊都逆子忘天理　陷中山嬌女作人奴</font></h4>
			　　卻說慕容寶棄都出走，行至阱城，適與趙王麟相遇。麟不意寶至，還道他親自出討，頓致驚溃，奔往蒲陰。寶不遑追擊，但驅眾北趨，到了薊城。隨從衛士，散亡略盡。惟慕容隆部下四百騎，留衛行幄。慕容會率騎兵二萬人，方至薊南，聞寶已入薊，乃進城相見。父子敘談，會語多諷刺，面上亦很覺不平。寶俟會退出，即召農隆二人，入語會不平情形。二人均說道：「會尚年少，專任方面，習成驕盈，所以有此情狀。臣等執禮相繩，料彼也不致生異了。」除非立會為太子，或可釋嫌。寶雖然許可，心中總未免疑會，遂欲奪會兵權，歸隆統轄。隆恐會有變，當面固辭。寶猶分撥會眾，給與農隆。又遣西河公庫傉官驥，率兵三千，助守中山，一面盡徙薊中庫藏，北趨龍城。<br>　　魏將石河頭引兵追寶，馳至夏謙澤，得及寶軍。寶不欲與戰，會抗聲道：「臣撫練士卒，正為今日，今大駕蒙塵，人思效命，乃狡虜敢來送死，太違情理。兵法有言：『歸師勿遏。』又云：『置之死地而後生。』彼犯二忌，我得二利，若再不戰，益啟寇心，龍城亦豈可長保麼？」寶乃從會言，列陣拒敵。會出當敵衝，使農隆二軍，分攻魏兵左右，三路夾擊，大敗魏兵，追奔百餘里，斬首數千級。隆尚未肯罷休，再追至數十里外，奪得許多甲仗，方才回軍，歸途語故吏陽璆道：「中山城積兵數萬，不得伸展我意，今日雖得一勝，尚令我遺恨無窮。」說著，慷慨太息，淚下數行。獨會經此一捷，驕誇愈甚，隆不得不從旁訓勉。會非但不聽，反加忿恨，又因農隆俱常鎮龍城，名望素出己右，恐寶至龍城後，大權必在農隆掌握，自己越致失勢，乃潛謀作亂。幽平二州士卒，統已受會牢籠，不願歸二王節制，遂向寶陳請道：「清河王勇略過人，臣等願與同生死，今請陛下與太子諸王，留住薊宮，臣等從清河王南征，解京師圍，還迎大駕便了。」寶似信非信，默然不答。大眾退後，寶左右進言道：「清河王不得為太子，神色已很是不平，且材武過人，善收人心，陛下若從眾諸，臣恐解圍以後，必有衛輒故事，不可不防。」衛輒拒父事，見《東周列國》。寶點首示意。侍御史仇尼歸，係會私黨，探悉寶情，便私下告會道：「大王所恃惟父，父已異圖，所仗在兵，兵已去手，試問將如何自全呢？不如誅二王，廢太子，由大王自處東宮，兼任將相，匡復社稷，方為上策。」雙方讒間，怎得不亂？會尚猶豫未決。<br>　　寶語農隆道：「我看會已有反志，今若不除，難免大禍。」農隆齊聲道：「今寇敵內侮，中土紛紜，社稷危如纍卵，會鎮撫舊都，來赴國難，威名遠震。逆跡未彰，若一旦加誅，不但父子傷恩，人心亦必將不服呢。」寶慨然道：「逆子已不顧君親，卿等茲恕，尚不忍誅，一旦變起，必先害諸父，然後及我，後悔恐無及了。」農隆為婦人之仁，不知弭亂，寶既知子惡，仍不加防，是亦婦人之見而已。話雖如此，但也不肯急切下手，仍向龍城進行。<br>　　到了廣都黃榆谷，時已天晚，因即駐宿。農與隆二人為衛，臥至夜半，忽有一片嘩噪聲，從外而入。隆急忙起視，見有十數人持刀進來，料知有變，便欲返身入報，不防背上已中了一刀，痛徹心窩，立致暈倒，接連又被一刀剁下，自然斷命。時農已拔甲出來，跨馬欲遁，偏被那強人阻住，用刀亂斲，農急忙閃避，左臂已著了刀傷，忍痛走脫。背後卻有數健卒相隨，代抱不平，俱奮力留拒強人，格翻幾個，趕去幾個，獨擒得一個頭目，仔細辨認，正是侍御史仇尼歸。當下將他捆住，牽送慕容農。農已竄入山谷，健卒亦跟了進去，待至追及，由農訊問仇尼歸，供稱為會所遣。農乃裹創待曉，然後出山，返報慕容寶。<br>　　寶夜間聞變，正在驚惶，突見會踉蹌趨入道：「農隆謀逆，臣已將他二人除去了。」寶知會有詐，一時不便叱責，乃佯為慰諭道：「我素疑二王，果然謀變，今得除去，甚好！甚好！」此時倒還有急智。會喜躍而出。翌晨，由會排齊兵仗，嚴防他變，始擁寶就道。建威將軍餘崇，請收殮隆屍，載往龍城，會尚未許，經崇涕泣固請，方得邀允。即由崇殮隆入棺，用車載行。適慕容農自來謁寶，並押獻仇尼歸。寶不令農訴明情跡，但偽叱道：「汝何故負我？」遂令左右將農拿下。仇尼歸樂得狡賴，只說農等為逆，拒戰被擒，寶即令釋縛，仍復原官。約行十餘里，正要午餐，寶召群臣同食，且議加農罪。會方就坐，寶目顧衛軍將軍慕輿騰，暗囑殺會。騰拔劍出鞘，向會行刺。會把頭一低，冠被劈去，略受微傷，身子向外一掠，竟得逃走。騰不及追殺，慌忙奉寶急奔，飛馳二百餘里，得抵龍城。時已夕陽下山了；會號召徒黨，追寶至石城，終不得及，乃使仇尼歸為前驅，逕攻龍城。寶令壯士夤夜出擊，得破仇尼歸。會且上書要求，請誅左右佞臣，並求立為太子。寶當然不許，惟乘輿器物及後宮妾御，不及隨寶進城，盡被會掠去，分賞將吏，擅置官屬，自稱皇太子，錄尚書事，引眾再攻龍城，以討慕輿騰為名。寶登城責會，會跨馬揚鞭，意氣自如，且令軍士鼓噪揚威。城中將士，見會如此無禮，統皆憤怒，開城迎戰。天下事全仗理直，理直自然氣壯，一鼓作氣，銳不可當，便將會眾殺退。畢竟人心未死。會走還營中，到了夜半，侍御史高雲，又從城中潛出，帶著敢死士百餘人，襲擊會營。會眾大亂，相率逃散。會不能成軍，只帶十餘騎奔往中山。開封公慕容詳，怎能容會，立將會拘住斬首，並派人傳報龍城。寶乃頒令大赦，凡從前與會同謀，悉置不問，使復舊職。免罪尚可說得，復官未免太寬。又論功行賞，封侯拜將，共數百人。命慕容農為左僕射，兼職司空，領尚書令，進高云為建威將軍，封夕陽公，養為義兒，追贈高陽王隆為司徒，予諡曰康。龍城一隅，暫得少安。<br>　　惟鄴城尚被圍住，積久未退，慕容詳尚有能耐，堅持到底。魏主珪因軍食不繼，命東平公儀撤去鄴圍，徙屯鉅鹿，籌運粟米。慕容詳又暗遣步卒，出襲魏營，雖然魏主有備，殺敗守兵，但終因糧道未通，解圍自去，就食河間。詳還道是威足卻魏，竟僭稱皇帝，改元建始，用新平公可足渾譚為車騎大將軍，領尚書令。此外設官分職，居然備置百官。且聞慕容麟出屯望都，即遣兵掩擊，逐麟入山，擒麟妻子還都。燕西河公庫傉官驥，本奉燕主寶命，助守中山，見上文。及詳既僭位，便思逐驥。驥與他反抗，遂致互鬩，結果是眾寡不敵，為詳所殺。詳盡滅庫傉官氏，又殺中山尹苻謨，誅及家族。惟謨有二女娀娥訓英，嬌小玲瓏，幸得走脫，後文自有表見。天生尤物，不肯令其遽死。詳既得逞志，便即淫荒，嗜酒無度，橫加殺戮。所授尚書令可足渾譚直言進諫，適值詳酒醉糊塗，竟不分皂白，喝令左右，把譚推出斬首。官吏等當然不服，均有異言，詳更使人監謗，遇有私議政事的人員，不論貴賤，一體處斬。自詳僭號以後，但閱一月，所誅王公以下，已五百餘人，內外屏息，莫敢發言。<br>　　城中又復饑迫，百姓欲出外覓糧，偏詳下令嚴禁，不准出入，因此人多餓死，舉城皆恨詳無道，欲就近往迎趙王麟。麟與詳相去幾何？百姓亦但管目前，未遑顧後。詳尚未察悉，但因城中乏食，遣輔國將軍張驤，率五千餘人赴常山，督辦糧糈。慕容麟伺隙復出，招集丁零餘眾，潛襲驤軍。驤正在靈壽縣，嚴加督責，戕害吏民，眾心浮動，一聞麟至，都去歡迎，連驤部下各兵士，亦棄驤就麟。驤倉皇竄去，麟即引眾掩至中山，城門不閉，得一擁直入，城中兵民，見麟到來，無不喜慰，從前被殺諸大臣家屬，樂得乘機報怨，各引麟趨入偽宮，往捉慕容詳。詳醉後酣寢，未及逃避，即被大眾七手八腳，把他捆住，牽出見麟。詳尚睡眼模糊，不知為何人所執，但聽得一片殺聲，才開眼一睜，那刀光已到頸上，未及開言，頭顱已落。得做醉鬼，詳亦甘心。又搜殺詳親黨三百餘人。麟復僭稱尊號，聽民四出覓食，大眾才得一飽。<br>　　魏主珪聞中山變亂，即遣中領軍將軍長孫肥，帶領輕騎七千人，潛襲中山，得入外郛。麟忙集眾出拒，肥始退去。麟復率步騎四千，追至派水，由肥麾眾返擊，彼此各有殺傷。麟喪失鎧騎二百，肥亦身中流矢，兩造統收軍引還。魏主珪移駐常山九門，軍中大疫，人馬多死，將士多半思歸。珪覘知眾意，便語眾將道：「前聞丑提作亂，本即北返，嗣因燕主悔約，丑提亂亦得平。從珪口中了過丑提。我意決拔中山，再作歸計，今全軍遇疫，豈天意不欲我取中山麼？但四海以內，人民眾多，無處不可立國，誠使我撫馭有方，誰不悅服？目前病死多人，也不足顧恤呢。」語不足法。諸將始不敢再言。珪即令撫軍大將軍略陽公拓跋遵，引兵再襲中山，割取禾稻，捆載而還。中山失禾，饑荒益甚。慕容麟不能安居，因率眾三萬餘人，出據新市。<br>　　魏主珪已進兵攻麟，太史令晁崇進諫道：「今日進軍，恐防不吉。」珪問為何因？崇答道：「紂以甲子亡，故後世稱甲子日為疾日，今日適當甲子，不宜出兵。」珪笑道：「紂以甲子亡，周武不以甲子興麼？」崇無言可對。珪即啟行至新市，與麟對壘。麟不免心怯，退屯派水，依漸洳澤立營，意圖自固。彼此相持數日，魏兵進壓麟營，麟不得已開營出戰，一場交手，哪裡敵得過魏兵？二萬人死了九千餘，逃去一萬餘，單剩得數十騎，隨麟奔還。麟妻子前為詳所拘，未曾處死，見上文。麟入中山，當然放出，此次復挈了妻子，遁入西山，從間道赴鄴。魏主珪馳入中山，凡麟所署公卿將吏，及守城士卒，統皆迎降，共約二萬餘人。又得燕所傳皇帝璽綬，並圖書府庫珍寶，以巨萬計，還有後宮婦女，數亦盈千。並得慕容詳遺女一人，年青貌美，秀色可餐，珪即納為妾媵，晚令侍宿。詳女亦只好隨緣作合，供他淫污。越日，又發慕容詳塚，銼屍焚骨，並查得拓跋觚死時，由燕人高霸程同下手，便將兩人磔死，並夷五族。霸固為詳所使，本不應置重辟，況又夷及五族，珪之淫虐如此，無怪其不得令終。於是班賞將士，多寡有差。慕容麟奔至鄴城，與范陽王慕容德相見，便向德獻議道：「魏兵既克中山，必來攻鄴，鄴中雖有蓄積，但城大難固，且人心恇懼，恐難堅守，不如南赴滑台，較為萬全。」德聞言心動，遂擬南遷。時滑台守將，為燕魯陽王慕容和，亦遣人迎德，德因決計徙屯。好容易又是殘冬，越年為燕主寶永康三年，即晉安帝隆安二年。正月上旬，德率戶四萬，南徙滑台，將吏當然隨行。無故棄鄴，也是失策。魏東平公拓跋儀，已進封衛王，引眾入鄴，追德至河，不及乃還。慕容麟等向德勸進，德依兄慕容垂故事，自稱燕王元年，攝行帝制，備設官屬，用慕容麟為司空，領尚書令，慕容法為中軍將軍，慕輿拔為尚書左僕射，丁通為右僕射，這便是南燕的始基。是為四燕之殿。看官聽說！慕容麟勸德南徙，仍然為自己起見，他因河間常有麟現，自謂與己名相應，必得君臨燕土。中山僭號，不滿三月，匆匆奔鄴，欲用德為傀儡，遷往河南，仍好廢德自立。那知天不助逆，竟至謀泄，被德賜死，狡猾半生，終歸不得善終。可作晨鐘之警。<br>　　那慕容寶尚未知滑台情形，還遣鴻臚卿魯遽，冊拜慕容德為丞相，領冀州牧，封南夏公，一面大閱兵馬，仍欲規復中原。會魏主北歸，慕容德亦命侍郎李延，向寶報聞，謂「魏軍已返，中原空虛，正好及時收復」等語。寶心下大喜，即擬南行。遼西王農，長樂王盛進諫道：「今方北遷，兵疲力弱，魏新得志，未可與爭，不如養兵觀隙，更俟他年。」寶頗欲依議，偏撫軍將軍慕輿騰抗言道：「寇虜已返，我師大集，正宜乘機進取，百姓可與樂成，難與圖始，惟當獨決聖慮，不應廣採異同，阻撓大計。」寶聞言奮袂道：「我計決了，敢諫者斬！」遂留慕容盛居守龍城，命慕輿騰為前軍大司馬，慕容農為中軍，自為後軍，統率步騎三萬，自龍城依次出發，南屯乙連。<br>　　燕制稱衛兵為長上，素隨乘輿出入，不令遷調，此次寶統眾南行，當然隨著，但眾情俱不願征役，各有怨言。衛弁段速骨宋赤眉等，本為高陽王隆舊部，入充宿衛，此次因眾心蠢動，遂糾眾作亂，逼立隆子崇為主帥，立即發難，殺斃司空樂浪王慕容宙，中牟公段誼諸人。惟河間王熙，素與崇善，崇代為庇護，始得免難。燕主寶突然遇變，急率十餘騎奔往農營。農急忙出迎，左右抱住農腰，謂營卒亦恐應亂，不宜輕出。農抽刀嚇退左右，才得出營見寶，接入營中。一面遣人追還前軍慕輿騰，一面拔營回討段速骨等。誰知軍心都變，俱棄仗散走，就是慕輿騰部下，亦皆溃散。寶與農只好奔還龍城，亂兵尚在後追趕，虧得龍城留守長樂王盛，引兵出接，才得迎入寶與農。小子有詩歎道：<br>　　不從眾議妄行師，禍起軍中悔已遲。<br>　　縱使一時能幸脫，竄身便是殺身時。<br>　　寶與農既入龍城，亂兵亦進逼城下，欲知亂事如何結果，容待下回表明。<br><br>　　君君臣臣，父父子子，此為修齊治平之要素，先聖固嘗言之矣。慕容寶之不君不父，烏足為國？觀其立太子時，已啟內亂之漸，以立長言，則宜立長樂公盛，以受遺言，則宜立清河王會，策為少子，又非嫡嗣，徒以溺愛之故，越次冊立，無惑乎會之謀亂也。會固不子，寶實不父，而又當斷不斷，徒受其亂，親為父子，反成仇敵，家且不齊，國尚能治乎？幸而會亂已平，正宜與民更始，休養生息，徐圖規復，乃不察民生之困苦，不問將士之罷勞，冒昧逕行，侈言南討，是君不君也。君不君，臣即不臣，段速骨等之作亂，亦意中事，無見怪也。彼慕容農與慕容隆，心固無他，才實不足。慕容麟好行不義，終至自斃，燕事如此，即無拓跋氏之外侮，亦終必亡而已矣。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>