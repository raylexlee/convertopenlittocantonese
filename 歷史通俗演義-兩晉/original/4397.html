<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第四十一回　察鈐音異僧獻技　失軍律醉漢遭擒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十一回</br>　　察鈐音異僧獻技　失軍律醉漢遭擒</font></h4>
			　　卻說後趙主石勒，乘晉內亂，連奪司豫青徐兗諸州，見三十五回。復遣兵進擾江淮，攻陷壽春。見三十九回。一面令石虎等率眾四萬，從軹關西行，往攻劉曜，略定河東五十餘縣，進迫蒲坂。曜大發水陸各軍，親自督領，由衛關北渡黃河，為蒲坂援應。石虎聞曜軍大至，不免震懼，乃撤圍退兵。曜追至高候，得及虎兵，兩下交戰，虎兵大敗，偏將石瞻戰死，餘眾亦傷亡大半，伏屍二百餘里，喪失資械，不可勝計。虎逃奔朝歌，曜乘勝南下，攻金墉城。後趙守將石生，竭力抵禦，曜猛撲不克，因決穿千金堨外的流水，灌入城中。城內兵民，險些兒變成魚鱉，幸虧金墉城素來堅固，不致坍沒。石生移民登阜，麾兵乘城，日夜嚴防，兀自支撐得住。曜見金墉難拔，又分兵轉攻汲郡河內，後趙滎陽太守尹矩，野王太守張進等，均迎降曜軍，曜勢大振，襄國戒嚴。<br>　　是時石勒右長史張賓，已經病歿，勒如失左右手，嘗臨喪大慟道：「天不欲我成事麼？何故奪我右侯？」不令汝死，老天煞是有情。既而令司馬程遐，代為右長史，遐智計不及張賓，但因妹為勒妾，得預政權。勒每與遐議及國事，意見不合，輒流涕道：「右侯遽舍我長逝，乃令我與此輩共議，豈非天數？」又要歸咎於天，天豈常來顧汝麼？及曜圍金墉，勒擬親出為援，程遐等入諫道：「劉曜乘勝南行，一時難與爭鋒，惟金墉城堅糧足，不致遽陷，待曜師老力疲，自然退去。大王不宜親動，一或躁率，難保萬全，大業反從此失敗了。」勒怒叱道：「汝等何知？休來妄言！」遐尚欲再諫，勒竟拔劍置案，幾欲動手殺遐，遐乃怯退。<br>　　先是參軍徐光，醉後忘情，致忤勒意，為勒所幽。至是勒復憶光，釋令出獄，召與商議道：「劉曜乘高候勝仗，進圍洛陽，看似鋒不可當，但孤思曜帶甲十萬，圍攻一城，多日不克，勢必懈怠。若率我銳卒，擊彼怠兵，無慮不勝。倘遲至洛陽不守，曜必鼓勇前來，席捲河北，直至冀州，我軍為彼所懾，不戰必溃，大事去了。程遐等不欲我行，卿意以為何如？」光應聲道：「大王所料，確是勝算，試想劉曜既戰勝高候，不能進臨襄國，乃反往攻金墉，顯見是無能為呢。誠使大王督兵親征，彼必望旗奔敗，平定天下，在此一舉，何必多疑。」勒獰笑道：「如卿才合孤心哩。」遂下令調集人馬，剋日啟行。<br>　　勒平時常敬禮西僧佛圖澄，因復將出師休咎，令他預決。澄忽作梵語道：「秀支替戾岡，僕谷劬禿當。」勒聽了茫然不解，請澄釋明意義。澄乃答道：「秀支便是兵，替戾岡是出行的意義，僕谷指劉曜胡位，劬禿當就是捉人意。依此解釋，定能出兵拒曜了。」勒又問出自何經？澄答稱是相輪寺鈴音。鈴音可作預讖麼？勒將信將疑。澄自言尚有一法，可覘未來，當由勒請令一試，澄謂須展期七日，七日內令一童子持齋，齋期滿，方能覘視，於是如法施行。眨眼間已是七日，澄即入見，在勒前行法，令左右取過麻油及胭脂，二物攙合，置諸掌心，又用兩手摩擦，好一歇方才啟掌，粲然有光。勒等只見他掌中光芒，看不出甚麼奇異，獨持齋七日的童子，顧視澄掌，不禁大詫道：「內有無數兵馬，捉住一須長面白的大人。」澄即語勒道：「這就是劉曜了。」掌中有如此幻影，無怪如來佛能捉孫悟空。勒乃大喜，即令親將石堪石聰，往會豫州刺史桃豹等，各率部眾趨滎陽，復飭石虎進據石門，自統步騎四萬，出發襄國，下令敢諫者斬，程遐等自然不敢再言，一任勒上馬登途去了。<br>　　但佛圖澄究是何人，能有這般秘術？相傳澄生長天竺，本姓帛氏，至晉懷帝永嘉四年，始至洛陽，自云百有餘歲，能服氣攝生，連日不食。每持神咒，役使鬼神，腹旁有一孔，用絮塞住，夜間拔絮露孔，光照一室。又嘗至流水側，從孔中取出臟腑，就水洗淨，還納腹中，洛人稱為奇僧。至洛中大亂，投依勒將郭黑。黑從勒四出，每預知行兵吉凶，勒當然疑問。黑謂由澄所授，因即召澄相見，試以道法。澄取缽盛水，焚香持咒，立見缽中生出青蓮，花光曜日，勒乃驚服。嗣是勒有舉動，澄輒先知。勒為趙王至五年，襄國大旱，勒令澄禱雨，澄言禱求無益，別有良法。遂率徒侶往石井崗，掘得死龍一條，長約尺餘，取置水盂，半日復甦。澄向龍咒誦，用酒為奠，驀見龍一躍上升，騰往天空，即見陰霾四塞，大雨傾盆，田野沾足。因改名天井崗為龍崗。過了數年，襄國城壕，水源驟涸，勒又求澄設法。澄笑答道：「城壕無水，敕龍往取便了。」勒本字世龍，疑澄有心嘲弄，亦笑語道：「正因龍不能取水，所以商諸高僧。」澄乃正色道：「這是實語，並非戲言。水泉無論大小，必有神龍居住，今城塹水源，在西北五里團丸祠下，若非敕龍取水，水何從來？」說畢自出。隨引弟子法首等數人，逕至團丸祠下，自坐繩牀，燒安息香，口中唸唸有詞，絮絮不絕。直至三日三夜，方有小水流動，一小龍長五六寸，隨水出沒，人民相率趨觀。澄禁令逼視，不到半日，水勢驟漲，洶湧澎湃，流滿隍塹，龍亦不知去向了。澄返報石勒，勒益加敬禮，號為大和尚，這且待後再表。事見《十六國春秋》中。<br>　　且說趙王劉曜，自據位稱尊後，起初還從善納諫，用游子遠為車騎大將軍，討平氐羌。依侍中喬豫和苞等言，罷建宮室。又在長樂宮東隅立太學，未央宮西隅立小學，凡百姓年在十三以上，二十五以下，聰穎可教，俱令入學肄業，共得千五百人。命中書監劉均領國子祭酒，散騎侍郎董景道為崇文祭酒，居然尊經講道，用夏變夷。曜后羊氏，雖得專寵干政，究竟也沒有甚麼權力，曜立羊氏為后，見三十二回。在位四年，境內尚稱平安，不過與後趙已成仇隙，屢有兵爭。是年五月，終南山忽崩。長安人劉終，從山崩處拾得白玉一方，上有篆文云：「皇亡皇亡，敗趙昌，井水竭，構五梁。咢酉小衰，困囂喪鳴。嗚呼嗚呼，赤牛奮靷其盡乎。」終莫名其妙，但齎玉獻曜。曜臣都稱為石勒將滅，乃有此征，因聯翩入賀。曜也以為天錫禎祥，特齋戒七日，至太廟中拜受瑞玉，命終為奉瑞大夫。好象做夢。獨中書監劉均上書道：<br>　　臣聞國主山川，故山崩川竭，國君為之不舉。終南京師之鎮，國之所瞻，無故而崩，其凶可知。昔三代之季，其災也如是，今朝臣皆言祥瑞，臣獨言非，誠上忤聖旨，下違眾議。然臣不達大理，竊所未同。何則，玉之於山石也，猶君之於臣下。山崩石壞，象國傾人亂，皇亡皇亡。敗趙昌者，此言王室將為趙所敗，趙因之而昌大。今大趙都於秦雍，而勒跨全趙之地，趙昌之應，當在石勒，不在我也。井水竭，構五梁者，井謂東井，秦之分也，五謂五車，梁謂大梁，五車大梁，趙之分也，此言秦將絕滅以構成趙也。咢者歲之次，名作咢也，言歲馭作咢酉之年，當有敗軍殺將之事。困謂困敦，歲在子之年名，玄囂亦在子之次，言歲馭於子，國當喪亡。赤牛奮靷，謂赤奮若，在丑之歲名也。牛謂牽牛，東北維之宿，丑之分也，言歲在於丑，當滅之殆盡，無復遺也。太歲在酉曰作咢，在子曰困敦，在丑曰赤奮，若語見《爾雅》。此其誠悟蒸蒸，欲陛下勤修德化以禳之耳。縱為嘉祥，尚願陛下夕惕以答之。《書》曰：「雖休勿休」，願陛下追蹤周旦盟津之美，捐鄙虢公夢廟之凶，謹歸沐浴以待妖言之誅，則國家幸甚！<br>　　曜覽畢均書，倒也憮然動容。廷臣劾均狂言瞽說，誣妄妖瑞，應作大不敬論。曜卻謂不問災祥，均當深戒，怎得加罪劉均。越年，又從並州獻入玉璽一枚，文為趙盛二字。曜乃不復稱瑞，但收貯庫中罷了。既而征服仇池王楊難敵，又因秦州刺史陳安叛亂，親往討平。赤亭羌酋姚弋仲，亦稱臣受封。姚弋仲見前文。涼州牧張寔，為帳下將閻涉所戕，張寔見第三回。寔弟張茂，平定內亂，嗣為涼州刺史。曜復率領戍卒二十八萬，進攻涼州。茂憚曜兵威，奉表稱藩，曜乃退兵。自是漸即驕盈，沈湎酒色。羊后病死，更立侍中劉昶姪女劉氏為后。才閱一年，劉氏又病不能起，留有遺言，請納從妹劉芳。芳女姿色，比姊秀美，年甫十三，已長七尺八寸，垂手過膝，發與身齊。曜當然納入，即冊為繼后，時已為光初十一年。光初為劉曜年號，見三十二回。曜命驃騎將軍劉述為大司徒，侍中劉昶為太保，召公卿以下子弟，入闕親選，見有材武出眾，便使為親御郎，被甲乘馬，隨同出入。尚書郝述，都水使者支當等，謂人主不宜日近武人，致觸曜怒，勒令服毒自盡。是夕，曜夢見空中降下三神，統是金面丹唇，東向逡巡，不言即退。當下恍惚前追，屈身下拜，俯履三人足跡。俄而驚寤，細思夢兆，辨不出什麼吉凶。翌晨，召入公卿，令他詳夢。一班諧臣媚子，無非曲意獻諛，交口稱賀，惟太史令任義，謂夢兆不祥，列陳見解，大略說是：<br>　　三者歷運統之極也，東為震位，王者之始次也。金為兌位，物衰落也。丹唇不言，事之畢也。逡巡揖讓，退舍之道也。為之拜者，屈服於人也。履跡而行，慎勿出疆也。東井，秦之分也，五車，趙之分也，秦兵必大起，亡主喪師，留敗趙地，遠至三年，近七百日，其應不遠，幸熟思而慎防之！<br>　　曜聞言大懼，即親祀二郊，修繕神祠，遍禱名山大川，大赦死罪以下，減免百姓半租。徒務表面，有何益處？越年，春令大旱，好幾月不見甘霖，曜偏分兵襲仇池，攻涼州，略河南，一些兒不加軫恤，但令出掠境外，奪得子女玉帛，還充府實。國人遇有旱災，令他四出縱掠，不可謂非理財妙訣。又越年出敗石虎，便是圍攻金墉城一役。補敘劉曜數年間事，使知敗亡之由來。後趙主石勒，自救金墉。至大堨渡河，時當仲冬，寒風似刀，河濱更甚。及勒軍將渡，忽天氣轉為晴和，風靜冰泮，安然得濟。濟畢又狂風大起，沉陰如故。勒大喜道：「這是天神祐我哩。」此番才喜有天了。遂改名大堨為靈昌津。參軍徐光，亦隨勒南行，勒顧語光道：「劉曜聞我出兵，若移兵成臯，據關拒我，方為上策；依洛為營，負水自固，乃是下策；坐守洛陽，束手待擒，便成無策了。」既而勒至成臯，會集諸軍，得步兵六萬，騎兵二萬七千，鼓行而進，一路無阻，並不見有曜軍。勒舉手上指，又自指額，連聲呼天，天何言哉。復令兵士卷甲銜枚，從間道出鞏訾間，晝夜不休，直至洛水，遙見曜兵俱退駐對岸，連營十餘里，差不多有十多萬人，更不禁大喜道：「曜真庸奴，為我所料，諸將士已好賀我了。」大眾聞言，統向勒道賀。勒揚鞭得意，督步騎入宣陽門，由守將石生出接，迎入故太極前殿，升座勞眾，休息一宵。越宿，乃部署兵馬，整頓器械，准期明日出戰。命石虎率步卒三萬人，自城北趨西，攻曜中軍，石堪石聰各領騎兵八千人，自城西趨北，擊曜前鋒。三人領命歸營。勒又預戒親卒，五更造飯，黎明飽餐，開城助戰。<br>　　這一邊已安排就緒，那一邊尚雜亂無章。劉曜圍攻金墉，已過了三月有餘，他見堅城難下，索性置諸度外，鎮日與群臣飲博，酣醉無度，不恤士卒。左右或進言相規，曜斥為妄語，連殺數人。及聞勒渡河親至，方擬遣兵增戍，堵截勒兵。議尚未定，勒兵已抵洛水，前驅諜使，被曜候騎獲得一人，獻入營中。曜親問道：「大胡自來麼？率眾幾何？」諜使答道：「大王自來，兵勢甚盛。」曜聞言不禁失色，便下令撤圍，退營洛水西岸。敘出曜軍情形，方與上文接筍。到了勒兵入城，曜尚無佈置，仍然拚命飲酒。臨戰的早晨，已聞石虎石堪等兩路殺來，還要飲酒數斗，喝得醉意醺醺，方披甲上馬。馬無故悲鳴，立住不動，經曜揮了數鞭，反見馬倒退下去，一前一卻，幾乎把曜掀落，虧得左右將曜扶住，倉猝下馬，改乘他騎。已兆不祥。曜疑是酒力未足，致馬作怪，再命左右進酒一斗，一氣喝乾，乃策馬出營，逕詣西陽門。說時遲，那時快，石虎從左殺到，石堪石聰從右殺來。曜兵抵擋不住，紛紛溃亂。曜已爛醉如泥，不知進退，但向西陽門馳去，不防石勒帶著親兵，由閶闔門繞至西陽門，迎頭擊曜。曜醉眼矇矓，望不出甚麼石勒，惟聽得一聲大喝道：「劉曜快來受死！」這一語傳入耳鼓，才把十分酒意，嚇退三分。又見前面兵士，好幾個滾下頭顱，乃拍馬返奔，忙不擇路，只管沿洛水邊亂跑。又聽背後有人叫道：「劉曜休走！」曜也不敢回頭，飛馬奔逃。那後面的箭鏃，接連射來，可恨背上不生眼睛，無從閃避，徒受了三處箭傷。馬亦中了數箭，負痛亂躍，高低不辨，竟致陷入石渠。曜慌忙提韁，馬足雖得拔出，馬力已竭，墜倒水濱，曜亦當然同墜。可巧水結成冰，將人馬一同擱住，不致沈溺。還是溺死的好。奈左右俱已逃散，無人相救。俄而追兵馳到，用著撓鉤等件，將曜鉤起。曜身上又受創十餘，臥在地上，由他捆縛，勉強開眼一瞧，面前立著一馬，馬上坐著一員大將，正是後趙都尉石堪。堪見曜西奔，率馬追來，用箭射倒劉曜，遂得擒曜報功。<br>　　曜兵一半逃去，一半被殺。勒乃下令道：「我只欲擒獲一人，今已得擒住，將士等可抑鋒止銳，毋得再加殺戮，有傷天仁。」於是收軍入城，牽曜至河南丞廨，把他拘住。一面宰牛設饗，大犒將士。一連三日，方班師北還襄國，使征東將軍石邃，押曜同行。曜創痕未痊，不能行動，因用馬車載曜，令金創醫李永，與曜同載，沿途療治。既至北苑市，三老孫機，請諸勒前，願一見曜，勒即允諾。機持酒一大觥，進白劉曜道：「僕谷王，關右稱帝王，當持重，保土疆；輕用兵，敗洛陽，祚運窮，天所亡；開大量，進一觴。」曜見機龐眉皓首，鬚髮似銀，乃接觥答語道：「老翁年當近百，尚這般康健麼？我當為公滿飲此觴。」說著，一吸立盡。適配胃口。孫機乃退。勒聞機言，也為悵然道：「亡國奴，應該使老叟數罪哩。」及馳入襄國，勒令曜居永豐小城，遣還伎妾，與曜為伴，惟派兵監守，不准曜出入自由。<br>　　先是兩趙連歲交兵，互有擒獲，勒將石佗，為曜軍所擒，便即殺死。曜將劉岳劉震，為勒軍所擒，尚未被殺，至此岳震等，得奉勒命，許令見曜。曜瞿然道：「我道卿等久為灰土，不意石王仁厚，全宥至今，我驟殺石佗，有愧石王，無怪今日遭禍呢。」乃留岳震等同宴，終日始別。此時已近死期，樂得痛飲數杯。勒使人語曜，令致彼太子熙書，囑使速降。曜不從勒意，但飭熙與群臣維持社稷，不必為我易慮云云。勒因此嫉曜，尋即將曜害死。曜僭位十三年，歲次戊子，兵敗被擒，正與劉均言相符。小子有詩歎道：<br>　　讖緯遺文寧足憑？荒耽才是國亡征。<br>　　古今多少滄桑感，無道保邦得未曾。<br>　　曜子熙居守長安，能否保全宗祀，且看下回自知。<br><br>　　佛圖澄之種種秘術，俱載前史，相傳至今，是否確鑿，亦無從證實。即果有其事，亦不過如張陸於吉之流耳。律以治國平天下之大道，澄固未足語此也。劉曜少時，以聰慧聞，劉淵嘗稱為千里駒；及長尤多奇略，自比樂毅蕭曹，劉聰又以世祖魏武擬之；及靳准篡漢，仗義討賊，再興劉氏，似乎劉淵父子之言，不為無見，乃觀其金墉一役，醉態昏迷，毫無軍謀，倉猝一戰，便為所擒，豈其天奪之魄，使汨性靈？抑亦由沉湎酒色，乃有此昏庸之結果也！世間自有大丈夫，特淫婦人之媟詞耳。曜顧信之不疑，釀成驕態，其曷能免滅亡之禍哉？<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>