<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第五十一回　誅逆子縱火焚屍　責病主抗顏極諫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十一回</br>　　誅逆子縱火焚屍　責病主抗顏極諫</font></h4>
			　　卻說趙太子石宣謀害弟韜，並欲弒父，因恐計不得逞，往訪高僧佛圖澄，及與澄相見，並坐寺中，又不便直達私衷，但聽塔上一鈴獨鳴，宣乃問澄道：「大和尚素識鈴音，究竟主何預兆？」澄答道：「鈴音所云，乃是『鬍子洛度』四字。」宣不禁變色道：「什麼叫作胡子洛度？」究竟心虛。澄不好直答，詭詞相對道：「老胡為道，不能山究竟心虛。澄不好居無言，乃在此重茵美服，這便叫做洛度呢。」說著，正值秦公韜徐步進來，澄起座相迎，待韜坐定，只管注目視韜。韜且驚且問，澄答道：「公身上何故血臭？老僧因此疑視。」隱語。韜周視衣襟，毫無血跡，免不得又要詰問。澄只微笑不答。宣慮澄察泄秘謀，遂邀韜同行，辭澄出寺去了。<br>　　越宿由石虎遣人召澄，澄即入見，虎語澄道：「我昨夜夢見一龍，飛向西南，忽然墜地，不知吉凶何如？」澄應聲道：「眼前有賊，不出十日，殿東恐要流血，陛下慎勿東行。」虎素來信澄，倒也默然無言。忽見屏後有一婦人趨出，嬌聲語澄道：「和尚莫非昏耄麼？宮禁森嚴，怎得有賊？」澄見是虎后杜氏，便微笑道：「六情所感，無一非賊，年既老耄，還屬無妨，但教少年不昏，方才是好哩。」已經說出後事，可惜愚婦無知。已而遇秋社日，天空有黃黑雲，由東南展至西方，直貫日中，及日向西下，雲分七道，相去約數十丈，幻成白色，如魚鱗相似，歷時乃滅。韜頗解天文，顧語左右道：「天變不小，恐有刺客起自京師，未知由何人當災哩。」是夕，韜與僚屬會宴東明觀，召令樂工歌伎，彈唱侑酒。宴至半酣，不覺長歎道：「人生無常，別易會難，諸君試暢飲一觥，各宜使醉，須知後會有期，應該乘時盡興哩。」說至此，竟泫然涕下。死兆已見！大眾聽了，都不禁駭異，惟見韜涕泗橫流，也不禁觸動悲懷，相率欷歔，都非佳象。到了夜半，眾皆別去，韜趁便留宿佛寺中。<br>　　哪知事出非常，變生不測，僅越半夜，好好一個石家主子，竟變做血肉模糊的死屍。天已大明，寢門尚閉，韜有侍役，怪韜高臥不起，撬戶入視，已是腹破腸流，手斷足折，倒斃在寢榻前。旁有刀箭擺著，也不辨是何人所置，何人所殺，當下慌亂無措，不得已著人飛報。偏宮中已經得知，趙主石虎，正聞變驚慟，暈倒牀上。宮人七手八腳，環集施救，好容易才得救醒，尚是悲號不止。究竟由何人先去報聞？查將起來，乃是趙太子石宣。應該由他先知。虎號哭多時，便擬親往視喪。時百官已俱入請安，聞虎命駕將出，各欲扈從前去。獨司空李農進諫道：「害死秦公，未知何人，臣料是釁起蕭牆，危生肘腋，陛下不宜輕出，當速緝兇手，毋使幸脫。」虎得農言，猛然記起佛圖澄語，不由的頓足歎息道：「是了是了。究竟和尚通靈，朕到此才能覺悟呢。」遂停止不行。一面飭衛士戒嚴，一面派官吏治喪。太子宣駕坐素車，引東宮兵千人，往視韜殮，使左右舉衾觀屍，仔細一瞧，反呵呵大笑，掉頭自去。實是一個莽漢，若使韜知預防，何至被殺。還至東宮，將委罪韜吏，命收大將軍記室參軍鄭靖尹武等人。韜曾為車騎大將軍。偏是惡報昭彰，難逃冥譴，有一東宮役吏史科，向石虎處訐發陰謀，虎始知禍由太子，氣得兩目咆哮，無名火高起三丈，亟命左右往召太子宣。宣不敢逕往，中使詐稱奉杜后命，叫他進去。宣還道是另有密商，因即入省，甫進宮門，便有人傳著虎諭，把宣驅入別室，軟禁起來。那時楊柸牟成趙生等，已聞風出走，生稍遲一步，致被衛士拘住，交與刑官拷訊。生無可抵賴，始供稱殺韜情跡，實由楊柸等隱受宣囑，伺韜留宿寺舍，夜用獼猴梯架牆，逾垣入室，因得逞凶。這供詞呈將進去，虎不瞧猶可，既已瞧著，大呼：「了不得，了不得。」便命將宣移禁席庫，更用鐵環穿通宣頷，鎖諸柱上，且作數斗可容的木槽，中貯塵糞土飯，迫使宣食，彷彿似豬狗一般。一面取入殺韜刀箭，見上面尚有血痕，便伸舌吮舐，且舐且泣，哀聲震徹內外。徒哭何益？百官俱入內勸解，哪裡禁遏得住？大眾無法可想，只好往請佛圖澄，前來解免。澄當然馳至，見了石虎，說出一番前因後果，稍得令虎止哀。惟虎即欲加宣極刑，澄復諫道：「宣與韜皆陛下子，今宣殺韜，陛下又為韜殺宣，是反變成兩重禍祟了。陛下今日，誠使息怒加慈，福祚尚保靈長，可延六十餘年，若必欲誅宣，恐宣魂當化為彗星，將來要下掃鄴宮呢。」這是何因何果？可惜尚未說明。虎執意不從，待澄趨退，便令左右至鄴城北隅，堆積薪柴，就柴堆上豎一標竿，竿上架著轆轤，兩端穿繩，懸垂上面，當下把宣牽就柴上，用繩繫住。並使韜平時寵幸二閹，一叫郝稚，一叫劉霸，拔宣發，抽宣舌，斲宣目，刳宣腸，斷宣手足，然後將宣屍用轆轤絞上，掛諸天空，下面縱火焚薪，薪燃火盛，煙燄沖天，不到半時，已將宣屍爛焦，如燔如炙，好一個燒烤。及繩被毀斷，屍復下墜，立成灰燼。這是何刑？最可怪的是暴主石虎，挈領宮妾數千人，共登高台，瞭望火所，看它燔灼。莫非是看放燄火麼？至火已垂滅，再令檢出屍灰，分置諸門交道中，並收宣妻子二十九人，一並殺死。究竟是虎狼性格，名不虛傳。宣有幼兒，年才數歲，伶俐可愛，虎不忍加誅，抱置膝上，向他垂涕。兒亦啼哭道：「這非兒罪。」虎欲赦兒不誅，偏秦府屬吏，定請並誅此兒，看虎戀戀不捨，竟向虎膝上牽奪。兒攬住虎衣，狂叫痛號，甚至帶絕手脫，始被猛擲出去，踢跶一聲，登時斷命。虎掩面入宮，敕廢宣母杜氏為庶人，誅東宮僚屬三百人，閹寺五十人，統皆車裂支解，棄屍漳水，洿東宮以養豬牛。還有東宮衛卒十餘萬人，全體謫戍涼州。太史令趙攬，已遷任散騎常侍，前曾入白道：「宮中將有變亂，宜豫備不虞。」及虎既殺宣，疑攬預知宣謀，獨不實告，亦勒令處死。可為王波泄恨。貴嬪柳氏，係尚書柳耆長女，才色俱優，耆有二子嘗侍直東宮，為宣所寵，此時已共誅死。虎復令柳女連坐，逼使自盡。既而追念柳氏姿容，未免生悔，幸柳氏尚有一妹，在家待字，便飭左右驅車接入，就在芳林園引見。細瞧芳容，不亞乃姊，就下座掖入寢牀，令做乃姊替身，恣情淫狎，不消細說。姊妹花並墮虎口，死者固已矣，生者亦去死無幾。<br>　　過了匝月，虎復議冊立太子，太尉張舉道：「燕公斌有武略，彭城公遵有文德，惟在陛下自擇。」虎答道：「卿言正合我意。」語尚未終，偏有一人閃出道：「燕公母賤，又嘗有過，彭城公與前太子邃同母，母鄭氏已經坐廢，怎得再立他次子？還請陛下三思！」虎聞言瞧著，發言的係戎昭將軍，就是前擄劉曜幼女的張豺。曜女安定公主，擄入趙宮，得虎寵愛，小子在前文中，已曾敘過，至此生有一子，取名為世，已有十齡，豺因虎年長多疾，意欲立世為嗣，俟虎死後，世母劉氏為太后，必感豺德，令他輔政，所以特地進言，陰圖逞志。果然虎為所動，沈吟多時，不答一言。豺乘機說虎道：「陛下再立儲宮，母皆倡賤，不足服眾，所以禍亂相尋，今宜自懲前轍，必須母貴子孝，方可冊立，免再生患。」虎爽然道：「卿且勿言，朕已悟卿意了。」豺乃趨出。越宿由虎召集群臣，面加曉諭道：「朕欲取純灰三斛，自滌心腸，何故專生惡子？年過二十，便欲弒父，今少子世年方十歲，待他及冠，我已老了，就使世再不肖，也不至為我所見哩。」但期保全首領，也是無聊之思。道言未絕，即由太尉張舉，司空李農，同時應聲道：「臣等願奉詔立齊公。」原來齊公是世封爵，臣下不便直呼世名，因以齊公二字相代。農既倡議，大眾便附和一辭，獨大司農曹莫無言。張李二人，又謂應完備手續，先由公卿聯名上疏，請立世為太子，及疏已草就，莫復不肯署名。虎使張豺問明莫意，莫答道：「天下重器，不應立少，故不敢署名。」虎聞言歎道：「莫為忠臣，可惜未達朕旨。惟張舉李農，能體朕心，可轉示委曲，免得誤會。」舉與農應命諭莫，相偕退去。虎遂立世為太子，進世母劉氏為皇后，命太常條攸為太子太傅，光祿勛杜嘏為太子少傅，並囑使朝夕箴規，毋令太子再蹈前愆。何濟於事？<br>　　又閱兩月，虎在太武前殿，大饗百僚，佛圖澄亦至。酒闌席散，澄起座告辭，褰衣行吟道：「殿乎殿乎？棘子成林，將壞人衣。」吟畢自去。虎料澄語必有因，即令左右發殿下石，果有棘子叢生，立命拔去。哪知佛圖澄所說的棘子，並不是真棘子，乃是一個棘奴。棘奴究是何物？看官不必急問，待至下文，自當說明。是作者用筆狡獪處。惟佛圖澄還至佛寺，環視佛像，欷歔太息道：「可悵可恨，不得長此莊嚴。」嗣復自作問答，先發問道：「可得三年否？」答言：「不得。」又問：「可得二年麼？一年麼？百日麼？一月麼？」答言：「不得，不得。」隨即默然。返入禪房，弟子法祚等，見澄自說自話，多不可解，便隨澄入問玄妙。澄乃明語道：「今年歲次戊申，禍機已萌，明年己酉，石氏當滅，我尚在此幹甚麼事，不如去罷。」法祚又問道：「當去何地？」澄仍作隱語道：「去！去！自有去處。」法祚等不敢再問，方才趨退。僅隔一夕，便遣徒侶往辭石虎道：「物理必遷，身命難保，貧僧化期已及，不能再延，素荷恩遇，用敢上聞。」虎愴然道：「昨尚無疾，今乃使人告終，豈不可怪？」便命駕自往省視，見澄形態如故，益加驚疑。澄微哂道：「出生入死，乃是常理。人命短長，定數難逃。但道重行全，德貴勿怠，道德無虧，雖死猶生，否則生不如死。貧僧死期已至，自思生平尚無大過，死亦何妨。不過國家心存佛理，建寺度僧，本宜仰蒙天祐，奈何政事猛烈，淫刑酷濫，顯違聖典，隱悖法戒，如此過去，怎能得福？若亟降心易慮，惠以下民，那時國祚永長，道俗慶賴，僧雖就盡，可無遺恨了。」見道之意，非常僧所能道。虎似信非信，支吾半晌，便即退回。<br>　　先是虎為澄先造生墓，至是因澄言將死，又為鑿壙營墳。約閱旬餘，澄竟圓寂，坐化禪林。百官並往視殮，即將澄平時所用錫杖銀缽，納置棺中，移葬壙所，更由虎命為澄立祠，適天久不雨，隴土盡裂，虎詣澄祠虔禱，便有二白龍降下，引沛甘霖，澤遍千里。嗣有沙門從雍州來，曾見澄西入關中，及行至鄴下，與僧侶晤談，兩不相符，彼此詫為奇事。又有郭門守吏，聽得沙門傳語，也猛憶前事，謂：「澄曾攜一履出城，當時疑為目眩，今又由沙門相見，莫非真在人間，確是未死。」為此兩人語言，遂至傳遍鄴中，連石虎亦有所聞，暗生驚異，遂命石工掘墓啟視，說也奇怪，棺中只有一履，並無澄屍，惟多了一石。工人當即飛報，石虎且驚且恨道：「朕姓石，便是朕埋石棺中，莫非朕將死了麼？」嗣是悶悶不樂，坐臥徬徨。嘗見已死諸子孫，環立坐隅，不由的毛髮森豎，悲悔交並，因此飲食無味，形體漸羸。蹉跎過了殘冬，便是趙天王建武十五年的元旦，晉永和五年。虎疾少瘳，自恐餘生有限，不如僭稱帝號，借以自娛，乃命在南郊築壇，即位稱帝，改元太寧。諸子進爵為王，百官各增位一等，頒制大赦。惟前東宮衛卒等萬餘人，謫戍涼州，不在赦例。見上文。<br>　　衛卒中有一隊長，呼做高力督，姓梁名犢，本來有些膂力，此時遇赦不赦，當然生怨；就是一班衛卒，也共抱不平。犢得乘隙煽動，聚眾為亂，自稱晉征東大將軍，攻陷下辯，脅雍州刺史張茂為大都督，連拔秦雍間城戍，戍卒多半依附。進至長安，有眾十萬人。樂平王石苞，為長安鎮帥，盡銳出戰，反為所敗，不得已回城固守。犢遂率眾出潼關，趨洛陽。趙主石虎，忙命李農為大都督，行大將軍事，統率衛軍將軍張賀度，征西將軍張良，征虜將軍石閔等，麾兵十萬，出拒新安。犢眾都挾著一種怨氣，拚死前來，雖然兵甲不整，卻是一可當十，十可當百。李農麾下，人數與犢眾相等，只是氣勢不敵，一戰敗績，再戰又敗，沒奈何退保成臯。犢又東掠滎陽陳留諸郡，聲燄大張。石虎懼甚，舊疾復發，再令燕王斌為大都督，與冠軍大將軍姚弋仲，車騎將軍蒲洪，合兵討犢。<br>　　弋仲入朝求見，虎適臥牀養痾，傳令免謁，但引弋仲至領軍省，賜給御食。弋仲怒說道：「國家有賊，令我出擊，主上理應面授方略，才可破賊，今乃徒賜我御食，難道我來乞食麼？」說至此，即欲趨歸。當有人報知石虎，虎乃力疾傳見，弋仲搶步進去，怒尚未息，既見虎面，便大聲詆虎道：「為兒生愁麼？何故致病！有兒不教，縱使為逆，因逆加誅，還愁什麼？我想汝病已久，反立幼兒為儲，萬一不測，天下必亂，汝先當憂及此事，賊尚不足憂哩。犢等窮困思歸，相聚為盜，所過殘虐，已失民心，我老羌當為汝出力，一舉平賊。」看他口脗，彷彿《水滸傳》中的李逵。虎聽他出言不遜，也覺生忿，但因亂事日亟，要靠他出兵平亂，只好含忍三分。且弋仲素性戇直，到了氣急時候，往往不顧尊卑，但呼汝我，事成慣例，更不足貴。所以虎耐著性子，囑令旁坐，面授弋仲為征西大將軍，特賜鎧馬。弋仲並不稱謝，唯起座申語道：「汝看我老羌能破賊否？」說著，即取鎧披身，跨鞍上馬，就中庭馳騁數周，乃揚鞭一揮，躍馬自去。卻是爽快。虎又氣又笑，靜待報命。<br>　　約過旬日，便得弋仲捷報，在滎陽大破犢眾，已而捷音復至，將犢擒斬，掃平餘黨。虛寫以省筆墨。虎傳旨褒功，封弋仲為平西郡公，履劍上殿，入朝不趨。蒲洪為侍中車騎大將軍，都督秦雍諸州軍事，領雍州刺史，封略陽郡公。弋仲等尚未回鄴，虎病已日深一日，因授彭城王遵為大將軍，使鎮關右。燕王斌為丞相，錄尚書事。張豺為鎮衛大將軍，並受遺詔輔政。獨劉后心下不悅，密召張豺入商，意圖害斌，免為後患。豺即為定謀，遣使給斌道：「主上疾已漸愈，王若留獵，盡可自便。」斌本好獵嗜酒，得了此諭，樂得朝畋暮飲，流連數日。劉后遂與張豺發出矯詔，謂斌藐視父疾，不忠不孝，勒令免官歸第；且使豺弟雄領龍騰軍五百人，逼斌入室，嚴加管束。彭城王遵，時在幽州，奉詔至鄴，劉后不令入省，但飭在朝堂受拜，即發給禁兵三萬，遣往關右。遵涕泣而去。石虎全未預聞，因病得小瘥，勉強起牀，出問遵已到否？左右答言去已兩日，虎慍道：「奈何不使見我？」說罷，復親臨西閣，見有龍騰中郎兩軍將士，環拜前面，約有二百餘人。虎問他有何乞請？大眾嘩聲道：「聖體不安，宜令燕王入值宿衛，監制兵馬，還有幾個隨後續陳，請改立燕王為太子。」虎驚疑道：「燕王尚未到京麼？」左右詐言燕王病酒，不能入朝。虎又道：「可持輦迎入，當付璽綬。」左右雖然答應，卻是陽奉陰違，並未往迎。虎無力支撐，竟至頭暈心搖，使左右掖還寢宮。張豺竟令雄矯詔殺斌，入報劉后。劉后大喜，擅命豺為太保，都督中外諸軍，錄尚書事。侍中徐統，自語親屬道：「大亂將作，我若再生，恐反遭夷滅了，不如早死為佳。」遂仰藥自殺。鄴宮內外，方無故自擾，那窮凶極惡的趙石虎，已不省人事，暈絕數次，結果是兩眼一翻，兩足一伸，嗚呼畢命了。小子有詩詠道：<br>　　如此兇人得善終，上蒼降鑒似非聰。<br>　　待看國亂家屠日，才識天心本大公。<br>　　虎既斃命，應由太子世入嗣，究竟有無亂端？容至下回續表。<br><br>　　石邃既誅，又有石宣，遣人殺弟，密謀弒父，其惡視邃為尤甚，殺之宜也。但此為石虎淫惡之報，虎不知反省，乃徒以毒刑加宣，令人慘不忍聞。況前誅邃妻子二十六人，至是又誅宣妻子二十九人，骨肉相關，全不體卹。有罪則固誅之，無罪亦並戮之，待子孫尚且如此，何怪他人之滅其子孫乎？厥後信張豺言，舍長立幼，幼子世為劉女所生，劉曜一門，為虎所殘，留女以禍石氏，亦一顯然之報應也。姚弋仲快人快語，讀之可浮一大白。虎嘗濫殺群臣，獨於出言不遜之姚弋仲，能優容之，並加厚賜。姚氏有昌后之機，固非石虎所能殺，抑亦由虎之隱有疚心，聞姚言而不能無愧歟？石虎禍劉，張豺禍石，一虎一豺，兩兩相對，大造之巧為播弄，尤足使人稱異云<br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>