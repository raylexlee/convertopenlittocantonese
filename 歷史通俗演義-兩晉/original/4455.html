<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第九十九回　入荊州驅除異黨　奪長安翦滅後秦</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十九回</br>　　入荊州驅除異黨　奪長安翦滅後秦</font></h4>
			　　卻說秦主姚興嗣位後，曾立昭儀張氏為后，長子泓為太子，餘子懿弼洸宣諶愔璞質逵裕國兒等，皆封公爵。弼受封廣平公，素性陰狡，潛謀奪嫡，外面卻裝作孝謹，深得父寵，出為雍州刺史，權鎮安定。降臣姜紀，曾叛涼歸秦，依弼麾下，勸弼結興左右，自求入朝。弼如言施行，果得興詔，征為尚書侍中大將軍，得參朝政。嗣是引納朝士，勾結黨羽，勢傾東宮，為國人所側目。左將軍姚文宗，與東宮常相往來，很是親昵。弼因之加忌，誣稱文宗怨望，囑使侍御史廉桃生為證人。興不察虛實，竟將文宗賜死，群臣益復畏弼，不敢多言。溺愛不明，適足致亂。弼令私人尹沖為給事黃門郎，唐盛為治書侍御史，伺察機密，監制朝廷。右僕射梁喜，侍中任謙，京兆尹尹昭，不忍坐視，乘間白興道：「家庭父子，人所難言，但君臣恩義，與父子相同，臣等理不容默，故敢直陳。廣平公弼勢傾朝野，意在奪嫡，陛下反假他威權，任所欲為，時論皆言陛下有廢立意，果有此事，臣等寧死不敢奉詔。」興愕然道：「哪有此事？」喜等復道：「陛下既無此事，愛弼反致禍弼，應亟加裁制，方免他憂。」興默然不答，喜等只好趨退。大司農竇溫，司徒左長史王弼，為弼說情，勸興改立弼為太子。興雖然不允，亦未嘗駁責，益令朝右生疑，但不過腹誹心議罷了。<br>　　未幾，興遇重疾，太子泓入侍，弼謀作亂，潛集黨羽數千人，披甲為備，擬俟興死後，殺泓自立。興子裕偵悉弼謀，遣使四出，飛告諸兄。於是上庸公懿，治兵蒲坂，陳留公閤治兵洛陽，平原公諶治兵雍州，俱欲入赴長安，會師討弼。尚幸興病漸愈，弼謀不得遂。征虜將軍劉羌，乘興升殿，泣告前情。興慨然道：「朕過庭無訓，使諸子不睦，負慚四海，今願卿等各陳所見，俾安社稷。」京兆尹尹昭復請誅弼，右僕射梁喜，亦如昭議，惟興始終不忍，但免弼尚書令，使以將軍公就第。懿洸諶聞興已瘳，各罷兵還鎮。已而懿洸諶及長樂公宜，聯翩入朝，使弟裕先入報興，求陳時事。興怫然道：「汝等無非論弼得失，我已盡知，不煩進言了。」裕答道：「弼果有過，陛下亦宜垂聽，若懿等妄言，盡可加罪，奈何不令入見呢？」興乃就諮議堂引見諸子。宣流涕極陳弼罪，興徐囑道：「我自當處弼，何必汝等加憂？」宣始趨出。撫軍東曹屬姜虯疏請黜弼，興將虯疏取示梁喜，喜復請早決，興仍然不從，蹉跎過去，又越年餘。<br>　　晉荊州刺史司馬休之，據住江陵，雍州刺史魯宗之，據住襄陽，與太尉劉裕相爭，因馳書入關，乞發援兵。秦主興遣將姚成王司馬國璠等，率八千騎赴援，指日出發。究竟休之宗之，何故與裕失和？說來又是一番原因。休之出鎮江陵，頗得民心，子文思過繼譙王，留居建康，豪暴粗疏，為太尉裕所嫉視。有司希旨，陰伺文思過失，適文思捶殺小吏，正好據事糾彈。有詔誅文思黨羽，本身貸死。裕將文思送給休之，令自訓厲，意欲休之將子處死。休之但表廢文思，並寄裕書，陳謝中寓譏諷意。裕因之不悅，特使江州刺史孟懷玉，兼督豫州六郡，監制休之。翌年，又收休之次子文質，從子文祖，並皆賜死，一面聲討休之，即加裕黃鉞，領荊州刺史，起兵西行。裕令弟中軍將軍劉道憐監留府事，進劉穆之兼左僕射，佐助道憐，自己好放心前去。休之聞報，忙邀雍州刺史魯宗之。及宗之子竟陵太守魯軌，合拒裕軍。裕使參軍檀道濟朱超石，率步騎出襄陽。江夏太守劉虔之，聚糧以待，偏被魯軌暗襲虔之，把他擊死。裕婿徐逵之，與別將蒯恩沈淵子等，出江夏口，又墮入魯軌的埋伏計。逵之沈淵子陣亡，惟蒯恩得免。<br>　　裕連接敗報，不由的怒氣勃勃，麾軍渡江，親決勝負。休之也恐不能敵裕，因向後秦乞援。秦雖遣將為助，究因道途相隔，未能遽至。回應上文。休之子司馬文思，與宗之子魯軌，合兵四萬，夾江扼守，列陣峭岸，高約數丈。裕舟近岸，將士見了峭壁，不敢上登。裕披甲出船，自欲躍上，諸將苦諫不從。主簿謝晦，把裕掖住，氣得裕嫚目揚須，拔劍指晦道：「我當斬汝！」晦答道：「天下可無晦，不可無公。」有何用處？不過留他篡晉呢。將軍胡藩，忙趨出裕前，用刀頭挖穿岸上，可容足趾，便躡跡登岸。將士亦陸續隨上，向前力戰。文思與軌，稍稍卻退。轉瞬間，裕亦上岸，麾軍大進，頓將文思等擊退，直指江陵。休之宗之，聞裕軍銳甚，無心固守，亦棄城北遁。惟軌退保石城，裕令閬中侯趙倫之，參軍沈林子攻軌，另遣武陵內史王鎮惡，領著舟師，追躡休之宗之。休之在途中收集敗軍，擬援石城，不意石城已被攻破。軌獨狼狽奔來，乃相偕奔往襄陽。襄陽參軍李應之，閉門不納，休之等只好奔往後秦。行至南陽，正遇秦將姚成王等前來，彼此談及，知荊雍已被裕軍奪去，不如同入長安，再作後圖，乃相引入關去了。<br>　　休之有親屬司馬道賜，為青冀二州刺史劉敬宣參軍，密擬起應休之，與裨將王猛子等合謀，竟將敬宣刺斃。敬宣府吏，當即召眾戡亂，捕斬道賜猛子，青冀二州，仍然平定。裕飭諸軍還營，奏凱入朝。廷旨加裕太傅揚州牧，劍履上殿，入朝不趨，贊拜不名。裕表辭太傅州牧，其餘受命。是年，又命裕都督二十二州軍事。越年，再任裕為中外大都督。裕聞後秦亂起，骨肉相殘，已有亡征，乃說他援納叛黨，決計西討；當下敕令戒嚴，準備啟行。<br>　　自從秦主興收納休之，命為鎮軍將軍，領揚州刺史，使他侵擾荊襄，且欲調兵接應。無如諸子相爭，國內不安，天災地變，復隨時告警，忽而大旱，忽而水竭，忽而白虹貫日，忽而熒惑出東井，童謠訛言，嘩傳不息。興亦未免懷憂，乃不遑出師。再越一年，已是秦主興的末年了。正月元旦，興御太極前殿，朝會群臣，禮畢退朝，群臣忽聞有哭泣聲，仔細一查，乃是沙門賀僧。賀僧能言未來吉凶，為興所敬禮，所以宴會時嘗得列席。此次退朝哭泣，大眾不免疑問，他且默然自去。盡在不言中。興哪裡知曉，北與拓跋魏和親，特遣女西平公主，嫁與拓跋嗣為夫人，南使魯宗之父子，寇晉襄陽。宗之道死，由魯軌引兵獨行，為晉雍州刺史趙倫之擊退。興自出華陰，調兵南下，不意舊疾復發，沒奈何趨還長安。太子泓留守西宮意欲出迎，宮臣進諫道：「主上有疾，奸臣在側，殿下今出，進不得見主上，退且有不測奇禍，不如勿迎。」泓蹙然道：「臣子聞君父疾篤，尚可不急往迎謁麼？」宮臣答道：「保身保國，方為大孝，怎可徒拘小節呢？」泓乃不敢出郊，但在黃龍門下，迎興入宮。時黃門侍郎尹沖，果欲因泓出迎，刺泓立弼，偏偏計不得遂，只好罷議。<br>　　尚書姚沙彌，為沖畫策，擬迎興入弼第。沖因興生死未卜，欲隨興入宮作亂，故不用沙彌言。興既入宮，命太子泓錄尚書事，且召入東平公姚紹，使與右衛將軍胡翼度，典兵禁中，防制內外。且遣殿中上將軍斂曼嵬，往收弼第中甲仗，納諸武庫。未幾，興疾益劇，有妹南安長公主，入內問疾，興不能答，於是閤宮倉皇，群謂興死在目前。興少子耕兒，出告兄南陽公愔道：「主上已崩，請速決計！」愔聞言即出，號召黨羽尹沖姚武伯等，率甲士攻端門。斂曼嵬勒兵拒戰，胡翼度率禁兵閉守四門，愔等不得突入，索性在端門外面，放起火來，那時宮內臣妾，見外面火光燭天，當然駭噪。秦主興耳目尚聰，力疾起問，才得亂報，便令侍臣扶掖出殿，傳旨收弼，立即賜死。何若先事預防，或可免此慘劇。禁兵見興出臨，無不喜躍，爭往擊愔。愔敗奔驪山。愔黨建康公呂隆即後涼亡國主。奔雍，尹沖及弟泓奔晉，秦宮少定。興已彌留，亟召姚紹姚讚梁喜尹昭斂曼嵬等，並入內寢，受遺詔輔政，越日興殂。泓秘不發喪，便遣將捕誅南陽公愔及呂隆等人，然後發喪。追諡興為文桓皇帝，總計興在位二十二年，壽終五十一歲。<br>　　泓乃嗣位，改元永和。北地太守毛雍，起兵叛泓，泓命東平公紹往討，將雍擒斬。長樂公宣，未知雍敗，遣將姚佛生等，入衛長安。佛生既行，宣參軍韋宗好亂，勸宣乘勢自立，宣竟為所誤，也即發難。再由東平公紹移軍往擊，大破宣兵。宣詣紹歸罪，為紹所殺。既而西秦王熾磐，仇池公楊盛，夏主勃勃，先後交侵，秦土日蹙。再經晉劉裕引著大軍，得步進步，姚氏宗祚，從此要滅亡了。<br>　　劉裕既興兵討秦，加領征西將軍，兼司豫二州刺史。世子義符為中軍將軍，留監府事。左僕射劉穆之，領監軍中軍二府軍司，入居東府，總攝內外。司馬徐羨之為副，左將軍朱齡石守衛殿省，徐州刺史劉懷慎守衛京師。部署既定，然後西討軍出都，分作數路。龍驤將軍王鎮惡，冠軍將軍檀道濟，自淮淝向許洛，新野太守朱超石，寧朔將軍胡藩趨陽城，振武將軍沈田子，建威將軍傅弘之入武關，建武將軍沈林子，彭城內史劉遵考，率水軍出石門，自汴達河，又命冀州刺史王仲德為征虜將軍，督領前鋒，開鉅野入河。劉穆之語鎮惡道：「劉公委卿伐秦，卿宜努力！」鎮惡道：「我若不克關中，誓不復渡江。」當下各路出發，陸續西進。裕亦徐出彭城，連接前軍捷報。王鎮惡收服漆邱，檀道濟降項城，拔新蔡，下許昌，沈林子克倉垣，王仲德亦入滑台，好算是勢如破竹，先聲奪人了。<br>　　惟滑台係是魏地，守將尉建，驟見晉軍到來，不明虛實，便即遁去。魏主拓跋嗣聞報，即遣部將叔孫建公孫表等，引兵渡河。途遇尉建返奔，就將他縛住，押往滑台城下，一刀斬首，投屍河中。隨即問城上晉兵，責他何故入犯？仲德使司馬竺和之答語道：「劉太尉遣王征虜將軍，自河入洛，清掃山陵，並未敢侵掠魏境，不過魏將棄城自去，王征虜暫借空城，休息兵士，緩日即當西去，便將原城奉還。」不假道而入城，究屬牽強。叔孫建不便啟釁，使人飛報魏主。魏主嗣又令建致書劉裕，裕婉詞答復道：「洛陽係我朝舊都，山陵具在，今為西羌所掠，幾至陵寢成墟，且我朝叛犯，均由羌人收納，使為我患，我朝因此西討，假道貴國，想貴國好惡從同，定無違言。滑台一軍，便當令彼西引，斷不久留。」這一席話，答將過去，魏人倒也無詞可駁，只好按兵待著，俟仲德他去，收復滑台。<br>　　那晉將檀道濟，進拔秦陽滎陽二城，直抵成臯。秦征南將軍姚洸，屯戍洛陽，急向關中乞援。秦主泓遣武衛將軍姚益男，越騎校尉閻生，合兵萬三千人，往救洛陽。又令並州牧姚懿，南屯陝津，作為聲援。姚益男等尚未到洛，晉軍已降服成臯，進攻柏谷。秦寧朔將軍趙玄，勸洸據險固守，靜待援師，怎知司馬姚禹，已暗通晉軍，但請洸發兵出戰。洸即令趙玄，領兵千餘，出堵柏谷塢，廣武將軍石無諱，出守鞏城。玄臨行時，泣語洸道：「玄受三帝重恩，理當效死。但公誤信奸人，必貽後悔。」說畢，即與司馬騫鑒，馳往柏谷，正值晉軍攻入，便與交鋒。晉軍越來越多，玄兵只有千餘，又無後繼，如何攔截得住？玄拚命衝入，身中十餘創，力不能支，據地大呼。司馬騫鑒，抱玄泣下。玄淒聲道：「我死此地，君宜速去。」鑒泣答道：「將軍不濟，鑒將何往？」遂相偕戰死。不愧為姚氏忠臣。無諱至石闕奔還，姚禹逾城降晉。晉軍直逼洛陽，四面圍攻。姚洸待援不至，只好出降。檀道濟俘得秦兵四千餘名，或勸他悉加誅戮，封作京觀。道濟道：「伐罪弔民，正在今日，怎得多殺哩？」是極。因皆釋縛遣歸，入城安民，秦人大悅。<br>　　姚益男等聞洛陽失陷，不敢再進，折回關中。劉裕使冠軍將軍毛修之往鎮洛陽，再飭道濟等前進。適西秦王熾磐，遣使詣裕，願擊秦自效。裕即表封熾磐為平西將軍河南公，自引水軍發彭城，接應前軍。秦主泓方惶急得很，不防並州牧姚懿，到了陝津，誤聽司馬孫暢計議，意圖篡立，反倒戈還攻長安。秦主急遣東平公姚紹等，引兵擊懿。懿敗被擒，孫暢伏誅。接連是征北將軍齊公姚恢，復自稱大都督，托言入清君側，自北雍州還趨長安，再由姚紹移軍攻恢，恢方敗死。懿為泓弟，恢為泓叔，不思共救國危，反相繼謀逆，真是姚氏氣數。姚紹得進封魯公，升官太宰，都督中外諸軍事，率同武衛將軍姚鸞等，擁兵五萬，東援潼關。別遣副將姚驢守蒲坂。晉將王鎮惡入澠池，進薄潼關，檀道濟沈林子，自陝北渡河，進攻蒲坂。蒲坂城堅難下，林子謂不若會同鎮惡，合攻潼關。道濟依議，便與林子回軍，共至潼關下寨。姚紹開關搦戰，被道濟等縱兵奮擊，喪亡千人，不得已退保定城，據險固守，再令姚鸞出擊晉軍糧道，偏為晉將沈林子所料，夤夜襲鸞，把鸞擊斃。紹又使東平公姚讚，截晉水軍，亦被沈林子擊敗，奔回定城。<br>　　秦主泓連接敗報，倉皇失措，只好向魏乞援。晉劉裕泝河西上，亦使人向魏借道。魏主拓跋嗣集眾會議，多說秦魏方通婚媾，理應拒晉援秦。秦女西平公主為魏夫人事，見上文。獨博士祭酒崔浩，謂：「秦已垂亡，往救無益，不如假裕水道，聽他西上，然後發兵堵塞東路。裕若勝秦，必感我惠，否則我亦有救秦的美名，這乃是一舉兩得的上計。」拓跋嗣不能無疑，再經宮內的拓跋夫人，勸嗣拒晉，嗣乃遣司徒長孫嵩等屯兵河北，遏住裕軍。裕引軍入河，魏兵隨裕西行。裕遣親兵隊長丁旿，率勇士七百人，堅車百乘，登岸列陣。再命朱超石領著弓弩手二千，登車環射魏兵，且射且進。再用大錘短槊，左右猛擊，連斃魏兵無數。魏兵大溃，魏將阿薄乾陣亡，裕軍遂安然向西去了。<br>　　魏主嗣始悔不聽崔浩，再與浩商議軍情，欲截裕軍歸路。浩答道：「裕能得秦，不能守秦，將來關中終為我有，何必目前勞兵？臣嘗私論近世將相，王猛佐秦，乃是苻堅的管仲，慕容恪輔燕，乃是慕容暐的霍光，劉裕相晉，乃是司馬德宗的曹操，彼欲立功震世，篡代晉室，豈肯長留關中麼？」料事如神。嗣乃大喜，不再出兵。晉將王鎮惡，久駐潼關，糧食將盡，意欲棄去輜重，還赴大軍。沈林子拔劍擊案道：「今許洛已定，關右將平，前鋒為全軍耳目，奈何自沮銳氣，功敗垂成呢？」鎮惡乃自至弘農，曉諭百姓，勸送義租，百姓應命輸糧，軍食復振。林子復擊破河北秦軍，斬秦將姚洽姚墨蠡唐小方。姚紹愧憤成疾，嘔血而亡。秦兵失了姚紹，越加驚心，無心戰守。晉將沈田子傅弘之等，領著偏師千餘騎，襲破武關，進屯青泥。秦主泓率眾數萬，前來抵禦，弘之欲退，田子獨慷慨誓眾，鼓噪奮進。姚泓素未經大戰，驀見晉軍各執短刀，冒死衝來，好似虎狼一般，不由的驚心動魄，急忙返奔，餘眾當然披靡，統皆溃散，所有乘輿麾蓋，拋棄殆盡。沈林子恐田子有失，亟往馳救，見秦主已經敗去，便相偕追入，再加劉裕到了潼關，令王鎮惡自河入渭，亟搗長安。裕軍繼進，斬姚強，走姚難，直達渭橋。姚丕扼守渭橋，由鎮惡捨舟登岸，身先士卒，大破不軍。姚泓引兵援丕，反被丕敗卒還衝，自相踐踏，不戰即溃。泓匹馬奔還，鎮惡追入平朔門，長安已破，急得泓不知所為，挈妻子奔往石橋。姚讚還救姚泓，眾皆散去，胡翼度走降晉軍。泓無法可施，只得輸款乞降。後秦自姚萇僭號，共歷三世，凡三十二年而亡。小子有詩歎道：<br>　　霸踞關中卅二年，如何豆釜竟相煎！<br>　　內憂外侮侵尋日，莫怪姚宗不再延。<br>　　姚泓出降，獨有一幼子涕泣諫阻，墜城殉國。欲知詳情，下文還有一回，請看官仔細看明。<br><br>　　司馬休之，晉宗室之強者也。劉裕既殺劉毅與諸葛長民，寧能再容休之？其所由使鎮荊州者，亦一調虎離山之秘計耳。文思有罪，廢之可也，乃必送交休之，令其處死，是明知休之之不忍殺子，可聲罪以討之。休之不能敵裕，卒致兵敗西走，而魯宗之父子，亦隨與同行，裕之驅除異己，從此垂盡矣。後秦主姚興父子，其惡皆不若姚萇，興得倖免，泓竟速亡，禍實由萇貽之。內有諸子之相爭，外有強鄰之相逼，雖曰人事，亦由天道。如姚萇之狡鷙，猶得傳祚三世，不可謂非幸事。姚泓以仁孝聞，卒致失國隕身，乃知兇人之必歸無後也。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>