<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 兩晉 - 第十六回　劉刺史抗忠盡節　皇太弟挾駕還都</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　劉刺史抗忠盡節　皇太弟挾駕還都</font></h4>
			　　卻說長沙王乂，既擊敗穎軍，復轉攻顒軍，惠帝仍親出督戰。顒軍都督張方，率眾近城，眾見乘輿麾蓋，不禁氣沮，便即退走。方亦禁遏不住，只好卻還。乂竟驅兵殺來，把方軍前隊的兵士，多半殺斃，共約五千餘人。方退屯十三里橋，眾心未定，尚擬夜遁。方下令道：「勝敗乃兵家常事，古來良將用兵，往往能因敗為勝，今我更向前營壘，出其不意，也是一兵家奇策呢。」遂乘夜前進數里，築壘數重，為持久計。乂得戰勝方軍，總道是方不足憂。到了翌晨，接得偵報，才悉方又復進逼，連忙引兵往攻，那方已倚壘為固，無隙可乘。乂軍上前挑戰，方按兵不發，及見乂軍欲退，乃開壘出戰，一盈一竭，眼見是方軍得勢，乂軍失利了。<br>　　乂敗回都城，未免心慌，因與群臣集議軍情，大眾多面面相覷，你推我諉，結果是想出一個調停法子，擬先與穎和，然後並力拒顒。乂與穎本是兄弟，總望他顧及本支，罷兵息怨，乃使中書令王衍，光祿勛石陋等，同往說穎，令與乂分陝而居，穎竟不從。越親越勿親。衍等歸報，乂再致書與穎，為陳利害，勸使還鎮。穎復書請斬皇甫商等，方可退兵，乂亦不納。穎又進兵薄京師，兩鎮兵士，齊逼都下，皇命所行，僅及一城，米石萬錢，公私俱困。驃騎主簿祖逖，為乂設策道：「雍州刺史劉沈，忠勇果毅，足制河間，今宜奏請遣沈，使襲顒後，顒欲顧全根本，必召還張方，一路退去，穎亦無能為了。」計非不善，奈肘腋間尚有一患，奈何？乂當然稱善，便即奏聞。惠帝無不依從，頒詔去訖。乂又申請一敕，令皇甫商齎敕西行，飭金城太守游楷等罷兵，且使皇甫重進軍討顒。這又是一大失著，徒斷送皇甫兄弟性命。商行至新平，與從甥相遇，述及密計，從甥與商有隙，馳往告顒。顒遣眾往追，將商擒歸，當即殺死，並遙令游楷等速攻秦州。幸皇甫重堅壁固守，部下亦願為死戰。好容易又過一年，長沙王乂，鼓眾誓師，出與穎軍決戰，屢得勝仗，斬俘至六七萬人，穎軍大沮。張方見穎軍失敗，亦欲退還，惟探得都城乏食，或有內亂可乘，所以留兵待變。果然不到數日，左衛將軍朱默，與東海王越通謀，竟勾通殿中將士，把乂拿下，入啟惠帝，且免乂官，錮置金墉城中，一面大赦天下，改元永安，開城與穎顒二軍議和。穎顒二軍，無詞可駁，勉強從命，獨乂在金墉城上表道：<br>　　陛下篤睦，委臣朝事，臣小心忠孝，神祗所鑒，諸王承謬，率眾見責，朝臣無正，各慮私困，收臣別省，幽臣私宮，臣不惜軀命。但念大晉衰微，枝黨將盡，陛下孤危，若臣死國，寧亦家之利，但恐快兇人之心，無益於陛下耳。幸陛下察之！<br>　　原來乂居圍城，侍奉惠帝，未嘗失禮。城中糧食日窘，乂與士卒同食粗糲，甘苦共嘗，所以出御兩軍，勝多敗少。偏出了一個東海王越，忌乂成功，潛下毒手。越罪更甚於乂，故語帶抑揚。將士等初為所誑，因致盲從，及見外兵不盛，乂表可哀，乃隱起悔心，復欲迎乂拒越。越察得眾情，不禁著忙，便召黃門侍郎潘滔入議道：「眾心將變，看來只有殺乂一法，省得人心懸懸。」滔應聲道：「不可，不可！殺乂終負惡名，何勿讓與別人。」滔更凶狡。越已會意，乃使滔密告張方。方係殺人不眨眼的魔星，得滔通報，立即派兵至金墉城，取乂入營，鎖諸柱上，剝去衣服，四圍用炭火焙著，好象燒烤一般。可憐乂身被火炙，號聲震地，到了烏焦巴弓，才見畢命。方營中大小將士，睹此慘狀，俱為流涕。惟方猙獰上坐，反露笑容。毒愈虎狼。乂死時只二十八歲，遺屍由故掾劉佑收埋，步持喪車，悲慟行路。方卻目為義士，不復過問。這卻如何曉得？先時洛下有謠言云：「草木萌芽殺長沙。」乂死時適當正月二十七日，謠言果驗。<br>　　成都王穎，得入京師，使部將石超等，率兵五萬，分屯十二城門。殿中宿衛，平時為穎所忌，概皆處死。穎自為丞相，增封二十郡，加東海王越為尚書令，乃出都返鎮，表盧志為中書監，參署丞相府事。雍州刺史劉沈，尚未聞都中情事，自得密詔後，即糾合七郡兵旅，逕向長安進發。河間王顒，尚屯兵關外，為方聲援，驀聞劉沈起兵到來，慌忙退守渭城，並遣人飛召張方。方大掠洛中，擄得官私奴婢萬餘人，向西馳去，未及入關，顒已與沈軍交戰，敗還長安。沈使安定太守衙博，功曹皇甫淡領著精甲五千，掩入長安城門，直逼顒帳。不意旁面殺出一彪人馬，銳厲無前，把衙博等軍，衝作兩段。博等專望沈軍來援，偏偏沈軍遲至，致博等孤軍失繼，相率戰死。這一路援顒的兵馬，乃是馮翊太守張輔帶來，他見博軍無繼，便來橫擊一陣，及劉沈馳至，前軍已經覆沒，只好收拾敗卒，漸漸退去。適值張方西歸，亟遣部將敦偉夜襲沈營，沈軍驚溃，沈與麾下南走，被偉追及，射沈落馬，活捉回來。當下押沈見顒，顒責他負德，沈朗聲道：「知己恩輕，君臣義重，沈奉天子詔命，不敢苟免，明知強弱異形，乃投袂起兵，期在致死，雖遭葅醢，甘亦如薺。」聲可裂地。顒頓時怒起，鞭沈至百，方令腰斬，一道忠魂，上昇天界去了。穎與顒既相連接，顒上書稱穎有大功，宜為儲副。又言羊玄之怙寵為非，該女不宜為后，穎亦表稱玄之已歿，未降明罰，宜廢后以暴父罪。惠帝雖然愚鈍，但對著如花似玉的羊皇后，卻也不忍相離，因將兩王表文，出示廷臣，商決可否。朝右百官，個個是貪生怕死，哪裡還敢衝撞二王？再加東海王越，是與二王表裡為奸，當然贊同二議。惠帝沒法，乃將羊后廢為庶人，徙居金墉城。皇太子覃，仍黜為清河王，立穎為皇太弟，都督中外諸軍事，兼職丞相。乘輿服御，皆遷往鄴中，進顒為太宰大都督，領雍州牧，起前太傅劉寔為太尉，寔自稱老疾，固辭不拜。高尚可風。看官閱過前文，如汝南王亮，如楚王瑋，如趙王倫，如齊王冏，如長沙王乂，沒一個不是爭權奪利，叢怨亡身。偏穎顒越三王，不思借鑒前車，也想挾權求逞，結果是凶終隙末，同室操戈，終落得蚌鷸相持，漁人得利，這豈不是司馬家兒的大病麼？標明八王亂本，且為後世大聲疾呼，苦衷如揭。<br>　　成都王穎，既得為皇太弟，越加驕恣，不知有君。嬖人孟玖等，倚勢橫行，大失眾望。右衛將軍陳眕，殿中中郎禔嫄成輔及長沙王故將上官巳等，慫慂東海王越，謀共討穎。越樂得轉風，借著眾怒為名，好奪朝柄，便與陳眕勒兵入雲龍門，稱制召三公百僚，相率戒嚴，收捕穎將石超。超突出都門，奔往鄴城，隨即迎還庶人羊氏，仍立為后，就是清河王覃，亦復入東宮，再為太子。越奉惠帝北征，自為大都督，召前侍中嵇紹，扈蹕同行。侍中秦准語紹道：「今日隨駕出征，安危難料，君可有佳馬否？」紹正色道：「臣子扈衛乘輿，遑計生死，要甚麼佳馬呢？」准歎息而退。紹從惠帝出抵安陽，沿途由大都督越檄召兵士，陸續趨集，得十萬餘人。鄴中震恐。穎召群僚問計，議論不一，東安王繇，新遭母喪，留居鄴中，獨入帳宣言道：「天子親征，臣下宣釋甲縞素，出迎請罪。」穎聞言動怒道：「莫非自去尋死麼？」折沖將軍喬智明，亦勸穎奉迎乘輿，穎復怒說道：「卿名為曉事，投身事孤，今主上為群小所逼，勉強北來，卿奈何亦為此說，使孤束手就刑哩？」遂叱退繇喬二人，立遣石超率兵五萬，前往迎戰。越駐軍蕩陰，探得鄴中人心不固，以為無患，竟不加嚴備，哪知石超驅兵殺來，勢甚洶湧，立將越營攻破。越倉皇逃命，不暇顧及惠帝，一溜煙的走往東海。以惠帝作孤注，真好良心。惠帝猝不及避，被超軍飛矢射來，頰中三箭，痛苦的了不得。百官侍御，有幾個也遭射傷，紛紛竄去。獨侍中嵇紹，朝服下馬，登輦衛帝，超軍一擁上前，將紹拖落，惠帝忙牽住紹裾，惶遽大呼道：「這是忠臣嵇侍中，殺不得！殺不得！」但聽超軍回答道：「奉太弟命，但不犯陛下一人。」兩語才畢，已將紹一刀斲死，碧血狂噴，濺及帝衣，嚇得惠帝渾身亂顫，兀坐不穩，一個倒栽蔥，墮落車下，僵臥草中。隨身所帶的六璽，悉數拋脫，盡被超軍拾去。還算超有些天良，見帝墮下，喝令部眾不得侵犯，自己下馬相救，叫醒惠帝，扶他上車，擁入本營，且問惠帝有無痛楚。惠帝道：「痛楚尚可忍耐，只腹已久餒了。」超乃親自進水，令左右奉上秋桃。惠帝吃了數枚，聊充饑渴。超向穎報捷，並言奉帝留營。穎乃逍盧志迎駕，同入鄴城。穎率群僚迎謁道左，惠帝下車慰勞，涕泣交並。及入城以後，復下詔大赦，改永安元年為建武元年。一年兩紀元，有何益處？皇弟豫章王熾，司徒王戎，僕射荀藩，相繼至鄴，見惠帝衣上有血，請令洗浣。惠帝黯然道：「這是嵇侍中血，何必浣去。」戎等亦皆歎息。惟穎卻請帝召越，頒詔東海，越怎肯赴鄴？卻還詔使。前奮威將軍孫惠，詣越上書，勸越邀結藩方，同獎王室。越遂令惠為記室參軍，與參謀議。北軍中侯苟晞，往投范陽王嫚，嫚令為兗州刺史。陳眕上官巳等，走還洛陽，奉太子清河王覃，保守都城，偏又來了一個魔賊張方，仗著一般蠻力，擅將都城占住。原來越出討穎，顒曾遣張方救鄴，及越已敗走，惠帝被穎劫去，顒即令方折回中道，往踞洛陽。方至洛陽城下，上官巳與別將苗願，出擔方軍，為方所敗，便即遁去，方遂入洛都。太子覃至廣陽門，迎方下拜，方下馬扶住，偕覃入闕，派兵分戍城門。才越兩日，復把羊皇后太子覃廢去，居然皇帝無二，自作威福，獨斷獨行，這真叫作天下無道，政及陪臣呢。<br>　　先是安北將軍王濬，即故尚書令王沈子。都督幽州。穎顒乂三王，入討趙王倫時，曾檄令起兵為助，濬不應命。穎常欲討濬，遷延未果。嗣令右司馬和演為幽州刺史，密使殺濬，演與烏桓單于審登連謀，邀濬同游薊城南泉清，為刺濬計。會天雨驟下，兵器沾濕，苦不得行。審登胡人，最迷信鬼神，疑濬陰得天助，因將演謀告濬。濬即與審登連兵殺演，自領幽州營兵。穎既劫入惠帝，欲為和演報仇，乃傳詔征濬入朝。濬料穎不懷好意，索性糾合外兵，馳檄討穎。烏桓單于遣部酋大飄滑弟羯朱，引兵助濬，還有濬婿段務勿塵，係是鮮卑支部頭目，也率眾相從。濬既得兩部番兵，勢燄已盛，復約同並州刺史東嬴公騰，聯兵攻鄴。騰係東海王越親弟，正接越書，令他聯絡幽州，攻穎後路。湊巧濬使亦到，自然答書如約。於是幽並二州的將士及烏桓鮮卑的胡騎，合得十萬人，直向鄴城殺來。綱目予濬討穎，故本編亦寫出聲勢。穎遣北中郎將王斌及石超等出兵往御，復因東安王繇，前有迎駕請罪的議論，恐他密應外兵，立即拿斬了事。繇兄子瑯琊王睿，懼禍出奔，自鄴還鎮。穎先敕關津嚴行檢察，毋得輕放貴人。睿奔至河陽，適被津吏阻住，可巧有從吏宋典，自後繼至，用鞭拂睿，佯作笑語道：「舍長官，禁貴人，汝何故亦被拘住呢？」津吏與睿，不甚相識，驀聞典言，疑是誤拘，便向典問個明白。典又偽稱睿是小吏，並非貴人，更兼睿微服出奔，容易混過，當由津吏放睿渡河。睿潛至洛陽，迎了太妃夏侯氏，匆匆歸國去了。是為元帝中興張本，故特敘明。<br>　　穎因外兵壓境，也無心追問，但與僚屬日議軍事。王戎等謂胡騎勢盛，不如與和。穎卻欲挾帝還洛，暫避敵鋒。忽有一相貌堂堂、威風凜凜的大元戎，趨入會議廳中，與大眾行過了軍禮，就座語穎道：「今二鎮跋扈，有眾十餘萬，恐非宿衛將士及近郡兵馬，所能抵制呢！愚意卻有一計，可為殿下解憂。」穎見是冠軍將軍劉淵，便問他有何妙策？淵答道：「淵曾奉詔為五部都督，今願為殿下還說五部，同赴國難。」穎半晌才答道：「五部果可調發麼？就使發遣前來，亦未必能御鮮卑烏桓。我欲奉乘輿還洛陽，再傳檄天下，以順制逆，未知將軍意見如何？」淵駁說道：「殿下為武皇帝親子，有功皇室，恩威遠著，四海以內，何人不願為殿下效死？況匈奴五部，受撫已久，一經調發，無患不來，王濬豎子，東嬴疏屬，怎能與殿下爭衡？若殿下一出鄴城，向人示弱，恐洛陽亦不能到了。就使得到洛陽，威權亦被人奪去，未必再如今日。不如撫勉士眾，靜鎮此城，待淵為殿下召入五部，驅除外寇，二部摧東嬴，三部梟王濬，二豎頭顱，指日可致，有甚麼可慮呢？」劉淵此言，雖為歸國自主起見，但勸穎鎮鄴，未始非策。穎聽了淵言，不禁心喜，遂拜淵為北單于，參丞相軍事，即令刻日就道。縱虎歸巢。<br>　　淵辭穎出發，行至左國城，匈奴右賢王劉宣等，早欲推淵為大單于，至是與部眾聯名，奉書致淵，願上大單于位號。淵先讓後受，旬日間得眾五萬，定都離石，封子聰為鹿蠡王。遣部將劉宏率鐵騎五千，往援鄴城。是時王濬與東嬴公騰，已擊敗穎將王斌，長驅直進。穎將石超，收兵堵御，平棘一戰，又為濬先鋒祁弘所敗，退還鄴城，鄴中大駭，百僚奔走，士卒離散。中書監盧志，勸穎速奉惠帝還洛陽，穎乃令志部署軍士，翌日出發。軍士尚有萬五千人，均倉猝備裝，忙亂一宵，越宿待命啟行，守候半日，並無音響。大眾當然動疑，及探悉情由，方知穎母程太妃，不願離鄴，因此延宕不決。俄而警報迭至，嘩傳外兵將到，大眾由疑生貳，霎時溃散。穎驚愕失措，只得帶同帳下數十騎，與盧志同奉惠帝，南走洛陽。惠帝乘一犢車，倉皇出城，途中不及齎糧，且無財物，只有中黃門被囊中，藏著私蓄三千文，當由惠帝面諭，暫時告貸，向道旁購買飯食，供給從人。夜間留宿旅舍，有宮人持升餘糠米飯及燥蒜鹽鼓，進供御前。惠帝連忙啖食，才得一飽。庸主之苦，一至於此。睡時無被，即將中黃門被囊展開，席地而臥。越日又復登程，市上購得粗米飯，盛以瓦盆，惠帝啖得兩盂，有老叟獻上蒸雞，由惠帝順手取嘗，比那御廚珍饈，鮮美十倍。自愧無物可酬，乃諭令免賦一年，作為酬賞。老叟拜謝而去。行至溫縣，過武帝陵，下車拜謁，右足已失去一履，幸有從吏脫履奉上，方得納履趨謁。拜了數拜，不由的悲感交集，潸然淚下。兒女子態，不配為帝。左右亦相率欷歔。及渡過了河，始由張方子熊，帶著騎士三千，前來奉迎。熊乘的青蓋車，讓與惠帝，自己易馬相從。至芒山下，張方自領萬餘騎迎帝，見了御駕，欲行拜跪禮儀。惠帝下車攙扶，方不復謙遜，便即上馬，引帝還都。散眾陸續踵至，百官粗備，乃升殿受朝，頒賞從臣，並下赦書。旋聞鄴城探報，已被王濬各軍，擄掠一空。烏桓部長羯朱，追穎不及，已與王濬等一同北歸。惟鮮卑部掠得婦女，約八千人，因濬不許帶歸，均推入易水中，向河伯處當差去了。河伯何幸，得此眾婦。小子有詩歎道：<br>　　無端軍閥起紛爭，禍國殃民罪不輕。<br>　　更恨狼心招外寇，八千婦女斷殘生。<br>　　鄴中已經殘破，劉淵所遣部將王宏，馳援不及，也即引歸，報達劉淵。究竟劉淵能否踐約，且至下回再詳。<br><br>　　劉沈發兵討顒，雖為乂所遣，然所奉之詔敕，固明明皇言也。況顒固有可討之罪乎？乂為張方所殺，死狀甚慘，綱目不稱其死義，而獨予沈以死節，誠以乂受顒使，甘為亂首，當其殺齊王顒時，僥倖得志，代握大權，彼方欣欣然感顒之惠，不知助己者顒，殺己者亦顒，方為顒將，方殺乂，猶顒殺乂也。我殺人，人亦殺我，互相殺而國愈亂，乂死不得為枉，唯如劉沈之見危授命，不屑乞憐，乃真所謂氣節士耳。本回以劉沈盡節為標目，良有以也。惠帝昏愚，聽人播弄，忽西忽東，狼狽萬狀，愚夫不可與治家，遑言治國？讀《晉書》者，所由不能無憾於武帝歟。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>