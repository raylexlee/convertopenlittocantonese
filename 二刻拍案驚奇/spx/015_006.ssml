<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　遂把此意對江愛娘說道：「在下年四十餘歲，與小娘子年紀不等。況且家中原有大孺人，今揚州典當內，又有二孺人。前日只因看見小娘子生得貌美，故此一時聘娶了來。昨晚夢見神明，說小娘子是個貴人，與在下非是配偶。今不敢胡亂，辱莫了小娘子，在下癡長一半年紀，不若認義為父女，等待尋個好姻緣配著，圖個往來。小娘子意下如何？」江愛娘聽見說不做妾做女，有甚麼不肯處？答應道：「但憑尊意，只恐不中擡舉。」當下起身，插燭也似拜了徽商四拜。以後只稱徽商做「爹爹」，徽商稱愛娘做「大姐」，各床而睡。<break time="100ms" />　　同行至揚州當裡，只說是路上結拜的朋友女兒，托他尋人家的，也就吩咐媒婆替他四下裡尋親事。<break time="100ms" />　　正是春初時節，恰好湊巧韓侍郎帶領家眷上任，舟過揚州。夫人有病，要娶個偏房，就便伏侍夫人，停舟在關下。此話一聞，那些做媒的如蠅聚羶，來的何止三四十起？各處尋將出來，多看得不中意。落末有個人說：「徽州當裡有個乾女兒，說是太倉州來的，模樣絕美，也是肯與人為妾的，問問也好。」其間就有媒婆叨攬去當裡來說。<break time="100ms" />　　原來徽州人有個僻性，是「烏紗帽」、「紅繡鞋」，一生只這兩件不爭銀子，其餘諸事慳吝了。聽見說個韓侍郎娶妾，先自軟攤了半邊，自誇夢兆有準，巴不得就成了。韓府也叫人看過，看得十分中意。徽商認做自己女兒，不爭財物，反賠嫁裝，只貪個紗帽往來，便自心滿意足。韓府仕宦人家，做事不小，又見徽商行徑冠冕，本說身價，反輕易不得了，連釵環首飾，緞疋銀兩也下了三四百金禮物。徽商受了，增添嫁事，自己穿了大服，大吹大擂，將愛娘送下官船上來。<break time="100ms" />　　侍郎與夫人看見人物標緻，更加禮儀齊備，心下喜歡，另眼看待。到晚雲雨之際，儼然身是處子，一發敬重。一路相處，甚是相得。<break time="100ms" />　　到了京中，不料夫人病重不起，一應家事盡囑愛娘掌管。愛娘處得井井有條，勝過夫人在日。內外大小，無不喜歡。韓相公得意，揀個吉日，立為繼房。恰遇弘治改元覃恩，竟將江氏入冊報去，請下了夫人封誥，從此內外俱稱夫人了。<break time="100ms" />　　自從做了夫人，心裡常念：「先前嫁過兩處，若非多遇著好人，怎生保全得女兒之身，致今日有此享用？」那徽商認做乾爺，兀自往來不絕，不必說起。只不知顧提控近日下落，忽在堂前相遇，恰恰正在門下走動。正所謂：<break time="100ms" />　　一葉浮萍歸大海，人生何處不相逢。<break time="100ms" />　　夫人見了顧提控，返轉內房。等候侍郎歸來，對侍郎說道：「妾身有個恩人，沒路報效，誰知卻在相公衙門中服役。」侍郎問：「是誰人？」夫人道：「即辦事吏顧芳是也。」侍郎道：「他與你有何恩處？」夫人道：「妻身原籍太倉人，他也是太倉州吏。因妾家裡父母被盜扳害，得他救解，幸免大禍。父母將身酬謝，堅辭不受，強留在彼，他與妻子待以賓禮，誓不相犯。獨處室中一月，以禮送歸。後來過繼與徽商為女，得有今日，豈非恩人？」侍郎大驚道：「此柳下惠魯男子之事，我輩所難，不道掾吏之中，卻有此等仁人君子，不可埋沒了他。」<break time="100ms" />　　竟將其事寫成一本，奏上朝廷，本內大略云：「竊見太倉州吏顧芳，暴白冤事，俠骨著於公庭。峻絕謝私，貞心矢乎暗室。品流雖賤，衣冠所難。合行特旌，以彰篤行。」<break time="100ms" />　　孝宗見奏，大喜道：「世間那有此等人？」即召韓侍郎面對，問其詳細。侍郎一一奏知，孝宗稱歎不置。侍郎道：「此皆陛下中興之化所致，應與表揚。」孝宗道：「何止表揚，其人堪為國家所用。今在何處？」侍郎道：「今在京中考滿，撥臣衙門辦事。」孝宗回顧內侍，命查那部裡缺司官。司禮監秉筆內監奏道：「昨日吏部上本，禮部儀制司缺主事一員。」孝宗道：「好，好。禮部乃風化之原，此人正好。」即御批：「顧芳除補，吏部知道。」韓侍郎當下謝恩而出。<break time="100ms" />　　侍郎初意不過要將他旌表一番，與他個本等職銜，夢裡也不料聖恩如此嘉獎，驟與殊等美官，真個喜出望外。出了朝中，竟回衙來，說與夫人知道。夫人也自歡喜不勝，謝道：「多感相公為妾報恩，妾身萬幸。」侍郎看見夫人歡喜，心下愈加快活。忙叫親隨報知顧提控。<break time="100ms" />　　提控聞報，猶如地下陞天，還服著本等衣服，隨著親隨進來，先拜謝相公。侍郎不肯受禮，道：「如今是朝廷命官，自有體制。且換了冠帶，謝恩之後，然後私宅少敘不遲。」須臾便有禮部衙門人來伺候，伏侍去到鴻臚寺報了名。次早，午門外謝了聖恩，到衙門到任。正是：<break time="100ms" />　　昔年蕭主吏，今日叔孫通。<break time="100ms" />　　兩翅何曾異？只是錦袍紅。<break time="100ms" />　　當日顧主事完了衙門裡公事，就穿著公服，竟到韓府私宅中來拜見侍郎。顧主事道：「多謝恩相提攜，在皇上面前極力舉薦，故有今日。此恩天高地厚。」韓侍郎道：「此皆足下陰功浩大，以致聖主寵眷非常，得此殊典。老夫何功之有？」拜罷，主事請拜見夫人，以謝推許大恩。侍郎道：「賤室既忝同鄉，今日便同親戚。」傳命請夫人出來相見。夫人見主事，兩相稱謝，各拜了四拜。夫人進去治酒。是日侍郎款待主事，盡歡而散。
    </voice>
</speak>
