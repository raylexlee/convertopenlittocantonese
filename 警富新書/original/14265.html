<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>警富新書 - 第五回　黃苗岡嘍囉掘芋　中秋夜姊妹題詩</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　黃苗岡嘍囉掘芋　中秋夜姊妹題詩</font></h4>
			　　卻說天來去後，宗孔在鄉，愈肆其惡。一日經過黃苗岡上，窺見白芋剛熟，歸謂貴興曰：「方今中秋佳節八月芳辰，天來岡上之芋密如螻蟻，大若蹲騍<img src=http://open-lit.com/mpf/s/SFAMH.BMP align=absmiddle border=0>。胡不合人往挖，以與眾兄弟同餐？」貴興曰：「梁家之事遵從叔父所行，縱有不如，姪兒自當擔領。」貴興未說此後之前，宗孔罪惡己經貫盈。今一聽得此語，益展其謀。所謂：「鼠犬成群強似虎，小人得志火添油」。立時率眾嘍囉，至黃苗岡上，喊聲大叫，自朝至晚，晚掘至朝，竟將黃苗岡一帶鋤得熔熔爛爛，連苗帶藤，盡行掘得一空。正是：<br />
　　米債近來無芋抵，（運用得妙）<br />
　　酒錢無靠賣花還。（連上感慨）<br />
　　且說貴興之妻何氏與姑娘桂仙，久已知其良心日喪，惡過日生。姑搜偶爾相談，何氏曰：「汝兄性情近來改變，致與姑母成仇。汝與姑母本血脈相親，今日禍起蕭牆，正是操戈入室，何不發一語？」初桂仙幼時，在梁家習得兩手錦繡，滿腹詩詞。曾與梁天來之女桂嬋拜為姊妹，計約金蘭。只見兄長與大來參商，心恒戚戚。造逢何氏所問，答云：「嫂嫂，吾有是心久矣。緣未與姑母細談。以故不曾啟齒。吾今當往梁家走一遭，然後歸來勸諫。」遂攜丫環小娟，私奔而去。<br />
　　凌氏接見悲喜交集，且與桂嬋相會，極言往日衷情。是時八月十五佳節良辰，凌氏謂祈福曰：「汝可往黃苗岡上鋤些白芋歸來，吾與表娘伴食。」<br />
　　祈福領命而去，遙見滿岡夾陷，四面鮮泥，竟不象從前境地。退走如風，駭報家主。凌氏聞報，暗知為貴興所掘。桂仙在此，莫可言明。移時中秋月上，桂影飄香。三人舉貴興日前所作之事，慨歎不已。因見抑鬱無聊，桂嬋曰：「如此明月，階前丹桂燦爛，何不賦詩一首，以遣愁懷？」桂仙曰：「請問其目。」凌氏即教他二人，將花月吟詠詩中，句句押此二字。桂仙按筆寫來，連賦十首，其詩云：<br />
　　其一<br />
　　有花無月恨茫茫，有月無花恨轉長。花似賢嬌臨月鏡，月明如我傍花香。<br />
　　扶節月下尋花步，攜酒花前付月嘗。如此好花如此月，莫將花月作尋常！<br />
　　其二<br />
　　花香月色兩相宜，惜月憐花臥轉遲。月落謾憑花送酒，花殘還有月催詩。<br />
　　隔花窺月無多影，帶月看花別樣娑。多少花前月下客，年年和月醉金枝。<br />
　　其三<br />
　　月臨花徑影交加，花自芳菲月自華。愛月眠遲花尚吐，看花且起月方斜。<br />
　　長空影動花迎月，深院人歸月伴花。算卻人間花月會，燃花玩月醉流霞。<br />
　　其四<br />
　　秋宵花月值千金，愛月花香與月陰。月下花香人寂寂，花梢月轉夜沉沉。<br />
　　杯邀月影臨花醉，手捻花枝對月吹。明月易虧花易老，月中莫負賞花心。<br />
　　其五<br />
　　花間燦爛月光華，月思花情共一家。月為照花牀院早，花因隨月上窗紗。<br />
　　十分皓色花輪月，一徑幽香月讓花。花月北間成二美，傍花賞月滿須賒。<br />
　　其六<br />
　　一庭花月正秋宵，花氣芬芳月正饒。風動花枝探月影，天開月鏡照花嬌。<br />
　　月中慢聲催花鼓，花下輕傳弄月蕭。只恐月沉花落後，月台花榭兩蕭條！<br />
　　其七<br />
　　高台明月照花枝，對月看花有所思。今夜月明花好處，去年花病月虧時。<br />
　　飲杯酬月澆花酒，翹首評花問月詩。沉醉欲眠花下月，只愁花月笑人癡。<br />
　　其八<br />
　　花發千枝月一輪，天將花月附閒身。或為月主為花主，只做花實又月實。<br />
　　月下花曾留我酌，花前月下厭人貧。好花好月知多少，弄月吟花有幾人？<br />
　　其九<br />
　　月轉東牆花影重，花迎月魄若為容。多情月照花問露，解語花搖月下風。<br />
　　雲破月窺花好處，夜深花睡月明中。人生幾度花和月，月色花香處處同。<br />
　　其十<br />
　　花正開時月正圓，花如紅錦月如銀。溶溶月裡花千朵，燦燦花迎月一輪。<br />
　　月下幾般花意思，花間多少月精神？侍看月落花殘夜，愁殺花前月下人。<br />
　　（前文意思極雄壯，收筆忽作此衰颯之語，桂仙之死詩之為一矣去。）<br />
　　當夜賦成花月詩十首，呈與凌氏。凌氏覽畢批云：「詞華意富，出自天然，無半點著跡。」隨問：「桂嬋曾賦起否？」桂嬋曰：「構思不得，只賦一首，倘欠推敲。煩賢妹與我改訂。」桂仙接著一看，只見其詩云：<br />
　　秋花秋月兩相宜，月競光華花競姿。<br />
　　花開月中香滿樹，月籠花外影交枝。<br />
　　梅花用落江南夢，桂月花傳郢北詞。<br />
　　花卻何情月何意，我隨花月泛金色。<br />
　　桂仙曰：「姐姐一首勝吾十首多矣！」凌氏曰：「如此難題，倘能賦成十首，真個奇才，我今再出一題，將花月添一酒字，以顯才情。」桂仙援筆亦就時，賦成一首。其詩曰：<br />
　　摘花浸酒邀明月，借月儔花入酒杯。酒熟對花和月飲，月明攜酒賞花開。<br />
　　探月弄花酒為主，沽酒尋花月作媒。我欠月前花酒債，不辭花酒月中來。<br />
　　（桂仙有如此才倩，可謂女中之才子矣。惜乎！其不幸短命死矣，悲哉！）<br />
　　凌氏一覽贊曰﹔「雖天下才女見之，無不拜服矣！」斯時，月到中天，命丫環設酒賞玩，以竟一夜之歡。<br />
　　次早，桂仙告辭曰：「吾今歸去，苦諫親哥。倘或見所，二姓失靈有幸﹔如不肯從，吾亦無顏再與姑毋相見矣。」凌氏曰：「須看景而言，勿以我梁家之事而傷汝兄妹之情。」言罷，桂仙灑淚而別。未知桂仙歸家之後，如何諫法，且看下回分解。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>