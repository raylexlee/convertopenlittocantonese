<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>警富新書 - 第十二回　凌美閒煙攻石室　黃千總兵按沙街</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　凌美閒煙攻石室　黃千總兵按沙街</font></h4>
			　　卻說喜來一夜在街頭探聽，偶遇黃千總查夜回衙。奔回報知兄弟。林大有聞報喝聲，眾人住腳。再說凌氏是晚準備禦賊之計。家中所有老幼尊卑咸躲入石室之中。惟祈福年庚稍長，不可入去。囑他睡在迴廊，以報外邊消息。移時，月到中天，銀河瀉影，祈福聽得大炮一聲，如雷灌耳，又聞得四圍嘶喊，恰似山崩潮長，颶作傾垣。（不在貴興口中敘出，卻在祈福耳中所來，敘法奇妙，令讀者猜摸不著。）即向石室裡報曰：「果有賊到，爾等可速閉石門！」言罷，躲入後園。<br />
　　林大有催進，叫周贊先、李亞添數十人在沙街口把守，以防策應﹔越文、越武等並立東街。熊亞七逾牆而下，大展四門，叫曰﹔「兄弟進來！」眾賊匪蜂擁而入。林大有見樓門扃閉，提刀一劈，兩隻木門隨手折去。樓內婦人喊救，四鄰雞犬鳴吠。還有鐵門，急難砸下。<br />
　　宗孔叫熊亞七、尤亞美十餘人攻打不入。於是殺獵取油，塗油於門。下邊架滿柴稈，放藥入裡，舉火焚燒。霎時間，一對鐵門紅如旭日。林大有引錘撞去，樓中各婦寂然（寫樓內筆筆提點，句句關照，嚇殺驚人。）惟程三嫂在門楣上舉水澆淋。准想鐵門兒早已展開了。<br />
　　是時東街上更練雖有數人執戈前來護救，卻被越文等攔截，不敢拒敵。右鄰梁翰昭聞炮聲震地，又見火氣沖天，急令家人鳴鑼助喊，單身投報黃千總。<br />
　　且說祈福在園惶遽，意欲逾垣而走。只見四圍高峙，只得躲落池中，將荷葉覆在頭上，不敢號救。（正與樓內人相反襯）當下貴興見攻破兩重樓門，意謂天來兄弟勢必不能逃生。誰知更入一層，又有石門塞閉。怒喝林大有曰：「爾等可乘夜攻開，與吾雪恨，不使眾人脫逃。」林大有曰：「大爺不須叮囑，小人自有工夫，再與眾兄弟催攻。」大有攻之已久，競如鐵壁銅城。林大有擲錘歎曰：「自來擄掠多人，石室之堅，未嘗有此！」（此時林大有已有退意。）貴興曰：「如此完固，力之奈何？」美閒答曰：「彼有護身之方，吾有討命之法。」即以桐油捻樓，放火取煙。絞煙入室，攻屈得幾個女流喊聲斷續。（二字描寫煙攻）樓上樓下，奔去奔來，兩邊鼻鼾不絕，幾行眼淚爭流。凌氏將欲登樓，程三嫂偶然下閣，二人相遇，一總傾來（敘明老生少死之由），程三嫂翻身再走，而凌氏伏地不起矣。（讀者至此，總以凌氏必遭於死，豈意為後文得蘇伏線由，明其何以得不死。是故敘法微細，真不可及。）長媳、次媳，（八命中次媳葉氏有其二矣！）有呼無吸﹔春桃、秋菊（二婢之名）似鼠如蝦。孫媳雖賢，托與來主服侍﹔桂嬋無憾，此宵可與桂仙同游賦詩。程三嫂且由糯米可餐，只恨者成壽飯！腹中兒可憐天鬼，未曾出世已先亡。正是：<br />
　　八命銜冤千古恨。<br />
　　七屍遭劫一門傷。<br />
　　且說梁翰昭飛奔投報千總。黃公聞報，此時正在寤寐之間，急提兵策應。兵至沙街，忘帶火藥。林大有聽得沙街有簇軍馬，當前喝聲：「柳毓放炮！舉提各器械！」熊亞七、尤亞美矢發如雨。驚得黃公心膽俱喪。因見賊勢浩大，遂按兵不動，貴興謂林大有曰：「如今石至裡寂然不動。天來必然結果了。我等須當回去。酌酒酬勞。」言罷放炮三聲而散。（果如寫得聲勢）黃千總趕得火藥前來，這賊黨已遠去矣。<br />
　　是晚，張風在大王廟中，聽得炮聲震地，人馬喧天，一夜心中驚怪。凌晨而起，尚未澡洗，（流丐不肯澡洗亦是如常。）亟往梁家打探。但見祝融仍在，回祿猶存，滿目赭垣，不性歎息：「喜得天來猶未遇害。」即趨往省城報知。<br />
　　且說天來兄弟。父子三人到店。店內人皆言：「草堂壽誕，正宜歸家報本，何以反奔而來？」天來具道其故。一人頓足歎曰：「梁兄差矣，但凡橫逆之來，心中先有主宰，才可解得意外之變，消得局申之危。胡不在本地方官處，齎款禮儀，求請其發兵防禦，然後與母祝壽，豈不美哉？不謂棄母而逃，不顧家人，不謀取救，竟然襝手待斃，保身明哲，果如是乎？」（此公大有卓見，惜乎未記其姓氏耳！）天來聞說，如夢初覺，似醉方醒。俄見張風當前，心中先吃一驚。張風叫曰：「梁大爺，家中不可了！昨夜三更時分，果然被賊所害，打劫不遂，舉火焚燒﹔燃燒不成，絞煙入室。至今石室尚未開門，但不知有多少人在裡面。大爺可速回家。」天來聞說失色，登時氣死在店，逾時方醒。遂偕子弟與張風四人，僱舟而返。<br />
　　將就到門，遙見務德里司李公、千總黃公同相勘驗。天來兄弟、父子三人，向石室裡呼之不應，聽之無聲，駭然放聲大哭。李公指後牆責曰：「此為護室之所，不應拆去，以致竊匪從此往來。（明是賊寇，何言竊匪？）大為一家之害！」天來稟曰：「前為凌貴興毀拆，填塞魚池。」李公細看牆下魚池，果有殘磚敝瓦，塞去大半。（餘小半為祈福是晚躲身之計，讀者須知敘法，一字不能苛且。）李公曰：「猶幸窈匪未曾掠物。（人命為重，物為輕。）我今回去詳堂。如彼不能自開石室，可速令工人砍鑿。」言罷，偕黃千總回衙而去。未知司爺去後何如，且看下回分解。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>