<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>警富新書 - 第十九回　施智伯怒拗毛錐　孔制台嚴拿賊黨</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　施智伯怒拗毛錐　孔制台嚴拿賊黨</font></h4>
			　　且說智伯聽得東來道出不願含冤屈死之句，於是細心裁成一張冤狀。不覺目倦神疲，憩息於几席之間。（三日勞倦成有此安息）適遇天來奔入，見案上寫就一紙訴詞，（此稟在原告人，敘出，文法又一變。）執而讀之曰：<br />
　　具稟人梁天來<br />
　　告為寧願該打該打死不願含冤屈死事。竊鱷毒非文公不徒，旦惡非王法不誅。蟻於初一日攔車告以「屠證沉冤坑生滅死千金易捏九命難伸鬼泣人悲泣叩超生雪死事」，蒙批「爾天來告官告吏，倍告貴興。真乃刀筆健訟，打死，該打死！」蟻伏讀金批，心膽俱碎。蟻悲一家受害，奚惜微軀？故不避斧鉞之誅，冒死扳轅再瀆。乞天吊案賜審，台前魑魅難逃，臯鑒巨惡豈漏，王章瀝血披陳。不勝待死之至！<br />
　　計黏原詞四紙<br />
　　天來讀罷，佇立於案前。半響，智伯醒來。天來極言詞中意義逼真，當不見棄。智伯曰：「內有朋助，非我全謀。」天來持往撫衙投遞。蕭公閱畢，順手批云：<br />
　　業經查案，毋許多瀆！<br />
　　天來見批如此，號泣不己。越數日，更訴一紙詞。內有云：<br />
　　密雲無雨不得不瀆事<br />
　　蕭公覽猶未畢，發回天來，前後三紙，竟然不准。天來以告智伯。智伯執筆歎曰：「冤沉不起，用此何為？」將此筆擲於地，忽然吐出心血。（正應十七回中張風之言）<br />
　　天來扶至榻前，再三勸解。智伯泣曰：「吾不特不能與八命伸冤，更移害於張風，皆吾不才之過也。」天來含淚勸曰：「先生且要保全貴恙，以作良圖。」智伯曰：「吾病草矣。不能與公伸冤。公可求教於東來。其人與總督孔公同年兄弟。彼為時事所感，削髮為僧。現埋隱於海幢古寺。」言罷，再嘔一斗，登時面轉洋青，渾身冰冷，須臾氣絕。正是：<br />
　　出師未捷身先死，<br />
　　長使英雄淚滿襟。<br />
　　天來放聲大哭，捐資代為殯葬。撿出銀三百兩，酬他二子，二子拜領。天來安慰一番，歸家具道：「撫昔不憐，智伯已死。」凌氏擊案怒責曰：「城狐社鼠，當避其鋒。昔日張風己故，如今智伯不存，助汝者皆不祥，如何屢誠屢控？吾今而後無容汝赴公庭。」天來聞責，情不自禁，以袖拭淚，低頭無語。久之告其母曰：「大小職員曾經具稟，惟有總督尚未謄詞。智伯臨終囑我，求僧取救。母親在家安息，待兒走往河南。」言罷，零涕而去。<br />
　　奔至海幢，求見東來，備述冤情，懇他拯拔。東來曰：「汝欲雪冤，可潛身於此寺。看我『如此如此』汝便『如此如此』，或者庶幾乎野銜。」（超拔）<br />
　　卻說太子少保兵部尚書兩廣總督部堂孔大人一日舟乏海江，直望河南進發，稽查監政。盤詰諸倉事畢，經過海幢，步入禪壇禮佛，知會同年。是時梅花初放，十月小陽，掃雪烹茶，謂活火敲冰，煮茗迮奇香。東來呼諸徒辦齋置酒，正問答間，忽聞面邊喊聲斷續，隱隱有人。孔大人遙見簾前下寫出一首恍似五言排律，句句叶韻驚人。（此稟在寺中敘出，事異而文亦變）近前讀之曰：<br />
　　虎鑒置鯨吞，家命遭坑殺。禍因惡祖山，丙午科不發。稱屋犯文星，勒逼蟻巢拆，見志不允從，恃豪行不法。招蟻祖墳堂，畫虎照家宅。峰校入花園，強把圍牆拆。茶村討賬回，渡頭遭辱撻。慘毆命幾亡，擄掠銀三百。岡芋秋受鋤，田禾冬被割。椅桌玉花盆，捏凶明勒索。十惡陷人深，慘冤難摘發。知蟻母生辰，四方糾盜賊。斬草要除根，不使來春發。張風幸得知，叩門對蟻白。只道賊害男，豈知女禍及。是夜一家人，哀哉被煙煞。弟婦懷孕亡，七屍而命八。縣訴棍把持，府稟遇勢愜。桌告愈加冤，證人枉斃來。三齒撫不亡，批云該死責。螢蟻望光來，泣天恩電雍。如告一字虛，當堂甘受押。匍赴切衷哀，萬世沾恩譯！<br />
　　計黏原詞六紙<br />
　　讀罷，愕然歎曰：「我只疑是詩文，豈意民間命案？！」遂問原告人。突在東來未及答，迴廊下閃出一人，稽首泣告曰：「小的梁天來，懇大人與生死伸冤，不至冤封九命！」孔公曰：「汝既有此大冤，何不赴本部堂轅門投訴？」天來曰：「因有母在，屢禁小的謄詞，不與虎監凌貴興相爭。自恨生死含冤痛入肺腑，也曾不孝母命是違。巡撫臬台均批不准，府憲縣主並不矜憐。（十六字中有無限筆墨，無恨悲哀。）是以不避斧戟之質，有違慈親之訓，只得在此哀求。伏望大人鑒察。」言罷，兩淚交流，痛腸欲斷。孔公曰：「汝且歸家奉母，不用悲傷。本部堂不比贓官污吏，縱惡陷良。俟獲賊與汝伸冤便是。（豎制台方愧尼山後裔）囑畢，擺道回衙而去。天來聽得孔公如此囑咐，心中暗喜，復轉生疑。固見貴興往日於大小衙門打點得四通八達，恐今番仍來作弄，不得不防。乃回東來曰：「今日冤情幸遇明員，喜出望外。未竄何日可亦？」東來曰：「孔公秉政堅剛，臨民愷悌﹔待百姓若子孫，視金銀如草芥，一切奇珍玩物，不能稍易其心。乃當今天子之師，孔仲尼之嫡裔也。曾聽得康熙年間，聖祖仁皇帝偶臨孔聖廟，欲開中門而進，孔公犯顏諫曰：『敢請陛下，當行何禮？』聖祖曰：『師弟之禮若何？』孔公曰：『師弟之禮用下敬上，謂之貴上。』復問君臣之禮，孔公曰：『群臣之禮用上敬下，謂之尊賢。貴上尊賢，其義一也。』遂不放中門而進。其生平耿介如此。迨後聖主聞粵東洋匪援攘，特調孔公捕授。不數月而海晏河清，威沐孔公恩澤。今日凌家諸賊亦何患，其因循哉。」言未畢，忽聞炮聲三響，一徒欣然入報曰：「梁官人可賀，可賀！三尺之法已行，九命之冤將雪矣！」未知所報何事，且看下回分解。<br />
　　 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>