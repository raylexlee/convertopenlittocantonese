
			　　卻說海島大仙丘雲瑞，轉升惠州府城隍，秦閏侍神。秦閏今改字秦大有。一日，陰司冥府地藏王菩薩議論云云：「今有惠州府新任城隍，自蒞任之日；陰陽判斷，秉政公私。」即差陰司冥使，上齎法旨。法旨到，跪聽宣讀：「即有海島大仙轉升惠州府城隍，地藏王菩薩賜汝禮符一道。日管陽，夜管陰。陰陽兩界，秉正公私，正直為神。又賜汝符節一桿，出方入徑，神欽鬼伏。叩首謝恩。」城隍接了法旨，大有侍神，不題。

　　卻說惠州府城南，有一富翁尹恒升，四十無兒，其妻莫氏。一日，夫婦坐下談論云云。恒升道：「自古有話：四十無兒方納妾。今積下許多金銀產業，亦是無用之物。終日心煩如之奈何？」莫氏回言：「丈夫何必憂慮，世人尚有三妻五妾，既然夫君無子，妾身亦是虛守空房。不若丈大旱納一妾，倘生三男二女亦未可知。我勸你早日方算，事不宜遲。」自此納得一妾，過後六年亦無生養。莫氏謂夫曰：「人生無嗣者，尤恐前生之過失。丈夫行些好事，再納一妾。倘得上天見憐，亦未可定。」自納第三房妾氏，所生得一子，名喚奇友，年方二八。

　　一日，師生放學，正欲回歸早膳。不期路過六人，有高的、有矮的、肥的、瘦的、老的、嫩的，手拿鮮果。奇問：「諸位吃的是甚的果子？」其中一人說：「兄未逢此果，敬奉一枚與汝嚐嚐。」奇接此果自嘗，撲鼻清香，吃之美味無窮。歸到家中，見父母說吃果之事，說了一遍。自覺身子困倦：「我去瞌睡片時。」自此睡熟，叫也不答應，喚也不醒。父母呆了，不知何故。一連請了幾個醫生，診奇脈，說是中風之病。服藥亦不得入口，連睡數日不醒。只是氣息如常，亦不死亦不活。捱至第六日，復請一醫生察之。說：「不是中風，若謂中風者，其脈必浮細。察其脈，只在半表半里，總在肝肺二經。有病書云，肝藏魂，肺藏魄，魂魄失散，是以數日不醒。你只可做一張牒文，在城隍告訴因由，城隍主宰乃正直之神，可能查察陰陽，判斷公私，昭然顯見，與汝可分，事不可遲。」尹恒升聽醫生之言有理，夜作牒文一張。牒曰：

　　　　投訴牒人尹恒升，為子失魂，伏乞城隍主宰，查察陰陽追究事。升原籍浙江杭州府比新關人氏。今居廣東惠州府城南，行年六十三歲。三房家室，單生一子，名奇友，年方二八。於六月十二早，師生放學，路遇六人與果吃之。不明是甚麼果，吃了自覺身子困倦，瞌睡片時，連眠七日不醒。懇哀主宰，細察緣由。看是河方妖怪，攪亂庶隅，早早除害，萬民遵仰。子民尹恒升、妻莫氏一家五口，哀哀上告。

　　自尹恒升燒了此牒，城隍即命本司內役付了符節，速召城廂內外四方土地。不一時，四方土地聚集，齊入廟宇，跪在丹墀。稱說：「都爺呼召我們小神有何吩咐？」城隍吩咐：「今有城南門外，尹恒升子奇友，被妖所侵，急急找尋，休得遲疑。」城南土地稟上：「城南有六個野鬼，三年一現，魔滅人間。此是三年，又替一個，自宋朝以來有之。」城隍即差內役，速速勾拿六個野鬼，到來審勘。不一時勾到，六個野鬼跪下：「爺爺拿我六鬼何事？」城隍厲聲罵道：「你還不知死，今有恒升之子尹奇友，被你六鬼侵害，是何道理？」其鬼：「稟上都爺爺，我們六鬼乃天地運化，三年一替，又替一個超生。自宋朝以來，週而復始，皆係定數，何得不是。」城隍罵道：「你這胡混的鬼，自不知悔問，不察自己緣由。爾知己之受，何得與人受之。今本司不比前時之司，不許害人。」吩咐眾將：」將此六個野鬼，收入黑鬼洞中。待至一十八年，罪滿之日，一齊放出超生。」此話不題。

　　且說秦大有侍神數月，一日思道：「曾記當日契爺有言，與我一個白水，今日如何不應其言。」城隍夜夢謂知：「明日有一醫生，買還魂丹。你可同他背負藥箱，自有三百兩之金謝你，即是白水。」不期明日，城隍即喚本司都土地：「你可辦扮作醫士，將此藥箱合著尹奇友的魂魄，手拿靈丹一顆，到城南外稱說賣還魂丹。尹恒升聽其言，必然請你入門。將此一顆靈丹，用淨水一盅，送入中黃。開箱放出魂魄，不一時甦醒。你可隱匿其形。」土地領了法旨，大有背著藥箱，一同竟往城南，稱說賣還魂丹。那時恒升忽聽其言，忙步出門。覿見醫士；鞠躬請入廳堂。坐下茶畢，言及情由，請師同入臥室。醫生一看，那時土地依法送入中黃，開箱放出奇友魂魄，不一時甦醒。主人忙取謝金，一霎時不見了醫士，卻剩下一個背藥箱的道童，乃是城隍廟祝。廟祝接轉謝金道：「足的三百兩麼？」主人道：「怎麼你已知之？」廟祝領了謝金，升送出門去矣。以致一家人知是城隍救護，望空叩謝畢。那時尹恒升知是城隍降醫，心懷大德。即將皇歷卜定吉期。乃七月初一，上上吉日。虔備金豬、匾額，五生五熟，五果五菜，諸般等物。金爐錫貢，一切等寶。其匾額曰「察理陰陽」四字，彩旗鼓樂，香花送貢。自此之日，城隍興鬧遠布傳開。

　　且聽下回，便見明白。

