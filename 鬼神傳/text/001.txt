
			　　話說廣東廣州府屬，永樂年間時，有一人姓秦名閏，年方二十四歲。在於三灣海岸傍，開一小器鐵爐，終日打些小鐵器，早年父母俱亡，止有孤身。其人不顧前後，亦無家室，只是以飲食為名。雖然無倚，其人為有一德，每逢飲食，先祀河邊。每則用紙錢數頁，心香三炷，請動三灣海岸諸眾鬼神，祀完然後飲食。亦有一年餘矣，不題。

　　且說三灣海，一日巡江河道游察邊隅，遇一水鬼，姓丘字雲瑞，沉落波潭有二百餘年。河道喚審：「你是何方水怪，一一訴上來。」其鬼且吟且詠，有詩為證。詩曰：

　　　　太陽出躍海拋球，日永長安對水流。生長不占塵俗事，三灣海島任優游。

巡江道：「依你之言卻是何人？－－再訴。」其鬼又詠。詩曰：

　　　　墜落江河二百年，每逢好事可人憐。遇危救急逃生路，不致沉軀赴水眠。

水鬼沉吟一番，巡河道又問：「你既為水鬼，屢行善念，何不超生去處？」其鬼再哦。詩曰：

　　　　我在三灣二百秋，亦無煩惱亦無愁。巡江指示超生去，只恐為人不到頭。

河道又問：「你既不去為人，在此長江亦無了日。」其鬼哦。詩曰：

　　　　教我為人不願，免得翻覆展轉。雖是海角天涯，勝似蓬萊閬苑。

　　那時，巡江河道說了一遍：「咱奉天敕巡遊四海，察其禍端，剿滅水怪。咱今封你為三灣河道，統轄水怪，不得擾亂方隅。」雲瑞叩首謝恩，巡江已去，不題。卻說秦閏祝鬼亦有年餘，只弔得一鬼姓丘字雲瑞。其鬼原有二德，此所謂老鬼有靈。一日搖身變化，每四更時分，秦閏輕身打鐵。其鬼叫門討火，在於爐邊烘火。日日如常。一朝秦閏問曰：「老丈朝朝附火，你住在何處，姓甚名誰？領教。」其鬼答曰：「老拙姓丘表字雲瑞，就在本埠捕魚為生。」秦閏又問：「幾位公郎？」其鬼又答：「只是孤身。」閏曰：「你是孤身，我又獨自，不若拜為父子，意下何如？」鬼曰：「既不見意，老拙從命。」即看皇歷，明日吉期。雲瑞曰：「待老拙今日捕一尾鮮魚，明早備辦。」又是一別而去。閏見雲瑞辦魚：「今日我亦要買豬肉等候，來時才是道理。」不期就是明朝，雲瑞挽鯉魚一尾，又叫閏，閏又開門：「昨見契仔之言，老夫留下一尾鮮魚，今朝敘話。」閏即將魚肉美熟。雲瑞云：「拜拜鋪頭土地。」秦閏答曰：「鋪中淺窄，未曾安神。每逢酒饌，都在河邊供奉。」自此拜契，亦有年長。休題。

　　不期一日，有一婦人，丈夫何大倫有病在牀。只是家中貧乏，沒處尋思。止有一對公雞、婆雞，市上賣之一，實賣銀一錢四分。只是天殺的冤家，沒良心的狼漢，即將銅銀買之。其時汪氏賣雞的銅銀歸家，不能使用。自忖自思，越思越煩。也是出於無奈，夜半三更，走出河邊投水身亡。水鬼丘雲瑞見此婦人投水，速忙便救，即將木杆一根與之扶住。說道：「俺非比別人，咱乃三灣河道加封海島大仙。因見婦子赴水身亡，特來救你。」暗中囑咐雲，有詩為證。詩曰：

　　　　堪推世事細參詳，幸勿尋思出海傍。他日孕中生貴子，解元進士探花郎。

　　囑云：「你可緊扶其木，不可放手。待至天明，自然有人答救。」那時天明，水上行舟瞧視，見有一婦人溺於水面，速忙救之。急用姜湯蠟丸灌人喉內，不一時甦醒。舟中人問其故，汪氏歷說前事一遍，舟中喝罵曰：「這沒天理的事，險些誤了人的性命。」其時舟人將婦送回丈夫家中，那時病者在牀，千聲相感，萬聲謝謝。不在話下。

　　不期一日，雲瑞到鐵鋪說道：「契仔今日與汝一別，未知何日相逢。」閏曰：「契爺何往？」鬼曰：「我有一言，說出你莫驚慌，只是時時暗中護佑與你。」閏曰：「何事？」雲瑞云：「我非別者，吾乃本埠一水鬼也。只因沉落波中有二百餘年，前百年之上，幸有巡江河道，見我屢屢有德，封我為三灣河道，受轄三灣水怪。前受河道之職，去年又加封海島大仙，專以救人性命為要。昨又江中救得一婦人，乃何大倫之妻也。」閏曰：「怎麼救他？」雲瑞曰：「那時我將木與之扶著，囑他不要放手。待至天明，自然有人答救。此事契仔你可知？」閏曰：「此亦鄉人共知，原是契爺恩德相救，天必知之，必有好處。」鬼曰：「然今惠州府城隍轉昇天府，以致城隍缺陷。上天見我有此三德，待至甲辰旬丙午日，即有夫馬迎接我去赴任。只是一別，未知與你何日再逢。」閏云：「上天見你有此大功，今升惠州城隍，乃是雲開見日，枯木逢春。為兒的只是雖剖難分，怎忍相離割義。」雲瑞云：「吾雖與汝拜為父子，勝如親的一般，豈有二乎。自我上任之日，你亦不要打鐵，隨任到了惠州府城，我自然與汝一個念頭，一生安樂果係無虞。我便先去赴任，你可收拾行李即速到來，不然有誤。」自此兩下相分。

　　閏亦打疊行程，身到惠州，就在城隍廟安歇。亦有數日，虔備寶燭，跪下稟告前事，告了一番。城隍夜謂：「秦閏，待我一夢，示知紳士，另邀廟祝，不論諸釋人等，但連祈七勝與之侍神。你可在傍亦禱亦祈。此時與汝七勝，你可用心侍神，自然與汝一個白水事不用忙。」

　　且聽下回分解，便見明白。

