
			　　卻說十三省察院祝茂連，巡察到廣東。千里傳聲，萬里傳名。說道：新察院為官清正，極甚明見。

　　一鄉人共做一張含冤狀詞，高城三日赴告。為虎惡楊昌勒婚不從，買賊扳良事。檄保吳祖基密掖花容，強逼蟻女為偏，我等六人聯志不從，被惡發縱家人四十，登門搶奪。蟻知虎勢難逃，將女帶往異鄉。虎噁心頭未遂，難以入手。後因太爺經審勘問六犯，此樁大案，未嘗六人，打劫總有賊伴，急急供出，罪可輕恕。以致六賊供扳。我六人獲到公堂，刑法太重，不得不招，不得不認。問成死罪，實是冤情難訴，陷死良民。伏乞青天電察，則蟻生死難忘。泣血苦告。

　　察院已到了連州上了新任。各官禮物紛紛。楊昌見察院大老爺升任都來送禮。有一衙役近附低言，此人就是惡虎。察院瞧視此人，面如虎性若狼。心中可恨，將其虎惡拘禁廂房。叫人擂鼓升堂。拘出六個經陣賊犯，台前勘審。六犯帶齊，到了公堂跪下。爺台喝聲詈罵：「你六賊焉敢受賄扳良，從實招來，免我三推六勘。」其賊稟告我六人焉敢受賄扳良，只因我兄弟十二人同謀貫串。我們六個經陣捉獲，死而無悔。其實同謀，因見苦樂不均，是以供之。」爺台喝叫動刑，六犯俱上了夾棍，苦痛難當。其中一個埋怨道：「當先我說不可受賄，都是你五人連累於我，供扳六個良民。」爺爺喝聲又罵：「急急供招，免我再動刑法。」其賊抵當不起，只得招認：「當初上惡楊昌，叫我供扳六個良民，每人賞我銀子十兩，是以供之。事到其間，不得不說。」一筆招成。察院叫人錄出口供，發回監去。

　　再喚土惡楊昌聽審，楊昌向前打個鞠躬，察院拍案厲聲罵道：「楊昌這廝，恃土惡依據一方地道，逼民勒婚買賊扳良，從實招來。」土惡低頭說道：「並無此事。」察院道：「現有六賊供招受賄扳良，又有鄉民冤狀在我台前苦告。何不睜開狗眼一看。」土惡無言抵擋，當堂行杖四十，收入監去。察院又喚六個被陷犯聽審，察院問道：「你當初被陷冤情從實訴上。」

　　犯苦訴：「當日我六人皆是土惡佃丁。一日土惡頓起淫心，勒檄保長吳祖基密報花容。我六人各有一女，美貌超常。一日喚集我六人到了賊家，只道有何論事。不想那賊說起我家六個女兒與他為偏。我等料知虎勢難逃，將女帶往異鄉。說道六個女兒昨夜投水身亡。只道此事了畢。其賊縱起家人數十登門搶奪。惡賊無能入手，不想禍門已開。又遇這一宗賊案，惡賊入監假作看親，喝退禁子。其賊開定我六人姓名，每賊賞銀十兩，買賊供良。州官行牌，捉獲小民，到了公堂，問成冤枉死罪。」察院道：「你當初就不該招認。」「稟上爺爺，刑法太重，不得不招，不得不認。」察院又道：「當堂招認一定是死了。」又稟：「認了亦死，不認亦死。總望皇天答救，今日幸逢青天大赦，死裡還生，則我後代兒孫銘沾恩澤。」察院吩咐將六人去了手剪鏈子，帶入廂房聽候發落。

　　又喚保長吳祖基聽審，祖基跪下。察院怒罵祖基：「這廝你當初密報朱文卓等六女花容，誤人性命非輕。你這廝該當何罪？」吳祖基稟上：「土惡楊昌乃一坊土霸，勒檄我小民，若不遵唯小民死於泉世矣。」察院罵曰：「這廝原是一班狗黨。」喝喝行杖二十，發放回家。批曰：

　　　　審得六賊，當陣捉獲乃真贓賊犯，死而無悔。溫知州一片闇昧，不察明冤，不究正犯，反加陷民，險誤喪身大禍，良可痛哉。孰可忍也，合當降級罰俸三月。汝等六人身受明冤，幸逢天赦，應沉復浮，以降復升。幸有雲開見日，明察秋毫。風煙下墜，紫氣升騰。上有天恩全憫，下有地祈默佑。宥你六人回家，各安生業，免致冤枉。土霸楊昌，虎惡逆理，無道屢行十惡，檄勒鄉民朱文卓等六女強逼成婚。人願如此，天理未然。淫心未遂，故將銀兩買賊板良，害人傾家滅命。上有皇天鑒格，國法明刑，決不輕貸。狼心害人不死，反為滅門之禍。與六賊一同造罪，以定國法，以正風化。

　　欽命大老爺判斷：賊案六名，土惡楊昌，一同押出法場梟首。事皆已畢。卻說六個被扳人犯，幸有天恩大赦得命還鄉，答謝天地，六人聚議云云：「欽命大老爺為官清正，審事猶如察鏡。若不得大老爺這等清正，我們六人已歸泉世矣。」顧清源說道：「今我六人無物可報這般大恩，如之何矣。」常大年道：「當日被土惡楊昌強逼，我等六個女兒檄勒為偏，是以惹出這般大事，險些誤了喪身之禍，今日已得死裡偷生，我們六人將六個女兒相送以酬大典。」眾人諾曰：「甚妙，極合我心。」於是各人回歸。言知妻女此事云云，無有不從之理。其中一女說道：「爹報爺命，兒報爹恩，理之當然。」此日各有手本一個，獻女酬謝大典。大老爺吩咐：「欽承聖旨，千里為官，護國為民，本院以到活放冤民，除治奸黨。一來為國扶正；二來平靜奸權。焉敢擅受民女，決不受也。汝等百姓，回歸勤務桑田，各安生理，工商各執，毋作非為，去罷。」又說：「文光耀感銘察院大老爺恩德，念念在懷，無物可報他恩，願將女兒相送。推辭不受，我等將女兒送到他家，懇求太夫人、少夫人容納兩全其美。」自六個女兒送到祝家不勝喜悅，終日歡懷舒暢。又說祝茂蓮做了十三年察院，一日，奉旨回鄉，一家人喜樂歡天。正室以生三子，六妾共產八男，三子已登兩榜，五子皆是鄉科，三子忝在黌宮。一家團圓聚會，天下共聞云云。

