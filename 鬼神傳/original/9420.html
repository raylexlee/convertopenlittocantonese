<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鬼神傳 - 第六回　途遇屍骸　備棺收殮　賊人謀害　水鬼救護</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六回</br>　　途遇屍骸　備棺收殮　賊人謀害　水鬼救護</font></h4>
			　　話說浙江省城，芮家三代積德修善。老身字蕃龍，生七子。長子名郎，人皆稱大郎、二郎次至七郎。芮大郎表字必昌，其人品行端方。比上相更加一德，見貧乏略周，見孤寒喜捨。昔日慣走江湖，往上入京生涯。每年只做一水生理，或買紗羅綢緞，或買蘇杭雜貨。一日貨物皆以備齊，細緞三十六箱，雜貨七十二箱，共一百零八箱。隨帶家人進益，主僕二人卜吉長行。不一日，船至武臨港灣，泊海傍。只見三個屍骸暴露，泊在海邊。芮大郎揚問其故，鄉人說道：「有一渡船覆污，淹死連男帶女大小共有一百餘人。只是這三個屍骸，竟不知那方去處人氏，無人拾葬。」那時大郎聽說，滿腹傷情。思道：「若是近處數日已來必不拋毀，想是外省人也。」沒親自解白銀一十五兩，具買衣衿棺木，並買山地。僱請土工，收殮安葬備訖。大郎又是長行，不一日已到萬彰行，上了貨物，住有十餘日，發賣貨物。<br />
　　一日出，方見一老婆子帶領一個孫男，勻身披白，沿街跪在道傍，乞丐錢銀。郎問其故：「婆子何事沿街乞丐？」那婆子備說因由，說了一番：「老身冀門蘇氏，單生一子，年長五十，因病告故。只是家貧因乏，並無隔宿之糧。也是出於無奈，帶領孫男沿街乞丐。求懇富豪長者，或布一分、八釐，三文、二字，得來買辦棺木。則我患兒賤母妻子生死銜恩，感戴不淺矣。」芮大郎聽罷，苦切傷心。即解腰圍，與之銀子五兩。囑道：「老婆婆你亦不須哀求別的，我今贈你銀子五兩，可以備棺安葬。」大郎復問：「你家中還有甚人？」婆子回言道：「家中只有一個媳婦，一個女孫孩。」大郎又道：「老婆子放心回家，被棺殯殮。抑或家中貧乏，我在萬彰行居住，待我賣起貨物再來周濟與你。」婆孫叩首感謝，兩下相分。那時冀母回家言知媳婦，芮大郎之恩德說了一遍。此時將銀子被棺喪葬已畢。七旬亦周，不題。<br />
　　卻說芮大郎，自離家之日，到京將有半載。自到行之日，置下一張桌，隨帶出一位梓潼帝君，金爐銀貢桌上等物備齊。終日香燈不歇。此神像梓潼帝君，乃自幼年讀書時侍奉到今。每出行隨帶護身。此所謂人有神心，神靈必感，每每出現。此一夜神托之一夢，謂郎曰：「汝先周冀家的婆子，其冀門之孫原有貴格，乃第五名會魁。初住杭州為民父母，後為戶科都給。只是家貧不能讀書，由恐卻了前程，汝有喜捨之心，供給書子，後來得志，必報汝之深恩。汝醒來牢牢緊記。」郎次早起身，自思夢中言語，帝君謂曰：「教我周濟冀家必有好處。」放不下題。<br />
　　又談冀母婆媳商議與芮大官人求濟之事。一日冀母已到萬彰行，相見芮大官人跪下叩謝。相請芮大官人到我冀門，待我小婦人一家大小生死銜恩，伏維叩謝。那時芮大郎聽得婆子言語，只得同到冀家。那時冀母致囑一家大小，請大官人端坐。一家姑媳子女叩首致謝。芮大官人道便稱：「老媽媽，吾觀爾之令孫相貌稀奇，非尋常之子，日後必有大貴。汝切不可違他，必要教讀聖賢之書，以得其貴。」冀母道：「安得有此，但願我一家四口人兒保生殘草，則不敢相忘大德。」大官人說道：「予今欲周你的錢財恐無久遠，致今外廂現有三間鋪戶，每間遞年租銀一十六兩，將有五十之資，可以足你一家活度。只受價銀三百兩，不若與他買之，足你使用亦了。」冀門一家人跪在埃塵，伏謝云云不題。卻說芮大郎貨物將欲賣起，又備京都藥材，置得細辛、芥子、五味、阿膠、人參諸品等藥一一備齊。打疊行程，離了京城，有兩月餘。一日，已到江南蘇州府鈔關住息，不題。<br />
　　卻說一船家范伯棠，年年皆係同芮大郎搬運貨物。一日夫婦定計，欲要謀害芮大官人。亦不知大郎性命若何所說，下文便知明白。「一籍江南蘇州府無錫縣高橋鋪人氏，本姓駱字德萬。其弟元萬，長男士賢。父子兄弟三人，在於武林港港被淹，亡軀靈魂不得歸。芮大郎往往入北在於敝省經過，祈為說知次男士章超度回家。設醮先超泊岸，後超鄉井。」那時順水流送送至海傍汛，高揚救命。其時唐汛聽得高揚救命之聲，汛官看見水上浮著一個漢子，連忙答救。解束捆索，詢問其故。大郎遂一告訴：「弟本浙江省城人也，姓芮名郎字必昌。慣走京客，買辦諸般藥材。其白芥子笠內，內藏人參六十餘斤。卻被船家范伯棠將我謀害，身至此處。感汛官救護，此恩此德，容日結草銜環相報。況此賊去亦不遠，伏望汛官速起槳船追趕。」其時槳船有十餘兵，追至三唐汛地拿獲。回縛送官究治。其夫問斬，其妻議判。此所謂：害人不死還害己，伏虎無能反咬身。天網恢恢，疏而不漏。此時芮大郎得回本籍，乃第二世人也。且聽下文，可知端的。<br />
　　卻說必昌得命回家，見了父母妻兒，歷說被謀之事，說了一遍。其時一家人可悲可喜。為芮大郎心中思念：「武林港三個水鬼救俺殘生也。聽其囑云：說是蘇州府無錫縣高橋鋪人氏，駱家兄弟叔姪三人被水淹死。不若上早走報，以憑超度。」卻說芮必昌不一日已到了姑蘇無錫縣高橋鋪，訪尋駱士章。一日訪問到了他家，言及被水淹沒之事，說了一遍。一家人嚎啕大哭。那時駱家已知其事，備辦財帛。芮大郎帶領駱家一家男女，到了武林港。延請道士功果度亡。先超泊岸，後至引魂回鄉。設供齋醮諸事已畢。請大郎上坐，一家人致謝云云。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>