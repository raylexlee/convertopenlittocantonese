<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鬼神傳 - 第三回　專造偽銀　上天難恕　移開勾獲　定其罪名</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三回</br>　　專造偽銀　上天難恕　移開勾獲　定其罪名</font></h4>
			　　卻說有一無賴之徒，亦不知那省何郡人氏。寄居在廣東廣州府增城縣城外椏柳巷居住。又名花樓巷，時人錯語叫做花柳巷。其人姓賈字金成，其妻乜氏。此人上不存天理，下不顧良心。專造銅銀為生，販買生口為活。亦不在本處使用，專向四方八岸去處販買，或豬或羊，或亦禽獸六畜。騙害良家，男婦遭其害者，或誤終身性命，或使家惶屋亂。專一騙害良家子弟，天理何存，得食何安。<br />
　　一日坐下，乜氏謂夫：「妾在家中安享，丈夫奔逐風塵，妾心何安耳！不若丈夫將此銀賣與別人家，家事常常活用則了，何在丈夫奔逐風塵。」金成道：「賢妻語言甚是說得有理。只是一件，此銀還須自作自受，怎可連累別人。」總係自存一個本心，丟下不題。<br />
　　卻說惠州府城隍救活尹奇友性命，收除六個野鬼，人也歎羨城隍威德，判斷陰陽，審勘照然，名聞遠播。忽有兩個婦鬼莫強枉死多年，知得惠州城隍乃正直之神，勘問無偽，作一張含冤狀詞，哀訴城隍：告狀婦馬氏，為被害含冤屈死事。妾是良民之婦，生平並無一毫過失。止久大戶何光大債銀一兩，自想家中貧乏，無物可值兩金，故將一豕賣之，只望償還大戶。誰料天殺冤家賈金成係增城椏柳巷人氏，故將偽銀一兩三錢，騙害良民夫婦。後至偽銀辨出，大戶勒取，以致逼婦含冤赴水亡軀。伏乞主宰追究與蟻婦雪冤。則蟻生死不忘，上告。第二張狀亦是含冤一例事。城隍接二婦鬼的狀，看了一回，即差內役移關到增城，勾拿賈金成的魂魄，台前勘問。金成跪下，隍台厲聲臭罵：「賈金成，你這廝乃匪類之徒。終日專造假偽，騙害生民。惡滿貫終，自招其禍，還不知死。」那時兩個含冤婦鬼跪在一傍，與賈金成對質。馮氏馬氏罵道：「你這沒天理賈金成，害我二婦含冤被屈而死，天理何存？你得福享安耳！」金成道：「我雖使假銀，你至死者亦為何光大勒取所逼，與我無干。」城隍一發勾何光大對審。<br />
　　不一時，光大靈魂亦至，跪下稟訴：「馬氏之夫，一實少我本銀一兩，三年不取利息。是以馬氏賣豬的銀，我只值他夫婦詐偽，故不與我。誰料他果實賣的是銅銀，連我亦是不覺不知。一實問取是真，伏維爺爺公斷。」城隍道：「依你三年之本，不計其利，無姑一日逼勒，本該折夭三年之壽，發回原籍。」那時賈金成自知其非，啞口無言。當堂杖了三十。此時金成病在牀上，乜氏坐立牀邊，見夫叫喊連天：「痛殺我也，痛殺我也！」乜氏喚也不答應，心疑丈夫作夢。其時金成痛苦稟訴一番：「我造偽銀自作自受，無言抵當，甘受無辭。那時我妻乜氏教我將此偽銀賣與別人，免得奔逐風塵。此時我亦自顧本心，此事只可自作自受，怎可連累他人。」城隍罵道：「須你自顧本心，不知害人不淺。令馮馬二婦遭你被害，其二婦含冤屈死元甘亦是爾之罪也。又有何大倫之妻汪氏非比別人，乃是解元之母進士媽媽探花娘，亦為你之被害，致令投水險些誤了大事，」臭罵一回。<br />
　　其時惠州府城隍速召增城城隍，不一時已至，行禮畢。增城城隍將冊籍獻上：「賈金成上祖三代作惡，應該絕嗣。赦宥兩次，料其改惡從善，不想亦是如常，惡業更加，今絕其嗣矣。」惠州城隍道：「此亦理之當然，再查其壽若何？」「其壽應七十八歲，為其一生作惡，以偽為真，四方騙害良民，折夭十年。誤死馬氏一命，亦折去十年。馮氏之屈，又折去十年。賺卻汪氏身至將死，也要折去十年。」城隍察驗明白，折其福壽已定，存案。增城城隍告退一別去矣，不題。<br />
　　卻說惠州城隍審得馮氏、馬氏二婦，含冤被屈三年，己作冥途幽鬼。「本司憐汝被屈，發去張家投胎。並生雙產為男，與汝三分之貴，補汝今生抑鬱之苦。其賈金成者，本司與汝雪冤，萬無一錯。」城隍再喚賈金成勘問一番：「汝賈家三代行惡，應絕其嗣。已經赦宥兩次、還不知過，以惡加惡，又造偽銀騙害良民，誤人性命。又查增城司部籍，壽應七十八歲，其惡太甚，共折去青春四十年，尚有三十八年。以今三十有五，餘三年。今斷你寒無衣，饑無食，沿街乞丐。死而無棺，屍骸撇在荒丘，鴉食鵲啄。其妻乜氏伶夫奔逐，教唆賣偽，一同造罪。」吩咐內役將賈金成當堂上枷。「枷號犯人一名，專造偽銀，騙害生民，係椏柳巷賈金成，三個月滿釋放，以儆世人，毋作非為。」<br />
　　又說乜氏坐立牀邊，見夫歎聲「噯呀，好苦，好苦！」其妻問曰：「丈夫莫非作夢麼？」成曰：「然。」夢惠州城隍罪責一番，說了一遍。以致病在牀上，今經三個月，家中物件典盡賣盡，不能值上一文錢。其時將滿三個月，病略亦好些，並無粒粟。其妻乜氏只著沿街乞丐，與夫捱命。待至病癒之日，只是無本家囊盡去一空。欲待與人借貸，是人見其可惡，知他行跡，無一憐憫之心。欲待靠親，自思自忖：「況我亦是外省人氏，焉有一人賑恤無姑氣殺我也。」其妻勸解丈夫，且莫耽煩，尤恐思慮傷心，不若丟開莫掛，等待來時。上思下算，不能活度，已至夫婦沿街丐食。則過其三年之外，夫妻亦死，屍骸暴露，橫在荒丘，鴉食鵲啄。果係一還一報，顯見疏而不漏。自賈金成死後，城隍送案閻羅再定其罪，收入阿鼻地獄。<br />
　　待罪滿之日，放出初為化生蚊蟲之類。赦一等，再為濕生水中之類。再減一等，轉過卵生飛禽之類。再赦一等，轉畜生之類。宥一次方得超生為人癡呆蹭蹬之報。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>