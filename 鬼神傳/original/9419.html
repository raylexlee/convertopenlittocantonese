<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鬼神傳 - 第五回　急難相周　謝恩脫苦　喜捨棺木　加壽四紀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　急難相周　謝恩脫苦　喜捨棺木　加壽四紀</font></h4>
			　　話說宋朝兵部侍郎姓董名賢。行年八十，帶俸歸田。一日坐在堂上，自思五男二女，食享千鐘。人生不過百歲之期，總皆花甲周流。老夫幸年八旬，滿眼兒孫，亦非折夭矣。譬如家中事物，無一不備，惟思一念：人生在世，何不行些好事。譬如為官的，亦有忠良奸佞。在乎庶民者，亦有行善作惡。俺想忠奸善惡四字，古往今來有之。欲種善根，善芽亦發。欲種惡根，惡苗亦生。總皆種爪得瓜，種豆得豆。天網恢恢，疏而不漏。自是以衣帶領家人數口，董保董安等背負金銀，隨護出門，雲遊四方。程至鄉村，住一店肆。其店名曰「安樂」。歇店有十數餘日。<br />
　　一日出有二童隨從。身至河涯，坐在石台之上，遠望一婦人背著孩子放聲大哭，走至河邊意欲投水。賢急忙喚童阻住。賢問其故：「娘子因何赴水，從實說與老夫知知，自然與汝方便。」那女子雙膝跪在跟前，哀哀上告：「老爺幸勿阻我去路，放我覆江自死無虞。」賢道：「婦人語話蹺蹊，汝疑有危難之中，實對老夫說個明白，我自與汝分憂。」那女子叩首盡訴：「妾身乃康家之婦，康郎其性太偏，因些小事尚有半死半活。今日為一樁大事，死之有餘。萬望爺爺速放妾死安耳。」賢又道：「縱有大事，我肯保汝無虞。」那女子又訴：「事到其間，不得不說。康郎有賣一家貫銀五兩，止望為生活計，誰想天殺的冤家昨夜被盜竊去。丈夫亦是他鄉外往，尚未知之。今日回來，一定打死。」賢道：「伍兩之金多大緣故，老夫可以相贈。」那女子復又叩首：「爺爺只贈一次，尤恐下次難逢。」賢喚聲：「董綠，再送五十兩，以防後患。」那女子叩頭謝恩，兩下相分。<br />
　　那時周氏回到家中，丈夫亦曲問取豬銀之事。周氏是日曆出緣由，康即不聽：「世間那有這等相贈，我亦不信。你必定做出醜事。如無，此銀何得到汝手乎？」周氏又說：「那時我雙膝跪在他的跟前，哀哀上訴。我說道，老爺只贈一次，亡恐下次難逢。那老爺再贈五十兩與夫為生活計，日後再無患矣。」康郎不信：「既是相贈郎，郎與汝叩謝。」周氏沒奈，同夫到了安樂歇店，高榻謝恩。其時夜深，宋董賢安枕回聲道：「你乃女流之輩，更靜夜深，不是叩謝之方，明日來亦了。」那女子又告：「我丈夫亦在此。」此時康郎高聲大叫：「老爺開門，容我夫妻叩謝。」此時賢，聞得夫妻皆至，此時沒奈只得開門，卻被棟樑塌陷於牀。此為賢救周氏一命，婦救董爺一難。自此苦難相分。<br />
　　不一日歸到本府，自思其事，陰功莫大於活生。淹想活生二字，皇大鑒格，必先知之。若無活生之功，天喪予矣。忽一日，街坊上一人死而無棺，酌議求賢。賢聞其故，發出銀兩，買之棺木並買衣衿安葬備訖。自此之日，人皆聞得相爺喜捨棺材，但凡求之即與。時有當坊土地，錄相爺之功德。但有棺木出門者，一一盡錄。自此周棺，二十年來共計三千六百副棺木。天地共知，鬼神皆聽。查得董賢壽元活享百歲，今日陽壽歿盡。諸神聚會，議論紛紛。董賢陽壽應盡，即命各坊土地，喚集三千六百個銜恩的鬼。本月十五日，諸方各鬼，限日齊集伺候，不得有違。聽願閻羅鬼使，以便銜恩來救事。不覺就是三月十五，閻君即差鬼使而至。那時三千六百個諸鬼，跪在道傍，陳說銜恩之事。阻住去路，鬼使不得進門。那時鬼使，即拘了三千六百個諸鬼，皆到閻羅殿前。各鬼皆有銜恩手本，獻上閻王觀覽。登時起本，上奏天曹。玉皇賜曰：「世間有此大德大義。」敕賜董門五代皆受皇恩。董賢之壽，應是百歲，查其存歿均感，加壽四紀。不病而終，死而為神。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>