<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鬼神傳 - 第十一回　僖宗即位　開科取士　文武二場　出榜招賢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一回</br>　　僖宗即位　開科取士　文武二場　出榜招賢</font></h4>
			　　卻說宋僖公子，在華軒終日閉戶讀書，不出外徑。那公子昔日以酒為重，詩書少覽。恐他誤卻功名，是故上天遣此山精石靈，發下石女誘人古洞中，留戀三年，苦讀力行。石公限其金榜標名，方招其親。況那石女生得豔質嬌容，腰肢美玉，戀他的心情，是以拋高父母，別了家鄉，隨行此地，憤志讀書。若不得石女相留，那功名誤之又誤矣。一日老媼早來送膳，宋僖起坐相迎，說道：「敢勞老媼朝夕供膳，日日力行。小生若得金榜標名，則不敢相忘大德。」老媼回聲道：「老將軍亦言此事，但得公子功名成就，自當早結良緣。若不得功名顯達，再等十科，亦不與之鸞鳳。公子自當諒之。」講罷，老媼已去矣。撇下不題。<br />
　　卻說懿宗傳至十七代，僖宗即位。僖宗名儇，懿宗少子也，年一十三歲。為宦官劉行深，韓文約所立，建都長安，改元乾符元年。僖宗設朝。詩曰：<br />
　　　　絳幘雞人報曉籌，尚衣方進紫雲樓。九天閭闔門宮殿，萬國衣冠拜冕旒。<br />
　　　　日色才臨仙掌動，香煙欲傍袞龍浮。群臣朝罷歸來處，一派珂聲達鳳樓。<br />
　　眾臣朝畢，僖宗問：「天下饑荒，黎民反亂，何以治之？」言未盡，閃出佞臣田令孜。此人總督三省六部，正是文官的班頭，武將的領袖。奏說：「臣聞天下荒亂，賊寇蠭起。男子插刀槍而種田，婦人披衣甲而饋餉。只因民無清官，武少勇將。乞我主開文武二場，選取天下文人勇士，教他為官為將，討賊安民，則太平可立至矣。」帝准奏，即命次日出榜招賢，天下舉子盡到咸陽。<br />
　　　　只因招選諸賢士，竦動英雄杰士心。<br />
　　再說宋僖在華軒讀書，風聞僖宗皇帝出下榜文，設文武二選場，招集天下英賢勇士。「想俺宋僖文才豈落於他人之後乎。縱文場不就，自當武闈。彼時到了長安，見機而作。倘得功名顯達，早步青云。定然碧仙小姐與小生配合姻緣，此其無別也。」即日打疊行囊，不日已到長安。安頓停妥，入了文場，頭場七篇，二場三場已定。僖心中暗疑，未知中否。於是揭曉之日，果中了第二十五名文進士。「名登金榜，方遂予心矣。」惟思一念「文場即就，武場亦臨，小生文武全才，我也要整頓武場，倘得兩榜標名，亦見小生文武全才。他日石老將軍見我文武廣學，亦足其一番喜悅。可知小生志量力能也。何不美哉。」<br />
　　又說黃巢表字巨天。博覽經史，武藝精專。是時乾符三年，天下荒旱。<br />
　　改為廣平元年。於庚子歲，巢聞長安大開武試，招募雄才。即辭父母，竟赴長安入試。試畢果中武狀元。次日，朝帝。田令孜引至駕前，請旨。帝問：「那個是狀元？」令孜奏曰：「此人是狀元。」僖宗一見，黃巢身長一丈，膀闊三停，面如金紙，眉橫一字，牙挑二齒，鼻生三竅。唬得魂不護體，半晌方定。僖宗大怒，將黃巢革退不用。當駕官說道：「朝廷嫌你貌丑，故不肯用。」黃巢退出朝門之外，默然歎曰：「明明詔上只說選文章武藝，不曾說揀選面貌。早知昏君以面貌取人，我也不來。」本欲回家，羞見父母。乃歎一聲：「大丈夫明人不做暗事。」袖中取出筆來，只見街頭一隻錦毛雄雞，望黃巢叫了一聲。巢曰：「昏君不識賢，雞到識賢。」巢說：「雞呵，我若有天下之分，你大叫一聲。」那雞向巢又叫一聲，黃巢大悅。舉筆寫詩八句云。詩曰：<br />
　　　　雞公有五德，今朝見我鳴。頂上紅冠正，身披紫錦文。<br />
　　　　心中常仗義，大叫兩三聲。喚出扶桑日，重教天下明。<br />
　　黃巢作詩畢，進酒館飲酒，乘興又在粉牆上寫下反詞：<br />
　　　　昏君失政，寵用奸佞。荒荒難亂，文武無能。唐僖宗有眼無珠，見賢才不能擇用。可惜我十年辛苦，到今日不得成名。暗思昔日楚漢爭鋒：一個力拔泰山，一個量寬滄海。他兩個戰烏江，英雄抵敵。詣咸陽火德肇興。某他志高漢鬥，氣吐虹霓。意欲匹馬單刀橫行天下，管取那兵刀動處，把唐朝一旦平吞。<br />
有詩為證，詩曰：<br />
　　　　浩氣騰騰貫斗牛，班超投筆去封侯。馬前但得三千卒，敢奪唐朝四百州。<br />
黃巢寫下詩詞，即收拾琴劍書箱，出了長安城，對天誓曰：「黃巢若得寸進，定要奪取唐朝天下。」言罷而去，不題。<br />
　　再說宋僖得中武場十二名武進士。黃巢中了武狀元，帝不任用，黃巢題下反詞而去。宋僖謝了聖恩，上本辭駕還鄉，完娶。帝准奏：「卿還鄉完娶。」敕賜雙副金銀文武執事，又賜金絲燈籠一對：「奉旨榮娶。」準備回鄉。不一日已到仙山洞，重遊舊地，舉目觀瞻。但見青山景物依然在，獨惜不見舊時人。心中惆悵，自想一會「往常在此曾見高樓大宅，今日如何盡是荒丘？如此舊跡就是華靜軒，常常在此讀書，今日為何杳無蹤跡，並無人影。莫不是仙山洞府留予居之三載，著意讀書，今日方得成名。」叫人擺上香案，望空叩謝則了。囑云：「蒼天，蒼天！今日小子得志，天天見憐。若無憤志，安得榮顯。今日秉燭焚香，叩拜蒼天。」囑罷，乃歎一聲：「碧仙小姐呵，今日小生方才身顯，不知你在那廂出現。」歎罷，不覺半空中現出一朵祥云。正見碧仙小姐坐在雲端。小姐應聲答道：「宋公子，宋公子，若不是妾身留戀，今日何得功名榮顯。」不覺雲端擲下鳳釵一股，囑云：「宋生，收拾鳳釵兒，略為清節表記，見此鳳釵如見大義。」囑罷，騰空去矣。這也沒奈何。如是打疊行程，復返家鄉，歸見父母，感爹娘生身養育如天地一體，昊天之罔極也。如此悲歎云云。爹娘說道：「自是我兒去後，遊學三年，今日幸得上天垂憫，衣錦還鄉。」合家拜謝蒼天。一日坐下，父母言知於子：「我兒，當日說道金榜列名誓不婚娶。自從我兒去後，老父母曾在於本鄉與劉天澤翰林說合婚姻。今日孩兒榮耀回來，合當卜擇良辰，早成鸞鳳。」於是揀定本年九月初九迎親，鸞鳳呈祥。此正婚姻父母主，功名天送來。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>