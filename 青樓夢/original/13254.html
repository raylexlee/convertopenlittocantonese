<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>青樓夢 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　嗚呼！世之遭時不偶者，可勝道哉！夫人生天地間，或負氣節，或抱經濟，或擅長學問文章，類宜顯名當世，際會風雲，顧乃考其生平，則又窮年偃蹇，湮沒以終。豈士伸於知己，而屈於不知己歟？抑何其不幸也！雖然「嫫母乘時，則嬙施晦跡」，前人早言之矣。嘗見夫偽才自飾者，往往膺高官，享重祿，亦豈不馳聲海內，交重一時？紀載章章，更僕難數，固不得謂之異事也。語云：「千里馬常有，而伯樂不常逢。」此抑塞磊落之奇士，所以悲歌慷慨，而不能自已歟！吳門慕真山人心慨之，頃出其所撰《青樓夢》來乞為序。其書張皇眾美，尚有知音，意特為落魄才人反觀對鏡，而非徒矜言綺麗為也。噫嘻！美人淪落，名士飄零，振古如斯，同聲一哭。覽是書者，其以作感士不遇也可，倘謂為導人狹邪之書，則誤矣。<br>　　光緒四年戊寅古重陽日，金湖花隱倚裝序於蘇台行館。<br><br><br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>