<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢演義 - 第八回　去號位太后生悲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八回</br>　　去號位太后生悲</font></h4>
			　　卻說翟義拼命殺出重圍，王邑等不肯捨，緊緊追趕。看看趕上，義又翻身鬥殺，終是死命，邑軍雖眾，不能圍住，反多殺傷。會日已西沉，乃收兵進城，搜捕餘黨，一無所獲。劉信、陳豐早同眾百姓混出城去矣。邑等商議分頭追捕，時司威陳崇為監軍使，乃曰：「追捕自不必說，但此時大功已建，攝皇帝好大喜誇，當先上一本，以取其歡心，若義、信等釜中之魚，尚安所逃哉。」眾人大贊所見極是。共請陳崇修稿，其略曰：<br />
　　陛下奉天洪範，心合寶龜，膺受元命，豫知成敗，咸應兆占，是謂配天。配天之主，慮則移氣，言則動物，施則成化。臣崇伏讀詔書下日。竊計其時，聖思始發，而反虜仍破；論文始書，反虜大敗；制書始下，反虜畢斬。眾將未及齊其鋒芒，臣崇未及盡其愚慮，而事已決矣。孫建等讀畢，擊節歎賞，以為得淑德侯張伯鬆之神髓。書上，莽果大悅。<br />
　　再說翟義次日對軍士曰：「義食君之祿，世受國恩，志切討賊，憤不顧家，事不成，死其分耳。諸君相從至此，尚何能為乎？趁追兵未至，各自逃生，義舍一死以絕大索之累。」時手下不足二百人，同聲曰：「誠如公言，但我等且走，幸得脫，則隱伏以俟時，若追至，則捨死命以殺賊。奸莽行篡弒，則凡莽所指揮者，皆貪利忘君之逆黨，多殺一人亦足以稱快！」言未畢，只見塵頭大起，義急揮眾速走，眾下聽，義只得部勒分作四隊迎敵，人人奮勇，入陣橫衝直撞，如惡尤攪海。王邑那邊反嫌人眾礙事，自相衝擊，死傷無算。晌午後，義眾漸漸相聚，得百親人，殺條大路而去。至固始地界，義令軍士盡棄盔甲，易裝自逃，眾軍士抵死不肯相舍，義乃紿開分目，急拔劍自刎而死，眾軍大哭而終弗掩埋之者，令邑等得之以媚莽，免大索累天下，從義之志也，邑等乃將義屍碟於陳都市。廣捕卒不能得信，遂班師回朝。莽乃盡壞義第宅，汙池之，發父方進乃先祖塚在汝南者，燒其棺柩，夷滅三族，誅及種嗣，至皆同坑，以棘及五毒並葬之。時居攝三年正月也，於是覆命。<br />
　　王邑引兵西，王駿以無功免，劉歆歸故宮，復以邑弟侍中王奇為揚武將軍，城門將軍趙恢為疆弩將軍，中郎將李棽為厭難將軍，同與王級等合擊趙明、霍鴻。二月，明等殄滅，諸縣悉平。莽乃置酒未央宮白虎殿，勞饗將帥，大封拜。先是益州蠻夷，及金城塞外羌，怨莽乃反，攻西海太守程永。永奔走，莽遂誅永。遣護羌校尉竇況擊之。二年春，竇況等擊破西羌。至是乃並錄其功，以大小為差，封侯伯子男，凡三百九十五人。曰皆以奮怒，東指西擊，羌寇蠻盜，反虜逆賊，不得旋踵，應時珍滅，天下咸服之功封雲。太后復詔進莽子褒新侯安為新舉公，賞都侯臨為褒新公，封莽姪光為衍功侯，孫宗為新都侯。<br />
　　莽既滅翟義，自謂威德日盛，大得天人之助，遂稍示意謀即真之事矣。九月，莽母死，無哀意。群臣察得其指，少阿羲和劉歆與博士諸儒七十八人曰：<br />
　　居攝之義，所以統立天功，興崇帝道，成就法度，安輯海內也。昔殷成湯既沒，而太子早天，其子太甲幼少不明，伊尹放諸桐宮而居攝，以興殷道。周武王既沒，周道未成，成王幼少，周公屏成王而居攝，以成周道，是以殷有翼翼之化，周有刑錯之功。今太皇太后比遭家之不造，委任安漢公宰尹群僚，衡平天下，遭孺子幼少，未能其上下，皇天降瑞，出丹石之符，是以太皇太后則天明命，詔安漢公居攝踐祚，將以成聖漢之業，與唐虞三代比隆也，攝皇帝遂開秘府，會群儒，制禮作樂，卒定庶官，茂成天功，聖心周悉，卓爾獨見，發得周禮，以明因監，則天稽古，而損益焉。猶仲尼之聞《韶》，日月之不可階，非聖哲之至，孰能若茲！綱紀咸張，成在一匱，此其所以保佑聖漢，安靖元元之效也。今功顯君薨，《禮》：「庶子為後，為其母緦。」《傳》曰：「與尊者為體，下敢服其私親也。」攝皇帝以聖德承皇天之命，受太后之詔，居攝踐祚，奉漢大宗之後，上有天地社稷之重，下有元元萬機之憂，不得顧其私親。故太皇太后建厥元孫，俾侯新都，為哀侯後，明攝皇帝與尊者為體，承宗廟之祭，奉共養太皇太后，不得服其私親也。《周禮》曰：「王為諸侯緦縗」，「弁而加環絰」，同姓則麻，異姓則葛，攝皇帝當為功顯君緦縗，弁而加麻環絰，如天子弔諸候之服，以應聖制。<br />
　　莽心悅，遂行焉。凡壹弔再會，而令新都侯宗為主，服喪三年雲。<br />
　　十一月甲子，莽上奏太后：<br />
　　陛下至聖，遭家不造，遇此十二世三七之厄，承天威命，詔臣莽居攝，受孺子之托，任天下之寄，臣莽兢兢業業，懼於不稱。今宗室廣饒侯劉京上書言：「七月中，齊郡臨淄縣昌興亭長辛當，一暮數夢，曰：『吾天公使也，天公使我告亭長曰：攝皇帝當為真，如不信我，此亭中當有新井。』享長晨起視亭中，誠有新井，入地且百尺。」十一月壬子，直建冬至，巴郡石牛；戊午，雍石文；皆到未央之前殿。臣與太保安陽侯舜等視，天風起塵冥，風止得銅符帛圖於石前。文曰：「天告帝符，獻者封侯，承天命，用神令。」騎都尉崔發等視說。《尚書．康誥》：「王若曰：孟侯，朕其弟，小子封。」此周公居攝稱王之文也。《春秋》隱公不言即位，攝也。此二經，周公孔子所定，蓋為後法。孔子曰：「畏天命，畏大人，畏聖人之言。」臣莽敢不承用。臣請共事神祝宗廟，奏言太皇太后、孝平皇后，皆稱假皇帝，其號今天下，天下奏言事，毋得言攝。以居攝三年為初始元年，漏刻以百二十為度，用應天命。臣莽夙夜養育隆就孺子，令與周之成王比德，宣明太皇太后成德於萬方，期於富而教之。孺子加元服，復子明辟，如周公故事。<br />
　　奏可，眾知莽欲奉符命即真，群臣乃博議別奏，以成其事。<br />
　　梓潼人哀章即作銅匱為兩檢，其一署曰：「天帝行璽金匱圖。」其一署曰：「赤帝行璽邦傳予黃帝金策書。」書言王莽為真天子。又書莽大臣八人，又取令名王興、王盛及自名凡十一人，皆署官爵，為輔佐。章聞齊井、石牛事下，即日昏時，衣黃衣持匱至高廟，以付僕射。僕射以聞。戊辰，莽至高廟，拜受金匱神禪。御王冠，謁太后，還坐未央宮前殿，下詔書曰：<br />
　　予以不德，托於皇初祖考黃帝之後，皇始祖考虞帝之苗裔，而太皇太后之未屬。皇天上帝隆顯大佑，成命統序，符契圖文，金匱策書，神明詔告，予以天下兆民。赤帝漢氏高皇帝之靈，承天命，傳國金策之書，予甚祗畏，敢不欽受。以戊辰直定，御王冠，即真天子位，定有天下之號曰新。其改正朔，易服色，變犧牲，殊徽幟，異器制。以十二月朔癸酉為建國元年正月之朔。<br />
　　卻說王莽本武帝時繡衣御史王賀之後，其本係久已迷失。莽好誇誕，自起意圖天下時，始自謂為黃帝之後雲。初漢高祖入咸陽，至霸上，秦王子嬰降於軹道，奉上始皇璽，蓋和氏壁，李斯所篆刻也，及高祖誅項籍，即天子位，因御服其璽，世世傳受，號傳國璽。時以孺子未立，璽藏長樂宮。莽即篡位，乃請璽，太后不肯授。莽使安陽侯舜諭指。舜素謹敕，太后雅愛信之。舜既見太后，知其為莽求璽，怒罵之曰：「汝屬父子宗族，蒙漢家力，富貴累世，既無以報，受人孤寄，乘便利時，輒奪取其國璽，全不思義。人如此者，狗豬不食其餘，天下豈有汝兄弟耶！且彼自以金匱符命為新皇帝，變更正朔眼制，亦當即更作璽，傳之萬世，何用此亡國不祥璽為，而欲求之？我漢家老寡婦，旦暮且死，欲與此璽俱葬，終不可得。」太后涕泣言此，旁側長御以下，皆垂涕。舜亦悲不能自止，良久乃仰謂太后：「臣等已無可言者，然莽必欲得傳國璽，太后寧能終不與耶？」太后聞舜語切，恐莽脅之，乃出漢傳國璽投之地，以授舜曰：「我老已死，知汝兄弟終族滅也。」舜即得璽，奏之，莽大悅。於是莽以建國元年正月朔，御正殿，受諸臣朝賀。群臣舞蹈山呼畢，莽乃下詔，命群公諸侯卿士，奉太皇太后璽韍，命去漢號焉。<br />
　　初莽欲改太后漢家舊號，易其璽綬，恐不見聽，沉吟微示其意。而莽疏屬王諫欲諂莽，乃上書言：「皇天廢去漢而命立新室，太皇太后不宜稱尊號，當隨漢廢，以奏天命。」莽乃車駕至東宮，親以其書白太后。太后自思：「當日為弟兄子姪，費盡心思，三世擅權，五將秉政，以致上干天象，亦惟有誅戮忠良，以庇護之。及哀帝崩，莽已免就國，是我遣使者馳召來京，又違忠臣何武、公孫祿之正論，親授莽以大司馬之權柄，以至唾手得天下。今日尚不能容我一老朽之婦，猶欲廢去之，豈不痛心！」因恚懟而言曰：「王諫之言是也。」莽見太后喉中哽咽，淚流滿面，因曰：「此悖德之臣也，其罪當誅。」於是冠軍張永獻符命言：「太皇太后當為新室文母太皇太后。」太后聽言。莽遂命公卿大夫奉太后新室璽綬，鴆殺王諫而封張永為貢符子。莽既去太后漢號，乃立妻王氏為皇后，幼子臨為皇太子，安為新嘉辟，封宇子六人為公。按莽四子，長宇，次獲，次安，幼臨。宇、獲皆前誅死，安頗荒忽，乃以臨為太子。大赦天下。乃策命孺子曰：<br />
　　咨爾嬰，昔皇天佑乃太祖，歷世十二，享國二百一十載，曆數在於予躬。《詩》不云乎，「侯服於周，天命靡常」。封爾為定安公，永為新室賓。於戲！敬天之休，往踐乃位，毋廢予命。<br />
　　又曰：<br />
　　其以平原、安德、漯陰、隔重邱，凡戶萬，地方百里，為安定公國。立漢祖宗之廟於其國，與周後並，行其正朔服色，世世以事祖宗，永以命德茂功，享歷代之祀焉，以孝平皇后為定安太后。<br />
　　讀策畢，莽親執孺子手，流涕噓欷曰：「昔周公攝位，終得復子明辟。今子獨迫皇天威命，不得如意。」哀歎良久。中傅將孺子下殿，北面而稱臣。<br />
　　又按金匱，輔臣皆封拜，以太傅左輔驃騎將軍安陽侯王舜為太師，封安新公；大司徒就德侯平晏為太傅，就新公；少阿羲和京兆尹紅休侯劉歆為國師，嘉新公；廣漢梓潼哀章為國將，美新公；是為四輔，位上公。太保後承承陽侯甄邯為大司馬，承新公；丕進侯王尋為大司徒，章新公；步兵將軍成都侯王邑為大司空，隆新公；是為三公。大阿右弼大司空衛將軍廣陽侯甄豐為更始將軍，廣新公；京兆王興為衛將軍，奉新公；輕車將軍成武侯孫建為立國將軍，成新公；京兆王盛為前將軍，崇新公；是為四將，凡十一公，王興者，故城門令史；王盛者，賣餅兒；莽按符命求得此姓名十餘人，兩人容貌應卜相，徑從布衣登用，以示神焉，餘皆拜為郎。是日，封拜卿大夫、侍中、尚書官凡數百人。諸劉為郡守，皆徙為諫大夫。改明光宮為定安館，定安太后居之。以故大鴻臚府為定安公第，皆置門衛使者監領。敕阿乳母不得與語，常在四壁中，至於長大，不能名六畜。<br />
　　莽更改官名地名，紛紛不一。為太子置師友，秩以大夫，唐林為胥附，李充為奔走，趙襄為先後，廉丹為禦侮。又遣謁者持安車印綬，就拜楚國龔勝為太子師友癸酒。勝輒推不受，曰：「吾受漢厚恩無以報，今年老矣。誼豈以一身事二姓？」語畢，遂不復飲食，積十四日，卒。又召陳咸為掌寇大夫，咸謝病不肯應。三子參、豐、欽皆在位，咸悉令解官歸鄉里，閉門不出入，猶用漢家祖臘，人問其故，咸曰：「我先人豈知王氏臘乎？」<br />
　　莽以漢氏諸廟在京師者，皆罷之。諸劉為諸侯者，以戶多少，就五等之差；其為吏者，皆罷黜其職，待除於家。而曰：「嘉新公國師以符命為予四輔，明德侯劉龔、率禮侯劉嘉等，凡三十二人皆知天命，或獻天符，或貢昌言，或捕告反虜，厥功茂焉。諸劉與三十二人同宗共祖者勿罷，賜姓曰王。」惟國師以女配莽子，故不賜姓。<br />
　　初莽為安漢公時，諂太后，奏尊元帝廟為高宗，太后晏駕後當以禮配食雲。及莽改太后號為新室文母，絕之於漢，不合得體元帝，乃毀壞孝元廟，更為文母起廟，獨置元廟故殿，以為文母篡食堂，既成，名曰長壽宮。莽以太后好出遊觀，乃車駕置酒長壽宮，請太后。既至，見孝元廟廢徹塗地，太后驚泣曰：」此漢家宗廟，皆有神靈，有何罪過而壞之，且使鬼神無知，又何用廟焉？如令有知，我乃人之妃妾，豈宜辱帝之堂以陳饋食哉！」飲酒不樂而罷。自莽篡位後，知太后怨恨，求所以媚太后者，無所不為，然愈不悅。至建國五年二月癸丑，太后崩，享年八十四。三月，葬渭陵，與元帝合，而作溝以絕之。以長壽宮為文母廟，元帝配食坐於床下。亦可歎矣！後十年，漢兵誅莽，下文分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>