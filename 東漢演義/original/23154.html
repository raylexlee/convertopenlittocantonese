<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢演義 - 第三回　溫柔鄉成帝追歡</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三回</br>　　溫柔鄉成帝追歡</font></h4>
			　　卻說《春秋》二百四十二年之間，書日食者三十六，地震五，山陵崩弛二。漢成帝在位二十六年，日食地震三倍於《春秋》，水災大旱則無以比數。綏和二年九月，自京師至北邊郡國三十餘處地震，為自古所無。朝廷凡有災，例皆召對，此時災變疊見，吏民上書，無不以為王氏專政所致，上卒不悟，安昌侯張禹，以天子師，每有大政，必與定議。一日，帝至其私第，辟去左右，得吏民所言示禹曰：「上天示異，吏民不約而同，皆以為王氏所致，王氏一門，何以獨能上乾大象？劉向素稱博學，亦以為然，朕終不解其義。經傳頗有記載，吏民所言，亦頗合經義否？君老臣，學問非人聽及，又朕所親信，願詳言之，以決疑衷。」禹見自己年老，子孫弱；恐為王氏所怨，因謂上曰：「《春秋》日食地震，或為諸侯相殺；夷狄侵中國，災變之意深遠難見，故聖人罕言命，不語怪神，性與天道，自子貢之屬不得聞，何況淺見鄙儒之所言！陛下宜修政事，以善應之，此經義意也。新學小生，亂道誤人，宜無信用。」上素信愛禹，由此不疑王氏。<br />
　　時有故槐裡令朱雲上書求見，眾公卿同在前，雲曰：「今朝廷大臣上不能匡主，下無以益民，皆屍位素餐，孔子所謂『鄙夫不可與事君，苟患失之，無所不至』者也。臣願賜上方斬馬劍，斷佞臣一人頭，以厲其餘。」上急問：「其人是准？」對曰：「安昌侯張禹。」上大怒曰：「小臣居下訕上，廷辱師傅，罪死不赦。」御史簇雲下，雲牢攀殿檻，御史強拉之，力猛檻折，雲大呼曰：「臣得下從龍逢、比乾游於地下，足矣。未知聖朝何如耳！」於是左將軍辛慶忌免冠叩頭於殿下曰：「此臣素著狂直，使其言是，不可誅；其言非，固當容之。臣敢以死淨。」慶忌叩頭，頭破血流。上意解，然後得已。及後當治檻，上曰：「勿易，但輯之。留以旌直臣。」<br />
　　卻說成帝性耽酒色，嘗與侍中張放等宴飲禁中，又嘗為微行，出入市井郊野，遠至傍縣，鬥雞走馬，常自稱富平侯家人。富平侯者，即侍中張放也，寵幸無比，朝野不敢誰何，故假稱之，一日，微行過陽阿主家，見歌舞者趙飛燕，大悅之，以為倢伃。飛燕本姓馮，父名萬金，貌絕美，善為幾靡之樂，聞者心動，江都王有孫女姑蘇主，嫁江都中尉趙曼，曼幸萬金，食不同器不飽，萬金遂通趙主。主有娠，曼性暴妒，且早有私病，不近婦人。主恐，乃稱疾居王宮。主產二女，歸之萬金，長曰宜主，次曰合德，皆冒姓趙。宜主纖便輕細，舉止翩然，人因謂之飛燕。合德嫩體膏滑，出浴不濡，而善音辭，輕緩可聽，二人皆絕世色。萬金死，馮氏家敗。飛燕姊妹流轉至長安，以組文刺繡，出入陽阿主家，至是入宮得倖，寵冠後宮，未久立為皇后。先是許皇后與班倢伃皆有寵，上嘗游後庭，欲與倢伃同輦，倢伃辭曰：「觀古圖畫，聖賢之君，皆有名臣在側，三代末主，乃有嬖妾。今欲同輦，得無近似之乎？」上善其言而止。太后聞之喜曰：「古有樊姬，今有班倢伃。」自飛燕入後，寵乃衰，復譖告許皇后、班倢伃，祝詛主上，遂廢許後，而考問班倢伃，對曰：「妾聞死生有命，富貴在天。修正尚未蒙福，為邪欲以何望？使鬼神有知，不受不臣之訴；如其無知，訴之何益？故不為也。」上善其對，赦之。倢伃恐久終見危，乃求供養太后於長信宮，上許焉。班氏一女子，吐屬安閒如此，且始不挾恩怙寵，後能知機引退，有怨歌一首，至今詞人傳誦，歌曰：新裂齊紈素，鮮潔如霜雪；裁為合歡扇，困團似明月。出入君懷袖，動搖微風發；常恐秋節至，涼飈奪炎熱。棄捐篋笥中，恩情中道絕。<br />
　　及上聞後女弟合德美，以百寶鳳毛輦，迎入宮。帝幸之，大悅，以轉屬體，無所不靡，謂為「溫柔鄉」。曰：「吾老是鄉矣！不能效武帝求白雲鄉也。」號為趙倢伃，帝無嗣，趙後多通侍郎宮奴多子者，捷仔傾心翊護之，後終無子。後寵少衰，合德益貴幸，為昭儀，居昭陽宮，皆以黃金白玉明珠翠羽飾之，自來後宮未嘗有焉。時帝病緩弱，太醫萬方不能治，遍求奇藥，得慎恤膠以遺昭儀，每進帝一丸，一幸昭儀。一日，醉後興狂，乃進帝七丸，帝昏夜擁昭儀居九成帳，笑吃吃不休。抵明，宮中忽大嘩，眾宮奴內恃大驚，齊集宮門。未知何事？下回再為分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>