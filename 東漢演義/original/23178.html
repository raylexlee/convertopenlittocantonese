<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢演義 - 第二十七回　三邊績用伏波死</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　三邊績用伏波死</font></h4>
			　　卻說羌戎種類不一，大抵得西方金行偏氣，故性堅剛勇，以力為雄。然王政修則賓服，德教失則寇亂。三代以來，見諸《詩》《書》《左》《史》姑不敘論，及秦始皇使蒙恬將兵略地，西逐諸戎，北卻眾狄，築長城以界之，眾羌不復南度。至於漢興，匈奴冒頓兵強，破東胡，走月氏，威震百蠻，臣服諸羌，是以無事。武帝開邊，障塞亭燧，夏出長城外數千里。即宣帝時，先零諸羌叛，趙充國將兵破平之。直至王莽末，眾羌始還，據西海為寇。更始、赤眉之際，羌遂放縱，寇金城、隴西。隗囂雖擁兵，而不能討之，乃就慰納，因發其眾，與漢相拒。及隗囂死，司徒掾班彪上言：「羌漢雜處，習俗既異，言語不通，數為小吏黠人所見侵奪，窮恚無聊，故致反叛。舊制益州、幽、涼各部，皆置校尉，持節領護，理其怨結，循受疾苦，又數遣使驛，通動靜，以為儆備。今宜復如舊，以明威防。」光武從之，以牛邯為議羌校尉。未久邯卒，而職省十年。<br />
　　羌寇金城，來歙與諸將破之，歙薦馬援為隴西太守。時先零聞來歙已死，復寇臨洮。馬援乃發步騎三千人掩擊，大破之，諸羌八千餘人，詣援降。諸種復有數萬屯聚寇鈔，拒浩亹隘。援與揚武將軍馬成擊之。羌敗，因將妻子輜重，移阻於允吾谷。援乃潛行間道，掩赴其營。羌大驚潰，復遠從唐翼谷中，援復追之。羌引精兵聚北山上，援即向山結陣，而分遣數百騎，繞襲其後，乘夜放火，擊鼓叫噪，虜遂大潰，凡斬首千餘級。援以兵少，不得窮追，收其谷糧、畜產而還。時夜戰，援中弩，夭貫其脛，援戰愈力，還營始去矢治創。是時朝臣以金城、破羌之西，途遠多寇，議欲棄之。援上言，破羌以西，城多完牢，易可依固，其田土肥壤，灌溉流通。如羌在湟中，則為害不休，不可棄也。帝然之，於昌詔武威太守梁統，令悉還金城客民，歸者三千餘口，使各返舊邑，援奏置長吏，繕城郭，起塢侯，開導水田，勸以耕牧，郡中樂業。乃罷馬成軍。<br />
　　十三年，武都參狼羌與塞外諸種為寇，殺長吏。援將四千餘人擊之，至氐道縣，羌在山上，援軍據便地，奪其水草，不與戰。羌遂窮困，豪帥數十萬戶盡亡出塞，諸種萬餘人悉降。於是隴右清淨。<br />
　　時王常屯固安，拒盧芳，薨於屯所。以杜茂屯北邊，遣馬武屯滹沱河，以備匈奴。杜茂、吳漢數擊盧芳，並不克。而芳將隨昱留守九原，見隴蜀俱平，知芳必隨滅，計欲脅芳降漢。芳微覺，知羽翼外附，心膂內離，遂棄輜重，亡入匈奴。其眾盡歸隨昱，昱乃隨使者程恂詣闕，拜昱為五原太守，封鐫羌侯。芳後病死。<br />
　　四夷既安，乃益求賢俊，以圖治安。先是丞相故事，四科取士，一曰德行高妙，志節清白；二曰學通行修，經中博士；三曰明達法令，足以決疑，能案章覆問，文中御史；四曰剛毅多略，遭事不惑，明足以決，才任三輔。令皆有孝悌廉公之行。是時為建武十二年八月乙未，復下詔書：「三公歲舉茂才各一人，廉吏各二人，光祿歲舉茂才、四行各一人，察廉吏三人，中二千石歲察廉吏各一人，廷尉、大司農各二人，將兵將軍歲察廉吏各二人，監察御史、司隸州牧歲舉茂才各一人。」<br />
　　帝初即位，即訪求卓茂以為太傅，而以鄧禹為大司徒，吳漢為大司馬，王梁為大司空，是為三公。鄧禹西征，以伏湛行大司徒事。湛字惠公，父理受《詩》於匡衡，為當世各儒，湛性孝友，少傳父業。帝知湛才任宰相，建武三年，遂代鄧禹為大司徒。湛雖在倉卒，造次必於文德，以為禮樂政化之首，顛沛猶不可違。會以細故坐免。六年，徙封不其侯，遣就國，以侯霸代之。霸字君房，河南密人也。矜嚴有威容，篤志好學，師事九江太守房元，治《穀梁春秋》。王莽時，為臨淮大尹，有能名。建武四年，徵拜尚書令。時朝無故典，又少舊臣，霸明習故事，收錄遺文，條奏前世善政法度，有益於時者，皆施行之。每春下寬大之詔，奉四時之令，皆霸所建也。及為大司徒，在位明察守正，奉公不同。建武二年，王梁以軍事違敕，遂以宋宏為大司空。宏以清行致稱，雅進賢士。<br />
　　建武六年，茂陵杜林自隴西還三輔，光武聞之，乃徵拜侍御史。林字伯山，嘗從外氏張竦受學，博洽多聞，時稱通儒。東海衛宏、濟南徐巡等，皆師事之。林前於西州得漆書《古文尚書》一卷，常寶愛之，呈遭艱困，握持不高身。出以示宏等曰：「林流離兵亂，常恐斯經將絕。何意東海衛子，濟南徐生，復能傳之，是道竟不墜於地也。古文雖不合時務，然願諸生無悔所學。」宏、巡益重之，於是古文遂行。林嘗薦同郡范逡、趙秉、申屠剛及牛邯等，皆被擢用。十一年，代郭憲為光祿勳。內奉宿衛，外總三署，周密敬慎，選舉稱平。時群臣上言宜增科禁，詔下公卿議，林奏曰：「夫人情挫辱，則節義之風損，法防繁多，則苟免之行興。古之明王深識遠慮，動居其厚，不務多辟，大漢初興，蠲除苛政，更立疏綱，海內歡欣，人懷寬德。及至其後，漸以滋章，吹毛求疵，詆欺無限，果桃萊茹之饋，集以成臧，小事無防於義，以為大戮，故國無廉士，家無完行。至於法不能禁，令不能止，上下相遁，為敝彌深。臣愚以為宜如舊制，不合翻移。」帝從之。<br />
　　帝好經術，所至先訪儒雅，彩求闕交。故四方學士莫不抱負墳策，雲會京師，如范升、陳元、鄭興、杜林、衛宏、劉昆、桓榮之徒，繼踵而集。故圖籍之盛，考之史傳，未有如東漢者。初光武遷還洛陽，其經牒秘書，載之二千餘輛，自此以後，猶三倍於前云。<br />
　　帝長於民間，頗達情偽，悉民疾苦，故勤約之風，行於上下。而臨宰邦邑者，亦競能其官。略表數人，所謂跡顯當時，聲施後世者，覽之頗足興頑起情。<br />
　　茂陵郭伋，字細侯，乃武帝時郭解之後也。少有志行，王莽時為並州牧。世祖即位，徵拜雍州牧。建武五年，轉漁陽太守。時猾寇充斥，伋到，示以信賞，糾戮渠師，盜賊銷散。又整勒士馬，設攻守之略，匈奴遠跡，不敢入塞，民得安業。在職五歲，賦口倍增。後寇恂從徵西隴，徵伋拜潁川太守，遠近賊寇，束手歸降。十一年，上以盧芳未滅，調伋為並州守，所到縣邑，老幼相攜，逢迎道路焉。伋乃聘求耆德雄俊，設幾杖之禮，朝夕與參政事。行部到西河美稷，有童兒數百，各騎竹馬，迎拜道次，曰：「聞使君到，人人生喜，故來奉迎。」伋笑謝之。及事訖，諸兒復歡聚，送至郭外，遮問使君何日當還，伋顧別駕從事計日以告之。行部既還，先期一日，仍為違信於諸兒，遂止於野亭，待期乃入。<br />
　　南陽太守杜詩，性節儉，而政治清平。以誅暴立威，善於計略，省愛民役，造作農器，百姓便之。又修治陂池，廣拓土田，郡內比室殷足。時人以方召信臣，語曰：「前有召父，後有杜母。」召信臣，元帝時為南陽太守，為人興利，務在當之。字翁卿，壽春人也。<br />
　　孔奮，字君魚，扶風茂陵人。少從劉歆受《春秋左氏傳》，歆稱之，謂門人曰：「吾已從君魚受道矣。」遭王莽亂，與老母幼弟避兵河西。建武五年，竇融請署議曹椽，守姑臧長。時天下擾亂，惟河西獨安，而姑臧稱為富邑。隴蜀既平，河西守令咸被徵召，財貨連毅，彌竟川澤。惟奮無資，單車就路。姑臧吏民及羌胡更相謂曰：「孔君清廉仁賢，舉縣蒙恩，如何今去，不共報德？」遂相賦斂牛馬器物，至千萬以上，追送數百里。奮謝之而已，一無所受。後拜武都太守，舉郡改操。<br />
　　張堪先為蜀郡太守，吏民大悅。後拜漁陽太守，捕擊奸滑，賞罰必信，吏民皆樂為用。匈奴嘗以萬騎入漁陽，堪率數乾騎奔擊，大破之，郡界以靜。乃於狐奴開稻田八千餘頃，勸民耕種，以致殷富。時麥多雙穗，百姓歌曰：「桑無附枝，麥穗兩岐，張君為政，樂不可支。」帝嘗召見諸郡計吏，問其風土及前後守令能否。蜀郡計椽樊顯進曰：」漁陽太守張堪昔在蜀漢，仁以惠下，威能討奸。前公孫述破，珍寶山積，卷握之物，足富十世，而堪去職之日，乘折轅車，布被囊而已。」帝聞之歎息，即拜顯力魚復長。<br />
　　衛颯，河內修武人。初除襄城令，政有名跡，遷佳陽太守。郡與交州接境，頗染其俗，不知禮則。颯下車修癢序之教，設婚姻之禮，期年間，邦俗從化，颯理恤民事，居官如家，其所施政，莫不合於物宜。<br />
　　宛人任延，年十二為諸生，學於長安，明《詩》《易》《春秋》，顯名太學，學中號為「聖童」。避兵之隴西，時隗囂已據四郡，遣使請延，延不應。更始元年，拜會稽都尉，時年十九，迎官驚其少。及到，靜泊無為，惟先禮祠延陵季子，聘請高行，如董子儀、嚴子陵等，敬待以師友之禮。椽吏貧者，輒分奉祿以賑給之，省諸卒，令耕公田，以周窮急。建武初，延上書，願乞骸骨，歸拜王庭。詔徵為九真太守。九真俗以射獵為業，不知牛耕，民常告糴交址，每致困乏。延乃今鑄作田器，教之墾辟日疇，歲歲開廣，百姓充給。又駱越之民，無嫁娶禮法，各因淫好，無適的對之匹，不識父子之性，夫婦之道。延乃移書屬縣，各使男年二十至五十，女年十五至四十，皆以年齒相配，其貧無禮聘，令長史以下，各省奉祿以賑助之。同時相娶者，二千餘人。是歲，風雨順節，穀稼豐衍，其產子者，始知種姓，咸曰：「使我有是子者，任君也。」視事四年，徵詣洛陽。九真吏人，生為立祠。後拜武威太守，帝親見，戒之曰：「善事上官，無失名譽。」延對曰：「臣聞忠臣不私，私臣不忠，履正奉公，臣子之節，上下雷同，非陛下之福。善事上官，臣不敢奉詔。」帝歎息曰：「卿言是也。」既之武威，郡之大姓，聚眾為害，延發兵破之。自是威行境內，吏民累息。郡北當匈奴，南接種羌，民畏寇抄，多廢田業，延到，集武略之士，明其賞罰，令屯要害，有警擊討。虜多殘傷，遂不敢出。河西舊少雨澤，延乃為置水官吏，修理溝渠，人蒙其利。又立校官，自椽吏子孫，皆令諸學受業，郡遂有儒雅之士。後坐擅誅羌不先上，左轉召陵令。及顯宗即位，拜潁川太守，又為河內太守。數年，病卒。<br />
　　前漢魯人徐生善為儀容，文帝以為禮官大夫。劉昆者，陳留東昏人，少習容禮，通《易經》，能彈雅琴。王莽時教授弟子，恒五百人，每春秋饗射行禮，縣宰輒率吏屬而觀之。後天下大亂，昆避難河南負犢山中。建武五年，舉孝廉，不行，遂逃，教授於江陵。光武聞之，即除為江陵令，時縣多火災，昆輒向火叩頭，輒能降雨止風。徵拜議郎，遷宏農太守。先是崤黽驛道多虎災，行旅不通，昆為政三年，仁風大行，虎皆負子渡河。帝聞而異之。後徵代杜林為光祿勳，帝問曰：「卿前在江陵，反風滅火，後守宏農，虎北渡河。行何德政，而致是事？」昆對曰：「偶然耳。」左右皆笑其質訥。帝歎曰：「此乃長者之言也。」顧命書諸策。乃令入教授皇太子及諸王小侯五十餘人。建武三十年，以老乞骸骨，詔賜洛陽第舍，以千石祿終其身焉。<br />
　　光武自幼學長安之時，便親淑賢俊，及即位以來，尤加意訪求，孜孜不倦，故一時內輔外任，濟濟多賢，不可勝數。而蒲輸旌帛，猶不絕於岩藪。北海逢萌，王莽時掛冠東都城門，浮海客遼東。及光武即位，乃之瑯邪嶗山，養志修道，人皆化其德。帝連徵之，不起。<br />
　　太原廣武人周黨，亦不仕莽，敕身修志。莽末，賊暴縱橫，殘滅郡縣，至廣武，賊聞黨高行，過城不入，帝強徵之，乃著短布單衣侍見尚書。及引見，黨伏而不謁，自陳願守所志，帝乃許焉。博士范丹奏曰：「臣聞堯不須許由、巢父，而建號天下，周不待伯夷、叔齊，而王道以成。伏見太原周黨等，蒙加厚恩，使者三聘，乃肯就車。及陛見帝廷，偃蹇驕悍，不以禮屈。黨等文不能演義，武不能死君，釣彩華名，庶幾三公之位。臣願與坐雲台之下，考試圖國之道，不如臣言，伏虛妄之罪。而敢私竊虛名，誇上求高，皆大下敬，」書奏，帝詔曰：「自古明王聖主，必有不賓之士。伯夷、叔齊不食周粟，太原周黨不受朕祿，亦各有志焉。」其賜帛四十匹，黨遂隱居黽池。時齊國上言：有一男子披羊裘釣澤中。帝喜曰：「此當是子陵也。」子陵姓嚴名光，一名遵，會稽餘姚人。少有高名，與光武同遊學。及光武即位，光乃變姓名，隱身不見。帝思其賢，令天下以物色訪之。至是乃備安車玄，遣使聘之。三反而後至，舍於北軍，給床褥，太官朝夕進膳。司徒侯霸與光素舊，遣使奉書。光於床上箕踞抱膝，發書讀訖，問曰：「君房素癡也。今為三公寧小差否？」使對曰：「位已鼎足，不癡也。」光曰：「遣卿來何言？」因傳霸言，光曰：「君言不癡，是非癡語耶？天子徵我三，乃來，人主尚不見，當見人臣乎？」使求報書，光曰：「我手不能書。」乃口授曰：「君房足下，位至鼎足，甚善。懷仁輔義天下悅，阿諛順旨要傾絕。」使者嫌少，求更足，光曰：「買菜乎？求益也。」霸得書，封奏之，帝笑曰：「狂奴故態也。」車駕即日幸其館。光臥不起，帝就其臥榻，撫光腹曰：「咄咄！子陵不可相助為理耶？」光又眠不應，良久，乃張目熟視曰：「昔唐堯著德，巢父洗耳。士故有志，何至相迫乎？」帝曰：「子陵，我竟不能下汝耶？」於是升輿歎息而去。復引光入，論道舊故，相對累日。帝從容問光曰：「朕何如昔時？」對曰：「陛下差增於往。」因共偃臥，光以足加帝腹上。明日，太史奏客星犯御坐甚急，帝笑曰：「朕故人嚴子陵共臥耳。」除為諫議大夫，不屈，用耕於富春山。後人名其釣處為嚴陵瀨焉。宋朝范文正公有《釣台記》云：<br />
　　非光武不能遂子陵之高，非陵不能成光武之大。<br />
　　《後漢書．逸民傳贊》曰：<br />
　　江海冥滅，山林長往，遠性風疏，逸情雲上，亦足高尚而懲薄俗矢。<br />
　　又有向子平者，名長，河內朝歌人也。隱居不仕，性尚中和，好通《老》、《易》，貧無資食。好事者更饋焉，向受之取足，而反其餘。王邑辟之，連年乃至，欲薦之於莽，固辭乃止，潛隱於家。一日讀《易》至「損」「益」卦，喟然歎曰：「吾已知富不如貧，貴不如賤，但未知死何如生耳！」建武中，男女娶嫁既畢，乃敕斷家事，勿復相關，當如我死也。於是與同好北海禽慶，俱游五嶽名山，竟不知所終。<br />
　　是時前後祥瑞疊見，甘露降南行唐，黃龍見東阿。九真徼外蠻夷，率種人內屬，日南徼外變夷，獻白雉白兔，廣漢激外白馬羌豪，率種人內屬，匈奴遣使奉獻，莎車國、鄯善國並遣使奉獻。初巴、蜀既平，大司馬吳漢上書請封皇子，不許。重奏連歲，至是乃詔群臣議。十五年四月，遂封皇子輔為右翊公，英為楚公，陽為東海公，康為濟南公，蒼為東平公，延為淮陽公，荊為山陽公，衡為臨淮公，焉為左翊公，哀為瑯邪公，又追諡兄伯升為齊武公，兄仲為魯哀公。時朱佑奏：「古者人臣受封，不加王爵，可改諸王為公。」故諸王皆為公，後仍復為王者。<br />
　　有詔下州郡，檢核墾田頃畝及戶口年紀。河南尹張伋及諸郡太守十餘人，坐度田不實，皆下獄死，而郡國大姓，及兵長群盜，處處並起，郡縣追討，到則解散，去復屯結，青、徐、幽、冀四州尤甚。乃遣使者下郡國，聽群盜自相糾發，五人共斬一人者，除其罪；吏雖逗留迴避故縱者，皆勿問，以擒討為效；其牧守令長，境內坐盜賊而不收捕者，又以畏愞捐城委守者，皆不以為負，但取獲賊多少為殿最；惟蔽匿者乃罪之。於是更相追捕，賊並解散。徙其魁帥於他郡，賦田受稟，使安生業。自是牛馬放牧，邑門不閉。<br />
　　時有妖民李廣等，誑惑百姓，無識下愚多信從之，遂共聚徒黨，攻沒皖城，殺皖侯劉閔，自稱「南嶽太師」。帝遣謁者張宗，將兵數乾人討之，為廣所敗。愚民益信之，其眾大熾。時馬援已還京師，於是使援發諸郡兵數萬人擊之。援曰：「是皆不樂太平之愚民，稍有膂力，遂自謂無敵，所謂蟻敵蜂屯，一燎無遺者耳。」遂發萬餘人四布，自率數百人奔擊。李廣出戰，只一合斬之，萬餘人四合圍剿，遂盡殲其眾。援輕重回京，忽璽書復下拜授為伏波將軍，大發三軍，南征交址。未知如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>