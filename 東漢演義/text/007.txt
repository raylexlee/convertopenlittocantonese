
			　　且說翟義字文仲，汝南上蔡人也，乃故相方進之子。方進幼孤學，給事太守府為小史，遲頓不及事，數為掾史所詈辱。方進自傷，乃從汝南蔡父求相，因問當從何術可以上達。蔡父奇其形貌，告曰：「小史有封侯骨，當以經術進，努力為諸生學問。」方進既厭為小史，聞蔡父言，心喜，因歸家辭其後母，欲西至京師受經。母憐其幼，隨之長安織履以給衣食。方進讀經博士，受《春秋》積十餘年，經學明習，徒眾日廣，諸儒稱之。以射策中甲科，為郎。二三歲舉明經，遷議郎。河平中，轉為博士。數年，遷朔方刺史。居官不煩苛，所察應條輒舉，甚有威名。再三奏事，遷為丞相司直。十餘年間，擢為丞相，封高陵侯。方進智能有餘，兼通文法吏事，以儒雅緣飭法津，號為「通明相」，天子甚器重之，奏事無不當意。又善求人主微指，以固其位，而持法刻深，舉奏牧守九卿，峻文深詆，中傷者尤多，後以災變，上賜冊，乃自殺。長子宣，嗣侯位。宣亦明經篤行，君子人也。義其幼子，年二十為南陽都尉，吏民不敢動，威振南陽。後為宏農太守，遷河南太守，青州牧。所居著名，有父風烈，徙為東郡太守，數歲，聞平帝崩，王莽居攝，大怒，謂姊子上蔡陳豐曰：「新都侯莽，公行篡試矣，平帝晨起臨朝，飲莽酒不終目，七孔流血而崩，是以鳩弒君也。公然踐祚，服天子韍冕，南面朝群臣，出警入蹕，是己篡位也。漢家親王列侯，猶有百數，乃擇二歲之幼稚，以為孺子，托周公輔成王之義，且以觀望天下人心耳。方今元帝親支已絕，王太后實滅漢之罪魁，朝臣盡助賊之奸黨，而宗室衰弱，外無強蕃，天下傾首服從，莫能亢扦國難。吾幸得備宰相子，身守大郡，父子受漢厚恩，義當為國討賊，以安社稷。欲舉兵西誅不當攝者，選宗室子孫輔而立之。設令時命不成，死國埋名，猶可以不慚於先帝。今欲發事，汝肯從我乎？」豐年十八，甚是勇壯，慨然許諾。遂與東郡都尉劉宇，嚴鄉侯劉信，信弟武平侯劉璜結謀，於是以九月九日，眾官會都課試之時，義對眾宣言舉義之事，無不踴躍願從，獨觀縣令畏莽威權不附，義遂斬之。因勒其車騎，村官士，再募郡中勇敢青，得數千人，舉兵並東平地，立劉信為天子。信東平王雲於也，雲誅死，信兄開明嗣為王，薨，無子，而信子匡，復立為王。義立信為天子，義自號大司馬，柱天大將軍，以東平上傅蘇隆為丞相，中尉皋丹為御史大夫，移檄郡國，言莽鳩殺孝皇帝，矯攝尊號，今天子已立，恭行天罰。此檄一出，郡國日震，響應者日眾，比至山陽，眾已十餘萬。

　　莽得報大懼，無所措手足，其黨親孫建、王邑等曰：「翟義一郡守耳！兵雖眾，烏合無紀律。方今雄兵皆在京師，臣等掌之；藩鎮宗室，皆虛名無權，何足懼哉！但陛下初登寶位，義以一郡守，振臂一呼，眾至十餘萬，足見民心猶未忘漢。設有繼起，綏撫誠難。今當命將益兵，鎮守關隘，以防竊發而固人心；再以重兵東向，義為齏粉矣。」莽大喜，乃拜成武侯孫建為奮武將軍，成都侯王邑為虎牙將軍，明義侯王駿為強弩將軍，城門校尉王況為震威將軍，宗伯忠孝侯劉宏為奮衝將軍，建成侯王昌為中堅將軍，中郎將震羌侯竇況為奮威將軍，凡七人，令自擇關西健漢為校尉軍吏，挑選關東甲卒三十萬東征。一面以太僕武讓為積弩將軍，屯函谷關；將作大匠蒙鄉侯逯並為橫野將軍，屯武關；紅休侯劉歆為揚武將軍，屯宛；太保後承丞陽侯甄邯為大將軍，屯霸上。

　　卻說孫建等帶領雄兵往東進發，一日，探聽義兵屯紮陳留，相去不遠，建即傳令紮下大寨。次日，命強弩將軍王駿帶三萬人馬，前去攻打頭陣；奮威將軍竇況引兵一萬接應，駿等欣然領軍前進。時翟義已打聽莽兵到來，與劉宇等商議曰：「建等兵多將勇，今初至，其鋒誠不可當，須用奇以挫其銳。令陳豐領兵二萬，前去應敵；義與都尉各引兵五千，左右抄出其後，必取勝也。」王駿到來，只見義陣整齊，旗門開處，一將出馬，年才弱冠，開口便罵：」篡賊之走狗！」駿大怒，舉槍便刺。卻說駿本輕義兵少，且非素練，今見陳豐膚白態弱，所執乃短兵鋼錘一對，殊不在意。豐年雖幼，卻身軀矯捷，力有千斤，見駿槍到，單錘一格，一錘早已飛到，王駿大驚，急忙招架，用盡平生之力。戰有二十回合，忽見陣後大亂，王駿借勢敗回，陳豐揮軍掩殺。且說竇況接應之兵，相去五六里，正往前行，忽聽得金鼓齊鳴，山凹中翟義、劉宇兩枝伏兵衝出，況兵大亂。況雖老將，難敵二面，殺得人馬四散。義等隨轉身來助陳豐，豐正驅兵掩殺，三人並力，大獲全勝。奪得旗幡金鼓馬匹無數。王駿死戰身得脫。歸到大營，查點四萬人馬，折去一半。

　　次日翟義領一枝兵逼近大營挑戰，孫建大怒，自同震羌侯竇況領中營出陣，命王駿、劉宏、王況、王昌分左右翼，只留王邑守營，全軍盡出，如山崩潮起，翟義只帶三千，卻是膽雄氣壯，突出以連弩逼射，建陣大亂卻退，及兩翼兵到，義已掣回。建等掩殺，轉過林子，義兵一個不見，只聽得四面金鼓之聲，殷殷如雷，建急傳令扎住陣腳，不得亂動，前進之兵隨隨退回。才整隊伍，忽然轟天震響，義兵四面殺到，不知多少人馬，建等驚魂不定，無處應敵，只得混戰。及天色將晚，義陣鳴金收軍，建亦不敢追趕，緩緩結陣而退，止遇王邑接應。卻說王邑初恐翟義又如前次，分兵抄後，故未敢擅動，後聞軍聲忽遠忽近，恐建有失，始領兵前來。計兩次交鋒，折兵數萬矣。且說王莽自遣將之後，聞各郡傳說，初因孔光、楊雄、劉歆等一班儒臣稱頌王莽德比周公，又聞屢次辭賞賜、辭爵邑，又出錢助給貧民，光等之言，將毋可信。但所行事，亦多悖謬，如董賢已死，屍猶入獄，傅太后實元帝之昭儀，丁太后為哀帝之親母，皆已葬而掘其塚，開棺以露其軀，為盜跖之已甚，豈周公而至此？況趙、傅兩皇后，生遭逼死；平帝身為帝主，年僅九齡；慈母別居不得侔面，莽子宇為之書策，誠天理之良，亦倫常之正，而莽不知愧悔，反興大獄。則今者翟義移檄，言莽毒殺平帝，欲絕漢室為誠然矣。紛紛傳說，其抱不平。莽知詭詐之謀已露，惶俱不能食，晝夜抱孺子告禱郊廟。又思世間終是愚人多，乃仿周公《大誥》之文，作策一篇，遣大夫桓譚等頒於天下，諭以攝位當反政孺子之意，其文曰：

　　惟居攝二年十月甲子，攝皇帝若曰，大誥道諸侯，王三公列侯於汝卿大夫元士御事，不弔天降喪於趙傅丁董，洪惟我幼沖孺子，當承繼嗣無疆，大歷服事。予未遭其明哲，能道民於安，況其能往知天命，熙我念孺子，若涉澗水，予惟往求朕所濟度奔走，以傅近奉承高皇帝所受命。云云。

　　長篇累牘，深文曲義，皆依《書經》口氣，佶屈聱牙。

　　誥文頒到之處，士民傳誦。淺讀者不能成句，多有老學究為之吟誦解說。誦至「天降威明，用寧帝室，遺我居攝寶龜。太皇太后以丹石之符，乃紹天明意，詔予即命居攝踐祚，如周公故事。」及「帝不違卜，故予為衝人，長思厥難。曰：烏乎！義信所犯，誠動鰥寡。哀哉！予遭天役，遺大解難於予身，以為孺子，不身自恤。予義彼國君泉陵侯上書曰：成王幼弱，周公踐天子位，以治天下。六年，朝諸侯於明堂，制禮樂，班度量，而天下大服。太皇太后承順天心，成居攝之義。皇太子為孝平皇帝子，年在襁褓，宜且為子，知為人子道，令皇太后得加慈母恩，畜養成就，加元服，然後復子明辟。」等語，無不連連點首，曰：「原來如此。」及讀至「天毖勞我成功所，予不敢不極卒，安皇帝之所圖事，肆予告我諸侯王公列侯卿大夫元士御事，天輔誠辭，天其累我以民，予害敢不於祖宗安人圖功所終。」等語，尤極搖頭頓足，拖聲哦誦，揚眉戟手曰：「翟義、劉信逆賊，獨不念漢朝累世天恩，反敢流言惑眾耶！」桓譚回朝，將此情形奏莽，莽大悅，乃封譚為明告裡附城。明告者，莽特製名，以其出使能明告諭於外也，附城者，如古之附庸也。莽魂相定，自覺觳觫之狀為丑，乃謂群臣曰：「昔成王幼，周公攝政，而管、蔡挾祿父以畔，今翟義亦挾劉信而作亂。自古大聖猶懼此，況臣莽之斗筲。」群臣皆曰：「不遭此變，不章聖德。」一日忽得王駿敗報，又聞近京各處起兵，莽大驚，急命分頭探聽。

　　卻說王莽《大浩》所到之處，眾人紛紛贊頌，而罵翟義為反賊，槐裡地方最大，人物輻輳。有一好漢姓趙名明，見一簇人擁著觀看地方官謄示《大誥》，不知何事，乃分開眾人看畢，大怒曰：「好賊已篡大位，猶敢舞文愚弄天下耶！」聲如霹靂。眾人大驚，急就問曰：「篡賊為誰？」明曰：「孝元皇后之姪王莽也。」忽有儒服者數人進曰：「此言取族滅矣。鳩毒之事，夫誰見之？復子明辟之文，炳炳朗朗，小子無妄言也。」明曰：「誤天下事而釀禍患者，大抵皆公等迂腐庸俗之徒也！不知事勢，罔達機宜，在朝則附和以固寵榮，在裡則逡巡而惜身命，君父之難可忍，污穢之事又胡不可為乎！天下大權，盡歸王氏已四世矣。今明據天子之位而稱皇帝，猶以為非篡非弒，不知汝輩是何肺腑也。寧必待孺子已冠而不反政，遲十數年嘗試之，而後攻之乎？抑近而待其復如平帝，而後誅之乎？平帝鴆死有跡，猶以未見為解說；若孺子只須絕其乳哺，更無跡可見矣。再擇一襁褓中兒而立之，其立與不立，權在王氏乎？在劉氏乎？在庸庸碌碌之人之手乎？不待辨而明也。君等全無血性，枉有鬚眉。我高皇帝誅強暴之秦，百戰而有天下。前後相承二百餘年，深仁厚澤，遍於寰宇，被一王太后鋤滅忠良而親母黨，潛移國祚而絕夫嗣，然坐視此賊肆然而為帝，則明有赴東海而死耳，不忍為詐偽賊之民也。」言未畢，見一大漢叫跳如雷曰：「不必多言，與迂腐子談，徒喪人神氣，揮之速退。某願與公同赴國難，萬死無悔。」明大喜拍手，問其姓名，答曰：「小弟姓霍名鴻，家離城不遠，蒙不棄，乞同至舍一敘何如？」時眾人除聞二人大言遁去者，尚聚百餘人，同聲嘩曰：「某等亦何能作詐偽之賊之民？亦願同死耳！」遂一哄同至霍鴻家來。

　　數日間，聚至萬餘人。乃相與謀曰：「聞得翟義兵勢甚盛，莽賊欲一鼓而擒，以威天下，故諸將精兵，盡往山東，京師空虛。我等戮力直攻長安，若得入城，捉住王莽，縛至太后之前，同一班阿諛諂佞無恥賊臣，間莽有何功，而有何德，敢假冒周公，而無慚怍？問群臣腰金衣紫，附賊忘君，只圖一時寵榮，不顧千年遺臭，富貴安在，徒玷祖宗？再問太后，漢朝后妃之家，如呂、霍、上官，幾危社稷皆就滅亡，太后知之乎？然奢僭比之王氏，百不及一，滿門盡貴，弟曼蚤死，猶憐念追封，而用其子莽，一門十侯五將。其有素抱忠真，不阿呂老太后母家者，誅戮淨盡，狐心雄膽，佈滿朝廷，呂后雖毒，朝中猶有舊臣忠正也。今親見夫嗣滅卻，社稷傾危，所以為劉氏者若此者，為王氏則富貴尊榮，而至於為皇帝南面朝諸侯。以一婦人縱未如此，誠自古所未有也。設非安眾侯建大義於前，翟太守奮孤忠於後，則漢家烈烈轟轟之天下，遂沒沒忽忽而失之，使後世以周公為迷眾之旌旗，《尚書》為竊國之秘譜矣。高祖之創此大業也，披堅執銳，履險蹈危，頻死者數矣。子孫得太后如此賢婦，引用如此賢姪，假元聖之徽號，套《尚書》之舊文，不費張弓只箭，垂手而得天下，豈不痛哉！然太后春秋高，亦嘗自計升遐後梓宮當作王氏之新陵乎？抑歸元帝之渭陵乎？人死而無靈，人死如有靈，則太后亦何顏以入高祖之太廟乎？」言辭未畢，眾軍鼓掌稱快，勇氣百倍，遂建旗討賊，聞風相附者益多。不半月，眾至十萬，乃鼓行而東，所向披靡。

　　報入京中，莽大恐，急召太保甄邯為大將軍，領兵屯城外；令王舜、甄豐晝夜循行殿中；遣將軍王奇、王級將兵西出，以拒趙、霍。莽猶戰慄不安，復以安鄉侯王惲為車騎將軍，屯平樂館；騎都尉王晏為建成將軍，屯城北；城門校尉趙恢為城門將軍，皆勒兵自備。

　　再說孫建等東征，兩次大敗，因其相商議制勝之策。王邑曰：「義軍雖非素練，其氣甚壯，先聲足以奪人，我軍未免倚眾而輕敵，此所以敗也。今當結營固守，以驕其志。俟彼軍心稍懈，然後以全軍精銳壓之。又先發奔命一千，抄其後以奪城。一軍逐北，則全軍繼之；兩路而逃，則分軍逐之。務以一戰而收全功。」建等大喜。

　　翟義等連日挑戰，王邑兵堅壁不出。義躁極曰：「似此何日得達長安，以誅逆賊。」蘇隆曰：「此以前者兩次挫其銳，欲反勞為逸，且以驕我兵也。」義曰：「然則如何？」隆曰：「賊兵勢大，欲以數倍之眾壓我耳。此時只恨孔光、劉歆、楊雄等班諂佞賊臣，以伊、周頌莽，迷痼天下耳目者已久，不然豈無一二豪傑興舉義兵以相應哉！此時京師空虛，若振一旅之師以入長安，則大事濟矣。今惟有捨死拒敵，勝則長驅，敗則東走，彈丸之城不足以守，直棄之以圖後舉可也。」忽報孫建領兵殺來，義令陳豐出陣，兩馬相交十數回合，孫建看看抵敵不往，王邑一馬衝出，這邊劉璜接住廝殺，才五七個照面，那邊五將齊出，劉璜一時著慌，刀略鬆一鬆，被王邑一槍刺落下馬，借勢揮軍掩殺，陳豐等不敢戀戰，且戰且走，直追至菑，嚴鄉侯劉信，都尉劉宇領二萬生力軍正到。陳豐性起，換了馬翻身復殺回來，雙錘入陣。只見金光迸裂，逢著便倒。這邊軍士看得興氣勃勃，劉信將旗一招，揮軍齊進。邑陣大亂退走，反將劉宏、王況等接追人馬衝動，自相踐踏，死傷無數。陳豐等見前面兵多，亦不敢再追。王邑等大軍遂屯陳留城。

　　翟義此次大敗，折去劉璜，軍士死傷大半，只存三四萬人。忽聞得三輔大亂，自茂陵以西至汧二十三縣刀兵並發，義等大喜曰：「人心相近，天下豈無豪傑！」乃率眾人圉城以觀其變。建等亦未敢追襲。後聞趙明、霍鴻等自稱將軍，攻燒官寺，殺右輔都尉及令，劫略吏民，義等跌足歎曰：「無能為矣！奈何不聲討其罪，直入京師，而乃近盜賊之所為！殆漢祚當絕，奸賊乃得天助耶！」

　　卻說孫建等得勝捷書報到京師，莽喜，因大赦天下。下詔曰：

　　太皇太后遭家不造，國統三絕，絕輒復續，恩莫厚焉，信莫立焉。孝平皇帝短命早崩，幼嗣孺衝，詔予居攝，予承明詔，奉社稷之任，持大宗之重，養六尺之托，受天子之寄，戰戰兢兢，不敢安息。伏念太皇太后，惟經藝分析，王道離散，漢家製作之業，獨未成就，故博徵儒士，大興典制，備物致用，立功成器，以為天下利，王道粲然，基業既著，千載之廢，百世之遺，於今乃成，道德庶幾於唐虞，功烈比齊於殷周。今翟義、劉信等謀反大逆，流言惑眾，欲以篡位，賊害我孺子，罪深於管蔡，惡甚於禽獸。信父故東平王雲，不孝不謹，親毒殺其父思王，名曰鉅鼠，後雲竟坐大逆誅死。義父故丞相方進，險詖陰賊，兄宣，靜言令色，外巧內嫉，所殺鄉邑汝南者數十人。今積惡二家，迷惑相得，此時命當殄，天所滅也。已捕斬斷信二子谷鄉候章，德廣侯鮪，義母練，兄宣，親屬二十四人，皆磔暴於長安都市四通之衢。當其斬時，觀者重疊，天氣清和，可謂當矣。命遣大將軍恭行皇天之罰，討海內之仇，功效著焉，予甚嘉之。《司馬法》不云乎，賞不逾時，欲民速睹為善之利也。今先封車騎都尉孫賢等五十五人皆為列侯，戶邑之數別下。