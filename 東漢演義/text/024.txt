
			　　且說光武久於行陣，意殊厭兵，乃數騰書隴、蜀，告示禍福。公孫述亦屢移書中國，自陳符命以惑眾。帝乃與述書曰：

　　圖誠言公孫，即宣帝也。代漢者，姓當涂名高，君豈高之身耶？乃復以掌文為瑞，王莽何足效乎？君非吾賊臣亂子，倉卒時人皆欲為君事耳。君日月已逝，妻子弱小，當早為定計。天下神器，不可力爭，宜留三思。

　　署曰「公孫皇帝」。述不答。

　　明年，隗囂稱臣於述，述騎都尉平陵荊邯說述曰：「漢高起於行陳之中，兵破身困者數矣。然軍散複合，瘡愈復戰，何則？前死而成功，愈於卻就於滅亡也。隗囂遭遇運會，割有雍州，兵強士附，威加山東。遇更始政亂，復失天下，眾庶引領，四方瓦解。囂不及此時，推危乘勝，以爭天下，而退欲為西伯之事，尊師章句，賓友處士，偃武息戈，卑辭事漢，喟然自以文王復出也。今漢帝釋關隴之憂，專精東伐，四分天下而有其三，發聞使，名攜貳，使西州豪傑咸居心於山東，則五分而有四，若舉兵天水，必至沮潰，天水既定，則九分而有其八。陛下以梁州之地，內奉萬乘，外給三軍，百姓愁困，不堪上命，將有王氏自潰之變。臣之愚計，以為宜及天下之望未絕，豪傑尚可招誘，急以此時發國內精兵，令田戎據江陵，臨江南之會，倚巫山之固，築壘堅守。傳檄吳、楚，長沙以南必隨風而靡。令延岑出漢中，定三輔，天水、隴西拱手自服。如此則海內震搖，冀有大利。」述以問群臣，博士吳柱曰：「昔武王伐殷，先觀兵孟津，八百諸侯不期同辭，然猶還師以待天命。未聞無左右之助，而欲出師千里之外，以廣封疆者也。」邯曰：「今東帝無尺土之柄，驅烏合之眾，跨馬陷敵，所向輒平，不亟乘時與之分功，而坐談武王之說，是效隗囂欲為西伯也。」述聽邯言，欲悉發北軍屯士及山東客兵，使延岑、田戎分出兩道，與漢中諸將合兵並勢。蜀人及述弟光以為不宜空國十里之外，決成敗於一舉，固爭之。述乃止。延岑、田戎亦數請兵立功，述終疑不聽，唯公孫氏得任事。述性苛細，察於小事，敢誅殺而不見大體，立其兩子為王，各食數縣。或諫曰：「成敗未可知，戎士暴露，而連王皇子，示無大志，不可。」述不從，由此大臣皆怨。

　　卻說光武素聞隗囂能得士，常稱囂為長者，務欲招之，會公孫述寇南郡，乃詔囂當從天水伐蜀。囂上言白水險阻，棧閣絕敗。帝知其終不為用，叵欲討之。適徵西大將軍馮異自長安入朝，引見，帝大喜，謂公卿曰：「是我起兵時主簿也。為吾披荊棘，定關中。」顧異曰：「倉卒無簍亭豆粥，滹沱河麥飯，厚意久不報。」異稽首謝曰：「臣願國家無忘河北之難，小臣不敢忘巾車之恩。」帝是之。既罷，使中黃門賜以珍寶、衣服、錢帛，後數引宴見，與定議圖蜀。留十餘日，令與妻子還西。

　　夏四月丙子，上行幸長安，謁園陵。詔虎牙大將軍祭遵及、蓋延、王常、馬武、劉歆、劉尚，從隴道伐蜀。先使中郎將來歙，奉璽書賜囂諭旨。囂冘豫不決，款憤曰：「國家以君知臧否，曉廢興，故以手書暢意。足下推忠誠，既以伯春委質，而又用佞惑之言，為滅族之計耶？」因欲前刺囂，囂起入部，勒兵殺歙，歙隨杖節就車而去。囂使牛邯將兵圍之，必殺歙，囂將王遵急諫曰：「不可，君叔雖單車遠使，而陛下之外兄也，殺之無損於漢，而益上怒，昔宋執楚使，遂有析骸易子之禍。小國猶不可辱，況於萬乘之主，重以伯春之命哉。」歙為人有信義，言行不違，及往來遊說，皆可案覆，西州士大夫皆信重之，多為其言，故得免而東歸。

　　五月，隗囂遂發兵反，使王元據隴抵，伐木塞道。諸將因與囂戰，漢將仰面爭雄，隴兵順步衝敵，勢如山壓，漢兵大敗，急退，囂眾追殺下來。馬武督後隊正進，只見前軍敗回，武急選精騎千餘，讓過敗軍，迎上隴去。囂正追來，馬武怒髮，一枝畫戟，飛入囂陣，如電掣雷轟，所選精騎隨著砍殺。武偏只望人多兵厚處殺去，不一時間，殺人數千，囂眾大潰，武乃從容下隴。光武聞之，乃曰：「囂佔地利，故是勁敵，當徐圖之耳。」於是下詔著軍漆，馮異軍栒邑，祭遵軍汧，吳漢、蓋延等還屯長安。

　　卻說馮異引軍未至栒邑。隗囂乘勝，使王元、行巡將二萬餘人下隴，分遣巡取栒邑。異聞之，即馳兵欲先據之。諸將曰：「虜兵盛而乘勝，不可與爭鋒，宜軍便地，徐思方略。」異曰：「虜兵臨境，慣習小利，且欲深入。若令得栒邑，則三輔動搖矣，是吾憂也，夫攻者不足，守者有餘，今先據城，以逸待勞，非所以爭也。」潛往閉城，偃旗息鼓。行巡不知，馳赴之。異乘其不意，猝然擊鼓建旗而出，巡軍驚亂奔走，迫擊數十里，大破之，祭遵亦破王元於汧。於是北地諸豪長耿定等悉叛隗囂來降。異乃上書言狀，不敢自伐。諸將或欲分其功，帝乃下璽書褒獎異功，而賜吏士死傷者醫藥棺殮。令大司馬以下親弔死問疾，以崇謙讓。於是使異進軍義渠，並領北地太守事。青山胡肥頭小卿率萬餘人降異。時盧芳將軍賈覽將胡騎擊殺代郡太守劉興，異擊破之。上郡、安定皆降。異復領安定太守事。

　　盧芳，安定三水人也。工莽時，天下咸思漢德，芳由是詐稱武帝曾孫劉文伯，誑惑安定間。莽未，乃與三水屬國羌胡起兵。後更始敗，三水豪傑以芳為劉氏子孫，宜承宗廟，乃其立芳為西平王，使使與西羌、匈奴結和親。單于曰：「匈奴本與漢約為兄弟，後匈奴中衰，呼韓邪單于歸漢，漢為發兵擁護，世世稱臣。今漢中絕，劉氏來歸，我亦當立之，令尊事我。」乃發數千騎迎芳入匈奴，立芳為漢帝。建武五年，李興、閔堪等引兵至單于庭，迎芳入塞，都於九原縣。掠有五原、朔方、雲中、定襄、雁門五郡，並置守令，與胡通兵，侵苦北邊焉。

　　且說河西竇融聞隗囂反，乃與囂書，責讓之曰：

　　伏惟將軍國富政修，士兵懷附，親遇厄會之際，國家不利之時，守節不回，承事本朝，後遣伯春委身於國，無疑之誠，於斯有效。融等所以欣服高義，願從役於將軍者，良為此也。而忿之悁間，改節易圖，君臣分爭，上下接乓。委成功，造難就，去從議，為橫謀，百年累之，一朝毀之，豈不惜乎！殆執事者貪功建謀，以至於此，融實痛之。當今西州，地勢局迫，人兵離散，易以輔人，難以自建。計若失路不反，聞道猶迷，不南合子陽，則北入文伯耳。夫負虛交而易強御，恃遠救而輕近敵，未見其利也。融聞智者不危眾以舉事，仁者不違義以要功。今以小敵大，於眾何如？棄子徼功，於義何如？且初事本朝，稽首北面，忠臣節也，及遣伯春，垂涕相送，慈父恩也，俄而背之，謂吏士何？忍而棄之，謂留子何？自起兵以來，轉相攻擊，城郭皆為邱墟，生人轉於溝壑，今其存者，非鋒刃之餘，則流亡之孤，迄今傷痍之恥未愈，哭泣之聲尚聞，幸賴天運少還，而將軍復重其難，是使積痾得遂瘳，幼孤將復流離，言之可為酸鼻，庸人且猶不忍，況君者乎！融聞為忠甚易，得宜實難。憂人太過，以德取怨，且以言獲罪也，區區所獻，唯將軍省焉。

　　囂得書，不能納。竇融怒曰：「善言不入，是所謂下愚不移也。」乃與五郡太守，共砥厲兵馬，上疏請師期。即與諸郡守將兵入金城，擊囂黨先零羌封何等，大破之。梁統恐眾心猶有疑惑，使人刺殺張玄。因並河揚威武，伺候車駕，時大兵未進，融乃引還。

　　五月辛未，帝下詔曰：「惟天水、隴西、安定、北地吏人為隗囂所圭誤者，又三輔遭難赤眉，有犯法不道者，自殊死以下，皆赦除之。」六月，以具官吏職繁多，詔各部條奏置長吏可並合者，於是並省四百餘縣。

　　卻說馬援既歸光武，以三輔地曠土沃，而相隨賓客猥多，乃上書求屯田上林苑中，帝許之。會囂用王元計，欲貳於漢，援數以書責譬之。囂怨援背己，得書增怒，竟發兵拒漢。援乃上疏求詣行在所，極陳滅囂之術。帝乃召援計事，援具言謀畫。因使援將突騎五千，往來遊說囂將高峻、任禹之屬，下及羌豪，為陳禍福，以離囂支黨，又為書與囂將楊廣，使勸囂勿反，廣不答。其書愷切動人，篇長未錄。六年秋，延岑欲出漢中，遣前將軍李通領侯進、王霸等十營擊之，大勝。公孫述遣兵赴救，通等與戰於西城，破之。

　　初隗囂以地占形勝，國富民附，歆王元之說，據隴坻以拒漢。及王元、行巡之敗，稍識山東智勇，接聞馮異擊破賈覽、李通戰勝延岑，遂惶惑憂懼。上書謝過曰：

　　吏人聞大兵卒至，驚恐自救，臣囂不能禁止。兵有大利，不敢廢臣子之節，親自追還。昔虞舜事父，大杖則走，小杖則受，臣雖不敏，敢忘斯義。今臣之事，在於本朝，賜死則死，加刑則刑。如更得洗心，死骨不朽。

　　有司官以囂言慢，請誅其子。帝不忍，復使來歙至汧，賜囂書曰：

　　昔柴將軍雲：陛下寬仁，諸候雖有亡叛而後歸，輒復位號，不誅也，以囂文吏，曉義理，故復賜書。個若束手，復遣恂弟歸闕庭者，則爵祿獲全，有浩大之福矣。吾年垂四十，在兵中十歲，厭浮語虛辭，即不欲，勿報。

　　囂知帝審其詐，遂遣使稱臣於公孫述。七年三月，述以囂為朔寧王，遣兵往來，為之援勢。

　　秋，隗囂將步騎三萬侵安定，至陰槃，馮異率諸將拒之。囂又令別將下隴，攻祭遵於汧，皆不得利，乃引還。帝因令來歙以書招王遵，遵乃與家屬東詣京師，拜為大中大夫，封向義侯。遵字子春，霸陵人也。父為上郡太守。遵少豪俠，有才辯，雖與囂舉兵，而常有歸漢意。嘗謂來歙曰：「吾所以戮力不避矢石者，豈要爵祿哉！先君蒙漢厚恩，思效萬分耳。」數勸囂遣子入侍。前後辭諫切甚，囂不從，故去焉。

　　八年春，來敏與祭遵襲略陽，遵路中病還，乃分精兵隨歙，合二千餘人，伐山開道，從番須、回中徑至略陽，斬囂守將金梁，因保其城。囂大驚曰：「何其神也。」帝聞得略陽，甚喜曰：「略陽，囂所依阻，心腹已壞，則制其支體易矣。」吳漢等諸將聞歙據略陽，各引兵馳赴之。帝急遣人分頭追諸將還，曰：「囂失所恃，亡其要城，勢必悉以精銳來攻。曠日久圍，而城不拔，士卒頓敝，乃可乘危而進也。」隗囂果使王元拒隴坻，行巡守番須口，王孟塞雞頭道，牛邯軍瓦亭，囂自悉其大眾數萬人圍略陽。公孫述遣將李育、田弇引兵助囂。斬山築堤，激水灌城。來歙與將士固死堅守，矢盡，發屋斷木以為兵器。囂盡銳攻之，累月不能下。