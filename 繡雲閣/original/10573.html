<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>繡雲閣 - 第一二一回　集群妖大展法術　祭寶劍又復前仇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一二一回</br>　　集群妖大展法術　祭寶劍又復前仇</font></h4>
			　　紫霞曰：「爾諸習道弟子兩旁侍立，聽吾指示於爾。今有靈宅子施下詭計，命諸妖屬隱於萬星臺外十里林中，每到更深煉功之時，前來擾亂道心。以赤鯉、老蛟、毒龍、蝦精為督統。<br />
　　此四妖者，前受靈宅命為七竅僕役，任其驅使。南龍之剖奇案，海南之平水怪，無一非彼力焉。茲爾三緘折磨七竅、珠蓮，化及四妖形容，絕其所誘，因而夫婦拜在門牆。四妖心甚不甘，又求靈宅予以施妙策。昨夜之擾，只以喊殺為號者，皆靈宅所教也。今日赤鯉等約集妖部於會妖山下，議定今夜與諸子大開殺戒。彼雖不敢想獲全勝，若誅得爾徒一二人，前仇已復。故彼議定兵分五路，四方四隊，皆花精水怪，尚不足畏。至毒龍、赤鯉所率中隊，盡屬虎妖，法術頗多，不可輕鬥。師故來此，與爾等排設停妥。爾等今夜初更時分，概行撤出萬星臺，空著蓬廬，亦分五路，與之對敵。諸子道法高下，三緘諒盡知悉。<br />
　　師去後，爾即派定。俟群妖入臺，見廬內無人，必以爾等畏彼，聞風遠遁，自然心懈隊亂，陸續退出。爾等於是乘勢攻擊，彼無準備，定許全勝可獲。然群妖潰敗，不必追逐，可仍歸臺內，各習爾道。今夜如此一戰，已使群妖明白不敢輕視爾等。俟諸異日，看彼如何做作，為師又來指點。」囑畢，乘風歸去。<br />
　　三緘拜送後，登臺而坐。遂派翠華、翠蓋、風春，龍女、榴姑、棠英、桃英、紫玉、鳳女、珠蓮、紫花娘、雪青子、了塵子、醋枉道姑、善訣道姑、餐霞道姑、衣雲道姑、回念道姑、從善道姑、弄月道姑、金光道姑為東隊；豁達道人、轉心道人、傳道道人、束心道人、慈祥道人、道烈道人、混元道人、破迷道人、傲性道人、玉白子、石堅子為南隊；盡倫子、盡性子、斂心道人、入道道人、體道道人、習道道人、抱慈道人、護道道人為西隊；知足道人、繡霧道人、蛛虎、蛛龍、善成、化慈、學慈、習慈、統道、用道、昌道、明道、望道、取道、探道、成道、金光道人、西山道人為北隊；三服、棄海、狐疑、狐惑、紫光、樂道、野馬、椒花子、蜻飛子、雲牙道人、火煉道人、剛克道人、柔克道人為中隊。派已，復囑之曰：「爾等毋得造次，必俟群妖退出萬星臺時，方可一擁而進。」諸子領命，齊整法器，思欲各逞本領，以塞妖部窺向之門。<br />
　　無何，日落西山，鼍更初報。三緘於是與同七竅統得五隊道士，暗暗偷出，隱於臺外。且看群妖候至柝聲三響，妖風駕動，直向萬星臺而來。進得臺中，不見動靜，蓬廬搜遍，人影全無。赤鯉是時以為三緘畏擾，潛逃異地，登在講道臺上，大聲笑曰：「聞得紫霞道法高妙，無人可及。如何所教之三緘，在此呼么喝六，妖部人部，傳道之師。前夜被吾靈宅天仙略施小策，喧鬧一次，恰似畏貓鼠子，深潛土穴而不出乎？今夜吾等特來與爾試試法力，爾三緘野道既居傳道之首，胡弗穩坐在此，與吾妖部一決勝負？妖部如戰爾不過，願竄他所。爾如戰吾不過，此臺須讓妖部坐之。」毒龍假意勸曰：「三緘如在臺內，爾詈之誚之，彼自聆而生愧焉。而今聞吾等威風，業已逃竄他方，何必追究？」蝦精曰：「三緘畏吾妖部，吾恰有以譬之。」老蛟曰：「譬之如何？」蝦精曰：「譬之犬子，一見其主，搖尾乞憐之不暇，焉敢持戈相鬥哉？」老蛟曰：「好，好！<br />
　　只要三緘深畏吾等，昔日仇恨付之沉淵，速回仙師洞中，將命復後，大排筵宴，以賀功勛。」赤鯉曰：「可惜吾輩空勞一番車駕，絕高道術，未克顯焉。」毒龍曰：「爾等欲顯道法，只管顯之。」於是群妖各現怪像奇形，逞起妖風，摧林折木，飛沙走石，好不驚人。<br />
　　胡鬧多時，隊伍已亂。剛出萬星臺外，東隊翠華等阻著廝殺，南隊豁達道人等阻著廝殺，西隊盡倫子等阻著廝殺，北隊知足道人等阻著廝殺，中隊三服、樂道等阻著廝殺。群妖措手不及，紛紛亂竄。雖然各顯道術，無如五隊妖部為三緘五隊仙兵衝得七零八落，受傷而逃者甚眾，死於寶器之下者亦多。赤鯉、毒龍、老蛟被棄海、三服圍在山嶺之上，不能脫身，兼之三緘拋起斬妖寶劍，將毒龍輩頭面手足刺了數十下。蝦精又被椒、蜻二子反覆刺以股錐。<br />
　　正值無可如何，靈宅真人使下遮妖寶幡，救出歸洞。細細查點，群妖受傷者七十有四，為法寶擊斃者三十有五焉。赤鯉、毒龍、老蛟呻吟不絕於口。蝦精在側，泣而怒曰：「因為二三犟頭，橫順要仇復三緘，今被三緘弟子如斯挫辱，悔何及乎？<br />
　　且爾等受傷即重，皆是法寶所擊，還過得去。惟吾專遇兩位使鐵錐的，連環相刺，吾受了千百錐兒。舉目視之，二人之錐尚且懶於手持，束在股間。若非靈宅仙師寶幡遮著，險被刺死矣。」毒龍曰：「吾等欲報此仇，其念起之已久。今日即敗，傷養好時，又聚妖兵，尋彼師徒拚一死戰。」言已，散去群妖，惟毒龍、蛟、蝦、赤鯉等靈宅洞內將息傷痕。<br />
　　卻說諸道士大敗妖兵後，仍歸萬星臺。三緘點之，不惟無有死亡，並且寸傷未得。喜而言曰：「正道與妖道相較，妖道真不敵矣。但是以習道之人而啟殺機，原非所可。無如道高魔至，心動欲生，克己工夫不可不講。譬之妖即己也，與鬥即克之。謂不克乎己，則理何能得？爾諸弟子須即妖擾以思道，毋徒作殺機觀也。」諸道士再拜稽首，曰：「曩者師言入道與悟妙道，弟子之輩驟聞之而難通。繼承吾師隨在指點，頃覺無處非道，無時非道以旋轉於目前。此非弟子之善悟，乃吾師之善教也。」三緘曰：「爾等須正心誠意，苦苦向道而求，自然由誠生明，前後可知矣。至於心脈，不可妄動，動則必有外魔擾之。師言如斯，各宜守記。」諸弟子同聲應曰：「謹遵師訓，不敢有違。」三緘曰：「與諸徒講論道旨，功皆不進，但惜一時不能速成，同入繡雲閣內，此道功深遂，未可相強，惟悠游歲月，以待之而已。」又言毒龍四妖日復一日，已將傷痕養好，跪向靈宅，泣而求曰：「弟子等自拜師後，朝日打量，仇復三緘，以羞紫霞面目。無奈計設之累，敗之亦累。此心難了，望師另籌一策，以誅三緘。」靈宅曰：「三緘此際已得九宮八卦之奇，何能誅得？<br />
　　吾諭爾等將這仇恨付諸流水，乃是上策。如再與鬥，恐難保其靈魂矣。」四妖聞此，大哭不已，固求指一復仇路徑。靈宅子不得已而言曰：「爾等須欲復仇，須將前日群妖概行約集，煉一陣勢，方能勝之。」毒龍曰：「師教弟子所煉何陣？」靈宅曰：「爾將群妖約集來斯，吾自有以教之者。」毒龍等聞言大喜，當即四面與妖寄信。<br />
　　不上三日，群妖畢至，曰：「今承毒龍諸兄約集吾輩，莫非欲與萬星臺之道士一決勝負乎？」毒龍曰：「非也。靈宅仙真命調爾等，要煉一陣，以誅三緘。爾等來齊，在此候之，自有吩咐。」群妖於是拱立洞外，以候發落。候至次日，靈宅出洞，環顧眾妖而言曰：「爾等欲復三緘之仇，是心真耶，假耶？」群妖應曰：「真耳。」靈宅曰：「既屬真情，莫辭艱苦，吾曾煉一斬仙寶劍，只欠四十九日功以圓足。然必要仙鳳嶺上藏風洞內黑猿血祭之，其劍方靈。此劍靈時，爾等於萬星臺之對面設一穿雲大陣，將劍掛在陣外，入陣者劍自斬之。」言猶未已，毒龍曰：「師以劍殺人，何取陣名為『穿雲』也？」靈宅曰：「是劍也能穿入雲際，誅戮仙子，故以『穿雲』名之耳。」毒龍曰：「此陣如斯厲害，誰人壓之？」靈宅曰：「非師不能壓此陣也。」毒龍喜曰：「吾師壓陣，三緘野道誅之無疑矣，敢辭艱苦乎？」遂與蛟、蝦、赤鯉統領群妖，來至仙鳳嶺藏風洞下，捕捉黑猿。黑猿有一長，已成人形，妖法頗高，非毒龍等所及，見群妖集此，以為同類，亦屬無妨。誰知集了數朝，忽擒一小黑猿而去。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>