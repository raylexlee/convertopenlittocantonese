<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>繡雲閣 - 第一二○回　靈宅子暗施詭譎　紫霞仙預識機關</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一二○回</br>　　靈宅子暗施詭譎　紫霞仙預識機關</font></h4>
			　　卻說赤鯉等固請靈宅子施一良方，欲去萬星臺衝散習道之士。靈宅曰：「師知三緘傳道此間，已非一日。但彼諸徒，無不心堅似鐵。且得妖鬼而得正道，不乏其人，法術之高，有過於三緘者甚多。況三緘此際紫霞已傳九宮八卦，變化無窮。爾等欲破，即數百年精於修煉之水怪山妖，亦恐難以相勝耳。」毒龍曰：「想昔日師設萬策千方，以阻三緘闡道之任，乃毫道未阻，累受挫辱，群仙皆知。念自三緘遊行天下，其怨多結於水國。龍君不念波臣，反發海兵伐三緘，誅及吾等。至今吾等命喪，魂魄無依，忽忽飄飄，幸得遇師於空際。承師恩德，概將魂魄招回洞中，飲以金丹，精靈始固；又承師命，去在南龍衙內，借屍而活，為七竅僕役，代剖奇案，以升官品。弟子等自入衙後，力剖奇案數件，合郡百姓莫不稱七竅為南龍活佛，兼之平伏海怪，遂要上升。於是上奏當今，禁道不行，幾有可阻之勢。不知三緘孺子有何福份，未能受其阻滯，道竟修成，今在萬星臺聚集諸徒，傳以大道。可恨七竅夫婦不念當日剖案辛苦，服事淳誠，反歸三緘，弗戀吾輩。弟子忿恨已極，望師設一良方，以擒萬星臺之習道者而盡誅之，其心乃安也。」<br />
　　靈宅搖首曰：「爾等欲誅三緘弟子，萬不能夠，如暫為擾亂，以出昔日受挫之氣，則庶乎可焉。」赤鯉曰：「擾亂如何？」靈宅曰：「三緘門下習道頗眾。爾等遍招山水精怪，潛於萬星臺之前後左右。俟到更深夜靜，倏然衝至山前，喊殺連天，妖風大卷。彼如出視，不可與鬥，速歸舊所。待其安靜後，又復擾之，每夜以二次為度。過二三夜一擾，或四五夜一擾，隨時變幻。如能使彼不堪擾亂，遷出萬星臺外，即是爾等報復如心矣。」赤鯉曰：「師策固妙，但山水妖屬，何能得集耶？」靈宅曰：「爾等分為數路，彼此相集，又有何難？」赤鯉諸人報復心急，遂如計行之。<br />
　　赤鯉南游，毒龍北往，老蛟西遊，蝦精向東而行。整整去了月餘，各路所招，算來不上一百。四人知妖難類聚，個個歸洞，祈師招之。靈宅子萬不得已，將招妖旗取出，監於洞外。但見旗高百丈，金鈴響徹半天。一時水怪山精紛紛而至，同聲問曰：「靈宅仙真高監朱幡，招吾等來茲，有何吩諭？」靈宅曰：「別無他事，因紫霞真人前與爾輩為仇，死者無數，吾心不忍，出洞護衛。奈法力不及，累被紫霞挫辱，今招爾等者，亦為復仇之說也。」眾妖曰：「真人欲復此仇，策又安在？」靈宅曰：「爾等前去每夜擾之，倘將彼師徒驅出萬星臺，即如復仇一般耳。」<br />
　　內有數十山妖曰：「紫霞真人乃命奉上天闡明大道，以免世之學道者誤入旁迕，害及後世，其理正也。千思萬慮，費了無限辛勤，方將七竅、三緘收拾停妥。不言上界仙子宜加保護，即吾妖類，亦當謹遵天律，以衛闡道之人。真人此行，毋乃太謬，吾恐遭譴，吾輩實不敢奉命焉。」言罷，散去多半。<br />
　　尚有數百妖魔向靈宅言曰：「彼不奉命者，非畏天律，是視妖類之受挫為多事也。吾等以同類為重，此仇固當報之，願照真人妙策行事。」靈宅曰：「如是，爾等不可與爭，爭則不利。」眾妖諾，各乘妖風而去。歷臺十里許，遙見臺上祥光閃閃，清氣騰騰，雲影之中，若有天神護持。眾妖睹此情形，無不心懷畏懼。赤鯉曰：「既已到此，須照師計行之。」遂墜下妖風，豫於茂林深處。<br />
　　是夜初更時分，三緘呼諸弟子暗暗囑曰：「今日在講道臺仰觀，四方黑氣迷漫，剛隔十里之遙而止。爾等所煉法器，須各緊隨身邊，恐有妖魔亂吾講道地也。」諸徒如命，靜坐以候。<br />
　　候至鼍更三報，群妖妖風吹動，飛沙走石，喊殺而來。霎時之間，幾把萬星臺篷廬吹倒。三緘急將飛龍瓶拋起，火光亂竄。<br />
　　三服、樂道以及椒、蜻二子、翠華、翠蓋、紫花娘等，各持法寶，飛上空際。群妖見得，風車扭轉，騰空竟去。三報服等輩隨後追之，倏無形影。於是播轉雲車，仍回萬星臺，稟之三緘曰：「弟子等追至十里之外，影響毫無。不識何妖猖狂若此？」三緘曰：「是必七竅之僕婢不甘心於吾者也。彼既遠去，無容追究。諒彼知吾師徒道高法妙，膽已喪矣。爾等須在臺內勤勤習道，外魔不足畏之。」囑畢，諸弟子謹遵師命，各煉其道，按下不提。<br />
　　且說群妖自擾萬星臺，復退於所隱之處。次早，赤鯉暗計：「師策只許更深亂擾，昨夜擾彼一次，不識萬星臺之氣色究竟何若？待吾今日乘風視之。」計定，騰空俯視，萬星臺前清氣上升，一絲不亂，兼之清氣內面祥光透露，諸神時現雲頭。赤鯉觀望良久，竊自私曰：「如此看來，只於夜靜時喝六呼么，究與萬星臺何損？不如集齊妖屬，商議停妥，與彼大戰一常即不能全誅其人，損得三緘一二門徒，亦可以氣出吾等。」主意已定，當寄信會妖山畔，聚齊同類。<br />
　　赤鯉、毒龍、老蛟、蝦精早早來到。不逾一刻，群妖各架風車，同集於斯，向赤鯉等言曰：「靈宅門下仙妖主者，寄言傳吾，所議者何？乞為指示。」赤鯉曰：「想紫霞野仙自專闡道權，遣得虛無臨凡，脫化三緘，雲遊賣道。凡吾妖部，死於彼手者不計其數，仇結深深，報復無由。幸靈宅仙師命及吾等，牢籠七竅於富貴場中，可以禁道不行，乃至於禁道之功尚未克成，七竅、珠蓮反拜三緘為師，習道於萬星臺內。爾我遭此蹂躪，未必甘心受之乎？」群妖曰：「爾言如是，又有何計以破萬星臺耶？」赤鯉曰：「吾欲今夜乘彼無備時，突至臺前，一擁而入，四面攻擊，雖三緘弟子難以全誅，即誅得一二人，仇亦復矣。吾言若此，諸妖以為何如？」群妖曰：「爾說甚是。若依他師之策，不過使彼驚駭而已。」赤鯉曰：「爾等既以為可，宜將各人法力盡情使之，以與三緘師徒見個高下。」群妖曰：「吾等久有此心，但恨無間可入。今日得此機緣，焉有不竭力乎？」赤鯉曰：「如是，仍分四路潛行，待至三更，均宜勇往爭先。千古冤仇，報復在此一舉。」眾妖聞說，耀武揚威，恨不能即到萬星臺與之大戰。<br />
　　赤鯉等又設酒宴，款待群妖。群妖飲罷盛筵，派成四路，每路共計七十八名，各歸本部隊中隱伏去了。赤鯉獨領一隊，盡屬虎妖，只待三更到時，一鼓而進。<br />
　　剛到午刻，天半祥雲一縷，冉冉前來。三緘望之，不知何仙臨凡，又向何地教化。極目諦視，祥光不偏不倚，竟向萬星臺墜下。三緘見是紫霞歸化，忙率習道諸徒迎接仙師。<br />
　　紫霞真人登上講道臺，正心子、誠意子、復禮子、靈昧子、虛靈子等兩旁侍立。三緘師徒參拜已畢，俯伏臺下，紫霞呼起，侍立於側。三緘請曰：「弟子肩師大任，教導諸徒，未知近來傳道有錯誤否？冀師一一正之。」紫霞曰：「吾弟子能體師訓，傳道正大，不落旁迕，真吾之幸焉。」三緘曰：「奈諸子入道時有早遲，得道之淺深不一，弟子施教雖未大謬，如何按班就部，還望吾師指陳。」紫霞曰：「爾諸弟子之按班就部，尚有所待。吾今來此者，為爾目前之患也。」三緘曰：「所患安在？」紫霞曰：「爾等佇立，吾為爾言。」<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>