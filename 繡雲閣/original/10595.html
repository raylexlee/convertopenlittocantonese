<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>繡雲閣 - 第一四三回　拜聖人誇及仙子　排御駕送歸繡雲</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一四三回</br>　　拜聖人誇及仙子　排御駕送歸繡雲</font></h4>
			　　紫霞自領玉旨後，與同群弟子靜候仙府。府外童兒忽報凌虛、碧虛諸真人至，紫霞接入。凌虛詢曰：「爾新登仙界弟子，可曾拜及三教否？」紫霞曰：「俟入了繡雲閣，然後到各聖殿下拜之。」凌虛曰：「玉旨四處傳宣，言及送爾弟子歸閣，諸聖都要排駕。不先往拜，如何使得耶？且於送歸時見了三教聖人參拜，亦甚不安。可速命三緘領及弟子，到三教五相群仙府內拜謁一遭。」紫霞曰：「若非真人言及，幾乎忘之。」當傳三緘，言及是事。又命正心、復禮二子為前導，先從至聖殿下，次及文佛、道祖殿下。拜見後，三聖無不誇獎。即此一日，已將聖神仙佛概行拜畢，仍歸紫霞仙府。諸真見三緘師徒於普天宮殿俱已拜完，駕動彩雲，亦各歸去。<br />
　　到了次日，三教聖人以及眾相眾仙，各排執事，東西王母亦排御駕焉。上皇排下幢幡千道，寶蓋千重。仙鶴、仙象、仙獅、仙虎、仙龍為前隊；日月宮扇、豹尾旗幟、遮天寶傘為二隊；雷公、電母、各方五伯為三隊；十大元帥為四隊；上、中、下三界神王為五隊；群仙為六隊；群真為七隊；首相、亞相、內相、副相、玄天上帝，各排執事為八隊；東嶽天子、森羅天子、酆都天子、日光天子、月光天子各排執事為九隊；瑤池王母所排執事為十隊。只見旗幡到處，瑞氣騰騰，仙佛臨時，毫光閃閃。後排七十架五彩雲車，新成仙子依次而坐。雲車後仙樂齊鳴，竟送至繡雲閣中。閣中中門自開，其內仙花滿園，五色雲霞結成華閣。群聖、群佛、群賢、群真、群仙、群神將三緘師徒送入此閣。閣內宴已設齊，焦太師向諸聖、諸佛等言曰：「上皇有旨，遣吾代新成仙子設宴，以待聖神仙佛。」諸聖神仙佛於是在閣暢飲一日而歸。<br />
　　《繡雲閣》之結局如此。至混元、蛛虎、轉心、野馬於三十餘年後煉就慧劍四柄：一名正心，一名誠意，一名盡性，一名登倫，將三千六百旁門概行斬盡，仍為三緘度去，終成仙品。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>