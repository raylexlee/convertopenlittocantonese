<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>繡雲閣 - 第一二五回　傳大道功分深淺　游幻境心見高低</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一二五回</br>　　傳大道功分深淺　游幻境心見高低</font></h4>
			　　四妖曰：「無故殺吾，此冤難解。爾欲將吾等首級為投師贄見，斷然弗許。」老猿不能行動，真真無奈彼何。<br />
　　復禮子身在雲頭，視之已久，乃謂正心子曰：「老猿被妖魂所纏，難以脫身，將何以處此？」正心子曰：「不妨，吾師賜有追魂旗，展之自出惡鬼，鎖彼靈魂，押入陰山。」遂按下雲頭，指四妖而勸之曰：「爾殺老猿猿兒，理宜償命，何得在此阻伊去路耶？」四妖曰：「爾毋管閒，不干爾事。」正心子怒，將旗一展，內出四大惡鬼，手持鐵鞭鐵鏈，當將妖魂擒著，打向陰山。四妖泣曰：「吾等生前勢敗如斯，沒後亦受羅織。<br />
　　如在陰山地面久久幽禁，不能得出則罷。倘若得出，三緘野道與老猿仇恨，誓必報之。」言猶未已，惡鬼鐵鏈一提，一陣陰風，已把四妖靈魂提去。復禮子見追魂惡鬼押去四妖，乃謂老猿曰：「四妖魂魄已為惡鬼押去陰山，爾欲到萬星臺，是其時也。」老猿曰：「承得仙子救援，吾身乃脫。他日若有寸進，恩戴不忘。」言罷，拜辭而去。復禮二子於是將旗收卷，各乘彩雲，閃閃登天，歸洞復命。<br />
　　老猿攜得妖首，直投萬星臺。遙見臺中萬道霞光，清氣旋繞。老猿於此欲去怯甚，欲退難捨，不知不覺，已近臺下。當有護道童子見而詢曰：「爾屬何方妖魔？所攜何物？來見何人？」老猿揖而答曰：「喜非他，乃藏風洞之老猿。曾得道士指示，在萬星山畔收了靈宅子斬仙寶劍，又退隱長虹嶺，斬卻毒龍四妖。今特將此微功前來萬星臺，投三緘仙官為師，以學大道耳。」童兒曰：「如是，爾在臺外候著，吾去稟請，准進則進，不準則退焉。」老猿曰：「煩童子大仙善為我辭，總祈仙官收錄門下。」言已，退出臺外。童兒入稟三緘，三緘聞之，遂命傳進。<br />
　　童兒領命，出宣老猿。老猿見得傳宣，低頭合掌，直入臺內，跪於三緘座前。三緘已知來意甚誠，乃謂之曰：「爾何知吾在萬星臺耶？」老猿將靈宅子命毒龍、赤鯉、老蛟、蝦精捕捉黑猿兒，取血祭劍，並既與彼爭鬥，拜遇道士，賜以聚寶袋，指示如何收劍，如何出妖，如何投師，一切情由備悉道之。三緘曰：「吾師紫霞於前三日已遣童兒來告，命吾將爾收在門下。爾幸有緣，入此闡道場中。」老猿欣然，拜而又拜。三緘於是贈以道號曰「衛道」，命與西山道人同一蓬廬。老猿謝了師恩，退入廬內。<br />
　　三緘暗思：「弟子業已收齊，有道將成者，有道止得半者，有初進一二步者，紛紛不一，何能一旦固成大道，以赴繡雲。」正思議時，只見祥光墜下，知是仙師到此，即速領諸徒迎入臺中，拜舞以還，紫霞問及三緘諸子之道何若？三緘曰：「道分深淺，不一而足。不知何日方能俾彼人人功滿，同入繡雲仙閣焉。」紫霞曰：「自有其時，不可相強。爾諸弟子且歸蓬廬，煉習道功，今夜毋許擅出。」諸子領命散去。紫霞坐於講道臺上，將袖一拂，掩了臺之內外，暗傳三緘而囑之曰：「師自命奉道祖闡明大道，俾天下後世不墜野方外術的邪逕，才命爾投人世，代師闡之。幸爾百難千磨，不易初心。大道已成，所欠者及門諸子功有淺深，爾須淺者傳淺，以待其成，深者傳深，以催其成，不可拘一而論。然功雖有深淺，而造道之誠，又不得以深者可期，而淺者無可期也。爾宜以幻道試之，如在幻境中不易習道之心而一毫弗染者，可謂功德圓成。爾拔宅時，隨帶登於仙閣。如入幻境而初心稍變者，仍命在塵寰修煉，不可寬縱焉。」三緘聞之，謹凜受教。紫霞囑罷，從容下臺，乘著祥光，歸於洞府。<br />
　　三緘次日傳集諸徒，鵠立兩旁而謂之曰：「爾等入門有久暫，學道有深淺，不可一途而視。今傳弟子無別，特與爾等分班傳道。深者傳深，教一人可以通數人；淺者傳淺，教一步可同進一步。一免錯雜，一免躐等。爾輩以為何如？」諸弟子曰：「吾師善教，敢有不遵？」三緘曰：「如是，吾與爾等分為三班。分班後，又宜分傳道日期。如朔一傳道，則首班齊集；望五傳道，則二班齊集；晦日傳道，則三班齊集，毋許紊亂。今日權將班數議妥，明日係黃道良辰，爾等齊集臺前，靜候分班可也。」諸弟子諾，各歸廬內。<br />
　　到了次早，三緘統率徒眾，拜罷上天下地，然後徐登講道臺，男女諸徒朝參禮畢，三緘展開名冊，逐一呼曰：「首班聽點；三服、棄海、狐疑、狐惑、樂道、紫光、椒花子、蜻飛子、西山道人、統道、用道、昌道、明道、望道、取道、探道、入道、成道、體道、盡命子、盡性子、斂心道人、習道道人、金光道人，為左之首班；翠華、翠蓋、鳳春、紫花娘、金光道姑、鳳女、龍女、紫玉、榴姑、雪青子、了塵子、醋枉道姑，為右之首班。二班聽點：繡霧、知足、玉白子、石堅子、傳道、束心、轉心、慈祥、雲牙、豁達、傲性、火煉、剛克、柔克、野馬、善成、破迷道人、混元道人、道列道人、護道道人，為左之二班；從善道姑、善訣道姑、餐霞、衣雲、弄月、回念、桃英、棠英，為右之二班。三班聽點：化慈、學慈、習慈、抱慈、衛道、蛛龍、蛛虎，為左之三班；珠蓮一人，為右之三班。分派已定，自此傳道，各有時日。<br />
　　傳約一載，看看首班之道將已有成，二班已如乎昔日之首班，三班已如乎昔日之二班。紫霞知之，復乘祥光，墜於萬星臺。登臺坐定，傳及諸子，將道之底蘊，重為講說。諸弟子於上泥丸，下三關，以及尾閶黃河，各皆清細一切。紫霞曰：「孺子可教，亦屬可成。」言已而去。中惟七竅入門最後，但彼係仙子脫胎，一聞即知。三緘故著意栽成，不在諸徒之列。<br />
　　一日，三緘暗思：男女徒眾，妖部居多，不以幻境試之，安知心堅與否？師曾賜吾玉鏡一面，幻境全屬一照之內。今日閒暇，不免呼三服、棄海，照以玉鏡，看彼心性如何。」主意已定，飛登講道臺上，將鏡高懸，呼三服二人對鏡一心。二人為鏡所炫，昏倒在地。<br />
　　三服自覺由萬星臺而下，遊覽山水。恍恍惚惚，游到當日所住之鬼窟門外。心裡竊計，不知窟內又誰為首。正在門外探望，忽被野鬼見而驚曰：「爾銅頭鬼王耶？」三服曰：「然。」野鬼曰：「自鬼王遠去，吾等無依。四處尋餘，毫無鬼王蹤跡。何幸上天開眼，今復遇之。可再回窟中，為吾等之主。」三服曰：「吾已師事三緘，求道修成，不敢再為爾主。」野鬼聞說。齊跪窟前，牽著三服之衣，哭泣不已。三服心憐其苦，欲應承之，又恐墜落前功，將袖一揮，倏然而醒。靜目諦視，身在講道臺下，師猶上坐，黯黯自忖，不知為何。三緘笑謂之曰：「爾心堅矣，可歸蓬廬再造。」又說棄海自得玉鏡一照，魂離軀殼，悠悠蕩蕩，已到東海。<br />
　　只見海大無邊，波紋因風而起，極深莫測，銀濤映日皆金。棄海思曰：「吾在萬星臺學習大道，如何片刻即到東海？莫非仙道已得，途程千里，可以一蹴而至乎？然吾自隨師後，雙親之定省久疏，既來此間，當入海中，一為顧問。」計定，飛身入海。水晶屹立，恰似當年。剛到宮前，龜相見而跪迎曰：「太子何時歸來？」棄海曰：「始歸耳，因久未見乎故地。」忙忙扶起龜相，而問之曰：「吾父母近日若何？」龜相曰：「尚屬康強無恙，惟朝日所欠者太子。太子可速入見，以慰吾主公、主母之心。」棄海諾，即與龜相絕程而奔。及入龍宮，龜相稟之龍王。龍王出，見得棄海，攜手大哭，曰：「吾兒既歸，速見爾母。爾母久未見兒，思慮太多，目已瞽矣。」棄海聞此，遂同老父趨入內庭。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>