<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>花影集 - 　晚趣西園記</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>晚趣西園記</font></h4>
			　　有夕川翁者，又號海萍道人，或書安理齋人，皆彼此稱之。寓都城之西南隅。居後有小園，花卉叢雜，曰「西園。中有軒，曰「晚趣」，翁所常處也。每以種蔬取給，日以詩酒徜徉於其間，而不捨晝夜。客至則取蔬易酒，以盡情款。然翁之為人不學無術，而不知己之愚，壽逾六紀而不知己之老，囊無一錢而不知己之貧，處眾人之下而不知己之賤。豁然有雄放之言，毅然有強健之態，肆然有仗義之風，傲然有自居之樂。從皆敢笑而不敢言也。<br />
　　翁之言行雖多放誕，然其所作詩文似近清逸，故錄於左。其「晚趣西園記」曰：<br />
　　弘治辛酉七月，徒宅隅南偏為處。身處市廛，與門最近，喜易薪米便。屋後有餘地，隙繚土障，周遠數尋，與鄰為比。分界矩將折百步許，二井各際乾巽，機軸汲具備，畦隔鱗次張，有古井田氣。渠走周極，遍沃群蔬，品名殊別，蒼M際目，力烹鮮，日乾足，為飲食，佐有餘。可充易酒質，槐揖柳讓，濃雍有屏，N意鬆拱，竹扶疏導，作幢蓋形。蘚簟莎毯，疊藉巨礪，盤坦堪踞，篁徑紆環。自左右鑿坎，停繚墳土，高下相陂，甸勢可以坐眺，嘯步放聘，滌洗心目，睛陰寒燠，宜琴棋吟飲。可有亭懸扁，寫「晚趣」字，實假此寓人意。繚蘿界踐，以嚴局次。柴塌土牀，瓦爐陶斝，且樸古昔，書子卷史若干。幾屏亦小可，然渺渺漭漭，太行支嶠在睫。嘗鋪青紫錦爛，金碧絢虛，或疑似雲，與山競伯仲。應龍岡象。幻弄莫已，返景草樹，精精神神各互燭射，疑非塵人處處，或恐是異境。況有風月日夜朋比，是酒濫傾，亡稔疾詩，淫哦亡費。正物我入化，心天不外，形象何可指點？言辭何可張白？此也，予敢專樂？願與達者共。夕川生有此，故為記。<br />
　　而更有五言逐韻「西園行樂詩」二十律，曰：<br />
　　行樂西園裡，群芳競爛紅。<br />
　　老懷惟自得，春意與人同。<br />
　　酒興超塵想，詩形逼化工。<br />
　　欲求精妙趣，須在月明中。東<br />
　　行樂西園裡，春容欲返冬。<br />
　　冷香梅牖榻，殘雪石壇鬆。<br />
　　鍾韻因風咽，亭陰受月重。<br />
　　四時風致好，端為養疏慵。冬<br />
　　行樂西園裡，情高俗慮降。<br />
　　動花風有伴，舉酒月成雙。<br />
　　石榻團團竹，茅亭面面窗。<br />
　　浩歌無節奏，多是出塵腔。江<br />
　　行樂西園裡，乘陰坐小池。<br />
　　藉莎蝸上稿，近樹蟻迎卮。<br />
　　竹杪山含日，鬆根夢破時。<br />
　　小孫知我醉，牽袖學扶持。支<br />
　　行樂西園裡，登台眺夕暉。<br />
　　眼窮孤鳥沒，山遠斷霞飛。<br />
　　句拙漸黃菊，樽空憶白衣。<br />
　　乘時宜縱賞，莫遣寸陰違。微<br />
　　行樂西園裡，心閒體自舒。<br />
　　倒觴花下醉，得句壁間書。<br />
　　步月拖藜杖，當風袒褐裾。<br />
　　七旬身且健，藉此復何如。魚<br />
　　行樂西園裡，琴書足自娛。<br />
　　也宜新寓意，獨樂舊規模。<br />
　　塵遠蒼苔靜，亭虛皓月孤。<br />
　　因詩成醉癖，日每子孫扶。虞<br />
　　行樂西園裡，陶樽手自提。<br />
　　剖榴開紫貝，燒筍剝文犀。<br />
　　得句先登稿，成聯始命題。<br />
　　也宜亭子上，終日醉如泥。齊<br />
　　行樂西園裡，幽然一小齋。<br />
　　驅馳塵世遠，懶散素心諧。<br />
　　抱葉蜂巢壁，游根筍上階。<br />
　　一樽花月下，日每獨開懷。佳<br />
　　行樂西園裡，軒窗竹底開。<br />
　　燕塘風斂絮，鶴徑雨封苔。<br />
　　花落童慵掃，棋閒客未來。<br />
　　敲詩成晚坐，自舉月中杯。灰<br />
　　行樂西園裡，清幽迥出群。<br />
　　琴書供逸興，風月伴閒身。<br />
　　淡薄杯肴儉，推遷景物新。<br />
　　詩成隨醉臥，遍地草如裀。真<br />
　　行樂西園裡，乘酣坐夜分。<br />
　　晚風收過雨，新月出閒雲。<br />
　　小沼涵光景，遙岑帶夕曛。<br />
　　洞簫何處起，清調隔花聞。文<br />
　　行樂西園裡，佳時自倒樽。<br />
　　竹風清醉思，池月浴詩魂。<br />
　　流火螢穿牖，凝雲鶴傍門。<br />
　　應何更夜賞，真趣在黃昏。元<br />
　　行樂西園裡，盤游任放歡。<br />
　　鮐軀恒曳杖，鶴髮不勝冠。<br />
　　地僻吟魂爽，天空醉眼寬。<br />
　　小庭春晝永，花影壓欄杆。寒<br />
　　行樂西園裡，荊扉盡日閒。<br />
　　池分穿竹水，霞襯隔城山。<br />
　　葵藿心雖在，桑榆興已闌。<br />
　　西林盤石上，常醉月明間。刪<br />
　　行樂西園裡，何殊物外仙。<br />
　　托天全暮景，幸我保衰年。<br />
　　詩酒雖耽債，風光不費錢。<br />
　　朝昏常落魄，清分豈徒然。先<br />
　　行樂西園裡，幽齋遠市囂。<br />
　　月輝明竹露，花信漲鬆潮。<br />
　　綠酒樽常滿，紅塵夢已遙。<br />
　　往來車馬絕，日每伴漁樵。蕭<br />
　　行樂西園裡，情疏絕世交。<br />
　　鄰翁常送酒，砌筍足充肴。<br />
　　得雨花爭豔，乘風竹自敲。<br />
　　日斜回午夢，坐數燕營巢。肴<br />
　　行樂西園裡，窮蟬入夜繅。<br />
　　雨餘秋氣早，天靜月明高。<br />
　　陋室迎佳客，新詩薦濁醪。<br />
　　肆然貧賤樂，到此近雄豪。豪<br />
　　行樂西園裡，鬆亭錦錦莎。<br />
　　窺簷新月淡，話砌候蟲多。<br />
　　門掩客初去，詩成酒半酡。<br />
　　四圍天似洗，獨坐一高歌。歌<br />
　　行樂西園裡，晴餘景倍佳。<br />
　　池蓮紅倚鑒，煙竹碧籠紗。<br />
　　撲蝶貓緣濫，窺魚鶴傍槎。<br />
　　亂峰排紫翠，日隱暮天霞。麻<br />
　　行樂西園裡，茅亭日正長。<br />
　　碧池垂柳色，紅萼趁風香。<br />
　　景美詩難狀，心閒地自涼。<br />
　　衰遲逢盛世，安享老年光。陽<br />
　　行樂西園裡，荒台夕照明。<br />
　　雁歸秋漸晚，蟬歇雨初晴。<br />
　　黃葉燒茶灶，蒼苔繡石秤。<br />
　　坐來花露冷，起向月中行。庚<br />
　　行樂西園裡，桑榆七十齡。<br />
　　年來頭漸白，老去眼終青。<br />
　　課句朝還暮，貪杯醉復醒。<br />
　　靜中心眼闊，遐思入空冥。青<br />
　　行樂西園裡，高台眺夕登。<br />
　　明霞隨日落，皓月帶雲升。<br />
　　好句閒中得，危欄醉處憑。<br />
　　天邊孤鳥沒，日極暮山層。蒸<br />
　　行樂西園裡，投閒老更優。<br />
　　抱愚人共笑，愛懶孰堪儔。<br />
　　畫虎羞成狗，謀生痛學鳩。<br />
　　西園多晚趣，詩酒足悠遊。尤<br />
　　行樂西園裡，操存物理心。<br />
　　亭台成雅趣，風景動孤吟。<br />
　　宿雨含朝露，輕嵐閣晝陰。<br />
　　下簾清坐久，幽鳥隔重林。侵<br />
　　行樂西園裡，遨遊老更耽。<br />
　　屯香蓮並笑，醉暑竹群酣。<br />
　　雨過風猶北，雲開月正南。<br />
　　呼童陳榻具，詩酒興何堪。覃<br />
　　行樂西園裡，閒將往事占。<br />
　　當年雙插手，今日獨掀髯。<br />
　　故態因詩見，□□□□□。<br />
　　□□□□□，□□□□□。咸<br />
　　行樂西園裡，流光過眼□。<br />
　　疏□□□□，□□□□□。<br />
　　□□□莘畝，歸雲斂傅岩。<br />
　　光風原自妙，不用口喃喃。鹽
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>