<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鐵冠圖全傳 - 第四十八回　泄天機鐵冠圖開　日輪升妖魔星墜</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十八回</br>　　泄天機鐵冠圖開　日輪升妖魔星墜</font></h4>
			　　卻說李自成聞唐將軍說，喜曰：「若能招得吳三桂投降，汝與彼二人，皆封王爵世襲。若子若孫，同享富貴。加賞黃金萬兩，白銀五萬，以犒其軍。將軍可速往也。」是日，詹通領命，自成又復發兵三十萬，與之便宜行事。倘三桂仍不允降，奮兵挫擊之。<br />
　　唐通刻日登程，引了大兵，趕赴山海關，離吳三桂大營百里外屯紮營盤。然後單刀匹馬，後面遠遠四名勇士，暗隨至吳營。一到了，傳知軍校請進。二雄相見札畢，分賓主而坐。小軍獻茶畢，有唐通先開言曰：「久仰吳將軍重任邊疆，功績汗馬之勞，名揚四海。豈料勞而無功，盡被奸臣貪賂，敗壞國政，君後俱亡，太子被拘，至明無主可護以復仇。今天下生靈塗炭已久，正當返循環以興。且新主豁胸博度，愛重英豪，雖無堯舜之仁，亦頗有湯武之功。久己渴望將軍威名遠播，如降許封王位，在諸臣之上而無疑也。」當下吳三桂明言忍耐性情，偽作詐容曰：「前三天兩名來使，說得言語支離，使我一時忿躁了，遂至過於決裂。但去後復思，吾父現在被自成拘留下，尤恐一時之觸怒，父親性命旦夕不保，某正在悔恨莫及。今幸唐將軍駕臨，又叨賜教一番，金石良言，正使某茅塞頓開。自當改弦易轍，共建不世之功。惟我已先約會東兵，其國大兵深入內境，勢不能壓回。定須奮力一戰，殺彼將兵潰敗，不有奔北歸國，先立微功，然後卷甲趨朝，以俘獻王，豈不悅重賞。未知唐將軍意下如何？」唐通一聞此語，大喜曰：「如此妙極！我今大兵三十萬，現屯紮百里外山上，可隨吳將軍鐵橙，兩軍相攻。」吳三桂曰：「若得將軍助力，戰無不克矣。但某親往彼國，約之會兵而來，反與他構戰，似非事之所宜者。還托將軍大兵先出，敵東兵一陣。然彼必恃其軍是主兵，彼果是客兵，吾必協力助戰。有恃心必輕視易故之，待我兵卻從後夾攻之，一戰而擒滅矣！」唐通喜色揚揚，不知是計，當即告別。准約在明日出兵對敵。此日，吳三桂受其金銀，盡將犒賞了三軍，人人喜躍。<br />
　　次日，唐通領了大兵三十萬，盡出與大清兵對敵交鋒。豈知清兵十分精銳，一陣殺得賊兵紛紛倒退，被殺死許多。唐通親自督陣，見大勢倒敗，急忙揮兵退走十餘里。已跑近三桂大營，只望三桂有兵接應幫助。忽左山側一聲炮響，大隊軍兵將賊兵攔截住，大殺一陣。賊兵前後受敵，散亡殆盡了。唐通又被吳三桂大刀傷了左肩，流血不止，負痛拼命奔逃。按三十萬兵，只敗剩二三萬殘兵，急奔小路同走。一連三四天，又無粒食。唐通與二三萬敗殘兵盡受饑寒，只顧奔逃，回見自成。只有唐通既受重傷，且一路奔逃饑枵，心中忿恨吳三桂。<br />
　　一回見自成，自成不勝憤怒。次日，即點調大兵六十萬，戰將一百員，與吳三桂大戰。正在勝負未分，不意大清兵大隊排山倒海般殺上，喊聲如雷。賊兵怎能抵敵，左右精銳軍馬，登時陣腳駐紮不定，大潰倒散。自成大驚，顧不得眾將兵了。忙亂之際，拍馬先奔。賊眾四散，只恨逃走不及。死者十之七八，逃散的十餘萬，賊之副將皆已陣亡不少。<br />
　　話說李闖見大清兵屢戰屢勝，終日悶悶不樂，傳令排駕到寶藏庫裡遊玩，觀看寶物，以散愁懷。進了寶藏庫，只見兩邊桌上擺列無數奇怪狀的古玩器皿，自己一件不識。看見東角上一張九龍鑿花桌，桌上放著一個封皮鐵櫃，不知裡面藏著甚麼東西。便喚庫吏到跟前查問。庫吏道：「此是明始祖洪武皇帝傳下的。傳說內有畫圖三張，係鐵冠道人所進，不知藏著甚麼天機秘奧。」李闖聞言，就吩咐打開封皮鐵鎖，取出來一看。庫吏不敢怠慢，忙開了鎖，把鐵蓋揭開一看，果有三軸圖畫，並無別物。李闖就叫展開觀看，第一幅寫著些彩雲，托定無數天兵天將，一個個金光滿體，瑞氣騰騰，拿住十八個孩兒，你搶我奪，好似要生食一般﹔又展開第二幅來看，只見上面寫著一個大人，披髮懸樑，身穿藍衣，左腳脫赤，右腳穿紅鞋一隻﹔又展開第三幅觀看，更加奇了，上面只寫著「天下萬萬年」五個大字。李闖看罷，一些不曉，遂吩咐捲起，仍復放回櫃中，傳旨排駕回宮。且聽下回分解。<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>