<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鐵冠圖全傳 - 第五十回　定四海虎賁三千　子萬民龍飛九五</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十回</br>　　定四海虎賁三千　子萬民龍飛九五</font></h4>
			　　話說李闖走到武昌府，走得人困馬乏，傳令軍士暫在羅公山中駐紮。這羅公山在城外二十餘里，山上有玄帝廟，一連五座，正中大殿極寬廣，山下村鄉稠密，合計鄉民有四十多萬。只因近日京城失陷，萬民無主，流賊猖獗，鄉民齊心設法防禦，富者捐資財，貧者出力，多設兵器，練習武藝。<br />
　　一日，鄉民齊集廟中聯盟祭奠，是時李闖在山下紮營，心中納悶，約束軍士謹守營寨，自己單人匹馬，登山遊玩，以散愁懷。一路行來，覺花放鳥啼，盡是傷心之景。想起當初自米脂縣反監，與眾兄弟起義，逢州攻破，逢縣投降，縱遇敗亡，旋集饑民，軍威復振，不上數年，遂奪了明朝天下，改號稱尊，何等英雄！何等受用！豈期今日屢敗不振，軍士逃亡殆盡，能將並元一存。當日宋炯說我有天子之貴，又送我龍穴安葬先人。到於今大事不成，他又棄我而逃，弄得我無地容身，想做個太平乞兒都不得。術士之言，真害人不淺也！又轉念想道：「非關宋炯之言不驗，或者我相命風水原是極貴的，不合毒死父母，兼之殺戮太過，地理雖有，天理全無。所以上天不容，山墳被人挖掘，致有今日，原與宋炯無干。」<br />
　　李闖一頭想，一頭行，不覺行到玄帝廟前，遂下馬人廟觀看。看見有中元聖帝像，塑得怒目睜眉，威嚴凜凜，即拜叩於階上，稟道：「玄帝爺爺在上，我李自成出兵數載，馬上戰功雖成帝業，詎被吳三桂借助北兵，大敗至此，懇聖帝庇佑，軍威復振，平定山河，誓必再塑金身，創新廟字，以酬帝德。」稟祝一番，正欲抽身而起，霎時一陣頭昏眼花，雙腳軟屈，似有神物擊背一般。當先廟內眾鄉民見他從外而入，生得劍眉虎目，顴骨高露，頭帶雁翅金盔，身穿鎖龍金甲，手持畫戟，腰插銅鞭，狀貌怪異，蹤跡可疑。眾人正在圍看，忽見他仆倒在地，眾百姓將他拿住，牽出廟外荒地，捆綁起來。正欲審問他來歷，一時喧傳起來，聚集滿山百姓，各執兵器齊集。內有一個新遷來往的少年，從人叢中走出來一看，認得李闖，係前時逼死他母親的仇人，就對眾人說知。眾人齊聲怒罵，霎時間刀槍如雨，立刻將闖賊剁為肉醬。又望見山下有軍營屯紮，一時鼓噪，擁下山來。<br />
　　當下山腳賊眾，見李闖上山許久不回，正欲差人尋訪，不意大隊人馬殺下山來，蜂擁人營，逢人便殺。眾賊心慌，不辨哪裡人馬，又疑吳三桂大兵預伏山中，傷弓之鳥，都是膽破心慌，各尋生路，不戰而逃。鄉民窮追，追至河邊，李過等一萬餘人，見前無去路，盡投入河中而死。水面排滿屍骸，武昌的魚，人不敢食。鄉民回山設筵暢飲，以慶幸闖賊之滅。而吳三桂未之知也。當日吳三桂追李闖入陝西界內，遠探不見賊人蹤影。是時正值五月中旬，天氣暑熱，軍士走得汗如雨下，人困馬倦。吳三桂傳令擇地安營後，仍再行打聽消息。<br />
　　且說大清於五月初一日，已經定鼎於北京，安撫萬民，民心大定。先調親王大將軍，統兵征剿江南。兵到南京，南京提督馬士英，靖國公黃得功，鎮海伯鄭鴻逢及曹總兵，督師兵部尚書兼東閣大學士史可法，趙廣恩，俱已陣亡。徐州爵主王鐸、錢謙益，開城迎降。田雄。馬得功等把宏光帝夫妻綁獻軍前受質，江南一帶平伏。親王大將軍奏凱班師回朝復旨，按下不題。且說吳三桂命軍士往四處打聽李闖逃往何方下落，軍士回報，李闖在武昌羅公山被鄉民殺死，餘黨又被鄉民追至河邊截殺，餘者投水而死。三桂聞得中華有主，又聞得江南平伏，明朝已絕，即傳令拔寨班師返京，解甲上殿，朝見聖主。將剿滅李闖，一一奏聞。聖主知吳將軍請求救兵，為主復仇，勞於疆場，戰功浩大，賜封王位於雲南，乃寵齎極品，開國元勛，恩波倍厚矣。三桂將奪回之金銀，犒賞三軍。回家設祭父母，並三十餘口靈魂。及後聞李闖留下圓圓在天仙庵，即差人接進府中，一見悲喜交集。及奉聖旨往雲南開府，遂攜圓圓赴任。按下不表。<br />
　　且表張獻忠當初人南京，被黃得功總兵、劉良佐二人大破之。獻忠懼而奔，即引兵人湖廣武昌府，大肆殺戮軍民子女，不下一二百萬，屍骸填滿江上，郊野屍積如山。又人長沙，偽造官殿，分授偽官各府州縣。不一月後，被左良玉引兵大敗之，盡復全省。故獻忠駐足不定，遂直趨西蜀，引兵大破重慶府。此賊仍復大肆殺害兵民。其時又值甲申之年，與闖賊同時陷皇城之日。獻忠為此攻下成都，至巡撫龍文光等以下各官，布按府縣皆死之。獻忠又僭踞偽立大位於成都，改為西京。眾官分職，偽為御制萬言策，大索蜀中紳士至成都，盡皆殺害之，又發各縣士子來試，及至時，以兵圍之，又盡執下殺死，所計二萬二千三百多人，皆為爭名挾策而死，當時棄拋筆墨若山丘。<br />
　　獻忠之狠毒，仇視蜀中之人，先屠戮人民，復大殺儒士，後並欲盡誅戮蜀之為軍兵者。當時只有偽都督劉進忠，暗中漏言於為軍民者，有西蜀之兵，一聞知大驚，盡皆散去。迨後劉進忠不附賊而投降，下文交代。<br />
　　且說張獻忠自踞成都，改號稱尊，僭號曰「永順」。晏處一方，自謂永保無事。不一日，聞報李自成被吳三桂攻擊，一連數敗，正在徬徨，不敢帶兵復出武昌，只得點兵保守各關。原西蜀之地，亦稱險阻。北連秦隴，有鐵山劍閣之雄。東下荊襄，有瞿塘灩澦之固。南通六詔，西控吐春。是時張獻忠將都城，謹令眾將兵嚴加防守。<br />
　　卻說大清主命親王大將軍，領兵三十萬之眾，一程西下，直抵漢中。逢關取關，勢如破竹。張獻忠聞報，帶兵二十萬與他對敵，被大清兵放起紅砂大炮，打得大敗。獻忠敗走回營，折兵十萬。大清次日帶兵圍困，張獻忠與他對敵，復敗，逃回漢中去了。大清率兵來攻保寧府，圍困兩日，放炮打破城池，人城出示安民，復帶兵龍安一帶俱下。張獻忠聞報失了數關，不敢駐紮成都。帶了偽宮子女金帛，奔往順慶府而去。下令著元帥劉進忠守禦成都。卻說大清兵攻擊成都，有賊將劉進忠初時出敵，屢被殺敗後，不敢出戰，只坐困於孤城十餘天。屢次急差人往順慶府求救，達知獻忠，要請外兵救援解圍。奈獻忠懼怯大兵勢盛，逡巡不敢進發。至是劉進忠想來孤城難守，只得豎起投降旗。朝廷大兵見此，稟知主帥，故命各兵退回四五十里，以待其投降。以免傷殘多軍，驚駭百姓，實乃堂堂王者之師，非比眾賊寇專以殺戮多人為功也。正乃當興應運之君，將相帥佐任之得人者。當日，劉進忠準備投順天朝，是日一見大隊雄兵皆退，即大開西城，親自軍門請罪。然後邀請大兵進城。有主帥允請人成都，歷查冊籍，以便核收征多寡。即日出諭示安民，不許兵丁妄擾居民，違令者斬首不貸。軍令森嚴，萬民安堵。<br />
　　到次日，主帥詰察張獻忠所在，要擒拿除滅此賊，劉進忠曰：「此賊聞元戎大兵將到，前半月已帶全家口，奔屯於順慶府城金山去矣！但其部下之人，尚有十萬之眾。倘圍困之，彼所遷運糧餉豐足，且費兵力戰爭，未免兩下傷兵，一時不能擒捕。不若待小將誆之，要請其親督兵圍攻成都，待元帥大兵殺人，執捕之如縛一雉雞耳，豈不是勝於用兵乎？」元帥聞其謀，大喜曰：「劉將軍妙算有理。」<br />
　　次日，令劉將二人，留兵三萬守成都。即拔寨登程，行兵二十天，竟人順慶府境界。有劉進忠單刀匹馬，先人見獻忠，言成都失守，大清兵眾盛難敵，故臣帶一軍殺出，求請大兵殺回，方救援得成都云云。獻忠驚懼信之，及即日，進忠引了主帥，大兵四方殺進。獻忠見勢頭不好，大驚逃之不及，只得伏匿於柴薪堆草之所。大兵四處括搜得牽出，元帥令軍兵押人囚車，復出示諭安民，然後傳令大軍起程，涉水登山，非止三兩天得回京師，一連二三十日，方奏凱而歸。登朝獻俘於聖主，旨詔命碎剮獻賊，以祭先明帝，慰其昇天之靈，然後大封功臣仕官，賜爵蟒袍玉帶，所有殉難死節者，俱受追封旌表。此順治三年所有之事也。<br />
　　嗣後偃武修文，天下悅服。從此劫運己滿，泰運己開。曆數綿長，正應著鐵冠圖第三幅，「天下萬萬年」五個字，乃是明白易曉的。若第二幅，一人披髮懸樑，乃應崇禎皇自縊之象。若第一幅，彩雲托著天將，乃應殺星降世之象。十八個孩兒，即宋炯所言「十八孩兒當主神器」之意。又鐵冠道人所作的歌，所謂「東也流，西也流」，乃應流賊劫掠之事，所謂「流到天南有盡頭」，乃應宏光帝江南診滅，李賊湖廣喪命之謂。「張也敗，李也敗」，乃應張獻忠、李自成不成大業之事。所謂「敗出一個好世界」，乃應敗了流賊，才有今日風調雨順，國泰民安的好世界也。這部書名為《鐵冠圖全傳》，而即名為「鐵冠圖注解」亦妙焉。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>