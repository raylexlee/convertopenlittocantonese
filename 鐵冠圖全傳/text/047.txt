
			　　話說三桂聽了史可鑒之言，主意已定，不如親往滿洲國，叩見大清主，懇求發出大兵、猛將相助，方能滅除自成及獻忠也。查血十牌，於先帝庚午三年，自成為盜之初，已蒙大清主太宗文皇帝，遣使臣持敕書與我邦和好，息兵日久。今往乞師相助，料必允請，則大事濟矣，不難收除闖、獻兩巨狼也。

　　定了主意，即趕急往謁朝大清主，求請大兵助戰滅賊，為朝廷復仇。然大清主初時未允其請，吳將軍復力求懇。清主言：「汝明朝文臣，素無信義。今孤忠為主者，獨將軍一人耳。然功成之後，不知將軍置身何地也？」三桂曰：「臣父子世受朝廷厚恩，今為賊闖逆弒君後，為之臣者，豈可與此賊戴天？如吾主所諭，必計及成敗而後行，非臣心所願為者。臣只今日誓死於疆場，與此逆闖斷不兩立也。懇乞聖主憫我君後慘崩，求允請兵相助。倘藉聖主大兵之力，得滅賊人，先君在天之靈也深沾隆恩。」語畢，痛哭懇切。大清主見其忠義，心中亦為之感動。是日允准，發兵相助。

　　吳三桂得清主允准發兵相助，不敢久留，即日拜辭大清主，急帶兵趕回山海關，一程東下，適遇賊將劉文崇領兵數萬，奉命來探消息，出關迎敵。卻被吳將軍揮兵殺得片甲不存大敗，引殘兵遠遠逃走。吳將軍乘勢斬關而人。且屯紮三軍，相機而動慢表。

　　再言李自成雖得踞京城，只每每憂慮、猶恐勤王兵會集來攻。首慮者吳三桂、左良玉等駐兵在外屯紮，要差發兩員將官，左右分途，招安二人，說誘彼投於我，加封官爵，方得無患。一天發出偽檄文，上寫著：大順國奉夫承運皇帝詔曰：茲應運龍興，豪傑響從。且會爾明既衰，曆數當滅。至爾明將唐通、左光宣、李顯志、杜明等，早知天命，倒戈投朕。朕甚嘉焉，故厚賞獎封，托以重任。惟昧於進退者，雖有孫傳廷之智、周遇吉之勇、蔡懋德之藝，皆無所用，枉取殺身之禍耳，甚至全家誅戮。此乃不審時度勢，以至災及其身，妻子並罹慘禍。茲今天命已改，明裔潛降。汝故明武將，徒擁孤兵，烏能有濟？盍若棄昏就明，捨滅趨興，則身享令名，功垂奕世。倘仍迷而不悟，只徒後悔，噬臍靡及矣。

　　且說李自成發申偽檄文，以誘惑明之將士，望其退散者。卻言吳三桂引兵出關，真個勢如破竹。所到力攻賊營，奮勇奪城，並將自成偽檄文四路收毀。當日李自成聞報，三桂引兵東下，奪回數關。自成一心憂慮。有故明的降將唐通，特來見自成，言吾當日為官，與吳三桂勢均匹敵，互相推重，趁今大勢已歸新主，料想吳三桂獨為難成。吾若善言相勸，彼必去害就利，斷無不降我主之理。倘果執迷不降，當以大兵急擊之，除此大患，有何難哉？不須我主介懷。」也不知他說得三桂否，且聽下回分解。