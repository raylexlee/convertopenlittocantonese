
			　　話說史可法自從差了史可鑒帶書去山海關後，即上朝將此事奏知宏光帝。並奏原任米脂縣閻法，同子如玉到來，乞皇上賜他官職，命他責聖旨前去山海關，徵調吳三桂人馬進京，夾攻流賊。宏光帝聞奏大驚道：「卿所奏差了！吳三桂兵馬雖強，但現鎮山海關咽喉之地，此關乃中國門戶。況他的兵馬屢次與北國抗拒，倘他兵馬一動，北國大兵必躡其後。況且吳三桂面有反骨，貌似董卓。卿為何設此前門拒虎，後門進狼之計？又不先行奏明，擅發私書先去，極類亂臣賊子行為。所奏不准。至於閻法父子既然到來，可授他候補知縣。其子如玉著充弓手，在轅門效力。」

　　史可法被嚴旨切責，不准其奏，怒氣填胸。辭了朝堂回衙，對閻法父子說知，大家歎息一番。閻法父於料知宏光不是個中興之主，遂辭職轉回河南，攜蕊英小姐母子復回開封府原籍居住。未久，又慮禍亂未定，開封府居天下之中，正是用武之地，還要遷居為是。父子們商議已定，即舉家遷往武昌府羅公山居住，隱姓埋名。後來闖賊遭他的毒手不表。

　　卻說遼東督師主帥平西伯吳三桂，原乃明朝世襲伯爵之子，天生智勇，威震邊疆。當崇禎初即位，已領鎮山海關。後閱看轅門日報，闖賊猖獗太甚，三困河南，攻陷陝西，大加殺戮，奪關斬將，如入無人之境。其次兇暴則張獻忠，大敗朝廷兵，楊嗣昌因敗服毒死。一連陷害五王子。吳將軍正天天聞報，不勝憤怒，但恨無旨召，提兵出敵，以剿闖賊、獻賊。及至十七末年，又聞賊兵連連攻下數省，逼近京城，還不見上旨徵召。正在憤躁間，言聖上全無主見，難道由得賊人攻人京城，讓大位與之？至一天，見朝廷差吳麟征到關，急調大兵入護京城。

　　三桂得上旨，即日發徙大兵四十萬之眾，將十萬守山海關，自引三十萬，不分日夜，趕急行程。豈知於三月十七日，皇城已被賊兵攻陷。吳三桂之兵跑至二十日，到豐潤之境，皇城早已破三天矣！又聞先帝皇后皆崩。吳將軍聞報，不勝痛慘，只得扎住大營於塞外。即日傳檄文於邊關，以鼓勵眾將兵於先，然後進兵赴敵，上寫著：

　　欽命鎮守遼東全省地方等處總制平西伯吳，為國救難，興兵勤王，復仇剿賊事。竊為闖賊乃一個猾狡民氓，不畏死之輩，初糾合本上草寇饑民，驟然作叛，直至長驅犯闕，崩我帝後，禁我太子，辱戮我同僚，殘殺我將兵，淫掠我子民。忍殘慘殺，亙古無雙，有此翻天覆地大變，上無日月星辰，下無江河地脈。太祖七廟躁作荒墟，數十皇陵殘成亂土。以太祖開基，至此三百年來，恩澤已深，十七主能培植普蔭，今為之巨民者，即肝如鐵石，罔不淚流。然某雖才同腐朽，智比蛆蟲，料得蛇龍非敵，虎犬難爭，定必效難陽城之餓鬼溫太真之乞糧。嗚呼！雪父之仇，不共戴天﹔報君之恨，豈當同日！凡為臣子，誰無忠憤存心﹔既屬軍民，孰不沾思奮志？義旗一展，一以抵千。某寧粉身碎骨於沙場，斷不甘逆闖兇頑攘據。用命者倍加獎賞，退懦者嚴切梟誅。

　　當日吳三桂發出檄文，各鎮軍民，內有忠義者，一見吳將軍孤忠獨奮，一觀瞻此檄文，人人悲淚，個個咨嗟不表。

　　卻說三桂接得江南史可法命弟可鑒帶書，道立福王在江南即位，調取各鎮之兵勤王起義，不日就有聖旨到來，調取勤王起義。吳三桂看了，即命軍士往江南打聽，即來回報。

　　再說李闖聞得吳三桂兵紮豐潤縣，與眾將商議。宋獻策道：「山海關兵強將勇，不若將吳三桂父吳驤，脅其寫書與兒子，招彼投降。可命二位能將帶兵四十萬，紮兵在外，前往說他歸降。倘若不從，可分兵二路，在豐潤縣前後紮營，待他首尾不能相顧，三桂可擒矣。」李闖聽說，即命柏正善、容天成二員上將，分兵二路，在豐潤縣前後安營。先到說他投降，帶了金銀數萬，並吳驤之投降書，用好言說他投降。倘伊不從，然後分兵二路攻擊。二將領命，帶書前往，來至營前將書傳遞。三桂得接父書，拆看其書大略，書略曰：

　　明朝氣數已盡，國破君亡，國中無主。我兒即動勤王之兵，亦無濟於事。今天下疆土，闖王已得十之八九，兵精糧足，兒若以孤軍與之抗衡，不獨主客之形必敗，抑亦多寡之勢不敵，一木焉能支大廈乎？茲特修書示兒知悉，千祈深思忖度，一醒免悞，速宜歸降大順，以金孝道。倘仍執迷違抗，則忠孝兩失矣！

　　吳三桂看罷父書，默思不語。來使見他主意未決，開聲說道：「令尊太老爺已經歸順新主，新主十分優禮厚待。現今吾主專候將軍歸順，做個開國元勛。願將軍早赴金闕，以膺一命之榮，以享世祿之貴。斷不可效周、蔡二公之所為，自取滅門之禍。」吳三桂見他說得人情人理，主意猶未決，請來使安息公館，明日回話。

　　剛遇前時差去的家人，自京而回。三桂急問家中平安否？那家人答道：「家財盡被闖賊抄沒了。」三桂道：「這個無妨。」又問父親平安否？家人答道：「太老爺被賊捉獲，留在京中了，懇伯爺速發兵搭救。」三桂又問：「陳夫人平安否？」家人答道：「陳夫人被闖賊取去了。」這句話不聞猶可，吳三桂一聞此言，不覺憤火中燒，拔劍砍案，大罵闖賊：「你忒欺人太甚，我與你誓不兩立！」即寫書一封，回絕父親。其書略曰：

　　兒以父蔭待罪戎行，以為李賊猖狂，不久即可撲滅，不意我國無人，望風而靡。側聞聖王宴駕，不勝眥裂。猶意吾父奮椎一擊，誓不俱生。否則刎頸以殉國難、何乃隱忍偷生，訓以非義？既鮮孝寬禦寇之才，復愧平原罵賊之勇。父既不能為忠臣，兒安能為孝子乎？兒與父訣。賊雖置父於鼎俎旁以誘三掛，三桂不顧。

　　吳三桂打發來使，帶書回父。來使見三桂並無降意，遂將李闖金銀送上，懇將軍歸降，做個新佐命元勛，但願早日赴金闕，以膺一命之榮，子孫享世祿之貴，願將軍納之。三桂聞說大怒：「汝這逆賊，敢在本帥跟前妄言放肆，可惱，可惱！某斷無降逆賊之理。」遂將來使斬首。有部將趙忠等合諫曰：「彼乃奉命而來，豈可遷罪其使者？可將老太爺之書，交他帶往，兩得其宜。」三桂便將父書交來使帶回。

　　柏正善回營，與容天成商議：「今三桂不願投降，可分兵埋伏在豐潤之後，截其歸路，某兵在前，為犄角之勢。」二人分兵，柏正善次日出兵，來攻三桂。山海關人馬聞報，三桂帶兵二十萬，與他對敵。柏正善道：「昨日好言相勸，歸順我主，不失封王之位。倘若不從，悔之晚矣！」三桂大怒：「你這逆賊，助惡為害。本帥殺回朝中，將爾碎屍萬段。」兩軍對壘，柏正善戰了十合，不是三桂的敵手，大敗而走。三桂催山海之兵殺上。柏正善敗回營中，計點折兵數萬。即修書與容天成，約明日某與他交戰，詐敗佯輸，引他到九里山前，你可分兵兩路，在九里山谷口左右埋伏。待三桂兵過盡，號炮一響，兩谷之兵齊出，截其歸路。某一聞號炮響，把兵殺回，三面夾攻，三桂可擒矣。容天成依書行事。柏正善次日出兵，往攻山海關之兵。三桂帶了二十五萬人馬，與他對敵。柏正善詐敗佯輸，引他到九里山前而去。三桂追趕殺上。容天成見三桂兵過，放號炮一響，兩邊之兵齊出，截其歸路。柏正善聞號炮響，把兵殺回，三面圍困，不能得出。三桂奮勇殺條血路，衝出重圍，折兵十五萬，戰將數員，大敗回營中。史可鑒道：「今兵微將寡，難以對敵，不若班師回關，待宏光帝聖旨一到，會齊各路兵馬，再復起兵，方為上策。」吳三桂即傳令班師回關。柏正善、容天成得勝班師。

　　再說三桂是晚夢見王承恩引去朝見崇禎皇帝。帝親口對吳三桂說道：「朕在世做了十七年皇帝，本來無甚失德，為何竟把江山失去呢，內中有個緣故。只因北方長白山，係宇宙間旺氣所鍾。前者上帝命天女佛庫倫下降，在山下布爾湖沐浴，吞了鵲銜的朱果，孕生聖人。長白山東各姓，奉戴他為君。遵仙母命，把愛新覺羅四字為姓，日漸興旺。數傳至澤王，開疆拓土，國號滿洲。溥於慶王原皇昌王，曾孫福王，即天命皇帝的高曾祖考四代也。天命元年，即明萬曆四十四年，天命皇在位十一年，傳子天聰。王在位十八年，後改天聰十年為崇德元年，是年始改滿州國為大清國。當今大清國主，乃崇德皇第九皇子。因前高曾祖修德行仁，天運江山歸於大清。我明朝氣數已絕，故有李、張二賊之亂。如今劫運將滿，你若有忠義之心，為國報仇，須向那積功累仁的大清國借兵回來，方能廓清寰宇，以開泰運。那宏光聖旨也不來了，你不用等候了。吳三桂，你須牢牢緊記，朕去也。」吳三桂將帝衣扯住大哭，醒來原是一夢﹔」

　　次早，將這夢對史可鑒說知。忽報探聽江南軍士回報：「宏光帝責史可法不先奏聞，私自修書往山海關。況此關乃北方咽喉之地，中國門戶，倘他兵馬一動，北國大兵必躡其後，卿何為設此前門拒虎，不慮後門進狼之計？擅發私書先去，極類亂臣賊子行為，所奏不准。史可法被嚴旨加責，怒氣回衙。聖旨又不來宣召山海關之兵，又未有旨發各路之兵勤王起義。」三桂聽了，嗟歎不已。史可鑒道：「今宏光帝不來宣召，又不調各路之兵勤王，非係中興之主。目今兵微將寡，難以對敵。況先帝托夢，著往大清借兵相助，方可復仇。將軍何不親往大清國乞師，回來滅賊報仇，方為上策。」不知三桂肯與不肯，且聽下回分解。