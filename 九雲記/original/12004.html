<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>九雲記 - 第二十三回　兩公主一席合巹　雙親堂聯車入京</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十三回</br>　　兩公主一席合巹　雙親堂聯車入京</font></h4>
			　　再說楊丞相，一聽春娘之言，有如萬箭刺心，一夜不得穩睡。及至天朝，告病不朝。忽有當直的報道：「夏太監旨到門。」丞相忙起身，具朝服迎接。太監直至堂上：「奉聖旨，丞相入朝。」丞相連忙不俟駕屨，詣闕謝恩。<br />
　　天子宣召上殿，諭道：「前者御妹駙馬之選，太后娘娘堅定，天緣不可違也。卿則以已有聘幣之約，再疏陣懇。太后震怒，至有退幣非常之舉。朕每申奏，冀回懿旨，不至有傷倫之地。今聞鄭氏已死，卿無可辭之詞。太后日俟卿還朝，以行合巹之禮。卿須奉承，無違孤負。」丞相俯伏奏道：「臣前後方命之罪，實合斧鋮。聖度如天，不惟不罪，溫諭薦降。臣到今無有非禮之拘，何敢更辭。但菲薄陋質，本不合於禁臠之貴，是臣之不敢當也。」天子大悅道：「當今德望名位，高才絕學，孰有如卿者？」即命欽天監涓日奏來。<br />
　　丞相奏道：「臣長暇將父之情，前筵已達。婚姻實由父母之命，伏願許臣將歸父母之暇，然後成親。不勝感頌之至。」天子道：「卿言雖可，君命不亞於父母之命。況太后娘娘日以合巹為急，須先行六禮，然後許歸覲，不為晚呢。」丞相不敢更請私義。<br />
　　天子復諭道：「朕本有兩妹，年紀不甚差池，才貌又相彷彿。太后之旨，欲為一時下嫁於卿，以仿帝堯娥、英之事。蓋一來駙馬之選，難於再得如卿者。二則御妹友愛，自幼不願相離，誓與同事一人。太后之意，自初亦然。前以卿意之持難遴選，欲俟定議後並道也。卿又不敢辭呢。」丞相惶恐奏道：「賤臣焚頂糜骸，實不敢當。」天子道：「卿之勛業德望，有一無二。太后釐降二女之旨，實出於曠世之恩。卿何敢不承望。」丞相叩頭，不敢更對，只俯伏稱：「不敢，不敢。」天子又道：「御妹常愛恤一宮女，不欲離舍，亦有才貌，御妹下嫁之時，以媵御同時侍御，卿其知之。」欽天監已奏：「天恩日德上好之黃道吉日，只隔一旬。」於是丞相將賞齎金銀彩緞。又有大丞相魏國公一方之富貴妝奩之具，件件成雙，分頭一同納幣於兩公主。帝家釐降之華麗輝璨，自然是比別的不同。<br />
　　及至吉期，原來國朝舊例，公主下嫁，別定離宮，受幣行禮，是日，太后特令大內合巹，歸家宴客。天子不敢違旨，遂於蓬萊別殿行六禮。<br />
　　太后特召賈春雲，下旨道：「英陽雖與蘭陽一般御妹，又不可忘本，不可使其母不見盛禮。亟命鄭司徒夫人崔氏入宮。大臣命婦人侍銅圍，本是正經。你其往諭同入。」春娘承懿旨，到鄭府。崔夫人不勝感激，隨具一品章服，先下庭北望四拜後，坐了命婦所乘八人轎入宮，至殿下行八拜九叩頭，山呼萬歲畢，太后宣旨上殿。崔夫人上了殿，俯伏。<br />
　　太后諭道：「英陽雖取為寡躬之女，此時卿不可不見盛禮。命婦人參內宴，本是禮典。況英陽之六禮乎？」崔夫人叩頭奏對道：「總是恩造曠世，臣妾不知所達。」及至吉日，梨園御樂，笙簫接天，金蓮寶炬，繡幢翠蓋。<br />
　　兩公主，說不盡花叢錦隊，珠繞翠圍，雙雙立於錦墩之上。楊少游具錦袍玉葉，公侯儀仗，請兩主參拜天地、祖先，又拜太后、皇爺恩造，然後才入洞房，夫妻交拜，雙成合巹之禮。<br />
　　此日宮中，瑞靄蔥鬱，彩雲玲瓏。楊少游見公主，雙雙挑去羞巾，隱隱飛光，心中歡喜，不可盡說，遂出外陪賓。係是大內王親國戚之外，未有陪客。越王以御弟為眾親位之首。都慰李世迪、太傅張居正諸人，俱為陪席。開宴，自然是龍髓鳳肝，瓊漿玉液，宴樂暢飲，及至晚景才出。<br />
　　駙馬送了王親，還入殿內。眾宮娥見駙馬進來，擺下酒席。<br />
　　夫妻三人，一席坐了。正是：光搖五雲，影眩千門。駙馬雙目眩纈，三魂怡蕩，悅然一身，如在玉京月殿。及至撤席，宮娥稟過「夜深」，駙馬先入英陽寢所，一夜恩愛，魚水之歡，不啻如神仙境界。正是：<br />
　　多情多愛兩風流，夙夕姻緣今夕酬。<br />
　　錦帳鳳鸞連理樹，遺紅猩點耐嬌羞。<br />
　　說不盡一夜歡愛，容易天明。早起俱朝服，先為問寢於太后，次又謝恩於皇上。太后是日復賜內宴，盡日歡娛。是夜，就在蘭陽公主錦帳中，又成鸞鳳之交，備盡人間之樂。正是：<br />
　　濯罷蘭陽雲欲飄，橫擔膝上束絞綃。<br />
　　香煙一夜鸞衾下，喚醒郎君去早朝。<br />
　　一夜濃情，不覺金雞三唱，又是早朝時辰。丞相起身，重整朝衣，請安銅宮，朝賀皇上。<br />
　　第三夜，媵御秦氏當席。駙馬雖然連日兩公主，出世之姿，一時琴瑟、鐘鼓之樂，言念鄭氏，不幸夭折，飲恨九泉之下，華陰泰氏，不知落亂何地，中心戀結，只歎人事變更，初心乖舛，當此歡樂的辰，陡起缺陷的悲，如是思量，雖不露聲，斯不勝掩抑。及至夜深，秦氏秉燭陪席，燭影之下，略有些面善，一時想不起。陡然想起來，醉裡宮娥請詩的事，開口問道：「小君曾在十中書之列麼？那裡有些面善呢？」秦氏此時，回憶華陰繡樓上和詩的事，飛禍滅族，團扇續詠，聖恩罔極，今雖遂願，悲願繃中，不宜外形，只自暗傷。<br />
　　及聞丞相一言，了不得悲感交中，不覺的涕泗泛濫。丞相驚訝道：「小君有甚委屈，如此光景？」秦氏嗚咽良久，才把手帕拭乾眼淚，道：「丞相只記十中書請詩，猶不記樓上楊柳詩？丞相不置妾身於中心，久了。」丞相恍然如夢初醒，宛然是樓上玉顏，又驚又喜，忙的問道：「娘子那裡在宮掖？得有今日，詩人謂之』今夕何夕『者，政謂吾兩人也。」乃自衣襟裡取出楊柳詩，遞與道：「吾平生帶在身邊，以冀僥倖重逢。娘子想或諒之。今天遂人願，娘子略道來歷，使我聽聽罷。」秦氏不勝感激，歎丞相鄭重的意，又不覺眼圈兒紅了，淚落如豆，遂說被誣奸黨、一門屠戮、沒入宮掖，厚被蘭陽公主眷愛之由，又於懷中取出楊柳詩，以示丞相，亦為感歡兩心之同然。秦氏又以團扇續題、自犯死罪、皇爺詢察楊柳詩之事、恃有仍許騰御之事，細述一遍。丞相大為贊歡，天恩罔極，公主盛德，相與感激。不知夜更已闌，相攜入幃，舊誼新歡，倍深平常，不知東方既白，正是：<br />
　　銀漢不須烏鵲渡，良媒只合兩題詩。<br />
　　宮幃已把新妝辦，為報三星已影移。<br />
　　是夜共成鳳昔私情，真是溫存旖旎，曲盡于飛之樂，准准過了一夜。<br />
　　次日，如前朝罷，天子寵眷，又倍於成親之前，敕下封爵：<br />
　　敕封英陽公主，為丞相魏國公左夫人。<br />
　　敕封蘭陽公主，為丞相魏國公右夫人。<br />
　　敕賜秦氏彩鳳，為淑人。<br />
　　賈氏春雲，以曾侍丞相巾櫛，賜為孺人。<br />
　　封拜畢，秦淑人、賈孺人雙雙下殿，各各八拜，謝了恩命。<br />
　　是日，天子命光祿寺大設喜筵於殿前，文武百官，班序參筵，梨園御樂，鳳笙龍管，絲竹迭奏，盡日歡樂而罷。<br />
　　次日，丞相具表詣闕，呈於龍案下。表云：<br />
　　大丞相魏國公、原任中極殿大學士楊少游，齋沐頓首具奏，為乞恩事：伏以臣本草野一書生，上有父母躬供菽水，傍涉書史，粗辨魚魯，年才弱冠，猥忝鄉解。臣父戒以早年躁競，不宜赴會。臣母特以婦人慈愛之情，非直為榮途之躁進，遊學京師，以觀其志，勸臣父而冒趕。臣臨行，臣父戒之曰：「人生一世，幼學壯行，以顯父母，是古人孝養之道。而祿仕早，則躁競之風生，官職驟，則負乘之患起。汝其念之。」臣拜受父母之訓，銘在心肺，幸值聖明之世，僥倖一第，已是涯分之所未期。不自意數年之間，歷歇華顯，名位鮮赫。戒垣掌兵，尤是臣萬不近似。倭兵冒犯，國家多事，臣受命南征，仗皇威而振武，賴將佐之效力，賊丑遠遁，四境賴安。此實聖明之洪休，非臣尺寸之功。而褒功隆重，封爵濫溢，臣心愧惶，猶屬餘事。<br />
　　臣父「躁競」、「負乘」之戒，一朝相反。至若禁臠之選，尤出夢想之外。臣之屢犯方命，斧鋮莫逃。嚴命薦降，謬恩輒加。<br />
　　今已成命，此非徒臣一身之濫，實貽羞當世者，明矣。臣父母所望，不過斗筲之廩。臣所自期，只是反哺之誠。而居然身居將相之任，位極人臣之列。王事靡□，尚不能將歸父母，臣罪極矣。尤是婚姻之事，不告父母而娶，是為不孝。只為帝王家揀選，君命為重，臣心？蹴，終有不敢。六禮今已行過，優乞夭地父母，特許臣數月之暇，將父母歸京，以伸臣至情。是為聖世孝理之政，臣無任百拜冀懇之至。<br />
　　天子鑒畢，大加稱賞，賜批道：「嘉卿誠孝，特許允從。<br />
　　但卿既禁臠之親，不可遠離。況三歲征勞之餘，不可再勞風霜。<br />
　　特賜卿父母豔台之命，使所過州縣，廚傅供資，限以一月內還京。且念卿父母以世祿之家，忠烈之子，早舉孝廉，退守崗陵之志，不肯仕跡，今以戚連之臣，不可白衣入朝，特授五品之職，除鴻臚寺左少卿之職。卿其祗受。」丞相拜命，感激謝恩退出。<br />
　　話分兩頭。卻說楊繼祖，自送少游入京赴試之後，庾夫人一念不捨，日夜願望孩兒得他一資半級，榮親耀宗。一壁廂，又期望杜煉師，或者玉成婚媾之托，倘皇天眷佑，才德雙全的一個媳婦，偌大京師，豈無其人。頭一次，見得兒子高高中了狀元，擢除翰林喜報，孝廉夫妻，歡愛喜悅，自不必說。親戚、鄰舍，無不前業欣賀，忙亂了幾天。庾夫人每以不得既見兒子錦袍玉帶，只念翰林告暇歸覲。京報又以礦民作亂，翰林出兵邊境。夫人、孝廉，懷著鬼胎，晝宵憂慮。曾不多月，又聞兵不血刃，亂民自定，功成還京，賞功進秩，又納聘鄭司徒之女，花園東牀之居。又有被選駙馬，上表下獄，事端還多，有喜即喜，有憂即憂，憧憧一念，有不盡說。及又倭冠猖獗，兒子以大元帥統兵征討，三歲戰伐。咸寧僻隅，兵陣之事，邸報稀聞。<br />
　　孝廉夫妻，一心焦燥。兩口老人家，夏日冬夜，食息靡安，天長地遠，思慮百端。<br />
　　一日，孝廉與庾氏對坐，說道：「剛才道路傳言，倭兵敗戮，連次遁渡海島，大軍奏凱還京。實國家大慶，但不得其詳。<br />
　　」庾氏喜的不勝，道：「總是天子洪福。那裡得個確信？」孝廉道：「才使姪兒往探衙門裡，少焉可得回音。」乃酌酒道喜。<br />
　　忽聽門外有一般吵嚷的聲，孝廉詫異。未及問有何事，家僮忙的三步做一步，報道：「本縣太守老爺，齎奉詔旨到門。只見車馬如雲，衙役填路，好是熱熱鬧鬧的來到。璉大相公，騎頭口在後面的了。」孝廉聽來，莫知端倪。楊少璉忙的來前，滿面堆笑，拱手立告道：「姪兒向衙門裡去，未及半程，太守前奉詔旨，飛馬前來。姪兒不便在前藏身，路左讓路，又不便歷過，只從其後到家。始從後門前來，既聞叔叔拜職，除此又有詔諭，未聞做那麼官名呢？」又有府吏趨謁，告道：「知府爺奉詔旨到門，伏願老爺忙設香案，迎了詔。」孝廉忙起身，中堂設香案。孝廉重整布衣葛巾，下庭俯伏。<br />
　　知府奉了詔旨，直上中堂，南向開讀詔書。諭道：萬曆萬歲皇爺諭旨，賜孝廉楊繼祖事：卿子臣楊少游，以妙年新進，才學兼備，韜略超眾，破倭酋之猖獗，建不世之勛業。奏凱還朝，朝野欣忭。褒功進爵，國家之常典。特進大丞相，封魏國公，食邑二萬戶。及選英陽、蘭陽兩公主駙馬，合巹之禮，涓日已定。卿子上表，有父母之命，可以行禮。子職當然，君命宜重。且太后娘娘嘉悅之懷，不可久待卿入京，六禮才成。卿宜即日入京，以安駙馬孝心。且念卿雖高東岡之志，不宜使白衣而見。特授卿鴻臚寺左少卿五品之職，又授卿妻庾氏為咸寧郡夫人職牒。卿其祗受。及其朝見，無滯兩公主幣見之禮。故茲教示，想宜知悉。<br />
　　萬曆年月日<br />
　　太守宣詔畢，忙下堂來避席。繼祖拜了八拜，謝了恩命，感激洪休，又喜兒子逢此大勛，位極人臣，又被禁臠之選，六禮已行，寵遇加隆，榮宗耀鄰，還復戒慎，自不知喜，盛設宴筵，款待知府，與眾賓客，好不熱鬧。<br />
　　宴畢，知府賀道：「大人高升爵位，繼有聖旨。一月的限，不當久延。不明幾天，可戎駕起程？下職自然是準備準備了。」少卿答道：「聖恩天大，學生不敢多日遲延。只在明天束裝，大明起身了。」知府告別，自去辦理車、轎、坐船等候了。<br />
　　且說楊少卿，居家清簡，無他構戀，只將傢伙囑付老僕、媳婦們乾理，在家停當，餘皆分與宗黨鄰里；又其粗重的，盡為分賜老僕、老媼們清楚，只收拾細軟行李，同了庚夫人、姪兒楊少璉，別了親戚、鄰居，起身上程。<br />
　　此日，滿城官僚，遠近宗黨，俱在城外望湖亭上，餞別少卿，各各致意謝別。轎車行到二日，至河邊，一隻大官船，備載旌鼓、旗纛等候。少卿不喜侈大熱鬧，並令退除。只自上船，三聲炮響，開船進發。所過州縣，廚傅供奉，係是詔飭，非同小可。<br />
　　不上幾日，風順揚帆，已到京師。丞相預先等候於百里之外，迎接爺娘。少卿慰撫嘉悅，庾夫人忙的握手，喜極揮涕，道：「孩兒一送，四還星霜，那裡不使為娘的想殺起來！」丞相垂涕道：「總是孩兒不孝，致有娘娘倚閭勞心。」庾夫人復見丞相國公威儀，幕幔連天，旌旗蔽空，不勝歡悅。太常寺公吏書役們，一時迎候。丞相一路陪護。<br />
　　姑不題少卿入京謝恩。先說皇上命將作監賜丞相西園別第，權作公主宮，一應財產傢伙，命內帑件件準備。此日，丞相陪少卿一行，直抵西園新第，安排歇息。<br />
　　次日，楊繼祖進闕謝恩，舞蹈叩頭，呼萬歲。天子宣旨升殿，慰諭道：「卿子為國家樹大勛，招駙馬，封魏邑，朕甚嘉尚。卿以戚連，不可遠在，今也招還，庶慰日夕思想之懷。」乃命選部升除楊繼祖為詹事府詹事，係是三品職。詹事惶感謝恩退朝。<br />
　　此時鄭司徒、謝少傅、張太傅、李都尉、王學士諸年契，無不前來接風相賀。丞相日日設宴款待，忙亂了幾天。自不必盡說。欽天監又奏：兩公主出閣吉日，只隔兩日。<br />
　　及至是日早朝，一個太監騎著匹馬來了，楊少璉接著。太監道：「卯時用早膳，辰末兩公主娘娘辭了太后娘娘，已正參過內宴，午初出閣行禮，正是午正，只如此等候。到了時候，自然是再來稟白。」說畢，忙的上馬去了。少璉將此告稟詹事、庾夫人，準備接應。<br />
　　及到巳牌時辰，又聽外面馬跑之聲。不一刻，五六個太監喘吁吁跑來拍手兒。半日悄悄的，忽見兩個太監騎馬緩緩而來，至於街門，下了馬，將馬趕出圍訞外，便面西站立。半日，又是一對，亦是如此。少時，便來十來對宮女，方聞鼓樂隱隱之聲。又有一對對繡幡、翠蓋、金寶炬，又有銷金提爐，焚了御香。許多宮女捧著香巾、繡帕、拂塵、漱盂等物，一塊兒過完。<br />
　　後面方是八個面貌俊俏、年紀十八九的小黃門，抬著一頂金頂鵝黃繡鳳鑾轎，緩緩行來。十二對宮燈進來，將鑾轎抬入大門內，一所院落前下轎，於是入門，太監散去。英陽公主盛妝豔服，下了轎，進裡面更衣。<br />
　　後面大路上，復有騎馬太監一對一對來。又有許多宮女，隊隊雙雙過去。儀仗鼓樂陪衛，一頂繡鳳鑾轎來，一般如前轎，至院所下轎，蘭陽公主，珠繞翠圍的，出了轎，進了內，更衣。<br />
　　復後面秦淑人，坐了八人彩轎，宮女們排著進來。又有賈孺人，自司徒府坐著大轎，幾個丫鬟、媳婦們跟前隨到，倒也新鮮雅致，一同進院。<br />
　　又有兩個喜娘，披著紅，扶著兩公主，蒙著蓋頭，雙雙進內登堂。然後揭了蓋頭，喜娘停手拱立。宮娥一人，喝了禮拜公公、婆婆，獻幣。於是兩公主恭恭敬敬拜下四拜，詹事、庾夫人避席受禮。兩公主復進禮幣，起身，又拜下四拜畢，送入洞房。還有坐帳、牀榻，俱是內幣，照例不必細述。鱗次秦、賈兩人，一同行了八拜禮。<br />
　　此時詹事、庾夫人看兩個公主，一般是德容懿豔，宛然是上界神仙謫降的，有不能名言；秦淑人、賈孺人，坐定麗落之容，明敏秀慧之態，無一處不愛敬，不勝歡慶嘉悅。<br />
　　此日，太后娘娘盛賜內宴，梨園御樂。天子復命群臣陪席燕宴，頒賜簪花一枝。真是歌筵舞席，花團錦簇，盡日宴樂而罷。兩公主、秦淑人還入宮中，賈孺人亦還鄭府，復以英陽之命入宮。<br />
　　天子以西園舊第狹窄，多不光麗，更命將作監別建新第。<br />
　　未知如何起第？且看下回分解。 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>