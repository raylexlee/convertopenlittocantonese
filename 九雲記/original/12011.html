<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>九雲記 - 第三十回　杜蘅院丞相夢八仙　凝暉閣英陽誕雙男</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　杜蘅院丞相夢八仙　凝暉閣英陽誕雙男</font></h4>
			　　再說魏公與鄭太常諸人，盡日賞玩於樂遊園，以至日色西沉，席散各歸。沈、白兩姬又隨後還府。<br />
　　此時少卿適在內堂，魏公先請兩堂午安畢，俱白沈裊煙、白凌波於南征時邂逅之事，今日同車來歸之由，一一備告。少卿道：「也是有功之人，又已衽席之薦，今無容他說，只可一同收蓄罷。」丞相即命二姬拜於地下見謁。兩姬方才拜見，庾夫人道：「既是蟾、鴻同列，白娘況又龍王之女，何可在庭下拜禮？」少卿道：「夫人之教很是。」即令上堂禮見。兩人惶惑上堂，雙雙插燭也似拜了八拜，又向兩公主八拜。蘭陽道：「只可常禮罷。」二姬感激不盡，拜了四拜。兩公主舉袖，答以半禮。<br />
　　又向秦、賈兩人相拜敘禮。將向桂、狄兩娘欲拜，蟾月忙就把手道：「等是同列，何用拜為？」仍與接風，慰勞風霜遠程之勞。庾夫人隨命賜坐，看他一般是花月之貌，珠玉之姿。裊煙飄逸秀爽，一切洗盡閨閣脂粉之氣。凌波窈窕豐麗，宛然是宮中綺紈之像。兩公主不勝奇喜，秦、賈諸人俱為愛敬，又是愛慕。丞相定以沁芳亭為沈裊煙所居，蓼花漵為白凌波所居。一室和和樂樂，有時設膳同桌，有時相尋話情。<br />
　　烏兔迅速，居然已到臘月，離年日近。兩公主同秦、賈諸人，治辦年事祭酒。丞相著人打掃，收拾供器，開了宗祀，又打掃上屋，以備懸供。此時駙馬宮中，內外上下，皆為忙忙碌碌。又打點送獻太太這邊的針線禮物。又捧了一茶盤押歲錁子，裡頭成色不少，也有梅花式的，也有海棠式的，也有筆錠如意的，也有七寶聯春的。庾夫人歡喜，收拾過了。<br />
　　又於門上告道：「光祿寺領了禮賜關書到來。」丞相起身，出外迎接。光祿寺官員跟前拜上禮，丞相答禮。光祿寺官呈上一個黃布口袋，上有封條，就是「皇恩禮賜」四個大字。那一邊，又有禮部祠祭司的印記，一行小字，道是：「魏國公、駙馬都尉、丞相楊少游，恩賜永遠春祭賞，共二分，淨折銀若干兩，某年月日。」丞相換了靴帽，恭敬領受。<br />
　　是年除日，又是臘日，復欽賜單子一件。忙展開雙手看時，上面寫著：「大鹿十隻，獐子二十隻，狍子二十隻，暹豬二十個，湯豬二十個，野豬二十個，家臘獵二十個，青羊十個，家湯羊二十個，家風羊二十個，鱘蝗魚一百個，各色雜魚一百斤，活雞、鵝、鴨各一百隻，風雞、鴨一百隻，野雞一百對，熊掌二十對，鹿筋二十斤，海參三十斤，鹿舌二十條。牛舌三十條，榛、鬆、桃、杏瓤各二口袋，大對蝦五十對，乾蝦一百斤，銀霜炭上等選用一千斤，柴炭三千斤，御田胭脂米二擔，碧糯五十斛，下用常米五百擔，各色乾菜二十擔。外有頑意兒：活鹿兩對，白兔兩對，黑兔兩對，活錦雞兩對，西洋鴨兩對。」丞相命主管伙計們一一收過了。<br />
　　原來皇子、公主宮中，有年例內賜，臘日、離年，俱有定例。今年臘日同除夕，又是英陽、蘭陽兩公主同賜、比常倍數的。<br />
　　又有兩個太監，馳馬到了大門外下馬，進內呈上諸宮娥孝敬兩公主金安新春、大喜大福、榮貴平安、加官進祿、萬事如意帖子；又有秦淑人、賈孺人，俱有金安帖子，百福千喜、子孫榮祿，各各分呈。兩公主，秦、賈二人，各自領受，多多賞賜太監還了。<br />
　　如此，過了離年又迎春。元日以後，天天會年伯、親戚，吃過年酒，看戲，熱熱鬧鬧，忙亂了幾日，不必細述。<br />
　　荏苒已到仲春，園內萬花爭發，柳色如織。魏公獨坐於梨花亭，鄭太常、韓翰林俱來。魏公欣然起迎，道：「兩兄來得正好。」茶罷，鼎坐，談到佳境，楊祭酒又來，魏公起身道：「哥哥，那裡得閒工夫臨過麼？」祭酒道：「今天適才告暇賞春來了。」魏公大喜，命進杯盤。自然是蘭陵美酒，山珍海味。<br />
　　遂與開懷暢飲，劇談興濃。正是：酒逢知己千杯少，話不投機半句多。<br />
　　直到花日西沉方散。<br />
　　魏公此時酒醺頗惱，隨至杜蘅院，與英陽同坐，依靠背被困。忽然自外報道：「飲中八仙諸老爺臨過。」魏公驚喜，整衣出迎。但見八個仙人，俱是一般的仙風鶴骨，威儀儼然。相迎坐定，各各施禮。魏公定晴看時，也有錦袍玉帶的，也有袞冕牙笏、似王者威儀的，也有皂衣雲履的，也有葛巾野服、氣宇飄爽的。<br />
　　個中一人開言道：「咱們是唐朝天寶時人。這皂衣雲履、為首坐的，便是賀學士，自號四明狂客，以集賢學士乞歸田裡為道士，詔賜鏡湖一曲。這東坐袞冕的，便是汝陽王，單諱　，常醉於上前，不能下殿，皇爺遣人扶出之焉。這西邊玉帶的，便是左丞相李公，為李林甫所惡，詠詩自歎云：『避賢初罷相，樂聖且銜杯』。這錦袍南向的，便是翰林學士李謫仙，一斗詩百篇，高力士以脫靴為恥，潛於楊妃，遂浮游四方，詩酒寓情焉。這葛巾東面的三人：一是蘇戶部之子，名晉，年數歲，知為文，作八卦編，王紹宗稱以後來之王粲，學浮屠，嘗與胡僧慧澄繡彌勒佛；一是世號張顛尉，字伯高，善草書，揮毫落紙如雲煙；一是焦公，名遂，口吃，對客不出一言，醉後應答如流，高談雄辯驚四筵。在下便是姓崔，雙名宗之，嘗以侍御史謫金陵，與李謫仙詩灑唱和，杜子美為詩嘲之『舉觴白眼望青天』者，即是我了。咱們聞知丞相詩酒自娛，有出世之姿，特來相訪，謀與一醉。丞相肯許麼？」丞相大喜，欠身答道：「謹當惟命。」即令進酒。登時酒海殽山，水陸咸備。八仙大喜，輪流把杯。汝陽之三斗始朝天，焦公之五斗方桌然，正是為今道也。八仙各說心曲。崔御史復道：「丞相建不世之勛，為國盡忠，懷愛日之誠，為親盡孝，福祿無量。今咱們欲托身高門而來，公其識之。」丞相感激不盡，欲起拜謝。跌足而覺，便是南柯一夢。<br />
　　丞相不勝詫異。適才賈孺人入來，丞相起坐，時日已昏黑，屋裡已掌燈起來，丞相對英陽說起夢事，八仙托身而來，未知此夢應在何處？春娘喜的笑容可掬，道：「正是娘娘有喜兆。」英陽道：「何須獨謂我呢？丞相有八個麟兒之兆。」丞相道：「何可望之，總是喜征，且看來後罷。」仍為就寢。<br />
　　朝起入朝，朝退歸家，先省少卿夜安，來侍庾夫人於群芳院。時兩公主與六娘子俱侍太太膝下，丞相遂以昨日夢事告於太太。庾夫人道「多是吉兆，如得八個兒孫，八仙之後身，吾家之慶，惟願如八仙之言。」蘭陽諸人，無不歡喜，俱望有喜事。因說些家常閒話，各自散歸。<br />
　　自此，英陽公主首先懷孕。又過月餘，賈孺人、秦淑人、桂蟾月次第有娠。又覺又到了至月一日，英陽娘娘有些腹中不便。楊氏家法，解娩別有產室。杜蘅院之產室是凝輝閣。英陽移居凝渾閣，未及坐草，已誕下一個男兒。<br />
　　先是庾夫人已經尋收生穩婆及幾個奶娘。太后娘娘別的擇求於宮娥親戚中年紀壯少、頭產好奶的娘兒數人，預送等候。<br />
　　嬰兒才下地，隱婆雙手奉來，安臥絨上。英陽氣喘肚疼，穩婆方悶胎衣不下，氣不舒，服從草上。忽然又出嬰兒聲，又誕下一男。穩婆知是一胞雙男，安安穩穩的奉出分胎，安措襁褓上，告於太太、丞相雙男之由。此時，瘐夫人、丞相、蘭陽諸娘俱在窗外審候，俱為大喜。兩個乳娘一時分領收育。<br />
　　又安安到了三朝，鄭司徒、鄭太常、謝吏部、李都尉、楊祭酒諸公，一時來會，紛紛賀喜，大開喜筵。少卿不勝歡喜，命家人使奶娘抱出新生兩兒來，諸公喜愛看玩，方口大耳，一樣的俊俏岐嶷，各各贊喜不已。<br />
　　楊少卿請鄭司徒命名。鄭太常對丞相道：「我聞丞相有異夢於懷孕時，何不以是命名？」司徒道：「有甚異兆？老夫願聞焉。」丞相遂將飲中八仙齊來飲酒，自言托身夢事，一一告說。<br />
　　鄭司徒一面歡欣，一面詫異道：「真真是吉兆。亟相必有八個兒子。宜以八仙名命名罷。」丞相道：「亦有是思。《八仙歌》中，賀知章為首，李　又其次。今既得二子，一以章兒命名，因用其字為季真；一以　兒命名，字以汝陽。則何如？」司徒諸公俱為稱善。<br />
　　司徒復次第抱來兩兒在膝上，道：「好一對寧馨兒！」歡喜的很，看了半日，遞與乳媼，以黃金二錠為新兒見面之禮，分與奶娘。席上諸公俱有賞賜。奶娘接兒，抱在懷裡還內。此時，太后娘娘賞賜緞絹三十端，為孩兒襁褓之資。諸公飲到日斜方散。<br />
　　居然瞬目之間，又到了新年，春序過半，清明佳節。秦淑人、賈孺人、桂娘子各避產室，次第解娩，俱是得男。秦淑人先一日產下，賈、桂兩娘便是一日後先娩下。丞相深喜，賜名適兒，字樂聖；一賜名宗兒，字望天；一賜名蘇兒，字子晉。<br />
　　蓋以八仙中蘇晉與汝陽王　避同音，以其姓為名，以名錫字。<br />
　　各就乳娘收育。<br />
　　太后娘娘還欠蘭陽懷孕之尚遲。光陰倏忽，容易又到夏秋之交。蘭陽公主忽然身體乏懶，飲食厭酸。英陽知蘭陽喜兆，尤覺歡欣。一月之間，狄娘又有娠，各自保護。及至滿月，蘭陽先誕一個玉貌麟兒，狄娘後二日娩得一女。太后娘娘自蘭陽懷孕之後，日日使宮娥燒香禮佛，極盡祈福之方，另擇奶娘等候多時，今得麟兒，不勝大喜。蘭陽安安到了三朝，太后娘娘、萬歲皇爺各為欽賜奶娘金銀綵帛，非同小可。<br />
　　丞相發貼，邀請諸姻親、宗族，大開宴筵於綴錦樓，便是少卿所居。天子命朝臣老成人陪筵。此時，鄭鄤、虞喜南、王世爵、李世迪、狄弼琦、葉向高、張居正、楊璉諸年伯承旨來會。楊少璉又於含芳亭迎鄭雲鎬、韓浩吉、趙應度諸僚，一時娛樂。真是滿堂珠履，一天需〔霞〕云。丞相念起征倭時戰伐同勞之事，復特請李尚好、廖鋼、萬世業、孟國輝諸武班參座。<br />
　　各各獻茶畢，駙馬都尉李世迪命招乳娘，抱來新生兒出外。<br />
　　鄭司徒又使章兒、　兒出來。謝吏部諸人向少卿賀福祿無量，少卿一頭謙讓，一頭高興，隨命家人走入裡面，六男一女一同抱來。此時，章兒、　兒業已三歲，也能解言，能走；適兒等三人又是過初度有月。也有呼爺娘的，也有解腳步的，個個馨香，人人珠玉，一座耀目。鄭司徒諸公輪流抱在膝上，撫頂挽手，疼愛喝采。<br />
　　丞相向李都尉說：「新兒名白兒，字詩仙。」眾賓稱善道：「尚餘張旭、焦遂兩仙了」丞相微笑，又賜女兒名繡蕙。李都尉賜賞白兒奶娘緞綾三端，白銀二錠。鄭司徒又賞諸奶娘白金各一錠。眾賓客無不將綵帛厚賞，以助歡樂。又各說怕風戒冷，俱令還內。章兒二人，尚在鄭司徒座下，索果子爭吃。司徒奇喜，手揀柔軟的拍瓢桃、杏仁給喂，抱還。大家擺進大宴暢飲，到夕方散。丞相下階，至二門前送了。<br />
　　次日，天子別命夏太監，特賜黃金百鎰，彩緞三十度，有旨道：「魏國公六子，俱是玉琢金雕，係是皇家戚聯，不徒魏公家之洪福，實國之禎祥。朕甚嘉悅。」少卿下庭九拜，叫頭謝恩。丞相朝見，頌禱聖恩，退還，遂將恩賜金帛分與親戚，一為皇爺恩頒，二來為孩兒惜福。諸族莫不歡喜感歎。此是慢話，按下不題。<br />
　　且說光陰如梭，又過了兩度寒暑。英陽公主、賈孺人、桂蟾月、秦淑人、狄驚鴻各產一女。先是英陽一夜夢見一位仙娥，繡袂瓢搖，環佩鏘鏘，自天而下，手持繡錦六片贈與道：「王母娘娘所遺，貴主隨意取之。」英陽接來看時，便是細繡芝蘭諸草，文采燦爛，間架精密，十分可愛。英陽喜愛，自取繡蘭一片，欲為分與諸娘。蘭陽在傍道：「妹妹不用這繡，為諸娘自分罷。」白、沈兩娘又不願取，惟狄娘獨取二繡，翻然起攪，心甚詫異，也說夢事於丞相。丞相笑道：「多是弄瓦之兆。第看不敢者，與取二者，牢記著。以俟來後如何驗也不驗也罷。」至是，英陽及諸娘子一時誕下女孩兒，好似英陽夢繡光景一般。丞相尤為詫異，遂以繡字定名：英陽誕兒以驗，英陽自取繡蘭；賈孺人生女，名為繡芸；桂娘生女，名為繡芝；秦淑人產女，名繡蘅；狄娘產女，名繡蓮。自然各各奶娘領收抱育。<br />
　　此後秦淑人、沈裊煙又各生一子。命名旭兒，字伯高，沈氏所誕也。名遂兒，字卓然，秦氏所誕也。總是八男六女。於是丞相八仙之夢，英陽六繡之兆，一毫不爽。各說往事，尤感神明之先示。<br />
　　話休絮煩。且說魏國公五日一朝之外，日與鄭太常，韓、趙兩翰林，同楊祭酒飲酒談情，賦事探景，或至夜深方散。客散，則陪話少卿夫妻，日三承安。又與兩公主隨意往紫菱州、夢友館諸娘之所，有時登樓賞花，臨池弄魚，極盡安閒之樂。<br />
　　此時，章兒、　兒年為六歲，俱能做對弄筆，念念詩詞，往往有夙儒不及之句語，不但才情敏捷，立意清新。適兒等三人為五歲，俱通《孝經》章句，一讀便會，毫不費力。女兒六人俱是品貌秀麗，明敏異常，比花穩重，比月聰慧。旭兒二個也能解笑解言，起立學步，走來走去。又是繡蘭諸女兒，嬌嬌嬈嬈，頑耍弄玩。兩公主、六娘子各自追隨花朝月夕，或猜謎行令，或呼盧擲戲，一室和和融融。<br />
　　一日，諸娘侍庾夫人用過早饌，各自散坐。吃茶畢，英陽起身，先還杜蘅院，桂蟾月隨後同來。英陽顧謂：「桂娘來得有趣，我正欲起一個法兒，好行一令。」說話之間，已至門首。常侍的老媽婉如迎道：「剛才娘娘去群芳院後，司徒府送來怎麼一小小包裹，奴婢不敢擅自受回。等了這半天，尚在二門外了。」英陽道：「有甚包裹？且看取來。」未知所來何物？且看下回分解。 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>