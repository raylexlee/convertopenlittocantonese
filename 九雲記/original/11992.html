<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>九雲記 - 第十一回　金鑾直廬學士吹簫　蓬萊別殿宮娥請詩</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一回</br>　　金鑾直廬學士吹簫　蓬萊別殿宮娥請詩</font></h4>
			　　且說燭影之下，御史看了美人好是面善，一時只想不起來，看他秀麗之色，與狄生一而二也，問道：「娘子與狄生伯鸞，為甚麼親戚麼？」美人笑而不答。蟾月掌不住大笑道：「此是狄驚鴻。妾前已曾許月下之姥於大老爺，老爺倘或忘之。」御史道：「然則娘子與伯鸞為兄妹麼？」驚鴻斂衽笑道：「妾是狄伯鸞。妾本河北人，與桂娘為中表姊妹。自幼同室，情同一身。常以同事一人，祝天共誓。桂娘得侍相公之後，千里寄信。妾竊想：單身女兒，莫能致身於千里之外。自為男裝，躡大人車塵之後，唐突候謁於旅館。蒙相公之錯愛，中心感激，天高地厚。初見欺瞞之罪，自所甘受。」御史大笑道：「我尚大夢中呢。」乃與促膝相語。<br />
　　驚鴻復站起身，坐下，復道：「妾之衷曲，不敢不達。妾本良家女，僻居天涯，無以睹大人君子，以托終身之事。自屬於青樓，公子王孫日與相接，錦衣玉食，口飫身厭，終非遂願。桂娘親愛之心，千里相照。今遂生平之願，倘蒙大德君子，不以鄙卑而棄之，許以一枝之棲，使妾身居於箕帚末，得與桂娘同居不離，至願畢矣。大爺深察。」御史大喜道：「我與伯鸞，許以知己。況娘子便是伯鸞者乎！」於是三人環坐進酒談情，宛如芝蘭交秀。<br />
　　乃至更深，御史憑著酒興，心怡神蕩，欲與狄娘親愛昵狎。<br />
　　驚鴻整襟卻坐，肅然告道：「妾身既自追躡於館舍，今又自薦於中夜，抱綢薦枕，即是分內。妾年今十五，娼樓托身已三年，尚又一點猩紅為賤軀自守之證。今雖托身於君子，不能相隨而侍中櫛。只與桂娘退居巖穴觀院之間，以侍君子之不棄。遲速又難預料，嫌疑之際，聖人尚所慎之，況如賤妾者乎？伏願大人諒恕至情，憐恤衷曲，以開後日再侍別嫌之路罷。」說畢，復有卓然不可犯之像。<br />
　　御史聽了，一如桂娘之明決，尤為歎服，只為熟視蟾月。<br />
　　蟾月微笑不言，御史無奈，笑道：「真與桂娘不謀同心。但狄娘與我，食則同桌，寢則同榻，凡幾日了，尚獨今夜欲舍我何之？」驚鴻道：「豈取他之，只與桂娘同侍榻下。」御史不勝親愛，重新對酌，各自安寢。<br />
　　次日，天未明亮，桂、狄兩娘，先自起身，整了衣襟。驚鴻告道：「妾之情曲，大爺業已察諒。天若大亮，府尹、縣官，自當候謁。車騎將啟，耳目煩鬧，恐多妨礙。妾與桂娘先自告退，後日自有進身之日。惟願大大，霜天霧地，千萬自重，是妾等之望。」御史道：「兩娘亦各自愛，吾亦有相邀之日矣。」於是兩娘各變衣巾，飄然出門。<br />
　　御史不勝怊悵，依依望遠，只自起身盥洗畢，滿城文武齊來參候，御史一一接應，自不必細述。過了朝膳，三聲炮響，幔帷啟程。說不盡旌旗飄揚，蓕戟森羅，一種鬧鬧咽咽。行至幾日，還到京城。<br />
　　御史使廖將軍紮駐軍馬於城外，即詣金闕，後命謝恩，山呼萬歲。龍顏大喜，即命上殿進前，親賜御酒三杯。慰過畢，下旨道：「卿以青年翰院之臣，千里奉旨，不有兵刃，得使亂民底定，凶丑退伏。實國家之幸，萬世之功。朕甚嘉乃。」御史伏地道：「臣蒙皇上滿福，幸不僨事，臣何功有之？」皇爺慰諭，升拜御史為文華殿大學士，仍帶翰林之職，賜黃金三千兩，彩緞五十區，拜瘳鋼為兵部兵馬使，賜白金千兩，彩緞三十匹。又命禁衣衛殺牛宰羊，犒賞三千軍馬。<br />
　　分賜畢，學士復下階謝恩。退朝，直到鄭府，先拜司徒及崔夫人，請了別後之安。司徒大悅，握手相慰道：「賢婿真文武全才，國家柱石，豈徒老夫私心之喜。」學士答道：「總是皇命攸暨，學士何有？今蒙皇爺誤恩，加秩寵賜，不勝漸悚。」崔夫人喜極含淚，眼圈飛紅，道：「賢婿渺然一身，遠赴虎狼之穴，老心如碎。曾未三朝，奏豈而還。寵遇加倍，賞賁隆重。一門榮耀，老懷益復欣悅，不知為喻。」學士躬身對道：「自別膝下之後，玉體天和，福星所照，遐祝無比了。」崔夫人已預備下豐膳美齋，一時擺上，酌酒接風。<br />
　　此時鄭雲鎬已來，一同歡喜。酒過三巡，食供兩套。當直的報道：「謝少傅、葉學士、王學士、狄尚書暖轎俱已到門外了。」學士忙起身出外，下階迎上堂來。各各慰安，莫不贊歎隆功大業，學士只為辭謝。繼又文武諸員次第來訪，自然是熱熱鬧鬧，忙亂幾天，不必細述。<br />
　　自後皇爺寵遇日隆，召接頻繁。一日，學士就直金鑾殿，皇父引接賜座，討論古今帝王治亂，君臣際遇。<br />
　　皇爺問道：「帝王治規，當以何時為盛？可法者在何時？」學士對道：「三代吁腐之治，尚矣難效。成康之治，又不敢論。漢之文、宣，雖雲少康，政尚文法，用律太過，非可效則。唐之貞觀，實多可法。太宗嘗謂群臣曰：『朕見人之善，若己有之。人難兼備，朕嘗取其所長，去其所短。賢者敬之，不肖者憐之。』此固盛德之可法。以房、杜為相，直臣如魏徵，而外雖苦之，內實優容，從諫如流。重以文學之士虞世南、褚遂良等佐之。文明之治，最稱貞觀。俱是後世帝王之可法也。」龍顏大悅道：「卿言良是。」又問道：「文章詩詞之最優，帝王何如，其他熟最麼？」學士對道：「漢、魏帝王之詩，如漢高祖《大風歌》，魏太祖『月明星稀』之句，範圍弘大。晉朝之謝靈運、陶淵明，最其表著。唐之李太白、杜子美，得詩家之正宗。至於國朝，如李攀龍、李夢陽諸人，能得盛唐口氣者也。」天子稱善，又問道：「君臣際遇，當以何時為稱？」學士復對道：「治世賢臣，無不得君。如昭烈帝時，諸葛亮魚水之契；宋太祖時，趙普雪夜之訪。君臣知心，莫如此二代也」皇爺喜道：「朕於此有得兼二者。卿之文章，可以上下於李、杜。寡人際遇，又不讓魚水。豈非可喜乎？」學士俯伏謙讓不敢。皇爺命賜酒膳。<br />
　　及至夜深，退出直廬。時銅漏催滴，月色明亮。學士著酒醺，凴欄遐想，豪興自適。忽聞一聲洞簫，引風入耳，音韻清絕，回超塵俗。<br />
　　學士不勝詫異，又復歡喜，更令進酒，連到數觥。遂將匣中玉簫吹來，其聲直干雲霄，星漢傾瀉，彩雲四起。忽見青鶴一隻，飛來庭中，舞翮翩躚。院吏皂隸，莫不神異叫奇，以為王子晉現生，齊聲喝采。<br />
　　你道先時簫聲自何而來？原來世宗皇帝張皇后誕下一位公主，下適駙馬都尉李世迪。公主素有夙德，一日夢見神女，曾一顆明珠。公主受而吞下，乃生一女，真是生得胭脂染成，玉粉炷來。三歲，公主棄世。穆宗李皇后極為悲憐，取以入宮，養育為女，賜爵號蘭陽公主，實為御妹。公主及長，德儀夙就，又言談爽明，心機深細。又是文墨音樂，針黹刺繡，無有不精通。太后鐘愛，如同掌上明珠。<br />
　　時上林苑太液也中得一古玉簫，外雕龍紋，極其精妙。天子出給樂府，令樂工吹來，絕不出聲，屬他無用。一日，蘭陽夢一神女，自天上翩翩下來，命指玉簫，自吹一曲，教蘭陽九成之曲，節奏神妙。公主覺來，大為他異，取玉簫吹一吹，其聲清絕，直干雲霄，太后、皇爺大為奇異，乃改名公主為簫和。<br />
　　公主每月明之夜，凴欄吹簫起來，睡鵲、乳燕一時飛下庭前，群鶴起舞翩翩，宮商自葉。太后喜的不勝，嘗對皇爺道：「古之秦穆公女弄玉，善吹玉簫。今蘭陽妙調，禽鳥飛舞，多勝弄玉幾倍。必有如簫史，然後方可下嫁」是夜公主見月色如晝，便上蓬萊殿東樓上，吹來韶簫一曲，庭鶴又來對舞，到極調叫。俄而一曲簫聲，又自金鑾殿和風飛來，暗合於公主之簫，庭中一雙青鶴忽然飛向翰林院而去。宮娥無不異之。<br />
　　後日太后異而廣詢，知前夜吹簫，便是大學士楊少游，夜深醉醺，乘興吹來，苑鶴一雙，飛去舞下，大為奇異。一日，言於皇爺道：「蘭陽年方及笄，駙馬之揀尚遲者，蓋緣人物風彩，文章才藝，必與蘭陽上下，然後可配蘭陽。」遂將昨夜楊學士吹簫翰苑，蓬萊殿青鶴飛去的事，一一說道：「楊學士年紀才貌，能與蘭陽彷彿，則揀定駙馬，實合予意。但予不親眼看見，以是躊躇了。」皇爺告道：「這甚不難。他日召見楊少游於別殿，娘娘備一畫簾見之，可察其虛實呢。」太后大喜。<br />
　　一日，天子設宴於蓬萊殿，使小黃門召楊少游。少游適與翰林僚員韓浩吉、趙應度諸翰林，飲酒賦詩，大醉，偃臥不省，召命有旨，韓、趙諸人大驚，即地便歸直所。學士特地偃臥，大嚷道：「昔李太白在翰林之職，醉臥酒家，詩有曰『長安市上酒家眠，天子呼來不上殿』獨我不如李青蓮乎！」堅臥不起。<br />
　　黃門官無奈，以此告於天子。天子大笑道：「楊少游文章風彩，真不讓李青蓮。」乃命宮娥數人，往翰林院扶起學士入朝。<br />
　　於是黃門官同那宮娥三數人，再到翰林院，扶起學士，道：「萬歲爺依唐朝李學士古例，詔使太監同宮娥扶將學士爺，至御座前賦詩。望學士人朝承命罷。」學士呵呵大笑道：「最好，正合我意。」使宮娥扶起來，就著朝衣，左捋右護，蹣跚至殿前。<br />
　　此時，學士引著些風吹拂面，酒已半醒來，便揚起精神，整整衣襟，伏龍案前。天子笑下旨道：「卿飲幾斗酒？」學士俯伏仰對道：「臣量狹飲過，以致召命之久遲。臣罪萬死。」天子笑道：「不妨。聞卿自擬於天寶時李太白『天子呼來不上殿』，何罪之有？」學士惶恐，奏道：「臣雖不飲不詩，李太白清平詞，臣實不讓也。」天子大喜。即命小黃門，仿高力士脫靴、楊太真奉硯古事，召女中書十人來。不消半刻，女中書十人，打粉施指，分花拂柳的來侍龍榻前。<br />
　　原來女中書，天子遵唐朝古事，選了宮女之中有文墨、嫻詩詞、容貌美麗者十人，號「女中書」。一來掌御用宮中翰墨之任，二則為蘭陽伴侍，輪次吟詠詩章等事。被選的莫不以為榮。<br />
　　天子命女中書道：「今你們也依楊太真古事，奉硯請詩於學士，以為一時之勝事。」於是女中書各以手裡所持的羅巾，或團扇、摺諲一時並進，堆在學士面前。<br />
　　學士醉眼迷離，鬢髮參撒，詩興勃勃，遂抽彤管，不究思索，次第揮灑。刻下，但見雲霧爭起，龍蛇互騰，花影未移，箋帛已罄。龍顏大悅，命女中書次第取覽，一一稱賞，即賜御酒豐肴，使十中書輪流酬酢。學士不覺大醉，玉山自頹。<br />
　　天子大笑道：「詩云，『投我以木瓜，報之以瓊據。』詩不可無報，況學士之詩可敝千金者乎？你們各以瓊琚酬酢。」於是十中書各將隨身的玉佩金鈿、荷包珠環之類，爭置學士之前，頃刻堆積。<br />
　　天子大喜，又命小黃門，俱將學士所用文房四友，十中書所酬玉佩，潤筆之資，一同隨學士，傳給家人。小太監領命。<br />
　　學士叩頭謝恩，不勝酒力，欲起還僕。天子復命女中書扶下金階，小太監扶將出門。學士僕隸先候，擁擠上馬，歸至花園。<br />
　　此時，春娘迎上了堂，解下朝衣。俄而小黃門奉了賞賜筆硯、環佩、釧表珥之屬堆積堂上。春娘莫知所由。學士乍抬醉眸，顧眄春娘道：「這俱是萬歲皇爺賞賜春娘者。我之所得，得不逾於古之曼倩乎？」乃大笑昏睡。春娘只為收藏，伏侍學士，一宿無話。<br />
　　次日，學士晏起，盥洗畢，昨天宿醉才醒，好不舒服，呈告不朝，只對春娘說道：「皇上恩數，宮娥請詩，環佩酬報的事，不勝感激。」不題。<br />
　　且說天子當日命女中書、小太監扶送了楊小游，隨入內殿侍太后。太后娘娘開旨道：「楊少游天資詩才，真是蘭陽之匹。須命朝廷大臣中德厚福隆一員，同駙馬都尉，遣楊少游通好。不用遲緩些兒。」天子沉思，告道：「太傅虞喜南，多福重厚，可合此任。」太后再四囑付。<br />
　　次日，天子出御蓬萊殿，召太傅虞喜南、駙馬都尉李世迪，諭以太后之意，下旨楊少游禁臠之選。太后又別諭申勤於都尉。<br />
　　兩個承命退朝，直往楊學士花園門前。<br />
　　門子報道：「學士，虞太傅、李都尉兩大爺暖轎臨門。」學士驚起，下堂迎接。賓東主西，相讓上階，中堂坐定。學士對席相陪。獻茶寒暄畢，學士躬身道：「兩老先生特地光降，有何見教？」虞太傅欠身道：「今日與駙馬世兄同來叨擾，非為別事。特奉聖旨，來宣學士之好事。」學士站身拱手道：「有何聖旨，願賜明示。」太傅道：「都尉李大爺有一女。三歲，公主捐世。太后娘娘憐其呱呱，取以養育，在太后跟前長大。愛之如金寶，以甥為女，封爵公主，賜號蘭陽，實為萬歲之御妹。芳齡今十六歲，才德超越。駙馬揀定，尚未有十分合意。皇爺愛敬尊兄才貌兼備，下旨老身，使執柯斧。太后娘娘又下旨都尉世兄。聖意申申懇懇，老身不敢辭勞，今與都尉老先生同來宣旨。學士分當受命，寧不賀喜了麼？」學士一聞此言，不勝大驚，起身膝席道：「聖恩至此，微臣肝腦塗地，莫報萬一。但下生已與司徒鄭公，許以絲蘿，納聘已為歲餘。下生來居東席之席，已在半子之列。伏乞老先生，以是稟達。無使一婦一夫，不獲其的，便是聖世之事。」太傅道：「當以學士之言奏達罷。」學士又向駙馬都尉道：「下生衷情，大人伏惟俯察。伏願申告娘娘，不有方命之責。」駙馬道：「學生不敢自由，只為承旨同來。豈不以學士之言，確稟太后娘娘呢。」學士道：「人倫之事，不敢疏忽。萬望大人十分導達罷。」太傅道：「這個自然。」兩公乃為別去。學士下階，到門相送。乃詣司徒請安。<br />
　　司徒道：「剛才聞的虞太傅、李都尉踵門，有何事體？」學士遂將太傅宣旨聖教，一一備述。司徒不聞，萬事都休，及聞是言，這一驚不小，目睜口呆，一句話兒說不出來，氣色慘淡。學士道：「聖上必不當壞了臣子之倫常，小婿決不為宋弘之罪人。願大人勿慮。」司徒只噓唏不答。此時司徒府中，舉皆遑遑，不知所措。春娘便若青天中打下一個霹靂，沒頭沒臉的在小姐傍邊，不敢答聲。姑且不表。<br />
　　又不說虞太傅、李都尉之復命，楊學士之已聘。且說萬歲爺至夜，卻又欲再覽女中書請詩諸篇，命太監郭琳往取諸中書所請詩來。郭琳承命，次第十中書索覓。諸娥各自笥篋中深藏出來給他，郭琳一一收取。<br />
　　及到一娥，那宮娥抱扇坐在燈下，嗚嗚咽咽的哭個不止，不知太監之來到。郭琳淒一見詫異，摸不著頭腦，便佇立良久。<br />
　　看來那女中書將題詩書扇看了又看，啼了又啼，到甚淒惻。<br />
　　郭琳道：「娘子有何說不出的心曲，如是悲憐？萬歲爺有命，收取十中書請詩，一同來覽。娘子應旨罷。」那娥瞥然驚覺，收淚道：「公公說什麼？我剛才的打睡起來，不省公公之言了。」郭琳猜疑不定，復道：「皇爺有旨，昨天楊學士大爺醉題諸篇，一同龍顏再閱。娘子速把給罷，苟遲了刻，恐怕有罪呢。<br />
　　」那女中書登時大驚，號泣道：「我命休矣！」更欲尋死覓活，吞聲頓足不已。<br />
　　未知哪宮娥緣何光景？且看下回分解。 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>