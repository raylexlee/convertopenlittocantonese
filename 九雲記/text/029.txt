
			　　話說張修河罪惡盡露，家藏僭物，不軌之跡畢著。天子大怒，將大小家眷盡行誅戮，奸黨懾伏，俊父登庸，於是進拜張居正為左丞相。狄弼琦為左柱國，謝瓊為吏部尚書，楊少璉為國子祭酒，鄭雲鎬為太常卿，韓浩吉、趙應度俱進侍讀。自此群彥濟濟，朝著清明，邊庭泰安，百廢俱舉。光陰荏苒，序屬九秋，楓菊滿眼，秋光遍地。一日，鄭太常來拜魏國公。魏公欣迎，禮畢，坐定。茶罷，魏公道：「近者國家多事，久不與兄長敘懷，乃相賀奸黨誅殛，朝廷少事呢。」太常道：「可不是。總是閣下發露假學初之功。」又相笑進酒，酒酣，太常道：「近日樂遊園秋色正佳，丞相如有高興，約與韓、趙兩翰林，令從祭酒兄卜日一賞那黃菊丹楓，便是有趣的。」魏公喜道：「正合吾意。韓、趙兩人是我舊僚，近日不能與之詠詩久矣。明天最合賞他時景呢。」太常道：「惟命。當約諸友會於樂遊園。」原來這樂遊園，在城西十里。前有一度清溪，白石磊落，晴沙如鋪素娟。前有一抹青山，蘊藉低亞，後面石峰，如束帛插筆。四時之景不同：三春萬花爭發，山頭如燃，落英泛水，飄蕩浮港；九秋楓葉錦繡一般，墨漆丹砂，縈落石面；夏之綠陰，冬天白雪，比他賞玩絕勝十倍，最以春秋兩時。一城遊玩之人，無日不熱熱鬧鬧，與西湖之虎丘、天台之赤城相埒。

　　次日，魏公用過早膳，命駕到樂遊園。鄭太常、楊祭酒已與韓、趙兩翰林，先來等待。魏公道：「諸兄高興，業已早來麼？」諸人各自敘禮請安道：「剛才的來了。」仍相與坐定，獻茶。但見前山楓葉多勝了錦繡，滿眼菊英，或紅或黃，白的紫的，無色不有。

　　魏公指點叫奇，韓翰林道：「晚生家近西湖。每春秋佳節，無年不泛舟西湖。士婦遊賞，無日不熱熱鬧鬧。虎丘登臨，又勝泛舟。詩朋社友，賞玩賦詩。今此樂遊園溪石，倒勝了西湖之境面了。」魏公道：「西湖、虎丘，一國之名勝。晚弟緣薄，曾未一見伊。今此園才為始登。虎丘之勝，雖或見於畫圖丹青，安能領略其真景之百一？虎丘有真娘墓，詩人每懷古，多詠白居易詩，有雲『不識真娘鏡中面，唯見真娘墓頭草』者，是也。韓兄必有舊詠，虎丘佳境，願為之傳誦，以開茅塞罷。」韓翰林道：「年少時雖有若干寫情，何足塵丞相高眼？」魏公堅意求示，韓翰林無奈，不宜忤丞相高誼，遂誦虎丘一詩。詩云：

　　春風處處黃鳥啼，桃花李花爭芳菲。

　　花陰笑語人不見，花外香塵暗拂衣。

　　虎丘山寺鐘聲曉，虎丘山路生芳草。

　　香車寶馬往來多，水色山光領略少。

　　我來選勝破春愁，典衣獨酌梅花樓。

　　樓中寂寂添幽緒，遙見真娘墓邊樹。

　　翠鈿羅衫化作塵，墓門留得詩人句。

　　鏡裡嬌容想昔時，只今煙裊綠楊枝。

　　可憐不是巫山雨，惱亂襄王起豔思。

　　丞相聽罷，稱贊不已，道：「兄長宗匠巨筆，可與白香山『脂膚荑手不牢固，世間尤物難留連』之句相上下。」韓翰林道：「這是晚生十三歲時隨人謾吟，豈敢當丞相如是過獎了。」魏公因命進酒道：「野酌不可拘禮，只以飲酒賦詩為法。」團圓桌子擺在正中。先按上幾碟果子蔬膳，輪流燙了酒，斟上來，勿論賓主少長，隨意用過。又用別的命題。

　　太常道：「也不過於新巧了。看那古人中，那裡有那些刁鑽古怪的題目，和那極險的韻呢。若題目過於新巧，韻過於險，再不得好詩，倒小家子氣。詩固然怕說熟話，然也不可過於求生。只要頭一件，主意清新，措詞就不俗了。究竟這好。」楊祭酒笑道：「兄長不必長篇大套的說來，只命好題罷。」太常道：「你不自出，讓於他人麼？」丞相道：「不須推諉，還是正經好景呢。」祭酒道：「令眼前之景，便是楓、菊。擇於兩者，何如？」太常道：「菊花倒也合景，只是前人太多了，恐怕落套。」丞相想了一想，道：「韓兄善於律。如今以菊花為賓，以人為主，竟擬出幾個題目來，都要兩個字，一個虛字，一個實字。實字就用『菊』字。虛字便用道用門的如此。又是詠菊，又是賦事，前人雖有這麼做的，還不很落套。賦景、詠物兩關著，也倒新鮮大方。」太常笑道：「很是有趣。只是不知用什麼虛字才好？韓兄先想一個我聽聽。」韓翰林想了一想，笑道：「『菊夢』就好麼。」丞相笑道：「果然好。我也有一個『菊影』何如？」韓翰林道：「很好。」祭酒笑道：「『問菊』可使得？」太常道：「也罷了。只是也有人做過。若題目多。這個也搭的上。我又有了一個。」韓翰林道：「快說出來。」太常道：「『憶菊』何如？」韓翰林拍案叫妙，因接說道：「我也有了。『訪菊』好不好？」丞相也贊有趣，因說道：「索性擬出十個來寫上再看。」說著，遂研墨蘸筆，太常便念，一時湊了十個。祭酒看了一遍，又笑道：「十個還不成幅，索性湊成十二個，就全了，也和人家的字畫冊頁一樣。」丞相聽說，又想了兩個，一共湊成十二個，說道：「既這麼著，一發編出個次第來。」太常道：「更妙，竟弄成個菊譜了。」丞相道：「起首是『憶菊』。憶之不得。故訪，第二是『訪菊』。訪之即得，便種，第三是『種菊』。種既盛開，故相對而賞，第四是『對菊』。相對而興有餘，故折來供瓶為玩，第五是『供菊』。既供而不吟，亦覺菊無彩色，第六便是『詠菊』。既人詞章，不可以不供筆墨，第七便是『畫菊』。既然畫菊，若是默默無言，究竟不知菊有何妙處，不禁有所問，第八便是『問菊』。菊若能解語，使人狂喜不禁，便越要親近他，第九竟是『簪菊』。如此人事雖盡，猶有菊之可詠者，『菊影』、『菊夢』二首，續在第十、第十一。末卷便以『殘菊』總收前題之感。這便是三秋的妙景、妙事都有了。」太常依言，將題錄出，又看了一回，又問：「該限何韻？」丞相道：「我平生最不喜限韻，分明有好詩，何苦為韻所縛？今也不必學那小家派，只出題，不拘韻，原為大家偶得了好句取樂，並不為以此難人。」韓翰林接口道：「丞相總論很是，既這樣，自然大家的詩還進一層。但今五個人，這十二個題目，難道每人作十二首不成？」丞相道：「那也太難人了。將這題目譽好，都要七言律詩，明白貼在案上。他們看了，誰能那一個，就做那一個。有力量者，十二首都做也可，不能的，作一首也可。高才捷足者為尊。若十二首已全，便不許他趕著。」於是將十二題目貼在案上，便取來一張雪浪箋過來，磨濃香墨，羊毫幾管置傍邊。

　　丞相道：「這菊句不拘次序，隨意到便寫。自己雖構成七句，他人先寫八句，且便用他句罷。」太常笑道：「很好，有趣。但如晚生鈍才，多讓了諸公幾句呢。」丞相笑道：「韓翰林便是大手筆，先題《憶菊》，開首篇以異茅塞罷。」韓翰林謙讓一回，先寫《憶菊》一律，詩云：

　　悵望西風抱悶思，蓼紅葦白斷腸時。

　　空籬舊圃秋無跡，冷月清霜夢有知。

　　念念心隨歸雁遠，廖廖坐聽晚砧遲。

　　誰憐我為黃花瘦，慰語重陽會有期。

　　右（上）《憶菊》，韓浩吉題。

　　題畢，丞相抽筆《訪菊》一律，詩云：

　　閒趁霜睛試一遊，酒杯樂盞莫淹留。

　　風前月下誰家種？檻外籬傍何處秋？

　　蠟屐遠來情得得，冷冷不盡興悠悠。

　　黃花若解憐詩客，休負今朝掛杖頭。

　　右（上）《訪菊》，楊少游題。

　　寫罷，鄭太常詠《種菊》一詩，詩云：

　　攜鋤秋圃自移來，籬畔庭前處處栽。

　　昨夜不期經雨活，今朝猶喜帶霜開。

　　冷吟秋色詩千首，醉酹寒香酒一杯。

　　泉溉泥封勤護惜，好和井迳絕塵埃。

　　右（上）《種菊》，鄭雲鎬題。

　　書畢，楊祭酒又寫《對菊》一律，詩云：

　　別圃移來貴比金，一叢淺淡一叢深。

　　蕭疏籬畔科頭坐，清冷香中抱膝呤。

　　數去更無君傲世，看來惟有我知音。

　　秋光荏苒休孤負，相對原宜惜寸陰。

　　右（上）《對菊》，楊少璉題。

　　寫完，趙翰林醮筆題《供菊》一詩，詩云：

　　彈琴酌酒喜堪儔，几案婷婷點綴幽。

　　隔坐香分三迳露，拋書人對一枝秋。

　　霜清紙帳來新夢，圃冷斜陽憶舊游。

　　傲世也因同氣味，春風桃李未淹留。

　　右（上）《供菊》，趙應度題。

　　題畢，各各稱贊。鄭太常素才敏好勝，心中必欲多詠十二題菊，正欲寫《吟菊》一詩，六句才成，未及八句，韓翰林先題《吟菊》詩云：

　　無耐詩魔昏曉侵，繞籬欹石自沉音。

　　毫端蘊秀臨霜寫，口角噙香對月吟。

　　滿紙自憐題素怨，片言詩解訴秋心。

　　一從陶令評章後，千古高風說到今。

　　右（上）《吟菊》，浩言。

　　鄭太常無奈，正欲寫《畫菊》，剛才拿筆，丞相先寫「畫菊」詩云：

　　詩餘戲筆不知狂，豈是丹青費較量。

　　聚葉潑成千點墨，攢花染出幾痕霜。

　　淡濃神會風前影，跳脫秋生腕底香。

　　莫認東籬閒彩綴，黏屏聊以慰重陽。

　　右（上）《畫菊》，少游。

　　寫完，又不住筆，連書《問菊》一律，詩云：

　　欲訊秋情眾莫知，喃喃負手扣東籬。

　　孤標出世偕誰隱，一樣開花為底遲？

　　圃露庭霜何寂寞，雁歸蛩病可相思。

　　莫言舉世無談者，解語何妨話片時。

　　右（上）《問菊》，少游。

　　丞相題畢，道：「周京兄無奈疾手的多奪麼，何一詠而不復題？」太常只微笑，方欲拿筆書《簪菊》，韓翰林先為忙手蘸筆《簪菊》。太常無奈，只著急讓他下筆，詩云：

　　瓶供籬栽日日忙，折來休認盒中妝。

　　長安公子因花癖，彭澤先生是酒狂。

　　短鬢冷沾三迳露，葛巾香染九雲霜。

　　高情不入詩人眼，拍手憑他笑路傍。

　　右（上）《簪菊》，浩吉。

　　鄭太常不勝躁急。才了，他連忙下筆，直寫《菊影》、《菊夢》二詩，詩云：

　　秋光疊疊復重重，潛度偷移三迳中。

　　窗隔疏燈描遠近，籬篩破月鎖玲瓏。

　　寒芳留照魂應駐，霜印傳神夢也空。

　　珍重暗香踏碎處，憑誰醉眼認朦龍？

　　右（上）《菊影》，雲鎬。

　　籬畔秋酣一覺清，和雲伴月不分明。

　　登仙非慕莊生蝶，憶舊還尋陶令盟。

　　睡去依依隨雁斷，驚回故故惱蛩鳴。

　　醒時幽怨同誰訴，衰草寒煙無恨情。

　　右（上）《菊夢》，雲鎬。

　　寫完，祭酒又續題「殘菊」一律，詩云：

　　露凝霜重漸傾欹，宴賞才過小雪時。

　　蒂有餘香金淡泊，枝無全葉翠離披。

　　半牀落月蛩聲切，萬里寒雲雁陣遲。

　　明歲秋分知再會，暫時分手莫相思。

　　右（上）《殘菊》，少璉。

　　題畢，篇終。各各看一詩，贊一詩，彼此稱揚不絕。

　　祭酒笑道：「　周京兄之『菊影』、『菊夢』，實多警句於最晚，欲得才名，要推為魁了。」丞相笑道：「各詩自有篇內之景，惟我公道評來『憶菊』當置第一。『對菊』為第二，意思清新，立論典雅，韓兄當為魁了。然後『問菊』、『種菊』次之。」韓翰林欠身道：「『訪菊』、『畫菊』二詩，閒寂淋漓，兩盡題意，實是丞相正音宗匠。晚生等何敢相較？」丞相笑道：「韓兄太謙了。」於是飲酒進膳，暢飲半酣，丞相笑道：「今日快樂，不可徒詠殘詩。平原秋草，正宜射獵，獵具也有等候的麼？」府吏、長班一時告道：「鷹隼炮弓，並有多手待了。」丞相大悅，即令打圍起來。登時眾多獵夫，炮手一時領命，金鼓動地，鷹隼漫天，炮的炮，射的射。少頃，所獲鹿、兔、豬之類，雉、鵝、鴨、雁之屬，積如阜坻。丞相大為快活，盡為分賜。￥忽見一雙天鵝飛鳴雲霄間，丞相道：「恨無弋之駕，以助一時快趣來。」鄭太常道：「下生薄有穿楊之技，曾或偶中。近久不試，第可為今日歡娛而試之。」命取弓箭來。伺候的即取彤弓一張、雕簡三個進前。太常道：「何用三矢？一的不中，鵝已遠去，奚暇再放？」因用手挽一挽彤弓試較，笑道：「力乍太軟，慮其不利。」復左手執弓，右手挽弦，恰如滿月。挽來，仰面向空，出一聲「中」，放送一箭去了。

　　那枝箭，杳然直入雲霄，俄頃帶著一隻白鵝落下來。說時遲，那時快。一座莫不稱快，左右一時喝采。太常擲弓大笑，就坐。丞相大喜道：「不知周京兄有此奇藝，恨不與白衣從事於征倭之時。」遂命膾煮所獲之獸，進酒啖吃，一座咸稱快活。

　　忽有一雙油碧遮車，從大路來至帳下，門座阻擋揮去。丞相道：「第問來歷，不須揮卻。」但見一雙佳娥，一人穿著短後輕裝狹袖衣，一人穿著長袖環　錦繡衣，雙雙來拜於前。一座驚訝，莫知端倪。丞相定睛看時，短後狹袖的便是泰安征倭營中沈裊煙，長袖環佩的宛然是白龍潭夢游之白凌波也。

　　丞相又喜又驚，發言道：「兩娘何以相遇？那裡聯車來此野外？」沈裊煙站起身，道：「一自丞相破倭奏凱而還朝，妾身方擬隨後而來，偶然與白娘子邂逅於洞庭湖上。白娘為幻前身，不可造次，耽擱歲月，今才同來。聞知丞相賞秋於此，敢此前來請安。」白凌波復斂衽前告道：「賤妾厚蒙丞相大恩，救命於亂離奔竄之中，不以鄙陋而遐棄，何日忘恩？而前身變幻，費了歲月。今荷沈娘子聯車之厚意，得拜席下。從茲至願畢矣。」丞相莞爾而謝。

　　祭酒諸人摸不著頭腦。丞相遂將沈娘挾匕入營、舍劍身事之事，白娘變了白龍、潭水清甘之由、做夢破陰兵之顛末，一一備說，道：「兩娘俱有大功大恩。今來相投，可不是感歎麼。」一座莫不贊歎。

　　韓翰林道：「吉人天相，自然有神助天佑。其中，丞相夢裡破兵之事，實是千古未有之事。」太常道：「此謂神遊。唐明皇廣陵賞燈，魏徵做夢斬龍，俱是此類。丞相命世之姿，立大勛於國家，豈無奇征異兆！」各各稱贊。

　　於是丞相命兩娘賜坐，各勸杯酒，復進午膳。用過，茶畢，鄭太常道：「沈娘子仗劍飛入於百萬軍中，誠紅線後一人。又是見義識理，明於順逆，豈非女俠中君子乎！」丞相道：「今日之游，亦云賞心快意。一座皆是知心之友。沈娘雖有行役之勞，能不憚一場劍術，使之助興麼？」沈裊煙欠身對道：「雕蟲小技，不敢呈丑於大人之前，既承盛教，敢不從命。」就便解下鴛鴦劍來，先走了個架式，便斜行拗步的舞了起來。只見一片寒光，渾身盤繞。霜雪之色，滿於帳中；一天彩虹，隱現空中。大家肅然叫奇。少頃，裊煙收了劍。舞畢，還立於坐側。諸人稱歎不已。

　　太常向白娘道：「娘子亦有妙藝而助歡麼？」白凌波對道：「妾幼而失學，文武上卻俱不能，無以應大人之命。惟妾家近湘水之上，即娥皇、女英所游之處，有時風清月白，寶瑟之聲，起在雲霄之間，妾兒時略仿其音聲，有不足仰塵於大人之垂聽呢。」太常越發歡喜道：「如此更好了。」只見白凌波手提寶瑟，彈奏一闋。其音哀怨清切，殆於水落三峽，雁號長天。四座淒然變色，萬慮齊除，肅然危坐，默然相賞。聽的兩盞茶時，方才停手，大家稱贊不已。丞相笑道：「彈的好，聲韻鏗鏘，調格清高。可惜世人難得以學傳的。」因復暢飲盡樂。

　　於焉，山日西斜，韓翰林道：「今天陪誨丈席，諸益團圓，快樂無窮，但不勝懷爵，敢自告退。明天早自請安。」丞相道：「夕陽在山，禽聲上下，聊卜他日，有何不可？」於是各自命駕。

　　丞相命府吏護了兩娘轎車在後，還府。