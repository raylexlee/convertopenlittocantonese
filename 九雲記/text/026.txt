
			　　再說丞相出門送別諸位長老年伯，還侍庾夫人歡慶。忽有門子傳告：「有兩女子到門請見。」丞相知是桂蟾月、狄驚鴻，遂以兩女顛末，備告詹事與庾夫人。

　　夫人不待詹事開言發落，出言道：「今有秦淑人、賈孺人之媵御，何須更邀別的外人？」蘭陽公主斂膝出位，告道：「丞相位躋公侯，三妻六妾，尚雲常有之事。況是前日許其相從，今又到門，豈有他議呢？」英陽公主又向蘭陽道：「桂娘曾所熟知，品貌秀麗，聰慧異常，不可以娼樓人比論。」詹事便道：「兩公主既如此說，宜即如之。」門子承命，連忙傳道：「兩娘子進了內堂罷。老爺、太太、丞相俱在園樓呢。」於是桂蟾月、狄驚鴻步履典雅，視瞻端恭，趨至前庭。此時堂上諸人，一時注目。但見一個肌膚微豐，身才合中，腮凝新荔，鼻膩鵝脂，溫柔沉默，望之可愛；一個削肩細腰，長挑身材，鴨蛋臉兒，俊眼秀眉，顧眄神飛，文采精華，見之忘俗。

　　二人皆是一樣妝束，來至階下，雙雙拜見。

　　蘭陽告道：「兩人雖本微賤，今日入門，便是妾御，不可庭下行禮。宜上堂，行了見公婆之禮，正合事體呢。」詹事道：「公主之言很是，又是明白事理。」便命上堂禮拜。二人承命上堂，向詹事、庾夫人各拜了八拜，又跟前兩公主各拜八拜。

　　兩公主並答以半禮。禮畢，不敢仰視，站起身，側首一傍立在。

　　庾夫人一其貌，一般的堅貞如玉，灑落類風霞，無一點娼家欺桃賽杏之容貌，笑燕羞鶯之模樣。兩公主秦、賈諸人，心中各各噴嘖，收中喜悅丞相道：「你們兩人，今於太太壽朝好日入門，各獻壽杯，以盡孝敬之忱。」於是兩人雙雙進席，斟上壽酒恭恭敬敬的，先上詹事跟前，又斟獻上庾夫人席上。詹事夫妻喜歡的飲過了，兩奉盤還至舊所，退立。

　　丞相復道：「宴筵之上，宜效古人班衣之舞，可供歡樂罷。」兩娘即便移步，立在筵上，管弦迭奏，兩人金蓮步步，玉手纖纖，巧翻彩袖，嬌折纖腰，輕輕如蛺蝶穿花，款款如蜻蜒點水。起初猶乍翱乍翔，不徐不疾，後來盤旋，紅遮綠掩，就如一片彩雲在滿空中飛騰一般，一座喝采。良久，舞袖停歇。庾夫人歡喜，命坐。

　　桂蟾月坐下席末，高舉手拍，高雲不動，復奏《月宮春》

　　一闕歌云：

　　舞衣不勝蕊珠香，霓雲護眾芳。留情笑獻紫霞觴，芙蓉星斗光。月色花叢人意軟，瑤池會上，我佯佯。負冽花亭景物，君且有容光。

　　唱罷，狄驚鴻又唱《木蘭詞》一調。歌云：

　　春滿西湖好。月滿前山，不過是催花鬥草。昨夜東風吹透，一樹楊梅開驟。香露　金樽滿，祝千壽萬壽。共醉太平時候，心字香燒。

　　兩娘子唱的戛雲曳玉，不覺庭花綻蕊，乳燕飛舞。夫人大加稱賞。

　　於是重整杯盤，竟日宴樂，熱熱鬧鬧，直到夜深乃罷。庾夫人各令歸所。兩公主率諸娘子，陪了夫人屋裡，然後各自歸寢。桂、狄兩人係是新來的，蘭陽為之，姑令別的處所停宿。

　　桂娘進英陽屋裡，各敘舊懷，自不必說。

　　次日清早，兩公主盥洗豔妝，一同秦、賈、桂、狄諸人，請了太太夜來安，仍又陪說些閒話。春娘告道：「昨天太后娘娘命賜酒膳果了，到也打不開了。總也昨天光祿寺御膳用過，倒沒個空兒打開的閒工夫了。」庾夫人道：「總是君賜之物，那不同時合用過的。今既知道，這會子安排桌椅，燙了酒來。」登時一場忙亂。係是內帑賜的，非同小可。

　　丞相入來，春娘先供第一大桌兒，以等詹事進用。上房擺了三席，正中一席是丞相陪庾夫人同桌，東邊一席是兩公主同桌，西邊房下一席是秦淑人並桂、狄兩娘同桌。排備既畢，自己便退在秦淑人肩下坐下。於是大家斟酒暢飲，吃畢，又自散坐吃茶，說些閒話。

　　庾夫人道：「我倒忘不了提問。昨天諸親家輸來壽單，來的人還是多賜賞錢，與甚麼吃東西不是？難道不餓乏去了的？」丞相對道：「並賜了各人伍兩賞銀，又皆吃饋飯去了。」庾夫人喜道：「如是最好呢。」須臾席罷。自此一室歡樂融和。

　　時當初夏，嫩綠親漲，芳草鋪錦，但覺日長晝永。英陽對蘭陽道：「妹妹，我們今日就個園子裡去遊玩遊玩。一來賞覽各處樓榭題匾，詠對之合式，隨意寫景。二則各取中意適心之所，自為燕居之地。」蘭陽道：「愚妹也是這個意思，久不得閒工夫。但今欲定其各人居住，必得丞相同往，乃便定議呢。」英陽道：「這又可不是。」正在談論之際，丞相入來。兩公主起身相迎，坐定。丞相道：「起初皇爺旨意，新造西園等，等侯兩公主出閣。樓台亭院匾額對聯，適意掛題，又各從適性中意為燕居之所。爭奈忙亂不得閒。今天天氣清好，我們一同進園子裡。一來周玩時景，二來隨意題詠，三則自定居處。倒不妥當些兒？」英陽顧笑不答。蘭陽道：「妾等剛自說的此事，以丞相必得偕，不即去的。」於是大家一齊進了園裡去。自然是各屋裡奶娘、老媽、媳婦、丫鬟們，又許多宮娥，各奉什物，隨後簇擁進入。只見一園裡香煙縹繞，花影燦爛。走不多遠，總是金窗玉檻，朱甍彩壁，說不盡簾垂蝦須，毯鋪魚獺，鼎飄麝腦香，屏列雉尾扇。

　　正是：

　　金門玉戶神仙府，桂殿蘭宮妃子家。

　　蘭陽道：「此外倒無匾額。」丞相道：「此係正殿，待公主自題好名，便是聖上之意。」蘭陽道：「姐姐，此是姐姐之當居。姐姐自定匾揭聯罷。」英陽道：「這不好我意，妹妹自居罷。」蘭陽道：「我何敢居此正殿。」丞相道：「不必相為推讓，蘭陽居是罷。」蘭陽道：「係是皇爺恩賜丞相新第宅，今以正殿為太太燕居之所，便是正經道理。」丞相、英陽齊聲道：「蘭陽正經之言，孝敬之道，至矣盡矣。」蘭陽道：「丞相題匾聯妥當罷。」丞相道：「這是一院之主，用群芳畢集之意，匾為『群芳院』　。」對聯念道：

　　園修日月光輝裡，景奪文章造化功。

　　蘭陽道：「好是好，大義若取顧恩思義，則尤可的。」丞相道：「亦已思之，總以寫意為是。」東樓曰：「向日樓」，

　　聯云：

　　天地蒼生同感戴，古今萬國被恩榮。

　　南樓曰「愛日閣」，聯云：

　　珠玉自應傳盛世，神仙何幸卜瑤台。

　　念畢，兩公主齊聲唱歎。

　　又引前到玉香院，蘭陽道：「此又宜姐姐所居。」英陽心內必欲以最好處，讓於蘭陽，今見玉香院亞於群芳院，便道：「這又不適呢。」丞相不待蘭陽之答，乃道：「這般論議，終無可定。莫如學生另各分定，無有推讓罷。」兩公主齊道：「每事宜聽家長。丞相惟意派定罷。」丞相道：「此玉香院，蘭陽公主居。這杜蘅院，英陽公主居之，這碧藕軒，為秦淑人之所。夢友館，為賈孺人之所，稻香齋，屬之桂娘。紫菱洲，屬之狄娘。」分定畢。丞相道：「各人有各人之心事，雖是稱意，還是不稱意，不可再有紛紜了。」於是各自大喜。

　　賈孺人笑道：「稻香齋最有鄉舍趣味，正宜如我鄉下人所處。丞相最先寵愛桂娘子，故最的第一有趣，屬之桂娘，倒不可恨。」桂娘笑道：「賈孺人好是妒心忌意，孺人換了夢友館罷。」春娘笑道：「丞相既屬第一於寵姬，何敢奪之？」狄驚鴻接口道：「夢友館清雅脫累，為一園之魁。賈孺人得之稱心滿意，倒來施驕使矜，笑他下風的。如我織村女，正合浣葛，自為？絡，便是分內，不羨他富麗華侈的了。」春娘復笑道：「狄娘子又為桂娘立黨比周，誹訕殘劣之人。我何有敢抗之氣力呢？」眾人都大笑起來。丞相道：「春娘自來口快舌利，素善做了沒米柴的粥飯來呢。」英陽笑道：「丞相又暗中說起春娘舊嫌了。」說的大家都哄然大笑。

　　此外梨香亭、翠錦樓、凝輝閣、含芳窩諸處，丞相心內又為沈、白兩娘之後來定居。於是大家都還到群芳園歇息，還出園門，各歸。此日各各涓日搬運院裡各處居住。

　　有說即長，無話即短。卻說時惟仲春，國家無事。天子登殿，群臣朝賀。舞蹈畢，天子下旨道：「邇來年穀屢登，四方無事，正是修省戒逸之時。國之治平，民之安樂，只在朝廷得人。今在朝二品以上，各舉賢良一人。朕將設科，可得人才。各自遵旨薦賢，以副朕宵旰側席之思。」於是群臣承命退朝，會於朝堂，各舉俊髦。

　　不上幾日，天子臨殿設科，濟濟多士，各盡所韞，得意呈卷。大學士葉向高、王世爵收納龍案前。天子親自考閱。登時拆榜。楊少璉為狀元，鄭雲鎬為探花。天子知狀元是魏國公之從兄，探花是鄭之姪，其餘若干人俱是世蔭名下之士。天子擢名大喜，各賜御酒簪花，瓊林賜宴，遊街賜樂，俱援本例。狀元、探花俱除翰林侍讀。文武百官俱賀得人，呼萬歲。此時楊丞相、鄭司徒兩家榮耀，熱熱鬧鬧，傾朝賀客，連日設宴，忙亂幾天，自不必說。楊少璉、鄭雲鎬在翰林院，十分得意。

　　一日，天子登殿，朝賀畢，下旨道：「國之得人、用人，在乎用其言，行其事，不在乎充其位，任其職而已。賢者在位，良箴美規，正諫直言，乃是事君盡忠之道。是故古之賢君，必下詔舉賢良方正之士；臣之良弼，必犯言無諱，上以補袞闕，下以正時政，自相備陳，以陳臣分。此乃治世得人、用人之道。

　　凡今在遷臣僚，無論近密疏逖，各以所言，疏奏無諱，以副朕求言為治之意。」於是文武各官俱賀聖德，紛紛奏表，公車日積。

　　一日，有一紅袍學士，執簡當胸，手呈一道表文。黃門接上，以獻龍案前。天子即看來，便是翰林侍讀鄭雲鎬表。云：翰林侍讀臣鄭雲鎬，誠惶誠恐，為伸辯忠良，彈權奸事：伏以故御史大夫臣秦義和，忠良剛直，堅確狷潔，與世不群。積忤權奸，權奸切齒，久惟伺隙。礦民作亂，兵過華陰，平民奔竄。以義和家在華陰，謂義和內應，白地構捏，初不就竅，一朝屠戮其全家，藉其家產，婦女沒入，是何變怪？義和職居御史，時在京師，無兄無弟，又無子嗣，惟有未笄之一女，在於其家，誰與賊和應？秦義和被戮之日，一國喪氣，行路掩涕，於今莫不傷歎。伏乞聖明，察其無罪，亟降伸雪之旨，以闡幽明，以光聖德焉。臣又有腐心鏤骨之憤惋者，亦有年矣。天牢罪人嚴學初，是也。學初本以世蕃之孫，世濟其惡，素性陰譎，行已鄙悖，人孰不唾罵。年前投疏，構誣臣叔父司徒臣鄭鄤、魏國公臣楊少游，無論悖說，罔有紀極。聖上已察其兇險，下於天牢。今為三歲，尚無劾實之舉，寧不痛心？如其學初之言，不無苗脈，不可久閉死囚獄中。如其言之全無倫脊，宜正其罪，誅殛之典，烏可免失。臣謂付之公明之有司，究劾其根柢，鋤治其黨與，以正朝廷，以警百僚，不勝幸甚。臣以新進末職，越俎陳事，徒效無隱於求言之旨，臣尤僭偎屏營之至。

　　天子覽過，嘉其應旨忠直，下其疏儀之。都御史楊璉、大學士葉向高、左柱國狄弼琦，俱奏：鄭雲鎬疏語，鳳鳴朝陽，秦義和被誣慘禍，朝野尚共傷惜，宜賜伸雪其冤，給還家產；嚴學初久不究核，不免失刑，亦宜嚴訊取服，在所不已。天子允其議。當日蕩釋秦義和罪名，特贈吏部尚書之職，使度支折變家產白銀十萬兩，給其子孫；又命刑部窮覆嚴學初，取服正刑。

　　此時，丞相府中，飛報鄭翰林疏辭。兩公主、賈孺人俱各大喜，忙忙的都一齊到碧藕軒來。只見秦淑人靠著靠著，拿著一支長桿子煙袋，在那裡呆呆的出神。兩公主叫道：「秦淑人，我們給你道喜來了。你怎麼出了神了？」秦淑人聽了，立起身，只見兩公主與賈孺人諸人一齊起來，連忙道：「而今大清早，兩位娘娘怎的大伙兒臨降，鬧鬧的了嗎？」賈孺人聽了，忙將鄭翰林陳表伸辯秦御史被誣，皇爺特允追雪罪籍，命吏部特贈吏部尚書，籍產還給子孫之事，一一備說。秦淑人原來獨坐，思念父母飛禍酷變，辨白無路，以是出神，倒不知公主諸人之入來，及聞此言，驚喜感激，涕淚橫流，道：「公主娘娘，此言是真的麼？」英陽道：「如何不確言？從兄陳表伸辯，又請奸黨究核。淑人且看這後事呢。」秦淑人不勝冤抑感頌，忙換了新衣服，下了庭，北向望闕拜了八拜，謝了天恩，才又上堂，另向英陽謝了鄭翰林之恩。英陽一頭謙讓，一頭慰過。

　　又有度支官承御旨折變秦御史籍產銀十萬兩，領來到門。

　　秦淑人下庭拜跪，使老媽們傳語於門子，報了度支官道：「秦御史素無子嗣，惟有一女，今為魏國公滕御，衣食自饒，給銀今無所用，情願還納度支了。」說的度支官不敢自擅，告奏天子裁處。天子大加歎賞，欽賜彩緞五百端，白玉如意一副。秦淑人又下庭，叩謝八拜，領受。此是後話不題。

　　且說刑部尚書胡伯遠，承詔旨還家，心內想著：「這嚴學初，係是張吏部之心腹。我曾被張吏部之提拔，今居司寇之任，斷斷不可負吏部之恩。嚴聖復又幾番相會於吏部之家，今若猛加刑訊於聖復，倒傷張吏部之面。這鄭雲鎬那廝，直不過新進，無勢力的，雖駁他妄論，無有不可，又何顧忌？」正在商量之際，倏爾昏黑日暮，張燈起來，更鼓打下二聲，有門子報道：「吏部張老爺便轎入門呢。」胡伯遠忖知，必是為嚴侍郎事，連忙躬到門前，迎至堂上，未及坐下，先自開言道：「此堂陋淺，不宜陪老爺之席。請暫移金步，至套間暖屋裡坐下。晚生孝敬一杯水酒呢。」張修河會意，暗自歡喜，假做謙讓道：「何勞世兄如此另賜款厚。」一面說，一面走進內堂。伯遠虛了上席請坐下，修何道：「豈以客不敬主。」於是賓東主西坐下。

　　走堂的連忙倒茶供獻，伯遠欠身說道：「老先生半夜三更，有此枉臨，不徒葑菲生輝。晚生平生只為奉承老先生金玉之教，願奉明教。」張修河心中歡喜，答道：「世兄盛意，老身豈不領會。今有一言心曲，謹修薄禮，以表寸芹。請民兄無拒。」便令從者獻上禮物。只見明晃晃的黃金百鎰，雪片似的白銀千兩在前，一時黃白燦爛。

　　伯遠立起身復坐，欠身道：「老先生有事即教，何為此格外厚禮？晚生不但無功受賞，實不敢承當，倒有愧羞於平日倚靠之誠呢。」修河道：「世兄說那裡話？如不收納，便是外我了，何敢久坐？」因欲起身。

　　伯遠連忙謝道：「孝順莫如承命。雖然領教，豈不愧悚。」就令走堂的迴避了，復為斂衽道：「方才嚴侍郎事，晚生職忝刑部，天子嚴加究核。晚生與他情愛，老先生之所洞諒。究如何是可的呢？」修河笑道：「老身無事，不敢叩饒。今此所言，正為此事。嚴聖復之當初一疏，直是一世共公之訟。下於天牢，已是朝廷之失刑。總是楊少游小蠻種那廝有寵於聖上，至有究核之境。聖復有何可究之事，世兄亦可酌諒。原來侍郎之職，又是宰列，不宜加訊挾，只從其中供，便是尊朝廷之禮，卿紳之道，世兄亦可知之。惟在世兄善為的呢。」伯元道：「晚生之意，正如是。今承金教，敢不銘佩。但聖旨甚嚴，恐生他事呢。」修河道：「雖有聖旨，法固如是。況聖復，老身與世兄之所共愛惜，倒自加刑，豈不有愧麼？」伯元笑道：「誠然，誠然。都在晚生身上，願老先生放心罷。」修河大喜道：「世兄之言如此，聖復無憂了。」於是伯遠就命端進夜膳，酌酒相賀，盡歡。然後修河告別，伯遠出門相送，看了吏部上轎便入。

　　當下張修河還歸，一面遂命心主腹家丁送了天牢，鬼鬼祟祟說道胡刑部之言於嚴學初。學初只自懷著鬼胎，好不放心。

　　不提。

　　且說胡伯遠素是貪饕鄙陋之類，得了重賂，心甚歡喜，但張太傅諸人，恐其後論，坐在燈丁，自言自語道：「張吏部之厚誼，不可不顧。聖旨究核，不為動刑，只憑口供，奈有人言，了不得，此事怎的是則個？」正在躊躇之間，忽於屏風背後走出一個人來，說道：「叔叔無用憂慮，姪兒已聽多時了。姪兒自有神不知、鬼不測之妙策，叔叔勿慮。」胡伯遠大驚。