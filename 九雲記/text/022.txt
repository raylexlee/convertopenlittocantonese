
			　　再說賈春娘承太后之旨，同坐馮保母八人彩轎入宮。宮中諸娥見他粉面含春，丹唇點櫻，莫不一口稱贊。及太后召見，極許肖麗，又命續賦靈鵲詩，以識入宮之喜。春娘把筆展紙，立書一詩，進呈太后前。詩曰：

　　報喜微誠只自知，虞廷幸逐鳳凰儀。

　　秦樓春色花千樹，三繞寧無借一枝。

　　太后覽過，大許詩意之不俗，賞了錦衣一套。春雲下庭謝恩而退，又與秦中書相敘隆福庵脈脈不話的情。蘭陽取春娘詩看過，道：「春娘猶慮一枝之不能借乎？」相與大笑。從此公主二人，友愛融洽，不下同胞；春娘與秦氏，情投意合，不能暫時相舍。

　　一日，春娘夜訪秦氏於寢所，相對說敘情話。話到深處，秦氏忽然氣色慘淡，落下淚來。春娘驚問道：「中書有何委屈，如此傷心？」秦氏收淚，良久乃道：「一言難盡。妾本華陰人，亡父在御史職，以抗直不與時合，被奸黨陷害，一門屠戮，慘災飛禍，不啻如驚風急雨。妾身沒入掖庭，自擬斷送一縷，非為難辦。自念秦氏一脈，惟妾一身。尚冀仁天慈覆，奸黨罪惡自露於天誅，天日復照於覆盆，苟延殘軀。不自意蒙萬歲皇爺、太后娘娘天高地厚之德，又蒙貴主娘娘推食解衣之恩，得有今日。但大仇未報，一縷未絕之前，何日忘臥薪嘗之懷呢。」乃嗚咽不成聲。

　　春娘為之掩涕，只自慰過，道：「天道循環，小人惡貫，自有敗露之日。」乃說自己早失怙恃，一身孤煢，厚蒙司徒、崔夫人收育之大恩，英陽娘娘視若同氣，誓同苦樂之話，說了一遍。秦氏亦為感歎，又說些閒話。

　　春娘又問道；「昔日華陰唱和楊柳詩，可得聞麼？」秦氏驚道：「娘子何以知楊柳詩乎？」春娘道：「妾得侍尚書巾櫛一歲有餘，尚書常常詠楊柳詩，輒下淚傷心，妾得以聞娘子之詩，猶不聞尚書原詩了。」秦氏就懷中取出楊公子石上詩以示。

　　春娘看過，十分詠歎，道：「娘子之藏詩於懷中，亦如尚書之懷娘子詩，兩心相照，尤所感歎。」秦氏道：「尚書猶帶那詩於懷中乎？」春娘道：「可不是。尚書每帶在衣褂中，一日幾回展看，見必悽愴。娘子尚不知尚書之如此為心麼？」秦氏歎息道：「妾何由知之。若然，則尚書之當面錯過，不記妾之面目，何也？」春娘驚道：「娘子那裡見尚書？尚書那裡錯過了？」秦氏遂以團扇出示，俱道其詳。春娘再四看玩，十分詫異，復憐秦氏之情事，重感皇爺之聖德，亦為之灑淚，道「娘子可云百回艱辛，絕處逢生的，且無咎尚書之不記樓中花容。」秦氏道：「何以言的？」春娘道：「妾想當日光景，一則娘子之在女中書列，尚書之不自意矣。二來當時尚書醉眸迷離，不省傍事矣。三則尚書承命撰宮娥之詩，那裡敢正眼看覷女中書諸人面貌乎？此所以不知，實非錯過當面了。」秦氏笑道：「妾亦如此思之。今娘子所道，亦可謂善恕人情，曲盡事理呢。」春娘復笑道：「妾之一身珠翠佩飾，俱是那日潤筆之資，皇爺使太監輸賜的。」秦氏道：「實盛世盛德之事。」乃相與說笑，夜深各歸寢所。不在話下。

　　一日，太后設宴於蓬萊別殿，與兩公主歡樂。秦中書、賈春娘亦為陪席。酒過三巡，太后顧謂兩公主道：「楊元帥凱還之期將近，兩女兒合巹，即可涓日，予以嘉悅無比。但楊元帥曾為鄭府之婚，三抗君命，以至激予以怒，退給聘幣。今雖歸正，過了事且又不提，予之過中實由尚書，至今不甚妥意。予思一番冒弄，欲報宿嫌，女兒之意何如？」蘭陽對道：「女孩兒亦於尚書而自不免藏嫌，孩兒微服出宮，托以拜佛，欺脅英陽而入宮。論以禮法，有非正經。雖然事歸遂心，枉尺直尋，行一不義，不幸近之。如有因便冒弄，瞞得過的，這孩兒情願，不下娘娘呢。」太后道：「英陽何無一語？」蘭陽不待英陽之奏對，忙接口奏道：「英陽姐姐亦有宿嫌於尚書，已報他加倍雲呢。」太后驚異道：「英陽那裡有何宿嫌於尚書？又用那法加倍報還？必有來歷神奇，傳道些兒呢。」蘭陽遂將楊尚書假做女冠、鄭府彈琴之事，賈春云為仙為鬼，前後一遍，一五一十，盡為奏達。太后聽來，拍案大笑道：「楊尚書真風流男子。英陽以德報德之義，亦云善戲謔兮。但春娘太放肆了，將以身事其人，冒弄丈夫，宜有公議。」此時英陽對冠評琴，至《鳳求凰》曲，避身之勾，低頭不舉，飛紅了兩臉。春娘又於「仙龍吠雲外，知是楊郎來」之句語，滿面通紅，不敢出語。太后見兩人如此光景，愛之不勝，笑道：「今又瞞過尚書，為一番善謔，非春娘不能為呢。」英陽道：「願承娘子之教。」春雲道：「一之不可，其可再乎？」蘭陽道：「常言道，一不做，二不休。何傷之有？」春娘笑道：「臣妾異於發蹤，其過不大，只從兩公主娘娘之教罷了。」太后笑道：「春娘隱然推諉於女兒們，先為拔足之計。此便是都在我身上，何怕之有？只待尚書還朝之日，牢諱英陽入宮之事，只說英陽患病西歸，使鄭雲鎬如此如此，又使春娘這般這般，然後皇上諭以禁臠之選，更無所得。楊尚書無言更辭，予以二女兒同事一人，並言於皇上諭之。兩女兒合巹之日，使尚書摸不著，如在夢中，以試尚書覺悟不覺悟。俗語說的，做夢凶反為吉者，是也。予意已定，女兒們日後尚書如以怒眼視，都推予身上。」說罷，一座哄然都大笑起來。

　　有話即長，無話即短。卻說楊元帥同提督、先鋒，一路上唱了凱歌，大軍浩浩蕩蕩。於路無話，所過安撫百姓。到了京師，提督以下諸將，率令軍馬，在永定門外駐紮。楊元帥先自入城詣闕，至丹墀下，八拜謝恩。揚塵舞蹈，山呼萬歲畢，天子宣召上殿。

　　元帥進伏龍案下，天子大喜，親酌御酒三杯賜之，慰諭道：「卿等遠勞風霜，建此大功。卿以妙年，文武全才，誠國之柱石。」元帥俯伏奏道：「總是陛下洪福，諸將力戰，臣何功之有？」天子即命光祿寺大設宴筵，一邊大犒三軍，各賜匹帛，罷兵歸本衙，總領元帥以下諸將，各賜進秩。大元帥楊少游，進拜大丞相、魏國公，食邑三萬戶。其餘選部，各擬加秩授職，賞賜金銀綵帛，以表賞功酬勞之典。

　　元帥下庭伏地，叩頭辭謝，乃奏道：「臣本遐士一布衣，特際聖世，位躋卿月，涯分已逾。不意倭酋冒犯，臣以齠齡，特受簡拔之旨，赦罪領兵，出境征討。伏蒙聖德天大，多賴將佐齊力，賊丑遠遁。臣猶恨巢穴之未滅，臣尚有罪，濫受封爵之盛，於理不可。且臣父母遠在，國家多事，臣不遑將父母，臣未有室而將娶。聖德如以臣尺寸之勞，特許長暇，還鄉歸覲，許臣已聘之婚，得遂室家之願，臣當結草含珠，歌詠聖化，以終餘生。伏乞天地父母，諒臣至懇，哀臣至情，亟收成命，以安微分，千萬之至。」天子聽罷，嘉其辭遜之志，下旨道：「卿以不世不勛，辭遜至此。特收王爵之封，以完卿惜福之志。又允歸覲之由，父子完聚。至如初心願娶，今無其地，卿其再思。」元帥承詔謝恩，心內想道：「聖上以太后娘娘之退還鄭氏聘幣，尚此靳持。今不當力懇，更當上表再陳，冀回天。」如是思量。

　　光祿寺奏：「宴筵已備。」天子下詔：軍馬已罷，提督、先鋒以下將佐，復宣召入侍上殿。庭下迭奏鼓樂，首作征軍凱歌之曲，盡日歡樂，並賜封爵賞齎：敕拜征倭大元帥楊少游，進授大丞相、魏國公，原任中極殿大學士，食邑二萬戶，欽賜黃金三百鎰，白金五千兩，彩緞三百端。

　　敕拜兵馬提督、副元帥李尚好，進授五軍都督府兵馬使、奉直大夫，賜黃金百鎰，白金三千兩，彩緞一百端。

　　敕拜大將軍、征倭上先鋒廖鋼，進授兵部左侍郎、兼光祿寺卿、中議大夫，欽賜白金一千兩，彩緞五十端。

　　敕授濟南督撫江有古，特進濟南都轉運監司同知，仍兼本帶督撫，欽賜白金五百兩，彩緞三十端。

　　敕授濟南太守程瑞麟，特進都察院僉都御史，欽賜白金三百兩，彩緞三十端。

　　泰安州府尹寇繼俊，以地方失守罪，宜降秧從軍。

　　元帥有功，將功贖罪，只帶舊職。

　　偏將軍萬世業，敕授兵部武庫四司郎中。

　　偏將軍孟國輝，敕授刑部十三道清吏司員外郎。

　　封爵賞齎畢，元帥以下，各各謝恩退朝。濟南督撫江有古等三人，俱以傳驛傳旨。太守程瑞麟，還朝拜職，江有古、寇繼俊，仍在職所，只受謝恩。此是後話，不在話下。

　　且說楊丞相退朝，直到鄭司徒府中。司徒不在，惟鄭十三下堂迎接。上堂禮畢，坐定獻茶。雲鎬道：「恭賀丞相，建不世之功，久勞風霜，凱還百福，封爵謝遜，進秩賞齎，榮動一世，曷勝欣誦慶賀。」丞相謙讓一回，道：「總是國家洪福。小弟遠離岳父母膝下，今為三換星霜。司徒金體泰安，夫人又為大好麼？岳丈如何不在外堂？」雲鎬？然道：「三歲間，人事倏變。叔叔、嬸嬸自見膝下之慘，疾病侵尋，杜門謝客。今於丞相榮歸，不能欣然相迎。丞相惟拜內堂。」丞相聞之愕然，半日口不能言，乃道：「岳丈膝下，有誰之戚？」十三道：「叔叔只有一女，無他子星，丞相所知。妹妹自從丞相出征之後，長在嬸嬸膝下，安慰嬸嬸之懷，不有疾病。及至仲春晦日，俄忽之頃，坐化西歸，異香滿室，空中隱隱有鼓樂之聲，彩雲不散，有似寶幢繡蓋，前引後擁。見者莫不異之，必是前身仙宮之娥，一時謫降，反本歸正。只是下界之人，徒以存沒為悲。丞相入見叔叔，無為悲慼之容，以傷叔叔、嬸嬸之懷。」丞相雖然口應，淚下如雨，飲抑不禁。十三慰道：「人之壽夭，命也。婚姻，緣也。破鏡不可再圓，死者無以復生。丞相寬悲，無為無益之悲。叔叔知丞相之來，必延佇而久待，丞相無滯。」丞相欲為起身，兩隻腳卻像纏著棉花一般軟了，氣得發昏，欲起還僕。

　　十三挽手，同入內堂。司徒獨坐欣迎，丞相再拜請安。司徒獨答以半禮，握手道：「丞相手握數萬之師，蹴踏強倭百萬之眾。捷書翩躚，凱歌唱還，封爵隆厚，賜齎重疊。霜天霧地，閱歲經月，均體金安，吉人天相。老夫贊喜，自倍於人。」丞相對道：「仗皇上洪休威武，賴將佐齊心力爭，得不憤事。晚生何有於功？因功濫爵，大非涯分，將擬納官陣懇，以回天心，欺遂夙昔之願。千萬不自意人事倏變，萬念都休。不徒存沒之感，從此踽涼，實如失侶之鳥，無所依舊。」乃淚泛爛。

　　司徒道：「總是天命，言之無益。賢婿遠勞風霜，惟望珍重。」十三在傍，又數目丞相，丞相不便他話，又自掩抑不堪，只自告退。

　　退至花園，春娘下階迎上。丞相一見春娘，三魂飛越，七魄消滅，眼淚無從，衣襟盡濕，口呆不能發言。春娘斂社進慰道：「姐姐西歸，暫時謫降之仙，今日反本歸元，可喜而不可悲如以存沒為念，彭殤莫非天命。伏願丞相以護貴體。妾身初以姐姐之命，得侍丞相，幾過年餘，丞相之眷愛逾分。不意太后之嚴命，以至退幣之境。姐姐一身，無所止泊。妾身不敢以自得其所，孤負誓同樂之初心，敢自告辭於丞相，永侍姐姐之餘生。今也姐姐西歸，妾身依歸無所。姐姐西歸前日囑咐於妾：」我若不在於世，無帥歸後，另侍巾櫛，以慰無帥之思念。元帥當膺禁臠之貴，曾聞貴主關雎之德，大有南國之化。一枝之棲，不徒你也。你其慎之。『妾以姐姐之言，出於不祥，不敢有對。心不自在，竟至姐姐坐化歸元。妾竊想，妾既有歸侍之日，今日丞相還朝，妾不敢不迎於花園，以告姐姐申覆之教。

　　妾自擬敬侍姐姐靈筵以終。三年之後，倘丞相不棄菲薄之身，復侍箕帚之末。

　　丞相聽來春娘如此重複之言，垂淚道：「小姐垂念薄福之人，如此鄭重，敢不銘肺於幽明之中乎！」說畢，春娘復告辭而人。丞相不敢復挽，獨坐花園，想道：「剛才皇上無其他之旨意，我認為退幣絕婚之意，不料如此之地。」轉益悲切，至夜轉輾不寐，度了一夜。

　　次日，丞相告病不朝。忽有當班報道：「夏太監奉詔而來。」丞相顛倒出門迎詔。