
			　　且說七月七日太后娘娘千秋節，天子親率皇親國戚，內宴獻壽，歡慶頌禱。日將未斜，忽然黃門官手捧一度表文，獻達。

　　天子親拆，龍顏看見，乃是濟南督撫江有古上表請援，星夜馳達：「日本國恃其強悍，大興舟師三十萬，戰艘五千隻，送都總兵平秀突潛師渡海，泊於田橫島。乘夜下陸，所過無不波蕩。歷城、鄒平數縣，望風奔潰。倭酋洛正、吉乎飛，俱有萬夫不當的勇，智略巧譎，人莫不墮其譎中。伏乞聖上亟遣大兵，以救生靈於塗炭之中。」急中雪一片也似，一日三至，朝野洶洶。

　　天子覽表大驚，登時出御金鑾殿，會集文武百官，計議出師討平之策。此時，屬臣惶怯戰慄，不知所措，吏部尚書張修河出班奏道：「今京師之兵不過數萬。昇平日久，將賴兵弱，內無干城之將。濟南程裡，不滿千里。強兵疾驅，三日可到城下。孤城若圍，京外援兵不至，國勢危於一發。為今日之計，莫如暫時去　，出巡長安。長安是函關百二、金湯天府之地，於是徵兵天下，以圖恢復，此為萬全之策。伏願聖上裁處。」群臣從而和之，皆言張修河之言是也。

　　惟左柱國張居正、少傅謝瓊以為不可。武班中，提督李尚好、楊韶諸人，無不憤憤不平，將俟文班之畢奏，天子猶豫未決。大學士楊少游在獄中上表云。

　　負罪臣楊少游，謹昧死俎上表，以安邦定國事：伏以臣負罪如山，囚係廷尉，宜不敢於預朝議，以俟聖明之載置。而事係安危，機在毫忽，冒死陳達，以盡臣分，惟聖明垂察焉。今倭兵恃強肆悍，潛師敢犯，深窺中原。議者多以為乘與去　，便征天下之兵。孰為陛下獻此計也？此是全軀、保妻子之類，不顧國家之利害，百姓之塗炭者也。王城，宗廟社稷之所在，宮闕倉廩之所在，今若一朝棄之，天下人心，必當土崩而瓦解。

　　賊丑跳踉，十分增氣，一驅而據於京師，巢穴盤據，是有甚於藉冠齊盜者也。百姓魚肉，宮室丘墟之後，征天下之兵而恢拓，其難十倍於今日。臣請先斬獻此計也者之頭，祭之旗纛之竿。

　　選將興兵，掃蕩狂寇，只在一號令之間。且倭賊習於水戰，而昧於陸陣。且素性偏悍殘忍，離其巢穴，爭功貪財，不久而又不相容。今京師之兵，不下十萬。智士勇將，不患無人。臣雖不才，願赴　韋之末，一舉而剿滅凶丑，以安宗社。伏願聖明垂察焉許之，千萬冀望之至。

　　疏奏，天子覽畢，大以為喜，即謀出兵之策。以大將軍瘳鋼為征倭上先鋒，李尚好為提督；特釋楊少游，拜為征倭大元帥，使自選精兵猛將，不日出師，使倭兵片甲不回，以安宗社。

　　於是楊少游出獄，詣闕謝恩，直到練武廳。提督以下諸將，俱來帳前參謁候令。元帥發一充箭，約道：「明天五鼓，詣闕承命。」當日教場練兵選將，不敢一人後時，仍赴元帥府中，提督李尚好、先鋒廖鋼同時來會，一宿無話。

　　次日五鼓，一時詣闕，候了皇爺登殿，朝賀畢，天子命元帥上殿，下旨道：「嘉卿獄中上表為國盡忠之意，又諫倭兵之本末，不患凶丑之掃平，不日凱還。」乃敕賜征倭大元帥印綬，又賜尚方劍一柄，諭道：「凡在京外兵將，一任點用。不從命者，便宜從事。」又賜提督李尚好征倭副元帥、大將廖鋼征倭上先鋒印綬，刻日起程。

　　於是元帥諸將，同時承命，謝恩罷朝，直赴教場。已有昨日令箭，在武班將佐，一應軍伍，誰敢怠慢，聞令流水般聲，集練武廳下伺候。正是：令出如山嶽，威行駭鬼神。

　　元帥當中坐下，右邊是提督副元帥李尚好，左邊側首是先鋒大將廖鋼。當日威風凜烈，號令嚴肅。元帥開言道：「學生直不過一介書生，粗涉章句，素昧韜略。今蒙聖眷，委以閫外之事，惟在竭忠盡力，以報殊遇。今倭兵棄舟登陸，直犯濟南。

　　濟南之兵，尚不下十萬。大凡用兵之道，不在多，而在精。且大兵猝起，飛芻挽粟，所過先自騷擾。輦轂之兵，不可多發，使京城空虛。今選一萬五千精兵，二十員將佐，嚴明紀律。出兵之後，傍招所過督撫之兵，以壯軍容。合於濟南常有之兵，當不下二三十萬，何患乎倭兵之蟻屯！」提督道：「元帥之論，定得要訣。用寡敵眾，允合古良將用兵之策。」正在分撥未訖，忽有三員太監，奉敕賜灰甲，飛馬來至。

　　元帥三人，一時下庭迎跪。太監各將敕旨分授，復進秩元帥兼兵部尚書。

　　飲賜大元帥楊少游：三叉如意紫金盔一部，蜀錦團花白銀鎧一部，石榴繡花錦羅戰袍一領，荔枝七寶黃金帶一部，御廄烏雅追風馬一匹。

　　欽賜副元帥提督李尚好：魚尾卷雲鎖鐵盔一部，龍鱗傲霜嵌縫鎧一部，緋紅錦袖襖繡花戰袍一領，雙環龍角黃鞋帶一副，高頭雪白獅子馬一匹。

　　欽賜上先鋒廖鋼：鋪霜耀日鑌鐵盔一部，鐵葉攢成梅花鎧甲一部，前後青銅獸面護鏡一面，鐵腳翻江攪海馬一匹。

　　犒賞三軍畢，太監上馬復命去子。

　　且說元帥分撥隊伍，上先鋒廖鋼領三千兵馬，為先鋒；元帥自領七千兵馬，為中軍；副元帥李尚好領五千兵軍，作後隊。

　　分撥已畢，各自專副披掛，登時起程，作一告示，長竿掛著，先鋒旗下，眾兵將俱來看見。寫道：欽差兵部尚書兼文華殿大學士、征倭大元帥楊，為禁約告示事：今天下昇平，聖德天齊。不意日本國小酋平秀突妄興逆天之師，潛渡東海，捨舟登陸，侵犯內地。帝赫斯怒，特命元帥、先鋒興師征討，以俟不日凱還。蓋聞兵貴神速，取乘勝之良機，令務嚴威，得隊伍之整齊。凡在將佐隊伍，俱宜效力，各奏膚功，無為自速重律。有犯者，軍法無私事。

　　聞鼓不進、鳴金不退者，斬。

　　遇敵不先、畏怯退後者，斬。

　　搶掠民財、淫人妻女者，斬。

　　有慢軍令、擅闖轅門者，斬。

　　兵器不利、旗幟不鮮者，斬。

　　捏做妖言、惑亂軍心者，斬。

　　竊他人之功為自己有之者，斬。

　　各依遵守機律，無敢或怠。如違者，罪在不赦。大概大小兵將在營不端、妄自喧嘩者，定照軍法施行。特此告示。

　　眾兵將看罷，各遵規矩，軍容整肅。真是馬不停蹄，人不著枕。旌旗冉冉，大軍滔滔，向濟南進發。一日行了五十里。

　　不上多日，到了濟南城外二十里屯札，立了營寨。督撫江有古、太守程瑞麟出城接應。大小文武官員，都來參謁。元帥一一接應，乃問賊勢、頭陣勝敗。

　　江有古道：「賊陣中先鋒吉乎飛，極其利害。本職屢戰不利，只得閉城固守。賊陣日來搦戰，小職只為不應，以待天兵。今日元帥大軍臨止，天降的喜，何虞乎小丑呢！」元帥謙讓一回，道：「勝敗兵家之常。兵者不可造次。孫武子云：不可勝者，守也；可勝者，攻也。謂敵未可勝，則我當自守；待敵可勝，敗攻之爾。」江有古道：「元帥所論，甚是得當。」當下接引大隊兵馬入城。練武廳上，設宴接風，犒賞三軍。

　　那元帥陣中，大刀闊斧，紀律申嚴，將佐軍旅，賈勇三倍。督撫、太守，不勝之喜，備說前來戰陣之事。休兵一宿。

　　次日，城上守備飛馬報道：「倭營先鋒，又來城下討戰。」副元帥李尚好向前道：「先遣一員副將，探那賊陣形勢，何如？」元帥道：「今大軍才來濟南。傍招之兵，姑不齊至。只令城上叫道：明天約戰。」賊陣中十分打罵道：「城裡援兵已來，不戰何為？如是懶怯，不敢抗鬥，何不自縛出城，獻他城池，受賞請職，免了加兵，身首兩斷。」終日罵弄。元帥只令勿聽，三軍正在攘臂憤惋。一宿無話。

　　次日，元帥發一令箭，令先鋒廖鋼領兵一萬，天明造飯，辰刻出城對壘，又發令箭，提督李尚好領兵五千，在後接應。

　　元帥自率一萬兵馬，同濟南督撫江有古在後隊督戰。

　　分撥已定，到了辰刻。廖鋼披甲上馬，領兵出城。提督、元帥各各領了自己軍馬，陸續出城，迎接對陣。兩邊列成陣勢，強弓硬弩，射住陣腳。兩陣裡，花腔鼍鼓擂，雜彩繡旗搖。

　　陣門開處，廖鋼立馬當先，拿起混天鐵棍，威風凜凜，殺氣騰騰。賊陣中一員大將，生得藍面獠牙，環目鬍髯，手執一柄純銅鐵鞭，坐下一匹五色花鬃馬，膽略雄雄，氣勢堂堂。先鋒陣中濟南將佐有知者，告道：「這是倭先鋒吉乎飛。」廖鋼當先高叫：「俺便是皇明斬倭先鋒、都統兵馬使廖鋼。本不斬無名之將，迎納姓名，前來就縛，好上記功績簿上。」倭將便道：「我是大倭國先鋒統督吉乎飛。便是今天頭戰，你死我活。」輪起大銅鞭，直奔前來。廖鋼大怒，撫手中八尺熟鐵棍相迎。

　　兩將搶到垓心，兩軍吶喊，一往一來，一上一下，四條臂膊縱橫，八隻馬蹄撩亂，直鬥到十五餘合，不分勝負。元帥在高壘上，望見倭將十分強猛，暗暗喝采道：「賊兵初陣逞強，本事高勇。」恐廖鋼有失，鳴金收軍。廖鋼虛架一棍，躍馬出圈回陣。賊陣中，見本陣回兵，亦為鳴金，收軍結壘。

　　廖鋼見元帥道：「今此首陣，必欲擒他，以挫其氣。元帥如何收軍？」元帥道：「我軍驅馳之餘，不可一時盡力。且賊將武藝，不可小覷。姑待第二陣擒得他，有何不可。」廖鋼唯唯而退。是晚休題。

　　次早，賊陣吉乎飛又來討戰。楊元帥親率三軍，左邊李尚好，右邊廖鋼，各舉器械，浩氣嚴嚴，好位安邦保國大元勛。

　　八角彩旗，長槍三綹鐵甲大刀。廖先鋒護衛頭陣，李提督衝陣，一合飛擁。

　　吉乎飛一見來將，生得威儀凜凜，比昨天大有分別，手執銅刀，衝近喝道：「來將可是楊少游麼？」元帥冷笑道：「無名小卒，敢來問名。你若知事識時，獻降投順，可保性命。如有半個不字，當不免死在目前。」吉乎飛大怒道：「你以一介書生，敢誇大言！」銅刀一舉，耀目光輝，直奔元帥。

　　左邊李尚好，大揮雙鞭，急架相爭。在各龍爭虎鬥，兩員虎將殺到難解分。直到八十餘合，吉乎飛抵當不住，大呼：「明將老頭兒，果然利害。俺今殺你不過，且讓了你多活一天。」拍馬便走。李尚好那裡肯捨，大喝：「賊將那裡走！」飛馬追趕。

　　吉乎飛心下越慌，一邊拿出銅刀，拈弓拾箭，扭過身軀，望著李尚好胸膛上，颼的一箭射去。提督眼明手快，看那枝箭風也似來得近，忙用手中鐵鞭只一撥，那枝箭鏃錚然有聲，滴溜溜撥下草地上去了。

　　吉乎飛見他箭又不著，越發展慌怯，霍地把馬一兜。提督趁勢疾追，取了雙鞭，當頭打下。吉乎飛覺得眼花昏亂，閃躲不及，那一鞭打在右腿上，吉乎飛忍痛跑回本陣去了。

　　當下元帥揮兵一掩，卷地殺將過去。倭兵見了主將被傷，回走抵當不住，四散奔走，七零八落。大兵直追三十里，方才止住。倭兵大敗，退了五十里外，才得住兵紮寨。

　　李尚好大勝回營，元帥大喜，一同入城安兵，上了提督首功。是日大犒三軍，排宴賀喜。

　　再說倭兵敗走五十里，始為埋鍋造飯。點閱兵馬，折了五千兵，七百馬匹。吉乎飛受傷，幸有重甲，不至透骨。忙邀大夫，黏藥調治。不在話下。

　　且說廖先鋒，見了提督建此大功，心下想到：「昨天我鬥賊將廝殺，幾乎拿擒，元帥鳴金收軍，無端讓他活活的還送。今日首功奪於李尚好，不可是憤恨，當得不過。明天我且掩殺一陣，好立奇功，方可聳瞻了一營兵將。」想畢，怏怏晚景一宿。

　　次日，元帥營中閒坐，方與提督講論破賊之策。廖先鋒前來，請了夜安，乃道：「前者頭戰時，末將幾乎活捉倭陣之將，元帥鳴金收軍，活活的送他還陣。昨天提督得了全勝，倭將痛被一鞭，僅逃性命。今已銳氣摧挫，下職今夜只率部下三千兵馬，掩擊賊營，使得齏粉，賊陣無敢再摅出陣了。」元帥道：「昨日提督雖然全勝，倭營尚雲兵精將勇。且兵家難有有戰輒勝。倭將巧譎多謀，不可造次。先鋒再思萬全，可以用兵了。」廖鋼道：「不然。兵法云：乘機者勝，失勢者敗。今我師乘勝之機，賊將敗軍，失勢而逃，此正乘勝逐北之時。難失者，時也。元帥勿疑。」元帥道：「先鋒小心。」於是廖先鋒退出，點了自領部下三千兵馬。未時造飯，自己披掛上馬。申刻人含枚，馬摘鈴，喜得一輪明月，夜猶未黑，疾馳五十里。

　　話分兩頭。元帥聽了先鋒之言，對提督道：「先鋒必敗。」即招督撫江有古道：「你領一支兵，隨先鋒後，到倭營左側埋伏，接應先鋒小心。」江有古領命去了。

　　再說廖鋼，掩到倭營，夜已四鼓，突人倭陣中，陣中虛無一人，只有火把明亮，刁鬥分明。廖鋼知有預備，忙回身退軍。

　　忽然一聲火炮，伏兵齊發，矢石如雨。倭陣一員猛將，斜舉丈八蛇矛，高聲叫道：「無名一卒，敢來劫寨！」廖鋼拍馬迎戰到十餘合。

　　原來先鋒兵馬，夜半疾馳五十里，人馬俱乏餓，無心戀戰。

　　廖鋼虛架一刀，奪路便走。倭兵躡後。廝殺之際，江有古擂鼓突出接應。廖鋼心有所恃，回身再戰，到得天明，方才息鬥。

　　江有古前來合勢，廖鋼照檢士卒，已折了其半，剩下的又大半中傷。廖歎息道：「我不聽元帥之言，致此敗戮。又非督撫接應前來，我命休矣。今以何顏回見元帥？」舉刀欲為自刎。

　　江有古大驚，急挽刀柄道：「將軍差矣。勝敗兵家之常，寧以一番失利，尋此短見。又元帥弘量，必有寬恕。」廖鋼無法自裁，只得忍氣吞聲，回到營中，息了敗殘軍馬，自縛膝行營前請罪。