
			　　且說翰林見了鄭十三獨自嗟歎，問道：「兄長有何獨唏之事？何不說來？」十三笑道：「兄長看此多情好事之人，作此可笑之事。」乃以汗巾投之。

　　翰林接手看來，便是自家贈他仙樂亭仙娘之詩。心下大驚，不覺一身上寒粟遍起，旋又自解自言道：「向日之仙娘，必是張麗華。總是奇緣，如能再會，豈不多勝他女神仙的，難得再會乎？凡人所以害怕鬼魅者，恐他傷害人命。那女娘半夜三更，知我之來，送我葉上的詩，一夜繾綣，如重三生。臨別贈詩十分慇懃。可見他出自衷曲。何怕之有？」想畢，強言道：「總是傷他芳豔者的事，亦云奇男子之所為也。」便乘了十三朝空不見之時，撮土為香，復以一酌，澆他墳上，暗自禱祝道：「生以為人，死而為鬼，其本一也。惟冀芳魂，察此至意。今宵重續前緣，這是張娘之有信。」禱畢，還坐草茵，相與暢飲。

　　十三細察翰林澆酒潛禱之狀，佯若不知他了。直到山西日斜，方才起身，一同還歸。

　　十三將他一五一十備說於妹妹瓊貝，只為暗笑，佇見翰林落在圈套，不勝奇喜。

　　且說翰林至夜，獨坐焚香，推窗佇望。但見月色朦朧，樹影參差，書童走堂的鞬鞬都睡著，萬籟寂然無聲。翰林怊悵危坐，更焚一柱心香，默禱芙蓉帳裡李夫人，庶幾來至乎。

　　良久，但聞遠遠足音，稍稍漸近。翰林又驚又疑，拭目視之：果然是仙樂亭女娘，裊裊而來，到了窗前，躊躇不入。翰林喜之不勝，跳了出門，攜手上堂道：「娘子誠有信，感我至誠，玉趾光降，感激不盡。」美人辭謝道：「妾身陋穢，郎已盡知。幽明路殊，慚愧難盡。前者之夜，非敢欲欺蹤跡，恐驚動郎君，假稱仙娘，是妾之過。今日妾之本末已露，而郎君酌酒澆荒墳，為詩慰孤魂，為謝郎君大德而來。豈望重續前緣，以污郎君之貴體。」乃欲回身自去。

　　翰林連忙款住了，說道：「娘子聽我。娘子悅我，我之慕娘，重於結髮。人生一世，草生一秋。佛家說的，總是水漚風火，生而為人，死而為鬼，何別乎幽明？娘子勿以自外。」乃與相攜入室就寐，情愛縝密，有倍前日。

　　乃至雞聲初唱，張娘忙起身欲去。翰林道：「娘子無遽，明星未遽了。」張娘道：「雞聲一唱，陽氣來逼，不敢久留。」翰林無奈，出門相送，約以來夜，美人笑而不答。自此，夜必來會。

　　翰林不勝喜愛，夜夜惟靜坐焚蠔，只待張娘之至。女娘或三日一至，或五日一來。翰林情好日篤，惟恨女娘之不能夜夜相會，一心都在張娘身上。晝則待夜，夜則待來。朋友也不接，書籍也不看。又有時發呆，癡癡坐著，言笑無常。

　　看官聽我，楊翰林以少年才學，內蘊濟世安民之策，外優經天緯地之量，那裡以一個美貌之女，如是綣綣戀戀，至於發呆癡呆了？大凡人之虛靈者心，而初見女娘，認以仙娥，及其再遇，知其死鬼，疑眩蠱惑，只貪豔美，恐或人知，以至心不自在，疑癡發呆，可不戒哉！此是漫語，姑不多述。

　　一日，鄭雲鎬訪至，翰林欣迎，一同坐下。十三道：「近日俗冗，不能分身，久失與兄談話。今夜月色將好，要與兄長開懷對酌，賦詩圍棋，以續前游，特地而來了。」翰林肚裡日以女娘為心，夜夜苦企，今聞十三夜飲之語，蹙眉不展道：「愚弟近日氣宇好不舒舒服服，難乎夜酌。惟兄長只卜其晝。」十三笑道：「兄長高興，胡為衰倦？」乃說些閒語，別去。

　　次日，十三又同一先生來到，坐下，問夜來之安，乃道：「此先生不但嫻於籌命，又精麻衣之篇，近日來住廣渠門外東嶽廟，所籌無不靈異。今與兄長同為相一相問的何如？」翰林點點頭道：「好」。但見他先生生得眉分春山，眼如銅鈴，懸鼻方口，七尺以上身材，頭戴一頂烏縐紗抹眉頭巾，穿一領皂沿邊白絹道服，係雜彩呂公縧，著一雙方頭青布履，手裡拿一副賽炙金熟鋼鈴桿，氣宇軒軒。

　　茶罷，翰林向前施禮道：「請問先生貴鄉何處，高姓大名？」那先生躬身答禮道：「晚生祖貫山東人，姓吳，雙名榮澤便是。」翰林道：「久仰，久仰。君子問災不問福，只求推籌目下行藏則個。在下今年十五歲，甲午年甲午月天中部甲午日甲午時生。」那先生取出一把鐵算子來，排在桌上，算了一回，拿起算子，桌上一拍，叫一聲道：「怪哉！」翰林失驚道：「賤造主何凶吉？」先生道：「翰林若不見怪，當以直言。」翰林道：「正要先生與迷人指路，但說不妨。」先生道：「翰林這命，文章出群，功業振業，手執兵權，萬里封侯之相，福祿無窮，但目下橫厄。極其怪哉呢！」翰林道：「人之吉凶禍福，自有前定。疾病之自來，人所不見。有何目下之災乎？疾病麼？」先生道：「非為是也。」翰林笑道：「然則先生差矣。在下新入翰林，言語謹慎，作事遵法，非理不為，非財不取。疾病之外，有何橫厄之來？」那先生作色道：「天下原來都要人阿諛諂佞。罷，罷，分明指與平川路，卻把忠言當惡言。晚生告退了。」乃起身欲去。

　　翰林道：「先生息怒，前言特地戲耳。願聽指教。」十三又挽住了，說道：「先生再加仔細。」先生道：「翰林貴造，一切都在好運。但今年時犯歲君，正交橫厄，不徒造命如是，晚生粗解麻衣，翰林鳳眼龍准，耳白唇紅。天下之人，莫不聞名瞻仰。但今黑氣侵於明堂，如非鬼祟，來於夢中，必是穢污，近於寢簟。旬日之內，一臥難起。不足疏忽。再加慎旃。」翰林聽來，想道：「先生所言，也指張女娘，頗解術數來歷。女娘情愛，決無害我之心。且我有天命，豈一么魔鬼祟，有能害我？」想畢，便道：「今禍福夭壽，已定於有生之初。在下苟有富貴封侯之相，雖有鬼魅，於我何有？周京兄更觀貴造。」那先生道：「大凡算命，便是算了先天之數，一從古法。倘或精神不能專一，便為舛錯，是謂差毫謬千。是故晚生一日一命之外，再不疊說，願相公更卜他日罷。」翰林點點頭兒。

　　十三道：「賤造改日再論，有甚不可。但翰林兄之橫厄，且有何導避的法了？」先生道：「翰林公甚不准信，晚生何敢多論。」乃拂袖而起。翰林只將例金賞他，先生不受而去。

　　翰林不平，倒不挽他。十三道：「人不可確信。兄長吉人天相，那有鬼祟來侵？原來術數之人，不作誕說，無以動人，往往作此虛妄怪誕之論，欲為驚人，甚是不妥。」乃相對而笑。

　　翰林對酌暢飲，十三有意連以大白相勸，翰林不知其計，連倒大醉。至夜深方醒驚，重整衣衿，焚香危坐，以待張女娘之來。到了深更，不勝焦燥，忽聞窗外有噓唏啼哭之聲。翰林大駭，推窗跳出看時，女娘隱身樹林之中，啼泣不來。翰林說道：「娘子有什麼委屈，有此悲切？」女娘嗚咽道：「郎君信他妖道之言，欲絕妾身，妾不敢近前。天緣已盡，從此永訣。」翰林大驚，欲近豔女娘，已遠去了。有一紙落在庭前，翰林拾取視之，乃張娘告訣之詩。詩云：

　　昔訪佳期躡彩雲，更將清酌酹荒墳。

　　深誠未效恩先絕，不怨郎君怨鄭君。

　　翰林大憤，拂衣而搜，果然頭髻中墜落硃砂符咒一片來。

　　翰林大怒道：「周京之誤我事如是了！」遂拈裂投火，不勝恨歎。須次女娘之詩作為方勝兒，以埋女娘之墳，以俟更來，深藏袖裡，詩云：

　　冷然風馭上神雲，莫道芳魂寄孤墳。

　　園裡百花花底月，故人何處不思君。

　　一番吟罷，不勝憤憤道：「女郎詩云，不怨我而怨鄭君。我見周京，必大辱之矣。」次日早起，往訪於十三。十三已他出不在家，懷恨歸來。

　　三日連忙，一不相遇。翰林無奈，將欲往城南，埋了和詩於女娘之墳矣。￥司徒置酒內堂，使邀翰林，翰林即進陪席。司徒道：「近日楊郎一何憔悴？」翰林道：「前日與周京一夜過飲，因此氣不舒服。」十三自房裡笑笑嘻嘻出來，翰林怒目相視，不作一言。十三道：「兄長雖欲諱我，我已盡知。兄不謝我，反為藏怒於我耶？」司徒接口道：「老夫有聞，楊郎夜夜與美妹共坐花園，信然麼？」翰林低頭，未及回話。

　　十三道：「楊兄恕諒罷。愚弟憂悶，兄長見迷於鬼魅，畫了符咒於吳先生，乘兄醉睡，藏之頭髻，潛身窺見女鬼哭訣，而不敢近兄。吳先生之言，果不差矣。弟心為兄長，而遠逐鬼魅，兄反怒我，可乎麼？」司徒道：「誠有這事，楊郎不必牢諱，略說所由也，且不妨。」翰林無奈，遂將仙樂初見女娘，後又澆酒孤墳，夜會花園之事，一一備說，道：「張女娘雖然非陽界上人，為性和柔，動止典則，必不為祟傷人。且學生雖甚疲劣，寧為鬼魅所迷？楚襄王遇神女而同席，柳春畜鬼妻而生子，人不為怪。今周京與妖道相謀，將不經之符，斷女娘自來之路，可不是駭慨了麼？」司徒撫掌大笑道：「賢婿何不早言於老夫？宋玉賦神女而遇神女，少翁致李夫人魂於芙蓉帳裡。老夫薄解是法，今為賢婿致張女娘於前，何如？」翰林道：「岳丈戲學生，不敢仰對呢。」司徒笑道：「曷嘗戲也？」便把手裡麝尾，向空擊了屏風，道：「張女娘安在？」言未已，有一美娥，凝妝豔飾，從屏風後來，立司徒面前。

　　翰林驚訝，舉眼視之，果與張女娘無差。翰林瞠然，莫知其是真是假，是人是鬼，是為環顧一堂，目睜口呆。

　　此時司徒夫妻掌不住哈哈大笑。十三彎腰屈背，兩手握著嘴，卻說不出話來。滿堂老媽、奶娘、丫鬟們，也有笑岔了氣，伏著桌兒的，也有躲出去，蹲著笑去的，也有忍著上來替他搬去東西的，哄然一堂。翰林益摸不著頭腦，啞口無言。

　　司徒笑道：「老夫剛才說的實話來。這女娘非仙非鬼，俺家養育之賈氏，名春雲，與女兒為伴，薄有才貌。老夫念賢婿獨處花園，不免齟齬，且念寂寥，欲先送此賈娘，要為媵侍。賢郎少輩居中用事，戲謔使賢郎墮他圈中，三疑四惑，弄了幾天。老夫若不說明，無以解賢郎之猜疑，多是老夫之過了呢。」十三陪笑道：「仙娥相迎，我所媒的。張娘夜至，我所媒的。楊兄將恩作仇，倒也怒目疾視，寧不愧的？」翰林如夢初醒，起身拜謝道：「岳丈如是原眷，周京這般欺冒，極為大駭呢。」十三道：「弟非欺冒，自在欺冒之發蹤指示者也。兄勿怨我。」翰林道：「十三兄如不立幟，誰復作誦？」十三道：「聖人有言，出乎你者反乎你。兄自思之。兄欺何人乎？以男而尚為假女，以人而獨不為假仙假鬼乎麼？」翰林剛才大覺，道：「我尚在夢中了。」司徒夫妻復大噱。

　　翰林方才大喜，顧謂春雲道：「將事其人，先欺其人，可是婦人之道麼？」春雲斂祚道：「但聞將軍令，不聞天子詔也。」翰林道：「自古強將無弱卒，其將不亦可知乎？昔神女朝為雲，暮為雨，襄王見雲見雨，惟以神女知之。今春娘昨為仙，今為鬼，但當遇仙遇鬼，惟以春娘知之。正是古今同一軌的。」滿座皆大笑。於是擺上肴膳、果酒，盡日乃罷。

　　翰林將歸，春雲秉燭前導，自是伏侍花園，百般乖覺，又十分謹慎。翰林情愛日篤，晷刻不離左右。

　　有話即長，無辭即短。光陰荏苒，已屬仲秋。翰林正擬上表歸覲，奉孝廉夫妻還京，以成鄭小姐親迎的禮。一日，忽然邊報驟至，礦民內應，遼兵深入，侵掠邊境，失勢浩大。星馬日至，翰廷洶懼，謀欲興兵征討，互相推委，莫有正論。

　　翰林學士楊少游出班奏道：「遼兵為患，今為久矣，不可不大興征伐，屠至巢穴，永除後虞。礦民是我赤子，不過一時的不堪繁役，民生日困，邊釁漸開，以至於此。今宜罷其繁役，一番下旨宣諭朝廷之德意，發倉賑濟，自為鎮安，不為邊憂。臣願奉聖教，布宣德化，歸順其心，遼兵自然退去。不有興兵騷擾。伏惟聖裁。」天子准奏，龍顏大悅道：「諭以你妙然文臣，有此深猷宏略，朕甚嘉尚。雖然宣諭，不可獨出邊境，以示草率。」即日升拜楊少游為御史大夫，兼宣諭使；升大將廖鋼為兵馬團練使，領三千兵馬為後隊護行，不日上程。

　　翰林受命謝恩，回至花園，拜告司徒。司徒興歎道：「國家有事，臣子分義，只當蹋蹷，不有其身。今賢婿以妙年文僚，受此重任，不避虎狼之穴，可以飲敬。但老懷分張，自不勝悒悒的了。」崔夫人登時眼圈紅了，落下淚來，道：「自迎到翰林以來，夫妻二人依靠為命。今為遠出邊疆，那裡放得心來？吉人天相，自然是建功立業，萬代榮華。但女兒親事差遲，無有期會，可不是不遂心願？為娘的自不已戀戀的呢。」御史站起身，復坐，欠身道：「王靈攸暨，不當言私。不過是礦民役繁自亂，以致繹騷。今宣德意，罷其礦稅，必當自安。礦民安，則遼兵不足憂矣，但一年半載，遲速不可預定。願大人自重。」春娘在夫人座下，只自兩臉飛紅，不敢即聲。

　　御史不以為顧，定以明天發程。

　　次日，天子御文華殿，文武百官朝賀畢，下旨御史楊少游上殿進前，欽賜御酒三杯，諭道：「邊閫事務，一依卿從便用事。安民討賊，務要建功立業，式遄其歸。」少游領命，奏道：「聖德如天，臣雖一介書生，鼠竅小丑，不勞聖念，臣當竭力。」退朝，直出都門。滿朝文武，無有不出送都門遣別，御史一一把酒相謝。

　　鄭十三遠遠到來，依依臨別。御史道：「多勞周京兄特地相送。惟願兄長陪侍岳丈、岳母，照管花園，若弟在時。」十三道：「這個自然。」乃與各相慰勉而別。

　　於是三聲炮響，征旆悠悠，車馬之壯，威儀之盛，自不必論。大將軍廖鋼，自然選了將佐，練束兵馬，一路上軍容整肅。

　　御史行了幾日，到了洛陽，滿城官員出城迎接。御史一一接過，先使人往天津橋，探問桂蟾月。家僮歸告道：「桂娘重門深鎖，寂無人影。訪問鄰舍，俱言：桂娘自今春杜門謝客，有時公子王孫來鬧門外，桂娘自言出家，換著女道士之服，乘夜出門，今不知所在處。屢訪同言，也是確信的。」御史怊悵歎服，遂題一詩於壁上。詩云：

　　雨過天津柳色新，風光宛似去時春。

　　可憐玉郎重來地，不見當罏勸酒人。

　　題罷，一宿無話。

　　次日登程，行了月餘，到了邊境。礦民相聚，望見御史威儀，莫不贊歎，舉杯向化之心。御史見了府尹，宣佈聖化，盡罷礦役，出榜揭曉，發倉賑濟。其揭示云：

　　欽差御史大夫、兼宣諭使、原任翰林學士楊為出榜揭曉事：

　　蓋萬物自生自新，而天地之涵養不息。雖或自陷自覆，而天地之栽培猶然。凡我黎民，多因礦稅繁興，徵調四出，民生日困，邊釁漸開。朝廷用是憫憐，一民不得其所，尚且聖世之不忍，況幾萬生靈，總是國家之赤子，豈不欲使安土樂業。自今悉罷礦役。積欠逋稅者，並令蕩滌。饑寒貧窮者，丞為賑調。

　　凡有迫於繁役而過失者，俱使赦宥。咸與惟新，以頌聖明之德意。如或執迷不悟，外寇相連，自陷重辜，大兵一臨，玉石俱焚，盡為齏粉，悔無及矣。先申告示，想宜知悉。

　　於是礦民咸聚視諭，匍匍前來，俱稱死罪。往往有年老扶杖者，以手加額，相賀道：「不意今日復睹聖天子德儀，一朝歸化。」遼兵原來無興兵犯境之心，只為礦民思亂繹騷，相聚剽掠，見礦民向化自安，遼兵亦歸剿穴，更無興鬧侵邊之舉。

　　御史與團練使，同為屯兵營紮，留了一月，慰撫礦民，安土歸農。上表奏明，朝廷遂設屯兵備禦，將為撤兵復路。滿城文武俱來參候餞別，御史各各慰安，一路回程。廖將軍嚴束隊旅，所過秋毫不犯，百姓無不壺漿迎送。旌旗耀日，刀槍如霜，自不必說。

　　一日，行至延安府。御史驅馳原隰，早定館舍，暫為倚忱。

　　忽有一個書生，便衣進前。御史驚起看時，眉分春山，眼如秋水，潘岳之風彩，年可十五六。御史問道：「兄長曾無夙契，今賜賁顧，有何所教？願聞高姓大名。」那書生再拜躬身道：「學生姓狄，名伯鸞。北方之人，生於遐陬，學術空疏，書劍無成。願得一侍大人君子，以托終身之事，自效雞鳴狗吠之誠。今聞大人德量海涵，不遠千里，敢躡車塵，不嫌自薦，唐突進見。今蒙聖德，不以遐陋而疏棄，款賜包容，自幸已有托身之所也。」御史一見其顏，已先情投意合，答禮道：「在下塵臼中人，尚不遇良朋碩友，談情話心。今荷狄兄遠訪於道次，一對清范，自不覺清如潭水，味似醇醪，令人未飲，已先心醉。」狄生不勝感謝，謙讓一回。自此同在一處，行則並鑣，止則同榻，須臾不捨。

　　狄生心透識遠，語言爽利，志氣不俗。御史日興契合，狄生雖無倚馬之才，唱和詞章，御史隨景題詠，必興誦喻，狄生隨句達意，無不中節。御史尤為奇道，道：「狄兄雖無七步成詩，藻識明澈。昔白樂天，喜有解詩媼。今我得狄兄，解詩友呢。」狄生亦笑。

　　一日，行至宜陽，洛陽將近。狄生告道：「自此無遠，有親戚嬸姑，暫且分路，找尋訪見也。趨明天追會洛陽館舍了。」御史雖甚悵然，不能挽止，便道：「狄兄無違約期。」狄生應答，坐下自己牲口，獨先揚鞭而去。

　　且說御史分送狄伯鸞，自如失侶之雁，獨行無聊。及至洛陽，府尹、文武官員迎來候謁，俱道礦氏招安，遼釁自息，贊歎御史洪福，設宴接風。御史一一接應，各自散去。

　　不覺西日已暮，獨依靠背，自言自語道：「桂娘消息，今又杳然。復見之期，將在何日？」不勝悒悒不樂。走堂的進來，掌燈起來。御史遂拿筆硯，將欲復題虛佇之詩，忽然一個道士，皂袍草履，登堂進前，請了道路之安。御史縱目視之，非別人，即是桂娘子。

　　御史驚喜欲狂，握手促膝道：「桂娘自何而來？」蟾月道：「自從當日，大爺分手之後，杜門謝病，不與外人相接。樓上諸公子，日至門外，吆喝惹鬧。最中張公子仗他吏部之勢，言辭悖丑，多率狠僕，將欲劫逼。妾身無奈，乘夜變服逃避，寄身於尼院、道觀之間。首者，得聞大爺奉旨過此，題了『不見罏頭勸酒人』之句，於心感激。多般伺探，聞知大爺別後事情，有興妾教諭者，請道其概罷。」御史道：「有難倉卒盡道，一自奉命遠出，三月道上，一無可意。曾到延安府，遇一知己之友，行則同鑣，食則同桌，夜與一榻，頗慰寂寞了。」蟾月道：「大爺許心之友，可知超世的仙類。果是姓甚名誰，今在哪裡？」御史道：「行至宜陽，雲是親戚找訪，約以洛陽更會。定知今夜不至，必然明天到來。姓狄，名伯鸞，年與我同庚。潘岳之風彩，杜牧之氣象。與之同榻，自不免薰蕕之同器呢。桂娘如一見過，可知此言之不謬獎呢。」蟾月道：「大爺吹噓之獎，得不太過麼？」御史道：「說人容貌，到不如模畫丹青。丹青尚雲七分，況以言辭傳道，多不及丹青者乎。其超越之風韻，尚不能道一一了。」桂娘只為微笑，乃說別後事情，道途閒話，便不知更鼓三打了。

　　御史復把桂娘之手，欣然一笑道：「佳人重逢，一刻千金，豈非今宵實是題語乎？」蟾月道：「大爺垂眷賤妾，如此戀戀，妾雖碎骨靡身，豈敢忘之。但嫌疑之際，與昔無異。願伏大爺俯察妾身之至情。」御史道：「桂娘之心，堅如金石，我所知的。寧有區區之嫌疑呢？」蟾月道：「非謂大爺之不信。女子事君子之道，固如是了。而今大爺，旅館殘燈，不免寂寞。妾當以絕豔之娥，為大爺一夜之侍矣。」御史笑道：「觀於海者難為水。洛陽粉黛，我已三見。」蟾月道：「大爺無為小覷，試看他出世之標，不比妾身的庸陋。」乃出外一杯茶時，同一美女花隱柳遮的進來，坐於燭影之下。

　　御史舉眼一看，端的是梳雲掠月，膚潔端明，與桂娘可以上下。御史大為驚異，定睛熟視，略有些面善，那裡見過的，一時想不起來，便開言問道：「娘子姓甚，年幾？」美人斂膝對道：「妾身早失父母，姓與年紀都不記了。」御史聽其聲音，尤為詫異，復問道：「我今三過洛陽，娘子實與面善。娘子亦曾記那裡看我的了麼？」美人笑道：「倘或於路上瞻望呢？」御史聞「路上瞻望」，復近前熟視，也非別人，直與狄生二而一也。又問道：「娘子得與狄伯鸞為甚麼親戚麼？」美人笑而不言。