
			　　卻說華陰縣秦御史義和，一被奸黨陷害，一門誅戮，婦女沒人。御史惟有一女彩鳳，沒入掖庭，為宮蛾。彩鳳日夜號泣，以眼淚洗面，心中只思自盡，以追爺娘於地下。一頭想來，小人黨羽自有惡貫滿盈，敗露誅殛，那時庶可雪爺爺之冤了；二來秦氏一脈，惟有自己一身，指望天日之復照，贖身伸冤。只自忍氣吞聲，苟延殘命。

　　此時一宮諸姬，見他丰容美貌，拔萃超類，無有不愛憐他。

　　蘭陽公主見秦氏才藝文章，驚人動眾，極為愛重。以是太后、皇后、諸婕妤俱為愛恤，非同小可。秦氏感激不盡，每侍蘭陽，盡他誠敬。天子亦知秦氏文詞藻藝出眾，擢置女中書之列。

　　當日楊學士承命題詩之時，秦氏一見，宛然是華陰朱樓下唱和楊柳詩之楊解元，中心抑塞，一身戰抖抖，爭奈天威咫尺，眾目環視，惟恐露了一點破綻，十分忍住了，只將手中一把紈扇，隨眾擎呈在學士面前。

　　學士那裡知秦彩鳳之在女中書之中，又那裡敢正眼看見他女中書之面目，只是隨呈隨題，以承天子龐命。其在秦氏紈扇二詩云：

　　紈扇團團似明月，佳人玉手爭皎潔。

　　五弦琴裡薰風多，出入懷袖無時歇。

　　紈扇團團月一圍，佳人玉手正相隨。

　　無勞遮卻如花面，春風人間總不知。

　　秦氏受扇，回到房中見那詩詞，專然當面不記前日樓上之面，一頭怨他，一頭憐他，只自竟日啼哭，吞聲掩抑，悲不自勝。乃自抽筆，泣題一詩於學士詩下。詩云：

　　紈扇團如秋月團，憶曾樓上對羞顏。

　　初如咫尺不相識，卻悔教君仔細看。

　　寫畢，又不禁涕泣。

　　嗚咽之際，黃門官索紈扇，秦氏分明青天裡打下一個霹靂，登時手拿羅巾，自尋短見。黃門官大驚大駭道：「萬歲爺只為再覽學士諸詩，今已盡拿來了。娘子只將本詩暫獻，何為此大驚小怪？請道共詳，如有不方便的，太監正當出力相助。」秦氏涕泣漣漣，道：「總是薄命之人，自犯死罪。皇上一覽，必不免拷訊之禍。無寧一命自裁，到是乾淨了。」太監道：「娘子有何事體，至於這般地頭？實不敢猜著，願聞其概。」秦氏收淚，備將前事，一五一十說來，淚如雨下，嗚咽不成音。太監聽來，到甚淒惻，沉吟良久，便道：「娘子隨來罷。皇上仁慈，似當有裁量。」乃忙回身拿了團扇去了。

　　秦氏無奈，隨太監進到金鑾殿階下，屏息佇立，以俟皇上有命。

　　此時天子取十中書諸詩，次第披覽，個個稱善。及到紈扇，見有續題一詩，詩辭尷尬，又有來歷。天子大駭道：「此紈扇是那中書之扇？必有私情於外人，有犯死罪，登時拿到，盤核定罪罷。」郭琳奏道：「那是秦宮娥之扇。秦氏方在殿下待罪，伏願萬歲爺裁處。」皇爺即呼秦氏立於殿下，使郭琳問道：「你賤人有何隱情於外人，自犯死罪？如將實情告來，猶有可恕。若有半字虛偽，也動刑罰，死不容休。」秦氏伏階下，叩頭流血，便將華陰樓上和楊柳詩之事，從頭至尾，告訴一遍。

　　皇爺復問道：「你可記誦楊柳詩麼？」秦氏告道：「那裡不記誦？願賜紙墨，登時寫上了。」天子命郭琳，即賜文房四友。郭琳便將紙硯催書，秦氏就將楊解元石上的詩，自己方勝之詩，一一誦寫呈上。

　　皇爺看畢，一來憐其情狀，二者愛其才藝，便下旨道：「你賤人若復見楊公子，則何如？」秦氏俯伏涕泣，不知所對，皇爺復下旨道：「你久侍蘭陽，極其謹慎。蘭陽又愛恤你難捨，蘭陽將為下嫁於楊學士，特賜你蘭陽聘御之列。你其盡心敬謹，無負朕意。」乃還給他紈扇道：「這是你聘信了，謹受深藏罷。」命使追去，秦氏受扇，叩頭謝恩，感激不盡，涕泗交沱而退。不在話下。

　　且說虞太傅同駙馬都尉復了命，遂將楊少游已有納聘於司徒鄭鄤之女奏對。天子以是稟太后道：「楊少游臣所愛重，若置禁臠之選，加倍親察。蘭陽下嫁，正是佳偶。爭奈已有聘幣之女，不宜使鄭鄤之女不得其所。況鄭鄤又是朝廷大臣，有與匹庶大不同。莫如更揀一英俊駙馬，以成蘭陽親事，合於事體。伏惟娘娘裁處。」太后拂然道：「楊少游，寡躬之所親見。鄭鄤又是朝廷大臣，豈與君父爭婚？已納之幣，以君命還退楊少游。鄭女可配之所，有何所拘？」天子知太后之意堅定，更稟道：「娘娘息怒，更當面諭於楊少游，以承至意。」次日楊少游在花園，心不自在，忽有門子報道：「有六宮都太監夏公公，特來降旨。」嚇的楊學士心知虞太傅諭旨的事，連忙擺設香案，換了朝服，啟了中門跪接。

　　早見夏太監乘馬而至，又有兩黃門跟後的。夏太監也不曾負詔奉敕，直到正廳滴水簾前下馬，滿面笑容，走至廳上，南面而立，口內說道：「奉特旨口傳：立刻宣楊少游朝見，蓬萊別殿陛見。」說畢，也不吃茶，便出門乘馬，同小黃門去了。楊學士只得登時隨太監入朝。

　　此時司徒府，合家一倍遑遑不定。

　　楊學士跟夏太監到了蓬萊別殿。夏太監先入奏回，學士隨到階下，朝上入拜。舞蹈畢，天子使太監召上殿內，少游升殿俯伏。

　　天子下旨道：「朕有一妹，是駙馬都尉李世迪之女。公主娘娘早世，太后娘娘憐其孤煢，入育太后跟前，撫而為女，實御妹也。賜爵蘭陽公主，年今及笄，資質超越，既又聰敏，深通翰墨。太后娘娘必欲揀天下英俊，有一無雙的，擬定駙馬下降，尚不得其人。朕慕卿夙德，愛卿超才，先使太傅虞喜南、都尉李世迪，以諭朕意。卿以已有納聘為辭。婚姻之禮，命巹親迎，始為夫婦。女子雖以聘幣為信，還幣則便為路人。自古帝王之揀駙馬，或有出其妻而承命者。卿與匹庶有異，出身事君，反違君命。難道朕之命令不行於臣鄰麼？朕位居九五，為天下萬民之父母，豈可以非禮使臣鄰強行乎？朕意已定，卿須再思。」楊少游叩頭奏對道：「聖旨及此，臣無容敢白。臣本布衣，幸際鴻休。臣居近察，眷遇隆盛，臣雖肝腦塗地，不能報萬一。然臣已與司徒臣鄭鄤之女，約婚納聘，數歲於茲。鄭鄤延臣東牀，同居一室，半子之義已定。以臣父母在遠，國家多事，不遑將父母還京。親迎之禮末行，伉債之義自在。臣不宜忘貧賤，而取富貴。臣若賴鄭女之婚，鄭女以死自守，必不他適。匹婦之志難奪，一夫一婦不得其所，有係聖世之所不忍，臣所不敢奉命。正是臣區區之情，以冀聖心之照諒也。」天子復道：「卿言差矣。守凡庶之約，謂之小節。承君父之旨，謂之大義。孰輕孰重？大凡事有經權，從禮為經，從義為權。事有虛實，娶之為實，聘之為虛。卿不可固執，以傷事體。鄭女無合巹之禮，那有夫婦之義？終身自守，便是無義。今不徒朕有定意，太后娘娘愛卿雅望，親自揀定。卿豈敢辜負太后一般盛意乎？」少游猶復頓復固讓，龍顏不悅，只命退朝。

　　學士退歸花園，心不自在，悒悒不樂。且看司徒府中內外光景，又悲又憫。鄭雲鎬自外來到，學士忙起身相迎，握手道：「周京兄，茲事怎的是好？」周京歎了一口氣，道：「兄長恩寵，實所欽頌。妹妹情地，無有可言。叔叔無他嗣續，惟妹妹一身。幸而絲蘿於高門，庶幾有托依一脈香火。今為鏡花水月，嬸嬸委實嚇壞了，也回不過氣來。妹妹侍側，倒了無言可慰。嬸嬸只歎命途奇窮，一縷難保了。」乃撲簌簌的掉下淚來。

　　學士聽來，那淚水更如走珠一般，滾了下來。良久乃道：「愚弟惟當上了陳情之表。」乃飲抑不成聲。十三還復慰過，相與對酒解悶。學士無意把酒，強飲數杯，十三隻自告別。學士仍同與起身，往候司徒。

　　司徒氣色沮喪，一見學士，心如刀攪，一話也說不出。學士道：「岳丈寬心。天子仁聖，為婿的一上陳情表，以冀天心慨回了。」司徒道：「這還使不得。聖上既面諭太后娘娘之懿旨，聖郎尚敢拒讓，今又陳表力抗，批鱗之地，嚴遣隨下，不如順受皇命，無傷分義而已。只恨賤息，賦命涼薄。老夫之懷，雖不理他，當作怎的？」學士又聞司徒這般之話，只不禁淚落如豆，不便說的又長起身，還了花園中。

　　已及掌燈時候，春娘嗚嗚咽咽，尚如淚人一般，良久開言道：「妾承姐姐的命，得侍大爺，今已年餘。大爺不以妾鄙賤而疏遠。偏荷眷愛，妾之感激，不啻天高而地厚，銘鏤於心，以俟姐姐六禮之成，永侍箕帚之末。不意神猜鬼妒，事出意表。

　　姐姐親事，無望更成。妝亦歸侍姐姐，以終天年。伏願大爺，戚連禁臠，益增光華。」學士又聽春娘辭去的言，心如刀攪針刺了，不得已，只為噓唏，良久乃道：「春娘之言差矣。春娘已許身於我，春娘舍我將安之？皇上仁愛，我將上表爭之，以望天心之回。春娘安心罷。」春雲復垂淚道：「賤妾一身，不敢自有。但妾於姐姐死生榮辱，不可異同，天實照燭。大爺陳表，皇上允許之前，妾不敢復侍於大爺，大爺恕之。」乃起身，飲抑下堂而去。

　　學士又無以挽執，猶為掩涕，即便挑燈展紙，手草一疏。

　　其略云：

　　文華殿大學士兼翰林侍讀楊少游，誠惶誠恐，謹具為陳情上表事：伏以倫紀者，王政之本；婚姻者，人倫之始。一失其本，風化大壞，其國也亂。不謹其始，家道不成，其家也亡。

　　大有關於國家之興替者，不其較著乎？以是聖上哲辟，必慎而留意於風化。欲治其國，則必以樹倫紀為重。欲齊其家者，必以正婚姻為先。何莫非端本出治之道，別嫌明微之意也。臣既納聘於鄭氏之門，托身於鄭纁之家，室家之情既厚，半子之義亦定。不意今者禁臠之揀選，遽擬於草萊之臣。先有都尉之傳旨，復承特召之面諭。臣始為驚駭，終又疑惑。不知聖明之世，有些乖常之舉矣。設令臣未有儷皮之儀，不作東牀之客，遐士賤品，孤蹤陋質，本不合於歸妹遴選之峻。而況室家之名義有定，舅甥之情理既備，不可以合巹未行，親迎差遲，不論禮義之有違，冒行苟且之舉措，臣實不知其可也。昔宋弘屢違光武之教，不棄糟糠之妻，光武不以為罪，而竟遂其志。微臣危迫之忱，聖明已為俯察。鄭女窮蹙之情，聖上豈不垂憐哉。臣極知猥越，敢陳直情之表，於屬纊之下者，竊恐王政由臣而亂，倫綱由臣壞，伏乞天地父母，重禮義之本，正風化之始，亟收詔旨，以正事體，以安賤分，不勝感激祚懇之至。

　　書奏天子覽畢，龍眉不展，心內想道：「蘭陽下嫁，雖是不再得之佳儷。楊少游真情之表，實為正經話來。爭奈太后懿旨，有不可回天，此事怎地是好？」十分著惱。