
			　　再說天子覽過楊少游陳情表，既憐他清理，又義他守經，復歎他不以富貴易其志，欲回太后懿旨以專他正經之論，爭奈太后固執不許，即便入於內殿。

　　太后不待皇上告稟，已知楊少游陳表，登時大怒道：「楊少游之罪，如何處之？」天子告道：「楊少遊方命之罪。有難容赦。人倫正禮，造端乎夫婦。夫婦之禮，以聘納幣為信。聘幣已行，身居東牀，亦有年所。雖以天子之威勒令賴婚，甚非仁政。只俟娘娘在處，又此告稟呢。」太后勃然變色道：「楊少游獨非陛下之臣子乎？以匹庶之聘，天子欲循私意，移婚於他臣，使彼無端賴既聘之婚。天子有命，尚可承命。況以公主金枝玉葉，不能成下降之旨，見奪於臣僚之女，古亦有是。誠不可使聞於鄰國的呢。」天子復奏道：「昔漢光武有女，太后深慕宋弘之美麗，欲為公主遴選。宋弘以『糟糠之妻不可棄』辭之，光武義而不罪。今楊少游即與一般。若加罪於少游，豈不愧於漢帝乎？而況鄭鄤是朝廷大臣，宜所禮使者。匹夫之志難奪，聖人所言，伏願娘娘再思。聖念無使王政有失。」太后厲聲道：「罷，罷。我自有道，不費天子之力。」辭氣嚴厲，皇爺惶懼，不敢再告而退出，恐有非常之舉。

　　太后暗暗召一個小太監道：「你一程去了鄭鄤家，如此如此，後飛也似復命來了。」小太監俯伏承命道：「奴婢知道了。」仍即出去了。

　　且說鄭司徒挽止楊學士上陳情表，學士不聽。上表之後，司徒益復惶惹，只自杜門謝客，以待聖旨。

　　忽然門子報道：「一個小太監獨自騎馬到門，自言奉太后娘娘懿旨，督令迎香。」司徒大驚，知是凶多吉少，即具冠冕，擺設香案於正常，俯伏庭中，迎著懿旨。

　　但見一個小太監，不曾擎著敕旨，單騎直至堂下，下了馬，走上堂來，南面而立，開言道：「有奉旨交辦事件，不許胡亂混賬。只將楊學士已納聘幣，妝豔之具，一一搬運出庭，照賬還他，不留一個。即個楊學士已揀定蘭陽公主駙馬，司徒鄭鄤即地賴婚，不可晷刻遲延，以傷事體罷。」司徒伏地承旨。

　　太監督令鄭府丫鬟、老媽們亂撞亂扯的動手，喝命不許囉唣。一府婆子們，只依太監所命，將他禮幣、豔妝一一搬置庭畔。後太監躬自照檢，送還花園後，太監即復出門。鄭司徒就在二門跪送，太監乘馬加鞭去了。

　　此時鄭府家人，只見人人淚痕。崔夫人只自椎胸痛哭，躺在牀上。春雲伏侍小姐，小姐面如紙灰，合眼躺著。春雲只滾下淚來。

　　學士眼見他小姐禮幣以太后之命搬退跟前，目睜口呆，便跺腳：「了不得，罷了，罷了。」歎了一口氣，就便抽筆來，展了紙，手寫一疏，再上丹墀。其疏云：負罪臣楊少游，惶恐頓首，冒死再陳，至苦衷情事：妝以女子之行，有三從之義。婚姻之禮，重皮幣之聘。一以禮幣納之，夫婦之義已定，不可以幣儀之退還，絕其夫婦之義。臣已納聘於鄭纁之女，則鄭纁之女即臣之妻也。豈待合巹親迎而後始謂夫婦乎？名位已定，綸紀自明。且臣雖識蔑年輕，猥居大夫之列。鄭氏之女，即一從夫之命婦。今以太后之旨，命一小黃門，逼令鄭纁，退出命婦已納逾歲之禮幣於臣，以人倫莫大之事，如小兒戲劇之場。不意聖明重禮之民，有此傷倫悖義之舉也。雖以天子之威，匹夫之志難奪。一夫一婦，不得其所，亦古昔聖王之所戒也。且以公主金枝玉葉，揀駙馬，鶴骨鳳姿，本不近似於如臣庸陋鹵莽者，豈可行非禮之舉，冒苟且之譏乎？王政之壞，人倫之亂，至此而極。上累聖明之治，下失家道之常。臣不勝歎息而流涕也。伏乞聖慈以禮義為重，上稟銅闈，亟收懿旨，以正倫綱焉。臣衷情震迫，言不知裁，尤無任惶隕冀懇之至。

　　寫畢，挑燈獨坐，只自噓唏。

　　忽聞窗外有嗚咽掩抑之聲，學士驚訝，推窗而視，卻是春娘獨立階苔之上，涕泣告辭道：「賤妾情曲，前所悉告。今者小姐之禮幣已退還，小姐便是鄭門之一寡婦。賤妾自幼心中自誓，即與小姐苦樂與同，不可須臾相舍。妾今水辭大人，歸侍小姐，以送餘生。大人恩愛之德，只在來世為犬為馬，以報萬一而已。」學士道：「皇命至此，禮幣退還。小姐親事，自當有湊合之因緣。春娘已為楊家之人，捨此三從之義，獨將安之，得不與小姐大異乎？」春娘愕然道：「大人之言差矣。小姐識禮明義，炯澈古今。禮聘一入鄭府，小姐夫婦之倫已定。今雖迫於嚴命，退還幣聘，小姐自當終身自潔，以待父母膝下。寧有舍禮虧節，自作傷倫之理乎？大人實不諒小姐之高操，有此禮外之語。妾不勝慨歎。」乃下階再拜而去。

　　學士見此光景，心如刀碎，萬念灰冷，只自撫掌發歎，坐俟天亮，躬詣像魏，上表待罪。

　　天子覽畢，倒極矜閔，揣量太后必無容恕，先命下楊少游於廷尉，入告太后：「楊少游再疏，復力陳退幣、賴婚之非禮。」太后拍案大怒道：「為臣子而抗天子之命，至再至三，臣分蔑矣。正孟夫子所云『臣視君如仇讎』者，無臣分，大不敬罪，正下廷慰，而勿問乎？宜即捆縛腦箍下於天牢死囚獄裡，後告我。」乃翻身入殿。天子惶懼，稟道：「楊少游職在卿月。捆縛，國法所無。」太后不答。佯長入內。

　　天子出殿，命移囚少游於天牢。時滿廷諸臣，無不諫諍。

　　皇爺道：「寡躬非不知楊少游無罪，爭奈太后娘娘震怒有命，朕有所不敢自由的。」都御史楊璉奏道：「父母有過，號泣而隨之。伏願陛下，稟過太后，無有過中之舉。」天子道：「明天是太后娘娘千秋節，宴燕之時，乘機當導達。」群臣皆俯伏呼萬歲。按下不題。

　　且說張善，最初天津橋酒樓，桂蟾月將楊少游三詩詠歌獨點，不勝怏怏；其後柳陰亭上，又遇著楊少游，欲為誇張自己的歪才，先言不可無詩，欲借前人之詩句，要為冒弄之計，及到聯句，一字兒不能出口，露出馬腳，逢他搶白，歸言其父，欲陷害楊少游，終無機會，憤憤不已；又復欲圖鄭小姐之婚，使他嚴學初求婚不成；又圖會闈關節於葉宗師，大被喝叱。及至楊少游巍巍擢狀元，鄭司徒延楊少游為東牀之客，前前後後，自己所欲，盡是楊少游之有，積憾蘊中，晝夜切齒，道：「吾之命裡魔障，惟彼楊家蠻種。」告他父親修河道：「孩兒對頭便是楊家祿蠹，誓不與共戴一天。」修河道：「孩兒勿虞。朝廷上事端自多，楊家那廝官上的事，何患無吹毛覓疵。這廝必搆害於我手裡，以雪孩兒之憤。」今見楊少游再疏方命，太后成盛怒，移囚天牢，修河便拍案叫道：「這小猢猻、楊家蠻種，亦有死時。何不乘此擠害。」即遣心腹邀嚴學初來。嚴學初登時趨來，修河延內室坐定。

　　寒喧茶畢，學初道：「世丈俯速，有何吩咐？」修河道：「無事不敢奉擾。今也駙馬遴選，楊少游再疏抗太后娘娘懿旨，臣分蔑如，難道君命不行於一個楊少游乎？太后方盛怒，下於死囚牢。事將不測，易其狙擊。那廝蠻種與家豚為對頭，賢契之所知。今乘此機，構上一表，一來可以迎合太后之意，二則公報私仇，以雪豚兒之忿。賢契以為如何？」學初道：「世丈所命，雖蹈湯赴火，敢所不避。況胤契之所與不合乎？晚生當上一本，以正臣子分義，以報世丈恩愛。」修河大喜。須臾，誣疏成一本，其辭云：禮部侍郎臣嚴學初，惶恐為彈劾大不敬事：伏以人臣事君，以盡忠為道。盡中之道，在乎奉旨承命，不遑暇及，有不敢一毫倔強方命，以虧臣分，即是古今之通義。今大學士臣楊少游，以口尚乳臭，薄侍斗筲之才，通關節於主試之宗師，僥倖占科，歷楊清顯，已躋卿月之班，已是驟升，不合人望，聖恩包容，寵遇謬加，為臣子道理，感激殊恩，赴湯炎火，尚且不避。今以禁臠之選，特出於常格之外。渠有一分臣子之分，豈敢生遷逆方命之意，而謂有已聘於鄭纁之女，再疏叫閽，全沒分義，已是罔赦之罪。太后有旨，使還聘禮。伉儷之義已絕，鄭女適他，宜無所拘礙。而少游敢以夫婦之義已定之說，專事方命，豈人臣事君之道也！臣知其中必有委折，臣請畢陳之：楊少游本一浮浪輕薄之徒。秀才入京之路，行過洛陽，娼樓酒肆，怡蕩留連，全無斯文雅飾之行。入京之後，廣探媒婆，聞知鄭纁之女，薄有才貌，百般攢刺，得圖鄭纁之許婚，才為納聘，逾牆攢穴，潛為綢繆，已有私情。男欣女悅，誓死不捨。鄭纁身為大臣，欲掩其跡，延置少游於花園，謂之東牀，日夜任其潛相來往，家人唾罵。中苒之說，言之丑也。古人帷薄之戒，寧不可趾。少游之遷逆聖旨，必欲與鄭女成親者，職由此耳。臣謂鄭纁，屏逐四裔，不與同中國。其失行之女，亟施當律。然後楊少游以大不敬律治之。駙馬揀選，濟濟臣僚，豈無超越之姿，名門臣闕，不患無人。十分慎擇，以完重禮。不任冀懇之至。

　　天子覽疏大怒，想道：「鄭纁元恕大臣，識禮律已，齊家有法。豈有這般醜行于家中？楊少游文人，才德行俱備，朕所愛敬，又豈這等浮薄？構誣陷人，身有反坐之律。此必有奸黨偏私而然。此以不明核而嚴誅，國不得治，臣僚無以正患邪。」正欲嚴核。

　　左柱國御史張居正上疏，伸辯鄭纁、楊少游，嚴斥嚴學初。

　　其疏云：

　　左柱國御史大夫臣張居正，謹齋沐頓首，伸辯忠賢，論斥奸黨事：伏以臣幸際聖明不諱之朝，有事必陳，有闕欲補。每蒙聖上曲加眷注，包容採納，不以犯言而為罪，臣敢揚眉吐氣，說朝廷事多矣，豈不盛哉。而今大學士臣楊少游，以已聘幣於鄭纁之女，力辭禁臠之選揀，再上陳情之表，辭意懇切，不見不以富貴而易其志，此誠漢朝宋弘後一人。自古帝王螽斯洗洗，公主之下嫁臣鄰，臣鄰被選駙馬，豈有出糟糠之妻，退聘納之幣，勒令為國之婚哉。楊少游之不克承旨，非為方命，即出於禮義，實可尚而不可罪也。今下楊少游於天牢，未敢知聖明之處分，將以何罪而罪之？君臣以義合臣僚以禮，使之可殺而不可辱也。臣子犯罪，下之廷尉，廷尉當然後罪之。蓋法者，天下之公議，君上亦不能私自聽斷。天牢獄中之有犯死罪者，又有盤核然後囚之天牢，所謂死囚獄，非公卿大夫禮使之臣可囚之地。楊少游有何盤核之罪？又何死罪而囚之天牢乎？此已聖明過中之舉。侍郎臣嚴學初，敢生迎合獻媚、乘機狙擊之意，謂之鄭纁放之四裔，楊少游論以大不敬，以帷薄為證，辭意極其丑污，真所謂含血噴人，先污其口者也。鄭纁一先朝舊臣，禮義宗匠，帷薄之機，豈一毫迎似於此人者乎？誣人之罪，自有當律。伏乞聖明亟下反汗之命，放釋楊少游之囚，特下嚴學初於天牢，盤核其誣人搆陷，必有奸黨之根底，一並痛核，各罪其罪，斷不可已。臣不任冀懇之至。

　　疏上，天子覽畢，大以為是，即命嚴學初下於天牢獄，楊少游移下廷慰。

　　張修河大生懼怯，與其子善相對，焦燥道：「吾事又見敗於楊少游這畜生，那裡是好，實不甘憤，必以算賬，從以下石，乃出我口氣。」沉思半晌，乃道：「前日魏太監，我所厚賂而交深，關節雖不成，他當自愧，其有負於我。今楊少游得罪於太后娘娘。魏太監陪侍皇太孫千歲，常常得侍於太后。又有客氏有權，足以旋天轉地。我再見魏太監，倘可有助，有未可知了。」張善道：「爺爺之教有理。」是夜，張修河復將金珠厚幣，坐了便轎，前引角燈，只將心腹家丁數人，往至魏忠賢門前。忠賢延於上座，施禮坐定。

　　茶畢，修河袖裡取拿三寸逕的夜明珠十枚，瓜子黃金十斤，奉贈道：「些少薄儀，只表芹忱了。」忠賢謝道：「曾者令郎科名，幾乎有成。爭奈皇爺另諭於座師、宗師，竟然沒取。可不是罔功受賞，尚在赦然。今又重受，不敢克當的呢。」修河道：「太監說那裡話。太孫千歲爺如為得志，不徒孩兒之科試有成就，晚生父子都是太監私有之人。爭奪葉、王兩那廝，希皇上之志，好不秉公，豈太監不盡力而然，今有一般好機會：楊家畜生不承望太后娘娘揀選駙馬之至意盛旨，謂有已聘於鄭鄤畜生之女，太后娘娘已使退幣賴婚，少游再疏抗拒，豈有如許臣分，少游已下天牢。乘此好機，太監擠他下石，置之死罪。學士之對頭可際，孩兒才學又不下於楊少游，駙馬揀選，不求他。而為家豚擇定。太監恩德，世世難忘。太監可能作成，多多反勝了科試狀元呢。」忠賢聽罷，心內想道：「他來再得厚賂，如是慇懃。我雖皇孫奉承，素無寵眷於太后娘娘。況又駙馬遴選，也非我們所不敢為。他之孩兒，一面麻子，又黑又矮，千萬醜陋，真是懶蛤蟆想吃天鵝肉，寧不可笑？然今若示其無計算賬，又無奈太后何，則不但我自貶，他必輕視我，我又無受他重寶，倒不方便。不如假意籍勢，始示好顏，籠絡他，然後受他現成的黃金，只為見景生情，有何不可。」想畢，便笑嘻嘻的笑道：「老爺高見，合兄鄙見。楊少游今已下獄，罪當不赦。賢胤禁臠之選如得作成，奚啻甚麼科甲翰林，憑藉皇親勢力，下生從中傾軋，除一楊少游，比諸摧柘拉朽反為易易。今蒙老爺如此錯愛，下生敢不盡力以圖作成呢。」修河聽他甘言利誘，認以為真，不知墮他術中，不勝大喜，再謝道：「如是，總是太監造化。不但太監之恩，天高地厚，學生父子世世生生，當為結草含珠，以報來生。」及到夜深，別去，再三囑咐去了。不在話下。

　　且說太后娘娘千秋節好日，乃是七月七日乞巧日了。當日，天子登殿，群臣文武百官朝賀，舞蹈揚塵，呼萬歲畢，天子率皇親國戚，入於內殿，陪侍宴筵。自然是龍髓鳳肝，山玲海錯，說不盡笙簫鼓樂，歌聲舞影，熱熱鬧鬧。

　　酒過三巡，皇爺正欲乘借好日，申白楊少游不可賴婚已聘之妻。駙馬都尉李世迪乘間奏太后道：「蘭陽駙馬之諫，臣不敢奏達可否。然大學士楊少游之聘司徒鄭鄤之女，聘幣一納，夫婦已定，不可還退賴婚，以傷禮義。況鄭鄤元老大臣，楊少游卿月學士，其在禮使之道，有與匹庶大相不同。伏乞娘娘：特霽雷霆之威，亟釋楊少游，使還納幣，以廣聖恩。不勝幸甚。」御史張居正復奏道：「都尉之奏，實合禮義。嚴學初妾言構誣之罪，尤當究核正罪，以懲奸佞之習。」於是皇爺隨以二臣之奏，允合採用：「伏願娘娘宜允良臣之奏。」太后審知前日退幣之非理，但以簫聲隔遠而相合，庭鶴飛越而叫舞，不是天定因緣，不有是也，以此必欲以楊少游為配蘭陽，心中不捨，便下懿旨道：「寡躬亦當再思。」諸臣一時咸頌聖德。

　　時張修河以外臣不參內宴。魏忠賢侍皇太孫，雖然在傍，朝廷奏事，皇親陳達，那裡敢發一言，只自暗暗發歎：「張吏部之事，又為不成。只是駙馬之選，雖然不在楊少游，張善之丑，不當擬議，但他再賂厚幣，無以報答，只非我身主張，何關於我？」如是思量，這是慢話，不題。

　　且說宴設歡樂，方頌太平，忽然邊報聚至。黃門官手持一度表文，蒼黃奏達，滿朝遑遑。