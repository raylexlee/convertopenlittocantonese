<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>雲南野乘 - 第二回　荒徼外喜遇中原人　蠻洞中詳查群猓俗</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　荒徼外喜遇中原人　蠻洞中詳查群猓俗</font></h4>
			　　且說莊蹻舍了夜郎城，帶領小卜及眾軍士，向前進發。夜郎王覷莊蹻去後，仍舊回城，自不必說。且說莊蹻沿途曉行夜宿，一面覓取嚮導，走了十餘天，忽見前面大江前橫，不可復進。莊蹻喚來嚮導來問，嚮導曰：「此處名為滇池，周回三百餘里，四面俱是小國，各據一方。」莊蹻問何國名，嚮導曰：「猓猓國、犵狫國、紫姜國、朗慈國、八番國、九股國、六額國、子棘國、宋國、蔡國。」莊蹻大驚曰：「如何此處也有宋國、蔡國？不知其國有多少大？」嚮導曰：「此間各國以夜郎為最大，其餘各國，並無城池，不過各據山洞居住。滇池四面平演，各國之人，都大不到，惟在遠處山嶺之內，各為疆界。」莊蹻曰：「宋國、蔡國，在何處？」嚮導指前面一山曰：「蔡國即在此山之中，若到宋國，須繞出此山之後，方可得到。」莊蹻遂命兵士繞滇池而行，逕到山前，扎住人馬，命小卜帶領一對步兵，入山探路。<br />
　　小卜領命前進，入到深山之內，只見沿山腳下，露出一所村落，其房屋式樣，類似中國，便奮勇前進，直抵山中。村中各人見有兵來，俱紛紛走避，男啼女哭，登時大亂，然其裝束衣服，亦與中國相同。小卜捉住兩個土人問話，問其國君何在。土人曰：「我等並無國君。」小卜曰：「既無國君，何以稱為蔡國？」土人曰：「我等皆蔡國之人，只因周定王二十二年，楚國起兵滅蔡，國中大亂，楚王又肆行殺戮，遂有數十人攜帶男女，避亂到此。恰好此山無主，便在山下築屋而居，今已歷一百六七十年，傳代至三四世矣。祖宗初到此時，皆言楚國兵威勢不可擋，遺下楚國旗幟式樣懸掛室中，以為紀念，遺言子孫，若遇此等旗幟之兵來，急宜走避。方才看見將軍所掌旗幟，與室中所懸者無異，是以驚惶走避。至於蔡國之名，因初到此地時，此地土人問我等從何處來，是何處人，我等對以蔡國人，土人遂稱我等為蔡國，其實不過數百人聚居，並非國也。」小卜聞言，遂帶此二人來見莊蹻。莊蹻驚喜曰：「不料中原人物，有先我而來者。且楚國威名，已於百餘年前懾及此地，吾恨來此之晚也。」遂賞與二人酒食，令其回去，傳話各人，不必驚慌，我此來並不殺戮，不過要開拓土地而已。土人拜謝而去，莊蹻便傳令兵士盡入山中，就在村前扎住休息一天，就令蔡國人引導，往取宋國。蔡國人曰：「宋國亦與我們相等，數年前齊國滅宋，宋國中有數百人避兵來此居住，不必征討。此間惟有猓猓國最為強悍，並有竹弩為兵器，弩頭以毒藥涂染，當之者死，遇之者亡。若能征服猓猓，則他國之人可不戰自服。」莊蹻聞言，遂令引導至猓猓國。<br />
　　不日走到，只見山勢險惡，樹木叢雜。小卜仍領一隊兵士前往探路。走到一處樹林之內，忽然一個兵士猝然倒地。小卜大驚，親來察看，只見此兵面上，著了一枝竹箭，抬頭四望，忽然瞥見前面樹上有一個人，正在那裡又要放箭。小卜大喝：「休放冷箭，我來也！」挺槍直前。那人見小卜趕來，並不下樹，就在樹上跳躍走避，如飛鳥過枝一般，十分靈捷。小卜按下長槍，拈弓搭箭射去，射了三箭，皆不能中。小卜大怒，喝令兵士一齊放箭，拿人早在樹上如飛的去了，小卜回視那中箭兵士，早已死了。只得回報莊蹻。莊蹻驚曰：「似此如之奈何？」躊躇半晌，正要和土人商議，忽然一對猓猓如飛而來，並無陣，卻走路輕捷，跳躍靈動，如猿猴一般，蜂擁而來。莊蹻列成陣勢，待與廝殺，誰知那猓猓並不近前，相離一箭之地，即飛蝗般拿竹箭射來。凡中箭的莫不登時倒地而死。莊蹻大驚，只得引兵退走。那猓猓並不追趕，看見楚兵返走，卻拍手呵呵大笑，聲如惡梟。<br />
　　莊蹻引兵退二十里扎住，與小卜商量破敵之策。小卜曰：「猓猓所放之箭，不過是一尖竹，並無箭鏃，卻當之者死，必須設法先御其竹箭，然後可圖取勝。」莊蹻命人將陣亡兵士取來驗視，見著箭處，青紫腫脹，並無血痕，心下大疑。<br />
　　小卜曰：「待末將前去探來。」遂回到本營，選了二十名敢死之士，身披重鎧，重到樹林深處窺探。一兵忽指前林曰：「那邊一個猓猓來也。」小卜抬頭一看，果然樹上蹲著一名猓猓。小卜領眾奮力向前，卻步步留心，防放冷箭。那猓猓果然用竹箭射來，小卜等留心閃過。猓猓連射數箭不中，不覺大怒，躥身樹下，在地下輪取一條木棍，殺奔前來。小卜率眾一擁上前圍住，猓猓苦戰，不能脫身，被小卜生擒活捉過來，押到大營來見莊蹻。莊蹻舉目看時，只見那猓猓披髮跣足，渾身上下，並無寸縷，下體束一條虎皮裙，耳帶銅環，雙手亦帶銅釧，即傳通事來，問其竹箭是何毒物制成。猓猓曰：「吾等皆以遊獵為生，竹箭亦為射獵之用，乃用蜂溺制成。」莊蹻問蜂溺如何可取致，猓猓曰：「凡蜂螫人，其痛不可當，其尻針之力，斷不及此，其所以能致人痛苦者，皆其溺之毒，其溺即由尻針出。吾等取之之法，乃以豬脬揉薄，吹氣入內，使漲縛於竹端，覓得巨蜂窠，舉竹以豬脬搗其窠，群蜂盡起，爭螫豬脬。如實經四五蜂窠，則脬內所積蜂溺，可得一盞許，乃削尖竹，以尖端浸蜂溺中，七日取用。無論豺狼虎豹，只此毒箭著體，略破其皮，毒入血肉，登時即死。」莊蹻曰：「有解毒之法否？」對曰：「吾等惟恐其毒之不甚，並無解法。」莊蹻曰：「我大兵到此，汝等何故抗拒？」猓猓曰：「吾等與世無爭，亦不容人入境，亦不知何所謂大兵，惟非我族類，則必拒之。」莊蹻又細問其山內情形。問畢，賜以酒肉，猓猓食之大喜。食已，拜謝，又乞再賜肉一甌，言將以獻其酋長：「我等素不知此味也。」莊蹻命與之，猓猓歡躍跳舞而去。<br />
　　莊蹻謂小卜曰：「似此野人，無術以平之，為之奈何？」小卜曰：「彼族惟居此山中，我等當細探地勢，四面圍合，縱火燒山，想不難一鼓平之也。」<br />
　　正商議間，人報才釋去猓猓又來，並帶來猓猓十餘人，在外求見。莊蹻命喚入，猓猓羅拜帳下，獻上金玉珠寶無數，言奉酋長之命，獻此以為甌肉之謝，特請將軍入山。莊蹻大喜。小卜諫曰：「野人無禮，中恐有詐，不可輕往。」莊蹻曰：「不然，狡詐之術，多處於聰明而無德行之人；猓猓輩僻處荒徼，生性渾噩，天真燦然，斷不有詐。」遂令猓猓先導，自率眾兵士隨行，逕入山中。其酋長在洞外相迎，叉手為禮，相見已畢，酋長極稱肉食之美，乞莊蹻教以烹飪之法。莊蹻始恍然其相迎之故，遂令廚役殺牛宰馬，大宴群猓。群猓歡躍，笑聲雷動。<br />
　　小卜得閒，帶領精細心腹數人，遍歷各洞。見各洞之中，竹箭堆積如山。詳加訪問，始知猓狸法律，凡有制成毒箭者，皆盡納於酋長，作為公中之物，各猓不得私用，所以防其自相殘害也。若要出獵，方到酋長處領取，凡領箭三枝者，最少須獲兩獸，或兩鳥，然後得食，若僅獲一獸一鳥，則獵者無所得食矣。蓋領取三箭，獵回，例以一獸或一鳥獻酋長也；若一無所獲，則處以死刑。是故群猓箭法，百發百中。其風俗則男女無一定之配偶，不知以苟合為恥，隨其喜怒愛惡以為取捨。是故生子知有母不知有父。無論男女，均以射獵為事，不解耕織，惟好飲酒。每歲夏間，群猓取山果釀之為酒，釀成之後，先以十分之一獻諸酋長，故酋長處積酒無算。又無歲時記載，每歲初次驟寒之日，謂之歲首，彼此往來賀歲，相聚飲食。其食獸肉之法，掃取落葉，熱之以火，即以肉投火中，熟而食之，亦有生食者。不解製鹽，故俗皆淡食。其酋長亦無定人，俟積酒既多，即不欲再居酋長之位，隨意擇所素喜之猓，傳位與之。酋長亦無所事事，惟遇群猓有爭執時，訟之於酋長，酋長為之判其曲直而已。遇有各執一詞，不能定曲直是非者，則皆殺之，群猓亦無怨言，以為法當如是也。<br />
　　小卜一一考察詳備，即來告知莊蹻，定計剿滅群猓。未知所定何計，能否剿滅，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>