
			　　且說小卜謂莊蹻曰：「猓性喜飲酒，喜飲者必醉。將軍宜言於酋長，令其明日使群猓大獵。當受以烹調之術，等他獵回，即令庖丁分至中處，教其烹煮鳥獸，群猓同時得享異味，必痛飲群醉，俟其醉後，當設法圖之。」莊蹻從其言，即言於酋長。酋長大喜，次日果發出竹箭，令群猓大獵。群猓亦喜。是日所獲鳥獸，堆積如山。

　　莊蹻即令庖丁，分投教以烹調各法，酋長亦請莊蹻飲宴。小卜在外，分撥兵士，各授密計行事。那酋長款待莊蹻，而所有肉食各品，皆為莊蹻手下所制。酋長一一詢問，莊蹻命庖丁來，一一告以制法。酋長聽得津津有味，便傳令猓女入洞，歌舞娛賓。一時十餘個女猓，走至筵前，高歌猓歌，相對跳舞。莊蹻舉目觀看，亦有稍具姿色者，惟皆赤身露體，不以為恥。俟其唱畢，亦自拔佩劍，叩劍作歌。歌畢，酋長大樂，以巨缽狂飲，不覺大醉。

　　莊蹻回至帳中，小卜告來曰：「今夜各洞之猓皆相聚狂飲，末將已分撥硝磺引火之物，令各兵分投埋伏，俟群猓盡醉時，先在此間發起號火，各兵便一齊動手，今夜猓猓猓當無噍類矣。」莊蹻大喜。一時四面細作陸續來報，各洞之猓多被醉倒。小卜便令在營前草堆放起火來。各路之兵望見本營火光，便一齊放火。莊蹻、小卜嚴裝上馬，率領兵士四面剿殺。一時四面八方，漫山遍野，不下百餘處火起，燒得眾猓猓起投無路，大醉之下，多被燒死。其有未曾大醉者，驚醒逃出，又被楚兵四面截殺。所有竹箭，均在酋長洞中，早被楚兵用柴草塞住洞口，付之一炬，與那酋長同歸於盡。是夜莊蹻大獲全勝，猓猓幾乎殺盡。雖有百餘個逃出火洞，避過楚兵，逃到別處山中，然而伏匿不敢再出，無能為患矣。

　　莊蹻殺至天明，鳴金收兵。小卜恐有遺猓，自領五百人，遍山搜捕。此山縱橫百餘里，盡被搜遍，又見山中樹林叢雜處，蜂巢最多，乃依猓猓之法，試取蜂溺，制成竹箭，試射牛馬，果然著箭即死，不覺大喜，告知莊蹻，備為征剿惡蠻之用。

　　莊蹻休兵半月，又令嚮導帶領前進，征取犵狫。犵狫最是膽小，雖然聚有數萬人，踞山居住，聽得有兵到來，早已四散奔逃。從此便不成部落。自此莊蹻兵威大振，附近滇池一帶，如紫姜、郎慈、八番、九股、六額、子棘等國，率皆望風而降，亦有驚散逃躥，率其部落深入窮山者。莊蹻亦以所帶兵少，不敢深入，即率領兵士，擬先回楚國報捷，再請添兵，前來略地。與小卜商量停當，即日引兵而回，經過夜郎城，那夜郎王親自出城迎接，犒勞軍士，十分恭順。莊蹻別過夜郎王，舍陸登舟而去。

　　一路上曉行夜泊，不止一日，來到巴黔中郡地方，望見前面旌旗蔽江，轆轤相接。莊蹻謂小卜曰：「前面已是楚境，如何屯此重兵？莫非主上恐我南征不利，起兵應援否？」小卜曰：「不然，我等大兵，且勿前進。將軍離國已三四年，音問不通，恐國中有變也。」莊蹻從其言，令大船靠岸泊住。小卜親乘小舟，向前刺探。只見前面盡是秦兵旗號，連忙回報莊蹻。莊蹻大驚曰：『秦楚連年用兵，今秦蓋已取我巴黔中郡矣。斷我歸路，為之奈何？』道言未了，秦營中已有人率戰船來搦戰，莊蹻命小卜前往應敵。楚兵連年在外辛苦，將士皆憊，小卜不能取勝，只得退走百餘里，商議進兵之策。小卜進曰：「今秦兵勢大，道路梗塞，國中之事，未知如何。既前進不得，急宜退後。趁此軍威正盛之時，回旗反鼓，荒徼蠻民，必然懾服。若遷延在此，秦兵驟難敵退，一旦夜郎等國得此風聲，起兵以躡吾後，前後受敵，此危道也。」莊蹻從其言，即日傳令回兵，兼程而去。

　　路過夜朗國，不復驚擾國人，逕至滇池，將大兵屯住。相度地勢，驅使各蠻人，大興土木，築起一座城池，名之曰苴蘭城，各洞蠻人都來歸服。莊蹻就在城中，蓋造宮室，自立為王。取各蠻人子女，分配眾兵士，城外土地服美，令眾兵開墾耕種，兼教眾婦女種桑育蠶。就城中建立學校，教以文化，招眾蠻人來學，並選強壯者訓練為兵。蠻人夙安淡食，莊蹻又擇近海有鹹水之地，開闢鹽田；滇池之中，又足供漁獵；附近各山，又多水銀各礦。莊蹻竭力經營，不數年間，居然民殷國富。各蠻洞之人，見此情形，多有願以其地附入版圖者，苴蘭聲勢，因之愈大。

　　小卜率領練就之蠻兵，東征西略，探得滇池之北，有一國名曰邛都，其國甚大，國人椎發耕田，國中劃分邑治，頗有條理，為諸蠻之冠。小卜曰：「此不先征服之，他日必為我患。」遂引兵至其地，沿路山川險惡，樹木密雜，幸得所部蠻兵，攀藤附葛，鑿山開路，不以為苦。不日來至邛都城下，邛都國中初無準備，驟見兵至，軍民大驚。小卜驅兵直入，得了邛都。邛都王面縛請降。小卜遂與定約，歲歲供應苴蘭牛馬牲畜等物。然後率兵西向，攻下同師國，迤北攻下雋國、昆明國，皆令歲貢若干，方始回兵。不數年間，徙作、冉龍、白馬等國，盡皆征服。莊蹻遂在苴蘭，大修政事，宜中國禮教教其民，自此聲教被於荒徼，莊蹻遂世為苴蘭王，改國名曰滇。然與中國梗絕，直至秦始皇是，令將軍常頞，開略邊地，有蜀中開成棧道，然未及滇中。自漢高祖滅秦，統一寰宇，亦惟開略蜀地，未嘗及滇。

　　至漢武帝建元六年，東越王不肯臣服，盡廢歲貢，吾弟命王恢率兵討東越。王恢以地理不熟，兵至東越境，不敢深入，遣番陽令唐蒙，輕騎往見東越王，說以利害，勸令歸降。東越王既見唐蒙，蒙盛誇中國兵威，並陳武帝恩德曰：「皇帝恐一經開戰，則生民塗炭，故詔將軍王恢，僅陳兵境上，勿輕殺戮。王倘不速決，大兵到時，悔無及矣。且王若歸降，不過歲修職貢，皇上寬仁大度，可免遣子入質。王仍不失南面稱孤，如甘受兵禍，則此位未必復為王有矣。」東越王果然聽從，情願降服稱臣，歲修貢禮。設筵款待唐蒙，席間蒙嘗及一物，其味甚美，而不知其名，問曰：「此何物也。」東越王曰：「此蒟醬也，出於自牂牁。」蒙甚喜食之。臨行時，東越王即以蒟醬贈行。蒙歸報王恢，遂班師回長安，王恢自去復命。

　　唐蒙自歸長安，每宴客，多用蒟醬，食者皆以為美。一日，為蜀中所見，笑曰：「此蒟醬也，出於夜郎國。夜郎臨牂牁江，江甚廣闊，利於行船，至吾蜀中，一水可達，故此物吾蜀人以為常食之品，不足為奇也。」蒙乃細問自蜀中入夜郎路程，及夜郎國形勢，賈人一一告之。蒙大喜曰：「此制東越之扼要地也。」乃上表曰：

　　　　南越東西萬餘里，名為外臣，實一州主也，而叛服不常。今以長沙豫章往，水道多絕難行，竊聞夜郎，所有精兵，可得十餘萬，浮船牂牁江，出其不意攻之，此制越一奇也。誠以漢之強，巴蜀之饒，通夜郎道，為置吏易甚。