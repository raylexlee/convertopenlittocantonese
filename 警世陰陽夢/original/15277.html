<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>警世陰陽夢 - 第三十八回　善惡明鑒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　善惡明鑒</font></h4>
			　　話說陰司與陽世一般。可憐陽世人五濁昏迷。多因造罪作業。陰司幽隱悉知，毫髮畢照的。這道人一夢，陰陽都顯然了。道人對這兩個相隨的鬼使說：「如今魏忠賢這件公案，已歸結了。你許送我回去，這話如何？」說話之間，有人傳說道南贍部洲大明國裡，有聖旨來，十七位老爺都去迎接了。道人對這二人道：「既是我大明國裡來的玉音，待我也去觀看一回。」又與這二人道：「我乃夢中不識路，悠悠何所之？須要你們引我去。」這二人便引這道人出城，到一處空闊的地方，只見搭起一座高臺，結的五彩輝煌龍鳳飛舞，看上去寫著是「南天臺」。上擺著金爐焚得香煙環繞，銀架點得燭兒明亮。下邊鋪著滿地紅毯。十七位老爺都穿著大紅袍，烏紗帽，金帶夾著犀帶，鶴補間著豸補，一排跪著，五拜三叩頭。兩邊樂工細奏笙簫，周圍從人執著幡幢。只見合上傳宣道：<br />
　　聖上迫念眾卿，為國盡忠，合奏群奸，以致殞命。宜加恤典，用彰臣節。<br />
　　其原任都察院右都御史楊漣、左光斗、高攀龍各贈為刑部尚書，各蔭一子，送監讀書。<br />
　　原任翰林院左春坊左諭德繆昌期，贈爾為侍讀學士，蔭一子，送監讀書。<br />
　　原任吏部員外郎周順昌，贈爾為太常寺少卿，蔭一子。送監讀書。<br />
　　原任工部主事萬燝，贈爾為太僕寺少卿，蔭一子，送監讀書。<br />
　　原任吏部給事中魏大中，贈爾為太常寺少卿，蔭一子，送監讀書。<br />
　　原任禮科給事中周朝瑞，贈爾為太常寺少卿，蔭一子，送監讀書。<br />
　　原任河南道御史袁化中，贈爾為大僕寺少卿，蔭一子，送監讀書。<br />
　　原任福建道御史周宗建、李應升各贈爾為太僕寺少卿，各蔭一子，送監讀書。<br />
　　原任貴州道御史黃尊素，贈爾為太僕寺少烽，蔭一子，送監讀書。<br />
　　原任應天巡撫都察院右僉都御史周起元，贈爾為工部尚書，蔭一子，送監該書。<br />
　　原任揚川府知府劉鐸，贈爾為都察院右僉都御史，蔭一子，送監讀書。<br />
　　其餘各官，俱照原職加贈三級，蔭一子，送監讀書。<br />
　　爾靈有知，歆茲殊渥。<br />
　　欽此<br />
　　眾官員望闕謝恩：「萬歲！萬歲！萬萬歲！」眾官員又五拜三叩頭罷，齊立起。<br />
　　又見宮中祥雲湧著另有一起仙官來，報道上界玉帝敕旨到來。就此迎接披宣。這十七員官府仍舊五拜三叩頭。只聽得臺上仙官，朗聲高誦道：<br />
　　上帝憫念眾卿，俱係忠良。為君為民，直言讜論，共誅國賊，反被嚴刑，一時慘死。今元凶皆受天殛，悉由眾卿會議定罪，冤仇已明，合理厚報善人。其楊漣、左光斗，仍攝都天大王事，各當賜爾子孫十世科第。其繆昌期，原係御前香案吏，因暫臨凡，世緣己盡，仍歸文昌院為掌書仙，賜爾子孫十世科第。其餘十五員，夙志未酬，塵念葷懷，各賜降生本家，智慧過人，早年科甲，仍許其子孫，累世名臣。俱著童男童女。彩幡寶幢，撤此御前天樂。值日功曹，殿中金甲諸將，一齊送歸陽世，朝佐聖君，復作股肱之臣，共濟明良之會。<br />
　　爾其欽哉<br />
　　謝恩：「萬歲！萬歲！萬萬歲！」眾官員都在臺前，互相拜賀：「今日吾輩，叨蒙天恩迭頒，寵榮之極。楊老先生、左老先生俱正王位，是不歲生平太志。繆老先生，高登仙品，山人頭地，下愚所不敢望。但居文昌之位，幸念吾輩，復羈塵世，乞以餘耀，蔭及凡流，感戴刺骨。」繆太史道：「諸公素志忠孝，前者不盡所懷，故上帝復有此命。願諸公當此昇平之日，卻是鳳麟游於聖世。可喜，可喜！」各官都笑別道：「自此仙凡路隔了。」這十五員官府道：「我們當一別閻羅殿下，便好臨凡也。」一齊去拜辭。十王接見，趨躬揖讓，盡如人間賓主之禮。眾官員從西階上，十王從東階上，兩邊列坐。十五員陽官東邊坐，十王西邊坐。十王道：「諸公皆奉上帝敕旨臨凡，這香俱是三公八座大貴人了。都有貴子賢孫，滿門富貴，累世科第。此所以報善人也。魏忠賢這一案，列位老先生會議至公，可見忠良鯁直，一毫不私。今已變相受形，都入畜生道，當提來與諸公一觀。」叫左右阿鼻地獄帶出魏忠賢、崔呈秀、客氏來。<br />
　　倏忽只見許多鬼卒，各自牽著牯牛一頭、白馬一匹、黑狗一隻走進來，都伏倒在丹墀下。這三個孽畜見了上邊十五員陽官，低頭垂淚，有羞慚懊侮不堪之狀。十王道：「列位老先生，可請到庭中業鏡內，看這孽畜的三世劣相。」眾陽官道：「此須道眼可觀，吾輩未能超塵絕俗，何以得見。」十王道：「列位老先生，是忠孝節義、抗直秉公之人，又是道德文章、經天緯地之才。頭頭是道，豈直眼而已。請看去。」眾陽官前走，十王後隨。同到業鏡前。只見旁邊判宮高聲叫道：「魏忠賢、崔呈秀、客氏，現出三世形來。」判官報道﹔「第一世」。眾陽官看鏡中，只見三個狐狸，在那裡採樹頭鮮果，傳遞到草庵中供佛。眾陽官看罷，判官又叫道：「再現出第二世形來。」眾陽官著鏡中，只見魏忠賢、崔呈秀、容氏三人，魏忠賢、崔呈秀穿著錦繡冠帶，客氏天然美貌，宮妝麗服，都是伊然如故。企陽官看罷，判官又高聲叫道：「再現出第三世形來。」眾陽官看鏡中，只見是牯牛、白馬、黑狗三隻，伏在丹墀下。判官指道：「這就是現世報。」眾陽官看罷，十王道：「當為諸公少盡當時之憤。」叫左右：「你與各位爺，打那孽畜一頓惡棒。」眾陽官道：「今日果報，足快平生之恨，何又結冤仇，這也不消了。只贈他四句罷：<br />
　　早知三世業冤身，空使中途一片心。<br />
　　該放手時須放手，得饒人處且饒人。」<br />
　　眾陽官拜別道：「從此天人兩隔。」十王道：「幽明異趣，當遣官護送歸凡。」十王送出眾陽官上轎去。只見若干的童男童女執著幡幢，樂人奏著笙簫，官吏從人來迎接，五色雲霧擁護而去。道人對這兩人說：「看來善惡之報，真個毫釐不爽的。」正是：<br />
　　靜觀果報原無漏，好學蓮花世界人。<br />
　　兩人道：「老師父，明日可去都天院告辭也。」不知如何，且聽下回分解。 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>