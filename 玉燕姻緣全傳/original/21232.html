<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>玉燕姻緣全傳 - 第六十七回　愛才情收為公主　奉聖旨敕令領兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十七回</br>　　愛才情收為公主　奉聖旨敕令領兵</font></h4>
			　　詞曰：<br />
　　滿口胡謅，髭鬚拈盡，那管調乖詠謬？一見有客實多能，始信道言粗貌醜。詩思如流，丹青妙手，今日聚會非偶。皆緣彼此兩憐才，從今便往來交久。<br />
　　這首閒詞按下。<br />
　　話說安瑞雲見了皇太后，無奈何，將前後事細細奏了一遍。太后見他所奏，卻也悲慘，連連命立平身。安瑞雲搵淚謝恩。起初時衣冠人物，此一刻衣冠卸去，乃是個脂粉女流。太后娘娘隨命內監轉奏天子。<br />
　　天子聞奏大驚：朕自臨軒以來，未見有這等奇事，罕聞，罕見！隨至御園觀看。遠遠走來一看，比前大不相同。只見他：烏雲半整，淡掃蛾眉，輕衫瘦體，款款金蓮；不啻芳蘭名蕙，香氣依依。天下有此奇才女子，正是：<br />
　　不施粉黛出天然，淡掃蛾眉似女仙；<br />
　　吐語如鶯花外囀，風流御院更翩翩。<br />
　　天子到御園見了太后。安瑞雲山呼見駕。拜畢，又將前事細奏了一番。龍心大悅。御書房樓旁有株古柏，其形如雀，四圍環繞，恍若飛騰。即命安瑞雲題詩以贊。此時安瑞云若不顯其胸中錦繡，何以見得大才，更在天子面前顯他學問？即慌取了花箋，詠道：<br />
　　古怪行藏半接天，歲寒歷過幾千年。<br />
　　四圍勢若盤旋影，獨立高如羽翅翩。<br />
　　宮畔消磨惟日月，亭前拂繞只云煙。<br />
　　滿身鱗甲飛騰起，恍似瑤池駕上仙。<br />
　　詠成，呈上御覽，天子看畢，轉呈太后，各皆欽敬。<br />
　　即命一同進宮，朝見皇后。皇后隨命換了宮妝，收為慶平公主。傳旨外臣知道，文、武朝官俱皆上本朝賀。外面人等都已盡知。天子命內監下刑部獄中，查放他的父親朝見。至問奸臣所害根由，奏旨鎖拿大理寺王敦與大同總兵侯銓，兩家家眷一同正法，並將當日所差欽差官何人，通同作弊，一併拿問。此一刻，外面但知女扮男妝，不知即是瑞雲小姐。安瑞雲既為慶平公主，呂昆即有駙馬之職，今都察院衙門無人理事，皇上看公主之情，著令翰林院侍讀呂昆先為補授。<br />
　　一日，天子臨軒，文武朝畢，正在議論邊賊犯界，忽有三邊總制孔熊一本請救。天子命將本章呈上龍案觀看，上面寫著：<br />
　　臣兵部侍郎、統理三邊總制孔熊，為倭賊犯關、請兵征剿事。照得大同乃中國咽喉，原設官兵防守。總因前任總兵侯銓駐紮潼關，臣訪得常與倭人私會，兩下交通，日久根深，至成大害；此皆侯銓起禍之尤，致使賊人猖獗。目下兵犯潼關，惟有加兵堅守關隘，以圖緩急。切思倭勢狂大，若不早圖，終成國害。臣已提調總兵參游，嚴加防禦。為此飛報上奏天庭，請兵剿息，以靜邊疆。惶恐謹奏。<br />
　　皇上看畢，龍心憂慮。此刻眾文武皆驚，正是：<br />
　　一方有難九重憂，廊廟無才天下求。<br />
　　自古英雄思老練，看誰談笑覓封侯！<br />
　　安國治老爺在班中閃出，啟奏道：「臣願領兵剿賊，以報國恩。應當報效，庶不有負皇上前召。」龍心大悅，命給兵符印信，加升邊關大將軍之職。安老爺謝恩出朝，回至談翰林府中，準備動身。聖旨甚急，談翰林與呂都院也不及餞別。<br />
　　安老爺來至教場中，正欲挑選精兵，忽見一人身高九尺，面如藍靛，吃得酩酊大醉。在演武廳打盹，呼聲如雷。連連喚醒問他，卻是本京人，姓萬名傲，自稱有千斤膂力，一飯能食鬥米，遇酒可飲千鍾。安老爺見他人形虎步，必有大勇，軍中正用人之際，隨即命試一切武藝，俱皆純熟。給了先鋒札付，賞他盔甲器械，命他為前隊。正是：<br />
　　龍潛（囑）寒潭雖養性，也有風雲際會時。<br />
　　萬傲回家，別了兄嫂，同著大將軍，起十萬雄兵，欲要起程。不知後〔事〕如何？且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>