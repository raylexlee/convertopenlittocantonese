<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>玉燕姻緣全傳 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　嘗觀人之各有所好者，性之近也。或以吟詠誇於一時，或以著述傳於天下，或寄情於楚館秦樓，或嘯傲於花天酒地，或以抱才不遇困厄頻年，以錦心繡口之才、定國安邦之志無由發洩，借野史稗官以暢其志者有之。是以《鏡花緣》者，曠其見聞之伙；《紅樓夢》者，運其筆意之深，事雖不同，各逞其胸中抱負而有所發洩也。若以後園贈金、公子落難印定閱者耳目，無所取也。<br />
　　坊友某攜《玉燕金釵》秘本至，略一翻閱，似勝別本彈詞。縱觀至尾，覺文雖未能免俗，而意則迥不猶人。其寫朋友之誼，直言規諫；義士扶危，一腔熱血：均有真情至理寓乎其中，絕非任意架詞。其寫私情之永成好合，猶是人情恒事，尚非始亂之而終棄之也，閱者不必以此微辭而累之。至惡者難逃國法，善者咸沐皇恩，以見善惡報施，無道不爽，洵足以垂鑒戒。茶餘酒後，獨對一編，亦足以消除俗慮。不意小說之中，亦有此可取之書焉！是為序如此。<br />
　　光緒二十年歲在甲午冬十二月滬北俗子識於容膝居，鴛湖梅花居士呵凍於海上寄廬
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>