
			　　詞曰：

　　滿口胡謅，髭鬚拈盡，那管調乖詠謬？一見有客實多能，始信道言粗貌醜。詩思如流，丹青妙手，今日聚會非偶。皆緣彼此兩憐才，從今便往來交久。

　　這首閒詞按下。

　　話說安瑞雲見了皇太后，無奈何，將前後事細細奏了一遍。太后見他所奏，卻也悲慘，連連命立平身。安瑞雲搵淚謝恩。起初時衣冠人物，此一刻衣冠卸去，乃是個脂粉女流。太后娘娘隨命內監轉奏天子。

　　天子聞奏大驚：朕自臨軒以來，未見有這等奇事，罕聞，罕見！隨至御園觀看。遠遠走來一看，比前大不相同。只見他：烏雲半整，淡掃蛾眉，輕衫瘦體，款款金蓮；不啻芳蘭名蕙，香氣依依。天下有此奇才女子，正是：

　　不施粉黛出天然，淡掃蛾眉似女仙；

　　吐語如鶯花外囀，風流御院更翩翩。

　　天子到御園見了太后。安瑞雲山呼見駕。拜畢，又將前事細奏了一番。龍心大悅。御書房樓旁有株古柏，其形如雀，四圍環繞，恍若飛騰。即命安瑞雲題詩以贊。此時安瑞云若不顯其胸中錦繡，何以見得大才，更在天子面前顯他學問？即慌取了花箋，詠道：

　　古怪行藏半接天，歲寒歷過幾千年。

　　四圍勢若盤旋影，獨立高如羽翅翩。

　　宮畔消磨惟日月，亭前拂繞只云煙。

　　滿身鱗甲飛騰起，恍似瑤池駕上仙。

　　詠成，呈上御覽，天子看畢，轉呈太后，各皆欽敬。

　　即命一同進宮，朝見皇后。皇后隨命換了宮妝，收為慶平公主。傳旨外臣知道，文、武朝官俱皆上本朝賀。外面人等都已盡知。天子命內監下刑部獄中，查放他的父親朝見。至問奸臣所害根由，奏旨鎖拿大理寺王敦與大同總兵侯銓，兩家家眷一同正法，並將當日所差欽差官何人，通同作弊，一併拿問。此一刻，外面但知女扮男妝，不知即是瑞雲小姐。安瑞雲既為慶平公主，呂昆即有駙馬之職，今都察院衙門無人理事，皇上看公主之情，著令翰林院侍讀呂昆先為補授。

　　一日，天子臨軒，文武朝畢，正在議論邊賊犯界，忽有三邊總制孔熊一本請救。天子命將本章呈上龍案觀看，上面寫著：

　　臣兵部侍郎、統理三邊總制孔熊，為倭賊犯關、請兵征剿事。照得大同乃中國咽喉，原設官兵防守。總因前任總兵侯銓駐紮潼關，臣訪得常與倭人私會，兩下交通，日久根深，至成大害；此皆侯銓起禍之尤，致使賊人猖獗。目下兵犯潼關，惟有加兵堅守關隘，以圖緩急。切思倭勢狂大，若不早圖，終成國害。臣已提調總兵參游，嚴加防禦。為此飛報上奏天庭，請兵剿息，以靜邊疆。惶恐謹奏。

　　皇上看畢，龍心憂慮。此刻眾文武皆驚，正是：

　　一方有難九重憂，廊廟無才天下求。

　　自古英雄思老練，看誰談笑覓封侯！

　　安國治老爺在班中閃出，啟奏道：「臣願領兵剿賊，以報國恩。應當報效，庶不有負皇上前召。」龍心大悅，命給兵符印信，加升邊關大將軍之職。安老爺謝恩出朝，回至談翰林府中，準備動身。聖旨甚急，談翰林與呂都院也不及餞別。

　　安老爺來至教場中，正欲挑選精兵，忽見一人身高九尺，面如藍靛，吃得酩酊大醉。在演武廳打盹，呼聲如雷。連連喚醒問他，卻是本京人，姓萬名傲，自稱有千斤膂力，一飯能食鬥米，遇酒可飲千鍾。安老爺見他人形虎步，必有大勇，軍中正用人之際，隨即命試一切武藝，俱皆純熟。給了先鋒札付，賞他盔甲器械，命他為前隊。正是：