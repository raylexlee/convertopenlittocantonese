<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>宦海升沉錄 - 　黃序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>黃序</font></h4>
			　　世界一海蜃樓耶？人生一黃粱夢耶？忽焉而雲翔禁閣，則心為之歡；忽焉而跡遁江湖，則心為之悲；忽焉而膺九重之寵錫，忽焉而遭孑身之放逐，則境遇亦固人事之進退為之或合而或離。歡也，悲也，合也，離也，極世態之炎涼，盡人情之冷暖。彼身當其境者，正不知顛倒無限英雄，消磨多少權力矣！<br />
　　而論世者滿肚牢騷與旁觀者一雙冷眼，且摭拾其事實，論列其品評，而宣諸口焉，而筆諸書焉，相與歎息其時機，感喟其命運，甚且冷嘲焉，熱諷焉，而是之非之，褒之貶之，作清議之《春秋》，編個人之《綱鑑》。嗚呼，噫嘻！胡富貴功名，風潮變幻，一至於此！此《宦海升沉錄》之所由作也。雖然木槿繁花，難禁暮落，人生朝露，勢不終日，古今往來，茫茫宦海，作如是現耳。果如是，才者失其才，智者失其智，好者失其奸，術者失其術，今日下場，去年回首，覺昔之氣勢炎炎，炙手可熱，隨波逐浪，漁父得而笑之，又豈惟水流花飄而已耶！<br />
　　然作者於此，猶必運以奇警之心思，繪以沉摯之筆墨，歌也有懷，哭也有淚。其人其事，近之在目前，遠之極千古。俾世之讀者，亦忽焉而歡，忽焉而悲，忽焉而豔其合，忽焉而憐其離。蓋恍然於高官厚祿、名動中外，所為媚朝家而忘種族者，一旦冰山失勢，其結局亦不過若斯也。<br />
　　固亦宦海中人這惟一龜鑑。徒以野史之無稽，稗官之話本視之，則淺矣。化筆墨以煙雲，渡慈航於苦海，其有深意乎？<br />
　　爰序於篇，以告讀者。<br />
　　宣統己酉季冬黃耀公序於香江寓公。<br />
　　詩曰：<br />
　　宦海無端起惡波，功名富貴總南柯。<br />
　　昇平不事於城選，鳥盡弓藏奈若何。<br />
　　頻聞剖豆與分瓜，願柱中流念太奢。<br />
　　魏闕江湖今已矣，怕回業眼望京華。 <br />
<br />
<br />
<br />
<br />
<br />
<br />
　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>