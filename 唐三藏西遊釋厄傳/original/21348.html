<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐三藏西遊釋厄傳 - 　三藏見佛求經</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>三藏見佛求經</font></h4>
			　　活表唐僧四眾脫難，來到佛地，勝景非常，經聲載道。三藏馬上舒懷。行者言曰：「師父，遇見假佛尚且下拜，至此怎麼還不下拜！」三藏聞言，慌得翻身跳下馬來。早見一仙童，迎入玉真觀，有許多仙真皆來相見。本觀安排茶飯，款待已畢，令仙童燒湯與聖僧沐浴淨身，天明上靈山參佛。三藏坐禪，等到天明，眾僧指引他師徒到了凌雲橋。只見一稍子撐著一隻無底船來接。行者知是佛祖與師父脫凡，他就先跳上船。三藏見船無底，不肯上去。行者挾師父上船，落在船底一過。行者扯起，三藏埋怨。行者道：「師父莫怨，此是佛祖替你脫凡胎。你不信，水上屍骸是誰的？」三藏看見垂淚。船已到岸，行者扶師父上岸，船已不見。三藏於是歡悅。<br />
　　四眾直至靈山上，到了雷音寺，四眾躬身而進。只見兩傍四金剛、八菩薩、三千揭諦，十八伽藍，如來坐在中堂。三藏帶三徒－一行禮已畢，呈上求經文牒。如來看完，遂言曰：「弟子聽言：你東土物廣人稠，多貪多殺，不遵佛教，不向善緣，故皆墮落幽冥，變成物類。雖有孔丘仁義之教，怎（原作「曾」）奈有放辟邪侈之徒，難超災孽（原作「櫱」）。我有三藏真經，一藏談天，一藏說地（原缺「地」），一藏度亡，共三十五部，該一萬五千一百四十四篇，誠修真之經。」吩咐阿難、伽葉引唐僧經庫領經卷。阿、伽二尊者要與唐僧討人事，三藏道：「沒有。」二尊者道：「白手怎能取經！」行者放刁道：「我與你見佛祖。」二尊者連忙扯住，道：「我是戲言，你來領經。」三藏連忙接經，一卷一卷包裹停當，駝於馬上。<br />
　　三藏轉至佛前及各菩薩，－一拜謝已畢，四眾登程回轉東土。幸那經庫閣上有一尊燃燈古佛，見二尊者以假經付與唐僧，心甚不忍，忙差白雄尊者趕唐僧轉來，取過真經。他四眾未轉多路，只聽一陣香風，半空中一隻手來搶去馬上經卷。行者承勢趕上，只見經本落地，都是白紙。三藏啼哭不已，行者道：「師父莫哭。此必是阿、伽二尊者未得人事，故以假經謊我，此搶經者必是何神指教我等，轉去見佛。」<br />
　　四眾一齊轉至佛前，詳陳二尊者假經之故。如來道：「經果不非傳，經果不非付。待我與二神說過，叫他付你真經。」三藏得了真經，師徒拜辭如來忙轉。方出寺門，觀音合掌與佛祖言曰：「當日世尊命弟子往東土尋取經人，限五千零四十日要真經到東土。今他走了一十四年，算來只少八日，他步行怎生得到？望我佛祖賜他步雲轉國，方不過限。」如來聞言，即命部下金剛駕雲送他轉京，交付經文。金剛領法旨出門，高叫：「取經人，我領如來法旨，引你回轉東土。」三藏聞言，依著金剛，行了一步，須臾步在雲端，徑回東土。又聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>