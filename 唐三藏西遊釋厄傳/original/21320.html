<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐三藏西遊釋厄傳 - 　玄奘秉誠建大會</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>玄奘秉誠建大會</font></h4>
			　　貞觀十三年，歲次己巳，九月甲戌，初三日癸卯良辰，陳玄奘大闡法師，聚集一千二百名高僧，都在長安城化生寺開演諸品妙經。那皇帝早朝已，率文武多官，乘鳳輦龍車，出離金鑾殿，徑來到化上寺前。吩咐住了音樂響器，下了車輦，引著文官武將，拜佛拈香。三匝已畢，抬頭觀看，果然好座道場，但見：<br />
　　幢幡飄舞，寶蓋飛輝。幢幡飄舞，凝空道道（原缺一「道」）彩霞搖；寶（原作「實」）蓋飛輝，映日翩翩紅電徹。世尊金象貌臻臻，羅漢玉容威烈烈。瓶插仙花，爐焚檀降。瓶插仙花，錦樹輝輝漫寶剎；爐焚檀降，香雲靄靄透青（原作「清」）霄。時新果品砌朱盤，奇樣糖酥堆彩案。高僧羅列誦真經，願拔孤魂離苦難。<br />
　　卻說太宗就與眾文武一齊登壇，禮拜拈香，參了佛祖，拜了羅漢。又見那大闡都綱陳玄奘法師，引眾僧羅拜唐王。禮畢，各安禪位。法師獻上濟孤榜文，遞與太宗觀看。太宗就當案宣讀：<br />
　　至德渺茫，禪宗寂滅。清淨靈通，周流三界。千變萬化，統攝陰陽。體用真常，無窮極矣。觀彼孤魂，深宜哀愍。此奉太宗皇帝：選集諸僧，參禪講法。大開方便門庭，廣運慈悲舟楫，普濟苦海群生，脫免沉痾六（原作「河大」）趣。引歸真路，普玩鴻蒙；動止無為，混成純素。仗此良因，邀賞清都（原缺「都」）絳闕；乘吾勝會，脫離地獄樊（原作「凡」）籠。早登極樂任逍遙，來往西方隨自在。」<br />
　　卻說太宗看了孤魂文榜，滿心歡喜，叮嚀僧道，虔心佛事。就令眾文武排駕回朝，待七日正會，復請拈香。眾僧道重（原作「童」）登壇誦經，又聽下回分解。<br />
　　三乘妙法請展開，諸佛菩薩降臨來。<br />
　　積善之人宣一卷，三災八難免熬煎。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>