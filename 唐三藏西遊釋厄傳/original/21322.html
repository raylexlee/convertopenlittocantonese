<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐三藏西遊釋厄傳 - 　唐太宗描寫觀音像</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>唐太宗描寫觀音像</font></h4>
			　　卻說唐太宗觀世音菩薩現出原身，望空朝拜。即傳令旨：就著畫工吳道子描寫觀音聖像。那菩薩祥雲，漸漸去遠，霎時間不見了金光。只見那半空中，滴流流落下一張簡帖，上有幾句頌子，寫得明白：<br />
　　禮上大唐君，西方有妙文。程途十萬八千里，大（原缺「大」）乘（原作「十」）進慇懃。此經回上國，能超鬼出群。若有肯去者，求正果金身。<br />
　　太宗見了偈言，即命眾僧：「且收勝會，待我差人取得大乘經來，再秉丹誠，重（原作「從」）修善果。」眾官俱遵依。當時在寺中問曰：「誰肯領朕旨意，上西天拜佛求經？」問不了，旁邊閃過法師，帝前施禮道：「貧僧不才，願效犬馬之勞，與陛下求取真經，祈保我王江山永固。」唐王大喜，上前將御手扶起道：「法師果能盡此忠賢，不怕程途遙遠，跋涉山川，朕情願與你為兄弟。」玄奘頓首謝恩。唐王就去那寺裡諸佛案前，太宗即與玄奘拜了四拜，口稱「御弟聖僧」。玄奘感謝不盡道：「陛下，貧僧有何德何能，敢蒙天恩眷（原作「養」）顧如此？我這一去，定要捐（原作「損」）軀努力，直至西天。如不到西天，不得真經，誓死不回國，永墮沉淪地獄。」隨在佛前拈香，以此為誓。唐王甚喜，即命回鑾，待選吉日良辰，發牒出行。<br />
　　次早，太宗設朝，聚集文武，寫了取經文牒，用了通行寶印。時有欽天監奏曰：「今日是出行吉日。」唐王大喜。又見黃門官奏道：「御弟法師朝門外候旨。」太宗大喜，即宣上殿，付了關文札牒；又送個紫金缽盂，途中化齋而用；再選兩個長行的從者，又牽白馬一匹，送為遠行腳力。「你可就此行程。」玄奘謝恩。唐王排駕，與眾官送至關外。太宗與御弟曰：「我知你出家人無號。當時菩薩說，西天有經三藏。御弟可指經取號，號作『三藏』何如？」玄奘又謝恩，就對眾官而言曰：「昔日法明師父待我取討法名，亦叫三藏；今日又蒙聖恩賜我號名，仍叫三藏。十五大是喜合人意，上應天心。」太宗笑道：「這一去到西天，幾時可回？」三藏道：「只在三年，徑回上國。」太宗道：「日久年深，山遙路遠，御弟早回。」兩人言罷，三藏就謝太宗之恩，徑辭出關而去。太宗即排駕而回。畢竟又聽下回分解。<br />
　　唐王設會渡亡靈，感動菩薩說原因。<br />
　　指引玄奘參聖佛，號名三藏促行程。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>