<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐三藏西遊釋厄傳 - 　太宗詔魏徵救蛟龍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>太宗詔魏徵救蛟龍</font></h4>
			　　卻說太宗夜得一夢，醒後念念在心。早已至五鼓三點，太宗設朝，聚集兩班文武官員。只見那文官內是房玄齡、杜如晦、徐世勣、許敬宗、陳光蕊、王珪等，武官內是段志玄、殷開山、程（原作「陳」）咬金、胡敬德、秦叔寶等，一個個威儀端肅，卻不見魏徵丞相。唐王召徐世勣上殿道：「朕夜間得一夢：夢見一人迎面拜謁，口稱是涇河龍王，犯了天條，該人曹官魏徵處斬，告寡人救他，朕已（原作「以」）許諾。今日班前獨不見魏徵，何也？」世勣對曰：「此夢告准，須臾喚魏徵來朝，陛下不須放他出門。過此一日，可救夢中之龍。」唐王大喜，即傳旨，著當駕官宣魏徵入朝。<br />
　　卻說魏徵在府，夜觀乾象，正爇寶香。只聞得九霄鶴唳，卻是天差仙使，捧玉帝金旨一道，著他午時三刻，夢斬涇河老龍。這丞相謝了天恩，齋（原作「濟」）戒沐浴，在府中試慧劍，運元神，故此不曾入朝。一見當駕官齎旨來宣，惶懼無任；又不敢違，只得急急整衣束帶入朝，在御前叩頭請罪。唐王道：「赦卿無罪。」那時諸臣尚未退朝，至此，卻命捲簾散朝。獨留魏徵，宣上金鑾，召入便殿，先議論安邦定國之謀。將近巳末（原作「未」）午初時候，卻命宮人取過棋來，「朕與賢卿對弈一局。」眾嬪妃隨取棋枰，鋪設御案。魏徵謝了恩，即與唐王對著。畢竟不知勝負如何，且聽下回分解。<br />
　　棋枰為地子為天，白按陽星黑按陰。<br />
　　下到天機玄妙處，爛柯仙客是知音。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>