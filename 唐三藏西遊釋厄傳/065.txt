

    
	
		
			唐三藏取經團圓
			　　卻說金剛送聖僧去後，那揭諦（原作「蹄」）、功曹見觀音菩薩，言曰：「向日我等承法旨，暗護唐僧取經。今功成完日，將他災難簿呈還菩薩。」菩薩看簿，見路走十萬八千，難逢八十（原缺「難逢八十」四字）次，還有（原缺「有」）一次未滿。即忙吩咐功曹、揭諦（原作「蹄」），去叫金剛，把它放在通天河西，再難他一次，又駕雲送他回京。功曹、揭諦（原作「蹄」）領命前去，與金剛言畢上項等事。
　　忽然三藏師徒墮落通天河西。四眾駭然。行者道：「來時得老黿渡過，正在此河。」言未畢，只見老黿叫：「師父，我來渡你。」他師徒仍舊踏上老黿背上，將到東岸，老黿問曰：「師父，替我問如來壽數麼？」三藏茫然無對。老黿知他未問，就將身沉下水去。原來他徒弟白馬，俱能浮水，只有三藏，如今亦脫見胎，被八戒一手挽上，只是濕了經卷。他師徒取在石上一曬，不覺經尾沾破，至今《本行經》不全，職此故也。三藏哀歎，行者解曰：「師父莫憂，此正是造化忌全之說（原作「悅」）也。」言畢，只見金剛又來，駕雲送他師徒東行。
　　豈知大宗自唐僧去後，在西安關外建一座望經樓。太宗正出朝登樓，忽見三藏師徒正到。金剛道：「汝等下界付經，我在雲端等汝等復（原作「伏」）回西天。」言畢，四人從空而下。多官報知：「陛下，聖僧回也。」太宗親自下樓迎接，乘龍車同三藏進朝。太宗坐殿，唐僧師徒跪在丹墀。帝問曰：「此三人何也？」三藏道：「貧僧路上收的徒弟。」朝拜已畢，大宗賜唐僧坐下，問：「有經卷麼？」三藏令三徒取出經卷來獻。三藏接過，遞與太宗。太宗見此經毫光燦爛，甚是歡喜，又見他三徒相貌異常，問：「此三僧何處人氏？」三藏曰：「大徒弟姓孫名悟空，二徒弟姓豬名悟能，三徒弟姓沙名悟淨，此白馬乃西海龍王之子小龍是也。小僧在路，多得三徒法力，多謝此馬勞苦，多得三界四府神人扶持，路走十萬八千，災逢八十一遍，時光度過一十四載，方才（原作「讒」）取得這三十五部真經。」太宗聞言，駭愕稱謝，令光祿寺開筵款待四眾，親遞御酒三杯。
　　宴罷，唐僧帶三徒回轉洪福寺，參謝舊時師父諸佛。行禮未畢，忽聞太宗宣四眾到雁塔寺看經。他師徒才至雁塔寺中，只見太宗帶多官在寺等候。三藏一到，命各寺僧人抄出經文，原本付御庫收藏。唐僧正將開壇誦經，聽得金剛催轉西天。於是師徒四眾連白馬一齊登雲而上。太宗與多官望空拜謝。
　　且不說太宗另召僧人，再做水陸大會。且說金剛領他師徒回轉西天，參見如來，將法旨金票銷（原作「綃」）繳。如來叫唐僧近前受職：「汝原是我二徒弟，名喚金蟬子。因汝不聽講法，貶汝轉生東土，令汝取經，普化世人。今成功果，升汝為旃檀功德佛。孫悟空忠心救師，升為鬥勝佛。豬悟能挑擔有功，升為淨壇使者。沙悟淨看馬有功，升為金身羅漢。白馬駝負聖經有功，升為八部天龍馬。」四眾、白馬謝恩退班。誰有白馬起身，即鬆去毛皮，變成金龍，繞在佛堂柱上。自是五眾歸依正果，位入仙班。後有欽遵佛教者。

