

    
	
		
			殷小姐思夫生子
			　　卻說殷小姐，蓋因情不得已，而強從劉洪為妻，恨不得食其肉而報夫之仇。況且身懷有孕，將及彌月，未知是男是女，朝夕思慮，只憂陳光蕊的冤仇不能報也。權且同他上任，又作區處。那殷小姐就與劉洪上任，不覺已到江州。吏書門皂（原作「造」），俱來迎接。所屬官員各役，公堂設宴，各官痛飲一宵（原作「霄」）。劉洪曰：「學生到此，全賴諸公大力匡持。」屬官答曰：「堂尊至此，視民如子，訟簡民稠，我等則有光矣，何必如此謙乎。」話長難盡，眾人各散。
　　殷小姐在任，光陰易過，倏忽如梭。一日，劉洪遠出，小姐在衙思慕（原作「暮」）前夫，在花亭上玩賞。忽（原作「惚」）然之間，身體困倦，腹內疼痛，暈悶在地，不覺生下一子。有太白金星囑曰：「滿堂嬌，滿堂嬌，聽我叮囑。吾奉玉帝金旨，特送此子來。你異日聲名遠大，非比等閒。劉賊若回，必害此子。汝夫已得龍王相救，見為水藏判官，日後夫妻相會，子母團圓，雪（原作「取」）冤報仇（原作「售」），定有日也。速將此子遠避，吾神已退，汝可謹記。快甦醒！」言罷而去。那小姐暈悶在地，已領神人囑語，將子抱起。
　　忽門外有一僧人，唸經求食，小姐看他言談舉止，亦非是以下之人。小姐道：「汝如何入得私衙求討？幸遇相公不在衙內，若在這裡，你這和尚性命必難保矣。」那和尚答道：「貧僧乃是金山寺一個住持僧，我已知過去未來，休咎存亡，皆在我掌握之中。貧僧今日化緣，我已知你這劉洪遠出。他立心不良，謀為不軌（原作「范」），他將你丈夫謀死，假你丈夫的名色，在此江州為官。且喜你產下一子，此子非凡之子，汝夫之仇（原作「售」）豈在言乎。」殷小姐曰：「我雖則生下一子，早晚必定回來，他若見了這個冤家，此子死無救矣。叫我托與誰人撫養？日後長大，安能尋我乎？」那和尚答曰：「小姐但可放心，此子貧僧領去，待他（原作「汝」）撫養長大之時，教他來尋汝。」小姐就寫血書一紙，書內父母性氏，跟腳緣由，備細載在書上。小姐勉強就將此子付與和尚，珠淚雙垂（原作「涶」），大哭於地。那和尚得了此子，領了血書，出了私衙，化一道清風而去。
　　原來這和尚是誰？乃是上界南極星君，觀音娘娘的法旨教來輔佐，不可損害。仍著南極星君變做和尚，將子往金山寺與那長老撫養，好生教育。話分兩頭，又聽下回分解。
　　佳人無語蹙眉頭，身懷遺腹為夫愁。
　　若要報怨須待子，天教骨肉再重圓。

