<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第二十二回　弱水岩收伏毛公</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二回</br>　　弱水岩收伏毛公</font></h4>
			　　那日番王殺得大敗被擒，毛公單身逃遁，真人云頭遣兵追之，猴逃入弱水岩。天兵追擒不及而回，報與真人曰：「猴逃不知其蹤。」真人曰：「西番之難，自此定矣！妖猴之逃，吾亦知其無所容矣。」由是遣兵四處捕獲，大索三日不得。有一天將稟曰：「彼縱能逃，總不然逃於方之內，而不能逃於方之外，能逃於吾之所未及見，而不能逃於人之所見。欲知猴之所在，須召此處土地而問之。」真人從其言，即時差直日符使召到當坊土地，真人問之曰：「汝為一方土主，凡有上下神奸經過此地者，皆汝之所得而知者也。昨日吾大同之西，與西番會戰，擒捉妖猴，卻被陣逃，想當此處經過，其自西、自東、自南，自北，汝知之乎？明以告我。」土地曰：「昨日午未時，有一異人，經過本處，身無所帶，後無所從，忙迫而行，土地正盤詰之，彼怒髮，一拳打土地於地，奪關而出，土地領人馬追之，不及而回，徑向西北而去矣。」真人曰：「汝知其去，或知其逃遁之所乎？」土地曰：「某之所管轄者，華地也，此去三十里之外，即西戎矣。夷夏不同治，彼此不相故通。昨見彼逃入夷境，此土地之所知也，其棲止之所，土地實末之知焉。」真人曰：「吾為國家去害除殘，不辭跋涉到此，不得此妖，吾事未畢。但此去西番，風景不同，恐吾兵眾不慣涉歷。汝當為我各處跟尋，或有神宮社廟，或有古洞幽岩，查其為何神之鎮據，窺其有依附之因由，雖有今日之勞，當受後日之賞。」土地叩p首曰；「普天之下，莫非王土，率土之濱，莫非王臣。真人既有報國之心，土地豈無勤王之志。執鞭先馬首，是所欣慕焉者也。」欣然引三四小卒開道前行。<br />
　　卻說那猴精渾身火瘡未愈，是日奮力迎戰，血染皮毛，疼痛不止。走至黃昏，腹飢力弱，手足俱廢，且四顧無投身之地，又恐後之追己，只得尋一小石穴而處其中，乃仰天歎曰：「聞有云：<br />
　　為人不可有機心，機心用盡罔害身。<br />
　　始信人言騰口說，今知句句卻皆真。」<br />
　　早時伏到巳後，並不見人馬哄動，想追兵今如不來，則不來矣。始出穴外，左瞻右望，思番國則不可再投矣，西天則不得復上矣。後有窮迫之苦，前無投救之邦。忍不得身上火瘡，熬不過腹中飢餒。不得已望前再行幾程，見有幾小卒在山前山後巡邏，猴心中喜曰：「此處有人，天憐我也，不然將索我於枯魚之肆矣。」只得向前陪笑問曰：「老爺在此貴幹？吾遠方之人，欲往西天，奈路逢奸細，苟免其身，盡奪其費。今前途尚遙，四顧無親，幸遇老爺，實空谷之足音，晦冥之日月也。望濟人於急無之中，其功德不啻七級浮屠之造。」語畢淚下。那小卒見其哀痛迫切之甚，心中亦憐之，乃教之曰：「吾身為人役，雖有活人之心，而不能行濟人之事。吾之大王，勤修好施，今方卑禮厚幣，以招賢者。吾引汝往投之，且為汝游說於其間，必見收矣。」猴曰：「果有此事，生死不忘。」<br />
　　猴即求小卒先行，自隨其後。直至那廟前，見儀門是一個大牌樓，上書「巡山大王威靈顯赫之廟」，其廟面臨弱水，背阻高岩，景甚幽雅。猴一見心想曰：「倘彼若肯相容，亦一機會也。今日之屈，安知其不為他日之伸乎？」小卒入稟廟主，廟主聞言，即出相見。猴偷目視其修須長牙，巨口強項，乃虎精也，心中且喜且懼，拜伏逡巡，言曰：「亡人患難相依，願大王不忍觳觫，死生以之。」那廟主見其重傷，言辭哀慘，乃問其故，猴不得已以實告之。廟主憮然曰：「久聞尊名，未曾面會，及一見之，令人恨相逢之晚矣。」因留慇懃以加敬，欲相倚作難。<br />
　　不想真人遣中華土地，沿途挨查，到弱水岩地面，其方土地相見，詳道其實。中華土地心中大喜，又恐其紿己，仍潛到弱水岩前後探聽，果見廟主設酒，相待甚歡，即連忙回報真人。真人即遣黃、滕、曹、馬四員天將，星夜引兵直取弱水岩，將近十餘里屯聚，撥人探討消息。被巡山小卒知覺，忙報廟主。<br />
　　猴聞此言，恐廟主之怨己，又恐其賣己，乃佯作色曰：「大王勿憂，大丈夫有事，自作自當。某困敗之餘，蒙大王美意相收，若至相累，則亦何顏立於天地間哉！某有一死，彼兵自退。」因拔所佩劍欲自刎。廟主急進前止之，曰：「賢契何其性之暴也。餘國雖小，悉索敝賦，亦可以自當一陣，獨不能庇一賢契哉？可勿相疑。兵之來，吾自有以御之。」猴聞言，泣下曰：「大王若肯如此，某即肝腦塗地，所甘心焉。」廟主因謂猴曰：「吾此處東西南北各百餘里，水不可飲，飲此水者，不過二時辰即昏昧仆地，三日而死。彼兵新到，不習土宜，吾且稍遷以避之。三日之內，彼必片甲無回矣。」猴聞言大喜。<br />
　　真人兵馬追趕到此，各各口乾，四下尋皆無水，見岩下有一所清泉，爭趨飲之，不須臾盡皆昏悶仆地，急報真人。真人忙曰：「此必遭惡毒。」即命設香案，敕了法水灑淨，亦不見醒。真人乃命四員天將圍守四方，非有命下，不得妄動。是晚，脫身直往南海，見觀音菩薩。菩薩已知其來，乃先立於岩前俟真之至，迎而謂之曰：「汝從何來？」真告以是事，菩薩曰：「予既已知之矣。彼地水毒，諸士卒不知而誤飲之，可將吾此甘露水灌入各人口中，自然一時蘇蘇，後若飲水，再無妨也。」因語真曰：「猴數已盡，汝不須更舉矣！」真人即拜辭，回營之時，天已變色矣。遂出營命將此法水灌入各人口中，不覺少頃眾人皆蘇。真人即傳命齊進，將岩前岩後，張布羅網，打入廟中，並不見動靜，搜獲一守廟小卒問之，卒以實告：「避於前山之谷。」真人即令引到谷口，將兩頭截住，真人立於雲端，大眾齊入谷中，翻石攪土，穴壘俱崩。二妖身無所藏，爭足莫展，只得束手受縛。真人傳令斬了虎精，拆毀其廟，將猴綁回，下令班師。有詩為證：<br />
　　猴自走西天，顯怪許多年。<br />
　　番邦深受害，中國亦為殃。<br />
　　再寇大同塞，一摧弱水村。<br />
　　游凡功已建，萬載一爐煙。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>