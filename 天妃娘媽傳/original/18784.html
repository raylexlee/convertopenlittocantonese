<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第二十六回　天妃媽上表謝恩</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十六回</br>　　天妃媽上表謝恩</font></h4>
			　　林真人自收服毛公之後，朝廷遣使敕封建廟。落成之三日，境內大小神祗，無不到壇拜賀，附近四海龍王，各命駕獻珍。真人禮遇已畢，當堂上召遣四員天將，鎮守四境及廟庭，親赴玉京謝恩。時八月十五早，舉朝文武，表賀聖壽。鴻臚卿傳唱隨班上表，宰臣驗封。見有一表，背書「福建福州湄洲林天妃謹封緘奏上」。宰相即將此表奏上，曰：「今早當聖壽，萬國稱賀之表，臣得一百三十道，外多一道，臣觀其緘，乃福建林天妃之表，想聖上日者傳旨褒封，而今日故來上表謝恩矣。」明帝即命宰臣啟緘讀之，表云：<br />
　　伏以皇帝陛下，道合太清，功參造化。體乾元而撫運，禮樂征伐，操自出之大權；秉離照以當天，文武聖神，運無方之妙用。雲行雨施，仁恩普被於遐荒，獸舞鳳儀，謨烈重光於累葉。百靈協應，政致治於無虞；四夷咸服，每蓄威於不戰。豈茲番寇，犯我邊疆。赫怒出師，投蝟毛於燎火；成行對壘，折螳臂於抗輪。計實出廟廊，恩乃及僻壤。命臣鼎建，策使馳封。乃瓊宮流響，仙韶引五鳳之噰鳴；紺宇生輝，寶炬作九龍之旋繞。何以當此，豈敢忘茲，伏願和氣與虞薰具集，而歡聲將岳贊交騰。敬進烈文之惠祉，小裨天保之休徵。不勝激切屏營之至，謹奉表稱謝以聞。<br />
　　宰相讀罷，明帝即下寶位，設香案殿前，當天拜囑曰：「頃者西陲告捷，是天哀小子而賜之天妃也。傳旨宣封，聊效寸衷之萬一，復賜表章，何重勞仙駕哉？調和陰政，佐國庇民，朕不聰，實於天妃有望焉。」祝罷，率朝臣一齊禮拜，恍惚之間，如在其上，如在其左右。明帝謂群臣曰：「陰陽之理，故不可誣，第未聞有英靈若此之天妃也。所謂鬼神之為德，其盛矣乎！乃誠之不可掩也，亶其此乎！」乃命群臣於京師中立廟，命其額曰：天妃行台。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>