<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第六回　玄真女興化投胎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六回</br>　　玄真女興化投胎</font></h4>
			　　玄真女一別雙親，即離了玄宮，轉過北大門。守門將吏盤之曰：「何方神女，來從何來？去從何去？願聞所自，以報上帝。」真對曰：「吾乃北天妙極殿星君之女玄真是也。親授觀音之命，欲有事於中華，假道於斯，望執事轉達上帝，路次步忙，難以禮見。」語畢，策馬前行。將吏不敢阻當。<br />
　　真才離天門，頃刻間覽燕、齊之勝概，歷吳，楚之大觀。西履羊腸，歎巴、蜀之崎險；東瞻沃野，羨閩、越之膏腴。入自閩關，則見武夷據上游之勝，劍浦截萬派之衝．迨至大州，五虎南朝，白鶴北繞。開元為祝聖之場，鼓山羅揭曉之案。整整雙門，出入有鴻儒；兀兀巍樓，往來無白丁。絲綸閣下文章靜，鐘鼓樓中刻漏長。訪神姑於烏石之旁，謁文昌於鼇峰之上。低回留之，不忍去雲。命駕三山，始馳驅江南下渡之野；駐蹕大田，繼優游橫路蒜嶺之區。石竹碧山，乃天造之奇觀；九鯉大湖，成地設之勝境。一望江口，福莆之界限攸分，倏履涵頭，莆陽之景物如畫。觀達觀矣，止可止矣。<br />
　　真乃召當方土地而問之曰：「吾奉上帝玉敕，觀音懿旨，為政九州，行仁四海，善無隱而弗彰，惡無纖而弗癉。正者必蒙予庥，邪者必遭予奪貶。禍福不差，是非無爽。汝既為土地，乃守境之正神，凡諸境內，陽之為善為惡，陰之為正為邪，皆在掌記之中，此其職也，當一一明言，以便按察。」土地聞是玉帝天使，即再拜稽首，俯伏於地言曰：「小土地叨蒙玉帝差守此土，凡陰陽善惡邪正之類，逐日按其行事之實，申聞社令，轉達城隍，遂付於直日功曹，使奏於皇天上帝。縱觀此地，西控壺公，東望渤海，南接清源之境，北連五馬之峰，自數十年以來，風調雨順，境治民安。近自數月之前，有一凶孽，不知來自何方，潛於東海，以此風濤日作，海內不寧，商漁沉覆者無慮數十家，旬月定靜者不能三五日，水濱居民苦之，雖日祈禱，而有不免焉者。」真聞之，仰天歎曰：「天何困此一方民，乃使妖孽而實迫處此也！」因謂土地曰：「汝為一境之主，何為不能驅除此惡出境，以安居民。乃坐視其民之死而不之救，於汝職分何？」土地叩首言曰：「水陸各一其司。某所職者，陸也。如有奸邪內侵，某所得面御之也。某之所不兼者，水也，即有巨奸魁惡，某所不得而知之也。」真曰：「近何如？」土地曰：「才三日之前，尚於南莆之南，湄洲之北，俄頃風波，覆沒商舡數十隻，幽魄葬於魚腹，怨魂塞於穹蒼。」真曰：「獨無救護之者？」土地曰：「雖有欲救之而不能者，無有能救之而不欲者。」真乃歎曰：「吾自碧苑觸心，至於西走南奔，為此妖故也。離聖人凡，為此妖故也。子親重隔，為此妖故也。正恐尋之不得其蹤，覓之而不知其影。今既見之，而固縱之，不如無見也。」乃問土地曰：「汝所轄境內居民有若干？孰為積德累仁？孰為橫肆無忌？孰彌期將產？孰懷孕數時？可詳言其實，以憑稽查。」土地稟曰：「凡茲境內，或有德，或無德，或將產，或未艾，某已值日簿書，容進案下，以瀆尊裁。」土地由是退入堂內，急取善惡簿書並年月日時簿，遞進於真。真一一批閱之，見簿內所書，有城南林長者孺人蔡氏，齋素虔誠，佈施不吝，功日積而日崇，德愈修而愈厚，蔡氏懷孕將期，當生貴子。真乃命土地通報社令，使報城隍：「明日乃三月廿三，當於子時，日吉時良，可盡率境內大小神祗，統領部下所屬官將，至期各到林家，前後守護，以聽分發施行。」<br />
　　土地應諾，即時具牒，申報社令。社令知有真人降凡，急差土地先報城隍，隨後親見計議。土地得命，連步去報城隍。城隍忙整衣冠升堂。左右分班才畢，社令已到衙前，通報入見。令稟曰：「今日有北天真人，奉玉帝並觀音菩薩旨意，降凡顯聖，護國庇民。明日乃當於廿三辰時，日吉時良，投胎於城南林長者家蔡氏夫人之身。差命通境大小神祗，各領所屬官將，臨期到家守護，以聽分發施行。令既奉天命，不敢沉滯，敢報太尊，乞賜裁奪，謹如命行。」城隍乃言曰：「既是玉帝，觀音之使，敢不尊奉。但分隔尊卑，不得私覿。今晚令盡令職，吾盡吾守，各以期至，毋誤為上。」令應諾而退。<br />
　　真人以分發土地去各城社傳報後，乃吩咐隨行護法諸將：「今晚戌亥時，當空布著七星台，台上列七星燈，用八八六十四人，分立八方，各執旗幟，色應五方，以備親臨。」諸將領命去後，時天已晚，真即命取清水，沐浴已畢，即時登壇，演破穢經、誦定心咒、步鬥行罡，將己元神收藏，仍將觀音所付圓盒，著之右手。由是望西再拜稽首，揚言曰：「臣玄真，奉帝之命，受佛之旨，降生茲所，乃月之三日，吉之辰時，恐奸邪傍窺側視，帝其癉諸，佛其殛諸。」仍再拜畢，立召境內諸神，徑到林宅，左繞口二，右繞口三，用法水除氛，靈符破穢。夜當子時，真人遂直入林長者堂上，參謁其祖考，遂轉入臥房。蔡孺人睡尚未覺，真取其凡胎，寄生別母，自攝精化氣，投入胎中。孺人夢吞一星輒醒，震動不巳，呼林公，覺時母女已產矣。房中靈光耿耿，照耀如日，異香馥馥，次早不散。家人大奇之，欣忭不已。有詩為證：<br />
　　勿謂功無果，須知善有緣。<br />
　　林公宏佈施，蔡母雅齊賢。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>