<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第三十二回　觀音佛點度二郎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十二回</br>　　觀音佛點度二郎</font></h4>
			　　天妃收服鱷精之後，四處安然。諸將進曰：「娘娘西蕩妖猴，東除怪鱷，護國之功，縱四海之外，六合之內，以威靈顯赫稱者，誰可與並。」妃曰：「功建自我，所以能成此功者非自我，吾當未離北天之時，觀音菩薩曾授我真言，傳我妙訣，與我團盒鐵馬，則吾今日所恃以掃靜諸氛者，皆觀音之力也。吾當往南海謝恩，你等可牢守壇場，恐有邪魔侵境，以損神威。」諸將應諾。妃即乘鶴軒，徑往南海。<br />
　　觀音知妃之來，早遣迎候。及至相見，妃拜伏岩下，曰：「二妖東西為怪，世道為之不寧。真憑佛力，得以兩擒而兩殲之。慈悲無量功德，果阿彌滿世。」觀音曰：「除妖是汝之志，能除妖是汝之功，若汝者可謂不負學，不負世，不負身，不負名，此志此事，一了百了矣。吾觀爾兄二郎，日來道益精，修愈密，塵根日去，渾沌日成，超然上乘矣。汝父母德兼天人，達於帝座，皆非世網中人也。今汝有此大功，吾明日當升奏上帝，度爾一家，共成仙道。」真拜謝辭回。觀音即將天妃、二郎救護之功，並林長者平生之德，申奏天庭。玉帝降旨曰：<br />
　　福善禍淫，乃天道之常。林天妃有護國之功，伊兄二郎曾護西征立功，伊父林長者並安人蔡氏好施不倦，當依菩薩所奏，一家白日超升，以福善人。<br />
　　觀音得了玉旨，即日離闕，徑至莆田，化作一道人，到二郎家抄化。二郎設齋供待之。道人諷之曰：「吾觀天象，爾莆陽三日外當有火災。爾明日能於南郊建醮禳之，以救一城之人？」二郎告於長者，長者曰：「吾平生無德不布，可以為吾邑御災捍患，何吝為之。」即於次日，請道人建壇南郊，設醮禳災，長者一家大小齊到拈香。是日天氣清明，和風拂拂，僅到午後，五色祥雲，遍繞壇前，對面不相見。須臾間雲消，見二郎一家，俱已翩化不見。獨有道人，現了佛身，立於雲頭，顧謂眾道士曰：「林二郎一家德深修到，今日遊於快樂自在之鄉，不復有人世之累矣！汝可提醒眾生，能積德累仁者，皆膺此報。不然，難免阿鼻輪迴之苦。」語畢，仙風吹送而去。遠邇聞之無不烝烝向善雲。有詩為證：<br />
　　渺渺茫茫渾沌天，分分曉曉鏡如懸。<br />
　　善善惡惡分歧路，禍禍福福總隨緣。<br />
　　去去來來皆有定，遲遲速速報無邊。<br />
　　清清淨淨神仙府，快快樂樂自在仙。<br />
　　太上老君說天妃救苦靈驗經<br />
　　仰啟敕封號無極仁慈輔鬥至靈神<br />
　　威容顯現大海中德廣遍施天下仰<br />
　　護國救民無雍滯扶危救險在須臾<br />
　　或游天界或人間或遍波濤並地府<br />
　　邪魔鬼魅總歸依魍魎妖精皆潛伏<br />
　　變凶為吉如彈指賜福消災若殄微<br />
　　凡人有禱捧金爐一切歸心從懇禱<br />
　　至心歸命禮<br />
　　浦沱勝境，興化湄州。靈應威德非常，孝感神通廣大。救厄而平波息浪，扶危而起死回生。大慈大悲，救苦救難。敕封護國庇民明著妙靈昭應弘普濟天妃。<br />
　　啟請咒<br />
　　奉請三天都總管九天游奕不曾停<br />
　　上聖天妃功護國敕封靈惠衛朝廷<br />
　　頭戴花冠乘風輦身披惲服仗龍形<br />
　　東列西華排鬼將南征北討助神兵<br />
　　劍佩鬥牛光凜冽簡書敕命掃妖精<br />
　　威容顯現人欽仰心運慈悲雨露均<br />
　　救民護國施恩德祛害除災利澤興<br />
　　威德周圓通上界垂慈降世度群生<br />
　　山河社稷永安鎮雨順風調保太平<br />
　　散影分輝遍三界人間天上日月明<br />
　　天龍鬼神咸恭敬奉敕皆令達上清<br />
　　我令誓原永受持一心皈命奉真經<br />
　　奉禮咒<br />
　　陰德始生陽光吉貞威容亙赫救度生民<br />
　　斬鬼除魔速達上清三台來護眾聖皆迎<br />
　　戴天履地步斗魁星無憂不滅無原不成<br />
　　誦持神咒道炁長存<br />
　　爾時，太上老君在無極境界。觀見大洋溟渤，河瀆川源，四海九江，五湖水澤，蛟蜃魚龍，出沒變化，精妖鬼怪，千狀萬端。有諸眾生，或以興商買賣，彩寶求珍，出使遐荒，交通異域，外邦進貢，上國頒恩，輸運錢糧，進納貢賦，舟船往復，風水不便，潮勢洶湧，驚濤倉卒。或風雷震擊，雨雹滂沱。其諸鬼神，乘此陰陽變化，翻覆舟船廠，損人性命，橫被傷殺，無由解脫。以致捉生代死，怨怒上衝，何由救危。於是廣救真人上白天尊曰：鬥有有妙行玉女，於昔劫以來，修諸妙行，誓揚正化，廣濟眾生，普濟安樂。於是天尊乃命妙行玉女，降生人間，救世主民疾苦。乃於甲申之歲，三月二十三日辰時，降生世間。生而通靈，長而神異，精修妙行，示大神通，救度生民。願一切含靈，解厄消災，扶難拔苦。功圓果滿，白日上升。土神社主，奏上三天。於是老君敕下輔鬥昭孝純正靈應孚濟護國庇民妙靈昭應弘仁普濟天妃。於是天妃聽宣法音，弘是原言：自今以後，若有行商坐賈，買賣求財，或農工技藝，種作經營；或行兵布陳；或產難不分；或官非撓聒；或口吞所侵，多諸惱害；或疾病纏綿，無有休息。但能起恭敬心，稱吾名者。我即應時孚感。令得所願遂心，所謀如意。吾常遊行三界，遍察人間，以致地府泉源，江河海上，一切去處。令諸所求，悉皆遂願。於是廣救真人，聞是願言，稽首歸依，而說偈曰：<br />
　　敕封輔鬥顯跡威靈飛符走印統領天丁<br />
　　收捕奸盜斬滅妖精扶危濟險護助天兵<br />
　　邪魔永殄疾病安寧敬順者泰橫逆者傾<br />
　　厭息火盜斷絕邪冥東西南北四方肅清<br />
　　神威震肅家國咸寧<br />
　　英烈天妃善慶明時遊行三界遍察靈祗<br />
　　風雷衛護兵將維持中臨人世為殄災非<br />
　　下通地府遍靠神司枉橫者戮殺人者誅<br />
　　施人者愛謀人者追一心歸仰萬物咸熙<br />
　　急急如律令<br />
　　爾時天妃聞說偈已。稽首天尊道前，而說誓言：一者誓救舟船，達到彼岸；二者、誓護客商，咸令安樂；三者祛逐邪崇，永得消除；四者蕩滅災屯，家門清靜；五者搜捕奸盜，屏跡潛形；六者收斬惡人，誅鋤強梗；七者救民護國，民稱太平；八者釋罪解愆，離諸報對；九者扶持產難，母子安全；十者庇護良民，免遭橫逆；十一者衛護法辦，風雨順時；十二者凡有歸向，保佑安寧；十三者修學至人，功行果滿；十四者求官進職，爵祿享通；十五者過去超生，九幽息對。是時老君聞天妃誓言，乃敕玄妙玉女，錫以無極輔鬥助政普濟天妃之號。賜珠冠雲履，玉佩寶圭，緋衣青綬，龍車風輦，佩劍持印。前後導從，部衛精嚴，黃蜂兵帥，白馬將軍，丁壬倒霉，樹香大聖，晏公大神。有千里眼之察奸，順風耳之報事。青衣童年子，水部判官，佐助威靈，顯揚正化。世間若有男女，恭敬信禮稱其名號，或修齋設醮，建置道場，或清靜家庭，或江海水小，轉誦是經一遍，乃至百遍千遍。即祛除災難，殄滅邪魔；疾病自痊，官災永息；行兵臨陳，兇惡自離；困獄之中，自然清泰；賊寇不侵，惡言無害；田蠶百信，牛畜孳生；財祿盈餘，經營獲利；行商坐賈，彩寶求珍；海途平善，無諸驚恐；求官做事，遂意稱心。是時天尊說是經畢，天龍鬼神，咸願護持。於是廣救真人，復說偈曰：<br />
　　金闕聖後敕封輔鬥天人顯跡岳瀆毓秀<br />
　　三月建辰下弦應候護國靈長嵩呼萬壽<br />
　　何福不臻何難不救與道合真玉皇眷佑<br />
　　依經轉誦魔靈束首燒香散花修齋設醮<br />
　　應有急難即當虔告如法受持無不應驗<br />
　　急急如律令<br />
　　真後鬥仙位列九天上佐金闕下及泉源<br />
　　七元使者道合自然人間皈仰福報無邊<br />
　　昊天罔極降福綿延<br />
　　英烈天妃應感無方人間天上咸敬其名<br />
　　貞風顯佑國土清平臣今遵奉永保利貞<br />
　　是時廣救說是偈已，妙行天妃稽首天尊，奉辭而退。三界靈祗，天龍神鬼，咸生歡喜，信受奉行。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>