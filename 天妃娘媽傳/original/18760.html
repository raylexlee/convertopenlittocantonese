<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第二回　玄真女得佛真傳</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　玄真女得佛真傳</font></h4>
			　　但見夏日炎炎，涼風拂拂，西王母正在瑤池之上，擁從三四仙女，玩賞一場。忽見玄真巽順下風，膝行而前。王母啟言問曰：「汝是何方神女，甚故竟入瑤池？倘有所教，不吝言之。」真因稽首再拜，俯伏言曰：」聞至聖乃大生廣生之母，不生不滅之宗，胡藉資而不有，匪逆背面能全。臣乃北天妙極星君之女玄真是也。近因碧池苑內，捐變紛紜，故不遠千里而來，欲為去暴除殘之舉。望聖母撥迷入悟，功德阿彌世界。」王母微笑言曰：「不同道。此乃逍遙之境，吾乃快樂之仙。汝何不南海見觀音菩薩，彼自有法授汝。雖然，汝雖生長玄宮，口精元實，孕毓末足，受法無地。吾且授汝靈丹一顆，即吞服之，可倍益元神，始能聆受心法。」遂命葆真仙女往瑤宮裡取出靈丹一顆，付與玄真。真拜受之。<br />
　　此仙丹真個難得，有西江月（此處原缺兩面）在在無罣礙。<br />
　　真不得其問，只得合手站立，屏氣返視，移時不動。觀音知其來意已誠，遂現真身。端坐蓮台之上，童男童女，分列兩傍。真望顏拜伏，稽首言之曰：「臣日者為災害並作於家，謹拜王母之池，得授懿旨，推尊慈佛，大設慈航，永渡苦海。」觀音曰：「汝知之乎，向碧蓮苑中為孽者非他，一乃世尊座後鐵樹上彌猴精也，一乃雷音寺裡齋供堂所懸木魚精也。因正月十五世尊在凌霄殿宴飲群臣，監樹、守堂二豎偷閒遊戲，被伊逃脫，密藏在爾苑中。今為汝所激，奔走入凡。向禍及物，今禍及人，向為禍小，今為害大。居，吾語汝：猴性好木，乃東方之木妖也，今吾法眼觀見，逃入西方，西方屬金，金能剋水，猴已失所據矣，其為孽雖大，而不能久；鱷性好水，乃北方之水妖也，今觀逃入東南，東方屬木，南方屬火，水能生木，水能剋火，彼能生能克，而不為所生所克，鱷惡除末易也。雖然，邪正不兩立，邪必為正勝。吾今授汝真言，登壇演法，汝可牢記-」時觀音口唸經咒，足步法文，因以手指真曰：「汝當如此如此，即可係獼猴之頸，喪妖搏之魂矣。」真因服王母仙丹，聰明日益，便點便化，無再問言。觀音已知其默識，因戲之曰；「汝也，非助我者也。於吾言，終日不違如愚。」真對曰：「我佛妙傳，如呼夢者之覺，提盲者之途。真雖不敏，請事斯語矣。」觀音笑曰：「善哉！善哉！何處得來。心過明鏡，那染塵埃，普濟生靈，永離苦海。」語畢，因授真團盒兒一個，上圓下方，鐵馬一匹。盒上有詩一首云：<br />
　　逃難逃方外，出不出圓中，<br />
　　總在六四內，腳根在震宮。<br />
　　鐵馬腹上亦鍥詩一首云：<br />
　　氣受山川腦，形全文武功．<br />
　　飛江從一渡，西建且東封。<br />
　　觀音因囑真曰：「此兩物無事則密藏之，有事則資用之，物即是法，法即是物，此法此物，見物見法。汝行矣。」真遂將盒兒拳拳服膺，即望蓮台拜謝曰：「法無量，智也，誨不倦，仁也。仁且智，佛外無佛，聖中無聖。」仍再拜稽首畢，飛乘鐵馬，欣向北天而回。有西江月為證：<br />
　　靜坐三更寶月，獨葆一種靈株。真鉛才點便歸虛，坐證涅槃妙處。<br />
　　凡塵盡掃而清，妖氛輕除而去。稽首聽皈依，快樂逍遙無此。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>