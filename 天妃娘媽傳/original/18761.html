<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第三回　四喉伯經營圖伯</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三回</br>　　四喉伯經營圖伯</font></h4>
			　　卻說那猴、鱷二精，得脫天網之外。奔走途中，鱷語猴曰：「二姓不同居，水陸不共事．今吾與爾，惟好不同，逃則胥逃，處難共處。」猴答鱷曰：「是則是矣，罷怎罷了。然吾聞之，同林有鳥，大限分飛。吾兩人雖相從於患難之中，但今事窮勢迫，沒來何只得分情破愛。以吾縱觀，東海四顧汪洋，激湍千里，天下之觀止矣，爾可逃處其中，得百里之地而君之，便可為政於天下。吾所苦者，今斯之世，人有機心，心有機事，誓不與同中國。聞西番弱水國君臣尊敬神明，境內饒富，吾往顯聖其間，然後臨機應變，以圖大事，何如？何如？」鱷曰：「妙哉！妙哉！」猴語畢，即搖身一躍，西向逃生。鱷見猴去了，即時亦乘雲駕霧，向東海而逃。有詩為證：<br />
　　曾經聞說法，只為障魔纏。<br />
　　逃遁迷生徑，幽沉受苦緣。<br />
　　時正遇秋汛，東海若差夜叉鬼卒巡守邊境。至浪磯之地，忽見雲霧蔽天而來，行行將近，現出一個怪物，銳頭堅甲，四口長鬚，真個生得古怪。有詩為證：<br />
　　稟氣原無正，成形亦不真。<br />
　　蛟龍非種類，魚鱉恥比並。<br />
　　孽惡流今古，災蹤播海濱。<br />
　　僧尼敲不置，獄訟著凶名。<br />
　　二三夜叉一見，慌忙進前問曰：「汝是何方奸凶，無故擅入吾境？吾大王正因前數年汛守不備，號令不嚴，使奸邪得以私侵境內，以致四境不平。今新主蒞政，諸臣戮力，紀綱重重振舉，政治處處鋪張。令甲懸自象魏，防守重於邊疆。犯者難逃三尺，孰敢不憲王章。汝獨不聞入國問禁乎？可接淅而行，樂則生矣，毋三宿出晝，必有後災。」鱷聞言，大喝一聲曰：「汝這無名小鬼，輒敢侮慢大人，本欲將汝截粉。但吾有一事，使汝通報，汝可速回，多多拜上大王道：有北天碧池內四喉尊伯，聞東海境界無邊，畜物蕃盛，特來借地為鄰，順則永結和好，不失兄弟之親；違則天戈一指，寸草亦自不留。」<br />
　　夜叉見其展眼睜睜如火熾，出聲吼吼似雷鳴，嚇得魂飛天外，只得抱頭掩耳而走。走到殿前，大叫曰：「大王，大王！倏起災殃，黑頭黑臉，口多須長，聲聲割地，句句稱強，順若不順，禍福無常。」<br />
　　海若聽了，連忙問曰：」汝這禽獸，何得妄言！」夜叉以首叩地曰：「妄言妄言，伏望裁詳，王如不信，禍至蕭牆。」海若聞言，急召群臣上殿與議，曰：「自朕蒞位以來，多賴諸卿維持調扶之力，政必更新，事無襲舛，利雖微而必舉，害雖細而輒更。方意海波可三年不揚，豈知外患從一旦而生。計無所出，是吾憂也。明以教我，為之何哉？」言罷，東階下一臣稽首奏曰：「大王無憂！臣累蒙國恩，愧無效尺寸。今逆賊無故侵犯疆界，主之憂也，臣之辱也。願領部下鐵甲兵數千，自當一陣，數日之內，定斬逆賊之首，獻於階下，以快王心，以雪國恥。」急宣上殿，視之，乃左營總領鐵甲振武大將軍解忠是也。真個是威風凜凜，志氣軒昂，有西江月為證：<br />
　　智勇三軍為冠，英雄四海無雙。金戈鐵甲振封疆，玩弄逆賊掌上。<br />
　　聞者心驚膽破，見之魄落魂揚。盤根錯節顯忠良，方是勘亂名將。<br />
　　東海若見了大喜，使下龍位，親授敕命印劍，左三推轂，右三推轂，且囑之曰：「閫以內寡人治之，閫以外將軍制之。倘有不用命者，有寡人令劍在。」忠受命，望闕再拜叩首，謝恩畢，出自殿門之外，即時傳命，號令諸營兵馬，向浪磯而發．有詩為證：<br />
　　大將心敵愾，三軍志勤王。<br />
　　登壇親拜授，萬里靜狼煙。<br />
　　那妖精雖則是神通廣大，逃遁失據，終是孤立無助，望見大師之來，不覺驚怖，乃亦振作精神，誇張聲勢，挺身迎戰。忠見其一頭四口，形大體強，恐不能勝，謂左右曰：「以予觀於此賊，有天地不常有之形，見古今所未見之怪，勢難輕敵，務以奇勝。吾料今日之戰，有二不可勝，有三可勝。彼有數仞之形，必有千人之勇，其不可以力勝，一也；強寇勿掩，彼有死之心，無生之氣，其不可以鬥勝，二也。但以孤身匹馬，左右無援，進不能長驅，退不能堅壁，此其可勝一也；且緊人他境，形勝無據，平險不知，吾且戰且誘，左出右沒，則彼不知所向，此其可勝二也；及今新到，氣力倦懣，吾早挑戰，至晚不休，則彼必遭重困，此其可勝三也。彼有不可勝二，吾有可勝三，以此觀之，賊雖強，不足懼矣！」語畢，一揮三軍，左右夾攻。鱷見勢大，應接不暇，只得將四口且咬且吞，再噬再含。忠見前軍傷者頗多，乃出一隊隨身鐵牌手當之。那鱷口不敢開，刀無<br />
　　所用，****而逃。解忠鳴金收軍，奏凱班師。有詩為證：<br />
　　海上欲紛紜，雌雄猶未分。<br />
　　龍窩生氣色，磯浪逞威風。<br />
　　三月河魁將，三千鐵甲軍。<br />
　　奸賊心膽落，會見立功勳。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>