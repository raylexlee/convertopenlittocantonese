<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天妃娘媽傳 - 第十二回　弱水國造計獻車</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　弱水國造計獻車</font></h4>
			　　弱水國王以國內富強，乃深鑿其池，高築其城，廣招勇力之士，習以戰陣之法，數年之內，東討西侵，南征北伐，所向無不如意，大伯西戎。然丑虜之性無常，犬戎之欲難飽，遂慨然睥睨中夏之志。一日，大會諸酋於廷，番王問曰：「九州之中，六合之內，總之同一干坤之覆載也，古何以有夷夏之分？且人生含齒戴發一也，飲食起居一也，中國何以稱文物衣冠之主，諸夷又何以謂被發左衽之鄉？況彼居據上國，安受萬物之貢，吾則僻處一隅，歲勞土產之供，彼何以獨尊，吾何以獨卑？披何以獨逸，吾何以獨勞？於理不順，於心不甘。此寡人所深忿而積恨者也。諸卿何以教我，使國勢日尊，國威日張，乃為快矣。」語罷，有一酋長出班奏曰：「自我王登殿以來，皇天垂佑於上，群黎咸戴於下，明則諸臣佐之，幽則鬼神扶之，遂使雨暘時若，五穀豐登。德恩覃及於境內，威靈遠布於四方。此西方最勝之業，莫強之國也。頃聞中國，主驕而不仁，臣諂而無智，大綱弛而不張，細紀散而莫理。天怒於上，神憤於下。遂使正月不雨，二月不雨，三月不雨，全無靠於蒼天，種而不苗，苗而不秀，秀而不實，總同歸於赤地。君子多離德離心之眾，小人無尊君親上之心。國中懸磐，邊境無人。乘機而入，勢如破竹。以臣之見，王可下詔國中，使小民盡獻其鴻雁鶴鷺之毛，命一巧匠，飾為大車，名曰羽車，取可觀而不可載之義，難成而顧易敗之意。遣一使者，齎貢中朝，以窺國內之有賢否。倘彼能測吾之意，則知人君當有廣載之德，國家有易失之慮，而不吾小國誅求，下詔優恤，則是俊傑在位，吾可一心內事；倘不其然，則高爵厚祿者，必素飧也，吾何畏之有？何服之有？」<br />
　　國王聞之，心中大喜，即宣上殿，視之何臣，乃佐國酋長噠囉喇也。王曰：「此計美則美矣，但未嘗往將軍廟卜之，以觀其利害何如？」即命群臣，同往將軍廟行香。禮畢，王以是計卜之，得上吉之筊，上下大悅，命駕而回。即時下詔國中，使盡獻雁鴻鶴鷺五色之翼，有獻者輒重賞之。於是獵戶以鳥翼進之，日以千計，飛鳥盡於塞上，羽毛堆國中。王仍令各酋長為擇輪輿之工巧者，置之於官肆，限以期月之內，車務成就。酋長遵命施行，不出二旬，其車已就。諸請王觀之，王大喜曰：「以此獻於中國，誰有能辨之者？吾計得矣。」由是命掌馬酋長，選弱馬數匹，仍備土地所產之物，遺使附車以進。去後，王令國內大搜其兵馬，鑄鐵為刀，縫皮為甲，密藏不軌，以圖內向。<br />
　　一日，漢帝登殿，文武官僚，序班禮畢。帝問曰：「朕生長深宮，目不睹閭閻之情狀，高拱九重，耳不聞四海之內危。所時以宣上德造一情者，非卿等何以？但未知今雨暘若與？年穀登與？國運大與？民生安與？抑亦朕失德與？政不節與？民生困與？四夷叛與？卿何不封事上聞，使朕知有則改之，無則加勉。」語罷，工科給事中俯伏奏曰：「近見西番弱水國王，遣使貢獻土產馬匹，乃羽車一輛，不知果何所用？」上即下詔。群臣議論紛紜，卒未有的其議者，此以為是，彼以為非，彼以為是，此以為非，無用有用，有用無用，知者與不知者爭，不知者亦與知者辨，或有主受之之說，又或有主卻之之說，自辰至午，君臣了無明見。帝歎曰：「肉食者鄙，未能遠謀，卿等之謂也！卿為天下而立寡人，寡人為天下而置卿，高爵以榮之，厚祿以養之，拔之眾庶之中，而置之群僚之上，無事以資啟沃，有事以備顧問，遇紛紜則資之解紛釋紜，當多難則賴以錯節盤根，此君為天下立卿意也。今一旦小蠻獻異，舉朝聚議竟日，乃黨同伐異之論，盈於朝階，而真是真非之見，了無一主。不其負己，負君負位。今小蠻知之，以謂中國無復有賢人，是生戎心者矣。寡人為卿恥之。」乃下命留其車貢，而盛享其使而遣，下詔褒之曰：「當我國家自高帝以來，賜爾西番內附，歷年貢獻不失，則齎予無愆，爾無我詐，我無爾虞。今爾任土作貢，其於齒革弓馬，乃其常也。所有羽車，置則廢，存之無用，向後務遵守舊章，無愆無過。亦須繕修內治，以服四鄰，於我國家以為不侵不叛之臣，是爾番之福，亦我皇帝之願也。」詔下，遣行人餞於郊外，大賜輜重玉帛。番使再拜稽首謝恩，回西番而去。有詩為證：<br />
　　堂堂一漢朝，丑虜欲幸僥。<br />
　　虛車藏不軌，輕羽獻蠻驕。<br />
　　淺議廷卿相，深羞國佐僚。<br />
　　外夷心不折，邊境始為妖。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>