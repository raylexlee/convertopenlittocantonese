
			　　林二郎即日發行，長者同安人進出門首，自騎其匹馬衝衝西行，倏然遠去。長者顧謂安人曰：「二郎此行，欣欣然有喜色，必能為國家建功。」安人曰：「吾亦以成功為二郎者，蓋必之於吾女也。」二人遂入堂上，拜祝乎真人爐前，曰：「國家一理，臣子一心。今汝兄以國事多艱之故，竭力從軍，輕棄其家而殉其國，此臣道之無愧，即子情之能盡者矣。實望汝推愛國之心愛兄。護兄之功護國，冥默之中，所以維持而調護之者，非望之汝，而望之誰？」正祝禱時，忽見一陣香風，從天而上。二郎在途，任狂風之發屋拔木，而不見紛塵之蔽己；隨烈日之金石流土山焦，而不見薰蒸之酷己。在途則常見雲來圍繞，渡水則恍若龍至護持。日經高山，峻嶺巉石叢林之間，絕不見獸蹄鳥跡之駭目；夜宿孤村，僻處荒寮古廟之內，寂無聞魑魅魍魎之驚心。

　　行不數日，到一大湖，名曰鄱陽湖。是晚應渡此湖，但見於春暮之時，風雨晦冥，湖浪滔天，湖船有方發者，有發近數里許者，有至湖中央者，又有將近而來及岸者，一遭風浪，往者欲進而不得進，來者欲退而不得退，水中者東西南北而不知其向，邇山者此堤彼岸而不知所登，舟中之人，皆有死之心，無生之氣。蓋因是日五湖龍王會飲於洞庭，至晚末歸，湖北有一龜精，數年之前，常於此處化舟渡人，至湖中輒沉而食之。民之遭害者不可勝數，怨氣上積於天。觀音菩薩知之，一日遊此尋渡，彼龜不知其為佛，即載於舟中，仍招有數十人同載。是晚來至半湖，噓風作浪，舟即將沉，觀音念了真言，此舡遂沉不入水。那龜無所逃脫，遂為觀音所收，但未嘗殺之，只幽一小壑之中，用經鎮壓其上，囑龍王守之，向後此災暫平。故龍王平日大凡有出，即囑付謹防，恐被逃走。那日五湖龍王皆往洞庭賀壽，齊過相邀，一到即行，未及囑托，至晚來歸，那守者不加嚴謹，遂被計脫。此妖久幽於此，受苦極矣；一旦得出，即為翻天覆地之舉，欲盡將舟人而吞之為快。真人是晚聖駕正到鄱陽，於夜靜之時，忽見狂風驟發，真人曰：「此妖風也，從何方而來？」因出視之，乃知其為湖北之龜精也，急召部下兵將，即於湖東、湖西，湖南、湖北各處團圍，托夢於二郎曰：「湖中妖龜為虐，妹往救之。」即將圓盒化為一船，乘向湖心。那龜見真人一至，展起神通，欲來鬥敵，真人誦了降魔咒，龜便望風而走，猶不甘出湖，只得逃東躲西，奔南伏北。真人盡力追之，仍召將吏於湖四方布下八卦，囑付虛其南門，不令守把，只重張羅網於外。那龜被趕至四鼓，氣衰力竭，身無所容，見勢不得已，思逃出湖，回視四圍把守甚牢，千衝萬突，並不得出走，至南門見無人把守，徑望此門而奔，心恐後追之，急而不顧其前，遂罹於網羅之中而不得出。真人帶兵將擒下此龜，仍送至原所，再加鎮押，重祝守者，今後用心牢守。真人旋向湖中，於各舡頭圍尾，放起火光，令倏然湖中照耀如日，頃刻之間，風恬浪靜，湖中之舟，並無只失。

　　至次早，各舡登岸，無不相賀曰：「吾聞自數十年以前，經此湖者，幸而不遇風浪則已，倘遇其時，百舟之中，能保全其一二者，吾見亦罕矣。數十年以來，湖內稍稍安平，一歲而遇風濤者，不至一二，即有遇之，亦未見風濤之甚，故罕有罹其害者。至於昨晚，其初風之來也如雷，浪之翻也似山，方意十死而一生，不意具活面無陷，於昏昏黑黑之中，忽見火光之耀日，此必有靈神之救護，諒非以僥倖而獲免也。」各各市酒相慶。二郎舟亦到岸，歇一邸舍，見各酒館中無不喧嘩歌飲。二郎問其主人曰：「此乃過客者之逆旅也，何其飲酒者之多？又何其喧嘩之甚也？」主人答之曰：「昨晚諸渡湖者，舡至湖中，偶遇風波，各各自以為不能保全，幸皆無事。今早登岸，盡說於夜半之時，有神人於各舡頭放火，所以固得無事。今人人相慶，乃於此沽酒而盡歡矣。」二郎聞言，心中自忖曰：「此必吾妹也。今日有功如此，使不留顯跡，則天下之人，恐未必知其為林氏之真人，況欲使數百年之後，尚有屍而祝之、社而稷之者乎？」於是乃語眾人曰：「汝知今日生全之樂，亦知昨晚所以得不死之故乎？」眾人曰：「吾曹所以得免於難者，固有命存焉，然亦神人維持之功不少矣。有活萬人之功者，當食萬人之報，第未知其為何方聖神，吾凡人窅然無知，故徒感恩於不忘，而實報德之無自也。」二郎曰：「爾輩若知之，其將何以為報乎？」時吳郡有一林長者，家資數十萬，男女大小數百人，是夜同二男具在湖中被害得無事，大喜不勝，深祝其男，今後如遇祠宇社廟，或道士僧尼，皆當報施，忽聞二郎之言，即出而問之曰：「先生人也，何言知昨夜之神也？果如知其實跡，吾當捐金數千，大建廟宇於此湖頭，春秋祭賽，近以報生全之德，遠流於數百世之後，知有神功之不朽焉。」二郎曰：「當無戲言。」長者曰：「舉頭三尺，即是神明，人間細語，天聞若雷。君子言不妄出諸口，即一物之微，尚不輕許人以諾，豈有耿耿靈神，真有若見其陟降左右者，乃敢為兒戲之無徵乎？」二郎曰：「昨夜之救護者，乃福建莆田縣湄洲山林真人是也。」長者曰：「先生何以知之？」二郎曰：「頃者西番借妖入寇，朝廷廣招天下法力高強者以往驅除之，吾奉命而往，此真人乃吾聖妹也。於數年之前，白日昇天，今在湄洲顯聖，救護海舟。今與我同赴國難，昨夜亦經此湖，見有妖龜為害，盡力收之，所以汝曹之得免也。」長者曰：「何足為憑？」二郎乃向箱中取出香火錦囊示之，且謂之曰：「汝欲知顯跡，當於今夜子時，便見分明。」

　　長者遂留二郎一日之程，自即遣一男先回，只留一男身邊使用。是晚故意不寐，以觀動靜。將至半夜，不覺睡去。忽然真人見夢曰：「吾全汝命，汝顯吾靈，陽功不少，陰德無並。」語畢，乘虛而去，只留一小軸於桌。長者及覺，謹記其語，輒起向桌上見一綾軸，取而視之，乃真人像也。遂坐至旦，請二郎而拜之曰：「某父子賴真人生全，則林公即再世之父也。本欲暫留，主為廟事，第恐遲誤公**，無以為贈，此百兩白金，望勿鄙而叱之。」二郎再辭，不得已而受之，即別而去。林長者即出銀一千，遂於本處多買木石，大建廟宇，塑真人寶像於中，以全金飾之，遠邇爭各助緣，四時祭賽，其威靈顯赫，蓋有不可得而詳言雲。

　　為國出西征，鄱陽渡一經。

　　妖龜流怪毒，真聖顯威靈。

　　一旦人生活，千年廟嗣興。