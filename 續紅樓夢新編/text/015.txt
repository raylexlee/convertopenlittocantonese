
			　　話說賈政自湖廣起身，未到京之先，就差包勇回家送信。家皆喜。賈蘭告了假，同賈璉、賈環接出京來。

　　前冬賈政赴湖廣時，東府賈赦病勢甚重。遲到春三月底，考終正寢。一切衣衾後事，皆早預備。開喪成服，甚有體制，已移柩於鐵檻寺內暫厝；賈珍早承襲了寧國世職，服未小祥，未從遠迎。賈璉因在榮府，遂帶了賈芝，皆出京來。路上見了賈政，請過安，便把家中事說了一遍。賈赦之信，賈政早已知道。拉住賈璉，揮淚不止。眾人皆勸止了。遂進了城。天晚未及面聖，就在萬佛寺廟中宿了。

　　次日，五鼓入朝，奉旨召見。將湖廣沙案事說了一遍，又將梅友福不受請托，辦事固執處，明白奏了。龍顏大悅，降了溫諭，又賞了許多克食。遂退出朝來，與各位王公大人，按儀注見了。即回自家私第來。

　　賈璉等在門口接著，芝哥兒打千兒請安。芝哥兒今年十四歲，身量長成，人材一表。賈政見了，心中歡喜。連忙拉起，便扶著他進內裡來。王夫人接著問好。李紈、寶釵、平兒同蘭哥兒媳婦，皆來請安。到了上房坐下，芝哥兒重行替賈政磕頭。賈政便問了問近日功課，玉釧兒就端上茶來。王夫人便問湖廣的事，又聽見梅親家仍補御史，大家皆喜。即擺酒替賈政接風。

　　不多時，周侯爺、聞翰林，曹、董二位同周巧姑爺皆來相望，說了許久話，各自去了。週三姑爺到日西時下了班，忙來請安。王夫人留下，吃過晚飯，才叫回去。閔師爺及諸清客陪著說話，直談到二更有餘，賈政方回房安歇。眾家人及東府眾人，皆來請安，賈政說是「知道了。」次日，賈政上衙門，及回拜眾客。連日相好同寅，及各家勳戚、甄嘉言、馮紫英等，皆來問候。不及贅敘。

　　卻說芝哥兒年紀未及成童，而胸地不凡，迥超恒輩。從悟透本來後，遇事韜晦。搬進大觀園肄業，花香鳥韻，雲影煙光，無不潛心領略。素性愛梅，凡園中無益花草，盡行鋤去，遍種梅花。及一切隙地、水凹山凸之區，曲折高下。無非山中高士，林下美人，何遜之在東閣，林和靖之處孤山，無以過是。時值春光明媚，魁占百花，凴欄寄興。偶詠梅花百首，與宋廣平樹幟爭雄，研墨舒毫。寫在紙上。只見上寫著：梅花百詠

　　肖梅之神四

　　梅品

　　攬芳未睹春如錦，幾卉爭榮隨所稟。

　　會向百花頂上開，此花不是尋常品。

　　梅情

　　一種香溫骨倍清，亭亭玉立月初更。

　　妾桃婢柳猶塵視，風格天然世外情。

　　悔韻

　　五笛飛聲爭遠近，千山春雪無人間。

　　輕舟載灑月明歸，相賞偏留高士韻。

　　梅魂

　　雪點迴廊月照村，春來何事不留痕。

　　參橫已醒羅浮夢，猶認伶俜倩女魂。記梅之時六

　　早梅

　　廿四香風花信好，空階柏葉呼童掃。

　　倚欄昨夜裊枝紅，暗香獨喜春歸早。

　　寒梅

　　六出花凝臘已殘，疏枝瘦影雪前看。

　　孤芳獨抱冰心立，逼試春風不畏寒。

　　春梅

　　東皇燦爛一時新，誰為花神暗寫真。

　　仍似去冬依舊色，紅深白淺總宜春。

　　遲梅

　　尋芳選勝幾多時，籬落偏開最後枝。

　　不改素操群鬥捷，愛他春日故遲遲。

　　曉梅

　　曙光才辨春啼鳥，未散餘香庭外繞。

　　近水低枝月下紅，誰憐帶露枝頭曉。

　　夕梅

　　映閣離離紅妒白，開樽未放花間席。

　　疏林忽逗月光斜，勝友方知吟此夕。

　　詳梅之候六

　　末開梅

　　未動春江二月雷，含英經臘雪中培。

　　南枝映水應先發，尚待風吹不驟開。

　　乍開梅

　　欲舒仍斂候春來，別是孤山一種材。

　　浮動晚春時也未，向陽可有數枝開。

　　半開梅

　　不語含章亦自猜，真成磬口傍琴台。

　　先時恐露驚人處，且抱英華未盡開。

　　全開梅

　　繞閣何輸繡作堆，十分春色百花魁。

　　輕裘幾度凴欄問，領略東風次第開。

　　殘梅

　　花事春深暖若寒，忙忙扶醉捲簾看。

　　餘香戀我枝頭恁，尚說山中雪未殘。

　　落梅

　　階前片片銜馴雀，數過花鬚情似昨。

　　莫疑風雨夜來聲，五月江城隨意落。

　　狀梅之格九

　　古梅

　　骨秀神寒非易睹，漫將甲子羲軒數。

　　著花老樹總扶疏，晉代衣冠猶未古。

　　枯梅

　　處士西湖清且臞，有山蔥翠也雲孤。

　　岈叉此樹堪娛老，雙管誰雲生與枯？

　　林梅

　　茅屋千株遞淺深，換形移步好登臨。

　　法曹莫謾誇東閣，和靖先生自姓林。

　　孤梅

　　奪錦群標固丈夫，春亭獨與好風俱。

　　知心已上窗前月，靜處空山氣不孤。

　　矮梅

　　平仲聲華傾渤懈，曹交九尺嘲何解。

　　讓他出閣最高枝，盆景春樁身貴矮。

　　瘦梅

　　依稀綽約丰神舊，為愛山亭消雪候。

　　那羨豐肌百媚生，含顰誰道吟詩瘦。

　　斜梅

　　簾鉤留影逼微霞，三兩時開月上花。

　　非是繡窗春體倦，依風作態幾枝斜。

　　疏梅

　　扶笻載酒意徐徐，濃露何來隱者居。

　　未得月時香自暗，似籠煙處影偏疏。

　　遠梅

　　微雲斜日春將晚，照眼能睡花氣暖。

　　忽問前村白雪堆，可環水近依山遠。

　　敘梅之遇十

　　露梅

　　沆瀣壤壤欣所遇，上林偏重孤山樹。

　　高台漢武捧金莖，不數蕭斯豐草露。

　　月梅

　　迎落鄰家聲陡歇，疏煙小院春才發。

　　一枝冷豔露凝香，聞說此花偏愛月。

　　煙梅

　　隔紗分鏡美爭妍，瘦影披風近閣邊。

　　寶鼎金猊香未歇，春階夜半裊輕煙。

　　風梅

　　萼綠分枝乍裊紅，養花天氣最和融。

　　到窗時覺香來遠，玉照堂前款款風。

　　雪梅

　　容光浮玉心凝鐵，寒徹冬三情有悅。

　　若恐花神太瘦生，天工一夜香庭雪。

　　霧梅

　　不辨溪山春幾樹，小橋數轉行來誤。

　　扶童最喜暗浮香，幽賞饒他三里霧。

　　霜梅

　　日暖風徐眾卉芳，春寒不到玉人妝。

　　曉欄未信輕敷粉，枝動方知薄薄霜。

　　冰梅

　　花開夜飲暖張燈，待曉偏疑蕊忽凝。

　　一自廣平成賦後，此心原近玉壺冰。

　　晴梅

　　太湖石畔態斜橫，天外雲痕數段平。

　　入座花光寒乍暖，早春候喜雪初晴。

　　雨梅

　　睡鴨簾開春乍吐，閒階隨意花鬚數。

　　路然遺世本無塵，為洗鉛華春晝雨。

　　表梅之曠十六

　　嶺梅

　　最高雲氣瀠瀠境，春綻南枝寧畏冷。

　　驛使昨隨一雁來，小春大庾非常嶺。

　　江梅

　　性宜疏曠本無雙，黃鶴樓高玉笛腔。

　　仍是臨風閒對月，誰雲意興淺於江。

　　溪梅

　　維揚春夜夢離迷，廿四橋邊寺竹西。

　　笑倚和風偏近水，飛花錯認舞前溪。

　　野梅

　　窗外月光馳隙馬，披風竟日襟瀟灑。

　　小橋瘦影喜無人，呆說堂開誇綠野。

　　懸岩梅

　　托根那許近塵凡，雪蕊霜華氣倍嚴。

　　雲路可通人徑絕，不懸危壁倚春岩。

　　照水梅

　　堂成玉照閣臨綺，彼美春裝青鏡裡。

　　不語含愁晚倚風，苧蘿村出浣紗水。

　　洞裡梅

　　參差雲徑潺潑水，莫問此中春甲子。

　　似與仙人別有緣，飛香白石清泉裡。

　　橋邊梅

　　石欄鐵索籠寒煙，笑倚春光不記年。

　　風雪詩情高士過，幾回載酒凍雲邊。

　　釣磯梅

　　游鱗花影共依稀，誰辨晴光是也非。

　　逸韻幽情真隱士，垂綸不獨富春磯。

　　樵徑梅

　　溪山盤曲殊幽勝，點綴韶光游盡興。

　　雲外忽擔春色來，此花原自通仙徑。

　　茶塢梅

　　映碗松花三五樹，寒香襲袖連朝雨。

　　雨前莫道彩鴉山，花事繽紛春滿塢。

　　柳營梅

　　靈和春晝語流鶯，轉讓含章殿借名。

　　總是春陽勻雨露，任他蜂蝶晚紛營。

　　蔬圃梅」

　　繞閣清芬凡幾樹，短垣古井含仍吐。

　　和風未度菜花香，人日爭春開雪圃。

　　茅舍梅

　　為愛疏林香過麝，麗於畫也清於夜。

　　開樽何遜在揚州，偏戀孤山高士舍。

　　僧寺梅

　　禪房落雨天花異，遍植瑤柯無隙地。

　　驛使江南未寄春，酒籌可折慈恩寺。

　　道院梅

　　山後山前春片片，元都桃外無人見。

　　好隨明月共清風，時有寒香歸鶴院。

　　標梅之趣十

　　宮苑梅

　　披衿何處香來遠，晴晝深宮寒乍暖。

　　雨露恩光大造春，瓊英三百華林苑。

　　書窗梅

　　群推東觀士無雙，瓊樹誰誇彩筆江。

　　斜影疏枝時得月，先春到我讀書窗。

　　琴屋梅

　　玉軫何人窗弄獨，龍涎香徹銀蟾宿。

　　莫彈流水雜高山，譜人春風噓部屋。

　　棋墅梅

　　橘中坐隱春無侶，馴鶴高翔投遠嶼。

　　江笛倚聲怨未平，闌姍花滿東山墅。

　　苔徑梅

　　色蒼跡滑情難勝，過雨開簾春騁興，

　　忽發幽香逐友來，好偕松竹通三徑。

　　簷牙梅

　　旭日留痕映淺霞，低枝高啄最宜花。

　　餘香可借蜂房宿，玉琢鉤兮月吐牙。

　　棲鵲梅

　　夜景花陰誰領略，露寒五出環高閣。

　　到簾喜逐早春歸，片玉枝頭子抵鵲。

　　出牆梅

　　不鬥春殘冶杏裝，幽情冷豔喜潛藏。

　　如何一夜東風暖，倚笑無心壓粉牆。

　　隔簾梅

　　尖叉對雪韻初拈，向晚呼童睡鴨添。

　　香散忽憐疏影動，月明偏不捲珠簾。

　　對鏡梅

　　歇雨迴廊風色定，疏櫺透影春相映。

　　添香晚罷美人妝，似妒花枝斜倚鏡。

　　盆。梅

　　位置春台帶雨痕，水晶簾動月黃昏。

　　連雲移近仙人掌，欲借蓮峰玉女盆。

　　瓶梅

　　人室芝蘭照眼青，幽香古豔倍娉婷。

　　雅人春晝饒深致，小樹扶蘇出膽瓶。

　　考梅之績十

　　禹梁梅

　　敷土隨刊禹德長，巍然千載首三王。

　　西冷處士徵高節，廊廟今知借棟樑。

　　臥龍梅

　　梁父吟成雪意濃，成都偃臥亦奇蹤。

　　小橋莫笑花容瘦，雷動前江起蟄龍。

　　湘江梅

　　瀟湘聿古竹無雙，綠萼臨風忽裊窗。

　　想是英皇心縞素，故留冷豔照春江。

　　嚴湍梅

　　富春春色異臨安，六出南枝臘未殘。

　　千古寒香千古雪；清風獨上子陵湍。

　　東閣梅

　　何遜開樽情似昨，十年未倦揚州鶴。

　　輕裘綬帶倍風流，雪蕊覆階鈴墜閣。

　　西溪梅

　　香雪塢鄰寺竹西，濃妝淡抹亦名齊。

　　姚安寄興東風淺，半倚山隈半枕溪。

　　羅浮梅

　　參橫月落烏嘈啾，夢覺春山境若秋。

　　風雨合離香幾度，澄江終古影沉浮。

　　苧蘿梅

　　豔曲新聲近若何，歌亭綺麗笑紅羅。

　　含顰未厭吳宮寵，獨倚春風戀苧蘿。

　　孤山梅

　　度影浮香境未嫻，月明雪滿句何刪。

　　清標共仰林和靖，花以人傳不在山。

　　湖堤梅

　　湖上風光候不齊，東風扶我小橋西。

　　一枝春贈香凝袖，桃柳芬芳別有堤。

　　集梅之異十

　　紅梅

　　曉暈霞殊映日同，好傳春信倚條風。

　　風城西圃無雙木，誰詠胭脂一抹紅。

　　粉梅

　　白深紅淺花疑隱，月色風光時遠近。

　　姑射仙人喜淡妝，枝頭不澤人間粉。

　　緗梅

　　不著深青不竊黃，好從鄴架借芝香。

　　由來百葉超凡豔，縑素林梢忽帶緗。

　　玉蝶梅

　　東風昨夜花層疊，粉褪枝頭偏隱葉。

　　玉影翩躚若去來，披香只道留仙蝶。

　　綠萼梅

　　到簾風動風凝閣，今日風光殊勝昨。

　　玉照堂前對此花，瓊英不比尋常萼。

　　九英梅

　　上苑千株晝錦榮，九如振古錫嘉名。

　　樂天子美多幽賞，誰向花鬚數毳英。

　　千葉梅

　　紅映枝稀繁綠接，謾言瓊蕊擬千疊。

　　擅名東閣不因花，碎密翻風偏愛葉。

　　台閣梅

　　鳳池仙苑來翔鶴，獨表重台誰領略。

　　莫歎孤山不事高，九英花燦五雲閣。

　　檀香梅

　　黃沉白速禮空王，疑托蓮胎近玉堂。

　　花發滿園春意早，如何紫降出真香。

　　鴛鴦梅

　　東風習習轉迴廊，連理成枝度暗香。

　　為愛林梢斜映閣，參差瓦縫疊鴛鴦。

　　杏梅

　　個中風骨饒真境；花發南枝先庾嶺。

　　縱站春光十里紅，依然宋玉牆邊杏。

　　蠟梅

　　同時辨異離中合，蘭友黃香名忽雜。

　　不待春風磬口開，誰雲綠萼來真蠟。

　　志梅之友二

　　鬆下梅

　　翠色清香塵不惹，襟懷磊落何瀟灑。

　　試將臞老對蒼髯，同異馬班無等下。

　　竹間梅

　　西圃雙身可駐顏，渭川千畝致高閒。

　　虛心靜骨金蘭契，披拂微風返照間。

　　嗜梅之情十

　　探梅

　　小陽春月訪枝南，尚待春歸蕊未含。

　　昨夜彤雲飛六出，衝寒扶杖嶺前探。

　　尋梅

　　攜杖溪頭三雪陰，東風消息動瑤琴。

　　村橋驢背饒詩思，折卻工夫得得尋。

　　折梅

　　月影橫空堪怡悅，階前曉玩林梢雪。

　　銅瓶位置豈無花，春在枝頭隨意折。

　　寄梅

　　對花忽觸春前意，春滿枝頭逢使至。

　　贈卻一枝漠漠情，此情豈是無端寄。

　　索梅

　　風容雪意歸馴鶴，觸我吟懷春寂寞。

　　忽隱孤山隱士廬，暗香只解憑君索。

　　咀梅

　　苓根仙況連雲煮，冰雪聰明誰是侶。

　　寒徹春光閣送香；香留此味幽堪咀。

　　畫梅

　　態閒骨逸神清邁，風日清和隨意掛。

　　偶訝堂中雪意濃，白描原出龍眠畫。

　　繡，梅

　　綺閣晴窗春午晝，停針樣檢鴛鴦舊。

　　砌前香裊一枝紅，譜入芳心添晚繡。

　　簪梅

　　笑折花枝意轉深，遲回未解美人心。

　　鬢邊帶露添春色，應妒香發白玉簪。

　　評梅

　　何遜維揚無異情，西泠逸者擅芳名。

　　縱經碧眼難軒輊，白白紅紅誰定評。

　　賦梅

　　漫誇擲地金為句，朗潤盤承仙挹露。

　　富豔清新宋廣平，花神不選南朝賦。

　　憶梅

　　幽芳冰豔均超特，不少新交多舊識。

　　香雪維揚喜再游，法曹在洛春偏憶。

　　詠梅

　　倚閣橫窗花掩映，連晨竟夕孤山性，

　　好春不厭百回看，珍重高吟時密詠。

　　芝哥兒寫完，又自詠了兩遍，就將案頭裱好的楠木宣紙冊頁，用行書寫在上面。忽轉想起父親寶玉，當時同著母親及姑姑、姨姨開海棠詩社後，「不時聯吟，春花秋月，為此園生色。何等清華！我亦何妨繼步，邀二三知我，詠觴一番，替梅花做個主人。亦是春園一樂。」

　　正想著，焙茗忽報：「蘭大少爺來了。」芝哥兒滿心歡喜，接出門來。賈蘭進房坐下，只見墨沈淋漓，桌頭擺著一個冊頁。不及說話，就取餅一看。知是芝哥兒新做的詩，細細讀完，連聲贊好。說：「吾弟心思靈妙，直駕廣平而上矣。清新俊逸；何讓蓮仙。」焙茗端過茶來，吃了茶，賈蘭說：「今日衙門無事，特來與老弟談談。睹此佳句，兄此來為不虛了。」芝哥兒說：「兄弟一時遣興，還求大哥替弟改正才好。」賈蘭道：「吾弟才思雋異，我竟成個游夏莫贊，惜同輩中亦無人可與吾弟伯仲的。」

　　賈蘭這話，觸動芝哥兒的意思，便將要邀同人來小飲，重開詩社的想頭說丁一遍。賈蘭道：「甚好！但此事必得稟明老爺，才好發帖。」話未說完，只見七十四走進來，說：「老爺吩咐，請二少爺呢。」芝哥兒答應了。才要起身，賈蘭說：「我同你去。」遂帶了林天錫、鋤藥一同到上房來。

　　你道賈政找芝哥兒有何話說？原來賈政見芝哥兒品宇不凡，文才出眾，欲替他捐了北監，叫他明歲下場。那知王夫人同寶釵聽說監生不許點狀元的，遂再三攔勸著，要叫芝哥兒回金陵本籍去，中個秀才，好望鼇頭獨步。這也是婦人期望的心。說過數次，賈政也就依了。在上房，因又提起這事，所以著七十四來叫芝哥兒。說明了好收拾行李起身。

　　賈蘭同芝哥兒進來，替賈政、王夫人請了安，叫他兩個坐了。賈政便將前意告訴了他倆；賈蘭說：「很是。但須得一至親同去才好。」王夫人道：「我聽說薛二外甥因他哥哥兩年不回，這幾天裡頭要往南邊去找他哥哥。叫芝哥兒同他去，豈不放心？還聽說虎哥兒文理可觀，也要回去考哩。」賈政說：「這個便兒如何不去？」商議就叫賈蘭過去一問。不多時，同薛蝌過來，說已擇定十六日起身。連張越存先生，也跟虎哥兒去，到家望望。遂說定了。－賈政派了李貴、包勇、焙茗、林天錫跟芝哥兒去小考。僱了駝轎，就同薛二爺等一時起身。」王夫人再三囑咐李貴、焙茗，叫他小心伺候。寶釵將芝哥兒四季衣服皆用箱子裝好，又體己將自己金鐲二付放在箱內，以備不時之需。芝哥兒長了十四歲，未離寶釵一步。起身前數日，不在王夫人前，即跟定寶釵膝下依依。賈政多付盤纏，－－交李貴手，用賬再算。又給了芝哥兒五百兩銀子，叫他收著備用。並托薛蝌照應，如銀不敷，即望挪借，回京再算。薛蝌連聲答應說：「這事不用姨老爺惦記。」

　　到了十六日，芝哥兒拜辭了諸位尊長，就同越存張先生，及大眾上了駝轎騎騾。王夫人、寶釵、李紈、平兒及探春、湘雲、惜春、巧姐兒、薛姨太太、邢岫煙皆至大門外，看著他們起身去了，方始回去。賈璉、賈蘭直送出城去，又囑咐了許多話，才分手。梅御史尚未到京，亦不及送。閔師爺獨備了幾樣稀氨小菜，以為路上食用。

　　卻說芝哥兒出了都門，上了大道。看見來來往往，無非爭名，逐利之流，心中慨惜。在路恰值春暮，天氣晴和，遠山近水，別有會悟。

　　不及一月，到了金陵，就在薛蝌舊宅內大伙住下。薛蝌過了數天，往蘇州找他乃兄去了。遲了一月後，才有縣考之信。芝哥兒同薛尚義拜了廩保，在上元縣報過名，同去應考。縣取愛送，芝哥兒皆高取了。虎哥兒也不出二十名之外。

　　到了冬初，學院李大人案臨科試。此日，下院場的有一千六百四十餘人，賈茂與薛尚義歸號坐下，喜得挨在一處。虎哥兒著實歡喜。題目下來，芝哥兒一揮而就。謄清卷子，那天才有午錯。即要過薛尚義草稿來，替他改了幾處，等他謄完，一同交卷。出了二牌，那天尚未日落。回到下處，吃了飯，張越存叫寫出文字來一看，賈茂的才氣煥發，音節高朗，童試中自是不可多得了。即看薛尚義的文字，亦自犀利中大有刻人之致，較窗下所作高了數籌，也是可望進的。張師爺心中大喜，說道：「你二人文字，這次要作同案了。尚義此回大奇，想是福至心自靈了。你二人可歇息再看案罷。」

　　這回科考，江寧縣攻了一個冒籍，交了提調去辦。上元縣在場內拿了一個槍手，發江寧府究審。遲了兩日，貢院內響炮抬案。就有報子找到薛蝌宅內來報喜：賈茂中了批首，薛尚義進在十四名上。張師爺見他兩個青年，同案進了，心中大喜。薛尚義亦甚欣然。賈茂卻淡然相視，倒把個焙茗樂的不知怎麼樣的只是笑。李貴開發賞錢，就辦印結卷子，請二位去覆試。

　　李大人見賈茂年紀尚幼，叫到跟前，問道：「你這文字，是你場中做的，還是窗下遇著的？」賈茂道：「這文字是童生臨場所做的。」李學院道：「你這文字，如果自做，是就要中會的了。」遂吩咐擺張桌子，在公案前叫他面試。點完了名，封過門，出題覆試。卻又出了一個詩題，意思亦是單為賈茂才有此舉。賈茂沉思了一刻，文不加點，日未及哺，早已脫草。即看詩題，是《賦得鶴立雞群》得雞字，五言八韻。賈茂不移時，詩亦做完。謄了卷子，送到李大人前，求面試。那時天才午錯。李大人歡喜道：「你的詩文皆做了？」先不看文，把他那詩即微吟道：

　　雲際來翔鶴，窗前詎侶雞。

　　昂昂寧鬻異，矯矯自難齊。

　　籬落情非偶，仙皋品莫低。

　　漫鳴風雨度，肯啄稻粱棲。李大人吟到這二聯，連連擊案道：「好警句！懊抱負我為國家得人矣！」後又吟道：

　　獨立勝儕伍，超群著品題。

　　青田聲價重，華表世塵睽。

　　貴彼乘軒出，藐他金距攜。因大贊道：「化腐為新，匪夷所思。小小年紀，真是奇才何處得來！」便吟結句道：

　　無雙兼倚玉，人洛眾推稽。

　　總誇了一聲：「好！」因對賈茂道：「你將來是金馬玉堂人物，不可自滿，便是自棄了。」賈茂打一躬道：「大人教訓的是。」李大人見他謙和，更是大喜。便將這首詩與各教官看，道：「你們看看我的賞鑒何如？」大家同贊一聲：「好！」說：「大人青目，果然相馬於驪黃而外。」李大人便叫開門，親自送了賈茂出場。」薛尚義亦交了卷，隨眾出去。賈茂仍是批首進學，薛尚義卻往後挪了數名。