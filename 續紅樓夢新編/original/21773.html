<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>續紅樓夢新編 - 　弁言</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>弁言</font></h4>
			　　抹月披風，《桃花扇》數逢陽九；姹紅嫣紫，《牡丹亭》怨負春三。血氣虛生於兩大，拂性難施；蛾嗪飲恨於九京，有情不遂。桃葉渡頭，那尋往棹；莫愁湖畔，詎問來舟？既歸同盡夫太虛，誰熱返魂於乙夜？若乃夜雨枕寒，腸斷佳人黛玉；春宵帳暖，夢迷公子怡紅。揣摹世故，雌黃之口何堪；刻畫膏粱，閥閱之家莫恤。箕裘未隳夫家聲，蜚名鹿宴；識解迥殊於流輩，托跡緇流。茫茫幻海，難辨青埂之峰；渺渺仙蹤，易擲通靈之寶。<br />
　　然而論不關乎名教，將累牘風雲其何濟；事無與夫性天，縱連篇月露亦奚為？意存諷刺，貨殖不滿腐遷；辭寓褒譏，附會偏多盲左。情生情滅盡必情，情根誰握；覺早覺遲終貴覺，覺眼獨開。況乎急流津側，儔為勇退之人；依樣年來，半是葫蘆之客。宜其價重縹緗，名馳芸薤矣。所慨者，遙遙千載，同調難賡；落落此生，沉懷孤往。音賞希賞之音，朱弦莫越；味回難回之味，崖蜜徒甜。夢徵蕉鹿，一彭殤而等鶯鵬；諦化筌魚，應馬牛而齊．黑白。聊托雨村之賈，孰傳隱士之甄？此固抱膝之獨有沉吟，而染毫之別留尚論者也。<br />
　　至於吉占惠迪，如響之應非虛；光著謙尊，自牧之卑莫逾。打破愁關，迎超鬼剎；極登樂國，共結喜緣。祗期真還太璞，遁跡深山；無事淚灑神瑛，抗懷仙草。簫管慶遐齡，積善之家有餘慶；簪纓榮奕葉，滿床之笏喜增榮。是為序。<br />
　　嘉慶十年歲在旃蒙赤奮若陽月上浣海圃主人漫題。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>