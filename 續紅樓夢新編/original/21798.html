<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>續紅樓夢新編 - 第二十四回　撫循山左濟奇荒　視學江西懸藻鑒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十四回</br>　　撫循山左濟奇荒　視學江西懸藻鑒</font></h4>
			　　從來陰陽診患，旱潦無常。流行雖屬天災，補救全資人事。《周禮》八政獨策救荒，後來長平之建，社義各倉之修，意皆備此。他若矯詔開倉，先賑後請，具卓識者始昭奇舉，歷稽史冊，亦不多得。然有治法，賴有治人，原非徒貴法也。．<br />
　　這年山東大旱，德州南抵嶧縣，凍漸青萊，西至濟寧、東昌，各處自二月不雨，至於七月，兼生蝗蝻。實屬顆粒無收，民間耕九餘三者，能有幾戶？草根樹葉，雜以糠、稗，稍度殘喘。前任撫台壅於上聞，仍自催課不已。漸漸鼠盜竊發，民不聊生。後來虧了山東監察御史據實參了一本，才把這撫台降調。特旨：欽放賈政為山東撫院，以救此省的百姓。請訓時又蒙恩旨，許其便宜行事。不惜帑金，並准其截留南漕，普行賑濟。<br />
　　賈政接了此旨，不敢在家多住。三兩日後即束裝，請了幕友，帶著得用家人，星夜赴山東而去。過滄州迤南，毗連東省界址的地方，已覺凋敝。遂行文知會直督，並寫了一封字，約其同奏。彼時直隸南界，亦被旱荒，業經查辦。接了賈政此信，即約齊同時人奏。賈政折內敘出路見情形，「不敢因其隔治，稍存畛域」等語。聖上大喜，降旨褒嘉，並飭直隸，「實力查賑，無致一夫失所。」兩省黎民聞了此旨，無否感悅「<br />
　　賈政過了德州，將抵濟南。早有山東官吏齎了巡撫關防，並一切文案，在境迎接。賈政在德州接了印，發謝恩及到任日期，並山東被旱大概情形的折子。遂馳赴濟南。沿路州縣接見，總以弭盜救荒為要，嚴切訓飭。且令其一面查明戶口，一面先放一月口糧，不使離逖。遍行通省，速報被旱輕重，以定受災分數，趕辦具奏。<br />
　　藩司何騰蛟、臬司穆英同時稟見，賈政在行寓，即令請會。將山東應辦事件，談了一回，便問藩庫及各州縣，存庫銀兩可夠折色？存倉米穀可敷本色？及一切借糶粥賑之需。藩司稟說：「業經通盤算過，實不足用，須得請銀三十萬兩。今已截留南漕，米可不缺。此事求大人應早為奏辦。」賈政說：「俟到濟南，將款項逐一查明再奏。」便問臬司：「地方可否寧謐？」穆英回說：「托大人福，現在各處皆安。並無盜賊生發，擾害地方。」賈政說：「如此甚好。」<br />
　　兩司辭去，各道府陸續入見。當即委了濟南巡道、兗沂曹道，馳查青萊及靠江南境的州縣戶口；委了東昌府、泰安府，馳查德州及濟寧一帶戶口；限二十日造冊匯咨，以便請帑普賑。又飛札各州縣及各學，將貧士彙報，毋致臨時遺錯，並嚴行保甲緝盜，不令因災竊舉，滋擾窮黎。通行各處，不准遏糴行通商販，使糧價不致驟長。且嚴札各州縣，，不許勒派富戶捐賑捐粥，及各村民一切格外差役，令其安泰。<br />
　　及抵省署，行了香，放過告，兩司人見。賈政因向二司說道：「咱們受恩深重，職任封疆，惟當潔己奉公，力圖報效。即如此際，賑務最為緊要，大法始責小廉。」轉向何藩司道：「貴司發兌銀時，須宜足平足色，第一不可疏忽，稍任胥吏克減釐頭，短少分兩。再則不可挪此補彼，雖事屬因公，而不肖州縣得以借口侵漁，便致小民不沾實惠，就負朝廷委用知遇之恩了。」二司同聲答應道：「是！」賈政又說：「本院昨日細核銀數，果屬不敷。但請十萬金，即可敷用。貴司尚宜速籌詳辦，我好人告。」何藩司又答應說：「是！」<br />
　　兩司去後，府廳州縣紛紛稟見，賈政因論及賑務，便向眾官說道：「今歲奇荒，子民嗷嗷待哺。諸公等務宜各稟天良，實心周恤。上可不愧於君，下可無憾於民；此亦諸公素所自矢，本院毋容絮囑。但賑施之道，其用不一。離縣最近之民，在市交易，利於折色，取其轉圜可致用也。離城最遠之民，可雜糠菜，以便多日之需，利於本色，取其無煩餘買，使利歸於市也。逃出本境之老幼利於粥，在外病疾之孤獨利於藥。或備綿衣，或籌棺木，或興工以濟不足，或平糶以恤有餘。總貴任事者無貪墨，代理者不扣除，便是諸公各盡其職了。」眾官聽這番議論，無不敬服。連聲說道：「大人吩咐的是，卑職等敢不仰體憲意，以廣皇仁。」遂即各辭，回任辦事而去。<br />
　　賈政具奏，請了十萬銀子，截留二十萬石漕米。因見何騰蛟辦事不甚公正，遂將何藩司參了一疏，內言：「何騰蛟職在藩司，見事本可入奏。前任撫臣匿災不報，既不具詳於前，又不建言於後。諸務因循，實屬溺職。相應請旨，照撫臣例，同為降調，庶足洽輿情而協公議」等語。疏人，奉旨：「所奏是。何騰蛟著降三級調用。所遺山東布政使司原缺，即著穆英升補。穆英所遺之缺，著閔鵬騫補授。欽此。」閔鵬騫此時已兼刑部貴州司郎中，故有是命。報到山東，賈政大喜。得閔鵬騫來此幫辦賑事。<br />
　　那知何騰蛟係臨安伯姨姪，被參降用，著實銜怨賈政。到都時，向臨安伯說了，便自思量報復，不在話下。<br />
　　再說賈政於未奉詔旨之先，看見餓莩載路，著實可憐。遂便宜先放了一月口糧。這一舉，真全活了數十州縣，無數老幼。及奉到詔旨，便照例錢米兼施，認真給散。上司既不剋扣，下僚何敢侵貪。這年山東之賑，小民實被其惠。有感激而涕下者。學中寒士早巳冊報，俱獲逐戶領票，發學給予。既得實惠，又不褻體。讀書貧儒，無不佩戴。<br />
　　此等措置，便自感動上蒼，八月秋分後，連降甘霖。下民無力種麥，賈政又請借耔種，遂得趕植秋麥。霜降前後，遍地青蔥，大有起色。各富戶及外省販糶存穀之人，見有麥收可望，便將積糧出糶。各處糧價不致昂貴，救恤山東無限荒異。賈政實心實政，不過為國救民，毫無自矜之意。<br />
　　那知值年使者早已奏聞上帝，因查賈政齒數當八十六歲，終於巡撫任內。因其存活太多，特恩晉秩一品，延齡二紀，即著敷文真人傳旨南斗注籍。在塵世中賈政如何得知？將及歲底，賑已將完，又蒙展賑兩月，這才完全了此番善政。<br />
　　再說榮府中，自賈政升任山左，過些時；賈蘭差滿回京，仍歸本任。賈珍得個痰症，半身不遂，寧國公世職賈璉襲封。周巧姑爺升了員外，轉在吏部。賈茂從賦紅梅稱旨，超升學士，命在上書房行走。時承顧問，深蒙恩眷。一日，面奉聖旨，問道：「漢時有諸賢，名曰顏子，曰曾子，曰仲弓，曰子路、子游、子夏，何人也？」同時珥筆無一應者。賈茂跪奏道：「顏子黃憲，仲弓陳實，曾子張伯饒，城頭子路者東平爰曾也，子游張騫之孫張猛。且同時有兩子夏，一杜欽，一杜鄴也。」聖上命其錄出呈覽，龍顏大悅。贊其博學強記，賞了《文苑英華》一部，御用蜀箋兩匣。賈茂磕頭謝恩。當面命賦《燕台八景》，各成七律一首。賈茂領旨，早有內侍備下書案及文房四寶。賈茂又磕了頭，站起，到書桌後，研濃墨，舒開紙，立即走筆寫道：<br />
　　薊門煙樹<br />
　　東襟鼇埃北雄關，煙樹迷離萬戶間。<br />
　　淺逗春光偏映水，濃圖雨色不因山。<br />
　　仙鬟縹緲朝霞淨，佛髻參差晚照閒。<br />
　　匹練抹風看未足，薊門遠黛復班班。<br />
　　西山霽雪。<br />
　　建笏群峰拱帝京，淺深雲岫雪初晴。<br />
　　崖宜雕日真超潔，樹不藏煙倍朗明。<br />
　　絕勝終南陰嶺秀，－輪仙掌午岩清。<br />
　　凌晨遠寺霜鍾出，一覽妝銀砌玉成。<br />
　　太液秋風<br />
　　剝心邑露淨蓮房，鏡面微波徹晚陽。<br />
　　風色瀛台蟬退暑，秋光太液水生涼。<br />
　　已憐宿雨菰蒲潤，莫辨寒煙橘柚香。<br />
　　突綠吟丹千百樹，好翻落葉滿回塘。<br />
　　金台夕照<br />
　　夕影銜山徹遠天，靈光魯殿共巍然。<br />
　　空群選重千秋價，逐鹿場虛六國煙。<br />
　　尚有殘陽寒古塞，更無衰草弔幽燕。<br />
　　英雄不與豪華盡，一日勛名萬載傳。<br />
　　瓊島春陰<br />
　　曲島雲深漠漠飛，春林曉苑鬥芳菲。<br />
　　青添柳色疑煙減，紅瘦花容待雨肥。<br />
　　波喜微寒操畫漿，閣宜輕暖勝春衣。<br />
　　鶯梭燕剪尋常慣，為愛桑陰布穀歸。<br />
　　居庸疊翠<br />
　　千岩插碧瀉雲濤，重鎮雄關建旆旄。<br />
　　雨洗翠痕晴嶂合，霞攢丹色晚峰高。<br />
　　掌中遠勢全燕秀，眼底餘暉兩晉豪。<br />
　　莫道射雕飛將勇，書生油幕肘龍韜。<br />
　　盧溝曉月<br />
　　南襟涿鹿北居庸，王會車書萬國從。<br />
　　遠寺鐘聲晴嶺隔，澄波月色曉煙封。<br />
　　貧而非病霜操勵，壯不逮人馬齒慵。<br />
　　千古寒濤千尺雪，徵裘數載笑蒙茸。<br />
　　玉蛛垂虹<br />
　　遠樹攢煙雜嶺西，銀濤玉蛛榜丹梯。<br />
　　瀛台荷戰秋風動，白塔香飄素練齊。<br />
　　石髓千尋懸翠碧，雲根百尺跨蒼溪；<br />
　　扈從不少鄒枚客，會向凌波氣吐霓。<br />
　　右燕台八景應制七律翰林院侍讀學士臣賈茂祗題並呈<br />
　　聖上看罷甚喜。傳旨：「著值日大臣閱看。」適值閣學出缺，當即放了內閣學士，兼禮部侍郎。賈茂隨磕頭謝恩。早有報喜的飛報榮府。及至賈茂退朝回時，賀客先已盈門。過了未及半月，江西學政丁艱，奉旨：「江西學政著賈茂去。欽此。」賈茂接奉此旨，入朝謝恩請訓，忙忙延聘幕友，收拾行李。焙茗改名葉忠，與林天錫二人坐了堂官。<br />
　　寶釵從芝哥兒小考後，總未暫離膝下，年雖二十多歲，終日依依。今忽奉差遠出，與王夫人轉有不忍遽別之意。芝哥兒為此一節，倒遲了半月。眾親友餞別後，在家轉住了十數天。欽限緊急，只得別了王夫人及母親寶釵。囑咐月娥，朝夕代為侍奉。後到薛姨媽、梅御史各至親處，又到東府辭行。重托李宮裁、平兒伺候祖母。賈璉、賈蘭送至城外二十餘里方回。寫了稟帖，稟知賈政，不便繞道來至山左。便兼程趕赴江西學政任去。<br />
　　賈茂年雖未滿三十，係左金童轉世，智量不凡，才品出眾。又借通靈寶玉之助，諸事洞徹，寬嚴並濟。接任後，即按臨吉安府，接著前任歲考。一府考完，場辨甚緊。一切槍手傳遞，向來積弊，盡行搜剔。合府生童，無不仰其公正。陸續考畢歲試。<br />
　　將次科考，來到南康。相離匡廬不遠，假道一遊。先到歸宗寺，出星子南郭，循湖濱而行。過東古山、十里渡、石樑砥。此寺傳為右軍故宅，殿右墨池存焉。歸宗之北三里，為簡寂觀，由樵徑曲折而上，得日照庵。望香爐諸峰，縹緲插雲，即太白讀書處也。越空生閣，過文殊台，訪白鹿洞，逾獅子峰，棲賢、大林等寺屐齒皆及。大林寺古檜一株，大數十圍，高千尺，雲是支公手植。賈茂賦詩紀之。棲賢寺遇一老僧，鶴髮童顏，語皆出人意表，向賈茂道：「大人來處不易，隨從呵斥。」賈茂獨皈依，作禮而出。登五老峰，彭湖如帶，環繞足底。上際太虛，下臨無地。划然長嘯，空谷應聲。過一線天、三疊泉，而抵玉川門。匡廬之游事盡矣。蓋廬山秀氣，鍾於五老。五老奇蹤；凝結於玉川門。訪廬峰者，應不以斯言為河漢。賈茂遊興既闌，又得老僧指點。七八歲所悟之境，恍然在目。<br />
　　行抵南昌，將人事應酬數日，就發牌集南昌生童科考。此時府縣考案已送南昌，為江西人文淵藪。賈茂下學講書後，未開場，卻先掛出一面考古牌。那日考古生童不下三百餘人。封門畢，賈茂親出論題是「文所以載道也」。賦題是「蠶月條桑」，以題為韻，詩題是《賦得披沙揀金》，得金字，五言八韻。<br />
　　各生童交卷出場。細細看去，半是陳腐之句。中有一童生，寫作俱佳，才思穎異。拆號一看，名叫馬雲龍，南昌府進賢縣人，年十六歲。賈茂大喜，拔了超等一名。到考期點名時一看，馬生晶貌清奇，衣衫檻縷，是個寒士。賈茂更覺嘉許。考後閱卷，其文奔放恣橫，大有古趣。隨即取了第一。<br />
　　覆試觀頂，將要起馬時，馬雲龍親齎手本稟謝。賈茂令其入見，問伊家世，乃少司農馬振起之後。辭世已久，家徒四壁。室有老母，尚未授室。賈茂深有培植的意思，猶恐前屬一日偶長。因留便飯後，出了十個律詩題目，各限了韻，以驗彼才，欲知其題，但觀其詩。那馬生不慌不忙，約有兩個時辰，將十首七言近體賦就，謄在一張紙，親自送到賈茂跟前。賈茂見其筆情敏捷，心中已喜，說道：「都作完了？」急忙接過一看，只見上寫著：奉恩師老大人賜題：<br />
　　鶯簧唱柳得鶯字<br />
　　如幕千條簇鳳城，向風百囀雜流鶯。<br />
　　只疑玉逐歌中得，誰辨金從舌底生。<br />
　　曲奏春亭煙翼暖，韻流曉院雨喉清。<br />
　　宮商不願諧簫管，獨唱華林第一聲。<br />
　　燕剪裁波得波字<br />
　　春繡梁園燕喜過，分林得意淺凌波。<br />
　　受風紋破雲宜剪，掠水煙開柳待梭。<br />
　　已疊濤愁裁蜀錦，更銜江怨浣湘羅。<br />
　　天然圖就吳松雪，絕勝並州半幅多。<br />
　　雁字題霞得霞字<br />
　　宛轉書空雁影遐，晴光晚色動蒼葭。<br />
　　只猜結體文從鳥，更喜分行箋趁霞。<br />
　　蘸墨連雲行帶隸，點朱映水直還斜。<br />
　　勾歸塞北秋無限，寫散樓頭綺滿涯。<br />
　　蜂針刺蕊得蜂字<br />
　　春透梅窗一線濃，千林錦錯曉絲封。<br />
　　露凝何粉枝翩蝶，風度荀香蕊刺蜂。<br />
　　繡遍雨欄明有跡，芳開煙幕暗無蹤。<br />
　　倦眸未解停針故，不語窺簾若個慵。<br />
　　魚梭織浪得魚字<br />
　　散綺成紋解凍初，唼花戲藻樂何如。<br />
　　錦翻雲外非關水，綃出蛟人錯認魚。<br />
　　一任沉浮聲諗諗，不勞刀尺影徐徐。<br />
　　龍梭經緯無端合，陶壁風雷奮鬣餘。<br />
　　將琴彈月得將字<br />
　　莫誇博物識螳螂，琴韻千林曳響長。<br />
　　對月未操秋幔引，向風先鼓夏薰涼。<br />
　　急徐譜若絲兼竹，斷續聲疑徵變商。<br />
　　此夜露輕舒翼薄，幾回幽咽語寒監。<br />
　　螢燈燭野得螢字<br />
　　野闊晴攢數點星，千林寧照一燈青。<br />
　　腐當蓄處誰憐草，輝到騰時始辨螢。<br />
　　移燭井欄添個個，分光竹院若冷冷。<br />
　　雲寒露重秋容洗，半影銜山月未瞑。<br />
　　蛙鼓傳更得傳字<br />
　　芳塘草濕露光懸，入夜青蛙閣閣傳。<br />
　　豈向銅壺分漏永，誰猜戍鼓雜更先。<br />
　　雞籌自唱千門曉，樂部徒喧兩岸煙。<br />
　　畫舫愁人眠未熟，數翻清夢雨梅天。<br />
　　蚓笛吹雨得吹字<br />
　　何處笛幽到閣疑，江田雨色曉離離。<br />
　　向風未解迎梅弄，近水偏從折柳吹。<br />
　　只以小鳴齊物化，非緣蠖屈達天時。<br />
　　瓜生菜秀同徵節，曲秦清和首夏宜。<br />
　　蝶板催花得催宇<br />
　　含芳倦逐曉風開，舞蝶翩然去復來。<br />
　　不散繞枝非護粉，無心停板若傳杯。<br />
　　闌珊欲疊清歌引，綽約還操羯鼓催。<br />
　　色讓玉蘭香遜柳，春光深淺百花魁。<br />
　　沐恩生員南昌馬雲龍敬呈<br />
　　賈茂看完，喜動顏色，連聲贊道：「巧不入纖，雋不傷雅。大得騷人三昧！」因命坐了，細細說道：「賢契在家，自己讀書。我意留在署中，朝夕揣摩。既便賢契之學業，又廣在下之見聞。令堂處暫備百金，以為旨甘之奉。不知尊意云何？」馬雲龍聽完，站起便打一躬，道：「恩師雲天高誼，實為夢想所不到。老母薪水，不過二十金則可敷用，百金之賜，斷不敢受。」賈茂道：「足下既然外出，令堂處必得覓一妥實老媽伺候，兼治衣物。百金尚恐不夠哩。此不過暫且應手，稍緩我當另為措處。」馬雲龍十分感激，便領了百金。遲三五天，安置妥當，便攜了書箱行李，到學政署內，隨著賈茂，按臨九江去了。賈茂振拔孤寒，體恤髦俊，士林咸悅，藝苑騰聲，不止一人，也不止一處。<br />
　　卻說賈政在山東，接了賈茂的家書，深感聖恩優厚，遂寫信叫賈茂「秉公取土，無負朝廷」。自家在山東越發加意懲奸剔弊，剪惡安良。自折參了何藩司，眾皆無不警惕。又得閔臬司同心相輔，人事協而天心順。一連兩年，著實豐稔。真是夜不閉戶，路不拾遺。賈政年已八十六歲，聖上念其年邁，特旨調了吏部侍郎，得以在京供職，稍覺安閒。<br />
　　聞翰林累次升到通政司左通政，奉旨放了山東巡撫，接賈政任。當日二人相見，甚覺親熱。盤旋數日，交代後，不忍分手。轉住了月餘，方才進京覆命，到任。<br />
　　賈政此次撫循山左，實心辦事，朝廷無不深知。到京陛見，深蒙優眷。賞賜了許多物事，著赴新任。賈政到家，王夫人接著，李紈、寶釵、平兒皆來請安。賈璉、賈蘭出城迎著。因賈政候請聖安，先到府來送信。賈政見長齡兒、會哥兒皆成身量，也會打千請安，心中甚喜，聞已上學。又值出任三載，無事歸來。王夫人擺酒接風，合家歡樂。忽然想起那一年燈節家宴，此時不見芝哥兒。又提起賈環，「到陳州府任，這兩年可有信來？」賈璉回說：「賈茂新有請安稟帖。賈環今春亦有信到，說是闔署平安，惟黃河辦料，甚費補苴。今冬大計，倘得卓異，離了河南才好。」賈政說：「這就不是為人臣的心了。作官的到處皆有費手事，只貴各盡其職。如此規避，何有出息？當寫信做我口氣，嚴切誡之。」賈璉、賈蘭同聲道：「是。」<br />
　　正說著，報梅御史來拜。又報周侯爺也來拜。賈政就接出書房來相會。三人本屬至親，實為密友。敘了許多寒溫，又談些國事。喝過兩道茶，方才別去。賈政便到東府宗祠內行了禮，就便看了看賈珍的病。回來遇著薛尚義下了衙門來候。周巧姑爺也來請安。賈政見了，說許久話，就留吃了晚飯，方始回去。此時薛蟠、薛蝌皆往南邊貿易未回。到了次日，薛姨媽過來問候。賈政又到北靜王、南安郡王及相好各公伯府中，問安致好。惟臨安伯回了不見。又到各親友並素日寅好家，逐一親候。輕重備了土儀，皆各送到。各處亦請酒接風。應酬約有個月，方始得閒。史湘雲另備素席，聊見其意。巧姑娘接到家裡，住了數日方回。<br />
　　賈政無事，在書房與門客著棋。忽接賈環來信，知彩雲添了一子，來請賈政命名。賈政遂拿了字，到上房來說與王夫人知道。起了乳名陳哥，學名賈藝。寫回書。王夫人帶去金器四樣，玉器二件，湖縐四匹，湯綢四匹。交與來人，寄回署去。<br />
　　那日鶯兒來與賈政請安，寶釵因焙茗跟芝哥兒江西去，柳五兒也在此間。便向王夫人說明，留鶯兒住幾天。鶯兒也著實歡喜，逐日同舊女伴做些活計，有時鬥牌、搶快作樂。寶釵不禁止他。這是寶釵念舊處。那日，周瑞家裡從王夫人處領進個人來，寶釵一見甚是詫異。要知此人是誰，再聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>