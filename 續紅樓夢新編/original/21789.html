<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>續紅樓夢新編 - 第十五回　賦梅花重開詩社　游泮水獨步文壇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　賦梅花重開詩社　游泮水獨步文壇</font></h4>
			　　話說賈政自湖廣起身，未到京之先，就差包勇回家送信。家皆喜。賈蘭告了假，同賈璉、賈環接出京來。<br />
　　前冬賈政赴湖廣時，東府賈赦病勢甚重。遲到春三月底，考終正寢。一切衣衾後事，皆早預備。開喪成服，甚有體制，已移柩於鐵檻寺內暫厝；賈珍早承襲了寧國世職，服未小祥，未從遠迎。賈璉因在榮府，遂帶了賈芝，皆出京來。路上見了賈政，請過安，便把家中事說了一遍。賈赦之信，賈政早已知道。拉住賈璉，揮淚不止。眾人皆勸止了。遂進了城。天晚未及面聖，就在萬佛寺廟中宿了。<br />
　　次日，五鼓入朝，奉旨召見。將湖廣沙案事說了一遍，又將梅友福不受請托，辦事固執處，明白奏了。龍顏大悅，降了溫諭，又賞了許多克食。遂退出朝來，與各位王公大人，按儀注見了。即回自家私第來。<br />
　　賈璉等在門口接著，芝哥兒打千兒請安。芝哥兒今年十四歲，身量長成，人材一表。賈政見了，心中歡喜。連忙拉起，便扶著他進內裡來。王夫人接著問好。李紈、寶釵、平兒同蘭哥兒媳婦，皆來請安。到了上房坐下，芝哥兒重行替賈政磕頭。賈政便問了問近日功課，玉釧兒就端上茶來。王夫人便問湖廣的事，又聽見梅親家仍補御史，大家皆喜。即擺酒替賈政接風。<br />
　　不多時，周侯爺、聞翰林，曹、董二位同周巧姑爺皆來相望，說了許久話，各自去了。週三姑爺到日西時下了班，忙來請安。王夫人留下，吃過晚飯，才叫回去。閔師爺及諸清客陪著說話，直談到二更有餘，賈政方回房安歇。眾家人及東府眾人，皆來請安，賈政說是「知道了。」次日，賈政上衙門，及回拜眾客。連日相好同寅，及各家勳戚、甄嘉言、馮紫英等，皆來問候。不及贅敘。<br />
　　卻說芝哥兒年紀未及成童，而胸地不凡，迥超恒輩。從悟透本來後，遇事韜晦。搬進大觀園肄業，花香鳥韻，雲影煙光，無不潛心領略。素性愛梅，凡園中無益花草，盡行鋤去，遍種梅花。及一切隙地、水凹山凸之區，曲折高下。無非山中高士，林下美人，何遜之在東閣，林和靖之處孤山，無以過是。時值春光明媚，魁占百花，凴欄寄興。偶詠梅花百首，與宋廣平樹幟爭雄，研墨舒毫。寫在紙上。只見上寫著：梅花百詠<br />
　　肖梅之神四<br />
　　梅品<br />
　　攬芳未睹春如錦，幾卉爭榮隨所稟。<br />
　　會向百花頂上開，此花不是尋常品。<br />
　　梅情<br />
　　一種香溫骨倍清，亭亭玉立月初更。<br />
　　妾桃婢柳猶塵視，風格天然世外情。<br />
　　悔韻<br />
　　五笛飛聲爭遠近，千山春雪無人間。<br />
　　輕舟載灑月明歸，相賞偏留高士韻。<br />
　　梅魂<br />
　　雪點迴廊月照村，春來何事不留痕。<br />
　　參橫已醒羅浮夢，猶認伶俜倩女魂。記梅之時六<br />
　　早梅<br />
　　廿四香風花信好，空階柏葉呼童掃。<br />
　　倚欄昨夜裊枝紅，暗香獨喜春歸早。<br />
　　寒梅<br />
　　六出花凝臘已殘，疏枝瘦影雪前看。<br />
　　孤芳獨抱冰心立，逼試春風不畏寒。<br />
　　春梅<br />
　　東皇燦爛一時新，誰為花神暗寫真。<br />
　　仍似去冬依舊色，紅深白淺總宜春。<br />
　　遲梅<br />
　　尋芳選勝幾多時，籬落偏開最後枝。<br />
　　不改素操群鬥捷，愛他春日故遲遲。<br />
　　曉梅<br />
　　曙光才辨春啼鳥，未散餘香庭外繞。<br />
　　近水低枝月下紅，誰憐帶露枝頭曉。<br />
　　夕梅<br />
　　映閣離離紅妒白，開樽未放花間席。<br />
　　疏林忽逗月光斜，勝友方知吟此夕。<br />
　　詳梅之候六<br />
　　末開梅<br />
　　未動春江二月雷，含英經臘雪中培。<br />
　　南枝映水應先發，尚待風吹不驟開。<br />
　　乍開梅<br />
　　欲舒仍斂候春來，別是孤山一種材。<br />
　　浮動晚春時也未，向陽可有數枝開。<br />
　　半開梅<br />
　　不語含章亦自猜，真成磬口傍琴台。<br />
　　先時恐露驚人處，且抱英華未盡開。<br />
　　全開梅<br />
　　繞閣何輸繡作堆，十分春色百花魁。<br />
　　輕裘幾度凴欄問，領略東風次第開。<br />
　　殘梅<br />
　　花事春深暖若寒，忙忙扶醉捲簾看。<br />
　　餘香戀我枝頭恁，尚說山中雪未殘。<br />
　　落梅<br />
　　階前片片銜馴雀，數過花鬚情似昨。<br />
　　莫疑風雨夜來聲，五月江城隨意落。<br />
　　狀梅之格九<br />
　　古梅<br />
　　骨秀神寒非易睹，漫將甲子羲軒數。<br />
　　著花老樹總扶疏，晉代衣冠猶未古。<br />
　　枯梅<br />
　　處士西湖清且臞，有山蔥翠也雲孤。<br />
　　岈叉此樹堪娛老，雙管誰雲生與枯？<br />
　　林梅<br />
　　茅屋千株遞淺深，換形移步好登臨。<br />
　　法曹莫謾誇東閣，和靖先生自姓林。<br />
　　孤梅<br />
　　奪錦群標固丈夫，春亭獨與好風俱。<br />
　　知心已上窗前月，靜處空山氣不孤。<br />
　　矮梅<br />
　　平仲聲華傾渤懈，曹交九尺嘲何解。<br />
　　讓他出閣最高枝，盆景春樁身貴矮。<br />
　　瘦梅<br />
　　依稀綽約丰神舊，為愛山亭消雪候。<br />
　　那羨豐肌百媚生，含顰誰道吟詩瘦。<br />
　　斜梅<br />
　　簾鉤留影逼微霞，三兩時開月上花。<br />
　　非是繡窗春體倦，依風作態幾枝斜。<br />
　　疏梅<br />
　　扶笻載酒意徐徐，濃露何來隱者居。<br />
　　未得月時香自暗，似籠煙處影偏疏。<br />
　　遠梅<br />
　　微雲斜日春將晚，照眼能睡花氣暖。<br />
　　忽問前村白雪堆，可環水近依山遠。<br />
　　敘梅之遇十<br />
　　露梅<br />
　　沆瀣壤壤欣所遇，上林偏重孤山樹。<br />
　　高台漢武捧金莖，不數蕭斯豐草露。<br />
　　月梅<br />
　　迎落鄰家聲陡歇，疏煙小院春才發。<br />
　　一枝冷豔露凝香，聞說此花偏愛月。<br />
　　煙梅<br />
　　隔紗分鏡美爭妍，瘦影披風近閣邊。<br />
　　寶鼎金猊香未歇，春階夜半裊輕煙。<br />
　　風梅<br />
　　萼綠分枝乍裊紅，養花天氣最和融。<br />
　　到窗時覺香來遠，玉照堂前款款風。<br />
　　雪梅<br />
　　容光浮玉心凝鐵，寒徹冬三情有悅。<br />
　　若恐花神太瘦生，天工一夜香庭雪。<br />
　　霧梅<br />
　　不辨溪山春幾樹，小橋數轉行來誤。<br />
　　扶童最喜暗浮香，幽賞饒他三里霧。<br />
　　霜梅<br />
　　日暖風徐眾卉芳，春寒不到玉人妝。<br />
　　曉欄未信輕敷粉，枝動方知薄薄霜。<br />
　　冰梅<br />
　　花開夜飲暖張燈，待曉偏疑蕊忽凝。<br />
　　一自廣平成賦後，此心原近玉壺冰。<br />
　　晴梅<br />
　　太湖石畔態斜橫，天外雲痕數段平。<br />
　　入座花光寒乍暖，早春候喜雪初晴。<br />
　　雨梅<br />
　　睡鴨簾開春乍吐，閒階隨意花鬚數。<br />
　　路然遺世本無塵，為洗鉛華春晝雨。<br />
　　表梅之曠十六<br />
　　嶺梅<br />
　　最高雲氣瀠瀠境，春綻南枝寧畏冷。<br />
　　驛使昨隨一雁來，小春大庾非常嶺。<br />
　　江梅<br />
　　性宜疏曠本無雙，黃鶴樓高玉笛腔。<br />
　　仍是臨風閒對月，誰雲意興淺於江。<br />
　　溪梅<br />
　　維揚春夜夢離迷，廿四橋邊寺竹西。<br />
　　笑倚和風偏近水，飛花錯認舞前溪。<br />
　　野梅<br />
　　窗外月光馳隙馬，披風竟日襟瀟灑。<br />
　　小橋瘦影喜無人，呆說堂開誇綠野。<br />
　　懸岩梅<br />
　　托根那許近塵凡，雪蕊霜華氣倍嚴。<br />
　　雲路可通人徑絕，不懸危壁倚春岩。<br />
　　照水梅<br />
　　堂成玉照閣臨綺，彼美春裝青鏡裡。<br />
　　不語含愁晚倚風，苧蘿村出浣紗水。<br />
　　洞裡梅<br />
　　參差雲徑潺潑水，莫問此中春甲子。<br />
　　似與仙人別有緣，飛香白石清泉裡。<br />
　　橋邊梅<br />
　　石欄鐵索籠寒煙，笑倚春光不記年。<br />
　　風雪詩情高士過，幾回載酒凍雲邊。<br />
　　釣磯梅<br />
　　游鱗花影共依稀，誰辨晴光是也非。<br />
　　逸韻幽情真隱士，垂綸不獨富春磯。<br />
　　樵徑梅<br />
　　溪山盤曲殊幽勝，點綴韶光游盡興。<br />
　　雲外忽擔春色來，此花原自通仙徑。<br />
　　茶塢梅<br />
　　映碗松花三五樹，寒香襲袖連朝雨。<br />
　　雨前莫道彩鴉山，花事繽紛春滿塢。<br />
　　柳營梅<br />
　　靈和春晝語流鶯，轉讓含章殿借名。<br />
　　總是春陽勻雨露，任他蜂蝶晚紛營。<br />
　　蔬圃梅」<br />
　　繞閣清芬凡幾樹，短垣古井含仍吐。<br />
　　和風未度菜花香，人日爭春開雪圃。<br />
　　茅舍梅<br />
　　為愛疏林香過麝，麗於畫也清於夜。<br />
　　開樽何遜在揚州，偏戀孤山高士舍。<br />
　　僧寺梅<br />
　　禪房落雨天花異，遍植瑤柯無隙地。<br />
　　驛使江南未寄春，酒籌可折慈恩寺。<br />
　　道院梅<br />
　　山後山前春片片，元都桃外無人見。<br />
　　好隨明月共清風，時有寒香歸鶴院。<br />
　　標梅之趣十<br />
　　宮苑梅<br />
　　披衿何處香來遠，晴晝深宮寒乍暖。<br />
　　雨露恩光大造春，瓊英三百華林苑。<br />
　　書窗梅<br />
　　群推東觀士無雙，瓊樹誰誇彩筆江。<br />
　　斜影疏枝時得月，先春到我讀書窗。<br />
　　琴屋梅<br />
　　玉軫何人窗弄獨，龍涎香徹銀蟾宿。<br />
　　莫彈流水雜高山，譜人春風噓部屋。<br />
　　棋墅梅<br />
　　橘中坐隱春無侶，馴鶴高翔投遠嶼。<br />
　　江笛倚聲怨未平，闌姍花滿東山墅。<br />
　　苔徑梅<br />
　　色蒼跡滑情難勝，過雨開簾春騁興，<br />
　　忽發幽香逐友來，好偕松竹通三徑。<br />
　　簷牙梅<br />
　　旭日留痕映淺霞，低枝高啄最宜花。<br />
　　餘香可借蜂房宿，玉琢鉤兮月吐牙。<br />
　　棲鵲梅<br />
　　夜景花陰誰領略，露寒五出環高閣。<br />
　　到簾喜逐早春歸，片玉枝頭子抵鵲。<br />
　　出牆梅<br />
　　不鬥春殘冶杏裝，幽情冷豔喜潛藏。<br />
　　如何一夜東風暖，倚笑無心壓粉牆。<br />
　　隔簾梅<br />
　　尖叉對雪韻初拈，向晚呼童睡鴨添。<br />
　　香散忽憐疏影動，月明偏不捲珠簾。<br />
　　對鏡梅<br />
　　歇雨迴廊風色定，疏櫺透影春相映。<br />
　　添香晚罷美人妝，似妒花枝斜倚鏡。<br />
　　盆。梅<br />
　　位置春台帶雨痕，水晶簾動月黃昏。<br />
　　連雲移近仙人掌，欲借蓮峰玉女盆。<br />
　　瓶梅<br />
　　人室芝蘭照眼青，幽香古豔倍娉婷。<br />
　　雅人春晝饒深致，小樹扶蘇出膽瓶。<br />
　　考梅之績十<br />
　　禹梁梅<br />
　　敷土隨刊禹德長，巍然千載首三王。<br />
　　西冷處士徵高節，廊廟今知借棟樑。<br />
　　臥龍梅<br />
　　梁父吟成雪意濃，成都偃臥亦奇蹤。<br />
　　小橋莫笑花容瘦，雷動前江起蟄龍。<br />
　　湘江梅<br />
　　瀟湘聿古竹無雙，綠萼臨風忽裊窗。<br />
　　想是英皇心縞素，故留冷豔照春江。<br />
　　嚴湍梅<br />
　　富春春色異臨安，六出南枝臘未殘。<br />
　　千古寒香千古雪；清風獨上子陵湍。<br />
　　東閣梅<br />
　　何遜開樽情似昨，十年未倦揚州鶴。<br />
　　輕裘綬帶倍風流，雪蕊覆階鈴墜閣。<br />
　　西溪梅<br />
　　香雪塢鄰寺竹西，濃妝淡抹亦名齊。<br />
　　姚安寄興東風淺，半倚山隈半枕溪。<br />
　　羅浮梅<br />
　　參橫月落烏嘈啾，夢覺春山境若秋。<br />
　　風雨合離香幾度，澄江終古影沉浮。<br />
　　苧蘿梅<br />
　　豔曲新聲近若何，歌亭綺麗笑紅羅。<br />
　　含顰未厭吳宮寵，獨倚春風戀苧蘿。<br />
　　孤山梅<br />
　　度影浮香境未嫻，月明雪滿句何刪。<br />
　　清標共仰林和靖，花以人傳不在山。<br />
　　湖堤梅<br />
　　湖上風光候不齊，東風扶我小橋西。<br />
　　一枝春贈香凝袖，桃柳芬芳別有堤。<br />
　　集梅之異十<br />
　　紅梅<br />
　　曉暈霞殊映日同，好傳春信倚條風。<br />
　　風城西圃無雙木，誰詠胭脂一抹紅。<br />
　　粉梅<br />
　　白深紅淺花疑隱，月色風光時遠近。<br />
　　姑射仙人喜淡妝，枝頭不澤人間粉。<br />
　　緗梅<br />
　　不著深青不竊黃，好從鄴架借芝香。<br />
　　由來百葉超凡豔，縑素林梢忽帶緗。<br />
　　玉蝶梅<br />
　　東風昨夜花層疊，粉褪枝頭偏隱葉。<br />
　　玉影翩躚若去來，披香只道留仙蝶。<br />
　　綠萼梅<br />
　　到簾風動風凝閣，今日風光殊勝昨。<br />
　　玉照堂前對此花，瓊英不比尋常萼。<br />
　　九英梅<br />
　　上苑千株晝錦榮，九如振古錫嘉名。<br />
　　樂天子美多幽賞，誰向花鬚數毳英。<br />
　　千葉梅<br />
　　紅映枝稀繁綠接，謾言瓊蕊擬千疊。<br />
　　擅名東閣不因花，碎密翻風偏愛葉。<br />
　　台閣梅<br />
　　鳳池仙苑來翔鶴，獨表重台誰領略。<br />
　　莫歎孤山不事高，九英花燦五雲閣。<br />
　　檀香梅<br />
　　黃沉白速禮空王，疑托蓮胎近玉堂。<br />
　　花發滿園春意早，如何紫降出真香。<br />
　　鴛鴦梅<br />
　　東風習習轉迴廊，連理成枝度暗香。<br />
　　為愛林梢斜映閣，參差瓦縫疊鴛鴦。<br />
　　杏梅<br />
　　個中風骨饒真境；花發南枝先庾嶺。<br />
　　縱站春光十里紅，依然宋玉牆邊杏。<br />
　　蠟梅<br />
　　同時辨異離中合，蘭友黃香名忽雜。<br />
　　不待春風磬口開，誰雲綠萼來真蠟。<br />
　　志梅之友二<br />
　　鬆下梅<br />
　　翠色清香塵不惹，襟懷磊落何瀟灑。<br />
　　試將臞老對蒼髯，同異馬班無等下。<br />
　　竹間梅<br />
　　西圃雙身可駐顏，渭川千畝致高閒。<br />
　　虛心靜骨金蘭契，披拂微風返照間。<br />
　　嗜梅之情十<br />
　　探梅<br />
　　小陽春月訪枝南，尚待春歸蕊未含。<br />
　　昨夜彤雲飛六出，衝寒扶杖嶺前探。<br />
　　尋梅<br />
　　攜杖溪頭三雪陰，東風消息動瑤琴。<br />
　　村橋驢背饒詩思，折卻工夫得得尋。<br />
　　折梅<br />
　　月影橫空堪怡悅，階前曉玩林梢雪。<br />
　　銅瓶位置豈無花，春在枝頭隨意折。<br />
　　寄梅<br />
　　對花忽觸春前意，春滿枝頭逢使至。<br />
　　贈卻一枝漠漠情，此情豈是無端寄。<br />
　　索梅<br />
　　風容雪意歸馴鶴，觸我吟懷春寂寞。<br />
　　忽隱孤山隱士廬，暗香只解憑君索。<br />
　　咀梅<br />
　　苓根仙況連雲煮，冰雪聰明誰是侶。<br />
　　寒徹春光閣送香；香留此味幽堪咀。<br />
　　畫梅<br />
　　態閒骨逸神清邁，風日清和隨意掛。<br />
　　偶訝堂中雪意濃，白描原出龍眠畫。<br />
　　繡，梅<br />
　　綺閣晴窗春午晝，停針樣檢鴛鴦舊。<br />
　　砌前香裊一枝紅，譜入芳心添晚繡。<br />
　　簪梅<br />
　　笑折花枝意轉深，遲回未解美人心。<br />
　　鬢邊帶露添春色，應妒香發白玉簪。<br />
　　評梅<br />
　　何遜維揚無異情，西泠逸者擅芳名。<br />
　　縱經碧眼難軒輊，白白紅紅誰定評。<br />
　　賦梅<br />
　　漫誇擲地金為句，朗潤盤承仙挹露。<br />
　　富豔清新宋廣平，花神不選南朝賦。<br />
　　憶梅<br />
　　幽芳冰豔均超特，不少新交多舊識。<br />
　　香雪維揚喜再游，法曹在洛春偏憶。<br />
　　詠梅<br />
　　倚閣橫窗花掩映，連晨竟夕孤山性，<br />
　　好春不厭百回看，珍重高吟時密詠。<br />
　　芝哥兒寫完，又自詠了兩遍，就將案頭裱好的楠木宣紙冊頁，用行書寫在上面。忽轉想起父親寶玉，當時同著母親及姑姑、姨姨開海棠詩社後，「不時聯吟，春花秋月，為此園生色。何等清華！我亦何妨繼步，邀二三知我，詠觴一番，替梅花做個主人。亦是春園一樂。」<br />
　　正想著，焙茗忽報：「蘭大少爺來了。」芝哥兒滿心歡喜，接出門來。賈蘭進房坐下，只見墨沈淋漓，桌頭擺著一個冊頁。不及說話，就取餅一看。知是芝哥兒新做的詩，細細讀完，連聲贊好。說：「吾弟心思靈妙，直駕廣平而上矣。清新俊逸；何讓蓮仙。」焙茗端過茶來，吃了茶，賈蘭說：「今日衙門無事，特來與老弟談談。睹此佳句，兄此來為不虛了。」芝哥兒說：「兄弟一時遣興，還求大哥替弟改正才好。」賈蘭道：「吾弟才思雋異，我竟成個游夏莫贊，惜同輩中亦無人可與吾弟伯仲的。」<br />
　　賈蘭這話，觸動芝哥兒的意思，便將要邀同人來小飲，重開詩社的想頭說丁一遍。賈蘭道：「甚好！但此事必得稟明老爺，才好發帖。」話未說完，只見七十四走進來，說：「老爺吩咐，請二少爺呢。」芝哥兒答應了。才要起身，賈蘭說：「我同你去。」遂帶了林天錫、鋤藥一同到上房來。<br />
　　你道賈政找芝哥兒有何話說？原來賈政見芝哥兒品宇不凡，文才出眾，欲替他捐了北監，叫他明歲下場。那知王夫人同寶釵聽說監生不許點狀元的，遂再三攔勸著，要叫芝哥兒回金陵本籍去，中個秀才，好望鼇頭獨步。這也是婦人期望的心。說過數次，賈政也就依了。在上房，因又提起這事，所以著七十四來叫芝哥兒。說明了好收拾行李起身。<br />
　　賈蘭同芝哥兒進來，替賈政、王夫人請了安，叫他兩個坐了。賈政便將前意告訴了他倆；賈蘭說：「很是。但須得一至親同去才好。」王夫人道：「我聽說薛二外甥因他哥哥兩年不回，這幾天裡頭要往南邊去找他哥哥。叫芝哥兒同他去，豈不放心？還聽說虎哥兒文理可觀，也要回去考哩。」賈政說：「這個便兒如何不去？」商議就叫賈蘭過去一問。不多時，同薛蝌過來，說已擇定十六日起身。連張越存先生，也跟虎哥兒去，到家望望。遂說定了。－賈政派了李貴、包勇、焙茗、林天錫跟芝哥兒去小考。僱了駝轎，就同薛二爺等一時起身。」王夫人再三囑咐李貴、焙茗，叫他小心伺候。寶釵將芝哥兒四季衣服皆用箱子裝好，又體己將自己金鐲二付放在箱內，以備不時之需。芝哥兒長了十四歲，未離寶釵一步。起身前數日，不在王夫人前，即跟定寶釵膝下依依。賈政多付盤纏，－－交李貴手，用賬再算。又給了芝哥兒五百兩銀子，叫他收著備用。並托薛蝌照應，如銀不敷，即望挪借，回京再算。薛蝌連聲答應說：「這事不用姨老爺惦記。」<br />
　　到了十六日，芝哥兒拜辭了諸位尊長，就同越存張先生，及大眾上了駝轎騎騾。王夫人、寶釵、李紈、平兒及探春、湘雲、惜春、巧姐兒、薛姨太太、邢岫煙皆至大門外，看著他們起身去了，方始回去。賈璉、賈蘭直送出城去，又囑咐了許多話，才分手。梅御史尚未到京，亦不及送。閔師爺獨備了幾樣稀氨小菜，以為路上食用。<br />
　　卻說芝哥兒出了都門，上了大道。看見來來往往，無非爭名，逐利之流，心中慨惜。在路恰值春暮，天氣晴和，遠山近水，別有會悟。<br />
　　不及一月，到了金陵，就在薛蝌舊宅內大伙住下。薛蝌過了數天，往蘇州找他乃兄去了。遲了一月後，才有縣考之信。芝哥兒同薛尚義拜了廩保，在上元縣報過名，同去應考。縣取愛送，芝哥兒皆高取了。虎哥兒也不出二十名之外。<br />
　　到了冬初，學院李大人案臨科試。此日，下院場的有一千六百四十餘人，賈茂與薛尚義歸號坐下，喜得挨在一處。虎哥兒著實歡喜。題目下來，芝哥兒一揮而就。謄清卷子，那天才有午錯。即要過薛尚義草稿來，替他改了幾處，等他謄完，一同交卷。出了二牌，那天尚未日落。回到下處，吃了飯，張越存叫寫出文字來一看，賈茂的才氣煥發，音節高朗，童試中自是不可多得了。即看薛尚義的文字，亦自犀利中大有刻人之致，較窗下所作高了數籌，也是可望進的。張師爺心中大喜，說道：「你二人文字，這次要作同案了。尚義此回大奇，想是福至心自靈了。你二人可歇息再看案罷。」<br />
　　這回科考，江寧縣攻了一個冒籍，交了提調去辦。上元縣在場內拿了一個槍手，發江寧府究審。遲了兩日，貢院內響炮抬案。就有報子找到薛蝌宅內來報喜：賈茂中了批首，薛尚義進在十四名上。張師爺見他兩個青年，同案進了，心中大喜。薛尚義亦甚欣然。賈茂卻淡然相視，倒把個焙茗樂的不知怎麼樣的只是笑。李貴開發賞錢，就辦印結卷子，請二位去覆試。<br />
　　李大人見賈茂年紀尚幼，叫到跟前，問道：「你這文字，是你場中做的，還是窗下遇著的？」賈茂道：「這文字是童生臨場所做的。」李學院道：「你這文字，如果自做，是就要中會的了。」遂吩咐擺張桌子，在公案前叫他面試。點完了名，封過門，出題覆試。卻又出了一個詩題，意思亦是單為賈茂才有此舉。賈茂沉思了一刻，文不加點，日未及哺，早已脫草。即看詩題，是《賦得鶴立雞群》得雞字，五言八韻。賈茂不移時，詩亦做完。謄了卷子，送到李大人前，求面試。那時天才午錯。李大人歡喜道：「你的詩文皆做了？」先不看文，把他那詩即微吟道：<br />
　　雲際來翔鶴，窗前詎侶雞。<br />
　　昂昂寧鬻異，矯矯自難齊。<br />
　　籬落情非偶，仙皋品莫低。<br />
　　漫鳴風雨度，肯啄稻粱棲。李大人吟到這二聯，連連擊案道：「好警句！懊抱負我為國家得人矣！」後又吟道：<br />
　　獨立勝儕伍，超群著品題。<br />
　　青田聲價重，華表世塵睽。<br />
　　貴彼乘軒出，藐他金距攜。因大贊道：「化腐為新，匪夷所思。小小年紀，真是奇才何處得來！」便吟結句道：<br />
　　無雙兼倚玉，人洛眾推稽。<br />
　　總誇了一聲：「好！」因對賈茂道：「你將來是金馬玉堂人物，不可自滿，便是自棄了。」賈茂打一躬道：「大人教訓的是。」李大人見他謙和，更是大喜。便將這首詩與各教官看，道：「你們看看我的賞鑒何如？」大家同贊一聲：「好！」說：「大人青目，果然相馬於驪黃而外。」李大人便叫開門，親自送了賈茂出場。」薛尚義亦交了卷，隨眾出去。賈茂仍是批首進學，薛尚義卻往後挪了數名。<br />
　　送了學院，薛蝌恰懊自蘇回來，說他哥哥還得半年方才齊賬回京。薛尚義要在本省鄉試，不肯同芝哥回去。薛蝌亦因金陵尚有未完之事，得過年才走。賈茂便帶了李貴等四五人，僱了船，要一路遊玩著而去。<br />
　　再說王夫人同寶釵在家，時刻惦記著芝哥兒。從春天起身後，秋間接了薛傢伙計帶來一信，說是冬初才考，須得明春方可回京。那日正同坐著，說芝哥兒不知考了不曾。忽聽門外一片聲喊。不知卻是何事？且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>