<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>瑤華傳 - 第四十回　遺道演成驚俗眼　雄狐造就返仙蹤</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　遺道演成驚俗眼　雄狐造就返仙蹤</font></h4>
			　　調倚《十六字令》二首，詞曰：<br />
　　新，不染他人半點塵。誰指摘，願罰十千緡。<br />
　　仙，演成遺道冀流傳。知止矣，攜劍好蹁躚。<br />
　　再說無礙子誦畢酒贊，眾樂女以絲竹和其詞曰：<br />
　　玳瑁筵初設，桑落飛清冽。滿斟浮白請沾唇，味勝縹膠，香留齒頰，冀生歡悅。<br />
　　敬禮仙凡別，奉酹宜修潔。鳳膏麟脯未張羅，褻褻褻，只此虔心，聊申馨薦於焉。右調《醉春風》<br />
　　誦畢，僧尼又鉦鐃接應，鐸起節止。兩守壇在旁又喝道：「酒初上獻。捧羽使者歌舞侑之。」絲竹之樂又起，四舞女徐徐步下中庭站立。鑼聲響處，仍舊分班，串舞一回。鐸聲節樂，四舞女且歌且舞，眾樂女以八音和之，其歌曰：<br />
　　舞袖招，歌聲迭奏，敬仙真，遮不得當場丑，輕移蓮步，搖顫釵頭，步虛聲裡韻偏幽。<br />
　　這科儀，是吾師辛苦親裁就，知音勸聽切宜分，莫作閨中憂，孟舒情誘。<br />
　　兩守壇在旁喝道：「主壇者，在壇者依次至筵前陳情。」又喝道：「司筵者上饌。」又喝道：「捧羽使者止舞，仍歸原位。」周青黛捧饌，挨次遞獻。獻畢，仍是周青黛供於幾筵。四舞女齊齊退回。無礙子參拜畢，起立於中間，陳情歌曰：<br />
　　其五：藝圃初建，工夫悉授，鬼狐狸赤緊的將因情叩，皈依頗切，更不讎仇，故教藩府把胎投。幸而今，積功累行如山鬥，陶一一盡人材，堪憫黃粱一夢歸烏有。<br />
　　瑤華續上，參拜畢，起立中間，陳情歌曰：<br />
　　其四：罪孽深重，消前積後，感吾師，肯廿載恩光覆，為山一簣，集腋成裘，居然也入劍仙流。只可憐，劬勞鞠育皆相負，仙靈府鑒拔泉台，賜金符寶■，空中佑。<br />
　　蕉葉等幾個僧人，在庭中參拜畢，起立，陳情歌曰：<br />
　　其三：雖是奴隸，追隨自幼，主人恩，直與兩間高厚。承師培植，指教戈矛，幾番征戰獲封侯。旋乾坤，袈裟換卻羅袍袖，同儕都半化黃泉，還望元機普拔，毋遺後。<br />
　　素蘭等眾僧尼，也在中庭參拜畢，起立，陳情歌曰：<br />
　　其二：短髮雛婢，深閨翼，覆德如山，只隔得親生肉。錦衣被體，玉食充喉，鄉君名號作銜頭。盡師恩提攜陶冶，真稱厚。追思一樣受恩人，早黃沙壘壘，祈拯救。<br />
　　又大眾合誦歌曰：<br />
　　其一：合誦誠意叨恩曲佑，拔沉幽更有勝蒲牢吼前尤知悔後，過宜修，而今豈敢不回頭。鑒前車，鬼狐有志還成就。從來難得是人身，何忍輪迴，轉入追禽獸。<br />
　　煞尾：<br />
　　幾筵恭敬惟杯酒，胸臆因情訴不休，為只為，九地羈魂有千萬愁。<br />
　　大眾歌畢，兩守壇高聲喝曰：「葆羽使者起舞勸餐。」四舞女又復如前齊下，樂聲起處，鑼又振響，漸舞漸緊，樂之音節亦隨其舞態之促。正在酣暢之際，鐸聲節止，遂各退入寢宮休息。那看的人也就散了一散。<br />
　　停了半個時辰，又引大眾出來，仍是無礙子與瑤華問答談經，音樂附和。又有兩個時辰，天已將晚，無礙子復率瑤華等在幾筵前參拜畢，陳啟晚課，眾樂女奏樂一回。無礙子先陳意旨道：「伏以晨鐘暮鼓，乃是緇衣設教之餘，夏清冬溫，亦同子道省親之候，故創設科儀，色色與之區別，何於茲」功課拘拘，偏又雷同，蓋緣揆情度勢，當循儒理之適，宜去短取長，只劈異端之中惑，微忱剖悉，晚課謹申。」念畢，僧尼鉦鐃擊動，鐸起止住。隨奏絲竹和其詞曰：<br />
　　朝參師祖，法音旄舞，聊遮蓋幾筵清苦，盡誠敬禮，終日循規矩，不覺曦光入暮。<br />
　　甜淨徵歌無倦，盤旋緊步，看諸女香腮汗雨，且安子夜，明旦還如故，先擊淨壇鐘鼓。<br />
　　右調《明月逐人來》<br />
　　誦畢，眾樂女迭奏，引至白猿座前，鐸響樂止。無礙子率瑤華至前參拜畢，起立，陳意旨曰：「伏以天漿甫獻，仙果薄陳，設三日之幾筵，拔九泉之沉魄，茲臨晚課，瀆告下私。」陳畢，僧尼鉦鐃齊擊，鐸起止住。眾樂女又以絲竹和其詞曰：<br />
　　仙乎高妙自天成，未聞誰所授。術偏精，湛然吾道有光榮。人爭羨，能說不能行。<br />
　　歌舞和簫笙，拍眾何所擬，步虛聲。日銜翠袖晚霞生，且休息，次早再通誠。<br />
　　右調《小重山》<br />
　　誦畢，眾樂女仍鳴絲竹導引，徑入寢宮。僧尼響擊鉦鐃一回，鐸振而止。大眾盡散去，惟有李榮、陳玉等，將各項法器暫為收拾。何鵬、高鑒在門外照應一切，一面關好門戶，仍派護衛人等在外巡查。此則第一日之科儀排場也。<br />
　　看官，這蘸壇上科儀，乃是無礙子特創，本無成式，做書的不過擬出一個樣子，與看官們解頤，若盡要得知，那裡記得這許多，概請原諒，閒話休題。再說無礙子與瑤華，於次晨仍是五更起身，做早課，清晨談經，飯後請仙，請的就是黃石公、白猿、任文公、張留侯諸仙師。請過了神，又談經，仍舊做了晚課才歇。第三日亦然，飯後薦亡沐浴，朝參幾筵經也。這日談完，做過晚課，就安排放燄口，其二三日一切贊誦科儀，皆隨時制就，不在稿本之內。而歌舞音節亦皆自制，無不新奇，把這些人看得孜孜不倦。那晚聽見還要放燄口，必須也是別緻的，那裡捨得走開半步，人頭擠擠的，只是呆等。天將就黑，已把四進房屋及燈棚內各樣燈燭都點得雪亮，如同白晝。將及起更時，聽見裡邊金鍾一鳴，那些粗細鼓樂一層一層傳將出來，如是者三次，又聽擂鼓三通，眾女樂把無礙子同瑤華引將出來，各就中間位上坐下，鐸聲節樂。無礙子高聲朗誦下壇詩曰：<br />
　　本無煩惱孰相侵，狐鬼哀求起善心。造就人材開藝圃，責償孽債下金針。<br />
　　廿年委積紅塵擾，此夜應憐苦海沉。仗得仙靈多妙術，天漿遍灑作甘霖。<br />
　　念畢，眾僧尼等以尋常鐃鈸鐘磬法器敲打一回，齊聲誦「大悲咒」一遍。通完，瑤華獨誦「高王觀音經」一遍，女樂以絲竹和之。誦畢，僧尼又齊聲接誦「金剛經」、「心經」各一遍。誦畢，仍敲法器收住。兩守壇在旁喝曰：「歌頌仙跡。」女樂復起，無礙子與瑤華齊聲歌誦，絲竹和其詞曰：<br />
　　莫測仙蹤，且未肯留名，那代豪雄。猿公傳術，也自朦朧，圮橋始露春容。但留侯瞻仰，更未有，別個重逢。乍開言，便稱孺子，驅遣如僮。　　陡然叱呼納履，令五日相期，來此過從。折辱三番，辛勤子夜，兵書始授懷中。曰可師王者，十年後佐漢興隆。悄叮嚀，見城黃石，即是吾躬。右調《春從天上來》<br />
　　誦未完，兩守壇又喝曰：「捧羽使者歌舞頌之。」四舞女齊下中庭，接頌而舞，女樂仍前附和其詞曰：<br />
　　欣羨留侯，突呼取履，偏能忍受仙翁。愛取無嫌，長跪進從容。倘然不識元機妙，那得開展佐漢功。英豪具奇卓，城山下，葆祠全終。　　何故漏傳消息，也只隱埋不露。今且難窮，後學無稽，枉自仰高風。授徒濟濟原非一，乃任姓文公性亦同。看默言黃石，仙猿閉口，迷卻芳蹤。右調《送我入門來》<br />
　　歌舞將完，兩守壇又喝曰：「捧羽使者就位。」四舞女遂即退回。又喝：「各僧尼諷誦十王經，啟獄咒。」僧尼兩旁，各振法器，齊聲哄誦。只見無礙子在座，似有與人問答之勢，蓋章阿辛與何巧娘親請命耳，故觀者皆不知覺。不一時，經咒俱完，兩守壇又喝：「啟請亡靈。」兩旁僧尼一齊搖鈴振鐸，遠近聲聞。其時已將半夜，漸覺陰風旋繞，燈燭光微，只聽得僧人蕉葉等高聲代宣曰：「彰演城山遺道普濟仙壇，主壇無礙子，率徒朱瑤華，啟請亡靈，封河南省藩王到壇受籙。」無礙子在座，見一團黑氣，滾入壇來，早見何巧娘隨後跟著，引至座前。瑤華連忙下座，卸去法衣、法冠，穿著一身縞素。周青黛預將拜墊鋪設在旁，遂即俯伏於拜墊上，號陶哀哭。只見無礙子起立，手執淨水，灑於壇下，口內朗誦曰：<br />
　　帝子慘遭國難頻，身同鹿子作饈珍。須知淫孽如山積，從此還真返紫宸。<br />
　　那送符籙僧人蕉葉等，將符籙執在手中，高聲朗誦曰：「普濟壇主無礙子，恭請黃石仙師符籙寶誥，給付封河南省藩王朱常詢收執。」下首尼僧素蘭等接誦曰：「右■普告三界神祗，拔度幽魂，早生人世，一如符籙施行。」上首僧人將籙焚化。無礙子見這團黑氣負了符籙，往西邊滾去，早有章阿辛在旁引領而去，瑤華哭著拜送。以下亡靈到壇，皆照此宣讀，不復重贅。東邊蕉葉等又誦曰：「啟請亡靈藩妃徐氏娘娘到壇受籙。」無礙子見何巧娘引將徐氏，有萼梅隨著來壇。無礙子手執淨水，灑往壇下，高聲朗誦曰：<br />
　　何須嫉妒使機謀，枉害旁人訴怨尤。贏得病狂遭慘毒，泉台嗚咽尚蒙羞。<br />
　　那送符籙尼僧，如前念誦焚化。無礙子見徐氏同萼梅忻忻得意而去，瑤華欷拜送。東邊僧人又誦曰：「啟請亡靈封殉難藩妃趙氏君夫人到壇受籙。」無礙子見金童玉女導引趙氏，又身後隨一嬰孩來壇，笑容可掬，向無礙子深深斂衽，無礙子忙起回禮，高聲贊歎曰：<br />
　　節烈從來欽鬼神，何須符籙衛朱輪。千秋俎豆流徽遠，此傳應推第一人。<br />
　　頌畢，令女樂作仙者送之。趙氏又斂衽告辭，無礙子亦即回禮。趙氏復向瑤華舉手而退，瑤華仍俯伏拜送。東邊僧人又誦曰：「啟請亡靈藩王貴嬪韓氏夫人到壇受籙。」無礙子只見何巧娘引將韓氏來到壇前，瑤華在旁跪著哀慟，韓氏亦時時回顧淚。無礙子起立，手執淨水，灑向壇下，高聲朗誦曰：<br />
　　一藤已結兩頭瓜，幸未隨風捲柳斜。三請來莊留弱息，免教久久壓泥沙。<br />
　　那送符籙僧尼，照前念誦焚化。韓氏得了符籙，忻然稽首而謝，又看著瑤華，點點頭掩淚而去。瑤華哭泣拜送，早有阿辛接著，引領去了。東邊僧人又誦曰：「啟請亡靈尚十四長公主周駙馬到壇受籙。」無礙子見巧娘將周君佐引到壇前，無礙子手執淨水，灑向壇下，高聲朗誦曰：<br />
　　羨君托體好栽培，不愛蘭臺愛楚台。先澤有餘留一線，險些於此絕根。<br />
　　那送符籙僧尼，照前念誦焚化。周君佐得了符籙，稽首而謝，回過身來，又謝瑤華。阿辛接引而去，瑤華含淚拜送，即起立，向無礙子叩謝。無礙子令兩守壇扶起入座。東邊僧人又誦曰：「啟請亡靈周家姐妹到壇受籙。」無礙子見巧娘將周文鸞、周彩鸞引至壇前，兩女鬼皆用袖障面。無礙子手執淨水，灑向壇前，高聲朗誦曰：<br />
　　兩枝鮮豔好奇葩，輕放游蜂入絳紗。損卻芳名消卻粉，羞容改革不須遮。<br />
　　那給與符籙尼僧，照前念誦焚化。兩女鬼得了符籙，慚顏而退，早有阿辛接引去了。東邊僧人又誦曰：「粉侯府長史推升兵部車駕司亡靈祁守璞到壇受籙。」<br />
　　無礙子見巧娘引到壇前，荷香即便跪下，無礙子手執淨水，灑下壇前，高聲贊歎曰：<br />
　　雞群鶴立可推尊，況是捐軀報國恩。自有九重頒渥澤，無須符籙獲墳墩。<br />
　　無礙子贊歎畢，令女樂鼓吹相送。荷香再拜稽首而去。東邊僧人又誦曰：「侯府六品職銜長史亡靈畢守珍到壇受籙。」無礙子見巧娘引桃紅到壇，臞形孱貌，不敢抬頭，竟自跪下。無礙子手執淨水，灑向壇前，高聲朗誦曰：<br />
　　何事精靈憑困疲，紅裙香最入心脾。美人黃土壘壘是，不信淫魂今尚癡。<br />
　　誦畢，向僧尼曰：「可將此一道符籙，移送消魂司處置。」蕉葉、柳枝都上前求免，無礙子怒猶未息，瑤華又同素蘭、梨雲等請求，始得饒恕，蕉葉等才念誦焚符。見桃紅也只昏沉沉的執去了，早有阿辛接引而去。僧人又誦曰：「侯府鄉君亡靈顧斯媚到壇受籙。」無礙子見巧娘引梅影到壇，向無礙子叩拜。無礙子手執淨水，灑向壇前，朗誦曰：<br />
　　形將離脫影難留，我意相期共一流。不道邪魔先引去，故教精魄莫能收。<br />
　　那給與符籙僧尼，念誦焚符。梅影收了符籙，再三叩拜而起。瑤華與梅影相對欷，重又叩謝，才同阿辛荏苒而去。東邊僧人又誦曰：「侯府宮女亡靈裘素蟾、羅紈兒到壇受籙。」無礙子見何巧娘引至壇前，齊齊跪下。無礙子手執淨水，灑向壇前，高聲朗誦曰：<br />
　　香魂不與藕絲同，斷後難連若雪融。滋味深長何急急，可憐色相兩成空。<br />
　　那給與符籙僧尼，念誦焚符。裘蟾兒、羅紈兒持了符籙，忻忻向無礙子及瑤華，再四叩謝而起，阿辛在旁接引去了。東邊僧人又誦曰：「侯府宮女亡靈薛比鳳到壇受籙。」無礙子見巧娘引至壇前，薛比鳳向無礙子座前雙膝跪下，若有不勝苦楚之狀。無礙子手執淨水，灑下壇前，高聲朗誦曰：<br />
　　風流樂事女尤佳，消得春情暢滿懷。饑者由來防過食，情魔能槁汝形骸。<br />
　　那給與符籙，僧尼等念誦焚符。薛比鳳收了符籙，叩拜而起，阿辛引將去了。東邊僧人又誦曰：「藩府令名、副史、管事、太監、宮女，諸男婦亡靈到壇受籙。」無礙子只見何巧娘引領一大群鬼魂，齊齊跪到壇前。無礙子手執淨水，遍灑壇下，高聲朗誦曰：<br />
　　宣勤宣謹十餘年，豈有工夫得自如。為設齋筵酬報汝，再生俱享好田廬。<br />
　　令按名給與符籙。僧尼待念誦焚符訖，諸男婦各各收執，叩拜而起，早有阿辛引領去了。東邊僧眾又誦道：「保莊罹難鋒鏑諸亡靈到壇受籙。」無礙子見何巧娘又領著一大群鬼魂，齊跪壇下。無礙子手執淨水，遍向壇下勻灑，口中朗誦曰：<br />
　　悲笳聲裡闇心驚，血裹刀尖決死生。忽報前麾齊陷陣，霎時千里遍屍橫。<br />
　　誦畢，令僧尼按名給與符籙。僧尼等念誦焚符訖，眾鬼魂各為取執，叩謝而起，阿辛上前接引去了。東邊僧眾又誦曰：「凶遭瘟疫、饑饉諸亡靈到壇受籙。」無礙子見何巧娘又引一大群鬼魂，齊跪壇前。無礙子手執淨水，遍向壇前勻灑，口中朗誦曰：<br />
　　饑饉還連瘟疫侵，鬼聲四泣夜沉沉。今宵度爾重生世，免使淒其苦不禁。<br />
　　誦畢，令僧尼給與符籙。僧尼等念誦焚符訖，眾鬼魂各各收執，忻然叩謝而起，已見阿辛上前，引領去了。東邊僧眾又誦曰：「殉身義士留守河南指揮千百戶雲麾使龐希德亡靈到壇受籙。」無礙子見何巧娘引了一長身鶴立的鬼魂到壇，見了無礙子，深深一揖，又向瑤華作了一揖，在壇各各起立。無礙子手執淨水，灑向壇前，高聲誦道：<br />
　　吾道居然任俠行，君家秉性亦分明。拔刀助戰抒忠義，惜矣身亡負令名。<br />
　　令僧尼將符籙宣誦焚送，又令女樂鼓吹送之。龐希德滿面笑容，稽首作謝而去，早有阿辛引領去了。東邊僧眾又誦曰：「殉身俠女龐雅宜亡靈到壇受籙。」<br />
　　無礙子見何巧娘引了阿真到壇，即向壇前跪下。無礙子同瑤華仍前起立，而瑤華不禁淚雨如珠。無礙子手執淨水，灑向壇前，高聲朗誦曰：<br />
　　閨閣良朋岐路逢，毅然返轡肯相從。已將貞烈明肝膽，取義成仁喪敵鋒。<br />
　　令僧尼將符■焚送，也令女樂以鼓吹送之。那龐雅宜頓首叩謝，持了符籙，向瑤華舉手稱謝。瑤華愈覺傷悲，出位遙送，早有阿辛引領去。瑤華仍自還坐。僧尼等復又諷誦「金剛經」、心經」各一遍。誦畢，兩守壇高聲喝道：「燄口已終，拜送師祖。」眾女樂鈞天迭奏，無礙子與遙華起座，同至幾筵前，參拜畢，鐸聲節樂，又經絲竹和無礙子等歌頌曰：<br />
　　吾師縹緲降仙壇，俯憐弟子瀝胸肝，稽遲三島共追歡，不辭煩絮暫盤桓。<br />
　　跨下飛鳴五彩鸞，聽說前因也鼻酸。慨然慈念湧急湍，宣揚符籙使□刊。<br />
　　因而尊奉發其端，幾筵佈告眾仙官。申明三界求恩寬，提拔沉幽起涇寒。<br />
　　天漿遍灑若露溥，抑鬱一散風始搏。隨其善惡托身安，非此元機施泛瀾。<br />
　　夜台猶自愁漫漫，狐鬼功成九轉丹。藝圃結構殊艱難，聊將生死歸團圓。<br />
　　從此弟子還隱巒，輸誠即送回玉鑾。<br />
　　頌畢，即俯伏叩送。眾女樂仍奏鈞天之樂。奏畢，無礙子等起立，兩守壇喝道：「仙師駕回，就此撒壇。」眾僧尼鉦鐃齊擊，四舞女又在中庭旋舞一回。振鐸一聲，四舞女即退，而鉦鐃亦驟止。其時天已大明，作者為者個個疲倦，想看官們也覺眼花了。要知下回如何？也請休息一回再看。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>