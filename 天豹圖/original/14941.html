<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>天豹圖 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　若夫指帝天而喻美，賦雲雨以傳奇，此固小說家鏗金戛玉，多存嬿婉之詞，是世人之不可與莊語也。然謂柳絮之才罕柏舟之操，如雲之媛罔崩城之烈，辭華之媖多同車之行，苧羅之姝靡坐檯之守，竊香之姬無墜樓之志，琴心之女乏投梭之貞，何哉？竹箭不花，芙蕖寡節，豈非騷人墨客借古人以澆胸中壘塊也。<br />
　　細閱此書，寓旨隱躍，如諷如嘲，全在浩然之氣耳。觀施碧霞賣身葬母，陷入虎穴，終保完璞﹔李榮春仗義疏財，臨大節而不可奪﹔花錦章專國柄殘害忠良﹔花子能倚父勢導情恣欲，強佔人家三十一女，難逃冶女淫風，不保妻子﹔父子聚，忝不知儆，尚欲弒君僭位。若非萬花老祖預知、陶天豹指點，諸英雄何知救駕，奸相滿門焉能伏誅，則施必顯之輩聚集蟠蛇山豈不幾幾終為草寇也耶？<br />
　　予觀古今書籍多無如江如海之才，儒墨旅人集傾國傾城之句，未若此《天豹圖》一書，包羅忠孝，罔乖大雅，其膽豪神雋可及也，其浩然之氣不可及也。是為序。<br />
　　慶閼逢閹茂暢月三影張氏題於鷺門城東醉墨軒書屋。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>