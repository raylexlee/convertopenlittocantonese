<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>薛丁山征西 - 第八十七回　狄仁杰一語興唐　唐中宗大坐天下</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十七回</br>　　狄仁杰一語興唐　唐中宗大坐天下</font></h4>
			　　適才話言不表，樊梨花化一陣清風而去，薛剛等望空下拜。養馬三日，盤查國庫。次日起大兵六十萬，三聲炮響，望長安而來，離城十里，放炮停行，一聲炮響，紮營已畢。傳令明日開兵攻城。此話不表。<br>　　守城軍士報人午門，當駕官奏道：「驢頭太子陣亡，臨潼關已失。今薛軍六十萬，戰將千員，其鋒不可當。請陛下定奪。」武則天聽奏，唬得魂飛魄散，跌下龍床，半時方醒。問道：「那位愛卿與朕分優。」閃出一位大臣婁師德上前奏道：「不若遣一能言舌辯之士，陳說君臣之義，令其罷兵，庶其可解此危。」武後道：「卿舉何人前去？」婁師德奏道：「臣保舉諫議大夫前往，可解國難。」「依卿所奏。」宣狄仁杰上殿，狄仁杰上殿俯伏。武後開言說：「今日兵部尚書婁師德保奏說，卿往薛營，將大義說他講和退軍，回朝朕當加封。」狄仁杰奏道：「陛下春秋鼎盛，賓天之後，並無後嗣。今廬陵王乃先帝之子，去周復唐，天下太平。武三思喪師辱國，張君左弟兄納表不奏，一併拿下，送入刑部天牢，候新主發落。若不依臣，臣不敢往。」<br>　　武則天想：「所言不差。我八十多歲的人了，朝不保暮，久後必歸廬陵王。若不依奏，恐薛剛打入長安，自立為帝，唐家朝代絕矣」。開言道：「依卿所奏，傳旨將武三思、張君左兄弟二人發下天牢。欽此謝恩。」<br>　　狄仁杰退朝，出了長安，來到薛營。只見行營方正，遍處刀槍，乾軍萬馬。命軍士通報，說朝廷遣諫議大夫狄仁杰要見。軍士報進：「啟元帥，營外有一員朝臣狄仁杰要見。」薛剛說：「令進來。」狄仁杰隨了軍士而入，好齊整，兩旁刀斧手直擺到轅門，兩邊列坐著大小眾將，中間坐著薛剛，咬金旁坐。狄仁杰上帳說：「薛將軍，下官皇命在身，不能全札。」薛剛忙起身迎說：「狄大人此來有何見諭？」狄老爺說：「今特來參謁，有一言相告。但不知將軍肯容納否？」薛剛說：「大人有話見教，但有可聽者，無不從命，如不可行者，不必多言，大人諒之。」咬金見狄仁杰氣概不凡，連忙出位遜坐。<br>　　狄仁杰公然坐著，開言說：「將軍起兵，為何旗上扯起忠孝王，倒要請教？」薛剛說：「大人不知。我父母遭奸臣所害，今起兵與父母報仇，盡忠於國，小主封為忠孝王。今到都城，長安已破在目下，拿住佞臣碎屍萬段，方泄此恨。不必在此饒舌，去罷。」狄仁杰說：「將軍不必發怒，待下官說明。將軍祖父受朝廷大恩，封為王位，封將軍登州總兵，聖恩極矣。爾不去為官，劫法場打死長安府。張君左所奏，先帝不准，賜爾金錘一柄，上打奸臣，下打惡人。君待臣不過如此矣。後歸山西，爾私進長安，大鬧花燈，打死張保，驚死天子，爾之罪不小。周主將爾父拿捉，爾該挺身而出，卻公然遠避他方。爾父母兄嫂盡忠而死，你不忠不孝，勾連草寇，劫奪關梁。後世叛逆之名難免，請將軍三思。」薛剛一聽此言立起身，遜狄大人上坐說：「未將不明，願大人教之。」<br>　　狄老爺說：「將軍，你不知目下小主在房州，應迎接到長安為帝。張君左弟兄與武三思，聖上今已拿下天牢，候新主一到，奉旨施行。奸臣可除，冤仇可泄，豈不是忠孝兩全。上匡君以報先帝，下救民以安社稷。不知將軍心內如何？」薛剛聽了大喜，傳令去了忠孝王旗號，扯起大唐元帥旗來，差官到房州接駕。狄老爺說：「將軍前去接小王，待下官回朝同文武大臣打掃金鑾，候接小主。」薛剛領命，送出轅門。狄仁杰回都城不表。再將薛剛傳令：「軍士不可亂高隊伍，候小主一到，一同進城，取民間一物者，軍法梟首。」「得令。」<br>　　再講廬陵王聞報薛剛得勝，大悅。今差官來接，同了徐賢、魏相、駙馬薛蛟一路下來，來到長安。薛剛聞知，同程咬金、四虎一太歲諸將出寨，跪迎俯伏，接進小主，安慰一番，一同進長安。百姓香花燈燭，掛紅結彩，滿朝文武俱出遠迎。<br>　　咬金傳令昭告天地社稷，然後請小主上金鑾殿登位，受百官三呼萬歲，復國號為唐，是為中宗。聖天子傳旨：「賜宴百官，君臣共樂。」眾官酒過數巡，俱皆謝恩而散。朝廷遲朝，忽報武後賓天。朝廷大哭。次日哀詔頒行天下文武各官，二十七日國喪。非一日之功，足足忙了一月。立韋氏娘娘為正宮，在朝文武各皆升賞。狄仁杰加少保，婁師德為吏部尚書，徐賢封英國公，魏相封太保，封薛剛忠孝王大元帥。薛強襲父職封兩遼王。薛孝封紅羅都督。薛蛟駙馬都尉。薛蚪封為青州總兵。薛葵封無敵大將軍、秦紅、尉遲景、王宗立、羅昌、程月虎世襲國公。程咬金年高爵重，無可加封，命家居安享，賜黃金萬兩，彩緞千端，榮歸山東。子鐵牛，孫千忠俱封侯爵。伍雄封南陽侯、雄霸為西平侯。大將陣亡者，子孫世襲，在生者各加爵祿，還鄉。<br>　　餘外各路總兵，俱皆加級。旨意一下，眾皆謝恩，此話不表。<br>　　再講次日又出赦書頒行天下，犯十惡大罪不赦，其餘流徙斬絞，不論已結未結，已發覺未發覺，俱一概赦免，中宗以前，周朝錢糧盡行赦除。頒行天下，百姓歡呼載道，萬民樂業。薛剛上殿哭奏說：「臣祖仁貴平定東遼，臣父丁山掃清西番。被奸臣張君左、張君右屈陷，將臣父三百餘口盡行殺害，顛倒葬鐵丘墳。臣兄子薛蛟，虧徐賢、俞元將親兒掉換。他子被仙人救去，俱皆下山幫扶。徐青、俞榮大恩未報。武三思助惡不忠。伏望聖上恩仇報明。<br>　　特此奏聞。武三思、張氏弟兄應該可罪？」天子聽言大怒說：「朕曉得三人罪惡。嚇，王兄你把三人拿來，任憑怎樣處治，與父報仇。待朕請罪薛王兄便了。」薛剛謝恩，出朝歸府不表。<br>　　再講又有旨意下來，命徐青、俞榮認父，封節義侯。命開掘鐵丘墳，將兩遼王夫婦及薛勇夫婦骸骨歸葬山西金項御葬，地方官春秋二祭。命先祿寺備筵，程王伯代朕御祭。將三將斬首，墳前活祭。兩遼王府重新起造。不知後回還有何言，且聽下回分解。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>