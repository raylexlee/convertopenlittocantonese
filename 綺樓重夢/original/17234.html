<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>綺樓重夢 - 　敘</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>敘</font></h4>
			　　由來詞客，雅愛傳奇；不是癡人，偏工說夢。賣不去一肚皮詩云子曰，何妨別顯神通；聽將來滿耳朵俚諺村謠，只和合同鬼諢。何況悠悠碧落，蟻自聚於槐柯；浩浩黃輿，鹿且埋於蕉下。<br />
　　將廿一史掀翻，細數芝麻賬目；直把十三經擱起，尋思橄欖甜頭。顛倒著即色即空之公案，描摩就忽啼忽笑之情形。<br />
　　且也，證明因果，石自能言；打破橫關，草堪蠲怨。去年人面，休煩崔護題詩；再世婚姻，仍遣韋臯作婿。飛枕邊之蝴蝶，創開百代勛猷；攜籃內之櫻桃，幻作一場富貴。胡天胡帝，要須在無何有之鄉；如雲如荼，不過比將毋同之例。賈原是假，甄亦非真。曾參何處殺人，問去不聲冤屈；鄭綮今朝作相，算來好像應該。徹犀角之七層，彎弓妙手；貫明珠之九曲，穿縷精心。悲歡離合，通呼吸於鼻孔之間；將相王侯，看安排於手掌之上。縱使愛眠宰我，會心處不覺伸腰；便令不笑包公，得意時也勞捧腹。<br />
　　嗟乎，一枝斑管，譜成金玉良緣；百幅芸箋，寫出綺羅豔事。三千界蒼茫銀海，原屬寓言；十二重縹緲紅樓，仙客重記。<br />
　　嘉慶乙丑年季夏重編。 <br />
<br />
<br />
<br />
<br />
<br />
<br />
　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>