<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>定鼎奇聞 - 第二十二回　胡清主登庸治世　張真人建醮酬天</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二回</br>　　胡清主登庸治世　張真人建醮酬天</font></h4>
			　　話說崇禎皇帝變後，天下無主，人心皇皇。恭荷大清皇帝，法駕入京，位登大寶，建號大清，改元順治。當日祭天，第三日為先帝發喪，改葬。在京官民，人人感恩流涕，哭臨三日，諡先帝徽號曰懷宗前皇帝。蠲免錢糧，大赦天下，頒布詔旨一道：<br />
　　大清國攝政王令旨，諭南朝官紳軍民人等知悉，昔日我國，欲與爾大明朝和好，永享太平，屢致書不答，以致四次深入，期爾朝悔悟耳！豈意堅執不從，今被流賊所滅，事經既往，不必諭也。且天下者，非一人之天下，有德者居之，軍民者，非一人之軍民，有德者主之。我今為爾朝，雪君父之仇，一賊不滅，誓不反轍。所過州縣地方，有能削髮投順，開城納款，即與爵祿，世守富貴。如有抗拒不從，一到玉石不分，皂白屠戳，有志之士，正乾功立業之秋，如有失信，將何以服天下乎？特示。<br />
　　自此華夷一統，國正清官，太平景運，億萬斯年，天下臣民，無不慶幸。江西龍虎山上清宮正一天師。謁闕朝賀，龍顏大悅，恩禮隆渥，即命啟建廷禧萬壽醮四十九日，以答天庥，以邀天眷。真人奉旨，揀一個清淨宮殿，啟建法壇。但見：<br />
　　道場方啟，鳳燭輝煌；寶鼎初焚，龍涎繚繞。三清聖像，頻瞻舊主之容；九仞天宮，每視黃金之色。風雲雷雨部，日月星斗真，正左邊，供著十二宮辰，右邊奉著二十八宿。諸大法相，或喜或嗔；十地冥主，有凶有吉。牙籤寶笈靈文奧，玉軸金函妙義深。張真人仗七星之劍，祛伏其魔；眾道蘇書九家之府，邀迎神聖。祝聖壽萬年千秋，祈時年五風十雨。果不枉羅天大醮汪涵宮，真個是水陸冥幽報答深。<br />
　　張真人法事虔誠，上通天帝，到四十九日完滿之期，於初三刻，伏壇面聖，上諸天庭，神迎金闕。玉清上帝御臨寶座，真人俯伏奏旨，大清國皇帝，開疆伊始，仰叨沐佑之恩，命臣代申奏謝。任願皇圖永固，比日月而同光；國祚綿長，與乾坤而共義。凡居宇宙，並賀□□，臣等無任瞻仰之至。玉帝聽奏，降玉旨於中界，明朝國運將終，向有妖星降世，二十年來生靈塗炭已極，今氣數已滿，頓有長庚濟世，已將妖惡斬首戳誅，其諸同黨，陸續收入天曹矣。卿須回奏中界國主，太平之盛，景運於此方興也。真人領旨，拜辭出天門，壇前俯伏已覺，述與眾人知道，從中有一人道：「前日長公主夢中，見先帝仗劍逐賊叮囑道：八千零六十三萬之數將滿足，只在目下取完。這句話今令天帝付囑，乃是氣運使然。」眾人聽這人宣說此話，無不點頭以為奇。明日醮事已完，天師叩闕覆命，朝廷甚加慰勞。益信道法之昭彰，因果之不謬，正值吳將軍班師凱捷，到京奏聞皇上，滿朝慶賀。自吳將軍以下，一應徵寇有功文武官員，各各封蔭，世受國恩，與天不朽。再說福王，自河游賊渡過黃河，到淮安住紮聞先帝大變，未知天命所歸。卻在南京，尊稱帝號，專好酒色，信任馬士英，專權亂政，大失民心，文臣弄法，只知作要納賄；武臣縱兵，惟欲恃威凌虐。生民塗炭，於斯極矣。乙酉年五月初十日，清兵渡江削平禍亂，定江南，頒示詔旨一道：<br />
　　大清國攝政王叔父豫王令旨，曉諭南京、浙江、江西、湖廣等文武官員軍民人等知悉，爾南方諸臣，當明朝崇禎皇帝遭難，陵闕焚毀，國家破亡，不遣一兵，不發一矢，不見流賊一面，如鼠藏穴，其罪一也。及我兵進剿，流賊西奔而自慌，未知京師確信，並無遺詔擅立福王，其罪二也。流賊為爾大仇，不思徵討，而諸將各自擁眾，擾害良民，自王及側，以啟兵端，其罪三也。惟此三罪，天下所共憤，王法所不赦。於是以欲承乎天命，妥整大軍，聞罪徵討。凡各處文武官員，率先以城池地方投順者，論功大小，各升一級。抗命不服者，本身受戳，妻子為俘。若福王悔誤前非，自投軍前，當釋其前罪，與明朝諸王一體優待。其福王親信諸臣，早知改過歸議，亦無論位大小，仍與祿養。檄到之處，民人無得驚惶投奔，農商工賈安業。城市秋毫無犯，鄉村安堵如故，但所用糧料草束，俱須預備，齎送軍前，兵部作速發兵出示，但各處官員軍民及早互相傳說，毋得遲緩，致妨軍務。特此曉諭，咸使聞知。　　順治二年五月二十一日<br />
　　自是江南群縣，無不臣附歸服。就改江南為江南省，應天府為江寧府，凡浙江、江西、湖廣等處，文武官員軍民人等，俱皆歸順，而大清萬年基業，於斯定矣。詩曰：<br />
　　二十年豺虎橫行，擾亂社稷罪非輕。<br />
　　君臣受戳奸邪死，士庶流離草木驚。<br />
　　臘盡春回大寇息，坤旋乾轉六陽停。<br />
　　真人應運龍飛曰，一統山河屬大清。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>