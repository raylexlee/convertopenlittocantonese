<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>定鼎奇聞 - 第十三回　諸縉紳酷受非刑　眾裙釵奇遭慘辱</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十三回</br>　　諸縉紳酷受非刑　眾裙釵奇遭慘辱</font></h4>
			　　話說偽吏政府，著長班搜捉官員，且一家容隱，九家連坐，除卻死路，別無躲避之法。因是這般在京大小文武官，卻有三四千名，盡數報名匯送。今番一網打盡，分明是甕中的鱉，釜中之魚，死活由不得自家主張。次早各官，都穿了破損，囚車待罪，在吏政府前。忽傳偽旨，押到牛丞相府裡，並劉將軍、李將軍二府，分頭拷訊。唬得這班官員，人人面如土色，個個膽戰心驚。每一人用兩個賊兵，手執鋼刀利斧，把繩索牢拴頭項，口裡說要押到西角頭四柱牌坊下斬首。聽了這話，人人做了斷線的木偶，手是板傳，拖抵不動。正恍惚間，只見一匹飛騎，從後邊追趕上來，大叫道：「且饒他一死，可押到權將軍那邊去審問。」 那班狗官，又似死去還魂。這三四千人，連那押赴的賊兵，共有萬餘人，挨挨擠擠，拖拖拽拽，到三個偽府裡來。賊將牛金星、劉崇文、李岩等席地而坐，把犯官逐一唱名點進，就是個活閻羅，也沒有這般利害。犯官跪下，不問情由，便把夾棍施行起來，要他招贓充餉，也有夾一二夾的，也有四五夾的，也有上腦箍的，炮烙炙膚，棍棒打腿，種種不一，總是要追繳銀兩。一大學士夾三四夾，招贓甚多，用鐵鏈穿了手，拽去起贓，起出銀四萬八千兩，金三千兩，珍珠數鬥。一皇親夾三夾棍，償繳二十萬。一狀元夾兩夾棍，追出銀一萬七千兩，慘淒兩次，兒子夾兩次，那人受刑不起，拿了一碗水，頃刻即死。一國公登時斬首，一國公賣國獻門，李賊恐他後來不測，一同處斬。有兩個翰林官，賊黨怪他為僧，夾二夾棍，一吏部官，夾四夾棍。一員外郎，不肯報名，被賊兵捉拿到偽衙裡來，賊喝教跪下，那官終不肯屈膝，被賊亂棍戳死，有一家人跪哭，情願替死，賊見他有些義氣，釋放而去。有去個工部官，夾二次不屈死。有二部官，不肯報名。長班出首，被夾損足，監在牢中，同監的一夜死了百十人。這個官也在死數里邊。明早賊教每一死屍，重打五棍，如不知疼痛，乃是真死，方許發出監外。那工部的死屍，也吃了五棍，家人抬到下處，只見咽喉底下，翕翕的跳動。連忙打一口氣，灌下薑湯一盞，不覺喊一聲，便活轉來。家人問道：「老爺方才打五棍，怎麼挨得過去。」那官道：「我本死去，打時全然不痛，只有尾一棍，似有物著身。」 一太僕卿許銀四百兩，夾傷而死，有兩個中書官，三個行人官，各夾兩夾棍。這個遭到許多名公巨卿不幸而遇此酷刑，正是：<br />
　　金玉不如茅草貴，錦衣何似布衣榮。<br />
　　自聖駕既崩，各官死節的死節，受刑的受刑。宮中大亂，諸宮娥奔逃出外，卻被賊兵攔阻。當時有魏宮人，前後奔走，大叫道：「賊入大內，必要淨宮，奴等必要遭他的毒手。爾們有志氣的，須要早尋門路，免得受辱。」 哭叫起來，俱各投入內河而死。頃刻間，諸宮娥同跳入內河而死的，共計有四五十個人。有詩歎曰：<br />
　　恐遭污辱喪清泉，留播芳名憶萬年。<br />
　　烈魄豈隨流水去，從教地窟作波仙。<br />
　　略停半晌，自成同諸賊將數十餘人，來到宮裡，搜集諸宮人，只揀姿色美麗的，每賊首各占三十人。有宮女費氏，年方二八，見賊搜捉，連忙投井，不料井水枯竭，卒急裡不能向亂溺。賊眾聽得井中動響，忙喚賊兵撈起。賊眾見他生得標緻，互相爭奪。那宮人心生一計，對眾賊道：「我乃是長公主，爾們不得亂動，必報知闖王，但憑闖王發落，然後相從。」宮人的意思，卻是乘此機會，要暗圖闖賊，以雪大恨。誰知報了闖賊，闖賊即教來面審訊，那李自成把費宮人仔細一看，便道：「我看爾姿容豔麗，動止幽閒，態度雖出常流，但非真正公主。」 那宮人終是深宮女子，那裡辨白得這狡賊，連來口裡支吾，卻被自成賞與羅姓。賊將大喜，便呼手下取轎一乘，把宮人抬到偽府裡去成親，宮人對羅賊哄道：「妾年尚幼，實為玉葉金枝，豈可苟簡成禮。望將軍擇吉而行，那時任將軍所命。」 羅賊歡喜，果然選下吉期，宰豬殺羊，樂人、鼓人，叮叮咚咚響，備起筵宴。眾賊齊來賀喜赴席，賓主吃得飽酣大醉，眾賊辭去。羅賊剛進房帷，正要與宮人成親，被宮人暗藏利刃，向羅賊咽喉狠刺一刀。翻手來自刎其頸，兩個一齊死在房裡，闖賊也憐其貞節，教手下抬屍埋葬。後人有詩贊歎曰：<br />
　　哄賊拚生貞烈姬，心如鐵石豈能移。<br />
　　恨難滅賊回天日，剝盡奸雄萬個皮。<br />
　　諸女出宮詩十四首<br />
　　天邊比翼地連枝，一旦恩情結所思。<br />
　　曾記沉香亭北語，至今空說並肩時。<br />
　　滿殿如花東及西，隊分左右諳聞鼙。<br />
　　堪恰武子教成後，偏舍姑蘇入會稽。<br />
　　新樣宮花巧自裁，嬌嬈名宇莫疑猜。<br />
　　殿前供奉新恩重，羞認溫家舊鏡台。<br />
　　玉色娥眉望後塵，錦袍新占六宮春。<br />
　　可憐別殿陳恩寵，猶是長生月下人。<br />
　　紫苑深春鎖落花，館娃宮禁屬誰家。<br />
　　君恩輕逐東流逝，還說當年未破瓜。<br />
　　恩私深淺不須疑，別有相如心自宜。<br />
　　悅已可容隨遇是，征袍紅葉總情癡。<br />
　　團扇行吟事已陳，長門不復賦佳人。<br />
　　舊家姊妹休相憶，珍重恩波又一新。<br />
　　莫歎關山別恨多，離宮移植亦恩波。<br />
　　縱然乞得新人寵，不似平台笑語和。<br />
　　蛾眉一夕染征塵，慚說君恩別處新。<br />
　　馬上暗將殘鏡照，漂流羞見舊宮人。<br />
　　六宮寵愛亦徒然，君自看花花自妍。<br />
　　拜別昭陽埋玉鏡，恩波一盼一回鮮。<br />
　　雲間翡翠一雙飛，水剪雙眸霧剪衣。<br />
　　一笑陽城人便惑，不須重唱舊宮詞。<br />
　　笑倚東窗白玉牀，驪歌重換舞衣裳。<br />
　　西施不及燒殘蠟，猶為君王泣數行。<br />
　　倚檻繁花帶露開，承恩先賜夜明苔。<br />
　　含情一向春風笑，魏帝休誇薛夜來。<br />
　　漢國明妃去不還，朝朝馬策與刀環。<br />
　　篋中雖有菱花鏡，羞對單于照舊顏。<br />
　　後人有美女歎二首：<br />
　　數年以來，朱門嬌嬡，窮巷幽姿，盡為流寇所掠；即玉碎香消，花殘月缺，亦被強暴所污。誠世亂人橫，欲去則弱絮風中，住則幽蘭霜裡。紫玉成煙，白花飛蝶。時惟靜夜，聽遠笛以哀秋；獨坐清霄，對孤燈而泣雨。為惜冷翠之摧殘，牽情異域；更恨怨紅之零落，失節終天。聊興歎乎翰墨，遂致歎於詠歌。<br />
　　其一<br />
　　畫欄荳蔻紅珠掌，深閨蕙質藏銀幌。<br />
　　煮麝煎膏盡日閒，等閒不受春光攘。<br />
　　阿母工夫事事宜，兒家門戶軟簾垂。<br />
　　玉鏡時開雲母鎖，雕龍戲畫雪兒眉。<br />
　　長廊跳脫看年命，沉香供奉花情性。<br />
　　鸞帶原隨碧玉簫，縑絲譜出嬌羞政。<br />
　　一自梳妝青漆樓，深深似海不知愁。<br />
　　帳外更闌銀箭咽，天光星曉篆煙浮。<br />
　　丫環偷唱鶯聲低，欲透春情惜羅綺。<br />
　　明月千金一寸心，繡牀顛倒無心理。<br />
　　誰知撾鼓起風塵，燕子花阡泣鬼神。<br />
　　赤眉定奪蛾眉案，驚破誰家蝶夢人。<br />
　　蕭娘齊去淚如雨，可憐吒利誰相語。<br />
　　顏色從來誤妾身，舊時甲第蒼涼處。<br />
　　半疑半訝係金鞍，玉肢野外不勝寒。<br />
　　關山潦倒蟬鬟亂，半夜由他趨所歡。<br />
　　此生薄命長已矣，往事依稀恨如此。<br />
　　笳度清霄淚暗流，淚流盡是良家子。<br />
　　猶記當時養鳳凰，須臾結髮從犬羊。<br />
　　侍兒後騎離前騎，姊妹他鄉念故鄉。<br />
　　斜插小釵鬆黑猘，玉手纖纖執雕麕。<br />
　　含羞蓄憤被風霜，馬上回身時欲隕。<br />
　　昔日榮華稱莫當，腥風一入斷人腸。<br />
　　縱然速作荒磷鬼，猶帶餘腥向北邙。<br />
　　一朝紅粉同時盡，秦楚燕齊香玉殞。<br />
　　豈無阿閣理青塵，亦有臥房同幻蜃。<br />
　　落魄佳人復奈何，我聞此事動悲歌。<br />
　　江南兒女多情思，笑傍王孫拭翠蛾。<br />
　　其二<br />
　　幽巷年年惜顏色，枳花竹葉長相憶。<br />
　　遠山澹掃宜不宜，夜夜荊釵愁歎息。<br />
　　可憐十五未嫁人，玉顏寂寂低斂顰。<br />
　　春樹彩桑溪水曲，宵燈織素鑿東鄰。<br />
　　蕩子結婚重名姓，豪家幾遍明珠聘。<br />
　　但見西施住若耶，豈有郎君輕玉鏡。<br />
　　蹉跎愛惜度年光，眉黛何如怨恨長。<br />
　　蝴蝶飛來嬌不語，鴛鴦獨宿夜偏涼。<br />
　　裁紈貼勝心情倦，荊榛門戶羞歌扇。<br />
　　家對寒塘裊碧絲，愛游僻徑看花面。<br />
　　何處鳴金動地來，一齊馳向馬虺犵。<br />
　　錦營賊帥相思夢，□帳賢王合巹杯。<br />
　　蔡琰聲聲十八曲，家少黃金誰見贖。<br />
　　丁香枝上不禁春，血淚明眸空斷續。<br />
　　回思往事更傷心，欲覓徵鴻寄信音。<br />
　　妾生不望生還好，傳語家中漫狫砧。<br />
　　晨聞異樂心長斷，當風塞上瞻星漢。<br />
　　數盡江邊春燕歸，看遍絕域秋鴻亂。<br />
　　故鄉人遇意慇懃，為說家園兩地分。<br />
　　父母荒郊何處別，長兄聞道又從軍。<br />
　　生嗟薄命隨流水，玉門關外何時死。<br />
　　豔妝莫保遭亂離，夢魂驚顫胡如此。<br />
　　為惜名香為惜花，鸞書鼠筆淚交加。<br />
　　佳人莫怨無情種，且抱琵琶營裡撾。<br />
　　鐵菱鹿角香魂塹，陰山借作定婚店。<br />
　　落葉浮萍去不回，雕鞍生把紅兒殮。<br />
　　惆悵曾去古押衙，劫取園陵小內家。<br />
　　止餘老沬含糊眼，哭遍胡城百萬花。<br />
　　再說一婦人張氏，卻是長班吳奎的妻子，生得美貌，且是貞烈。被賊黨殺到家裡，丈夫又值往外，婦人心下慌張，便向屋後池中淺處藏身。賊見絕無人跡，只劫財物出門去了。張氏即向池中出頭，往尋丈夫，恰好中途相遇。還未曾訴說因由，又被一隊賊人衝散，張氏只得仍走歸家，被一賊拿住，至晚被他奸污，賊人熟睡去了。張氏心中惱恨，只聽得丈夫在門外叫聲開門，張氏悄地起來，開了門，便低聲對丈夫道知，有賊在內。兩人尋把利刃，向牀上亂砍，將那賊登時砍做肉醬。看賊被鋪裡，有許多金銀寶貝，便拿來放在包袱裡頭，就棄了房屋逃避。走到半路，見有一口井在路旁，張氏付丈夫道：「 妾聞烈女不更夫而事，昨偷生苟活，惟恐丈夫不知下落，今得見面，又得財寶，死亦心安矣。」說罷即欲投井，吳奎連忙勸阻，張氏道：「君雖不罪妾，妾亦何面苟且生於人世乎？」 竟投井而死。生藥店主潘鵬，家資數萬，妻子徐氏，是宛平縣舉人的女兒。又討一個偏房楊氏，是個臨青妓女，一妻一妾，如花似玉，快活過日。那楊氏或亡朝月裡，或酒席之間，彈動冰弦合人神思飛越。不期災禍來臨，京城一破，潘鵬無可奈何，只是大哭，徐氏道：「賊兵姦淫日甚，妾等只是有死而已。」 便買砒霜和入酒中，兩婦相約道：「若是有變，我們一齊飲下。」 忽地裡兩賊殺進來，潘鵬嚇得無處躲避，便向天花板上去，扒進閃過。兩婦正要把酒來飲，被賊亂砍，不及舉杯，賊見兩婦大好。便千方百計，要求勸合。徐氏一個轉身，把酒飲下一杯，賊見壺中有酒，案上有肴，不勝喜欣，便酌一杯勸徐氏，徐氏正要求死。又呷了一口氣，不覺面上發紅，腹中疼痛，倒身而睡。那賊道：「想是娘子量不勝酒，一杯便醉了。」 口中是這等說，心下想道：「 這是甕中之魚了。」 反勸楊氏飲酒，楊氏道：「索性不飲便了，若承二位將軍，多情眷念，不棄村婦，請酌滿此杯。」便斟兩大碗勸賊，二賊見壁上琵琶弦子，又見楊氏丰姿瀟灑，料必風月中人。便道：「承娘子厚情，必求妙音，可能勸我一觴。」楊氏道：「拙技恐污清聽，但將軍尊命，賤妾怎敢固辭。」 便把琵琶拿來，按金徽，調玉軫，彈一曲鳳求凰，果然曲韻悠揚，歌聲宛轉。喜得二賊眼花意亂，樂不可言，便把那碗酒吃得罄盡。正覺酒酣興到，要做沒廉恥的勾當，忽然腹中大痛，頃刻間面青唇紫，七竅流血，直條條嗚呼哀哉了。那潘鵬在天花板內看見了，即跳下來，到後邊羊牢裡，索一隻羊來，殺取鮮血，灌入徐氏口中。徐氏腹痛即止，漸漸甦醒，向丈夫說道：「一般毒酒，我得不死，想是天意有救。」 潘鵬道：「 一來是天佑善人，二來砒石性重沉底，娘子先飲，飲亦不多，更得羊血之力，是以無恙。那二賊天使其亡，不由人巧。」 遂急急命妻妾換衣服，扮作男裝，同避他處。後來吳將軍兵到，方得逃出京城。又一烈婦王氏，丈夫吳姓，住京城齊化門外，開雜貨店。王氏生得標緻，性子剛烈，被賊兵殺進門來，將吳姓綁縛拷打，要銀一千兩，遍身酷打，叫聲不絕。王氏已知不免淫污，緊閉房門懸樑自盡，一賊斬門而入，急忙解下，賊見王氏姿色，便將溫柔言語勸慰道：「娘子何必如此，若肯從我，在爾要怎麼樣富貴，不愁不遂心願。」 王氏心中惱恨，默默無言，癡癡如醉。賊即強姦，恣其淫污，把舌尖伸入王氏口中，王氏只得任憑醜態，賊把舌頭伸縮無數，王氏恨極，咬下一口，把賊人的舌頭，齊根咬斷。賊負痛已極，心中大怒，把刀對陰戶刺入，直破胸膛而死。賊口含鮮血奔出，拷打吳信的賊頭，逼迫索未休，見賊口噴血，問道：「為甚緣故？」 那賊言語，一個字兒也說得不明白。眾賊疑是神鬼作禍，盡散而去。吳信方得解脫，入房見妻被殺死，曉得是神鬼之故，哀號收殮。其斷舌頭賊，噴血如注，頭脹如斗，逾時而死。又有一賊騎一匹馬，哨至一村，村中的人家，盡數逃走。只有李家婆媳兩人，是個寡婦，不曾走動，賊殺進門來，討酒飯吃，便戲弄少婦，少婦道：「 將軍遠來，料已飢渴，妾當整治酒食。」 即拿一壺酒並肉，擺在桌上，叫聲「將軍請坐。」賊想這寡婦人家，沒有男子，今夜必得恣我之樂。因是把酒來儘量而飲，不覺酣睡如泥。婆媳二人商議停當，燒下一鍋百滾湯來，先嗽喇幾聲，試那醉賊的動靜，那賊全然不覺。婆媳兩人又放心不下，把一個銅盆向地上一丟，響聲大振，醉賊睡熟如故。那時婆媳兩人，把條麻索拿來，將賊人的兩手兩足扎住。然後將百滾湯，扳入桶裡，老婦捧著，向賊人頭上亂潑，直潑到胸腹小肚，少婦提著鋼刀戳入，登時燙得那賊遍身稀爛，跳躍而死。又一富戶汪箕，徽州人氏，在京開店多年，家財數十萬。聞賊入城，箕自思家室難保，便上一個條陳，到闖賊那裡，卻是下江南計策，自己願做先鋒，領兵前進，以效犬馬之勞。自成大喜，問軍師宋矮子道：「汪箕可遣他去否？」矮子道：「這人家財數十萬，典鋪十間，婢妾頗多，今借言領兵前往，恐是金蟬退殼之計。」 自成醒悟，教發偽刑官處，追贓十萬，夾了三夾棍，上腦箍一箍，箕熬痛不過，飲水三碗而死。賊黨自破城以來，殺掠姦淫，日甚一日，人民大恨。一日象房中群象，聲如泣哭，大喊不已，淚下如注，天昏地暗，災異重重。只因這番有分教：<br />
　　從逆之徒，一紙章封剴切；<br />
　　敗名之士，數言對答支離。<br />
　　後來畢竟如何，且聽下回分解。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>