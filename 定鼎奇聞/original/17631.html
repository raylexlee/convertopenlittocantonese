<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>定鼎奇聞 - 第一回　閻羅王冥司勘獄　玉清帝金闕臨朝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　閻羅王冥司勘獄　玉清帝金闕臨朝</font></h4>
			　　詞曰：<br />
　　大清開國星仁布，喜和風甘露。彩鳳呈祥，靈龜獻瑞，咸歇遇景。歎潢池鼎沸，傾明祚，笑枉作鳥張空，使得個下民怨恨，上天震怒。<br />
　　這一首詞，名為《 賀聖朝》。前半篇稱大清開國之盛，聖主當陽，官清吏治，萬民樂業，熙熙臯臯，如際唐虞。後半篇說那流寇逆天不道，反亂一二十年，殺害多少百姓，傾復明朝社稷，究竟不成大事。身遭刑戳，反使亂賊之名，流傳不朽，豈不是個小人。枉了做小人，那得不被人恥笑。大抵帝王授禪，原是天命所歸，烏可用強爭奪。即一飲一啄，莫非前定，況且是掌握山河的大權，頂立乾坤的神器。只因迷昧此心，所以肆無忌憚，今略陳始末，乃見因由。詩曰：<br />
　　一統山河鎮萬年，君明臣直樂堯天。<br />
　　無端釁起關中亂，好向青編語作傳。<br />
　　話說混沌既開，三才定位，陰陽既判，人鬼攸分。三才各有主者，上界為玉清上帝，中界即皇帝，至下界即為閻羅天子。皇帝紀綱天下人民，閻羅總攝幽冥鬼魅，惟上界金闕昊天兼三界而統御之，所以其尊而無對。那閻羅管世界人生，生前若係作善的，死後上昇天庭。作惡的死後下落酆都，或還生人世，或富貴、貧賤，或壽夭賢愚，種種不同，只看他生前作過事業，是怎麼樣的。今且說下界閻羅王，就是宋仁宗朝龍圖閣大學士權知開封府事的包拯，因他正直無私，死後推尊他做閻羅天子，統攝冥司鬼卒。只因在生前，人叫他是個包鐵面，古今相傳為鐵面閻羅。一日閻君登森羅之殿，斷地獄之鬼，但見：<br />
　　案牘盈箱，簿吏抱來庭下；文移充棟，判官捧上台前。後來羅剎勢猛獰，馬面牛頭形醜陋。拘攣黑索，數萬千罪大惡極之人；負荷長枷，百億眾孽重怨深之鬼。蓬頭垢面，匍匐而前；亦體薄膚，踉蹌而至。<br />
　　那閻羅王神通廣大，見了這無數罪人，只當一件些須小事。後開文卷，將龍目一觀，便拍案大喝道：「你這八千零六十三萬罪囚，都是好殺的禽獸，眾生及在人道中行兇格鬥，互相殘殺，或譖訴致死，或謀害傷生，或因殺命劫財，或因奸因忿，種種不盡，劫劫無休，今合當報復。只是自殘唐黃巢以來，將及千年，大數劫臨，不比尋常刑戳，可以平治爾等反側的，理應申奏天庭，候旨定奪。」 言罷，令鬼卒各各驅率歸獄，且待天庭上命，然後奉行。遂退殿歸宮，草疏上奉。再說中界大明神宗皇帝御極之時，當萬曆三十三年乙巳之歲，十二月二十日早朝時分，上界玉清金闕昊天上帝駕御凌霄殿設朝視事。列宿眾神，朝拜已畢。上帝遂傳玉旨道：「朕自混沌初分，即御此金輪世界，深慶乾元亨泰，眾職咸修，使天綱清而地維寧，陽運行而陰化育。日月代明不管，星辰五換無差，陰陽和順，風雲雨露調勻。皆卿等輔翊助□之力也。但中界人民，作惡太過，朕因此心不無憂慮，朕察得為善者，十中固有二三，為惡者十中已居六七。本月廿五日為正候臘之辰，朕當循例舉行親臨巡狩，卿等僉議扈從職員進呈，以便啟駕施行。」 傳旨畢。忽見班部中閃出一位王者，頭戴九旒冠冕，身披黼黻玄章，手執象牙白簡，並一緘表疏。俯伏階前奏曰：「臣為下界閻羅王包拯，因有重大事情，不敢專擅，故仰瀆天威，具有表章一道。謹親雲以奏。玉帝見是閻羅天子，奏命奏章要覽，著赴天祿司御宴，閻羅王五拜三叩謝恩而出。玉帝即將表章啟緘，展開親覽，只見那表章上寫道：<br />
　　下界閻羅王臣拯，誠惶誠恐，稽首頓首，百拜上言。謹奏為地府中罪犯繁多，微臣未敢專擅，仰叩天威敕下刑重戮，以服眾罪事，伏以天恩浩蕩，同敷三界之中；帝德巍峨，澤沛二大之外。雨露均霑，雷廷共仰。惟是中界人民，率多不孝之徒，或貪官爵，或好貨物，或睹利逞慾，殺彼形軀，或爭妻奪田，害他性命。殺傷格鬥，日方出而事還生，盜竊姦淫，刑不絕而去相繼。即使連章累牘，啟南山之竹以何窮；若欲數罪譴愆，決東海之波而難盡。自殘唐以來，億有餘罪凶魂，久埋地獄，如魂未正天刑。拯下界微臣，不能專制，特上干天聽斷宸聰。正其罪服其辜，還祈赦及無知；殺之二宥之三，更求網開一面。庶昆蟲草木，悉荷陶□，即濕化卵胎，咸蒙喪禱矣。臣無任瞻仰天聖，微切屏管之至，謹親齎表奏以聞。<br />
　　玉皇覽畢，即取筆判道，這所奏中界罪犯繁多，乃至八千零六十三萬之眾，況即多年，事幹重大，今亦未易輕擬。著九天清獄曹並法勘司，會同勘議來說。當下值日功曹，即將表章發下該司聽勘不題。卻說玉帝臘月廿五日，巡臨中界，糾察人間善惡，點敕諸神將護駕隨行。當下有馮夷風神，滕六雪神及馬趙溫關玄元帥隨身擁護，那時排鑾馭離玉京，旌旗整整、斧鉞森森，馮夷扇動風輪，滕六刮開雪洞，唿喇喇、白茫茫，不一時間，已到閻浮世界，糾察巡行。正是：<br />
　　人間私語，天上若雷。<br />
　　暗室虧心，神目如電。<br />
　　這日天下無數善惡，盡行問察，即回駕昇天，其福善禍淫，且往另日施行，不在話下。再說玉帝還駕，只帶馬趙溫關四元帥，護駕而去，那馮夷、滕六命留中界，吹風作雪，以黃天春發萬物，呈瑞應豐年之兆。那兩神各把自己的神通，播弄起來，一個狂風飄烈，一個密雪紛紛，只因這番有分教：<br />
　　天下人民，頓起災祥之議；<br />
　　朝中忠佞，戲分水火之形。<br />
　　畢竟有甚奇怪，且聽下回分解。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>