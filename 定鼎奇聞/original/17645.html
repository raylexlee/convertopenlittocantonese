<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>定鼎奇聞 - 第十五回　紫微垣諸神見帝　清虛殿二宿還宮</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　紫微垣諸神見帝　清虛殿二宿還宮</font></h4>
			　　痛念先帝後十七年內，惕慮憂勤，到後來是這場結果，天下民心無不嗟怨，天道渺茫，全無報應。追究夙昔，卻原來就是每年七夕，在鵲橋相會的牽牛織女星，又名參商二星。玉帝恐怕他貪歡戀愛，廢弛本分職守，故著他二星，各在河之東西，直待至七月七日之夜，人間乞巧之時，始作二星相會。先命鳥鵲相集，首尾相銜架作橋樑，渡此二星，斯須相會，以敘繾綣之情。忽一日牛女二星，各思想道：「我本是天官星曜，反不若人世夫妻，朝朝相會，夜夜同衿，何等歡娛。偏是我們受這般離別淒涼之苦。又一日東華帝君壽誕，天宮裡眾位仙真，齊來慶賀，東華帝君設蟠桃大宴，款待眾仙。那時西王母坐首席，牛女二星因酒後失言，唐突了西王母。王母含怒在心，到次日申訴玉帝，玉帝既怪其思凡，又恨其言語觸犯王母。命令降生人世，投入王宮，一則遂其思凡之念，一則警其觸犯上仙，不過薄懲而已。不想道如今遭殃特重，玉帝聞得破城崩烈之變，不勝悽慘。擬於明日，召集諸神會議此事。到明早，玉帝臨朝，宣召一應星君神將。但見：<br />
　　太陽天子東華進，月府星君向右行，<br />
　　五星濟濟隨班入，十二宮辰盡欠身。<br />
　　二十八宿如齊隊，三台三斗後隨跟，<br />
　　天蓬元帥紅鬚髮，地煞獠牙白似銀。<br />
　　三十六員天將從頭數，一一須教要說明。<br />
　　北極玄天星旗展，天曹猛將似猙獰。<br />
　　金元七總江湖主，天妃就是碧霞君。<br />
　　秦安神州崇廟貌，一誠有感顯威靈。<br />
　　協天上帝神通廣，武穆精忠爵位尊。<br />
　　楊太尉曾把長鯨斬，就是清源灌口二郎神：<br />
　　於川捍御功勞大，漢代追崇直到今。<br />
　　白馬素車波浪裡，子胥吳國伍將軍。<br />
　　判部先鋒劉大聖，祛蝗逐厲斬妖精。<br />
　　常州武烈威權重，五顯靈官職不輕。<br />
　　赫赫祠山張大帝，巍巍執劍李天王。<br />
　　揚子護持金四大，江淮保障是張巡，<br />
　　雎陽力盡騎箕尾，他是凶顏厲鬼形，<br />
　　義魄忠魂選殺賊，失心誓志報皇恩，<br />
　　東平封號千秋美，福庇江淮億兆民。<br />
　　到處建祠崇血食，中華一統賴安寧。<br />
　　三頭穢跡擒妖怪，八臂那咤神鬼驚。<br />
　　辛劉勾畢司雷部，馬趙溫張掌雷霆，<br />
　　電母娘娘亦小可，馮夷風部著聲名。<br />
　　文昌開化司天神，東嶽天齊主殺生。<br />
　　四海龍王都召至，九天司命盡來臨。<br />
　　鴻臚天使傳宣敕，早向丹墀拜帝廷。<br />
　　萬口山呼稱萬歲，分開矩尾耀龍鱗。<br />
　　日官臣子開言奏，鞠躬拜蹈再楊塵。<br />
　　微臣眾等蒙宣召，定有朝綱重大情。<br />
　　願皇玉旨親傳諭，一鼓中原定太平。<br />
　　百僚俯伏金階，三呼萬歲已畢，分班旁立，靜聽宣傳。玉帝親傳敕諭道：「今日大集群僚，非為別件，只因一宗驚天大事，卿等知道麼？」 僚眾雖多，無不屏氣斂息，四下肅然。只有日官帝君，向前俯伏對道：「臣等已知中界大明皇帝之變，即牛女二星大遭磨折，臣等正要請計。茲蒙宣召，必有玉旨下頒，臣等欽奉施行。」 玉帝道：「 牛女二星，向因微譴，謫下塵寰，托入玉宮，尊為人主。不意中界人民，向來作孽深重，大數劫臨。三十年曾遺月孛羅計凶星下臨凡世，勾銷罪犯。以致波累牛女二星，兼有無辜人眾。今月孛等輩，卻在凡世恣肆梟凌，蕩不知返，殺害愈甚，虐及無辜。人民已迓其數，朕心不忍，特召眾卿商議，如何征剿，收回兇煞，以奠下界，卿等須仔細商議，然後來奏。」 日官奏道：「臣等未蒙宣召，已先會議其事，必須多差天將，大集神兵，往下方徵殺，先奪其魄，然後假手凡間將士，凶黨可一鼓而擒也。」玉帝道：「卿等且退，作速點集神兵，料理戎務，不可遲緩，有誤下界生靈。平定之日，朕當論功褒英，按事行賞。」於是諸神將辭出金闕，齊到武曲場中，議點兵馬。有管理霹靂的王靈官，向眾神將道：「月孛羅計諸神，本來好殺，狼戾成性。即在天界中，尚要欺凌同事，日月二宮，每年一二度，苦遭薄蝕摩蕩之難，豈非若輩之故歟！在佛氏呼之為修羅，任人道名之為兇煞。今又轉生人世，依附血食塵軀，又未免縱欲耽淫、恣肆無忌。較諸往事，貪嗔愈重殺戳彌深，狡詐百端，詭偽迭出。必得大張撻伐，方可收擔其魄。然又不應雷霆震擊，仍要凡間刑戮，方能完此一案。今點集將士，自不必說，更須多方設法，借各處神禽、異獸、水怪、山魅，排列行伍，充為前隊，惑其視聽，亂其見聞，使其有卒然不測之度，遽來無備之恐。然後乃稱計出萬全也。」 諸神聽得這般計策，無不稱可。便推三界伏魔做中軍大元帥、黑虎趙玄壇做前軍大都督、灌口二郎神做後軍大將軍，子胥任相國、祠山張大帝做左右先鋒。再命天曹劉猛將，去各處召集神禽、異獸、水怪、山魅，命那咤太子點備銃彈、槍刀、旗旌、弓弩，分撥已定，整於明日子時前去攻剿不題。再說玉帝見諸神將，辭出天門，尚未退朝。有九天通政使齎表，奏為星收還宮事一本，進呈御案。玉帝展開一看道：<br />
　　伏以星宿無私，舒光華而普照；吉凶有准，稟命令以司存。承天皇浩之仁，奉上帝洋溢之化。三才溥被，十類成資，乾象昭回，天網條理。俾天人交外於不識不知；合億兆並育於無思無念。依然太古之允矣。淳風因牛女一點徵疵，遂致聞出萬端章譴。半言犯上謫是為塵世君主；片念思凡，降在人間帝王。正值積愆之深重，適丁劇盜之猖狂。千萬億之年，難遣災及；三月十九日之變，國破身亡。今靈爽仍復歸宮，而司守禮還舊職，謹將始末，特疏奏聞。<br />
　　玉帝看完表章。即宣進牛女二星，二星蒙召，恭敬到內廷，俯伏金階，不覺兩行珠淚。玉帝道：「二卿自來大受磨折，甚傷朕心。想卿凡軀雖化，以卿戀戀生民，身殉社稷，故爾尚無傷真性。今須自愛，當復還舊職，仍享天間快樂，萬無再起凡情，苦自家身命。」 二星道：「 以臣之微軀，固不足惜，但下方億兆生靈，盡遭荼毒。明朝宗社，一旦傾頹，因此臣心如刺，今幸下方曆數育人，大清相繼，江山永久，社稷重興，大盜將滅，生民有寄，臣雖歷盡艱辛，已無缺憾矣。」玉帝聽了，點頭道是。即命左右近臣並樂政府鼓吹，送二星到清虛宮殿，仍掌牽牛織女之職。當下群仙大會，極盡歡娛，天樂盈空，三日方止。但不知神將攻剿之事若何？只因這番有分教：<br />
　　天庭神將，金戈鐵馬鬧虛空；<br />
　　草莽奸雄，魄沒魂飛驚夢寐。<br />
　　畢竟這神兵如何征剿，且看下回分解。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>