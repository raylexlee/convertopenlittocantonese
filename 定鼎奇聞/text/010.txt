
			　　不說賊入居庸，且說宮禁不如的妖異，當崇禎十六年秋八月，皇極殿內，忽聽得一聲炮裂。但見：

　　腥紅血注，勢若奔流；出自殿庭，狀同漬沫。薰入穢氣沾衣惡，迷目妖氛白晝昏。朝臣宰相盡驚惶，內監宮妃皆恐怖。想是當年天雨雪，而今重見只災殃。

　　又看見一個年少婦人，渾身縞素，或當黎明，或遇昏暮之時，滿宮奔走。宮人追逐緊急，他便隱身不見，宮人好生害怕。那時賊勢利害，崇禎皇帝無計可施，宮中有秘室一所，係開國軍師誠意伯劉伯溫封鎖的。上面寫道，凡國家大變，亦可開視，不得輕易洩露，以致禍端。那時崇禎帝御旨，要開封驗視，看是何如應兆，甚麼機關。聖駕親來到秘室門外，但見此中：

　　重重封鎖，如鎮壓妖魔；密密牢籠，似幽囚怪魅。四圍石壁生寒氣，兩扇珠門隔日光，陰風悽慘自空來，惡氛迷漫從地起。

　　崇禎看罷密室，即命兩個太監揭去封皮，打開金鎖，推開兩扇紅門，聖駕躬行步進。只見裡邊黑暗無光，妖氣氛迷目，兩鼻孔呼吸難通，雙腳膝站立不定。崇禎帝及隨從人等，未免有些害怕。少停半晌，覺室中微露光明，仔細一看，見一個朱紅木櫃在內。皇上命人打開，兩個太監把金瓜齊將櫃打得粉碎，見滾出三個軸子來。把第一軸展開看時，卻是畫的文武百官，俱手執朝冠，披髮亂走。皇上問道：「這個是何讖兆？」內官奏道：「據此圖形，想是官多亂法。」再把第二軸展開，畫著許多兵將，倒戈棄甲，官民攜男帶女，奔逃之狀，皇上又問，內官又奏道：「 想是軍民皆叛也。」皇上勃然變色。又把第三軸展看，只見的軸中繪像，宛似聖容，身穿白背搭，左足跣，右足有朱履，披髮中懸。皇上如前又問，內臣道：「未來之兆，禍福難分，非臣下所能預洩也。雖雲屢見不祥，今皇上仁愛治民，剛斷理政，從來以正勝邪，縱有微怪為災，是亦不煩深慮。」 看罷聖駕回宮，悶悶不樂。次日早朝，欽天監奏稱，夜來西方有星名曰長庚，較昔大異，光芒閃灼，有四角，中有刀劍旗幟人馬之影，似爭鬥象，且倏大倏小，倏隱倏現。又南京科道衙門奏稱，鳳陽地震，其聲如吼，一日三震，人人惶惑。聖上見了許多災異，即頒罪已的詔書，遍告天下，傳諭內外諸臣，通行各省，俱要省刑停樂，不許宴飲，專尚茹素。那詔書上略曰：

　　奉天承運皇帝詔曰：朕以薄德，迭罹天災，蝗旱頻仍，生民塗炭，寇賊披倡，人心渙散。皆是朕罪日深，是致朕心日拙。茲特詔爾朝野諸臣，直言無隱，進諫無私，或禁閉邪心，或開陳善道，務使天心感格，世轉雍熙，上下咸寧，臣民胥慶，爾其欽哉。　　崇禎十七年正月十五日詔

　　崇禎帝頒下詔書，又遣禮部一員，齎發沉檀降速等名香三炷，朝天官燭三對，大紅雲鶴氅衣一襲，鑲寶七星冠一頂，跪罡踏鬥七躍覆一雙。前往至江西龍虎山，宣召三天大法師正乙張真人詣京，要設延喜萬壽禳妖護國清醮一壇。禮部官領旨，帶了一從行人，齎了欽賜物件，來到江西廣信府貴溪縣龍虎山下。張真人聞知聖旨來到，連忙下山，排設龍亭香案，五拜三叩頭迎接。禮部官來到天師府門下，但見朱宮金碧、玉襯瑤華，上面金字牌寫曰「 至一天師洞府」，上清宮兩邊對偶一聯曰：

　　網維岳瀆威儀廣　　叱咤雷霆號令雄

　　禮部官入了天師府裡，真人受了御賜物件，禮部官道：「奉旨宣召真人，不可久延，須要刻期進程。」 真人應諾，吩咐掌宮道士，安設酒席，款待禮部官。次日帶了道錄左贊法真人、道紀右護功真人、驅雷掣電真人、移星換鬥真人、飛烏走兔真人、呼風喚雨真人、祛妖除邪真人、宣祥至瑞真人、執劍仙童、握符神將、隨壇護衛功曹使者，一應人員，趕走上路。自江西到京，卻有四千多路，如今正乙天師作起法來，只見這幾號座船：

　　星馳風迅，彩飛雲騰，霧起煙迷，牙檣波鳴。呼呼響千里須臾，喇喇聲長途頃刻。卻如一葉隨潮去，竟似雙鳧逐浪來。

　　只三日間，到了北京城。專候次日五更三點，真人進朝面見天子。崇禎帝降旨道：「近來天災屢見，宮禁多妖，皆由朕之不德所致。雖第行修省，然必煩卿冥通上帝，為朕敷陳，庶或轉祝為神，化災成祥。」 真人奏道：「 吾皇引咎自責，以撫天下，如此立念，安有天心不格，災害不除哉！臣願立成醮事，以報聖恩。」 崇禎帝再三慰勞，真人謝恩辭闕，來到萬壽宮中，建起羅天大醮四十九日。又選附近宮觀道士三百人，在壇執事。每三日聖駕躬臨，行香祈禱，真人壇前跪下，恭讀疏文。其疏曰：

　　伏以承平既久，禍亂應生，雖理數之自然，亦愆尤之所致。臣等綏臨四海，叨社稷之鴻圖；撫有萬方，苻生民之重寄。殊慚薄德，招譴非輕，咎紊彌深，災殃迭見。臣特自陳六事，禱切桑林，敢用仰叩玄穹，仁敷黔庶，及萬方有罪，罪在朕躬，一統無災，災尤恩弭。右疏謹獻金闕寥陽玉清上帝。

　　七七醮完焚疏，真人俯伏壇前，神遊帝闕。蒙玉清御言付囑，轉程寤來，不敢宣露密語，回奏聖上。但道一切奏聞，已蒙上帝鑒納，其諸災異妖孽，已命北極佑聖真君，馘斬收逐矣。天下蒼生，惟願吾皇保護國家綿綿，萬子萬孫。奏罷即辭歸江右不題。再說唐通杜秩亨降後，賊勢越加利害。督師曹春駐紮保定，不料一病纏綿，百事廢弛，兵士紛紛逃竄，城守一空，春沒奈何，也把城池降了。京城裡沒計擺佈，忽奉旨守城，遣公科道各等，分守九個城門，盤詰出入。御史王章看見塘報沒有實信，只得遣家人四路打探來報導，大同、真定官民俱降賊了，連州、廣平等處都望風納款。為此上奏十本疏，條陳戰守的計策，正遇兵部無兵馬，戶部沒錢糧，為此等緣故，王御史的奏議，竟不得依行。王御史只得寫一封血書，送與南京兵部，求他發兵過江，早赴國難。又遇山東地方一伙賊兵，在那裡殺人放火，南北不通，大失所望。又見朝無同志，知國事大壞，雖日夜焦思，亦無如何。皇上召集百官議道：「連日寇報緊急，真定、保定俱失守，眾卿有何良策？」 百官點頭默然，帝歎曰：「 朕非亡國之君，諸卿皆甘為亡國之臣者，何也？」 忽見太監杜勛自宣府回宮，叩首奏道：「 勛奉上欽命，前往宣府公幹，因見逆賊旗幟蔽天，干戈遍地，人強馬壯，鋒不可當。宣府已成粉碎，不日即犯京師，皇上當早為之計。」 帝聞奏又問群臣曰：「賊勢如此，卿等作何調度。」 眾臣面面相看，並無一策，但言北京王氣已盡，不如早早南遷。帝大怒喝道：「爾們一派好貪，平日只顧營私，不肯為朝廷出力，今日敗壞至此。國君死守社稷，他復何言。」 群臣盡皆俯首低頭，並無有一籌之展。只得推舉太監曹化淳出鎮，叫做太監兵，一應的飢餓、陣傷、殘敗眾卒，盡投各監伍下充數，真正守不成守，戰不成戰。看那京城內外，隊伍空虛，從來沒有這般狼狽。有職方司張正聲，博咨方略，召見方呂二生等，裁奪打聽賊情。二月十六日來報導，賊首惡逆無天，十二皇陵俱被震動，宮殿皆焚。賊分隊紮營，自昌平至今，四面環繞，分一隊劫殺通州、天津等處。其餘賊眾，從沙河直抵平子門，恣行焚掠，火燄漫空，炮聲不絕的殺來。朝中得了這個警報，無不驚惶亂竄，哭哭啼啼。到次日賊兵擁至城下，內外交通，滿城是賊。原來預先埋伏，或是買賣生理，或是酒米店業的，或是賣卜算命的，又或是所貪了相敗弄，盛行賣官鬻爵之法，那些賊黨，分明是與他一個路徑。買官的大半都是賊黨，所以內應外合，幾日裡邊暗藏得許多奸細。只因這番有分教：

　　十七載惕厲憂勤之帝王，龍馭賓天；

　　三百年太平錦繡之江山，金甌墮地。

　　欲知後事如何，且聽下回分解。