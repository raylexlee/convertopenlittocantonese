<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>雨花香 - 　第三十九種　定死期　葛老者</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九種　定死期　葛老者</font></h4>
			　<br>　　甚矣，因不可種。有因必有果，未有無因而果者，亦未有種瓜不得瓜而得豆者，試看葛老事，因撫抱知府喜愛，又因公子被狗害命，輾轉牽引，都有前世來因，豈是旋作而致耶？<br>　　一飲一啄，俱有定數，何況死生大事？所以死之時刻地境，皆不可移易。世人奸謀妄想，究何益乎？總之，惟要現今時刻，存心多種善因，而戒惡因，最為緊要。今之過河渡船，每每平板鋪在船之上層，兩邊並無遮攔，取其站得人多，又因撐船人易於前後用力。殊不知船之上重下輕，或遇陰雨濕滑，或人多擁擠，或衰病老稚，或立腳不穩，倘船一歪欹，人多墜水。若在冬寒，性命難保。予欲造渡船，當著底鋪板，人皆站立船底，且四圍高攔，撐船人只在船之首尾用篙，則船下重實，不致上浮，何等安穩？但未試驗，另日與老船家議之。<br>　　凡過渡上船，人眾擁擠，不可搶爭先後，最要留心略緩，足站穩實。昔有「過渡莫爭先」格語也。<br>　　撫抱小兒，惟出恭之時，切防犬來吃糞，致誤大事。<br>　　揚州東關過渡，往來擁擠，最要小心。康熙初年，渡船人多，舟人手滑，船忽半斜，墜落十餘人。其時冬寒，隨時撈救俱死。<br>　　只有一葛老者，六十多歲，自言落河時，但見水底明如白晝，堂上有一官員，查點人數。至葛老者，即高聲說：「此人陽壽尚有二年，當死於蘇州獄內，不該死在此處，速著人推上岸去。」葛老聽得明白，切記在心，因而救活。<br>　　過了半年，有官船由揚經過，差人四處尋葛老面會。拉至船上，只見一少年官員，說道：「本府乃蘇州府知府，因老太太每常說本府幼時，感你小心撫抱成人，又因你年老單身，時每掛念。今本府生有小公子，年方週歲，特來尋你，跟隨本府至署內，撫抱公子。每年厚給工食，以為養老之用，又可報答向年之情。」葛老跪下，力辭不去。<br>　　府官再三詢問，纔將東關落河，死蘇獄之話細稟。官笑道：「本府現任蘇府，下獄不下獄都在本府執掌。況你年老，既不為盜，又不作惡，從何犯法，致令下獄？此虛謬之言，切不可信。」再三強勸同行。葛老遂依允，收拾行裝，隨船至蘇府署內。夫人太夫人喜極，小公子一見如同舊識，極相親愛，小心撫抱。<br>　　約有年餘，其時奉督院傳蘇府赴江寧會審。葛老偶一日，在署內把小公子出大恭，旁邊突出一狗來吃糞。葛老未曾防閒，狗竟一口將小公子腎囊吞下，公子即時疼死。夫人哭得死而復甦，急呼家丁：「將狗立刻打死。將葛老送獄，候老爺回署發落。」葛老至獄，仰天大哭道：「二年前東關落水時，即知蘇獄是我盡命之處，又何能活？」因於是晚自縊獄內。<br>　　蘇府回署，悲歎不已，方悟諸事皆是前生積業注定，各有來因，俱非人力可以逃避也。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>