<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>雨花香 - 　第三十七種　旌烈妻　程氏</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七種　旌烈妻　程氏</font></h4>
			　<br>　　五倫為世之綱領。予不知程氏不過一女流，乃即知夫綱之大義，豈不深可敬哉！忠孝節義，皆秉乾坤之正氣。是以古今許多聖賢仙佛，俱從此立定根本。程氏可為秉正矣。忠臣不事二主，烈女不更二夫。具此志氣，程氏若係男子，必盡忠孝無疑。程氏年少女流，並不知書識字，即志重夫婦之倫，視死如歸。今世之堂堂男子，讀聖賢書籍，每有置倫理大義於不問者，觀此可不愧煞。<br>　　予舍旁隔十數家，有鄰人項起鵠。娶妻程氏，年方二十三歲，美貌端莊，夫婦和好，最孝敬公婆。未兩月，同友往廣東貿易，不意數月病故。凶信至家，程氏即換喪服，日夜痛哭，湯水不食者五日。公婆忍淚，謊言勸慰道：「路途遙遠，生死未知確實，何即輕信？」再三婉解，程氏少食粥湯。<br>　　忽死信又至，程氏即哭辭公婆，又哀托夫弟竭力孝養公婆，程之父母齊來力勸。彼囗哭泣，答：「以無子，相守何人？公婆幸有夫弟相托，我可閉目於地下矣。」是夜自縊，時在雍正三年十月初七夜也。<br>　　王縣尊詢知其實，隨捐俸買地，葬於平山堂旁，起牌坊題「義烈堪誇」四字。又刊對聯云：<br>　　烈烈轟轟，我羨勝鬢眉男子。<br>　　生生死死，伊自了宿世因緣。<br>　　安葬之日，王縣尊備許多祭品鼓樂，親自至墓，焚香再拜，淚流滿面，停佇多時方回。是日，合城鄉宦土民，遠近觀者，填塞山崗。又有諸名公題贈輓詩歌章，黏滿坊柱。<br>　　要知程氏不過一尋常貧婦，乃本縣父母官，以及士宦祭拜感歎，何等光榮！直至今日，每年四時，凡游法海、平山之人，必至墓前瞻仰，無不悲傷歎息，實可垂諸不朽。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>