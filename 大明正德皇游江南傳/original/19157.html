<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第一回　孝宗皇臨崩顧命　明武帝即位封臣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　孝宗皇臨崩顧命　明武帝即位封臣</font></h4>
			　　話說大明弘治皇帝，乃憲宗第三子，在位一十八年，民殷物阜，四海咸欽；正宮張氏，太子厚照，年方一十五歲。是年七月，弘宗皇抱恙，日加沉重，召謹身大殿學士梁儲、武英殿大學士楊廷和、文華殿大學士劉健、文淵閣大學士謝遷，一班大臣入官受命。眾臣齊至，帝曰：「朕召眾卿，非為別事，因孤病勢危殆，服藥罔效，恐一旦夢赴南柯，難再與眾卿聚會。此則修短有數，非人力可挽回。惟社稷江山，後慮甚大，故詔卿等進宮，付托身後大事。太子年方十五，雖是略具聰明，國政未諸，且其素心疏豪，好逸樂游，恐為宵小所惑。朕願眾卿，各展經綸，輔之以正，務宜黽勉同心，直言進諫，莫負寡人托孤之重，則朕死之日，猶生之年也！」眾臣叩首答曰：「望我主保重龍軀，不須過慮，臣等職分當然，敢不盡心竭力，以報陛下。」帝聞言，輾然笑曰：「眾卿如此，朕無憾矣！」即命梁儲代草遺詔。將善後諸般大事，酌議妥當。翌日帝崩，壽止三十六歲。梁儲等入宮奏聞張皇后，捧到遺詔，擁護太子即位；謚大行皇帝為孝宗敬皇帝，尊張皇后曰皇太后，改元正德，大赦天下，頒詔四方，開喪掛孝，少主守制官中。朝廷外事，暫托梁儲等攝理。<br />
　　三年服滿之後，梁儲等率諸大臣入宮，請少主臨朝視事。少主准奏，是日仍衣縞素，祭告先皇。翌日五更三點，乃衣袞冕臨朝，受文武百官參拜、賜宴殿廷，百官謝恩入席，暢倒金樽。酒至數巡，新君道：「朕蒙先帝付托眾卿，保孤即位，但孤年幼稚，恐日有萬幾，未易調和，倘涉疏失，眾卿務宜努力同心，匡襄輔粥。」眾臣聞言，同聞奏曰：「先帝言猶在耳，臣等敢不鞠躬盡瘁，以報知遇之恩。但願我主俯垂天聽，臣等敢不竭誠上獻，以備聖裁。」帝曰：「眾卿如此盡心，則上可以慰先帝在天之靈，下可以宏朝野昇平之業。惟是陝西等處，乃國家咽喉之地，先帝亦以此關心，孤今欲令良臣前往鎮守，卿等合議何人堪當厥任？」梁儲奏曰：「現任兵部侍郎楊一清，其人足智多謀，堪居此職，我主用之，可保無慮。」少主聞言大悅，就叫：「楊卿家聽封，朕即封爾為都御史，總制陝西等處三邊軍務，兼理糧餉，任滿回京，再行升賞。」楊一清離席謝恩。少主又喚內宮太監劉瑾，封他為神機營中軍二司，兼統管御林軍馬諸事務。劉瑾叩頭謝恩而起。<br />
　　原來那劉瑾係陝西西安府興平縣人氏，他本姓淡，微賤出身，父母將他賣與劉太監為養子，故改姓劉，及其養父死後，孝宗命他襲職，隨著太子出入。不想劉瑾為人詭謀詐偽，善察人心。帝為太子時，他常巧設戲玩，與少主在宮娛樂，故得寵宰、及少主即位，守制宮中之日。知識已開，且生性好逐樂淫，除卻酒色二字，無以為悅；但讀禮之際，難以冊立皇后，日在宮中悶閒不樂，劉瑾在側窺察其意，於是命其羽堂馬永成等在外暗選美麗才妓四名。夤夜用小香車載之入宮，藏於別院，少主日夜宴樂其中，不勝暢懷。已經有意封他，政一旦臨朝，即行封賞。眾廷臣亦頗知劉瑾之事，各有不悅之意，無奈金口初開，不便進諫，只得再酌瓊漿，暢飲而罷。少主退入龍宮，眾臣回去，惟有燙儲先見新君封了劉瑾重權，而所慮者，如止劉瑾一人，羽翼未豐，猶易孽肘，無奈聞瑾與宗室藩王宸濠相善，而濠之為人，奸偽詐佞，不獨廷臣知之，即少主亦得聞於先帝，宸濠察劉瑾係近率之臣，是以交相結納，兩人同心合志，膠漆相投一般。今劉瑾賞了重權，恐兩人表理為奸，養成內患，一旦變生肘腋，莫若頃早提防。方為上策。因此左恩右想，忽然悟得一計，是以宴罷之際，翻身潛步，隨著少主進來，比至養閒外院，乃低低說道：「請我主皙駐龍軀，老臣有機密事情面奏。」少主回顧。見是梁儲，便問愛卿不回衙署，復進宮來何故。儲曰：「請我主屏去鑾儀侍衛，臣乃奏聞。」少主屏退隨從。儲曰：「臣聞內變不過宗親，外亂無非夷狄，今細察藩王宸濠平日為人，居心好險。先帝在日，每防及之，臣恐其久居朝內，難保不生別志，請我主試思及之。」少主聞奏，說道：「卿若不言，朕亦幾忘之矣！」欲知正德怎的分發？且聽下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>