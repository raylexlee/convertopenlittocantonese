<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第五回　假投江守仁歸隱　傷縣令逆賊為非</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　假投江守仁歸隱　傷縣令逆賊為非</font></h4>
			　　再說劉瑾，自彥徽、守仁等去後，朝內新官，大半是其心腹，及至刺客回來知守仁投江死了，從此更無忌憚，薦吏部尚書焦芳為謹身殿大學士，入閣辦事焦芳係湖北安陸府京山縣人氏，由進士出身，貪暴不仁，專媚權貴，與瑾甚相契好，取用之後，日購精巧戲玩之物，陳列君前；見少上宴樂玩弄之時，即揀數十煩瑣表章，請主上裁處。少主不悅道：「朕以愛卿等司』掌此職，不過欲圖安逸耳！今卿等不能辦理，又復使朕批決，勞孤煩躁，何用卿等為哉？」瑾等聞言大喜，由是軍國重事，不用奏請，任意批行、於是滿朝文武，皆畏其威，只有李東陽、梁儲二人，坐臥不安。惟是四時防察，以備不慮。又欲幾次入宮，奏聞國太，因未得其便，只是耽憂而已。瑾於宮外，另建一所私第，極其華麗，珍寶玩器充實其中，自忖位極人臣，大如所願，惟恨難與美妓作樂，空負風流。於是遍問左右，誰有良方妙藥，可能復爾陽物，留心提拔升賞。忽見座上一人進言曰：「昔者我探名山，遊覽勝景，偶遇一道人，自稱訪治怪症，有起死回生之妙。餘見他狀貌不凡，飄飄若仙，遂拂石磴，同他坐坐，求其良方。道人曰：「近聞朝內閹宦大臣，想挽回陽物長勁，以娛女色，因此檢查盧扁醫案，及真人秘傳參訂一方，君臣配合，佐使咸平，制煉得法，滋腎補精，服之交媾必興，長勁不倦，晝夜不停。』他言畢，即探囊取出一包，珍傳於餘。餘得此方，珍藏匣內，深夜焚香，啟而啟之，見其藥味珍寶，配制得法，真是玄機參透，不敢輕泄。今聞公公想服妙藥，以回春陽，餘願將此奇方，原包餽送。」劉瑾聞言大喜，目視其人，乃門下士賈先也。先即檢出原方呈上劉瑾，瑾展開細閱一遍，上寫著回陽百戰丸方：<br />
　　紫河車一具，取少壯婦人頭產男胎，佳用鮮者，另燉極爛。黑驢鞭全具，切片炙脆。<br />
　　黑狗鞭連腎囊全具，切片酥炙脆。真海狗腎一對，切片酥炙脆，真陽起石一兩，炭火煅紅，童便淬七次。土術人參三錢，紅肉者佳，切片另燉。太原熟地三錢，用酒炙透，另搗極爛。<br />
　　肉蓗蓉取馬欄產者為窪。正抱心伏神，連心木用一兩，乳炙蒸曬七次。白澤瀉，鹽水炙一兩。川杜衝，鹽水炒斷絲二兩。淮牛膝去心，鹽水煮透一兩，補骨脂一兩五錢，鹽水煮透即破故紙。金鎖陽二兩，鹽水煮透。<br />
　　以上共十六味，配合君臣，依法制透，加入煉熟山蜜四兩，共搗成泥，再蒸一至香為度，搓為細丸梧桐子大，培乾勿令洩氣，清晨服三錢。臨臥服三錢，溫酒送下，完一料，玉莖長大異常，硬如鐵柱，久戰不倦；長服填精益腎，保壽延年，宜節戒寒涼湯水，生冷菜蔬鮮果等項。宜常飲少壯無病，婦人乳汁作茶，切忌惱怒慎之。<br />
　　劉瑾讀罷贊曰：「真是奇方，專補先大不足，而助命門真火，服之必應。」<br />
　　即命家人買備道地各藥，監功製造，刻時造成，日服三次，見功甚速，精神倍添，玉莖漸長，德回原相，延年補精。劉瑾自是多蓄美女，日夜宣淫為樂，即宮娥御嬪，凡有姿色者，罔不被其淫污，按下休題。<br />
　　且說正德六年，庚午夏四月，陝西興安府石泉縣白花村王寘鐇造反，為因是年石泉、紫陽、白河三縣，米穀騰貴，黎民窘甚，粒米如珠，民心思亂；王寘鐇係弘治時武癢生，因屢試不第，無心進取，日在家鄉，交結四方無賴，恃強凌弱，無所不為，因此飢民多有皈附。聲勢漸大，每往村莊打劫，又有胞弟王權，精通武藝，交結一朋，姓祝字榮彪，好武有力，自稱小蠻王，號其黨曰會蜂會，其所居巢穴，在兩山之間，長枕數里，只有一條小路可入其中，他在高山之上，四面築起炮台，路口一帶水灣，巢內火藥矢石，堆積無數，山後小山極多，路口極散，官兵不能捕獲；遂至日積月累，聚集數千餘人，分屯左右村鄉，以作羽翼；適逢飢饉，糧草欠缺，於是私行搶奪，客商往來不通。石泉縣知縣張鈺、守備伍嗚謙、游擊范士奎聞知，帶了五百營兵，暗行捕捉，不意來到白花村內，適遇王寘鐇帶了二百餘人，打劫回來，認得官兵前來捕捉，即將號炮放起，四面羽翼齊來，就將石泉縣人馬團團圍注，炮火連天，一場大戰，賊兵越殺越多，殺至天明，可憐知縣守備，及五百官兵，盡死於賊人之手。只有游擊范士奎，身受重傷，逃回城中。縣丞梁汝均，立寫告急文書，差人往各憲轅門投遞。滿城百姓聞知，坐臥不安，猶恐賊兵到來，四散奔逃，覓地安身。欲知賊眾如何？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>