<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第十二回　伏龍駒奪鼇得志　離豐潤王氏尋夫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　伏龍駒奪鼇得志　離豐潤王氏尋夫</font></h4>
			　　卻說是日御駕到了校場，眾文武及金李二將，紛紛上前見駕，俯伏山呼。<br />
　　少主吩咐平身。遂命人將龍駒帶上，宣召使臣朝見。番使聞召，來到校場，山呼已畢。君王便道：「你主藐視中國無人，你且立在一旁，看我天朝氣象！」<br />
　　遂喚人將龍駒放出，即命李自強上前擒伏。自強領旨，見那龍駒一出鐵籠，恰如猛虎，發喊一聲，就向自強撲來；自強奮起英威，與他爭鬥！不想龍駒勢大，難以抵當，竟把自強踢番，昂首撲上，直欲傷人，幸自強走脫得快。<br />
　　奪鼇大怒，趕上前來，用扮牛勢，把龍駒後足扯住，那龍駒兩邊掙撲，不能得脫。奪鼇使盡平生之力，一手向他打下，那獸登時跌倒。奪鼇取出鋼鞭，那獸復跳起來，被奪鼇舉起雙鞭，連打數十，那獸倒地不動。奪鼇只道死了，正欲回身奏聞聖上，不想那龍駒又跳起來。奪鼇舞動鋼鞭，正欲打下，只見那獸雙厲跪下，俯首畏伏。奪鼇喝道：「你既是皈伏某家，可隨我到金鑾前參拜聖主。」那龍駒跟隨上前，一同跪下。聖主大喜。就封奪鼇為伏獸大將軍，御賜花紅，並調泉寶帕，即命平身。奪鱉謝恩起立，那獸就伏在他身旁不動。聖主就命使臣上前罵曰：「你這班番奴，好生大膽，藐視天朝，理當將你斬首，惟是非關你二人之罪，姑赦不殺！你可回對狼主說知，叫他年年進貢，歲歲來朝，倘若生端。就將你國中芟為平地。」於是二人抱頭鼠竄，帶領番兵回邦去了。<br />
　　少主回宮，於是大宴群臣。酒至數巡，焦芳離席奏曰：「臣有小女，名喚杏容，年已及笄，未諧伉儷。今見伏獸大將軍，年少英雄，欲招為婿，願萬歲為微臣作主。」天子聞言，遂喚奪鼇問曰：「焦卿欲以其女相從，在卿家主意若何？」奪鼇聽罷，暗自忖道：「恩公將女配我，一場美意，若不允從，他必懷恨於我；況他現掌重權。兼與劉瑾相善，且是聖主為媒，不若暫且應承，先圖富貴，後再商量。」算汁已定，遂出席奏曰：「臣雖未偶，但恐鳩鳳非倫，有辱太傅。」焦芳曰：「將軍不必過謙。」少主遂命奪鼇拜見岳丈，就在城內建造府第，擇日成親。當下將佩雲帕賜與劉瑾，各大臣俱有賞賜，於是眾臣謝恩，退出宮門，各回衙中去了。焦芳回到府內，把此事對夫人鄧氏說知，鄧氏不勝之喜。翌日，劉瑾請奪鼇並焦芳到來慶賀。二人來到劉瑾私第，接入中堂，奪鼇近前參拜。劉瑾慌忙挽住道：「賢契何故行此大禮？」奪鼇答曰：「小子初進京畿，每事多蒙指教，今叉復蒙見召，未曉有何教誨？」瑾曰：「非為別事，見足下大名聞夷薄，薄具芹觴，為君賀喜。」<br />
　　於是入席暢飲，美嬪姣饒，排班侍立。瑾曰：「老夫年過半百，閱歷多人，未嘗繫念，惟是自逢足下，常懷於心。」焦芳道：「公公既然心愛於他，何妨納為義子，得以囚時隨伴。」瑾連忙答曰：「固所願也，誠恐令婿見棄，故欲言向未敢耳！」奪鼇曰：「但得大人如此作愛，正是前生有幸！」即便離席上前，高聲叫道：「誼父大人在上，容男奪鼇叩拜。」瑾呵呵大笑道：「我兒少禮！」舉手扶他起來，再倒金樽，大醉而罷。劉瑾邀命人趕成府第，卜定吉日為奪鼇完娶。聖上為媒，不勝顯耀；文武官員，齊來賀喜，惟有梁儲與李東陽不來赴席。<br />
　　劉瑾與焦芳自得奪鼇，勝獲寶珍，如添羽翼，就把同黨之人，不在眼內。<br />
　　於是眾人各懷溫憾之意。奪鼇出入宮闈，肆無忌憚。古人所謂：與惡人交，如入鮑魚之肆，久而不聞其臭。奪鼇為著利祿董心，不覺漸漸變成一個好佞之臣，常在劉瑾私第，與他酌量者，無非欺君罔民，殘害忠良之事！那劉瑾得此螟蛉，恰如猛虎生翼，恃著奪鼇如此英雄，又有龍駒為輔身之物，不怕旁人議論，兵權日盛，將有不臣之心；義私置甲冑蟒袍刀槍，寶物珍奇，皆藏內庫；又收納少年無賴，著奪鼇教習弓馬，以為後日應用。正是：「快樂怎知貧賤苦，身榮忘記昔時人！」奪鼇正在得意，不料妻子尋來：卻說王氏尋至私第，門公問他何干？王氏說道：「煩你與我通傳，有豐潤縣藹霞嶺王氏求見。」門公聽罷，即便答道：「既然如此，你暫等候，待我進去稟知。」<br />
　　王氏只得在外等候。正是：「寵移新愛奪，淚付故情留！」欲知奪鼇許他相見否？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>