<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第三十九回　扁舟邀友復匡君　竊寶入城重護駕</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九回</br>　　扁舟邀友復匡君　竊寶入城重護駕</font></h4>
			　　慢題蘇州被圍之事，且說梁儲太師，自柴家祝壽之後，復尋數府，不知下落；偶從安徽界口路過，遠望見一隻小舟，蕩漿而行，舟中坐一個老叟，綸巾鶴服，飄飄若仙。忽聞歌聲啼亮，遂住足聽之。其歌曰：「舟停綠蔚煙波內，家住青山曠野中，偏愛溪橋春水漲，最憐岩岫曉雲封。小舟仰望吟秋月，短檻斜歌納晚風，喚兄呼弟皆野客，攜朋引友盡漁翁，潛身避世裝癡蠢，隱姓埋名作啞聾！」<br />
　　歌畢，梁儲想道：「聽其聲音貫耳，似曾習熟之人，不如待彼舟來，便知詳悉。」看看舟近，凝眸一看，仔細想摩，原來歌者非他，乃兵部王守仁也！梁儲斯時恰如獲寶，即便高聲喚道：「王兄王兄！你既為天下鸞鳳，猶知有同飛之燕雌否？」守仁舉目觀瞻，認得是梁儲，儀容失色，急命移舟泊岸，相見嘻吁！守仁便問，因何至此？梁儲亦問何得復在人間？於是各述本末，梁儲道：「當日聞足下自溺，我亦疑丈夫遇難，未必肯如此終身，今乃果然。」說罷，共為一笑。守仁聞知劉瑾不在朝堂，不勝歡喜。梁儲遂求守仁復出，共尋聖主，振作朝綱，以樂時清。守仁只得允從，同梁儲上岸，直望江南而去。一路訪尋少主，並無影響。梁儲忽想著周勇乃徽州人氏，或與主上回鄉，便向此州進發。非止一日，方到徽州，四處訪尋，亦無下落，幸喜周勇省墓事畢，打從此間經過，三人相遇，喜出非常。周勇即便上前參見。<br />
　　梁儲責問主上何在？使老夫奔馳至此。周勇曰：「此非未將之罪，皆主上強逼而為也！現今萬歲在於南樓鎮上李龍店中安身，不若大家前去相會。」說畢，遂一路同行，行了數日，來到蘇州隘口，忽見一群百姓，拖男帶女，悲悲切切，一路奔逃，周勇生疑，即便上前問及。眾百姓哭曰：「皇帝私下江南，昨到蘇州看瓊花，被眾賊兵現困蘇州，將府城團團圍住，官兵失利，我等居於城外，屋字破賊人焚燒，因此投奔別處。」三人聽罷，嚇得魂飛魄散，汗流浹背。周勇道：「目今難以商量，我飛往鳳凰山郭如龍處取求，大人可往鄰縣起兵接應，不可遲緩。」說畢，取出蓋雲仙帕蓋在頭上，念動真言，竟向空中而去。梁信與守仁見周勇去了，遂往各處州縣，起兵接應。<br />
　　卻說周勇來到鳳凰山上，使人入內通報，郭如龍兄妹大開寨門，接到分金亭上。周勇就將此事說知，懇他作速起兵搭救。如龍急忙傳令，點起三軍，命妹子在後軍護糧，遂自點起嘍囉，周勇帶一萬人馬為先鋒，自己親統大軍，兼程而進，直望蘇州進發。早有流星馬，報入奪鼇帳中。王守仁與梁儲起了各縣之兵先到，被奪鼇殺得大敗。奪鼇分兵追趕，梁儲之兵，走至南樓鎮上，遇著周勇，上前接著，把賊人殺退，救回梁儲之兵，就提得勝之兵，向前追趕。比到城下，奪鼇有兵接應，天色已晚，兩下鳴金收軍，紮寨安營。郭如龍兄妹之兵又到。周勇延請入寨，商議破敵之策：如龍曰：「今日天色已晚，明日待某家出戰，看他陣勢如何？然後再商。」便吩咐軍士，緊守營寨，小心巡哨，一宿晚景休題。到了次日，如龍就到軍前溺戰，奪鼇提槍上馬，出到陣前，高聲喝道：「來將通名受死。」如龍喝道：「睜開狗眼，認不得鳳凰山郭如龍麼？」就舉銀槍刺去。奪鼇接住，好一番大戰，二人殺了甘餘個回合，不分勝負。周勇上前三戰，賊營裡焦氏亦出，四馬相衝，兩雙對敵。<br />
　　奪鼇見如龍英勇，亦恐焦氏有失，於是賣個破綻，撥馬而走。如龍隨後趕來，奪鼇祭起調泉仙帕，平地水深三尺，向陣中湧來。軍士站立不住，望後而走。<br />
　　奪鼇陣後揮兵掩殺。幸喜東南角上，有一所土山，眾兵遂奔走上土山射住陣，不至大修。奪鼇收回仙帕，仍回寨而去，郭如龍檢點殘軍，不勝納悶，遂與眾人商議。周勇上前獻計曰：「賊人既有此寶帕，難與交鋒，今宵等未將飛進他營，盜取仙帕，何愁此賊不滅。」眾人齊聲曰：「將軍有此寶物，可以騰雲，何足歡哉！」周勇曰：「倘我去後，但見火光一起，郭大王與王大人，可驅兵殺上，我乘勢飛進城中，量兵殺出，兩下夾攻，此賊可滅；若無火光，便不可亂動。」吩咐已畢，眾人領命。遂全裝披掛，以待廝殺。天色已晚，周勇換了衣，身藏利刃，多帶硝磺，騰空而去。比到奪鼇營寨，按下雲頭，落在大營，向內一看，只見劉瑾與奪鼇在此說話：聞劉瑾說道：「我兒明日著力攻破城池，殺卻昏君，然後掃蕩中原，不可遲緩，恐外國聞知，起兵前來占奪。」又見奪鼇指著案前錦帕道：「有此寶帕，料必成功、父王不須掛慮。」周勇聽得真切，遂心生一計，就飛出營前放起火來，翻身入帳喊道：「營前有火。」奪鼇舉目一看，果見火光沖天，遂趨出營前，喚人救滅。周勇急到案前，取了寶帕，飛上雲端，望城內而去。奪鼇見火勢越大，眾兵救之不熄，遂想著調泉寶帕，可調西江之水以滅之。回身入內，竟不見了寶帕，相尋覓不得，聽見營外喊殺連天，急忙披掛提槍，搶出營前，恰遇郭如龍殺到。奪鼇接住廝殺。再說周勇飛入城中，喚軍士入報主上，道：「微臣救駕來遲，望我主赦罪。」正德曰：「卿家何罪之有，皆是寡人過也。」話猶未了，忽聞城外銃炮連天。周勇急說知原因，請兵出戰。聖主就命李龍、永寶隨著周勇，帶領五千人馬，開城殺出，左衝右突，如入無人之境。奪鼇正在廝殺，忽見後隊軍馬亂將起來，又聞城內有兵殺出。奪鼇大驚，無心戀戰，扣馬而走。賊兵大敗，死者無數，奪鼇奮起英雄，殺開一條血路，引著敗兵而走。未知奪鼇性命如何？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>