<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第三十八回　以舅為媒李龍多口　得隴望蜀天子探花</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　以舅為媒李龍多口　得隴望蜀天子探花</font></h4>
			　　卻說咸熙得道人點化，於是心生一計，每日備辦筵席，請許多親朋故舊來賞瓊花，外面故作彰揚，看此花後來應驗如何？又憶著道士之說，有門楣之慶，思是屬在女兒身上，於是又取出紅柬一幅，內寫著：「寒門敝沼，忽產瓊花，含苞未吐。倘有諸色人等，能喚此花開者，自願以小女妻之云云。」<br />
　　黏在池邊。此事一傳，霎時間轉相揚播，別府州縣，也要到來撞彩。誰知一連數日，此花仍含苞未放，且擱住不表。<br />
　　且說正德日在店中，與李鳳作樂，一日李龍在外面回來，笑嘻嘻對少主說道：「臣聞一事，甚是奇怪。」少主就題何故，李龍便將瓊花之事說知。<br />
　　正德聞言問道：「他女兒可生得好麼？」李龍道：「聞人稱說，宋家女子，真是名壓蘇州。」少主一聞，便欲前去一看。李鳳上前諫曰：「將軍臨去之時，有言囑托，我主不去為好。」正德笑曰：「真命天子，自有百靈輔助，美人不用掛心，孤家一去便回，就命國舅保駕。」李龍自恨失言，無奈金口已開，只得從命。少主換了衣冠，就喚李龍引路，直望蘇州而去。不一日來到蘇州，見往來人眾，俱說宋府去看瓊花。少主歇了一宵，到了次日，起來梳洗已畢，用過早膳，就同李龍出來，直望宋府而去。只見人千人萬，圍繞池邊。少主即把帖子一看，見寫得明明白白，聖主看畢，見堂上坐著一人，兩旁恃立童僕，衣冠樸素，五縷長鬚，遂自想道：「莫非此人就是咸熙不成。」<br />
　　於是上前施禮，咸熙亦下位相迎，分賓坐下。咸熙便問足下何來？少主曰：「晚生乃京都人氏，姓黃名綸，因聞老伯府上池產瓊花，特來觀看。咸熙聞說京都二字，舉目一看，見少主生得相貌超群，遂暗自想道：「前日聞人講說，聖上私下滁州，將滿城文武盡行參革，莫非今日到此。」遂答曰：「足下即是欲看瓊花，待老夫與你下去觀看。」於是與少主、李龍三人步落庭階，眾人見家主下來，遂閃開一邊，咸熙與少主來到池進，將瓊花指與正德觀看。<br />
　　正德看畢，遂對咸熙說道：「請問老伯，此花產幾天了？」咸熙答曰：「已七日矣！至今未見開放，老夫是以出下帖文。」正德曰：「既然如此，待小生叫他開與老伯觀看。」遂心想，唐武後尚能命花冬放，唐明皇亦能擊鼓催花，況於朕乎！於是默禱道：「花神花神，倘朕與美人有緣，速放瓊花。」<br />
　　禱畢，用手向瓊花一指，喚道：「急開急開。」話猶未了，只見此花舒纓吐絡，錦瓣齊開。眾人看見，各各稱奇。咸熙慌忙跪在階下，高聲說道：「不知萬歲駕臨，有失跪接，望求恕罪。」聖主見他道破行蹤，一時隱滿不過，遂即答曰：「卿家何以得知？」咸熙便將仙人報兆之事，告說一番。聖主就命平身，一旁坐下。此際觀看之人，方知聖駕微行到此，俱來參拜。正德吩咐散去。不期聲傳出外，滿城文武俱來朝見。咸熙又喚家人女兒，出來參拜主上，正德就封彩霞為貴妃。咸熙備宴款待，且住慢表。<br />
　　卻說滁州鎮徐湘，乃是劉瑾同黨，前日收監之日，寫書到劉瑾山中投遞，叫他前來劫駕。劉瑾接得此書，就命人打聽君臣下落。差人領命，一路訪尋蹤跡，是日來到蘇州，聞得正德在咸熙府中，即忙回山報知。奪鼇就聚集三軍，往蘇州劫駕；又命人到宸濠衙中報知，叫他起兵接應。於是點起三軍，直望江南而去。湖北諸郡，皆畏奪鼇之勇，望風歸順。不數日，大兵已到江寧，離城十里安營。上元縣令劉先榮知之，嚇得手足無措，急忙飛跑到總督尹世衡衙門稟知，世衡聞報著驚，差人星夜請軍門量督張良春，及定遠協鎮馬恒山商議。二人會同文武官員，急來商議迎敵之策。尹世衡就著守備羅在恩，提兵一千出城，與賊交鋒，不滿十個回合，被奪鼇殺得屍橫遍野，敗走回城。次日出戰亦是失利，堅閉不出。奪鼇命軍士將城圍攻。世衡見賊兵勢大，只得寫下告急的表章，往蘇州奏知聖上。蘇州知府石鬆楨，一聞此報，嚇得魂飛魄散，急忙到咸熙府內奏聞。正德聞奏大驚，方悔不聽周勇、李鳳之言，至有今日，乃與眾人商議往救江寧之策。正商議間，只見千總趙麟慌忙入來道：「賊用火箭射入城內，燒燬民房，殺死協鎮馬恒山。今有劉先▉，與羅正思、尹世衡、張良春，引著殘兵敗走至北，自行請死，懇旨定奪。」<br />
　　正德聽罷，愈覺增愁，遂傳旨帶入說道：「勝敗兵家常事，此乃孤皇一時洩漏之錯，塗炭生靈，實是孤皇之罪，與卿等何干？」細問賊勢如何，尹世衡未及回答。忽又來報導：「靈壁、臨淮二郡，望風皈順，賊兵十萬，已將城圍得水洩不通，請旨定奪。正德此際亦覺無計可施。忽見宋寶與李龍上前奏曰：「既是兵臨城下，賊兵勢大，難與交鋒，莫若我主寫下聖旨一道，待我二人殺出重圍，往別處取救，豈不是好。」話猶未了，只見各武並到來請兵出戰，正德許允，就撥五千人馬，命張良春掠陣，出城與賊兵交戰；一邊親上敵樓觀看動靜，果見賊兵勢大，將城四面圍得鐵桶一般。忽聞三聲炮響，內面五千軍馬，一同殺將出去，賊兵上前接戰，兩下刀槍並舉，鼓角齊鳴，我兵雖強，實是寡不敵眾，左衝右突，不能殺入賊營。聖主恐防有失，急叫鳴金收軍，吩咐各軍士們，多添木石，堅守城池，以御賊兵攻擊。下城點視三軍，傷殘無幾，於是賞賜筵宴，以慰軍心，復至府中，互相計議。未知少主如伺？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>