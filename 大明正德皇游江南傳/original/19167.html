<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第十一回　貢龍駒蠻王恣志　舉虎將金殿揚名</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一回</br>　　貢龍駒蠻王恣志　舉虎將金殿揚名</font></h4>
			　　駐語奪鼇與周勇，骨肉一般，時常往來。卻說奸黨焦芳，自從帶兵出了皇城，緝拿陳飛熊兄妹二人，實欲邀取功勞，不肯袖手而回。遂迫至豐潤縣靄霞嶺地方，見一帶盡是著羊腸大路，左通右達，並無樹木陰翳，不知飛熊兄妹逃匿何處？料難捉獲。即喚三軍，放炮安營造飯，卻遇金奪鼇正在附近帶牛放草，誰想那些牛，一聽炮響，立地驚慌起來；又見人馬嘈雜，二牛把繩撲斷，向人隊中奔走。那些兵丁，就把奪鼇喝罵。奪鼇遂趕上前來，一千把牛角扳住，那一隻牛走到；奪鼇又一一手扣緊，二牛不能跑走。遂牢回樹下，用索繫緊，芳焦在馬上見他有分牛之力，喜上心來，就命人喚他到來問話？奪鱉上前跪下，焦芳問曰：「你這漢子姓甚名誰？因何在此？直稟上來。」<br />
　　奪鼇答曰：「小人姓金名奪鼇，係本處人氏，只為家貧，與人看牛度活，野獸無知，有驚列位，伏乞大人恕罪。」焦芳曰：「走獸無知，此亦難怪。我又問你，比如武藝可曉得麼？」奪鼇對曰：「若雲武藝，件件頗曉。」芳曰：「你既有如此本事，何不去投軍食糧！」奪鼇對曰：「只為家貧，憑誰薦引？」<br />
　　焦芳駐目一看，暗道：「劉太監門下並無勇士，不若帶他回去，可助一臂之力。」遂開口問道：「我今欲帶你回京，建功立業，你肯從否。」奪鼇答曰。<br />
　　「大丈夫志在功名，今得大人提拔，那有不從之理。」焦芳道：「既然如此，即使登程。」奪鼇曰：「牛只交回原主，方可隨從執鞭。敢懇大人慢趕龍駒，小人自然趕上。」焦芳依允。奪鼇牽回牛只，將此事對妻王氏說知，少不免致囑一番，倘有出頭日子，定必差人前來接你，同享榮華。王氏聽了，不勝歡喜，說道：「官人此去，但願身受皇恩，早賜好音，免妾企望！」叮嚀致囑，即便送夫出門。奪鼇別卻妻身，趕到周勇家中，把此事說知，勇聽其言喜曰：「願大哥早達朝堂，以慰知心；小弟彈冠待薦，不勝仰望。」奪鼇又曰：「倘愚兄得志。定必相邀賢弟，今大人等候，不得淹留。」遂告辭周勇，發腳起程，直望前途趕上，跟隨上京去了！焦芳回到京師，入宮覆命，就帶奪鼇見了劉瑾，得回衙內；遂命奪鼇日間習練武藝。夜間熟讀兵書，按下不題。<br />
　　且說外洋屬國，交趾蠻王，烏蘭哈達，聞得天朝少主，信用小人，忠良屏去，意欲起兵犯界，遂召諸大臣酌議。於是眾臣上殿，三呼已畢。蠻王啟口說道：「聞得大朝正德，殘虐忠良，國內空虛，定無將臣。孤家意欲起兵，奪取中原天下，眾卿以為何如？」左丞相哈拉青阿奏曰：「不可，雖少主無道，任信佞臣，現有梁儲、李東陽二人，執掌國政，又有楊一清鎮守邊關，以臣愚見，莫若將國中鬥龍駒。用鐵籠裝載，並佩雲調泉二帕，貢入中原，令其君臣將鬥龍駒擒服。倘若不能，要其平分疆土；如若不從，然唇起兵，未為晚也。」蠻王聽罷，龍顏大悅，就命中下二位大夫，領二百精兵，往天朝解貢；吩咐二人留心，看他君臣舉動若何？二人領命，離了夷邦，直望天朝進發。曉行夜宿，來到皇城，將來表傳人六部衙門。六部遂命人掃除館驛，與他安歇；又把番兵禁在一處，不許亂動，然後入宮奏聞。少主命明日朝房伺侯。群臣領旨，次早齊到金門；君王臨朝視事。命傳宣官，召番邦使臣上殿。使臣聞喚，上到金鑾，揚塵舞蹈；三呼萬歲。少主即命平身，啟齒問道：「爾主命爾二人前來，有何事情？」使臣奏曰：「非為別事，一則拜候龍安，二則有寶帕二條，特來貢獻。」少主命侍衛接轉獻上，看罷問曰：「此帕有何寶處？喚作何名？」使臣俯伏奏曰：「紅者名曰佩雲，將此帕蓋在頭上，足可飛騰；白者名曰調泉，可以吸長江之水。二帕之寶，可稱席上之珍。」<br />
　　天子聽罷，龍顏大悅。使臣又命人將鬥龍駒抬上殿來。聖主一看，見此獸兩眼如電，排牙似刀，五色斑斕，生得十分狠惡。聖主便問此獸帶來何用。使臣遂向袖中，取出表章獻上。君王看罷，大驚失色，命人且將獸帶好，命使臣復回館驛，遂拂袖入宮去了。眾臣不曉何故？一齊進官，參見聖駕，問及何事？天子即把番書交與眾臣觀看，說道：「朕觀此獸，猛烈凶狠，定非等閒之人可能收伏；見今朝中並無勇將，不著待朕出榜，招求能士！」梁儲出班奏曰：「不可！臣想番人此來，欲看我國中虛實耳！倘如此野獸，文武不能收伏，尚要出下榜文招徠，恐貽番邦恥笑。不著密諭眾臣，不論王孫公子，以及門下之人，倘有勇士能伏龍駒者，伏獸之後，另行加賞，如此定有收伏之人，望我主裁奪！」少主准奏。遂傳下旨來，有能收伏番獸者，封為大將軍之職，御賜調泉寶帕。於是戶部尚書李洪入奏曰：「臣子李自強」，武藝精通，可伏猛獸。」焦芳亦出班奏曰：「臣有一勇士，名喚金奪鼇，有萬夫不當之勇，可伏龍駒。」少主聽罷，就命明日帶往校場候旨。於是眾臣回衙。<br />
　　焦芳對金奪鼇說知此事，奪鼇遂抖擻精神。到了次日，隨著焦芳，往校場而去。李洪亦帶了兒子，先到校場候旨。聖主送喚御林軍護駕，百官隨從，直到校場上駐蹕。欲知後事如何？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>