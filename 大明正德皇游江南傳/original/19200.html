<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第四十四回　朱天子回朝封贈　眾功臣配合團圓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十四回</br>　　朱天子回朝封贈　眾功臣配合團圓</font></h4>
			　　慢說正德回朝，再說周元自從拜別母舅，來到京中，聞人傳說少主私下江南，遍曆數府。後到南樓鎮上，為看瓊花，被藩王宸濠聞知，與劉瑾、奪鼇糾合，起兵劫駕；主上被困蘇州，幸得各路勤王，使獲奸黨，班師回朝，一路凱歌，俱臨城下。周元聞說，不勝歡喜。就換上一套新鮮衣服，以待聖主回京，出來迎接不題。<br />
　　卻說少主回朝，以何振邦周勇為先鋒，浩浩蕩蕩，直望京都而來。少主按轡徐行，但見凜凜威風，飄飄殺氣，將士三軍，押著囚車一路而來，好不熱鬧，一路仕女如雲，爭來觀看，少主私心大慰！在馬上昂然自得。及到京中，大小百官俱出皇城跪接，周元亦在此中。周勇認得，連忙對少主說知，少主就命他到馬前參見，又命禮部尚書，帶周元前去學習禮儀。禮部領命，帶同周元去了。少主吩咐三軍，駐紮城外，遂同文武官員入城。馬萬程見王守仁尚還在世，不勝歡喜，急忙上前相見，悲喜交集，相攜而入。一班功臣，擁護少主入宮，參謁國太，謝私行之罪。國太一見兒子好生歡喜，即命臨朝治事，分發大小諸務。少主領命出到朝堂，就將大小事情分發。又帶兩個美人入宮，參見太后。梁儲出班奏曰：「宋家屢代忠良，微臣可保；若論李娘娘賢良可羨，惟是曾經當爐賣酒，主上即欲宣他入宮，試問誰人可保？」少主見說，遂開言問道：「眾卿誰保李妃。」滿朝文武，無一應者。少主怒曰：「眾卿既是不保，待孤皇保他便了！」眾臣聞說，一同上前奏曰：「太師之言不差，莫若依臣愚見，就在城內另設閒宮一所，待他一年半載之後，果無異志，然後宣他入宮未遲。」少主見諸臣說得有理，即便准奏，就著工部建造閒宮。一面傳旨，將奸黨帶上金殿。少主把劉瑾等罵道：「孤何曾薄待於汝，汝等膽敢如此。」將宸濠賜紅羅自縊，其餘推出市曹斬首示眾。奪鼇此際認得周勇，遂高聲叫道：「周賢弟，何不念當日還金之義，保我性命乎？」<br />
　　周勇答曰：「結髮之妻，尚不足念，況異姓乎？」說罷推出，將各奸黨首級示眾。少主就封周勇為定國將軍，梁儲為護國太師，統攝朝廷大小政事；王守仁為太子太保、文淵閣大學土，入閣辦事；陳飛熊襲蔭父職，父母遺骨，用公侯禮埋葬。敕令各家功臣之子，其父曾經被害者，准將劉瑾首級帶到墳前致祭，以慰忠魂。天子親撰祭文，命王守仁代祭。少主又將昔日忠諫諸臣，一齊迫封，崇把昭忠祠，子孫襲爵。其餘致仕歸家，及被貶未死者，皆次等調京復職。一時起復紛紛，朝野皆歎，忠孝之人，皇天不負，奸黨之輩，自取敗亡。天子又封郭如龍、萬人敵為殿前大將軍；宋咸熙為國丈，其二子宋金、宋寶及李龍皆為國舅。天子見眾功臣俱繫年少，除卻何振邦早諧鸞鳳外，其餘皆御賜婚姻。乃將小蓮與周勇為妻，陳媚顏配合郭如龍，如龍之妹貴仙，配合萬人敵，貴容配合李龍，宋金向有妻室，萬人敵請以妹子秀春，上配國舅宋寶。又傳旨江甫，敕令錢士青帶家眷來京，將他女兒春娥，配合陳飛熊。聖旨為媒，賜第各諧花燭，彼此成了姻眷，俱在轂下為官，共樂太平不在話下。少主分發已皆，命人在彩霞山，御筆親書清風洞匾額，封為玉洞廣道真仙之職。又召周元入見，周元到金階之下，就封為親王之職，收為皇兒。母黃氏封為一品太夫人，妻封一品夫人，追贈三代，周元叩頭謝恩。諸臣便問殿下何人？少主便將前事說了一遍，諸臣上前參見，周元急忙行禮相還。少主乃問周元道：」皇兒可曾將孤家之書，帶到曹杰府中？曹杰曾將小姐與你成親否！」周元見問，遂將秋菊對他所言之話，奏與父王知道。少主聞奏怒曰：「士祥藐視聖旨，國法難容，你可帶領侍衛二十名，寶劍一口，就日回鄉省親謁祖，並完親事，有人抗阻，先斬後奏；成親之後，同著母親來京，毋得違旨。」周元接了寶劍，叩頭謝恩！少主又命年監同他入宮，參見國太。<br />
　　太后娘娘不勝歡喜，賞賜金帛，與他回鄉。周元拜謝出朝，別了諸臣，領著聖旨，直望杭州而來。少主又命諸臣查明，往日護駕與陣上有功者，即一兵一卒亦分別大小勛勞，按功獎賞。陣亡兵將，皆從厚恤，各崇把昭忠祠，子孫世襲罔替。因賊擾亂地方，皆免糧三年，並前時所經游之地，亦免糧一年，眾臣謝恩。天子論功行賞，俱已停當，又想起往日江南土惡奸黨之事，亦要辦清。著王守仁同馬萬程齎詔往拿四川布政唐自融、參將唐義山、巡按魏文光、協鎮徐湘等，一眾犯官回京。並工部尚書公孫材，俱交梁儲審問，究其貪墨居官，強勒下屬的罪過。那班奸黨、一時底裡盡露，諒難推委，只得從實招來，始知皆係劉瑾門下出身，天子聞奏大怒，欲將奸黨盡行殺卻，以消民怨。幸得梁儲請旨免殺，將眾奸革職，充配為奴，少主准奏。再查所有奸佞遺黨革免。自是朝廷頗雲清淨。梁儲又廣進賢才，分勞效職，以資朝廷之用。一日奏請調回江甫總督尹世衡、提督張長春、都司嚴坤、千總趙麟，松江知府羅兆輝，蘇州府知府施國蘭籌，皆分別大小升用。自此群忠協力，黼黻太平。未知後有何事？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>