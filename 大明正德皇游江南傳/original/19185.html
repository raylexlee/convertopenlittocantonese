<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第二十九回　下松江君臣失路　回草舍母子延賓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十九回</br>　　下松江君臣失路　回草舍母子延賓</font></h4>
			　　卻說正德同著周勇，一路而來，不期到松江界口，錯走了路途。行來半日，盡是山林，並不見村莊市鎮。又行數十里，皆是如此，時已日落西山，正德腹中飢餓，十分著急，乃對周勇言曰：「我等行了一日，並不見旅店人村，以及往來人等，想必錯走了路途，今已日暮，孤皇腹中飢餓，如之奈何？」<br />
　　周勇曰：「此是我主自取其勞也！臣亦幾次諫我主，休下江南，我主欲廣見聞，遂至奔波如此。倘若不然，我主深居龍樓鳳閣，擁玉眠金，安知百姓黎民，有如此風塵勞苦，日謀升斗，育子供親，更有此等污吏贓官，四時剝削，以充宦囊。故公侯之家，所建歌台舞榭，皆萬民之膏血，望我主體念臣言，便悉萬民之苦。況且國太此時未知怎樣翹望，惟願我主明日回京，以慰天倫之樂，免至跋涉風塵，臣之幸也！」少主答曰：「朕今至此，非欲廣見與聞，但見夢兆徵祥，必求勇將，方可回京。且上古帝王，五年巡狩，孤今所臨州郡，參革贓官，為民除害，亦是人主之心，即涉跋風塵，豈不快哉！昔宋仁宗謂朕心一日，天下一次，稱為盛王之語；況朕親涉遐方，躬問下情，卿且行到前途，再作道理。」說話之間，不期來到一所茂林，林內有一樵夫。正德一見大喜，就命周勇上前問信？周勇領命，行近林中，問道：「請問賢台，此處是甚地？有歇店安身否？」那樵夫回身答曰：「此處乃是松江城外燕子山前，若同旅店安身，進城方有。」周勇問，此去城中，還有多少路？樵夫曰：「尚有三十多里。」正德在旁聽說，慌忙問曰：「既然如此，可有別處村莊借宿否？」樵夫搖頭道：「這一帶皆是野外荒山。安有借宿人家。」正德曰：「我等乃京都人氏，不期錯走路途，行了一日，並不見人煙旅店，肚中飢餓，甚是難行。請問仁兄，既雲此處並無人煙，何乃這個時候，你還不回家？」樵夫曰：「小子茅廬，去此不遠，只為娘親年老，終日上山斬柴度日，故將茅廬結在此間。今客官肚中飢餓，難以進城，倘不嫌破窯淺窄，請到此間暫歇一宵，未知主意若何？」少主聽罷歡喜，就問賢兄高姓大名？樵夫曰：「小子姓周名元，乃本土人氏，家中只有老母在堂。請問二位客官高姓大名？以得稟明慈親。」正德曰：「小弟姓黃名綸，他是舍姪黃寅，今日偶遇仁兄，真是三生有幸！」周元曰：「原來是二位黃客官，小子失敬。」<br />
　　說畢就將扛柴挑起，當先引路回家。未及二里之遙，已到門外。周元便對正德道：「客官請待片刻，待小人入內對家母說知，然後出來迎接。」話畢，推門進去。正德在外等候。周元到中堂見了母親黃氏，將此事一一說知，於是出到門前，對正德說道：「敢請二位客官，入茅舍而坐。」正德遂與周勇相隨入內。周元就將桌椅抹淨，請二人坐了，忙進廚中取出山茶捧獻，正德與周勇此時此際，不分好醜，一連滿飲幾杯，茶罷開言，正德對周元說道：「敢請伯母出堂相見！」遂向身邊取出銀子一兩，交與周元，叫他辦些酒菜回來充飢。周元接了入內，稟知母親，其母黃氏曰：「衣衫襤褸，焉能見得佳客；你可說家母年老耳聾，難以為禮，請客官見宥。」說畢，見周元手執銀子，便問此銀何來？周元答曰：「客官把與孩兒辦菜的。」其母曰：「你可去說，荒山市遠，並無美酒佳餚，至若粗糲菜羹，家母已經弄去，可將此銀交回客官，千萬不可受人財帛，然後入來，與你商酌。」周元領命，就將母親吩咐之言，出堂對正德說知，並將銀子交回，遂翻身入內去了。欲知後事如何？且看下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>