<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大明正德皇游江南傳 - 第三十七回　宋家綠萼呈祥瑞　道士紅塵點化機</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　宋家綠萼呈祥瑞　道士紅塵點化機</font></h4>
			　　卻說周勇在鳳凰山上過了一宵，為掛念少主，大明起來，就對郭如龍說道：「昨蒙大王雅愛，攪擾通宵，不勝銘感；緣因聖躬在念，不敢久留，待至大王榮降之日，然後聚首談歡。」說罷，告別下山。如龍相送，比及一程，方才揖別。周勇遂拍馬加鞭，直望南樓鎮去。來到鎮中，訪尋客寓，見第一間酒店，招牌上寫著龍鳳二字，遂忖道：「莫非主上就在此間，待我進去詢知？」下馬入到店中，見無一人，高聲叫道：「店家快些出來。」驚動王氏出來問道：「客官到來，想是辦酒？」周勇曰：「非也！特來動問一聲，昨日有個京中年少客人，可曾投你店否？」王氏未及答應，早被李鳳聽見，遂即入內，對少主說。正德急忙出來與周勇相見，引進內室，一同坐下。聖主就問周勇，昨日賊意如何？周勇便將郭如龍得神夢示，意欲皈降說知。少主亦將李鳳之事，對周勇說知，周勇甚是不悅，意欲進諫，無奈見主上已經幸御，勢難阻止，只得上前參見，禮畢，君臣坐下。誰想李龍遊獵回來，入到內堂，見妹子與兩個年少漢子，坐在那裡，登時大怒，高聲喝道：「賤人不知羞愧，何得與男子雜坐。」李鳳急忙上前，將前後事情對李龍講說。李龍聽罷，慌忙上前參見，李鳳曰：「是臣妾哥哥。」少主道：「既是國舅，平身賜坐。」李龍、周勇二人相見。李龍便問周勇是誰？正德曰：「此乃滅寇大將軍周勇。」李龍聞說，不勝喜敬。吩咐店中人等，不許風傳出外，收了酒帘，以免惹事，擺下筵宴，君臣暢飲。到了次日，聖主便對周勇說道：「朕自私下江南，今經數府，為民除害，復得鳳凰山豪傑歸降，又選就美人與李龍國舅，今已得了安身所在，又有國舅保駕，無足慮矣！卿既欲回鄉省墓，明日就好起程；事畢回來，然後一同返京，無得違旨。」周勇聞言奏道：「微臣領命回鄉，惟願萬歲務要保重聖躬，勿往他方遊玩，使微臣掛心。」又囑托李龍，好生侍奉，不可使外人知之，待某省墓回來，在後一同回京。於是打疊行裝，即辭聖駕，告別娘娘國舅，直望徽州桑梓而去。且住慢表。<br />
　　卻說蘇州地面，有一歸田之臣，姓宋名恩字咸熙，壯年曾任粵西知府。<br />
　　土俗澆漓，有一種惡習，凡生女兒，輒將殺卻。咸熙廉知其情，出示曉諭一番。又召民間父老，及一切縉紳到衙，教以上天好生，不分男女，一體養育長生，方不失慈恩之道。今爾等棄女，舉世皆然，將見盡無女子，人世安所得其妻室，以為生育之地，那時縱欲生個男兒繼後，豈可得乎？如生女便將殺卻，是殺後人之妻，並殺後人之子耳！以此看來，真是忍心害理，非人類所為。爾等縉紳，早為勸善，免招天譴，縉人聽言答曰：「公祖明諭，固為至理，但本處物賤民貧，多生不能養育，故寧去女而重男，非敢抗違大教，以貽公祖之憂。」咸熙聞言，即解宦囊，設立育嬰堂，多僱乳媼。民間生女不能養育者，悉任送至堂內收恤，後日長成，民間有到來取去，作妻媳等。所得身價，悉將僱請乳媽，由是源源不竭，救了西省無數性命！又此法一立，後人效尤，宋公之陰德無窮，所以應在他的女兒身上，遂至貴為國戚，也是這個原由。咸熙官星顯耀，不滿十餘年，官拜戶部尚書，年登八十，於弘治十六年致仕歸隱，娶妻汪氏，所生兩男一女：長男名金，年方二十八，現進黌門；次男名寶。年萬二十一，不事詩書，好馳馬試劍；女名彩霞，母夢見明月，入懷有孕，生時又異香滿室，年方十六，生得月貌花容，深通詞翰，尚未聯婚。是年六月初旬，乃咸熙壽誕之日，親朋遠近，俱來恭祝，妻孥輩方議開筵，恰好花僮報導：「堂前荷花盛開，中央獨有一朵，花大如盤，五色斑斕，光彩奪目，含蕊未吐，其莖高出眾荷之上，亭亭直挺，搖曳多姿，十分奇雅。」咸熙聞報，立即攜同妻子，出去看個明白。來到池邊，早見那蓮萼，果如花僮所說。凴欄賞玩一番，晨食已罷，又往流連，方近池邊，早有清香幽潔之氣，沁人心懷，一時凡慮，都消歸何有？但覺遍體生涼，由是室內諸人，也不用搖扇乘風，咸熙十分稀罕，惟是不識其名，後來窮考諸書，如群芳譜爾雅山經，一一搜羅，並無此種；又遍問栽橘老叟，種樹高人，亦復無有識者。眾人皆意此花，這等稀奇可愛，必是禎樣之物。忽一日有羽衣道人到來覺看，形容舉止，不類俗人之體。咸熙在旁，正要細察其異，那道人即指著綠萼而言曰：「奇葩奇葩，椒房作家，暫時隱忍，就覲仙槎；游龍游龍，把夢來從，千里見配，千鳳相鍾；弄假得實，果稱皇衷。」咸熙入耳，覺其言似謎非謎，內中必有個原故，即向道人揖問曰：「是萼果屬何名？永為指示。」道人曰：「此即仙書所載：「瓊花也！藍田種玉得美婦，瓊花開萼配良夫。』想來物不虛生，天原有意，必是施主平日積善無窮，上蒼眷顧，乃降此禎秘之瑞，俾得引真主到來，一喚此萼，自然開放；其中另作並蒂，自下含蓄文章，以待際遇，然七日來夏，諒亦近矣！檀越須要留心物色，以集門楣之喜，勿以致置而鍺過。」咸熙聽罷大喜，方欲命廚主整齊款待。那道人倏化一道清風而去。咸熙好生奇訝，料必是仙人特來指點，於是焚著香燭。望空禮拜一番。未知此花如何開法？且聽下回分解。<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>