
			　　再說寘鐇見殺死縣令，事大如天，乃乘勢就將附近村民，盡眾捉獲，不願從者殺之。此際大半願從，以活目前性命。是日所降之眾，共有數千餘人，寘鐇一一收納。再命人到城中打探消息，又命人帶了號炮，吩咐於各鄉隘口把守，官兵一到，可將號炮放起，吾自有兵接應；又命新降之人，將戰死屍首拋棄山坑，復到巢中。點查兄弟，死了八人，負傷帶箭者，亦有數十；一面叫人登記功勞於簿，待至成功之日，然後追賞，一面命人辦酒與兄弟犒功。

　　酒至數巡，寘鐇起身拱手說道：「眾家兄弟，請聽吾言，我們當初本非欲圖大事，不過想霸踞一方，免眾位兄弟飄流四海，吾願足矣！不意這班狗官。反來侵犯，今日之事，逼於不得已而為之，我門盔甲未便，人心未齊，尚能一鼓取勝，看將起來，莫非天命有歸；又聞新君無道，信任讒臣，貶退忠良，朝無勇將，倘若帶兵直入，掃蕩中原，奪取江山，易如反掌，湊馬今日事已至此，況且暢一清總制三邊軍務，他若一聞，定必起兵到來往剿，他有文韜武略之才，若疾然向到，如之奈何？以弟愚見，不若先下手為妙，喚齊兄弟，並新降之兵，約有萬餘，足可縱橫天下。惟是師出無名，誠恐人心不服，我欲寫招兵旗一道，只說劉瑾弄權，迷惑少主，殘害忠良，神人共憤，百姓離心，故我特起義師，誅滅奸黨，所過州縣，軍民人等不用驚慌，若然相拒，破城之日，寸草不留。倘四海英雄，能同是志，不問三教九流，以及犯人，一到軍前，必然收納，如此必定人來歸附，先取紫陽白河二縣，次取延安，直入京師，不過二百里之遙，掃蕩江山，奪取大下，不知眾位兄弟，以為何如？」眾人聽罷人喜，說道：「兄台所言，真乃神機妙算，非我等所能及也。」

　　寘鐇道：「惟是行軍之事，非同兒戲，先貴得人，後貴得兵，兵法云：無主不可以行車，無令不足以調遣。今大謀已定，不用更移，列位推誰主將，早行號令，以定軍儀？」眾人離席同聲說道：「非大哥足智多謀，何人敢當此任。」鐇聞言辭曰：「弟實毫無本事，不過略解軍情，蠢拙庸愚，難堪重任，願各位別舉才能。」眾人道：「我們主意已定，大哥不用推辭。」於是一眾上前，舉他上坐，拜將下去。寘鐇只得還禮道：「既蒙列位弟兄，推吾為主，惟是行軍帥令，難以徇私，各宜凜遵，違令執法，骨肉皆然，無相怨恨。」

　　眾人同聲說道：「倘有違法，甘當軍令。」寘鐇聞言大喜，命眾人復回原位，暢飲而散，翌日設帳安營，鐇自稱為統兵滅寇大部督。旗上寫著三軍司命，坐在帳中，命左右請列位英雄上帳。於是眾人來到帳前，施禮道：「都督大人，喚我們到來，有「何商議？」鐇曰：「方今起兵，各宜踴躍，有令當遵，毋得抗違，凜之慎之，今將規條擬就，請眾位觀看。」乃將規條取出，眾人看道：

　　「一、行軍對陣聞鼓而進，聞金而退，各依隊伍，違今者斬。二、軍兵所到各處州縣，有令照令施行，無令不得傷殘百姓，違者立斬。三、軍中器械務必鮮明，一聞號炮之聲，踴躍殺上，倘有臨陣畏縮，不肯對敵者斬。四、軍令已下，不得三五成群，交頭接耳，及與敵兵一到，不許鼓嗓喧嘩，違者重責四十。五、到各處村莊捉獲軍民人等，不許擅自釋放，即要請令定奪，違者重責，六、兵將不許因便探親，寄宿民家；又不件窺探婦人。酗酒宿娼，姦淫苟合，違者立斬，決不寬饒。軍令如雷，各宜凜遵，毋滋後悔！後書年月日示。」