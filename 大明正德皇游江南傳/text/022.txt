
			　　當日少主吩咐振邦已畢，遂喚周勇打疊登程。周勇打點停當，背了雙鞭，就隨天子出門，上馬而去，振邦相送一程，然後回家，即說正德與周勇君臣，在途中曉行夜宿，問柳尋花，不勝快樂，不覺已到江南江寧府了！少主就同周勇訪尋歇店，一同住下，正德遂向店主說道：「你們此處，有甚麼名山勝跡，足供遊玩？」店主曰：「山林古寺，聖跡遺碑，俱皆不少，客官若愛遊玩，待我喚一小子，明日陪你去游。」正德曰：「如此更好。」到了次日，店主就叫個小廝，帶他二人到各處遊玩，果見山清水秀，遂對周勇說道：「今知賢姪所云，果然不謬。」君臣飽玩一番，即欲回店，不想行到途中，見一老媼，帶著一位青年女子，悲悲切切，一路而來。正德就命周勇上前問及。

　　那女子舉目一看，見二人相貌非凡，老媼乃含淚說道：「係本省安慶縣人氏，老身藍氏，弱女春娥，丈夫錢青，字恩光，由兩榜出身，特授山西文水縣知縣，奉旨上任，在任半年，真是官清民樂，不期新巡按魏文光，要獻禮金千兩，妾夫為官清正，安有敬他？是以魏文光拜本回朝，奏妾夫虧空庫銀三千，聖旨一下，把妾夫收禁監牢，命人到來抄家，遂將衣箱雜物盡行搬去，至今母女淒冷。今到前村藍玉成處，懇救夫君出獄，看他怎樣商量？」少主對老媼言曰：「我與你良人有八拜之交，今聽所言，不勝著惱。」就取黃金一錠，把與老媼道：「嫂嫂不必傷心，亦不週到舅氏處商謀，可將此金回家、安心度日，不滿數旬，我是必搭救哥哥出獄。」那母女一聞此說，反悲為喜，女子行前說道：「既是父親與叔叔有八拜之交，請問叔叔係何方人氏，高姓尊名？對家母說知。倘父親得蒙救回，登門叩謝！」少主聽罷，又曰：「賢姪女不必忙速，早則半月，遲則一月，包管你骨肉相逢，你父出獄，說京城朱姓，他便知了。」說罷，同周勇揚揚而去。他母女再欲詢問？見二人已去遠了！只記著京城朱姓四字，捧著黃金，感激回家而去。再說君臣二人，回到店中，謝了小子，談及外省之官，多有難為下屬之事，遂將此事，用筆存錄，放在身邊。到了次日，又往別處閒遊，且住慢表。

　　卻說梁儲、李東陽等，見皇上數日未上朝，於是同入宮闈問候。太監出來說道：「天子有病，未暇臨朝，只著梁太師入官商議，其餘免見。」梁儲遂同太監，來至養閒宮內，不見少主，便問主上在於何處？太監遂將少主遺詔呈上，梁儲看罷大驚，便問內監，此事誰人奏的？內監就把周勇乞假，聖上潛出宮闈之事，一一對太師說知。梁儲聽罷，即曰：「聖上下詔，命你交付與我，何故今日方與我觀？」太監曰：「此乃少主吩咐，叫咱家五日之後，方可呈上太師觀看。」梁儲又問曰：「少主去後，國太與娘娘可曾知否？」