
			　　卻說陝西賊首王寘鐇，自從得了紫陽、白可二縣，屢次攻擊興安、延安二府。於七年二月，大集諸將，起兵十萬，攻打延安。楊一清聞報，添兵守堵，見前者拜本京師，並無髮落，命人打聽，方知奸黨弄權，意欲回京誅奸，又值王寘鐇作亂，只得再拜本回京，直到梁太師處投遞。梁儲一聞邊報，即時入宮奏聞聖主。天子問道：「朕欲命伏獸大將軍掛帥前往，老太師意下如何？」梁儲奏曰：「不可，我想奪鼇初入朝堂，於軍機事情未諸，恐誤國家大事！」少主又曰：「以卿意見，保舉何人？」梁儲奏曰：「以臣愚見，惟有李東陽文武全才，足堪掛帥。李自強深通武略，可作先鋒；兵部主事孫建中，足智多謀，堪作運糧司馬。望我主起兵十萬，協同楊一清征剿蟊賊，可保無虞。」少主大悅，就命老太師草詔，封李東陽為大元帥，點兵十萬，協同李自強、孫建中就日興師。梁儲即將主上欽命奪鼇掛帥之事，對東陽說知，又云：「老夫保舉大人提兵而去，倘大人一到陝西，把朝中奸黨事情，對楊一清告說，叫他奏凱回朝，誅滅奸黨，朝中事情，有老夫料理，大人不用掛心。」李東陽遂命人報知孫建中、李自強，點兵十萬，直望陝西而來。

　　卻說周勇與何振邦二人，此日閒暇無事，攜了弓出門遊獵，忽見一隻獬豸，在林中跑將出來，二人上前，將鐵錘亂打，那獬豸抵當不住，望林下而走。二人上前追趕。李東陽大兵恰到山下，偶遇那獬豸逢兵便傷，火炮不能傷，刀槍不能刺，咬傷了數十餘人，軍士忙入後營，報知主帥。李東陽即命孫建中、李自強二人前去擒捉。二人領命，來至營前，與那獬豸相鬥；正遇周勇何振邦趕到，上前把鐵錘將那獬豸打死。李東陽在高阜處看見，立即傳命，請他二人到來，李東陽問道：「你二人姓甚名誰？何處人氏？有此英勇，何不與王家出力，豈可隱在山林。」振邦稟道：「小人姓何字振邦，本處人氏；那個是結義之弟，姓周名勇，都為家道貧寒，無本營生，上山獵獸，以度光陰，豈敢望異日立功疆場，標名竹帛耶！」李東陽見二人志氣昂昂，不類凡夫俗子，便問你二人既好遊山打獵，必知弓馬。二人答曰：「武藝諸般，略知一二。」李東陽就命二人當面比試，見他弓馬嫻熟，件件皆能，遂說道：「本帥今日征剿蟊賊，欲命爾二人為總旗之職，帶領隨證，建功立業，爾意下如何？」二人聞說，滿心歡喜。遂上前叩謝道：「小人茅捨離此不遠，意欲回家，稟知母親，再來隨駕，未曉元帥可見容否？」東陽說曰：「人子之道，理當如此。木帥令人馬緩緩而行，你二人急速趕上，不可遲疑。」即賜白銀三十兩、交他帶回安家。二人叩謝，奔回家中，即將此事說知，各皆歡喜。王氏吩咐二人，改換姓名，恐防冤家見害。二人道：「我們自有主意，毋勞嫂嫂掛懷。」於是拜別出門，來至馬前，見了元帥，李東陽就命二人為總旗之職，每人統領五百兵馬。

　　非止一日，來至陝西界首，李東陽下寨安營，命人到都御史楊一清處報知。楊一清聞東陽來，喜如雀躍，親來迎接。二人朝見聚談契闊之情，攜手進城，大開筵宴，商議退賊之策，東陽問賊勢如何？一清曰：「賊兵擁數萬之眾，十分精銳，前已得了紫陽、白河二縣，現在又攻打延安，勢極危急，前日得按紫陽降縣縣主岑文治密書，說道賊人倚仗一人姓馬名萬程，十分驍勇，為人豪俠，聞得劉瑾弄權，逼王守仁投河。守仁是他姐丈，故此十分含恨，欲到京師，誅滅奸黨，後聞寘鐇起兵，詐稱誅滅劉瑾，他信為然，遂引門徒投了寘鐇，實欲協力誅滅奸黨，為民除害。前日攻破紫陽之時，秋毫無犯。近聞寘鐇殺戮軍民，已有不合之意，大兵到日。他必出降，若得此人，賊兵易破矣！明日待者夫帶領一枝人馬，到紫陽以好言勸他皈順，大人可去救延安，我得此人皈順，即使驅兵而來，兩下夾攻，何愁此賊不滅。」二人酌議己定、李東陽回營，傳令明日五鼓，望延安府進發。

　　卻說楊一清次晨升堂，傳令大小三軍，齊到教場候令。楊一清披掛上馬，來到教場，點起一萬人馬，直望紫陽縣而去；又命人到金華山下，叫趙延俊緊守營盤，不可亂動，倘賊兵敗到，上前截殺。於是來到紫陽城下，布列陣勢，高叫馬萬程答話；萬程聽得李東陽掛帥，大兵已到陝西，楊一清帶兵至此，先與知縣岑文治商議禦敵之計。文治乘機勸曰：「寘鐇所為，先鋒老爺可得知否？」馬萬程答曰：「豈有不知，無奈事到其間，難於進退：」文治曰：「以弟愚見，兵臨之日，出城降之，待至回朝之時，然後見機而作，一則保全滿城性命，二則免污名萬載，正是一舉兩得。」萬程聽罷，點頭稱是。