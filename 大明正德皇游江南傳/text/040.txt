
			　　話說奪鼇被周勇殺敗，一路逃回。王守仁驅兵掩殺，趕至山口，恐有埋伏，遂命鳴金收兵，退回住紮。梁儲與王守仁、郭如龍兄妹等眾，及各縣官員參見聖主。正德遂問梁儲，因何而來？怎得王守仁相遇？梁儲告訴一番。

　　周勇上前啟奏：皆賴郭如龍之力，方能解得此圍。聖上大悅，對如龍道：「幸卿搭救，待孤回朝之日，封贈酬勛。」就命守仁為大元帥，周勇、如龍為左右先鋒，商議進兵。

　　再說奪鼇敗轉江寧，點過殘兵，只剩得萬餘人，遂往宸濠處求救。宸濠命人往各處山村，訪買野象數百匹，命象奴教他行陣。是日接得奪鼇告急文書，點起三軍，前來接應。於是催趲三軍，兼程而進；到江寧府，與奪鼇之兵會合，商議進兵之策。宸濠命奪鼇領二萬人馬先行，倘敵人出戰，即便退口，吾隨後驅象以破之。奪鼇領命，催兵而進。周勇與郭如龍分兵兩翼殺出，奪鼇詐敗，往後退走。周勇正欲趕殺，忽見山後擁出無數毒象，十分狠惡，走動如飛，軍士被他賜傷而死者，不計其數。王守仁命周勇斷後，群象追趕上前。周勇忙祭起調泉仙帕，只見滔滔白浪，向對陣上湧去。野象尚渡水來追，那些象奴，恐防中計，就把野象喝住，宸濠就命安營。周勇見賊兵不追來，立即收起仙帕。王守仁亦傳令將軍馬退回，緊回營寨，另圖良策。奪鼇幾次罵戰，守仁只是不出。

　　再說聚豪山陳飛熊與萬人敵；自從結拜之後，在山中積草屯糧，招兵買馬，往京中打聽事情。一日聞報子說劉瑾事敗，押往市曹斬首，被奪鼇劫了法場，逃出皇城去了。飛熊就點起嘍囉，分兵遍尋不見，命人打探奸黨下落。

　　是日閒暇無事，兄弟二人就在後堂對奕，忽見嘍囉稟道：「今有南路差人回報，請大王定奪。」萬人敵與飛熊聽罷，即時升帳，喚報子入來，報子到集賢亭上稟道：「今有正德皇帝私下江南，為到蘇州宋咸熙家下玩賞瓊花，被飲虹嶺劉瑾、奪鼇，會同宸濠，起十了雄兵，到蘇州劫駕，今用象陣，殺敗天朝軍馬，天朝以王守仁為元帥，周勇、郭如龍為左右先鋒；萬歲與粱儲大師，被困在內，數日不敢出戰，特此報知。」飛熊聽罷，帶怒對人敵說道：「昏君固屬不可哀伶，惟是仇人出現，難道袖手不成，請問哥哥意下如何？」