<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>十二樓 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　覺道人山居，稽古得樓之事，類凡十有二，其說成可喜。<br />
　　推而廣之，於勸懲不無助。於是新編《十二樓》，復裒然成書。<br />
　　手以視餘，且屬言其端。餘披閱一過，喟然歎覺道人之用心不同於恒人也。<br />
　　蓋自說部逢世，而侏儒牟利，苟以求售，其言偎褻鄙靡，無所不至，為世道人心之患者無論矣；即或志存扶植，而才不足以達其辭，趣不足以輔其理，塊然幽悶，使觀者恐臥而聽者反走，則天地間又安用此無味之腐談哉！今是編以通俗語言鼓吹經傳，以入情啼笑接引頑癡，殆老泉所謂「蘇張無其心，而龍比無其術」者歟？夫妙解連環，而要之不詭於大道，即施、羅二子，斯秘未睹，況其下者乎！語云「為善如登」，笠道人將以是編偕一世人結歡喜緣，相與攜手徐步而登此十二樓也，使人忽忽忘為善之難而賀登天之易，厥功偉矣！<br />
　　道人嘗語餘云：「吾於詩文非不究心，而得志愉快，終不敢以小說為末技。」嗟呼！詩文之名誠美矣，顧今之為詩文者，豈詩文哉？是曾不若吹篪蹴鞠，而可以傲入神之藝乎！吾謂與其以詩文造業，何如以小說造福；與其以詩文貽笑，何如以小說名家。<br />
　　昔李伯時工繪事，而好畫馬，曇秀師呵之，使畫大士。今笠道人之小說，固畫大士者也。吾願從此益為之不倦，雖四禪天不難到，豈第十二樓哉！<br />
　　鍾離睿水題於茶恩閣 <br />
<br />
<br />
<br />
<br />
<br />
<br />
　<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>