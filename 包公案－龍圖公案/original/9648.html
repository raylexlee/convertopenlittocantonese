<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－龍圖公案 - 第五十則　騙馬</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十則</br>　　騙馬</font></h4>
			　　話說開封府南鄉有一大戶，姓富名仁，家蓄上等騾馬一匹。<br />
　　一日，騎馬上莊收租，到莊遂遣家人興福騎轉回家。走到中途，下馬歇息。有一漢子姓黃名洪，說自南鄉來，乘著瘦騾一匹，見了興福，亦下騾兒停息，遂近前道：「大哥何來？」興福道：「我送東人往莊上收租來。」二人遂草坐敘話，不覺良久。洪忽心生一計道：「大哥你此馬倒好個膘腴。」興福道：「客官識馬麼？」洪道：「曾販馬來。」福道：「我東人不久用高價買得此馬。」洪道：「大哥不棄，願借一試。」興福不疑其歹，遂與之乘。洪須臾跨上雕鞍，出馬半里，並不回韁。興福心驚，連忙追馬。洪見趕來，加鞭策馬如飛，望捷路便走。那一匹好馬平空被刁棍拐騙而去。興福愕然無奈，自悔不及，只得乘著老騾轉莊，報主領罪。仁大怒，將福痛責一番，命牽騾往府中逕告。時包公正坐公座，興福進告。包公問：「何處人氏？」福道：「小人名興福，南鄉人，富仁家奴僕，有狀告上。<br />
　　告為半路拐馬事：潑遭無賴，駕言買馬，騎試半里，加鞭不知去向，止留伊騎原騾相抵。馬上郎不知誰氏之子，清平世豈容脫騙之奸。乞追上告。<br />
　　包公問那個棍徒姓名，福道：「途遇一面，不知名姓。」包公責道：「鄉民好不知事，既無對頭下落，怎生來告狀？」興福哀告道：「久仰天台善斷無頭冤訟，小民故此申告。」包公吩咐道：「我設下一計，看你造化如何。你歸家，三日後再來聽計。」興福叩頭而去。包公令趙虎將騾牽入馬房，三日不與草料，餓得那騾叫聲嘶鬧。<br />
　　過了三日，只見興福來見包公。包公令牽出那騾，喚興福出城，張龍押後，吩咐依計而行，令牽從原路拐編之處引上路頭，放韁任走，但逢草地，二人攔擋衝咄，那騾逕奔歸路，不用加鞭。跟至四十里路外，有地名黃浪村。只見村裡一所瓦房一扇茅屋，那騾遂奔其家，直入茅屋嘶叫。洪出看見自家騾回，暗喜不勝。當時張龍同興福就於近邊鄰人家探訪，那黃洪昂然牽著一匹騾馬，竟去放在山中看養。龍隨即帶興福去認，興福見馬即走向前，勒馬牽過，洪正欲來奪，就被張龍一把扭住，連人帶馬押了，迤邐而行，往府中見包公。包公發怒道：「你這廝狼心虎膽，不曉我包某麼？誆騙路上行人馬匹，該當何罪？」<br />
　　洪事實理虧，難以抵對。包公吩咐張龍將重刑責打，枷號示眾，罰其騾於官，杖七十趕出。興福不該與之試馬，亦量情責罰，當官領馬回去。遂批道：審得黃洪，以無賴子見馬欺心，自負於伯樂之顧；興福以無知豎逢人托意，不思量趙氏之奸。豈知有馬不借人，逕被以騾而駁去。既不及追其人，又未經識其地。幸物類之有知，借路途以相逐。罪有斯得，名法莫逃，合行重究，從公處罰，昭示後人，休學騙馬。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>