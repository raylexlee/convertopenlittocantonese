<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－龍圖公案 - 第九十則　西瓜開花</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十則</br>　　西瓜開花</font></h4>
			　　話說包公糶谷賑濟回京，偶從溫州府經過。忽夜夢四個西瓜，一個開花。醒來時方半夜，思之不知其故。次日去拜府官王給事，遇三個和尚在街說因果。及回，其和尚猶未去。見其新剃頭綠似西瓜，固想起夜來的夢，即帶三個和尚入衙問道：「你三人何名？」一老的答道：「小僧名雲外，他二個名雲表、雲際，皆是師兄弟。」又問道：「你居住何寺？」雲外道：「小僧皆遠方行腳，隨地遊行，身無定居。昨到本府在東門侯思正店下暫住，亦不在此久居。」又問道：「你四個和尚如何只三個出來？」雲外道：「只是三人，並無別伙。」包公命手下拿侯思正來問道：「昨日幾個和尚在你店內？」侯思正道：「三個。」包公道：「這和尚說有四個，你瞞起一個怎的？」思正道：「更有一個雲中和尚，心好養靜，只在樓上坐禪，不喜與人交接，這三個和尚叫我休要與人說，免人參謁，擾亂他的禪心。」包公賺出，即令手下去拿雲中來。及到，見其眉目秀美若婦人一般，即跪近案桌前泣道：「妾假名雲中，實名四美。<br />
　　父親賁文，同妾及母親並一家人招寶，將赴任為典史。到一高嶺處，不知是何地名，前後無人，被這三僧殺死父母並招寶，轎夫各自奔走，只留妾一人，強逼剃髮，假裝為僧，流離道路，今已半年。妾苟延貪生，正欲向府告明此事，為父母報仇，幸老爺察出真情，為妾父母伸冤。」包公聽了判道：「審得僧雲外、雲表、雲際等，同惡相濟，合謀朋奸。假扮方外之游僧，朝南暮北，實為人間之蠢狗，行狠心污，污行不畏神明，噁心哪恤經卷。賁文職授典史，跋涉前程，四美跟隨二親，崎嶇峻嶺，三僧凶行殺掠，一家命喪須臾。死者拋骨山林，風雨暴露；生者厚身緇納，蓬梗飄零。慈悲心全然失喪，穢垢業休問祓除。若見清淨如來，定受烹煎之譴。倘有阿鼻地獄，永墜牛馬之途。佛法遲且報在來世，王刑嚴即罪於今生。梟此群凶，方快眾忿。<br />
　　移文投送兩院，當發所司，即以三僧決不待時，梟首示眾。<br />
　　又為賁四美起文書解回原籍，得見伯叔兄弟。有大商賀三德喪妻，見四美有貌，納為繼室。後生於賀怡然，連登科甲。初選赴任，過一峻嶺，見三堆骸骨如生，怡然憫之，即令收葬。母賁氏出看嶺上風景，泣道：「此即當日賊僧殺我父母處。」乃咬指出血去點骸骨，血皆縮入，即其父母遺骸，隨帶回去安葬。<br />
　　而招寶一堆骨，則為之埋於亭邊，立石碑為記。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>