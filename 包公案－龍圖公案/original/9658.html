<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－龍圖公案 - 第六十則　獸公私媳</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十則</br>　　獸公私媳</font></h4>
			　　話說西吳有姓施名行慶者，欲與媳宋氏私通，一日其子得知，遂自縊而死。行慶大喜，哪曉得其媳宋氏因痛夫身亡，越發不肯與行慶私通。只其子有一美妾，日夜與之交歡，聲聞合郡，人都稱為灰池。他有二孫，年紀尚幼，遂用厚禮聘下絕大孫媳。孫未有十歲，孫媳倒有十六歲，便接過門，盡自己受用。<br />
　　宋氏因丑聲著揚，不忿而死。未幾，行慶亦被惡鬼拿去。行慶反出狀告：告為不孝事：婦德善事公姑為首，孝道承順意旨為先。<br />
　　媳婦某驕悍異常，兇惡無比。欲求不遂，心事徒掛；反加惡名，致遭屈死。至親宋存見證。孝義何在，合行嚴究。<br />
　　上告。<br />
　　包公看罷，大怒道：「兒媳不孝，當得何罪？」再拘宋氏來審。鬼卒拘得宋氏來，宋氏亦訴道：訴為新台事：告不孝，妾不敢辭其名，叫灰池，人如何崇其號？與其扒灰，寧甘不孝。上訴。<br />
　　包公看罷大怒道：「原來有這樣事！人非禽獸，惡得如此！<br />
　　施行慶，你怎麼做出這樣勾當，還告人不孝？」行慶再三抵賴。<br />
　　包公道：「我也聞得你的灰號，如何抵賴？」宋氏又將家醜說一番。包公道：「宋存又是何人？」宋氏道：「就是灰友了。」<br />
　　包公又叫拘宋存來。包公道：「宋存，我一見你便有些厭氣，如何又與他做見證？可惡，可惡！先將宋存割去舌頭，省得滿嘴胡言。」又吩咐鬼卒割去行慶陽物，把火丸入在他二人口裡，肌肉皆爛，吹一口孽風，又為人身。包公遂批道：審得經有新台之恥，俗有扒灰之羞。施行慶何人？敢肆然為之，不顧禮義，毫無羞恥，真禽獸之不若矣！乃反出詞告媳不孝耶？天下有宋氏之不孝，幾不識孝道矣。更有宋存作證，甚是無禮。此事何事，此人何人，而硬幫相證乎？且餘又何等衙門，輒敢如此，特加重罰以儆。<br />
　　批完道：「施、宋二老，俱發去為龜；宋氏守節致死，來生做一卜龜行生，把二人的肚皮日夜火炙以報之。」各去。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>