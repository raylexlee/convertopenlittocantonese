<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－龍圖公案 - 第八十則　房門誰開</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十則</br>　　房門誰開</font></h4>
			　　話說有民晏誰賓，污賤無恥。生男從義，為之娶婦束氏。<br />
　　誰賓屢挑之。束氏初拒不從，後積久難卻，乃勉強從之。每男外出，則夜必入婦房奸宿。一日，從義往賀岳丈壽，束氏心恨其翁，料夜必來，乃哄翁之女金娘道：「你兄今日出外去，我獨自宿，心內驚怕，你陪我睡可好？」金娘許之。其夜，翁果來彈門。束氏潛起開門，躲入暗處。翁遂登牀行好。金娘乃道：「父親是我也，不是嫂嫂。」誰賓方知是錯，悔無及矣，便跳身走去。<br />
　　次日早飯，女不肯出同餐，母不知其故。其父心知之，先飯而出。母再去叫，女已縊死在嫂嫂房內。束氏心中害怕，即回娘家達知其事。束氏之兄束棠道：「他家沒倫理，當去首告他絕親，接妹歸來另行改嫁，方不為彼所染。」遂赴縣呈告。<br />
　　包公即令差人去拘。晏誰賓情知惡逆，天地不容，即自縊死。<br />
　　後拘眾干證到官，束棠道：「晏誰賓自知大惡彌天，王法不容，已自縊死。晏從義惡人孽子，不敢結親，願將束氏改嫁，例有定議，各服其罪。餘人俱係干證，與他無干。小的已告訴得實，乞都賜省發，眾人感激。」<br />
　　包公見狀中情甚可惡，且將來審問道：「束氏原與翁有奸否？」束棠道：「並無。」包公道：「既與翁無奸，今翁已死，何求再改嫁？」束棠道：「禽獸之門，惡人之子，不願與之結親，故敢懇求改嫁。」包公道：「金娘在束氏房中睡，房門必閉，是誰開門？」束棠道：「那晏賊已躲房中在先。」包公道：「晏賊意在要奸誰？」束棠道：「不知。」束氏道：「彼意在我，誤及於女。」包公道：「你二人相伴，何不喊叫起來？」束氏道：「小妾怕羞，且不及我，何故喊起？」包公終不信，將束氏夾起道：「必你先與翁有奸，那一夜你睡姑牀，姑睡你牀，故陷翁於錯誤。」束氏受刑不過，乃從直招認。包公道：「你與翁通姦，罪本該死。你叫姑伴睡，又自躲開，陷翁於誤，陷姑於死，皆由於你。死有餘辜。」本秋將束氏處決，又移文去拆毀晏誰賓之宅，以其地開瀦水池，意晏賊之肉犬豕不屑食之。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>