<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第十九回　還蔣欽谷捉王虛</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　還蔣欽谷捉王虛</font></h4>
			　　斷云：<br />
　　虛一化二自不才，卻將撮法惑清台。<br />
　　此情若非包公問，怎見天堂禍惡頑？<br />
　　傳說許州有光棍，一名王虛一，一名劉化二，素有撮摶為術，專一詐騙大戶。二人探得南鄉巨富大戶蔣欽，銀溢萬箱，谷積千倉，遂設一計，將銀十兩，逕往他家糴谷。來到蔣家，見了蔣欽，云：「小者與翁糴些稻子做些買賣。」欽答道：「將銀來看。」虛一遞銀與欽看。欽受下銀十兩，即喚來保開倉，發谷二十餘車，付王虛一去。劉化二得了谷，心下暗喜，遂用撮法，將谷掩藏去了。又假作行路半里，推轉還欽，說道虧了，取銀別用。欽看谷入倉，付銀還他。那一個得了原銀，遂將欽一倉谷盡皆撮去。沿途車聲喧滾，地塵狂起，鄰右望見，偶對云：「蔣家發出多谷何為？」有佃夫張小一，逕往蔣家看，笑道：「恭喜官人糶了許多谷，得了若干銀。」欽云：「亡矣。」<br />
　　小一道：「我在半路相遇，官人何必謙退。」欽大驚疑：「莫不是撮弄之行乎？」喚來保開倉看何如。只見先間糴穀倉全無半粒。欽云：「此撮去真矣。」悶上心頭，無如奈何，具告開封府。<br />
　　拯發欽回，次日發義倉谷二百石，載於船上。自扮作湖廣糴谷客人，逕往許州大開糴谷，谷內放廣靛子為記。來至許州河下，那虛一、化二聞得船谷至河，仍行撮摶之法，逕來船上訪客：「動問客官何處？」拯捏故道：「湖廣，姓褚名景先。」<br />
　　因問：「二執事尊名？」那二人直答云：「王虛一、劉化二。」<br />
　　拯記姓名在心。二人揖畢，虛一云：「小者特來糴谷。」景先云：「借銀來看。」遂受了銀，當發谷二十餘車，布在岸上。<br />
　　那二人見了谷，先撮去了。須臾，假出對罵：「糴虧了！將谷還褚客人，取銀回家。」拯亦看谷入船倉，將銀付還。那二人去後，霎時船內不見一粒。<br />
　　拯便回府，心生一計：示諭百姓，建立興賢祠，缺少錢糧。<br />
　　諭曰：「有民出銀一百者，給官帶榮身；出谷三百石者，給下帖免差。」令耆老各報鄉村富戶。當時王虛一、劉化二摶得谷上千餘，有耆老不忿他家谷多，即報他在官。他二人欲圖免差，雖被耆老報作富戶，自以為慶。拯見報王虛一等名，即差薛霸牌喚他到廳領取下帖。那二人見了牌上領帖二字，遂集人運谷來府交拯。拯見谷內有靛子：「果然是我原谷。」喝問王虛一、劉化二：「你乃是有名光棍，今日這麼多谷從何而來？」王劉二人爭辯道：「是小人秋租來的。」初不肯認。拯大怒，罵道：「這賊膽大，你前次撮去蔣欽谷，後又摶我的谷，還要硬爭？<br />
　　這谷我原日放有靛子作記，你看是不是？」便令李萬將虛一、化二捆打一百，長枷掣號。二人受刑不過，只得直招。拯問：「蔣欽谷存否？」虛一道：「還存谷一萬在家。」拯於是令張千押化二往家付還蔣欽。欽領完，奔府叩頭謝拯。拯拘了王虛一等撮摶法書，問虛一江西龍津驛擺站五年，問化二浙江江頭驛擺站三年。喚李虎、張千各押二人去訖。撮摶之方，自此而止。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>