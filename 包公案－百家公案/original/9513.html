<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第十五回　出興福罪捉黃洪</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　出興福罪捉黃洪</font></h4>
			　　斷云：<br />
　　黃洪騾駁太心奸，興福終須得馬還。<br />
　　罰騾問罪真神斷，包公萬代顯威靈。<br />
　　話說開封府南鄉，有一大戶姓富名仁，家有上等騍馬一匹。<br />
　　一日騎往北村收租，到莊遂令興福騎轉歸家。回至中途，下馬歇息。有一漢子姓黃名洪，說在南鄉而來，乘著瘦騾一匹，見興福，亦下騾停憩。遂近前云：「大哥何來？」興福云：「我送東人往莊收租而來。」二人遂草坐敘話，不覺良久。洪計上心來，遂云：「大哥，你這馬到好個膘腴。」福云：「客官識馬乎？」洪曰：「洪曾販馬來。」福云：「吾東人不久用價買得此馬。」洪曰：「大哥不棄，願與我一試。」興福不疑其歹，遂與之乘。洪須臾跨上雕鞍，出馬半里，並不回韁。興福心驚，連忙追馬。洪見趕，加鞭策馬，如飛望捷路便走。<br />
　　平空被刁棍攛馬而去，興福愕然無奈，自悔不及，只得乘著老騾，轉莊報主領罪。仁大怒，將興福痛責一番，命牽騾往府中經告。時包拯正在公座，興福進告。拯問：「何處人氏？」<br />
　　福云：「小人名興福，南鄉人，富仁家奴僕，告棍徒半路攛馬匹事。」拯問：「哪個棍徒？報說姓名。」福備將前情告訴云：「路途一面，不知名姓。」拯責云：「鄉民好不知事！既無對頭下落，怎生來告狀？」興福哀告云：「久仰天台善斷無頭冤訟，小民故此伸告。」拯吩咐云：「我設一計，據爾造化。你歸家三日後來聽計。」興福叩頭而去。<br />
　　拯令趙虎將騾牽入馬房，三日不與草料，餓得那騾叫聲廝鬧。只見興福過了三日見拯，拯令牽出那騾，叫興福出城，張龍押後，吩咐依計而行。令牽從原路攛駁之處引上路頭，放韁任走，但逢草地，二人攔擋衝咄，那騾竟奔歸路，不用加鞭。<br />
　　跟至四十里路外，有地名黃泥村。只見村中一所瓦房，旁邊一扇茅屋。二人旁觀，不覺那騾竟奔其家，直入茅房廝叫。洪出看，只見原騾走回，暗喜不勝。當日張龍同興福就於邊鄰人家埋腳。<br />
　　次日，洪昂然乘著一匹騍馬，並騾騎往山中看養。張龍隨即帶興福去認人。福見洪大罵，近前勒馬牽過。洪正欲來奪，就被張龍一把扭索，連人帶馬，押往府中見拯。拯喝云：「你這廝狼心虎膽，不曉我包爺之事，平路上攛人馬匹，甘當何罪？」洪理虧事實，難以抵對。拯吩咐張龍將重重刑責，打枷號儆眾，罰前騾歸官，杖七十趕出。興福不合與之試馬，亦量情責罰，當官領馬回歸。將二人供領明白。觀此一場小節，亦見包公發奸日燭如神見也。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>