<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第十七回　伸黃仁冤斬白犬</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七回</br>　　伸黃仁冤斬白犬</font></h4>
			　　斷云：<br />
　　人畜相染事可評，豈知包相似神明。<br />
　　淫欲未識機關伏，一勘皆陳往事情。<br />
　　話說廣東廉州有一人姓黃名仁，家道富麗，不好攻書，只好為客。一日，負千金往雲南經商，已去一年。其妻章氏，才藝兼全，頗韻文字。值二月天氣，心感燕子雙飛，遂而欲動情勝，難為禁持。意與人通，又恐恥笑。自思無奈，因家有白犬一隻，章氏不得已，引入臥房，將手撫弄其犬厥物，與行交感之歡。那犬若知人道。自此章氏與犬情如夫婦，夜宿一房。<br />
　　不覺日月駒隙，韶光似箭，已經五年。時適八月中秋日，黃仁抵家，章氏喜不自勝。彼夜又是佳節，乃攜酒於亭對飲，以敘契闊之情。仁濟美景，兼且遠會，遂賦詩一首云：<br />
　　戀爾妖媚器，心懷永不違。<br />
　　今將重折柳，滴露透荼靡。<br />
　　章氏亦和韻一首云：<br />
　　數別君子器，思情今會違？<br />
　　花枝含萼蕊，待雨逐開香。<br />
　　吟罷，夫婦攜頸入蘭房，遂行雲雨之會。章氏將門閉了，與黃仁同睡，只見犬觸門不止。仁詢問章氏：「此畜何為？」<br />
　　章氏答道：「自君去後，妾無人作伴，呼犬入房作伴。」仁云：<br />
　　「如此放他進來何妨？」章氏復言：「你莫管他。」黃仁不語，睡了。<br />
　　至次夜，犬又是如此觸門不絕。黃仁不聽妻言，自將門開了，放犬進來。那犬不識主，逕奔牀上，將仁項下咬死，又與章氏交合一會。章氏見犬咬死夫主，心生一計，故次日侵早，發聲痛哭，將仁項下血洗淨。須臾，仁之堂叔黃一清來看，詢問章氏：「你夫前日歸，今日死，有何勾當？」章氏回言：「仁歸卒病身亡。」一清心疑章氏有通姦謀夫情弊，具告拯台下。<br />
　　是時拯任廉州兵備，拯即差趙虎牌拘章氏到廳。拯喝：「潑婦這等淫亂，違奸謀夫，罪合當絞。」速令張千將章氏拷打、枷號、掣手。章氏哭泣不已，哀告包拯云：「小婆娘少讀書幾行，略知理法廉恥。行奸殺夫，豈敢忍為？但從夫出外，並無一人相接，何有通姦情事？如有姦夫，必然往來，鄰居豈無一人見知？夫死因病，乞青天詳察，豁妾螻命。」拯聽罷，將章氏收監，以聽後決。次日拯便誠心禱告城隍云：一邦生靈，皆寄爾與我焉。爾斷陰事，予理陽綱，其責非輕。今黃仁死於妻手，其事未判真假，乞神明示，以振紀法可也。謹告。<br />
　　至夜三更，拯夢見一人，泣跪於廳，訴曰：「客乃黃仁，為妻少年欲動，與白犬相媾。仁適歸家二日，冤死為犬，非干妻有通姦謀殺情由。且妻作有裹犬四蹄布袋，現在牀席下，大人可拘此物，則小人冤可伸矣。訴罷，仍哭泣而去。拯驚醒，思量黃仁事故出此。次日令張千喚出章氏，苦打一番，究與白犬苟合之事。章氏心驚失措，難以抵對，供招是實。拯又著李萬往黃宅去索那白犬到廳，令張千押章氏取包犬蹄布袋來看。<br />
　　喝令趙虎、李萬押白犬到法場凌遲示眾，又將章氏姑恕死罪，杖五十，流三千里。包拯判仁冤事去了，則廉州人民感畏服耳。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>