<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第七十二回　除黃郎兄弟刁惡</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十二回</br>　　除黃郎兄弟刁惡</font></h4>
			　　斷云：<br />
　　茶店脅錢遭發配，渡夫嚇騙受嚴刑。<br />
　　包公過處風雷動，法令轟轟豈順情。<br />
　　話說包公離了李家莊，與公人望陳州進發。行了半日，來到一個地名曰楓林渡，望見渡夫不在船上，乃與唐公云：「前面有個小店，可往少坐一時，以等渡夫來到。」唐公應諾，挑行李到茶肆，二人坐下。有茶博士出來，生得醜惡，躬身揖云：「秀才們要吃清茶麼？」包公云：「行路辛苦，有熱熱的，可將二盞來。」賣茶大郎轉身入去，不多時持過二盞茶出，與包公二人各吃一盞。包公吃罷茶，乃令唐公取過二百錢還他。<br />
　　大郎笑道：「秀才好曉不事！吃了兩盞茶，即是五百錢，如何只給我二百錢？」唐公云：「茶我曾吃過，只是一百錢一盞，爾店如何過取錢？」大郎怒罵云：「不識高低，人偏要你五百錢！不然吃得我幾下拳頭。」包公見其要行兇，連忙著唐公取五百錢給他。<br />
　　走出店來，渡夫正撐過近岸邊。二人牽驢上渡，只見管渡來討錢，包公云：「該幾多渡錢？」管渡者云：「爾二人該五百，驢子該二百，共是七百錢。」唐公道：「我二人帶乘驢只該五百錢，如何多要我二百錢？」管渡的喝云：「此渡常是依我說討，你敢來逆我言語，便推落水中，看你們要命否？」包公問云：「此是官渡還是私渡？」管渡云：「雖是官渡，亦要憑我。」唐公云：「既是官渡，目今有個包文拯要赴陳州上任，倘若從此渡經過，知爾逼取渡錢若干，還是如何？」管渡云：「包公不來便罷，縱使知的，亦不過打我幾大棒，終不然有個蒸人甑耶？」包公聽罷，微微冷笑，即令唐公取過七百錢與他。<br />
　　上了岸，密問其伙伴：「此渡夫名喚著誰？」其伴云：「莫要說起，此渡夫乃姓黃，兄弟二人，大者喚一郎，小者二郎，大郎現在岸邊開茶店騙人茶錢，今成個大家。小郎作渡夫騙人無厭。我雖是他伙伴，一日只趁他幾文錢，供家而已，其餘都是他得去。」包公聽罷，著唐公寫記在簿上，因自歎云：「陳州縣下只因水旱不調，五穀不登，致百姓饑餓。況各處又有如此頑民，使百姓怎得安生？」及包公到陳州判斷了趙皇親後，逕差公牌拘到黃二郎，當廳取問。審得大郎開茶店，欺騙平人，著杖八十，用大枷號令州衙數日，面刺雙旗充軍，仍將其家財一半沒官，賑濟饑民。提過二郎問云：「爾恃官渡騙人，近日包老爹來，爾何如也索他重財？今包公新造一甑，且將爾看蒸得熟否？」道罷。即著數名無情漢裝起鍋來，將二郎放於甑中，扇著火，一伏時，二郎已蒸得皮開肉綻，在甑中死矣。自後奸頑斂跡，畏包公之威嚴猶如猛虎也。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>