<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第七十七回　判阿楊謀殺前夫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十七回</br>　　判阿楊謀殺前夫</font></h4>
			　　斷云：<br />
　　阿楊枉使謀夫計，包宰嚴刑處極刑。<br />
　　舉一能交冤滯雪，枯骸怨氣得開明。<br />
　　話說包公當下已決阿吳謀殺丈夫情由，遂問陳尚：「是誰人教你如此檢驗？」尚告云：「當日小人領旨前去檢視劉十二屍身，無有認傷痕處，台前云要在小人身上根究，歸家憂悶。<br />
　　不想小人妻室倒有見識，教我如此檢驗，果得明白。」尚道罷，堂上諸吏復道：「既陳尚之妻有如此見訓，不是個等閒婦人，乞相公支酒錢，賞齎阿楊。」拯云：「汝諸吏所言有理。」即便差人去喚阿楊來給賞。差人去不多時，阿楊既到，拯賜以錢五貫、酒一瓶，阿楊歡喜拜辭受之。才方出衙，拯喚回阿楊來問云：「當初陳尚與你是結髮夫妻？是半路夫妻？」阿楊復道：「妾身前夫早亡，再嫁與陳尚為妻。」拯問：「前夫姓甚名誰？」<br />
　　阿楊答道：「姓梅，名小九。」拯云：「得何疾身死？」阿楊見包公問得情切，不覺失了色，乃勉強對云：「他染瘋癲，得病而死，埋在南門外亂葬崗上。」拯道：「是你前夫也身死不明。」<br />
　　便差王亮押阿楊同去墳所檢驗梅小九屍骨。<br />
　　阿楊思量道：「亂葬崗有多少墓，終不然個個鼻中有釘！」<br />
　　遂乃胡亂指個別人墓與差人。掘開視之，並無傷痕，檢驗鼻中，又無緣故。阿楊道：「人稱包相公如秋月之明，今日此事直欲逼人於死地，豈得謂之明官哉？」王亮正沒奈何之際，忽見一個老人，年七十餘歲，扶杖而行，前來問亮在此有何事。<br />
　　亮告道：「是包待制差來檢驗梅小九身死不明，今掘開墳墓揭棺視之，身上並無傷痕，只恐不是梅小九之墓。」老人聽罷，指著阿楊：「你休要胡指他人墳墓，枉拋了別人骸骨，叫你一行人受罪。上界見此黑氣沖天，特差我來指示他的墳墓，代之伸冤。」老人指與王亮看：「這個是梅小九墓。」言訖，化陣清風而去。亮遂掘開取棺檢驗，果見鼻中有二顆釘，亮即押阿楊回報。拯遂根勘得阿楊亦曾謀殺前夫是實，將阿楊押赴市曹處死。聞者無不稱快。此真見包公明如星月，恩及枯骨；誠可以懲戒後人，徒生謀計，終及喪身之報也。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>