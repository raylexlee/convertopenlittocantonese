<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第八十三回　判張妃國法失儀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十三回</br>　　判張妃國法失儀</font></h4>
			　　斷云：<br />
　　受任臨行邦憲重，御街奪駕禮儀刑。<br />
　　朝廷臣宰雖能隱，鐵麵包公豈順情？<br />
　　話說仁宗一日設朝，文武山呼畢，閣門大使奏：「午門有眾耆老要見陛下說民情。」帝召一年老者，各拜於殿階之下。<br />
　　仁宗問老人陳說甚事，老人奏曰：「臣等是陳州西華縣人，今因陳州三縣連年荒旱，五穀絕收，黎民饑死無數，乞陛下憐而賑濟之，則百姓得安，盜賊不起矣。」仁宗聞奏，乃云：「朕已知此事，預差趙皇親發十萬錢糧賑濟陳州三縣饑民去了，如何又來告貧？」父老云：「小民該死，只得直奏。趙皇親與監倉官侯文異、封庫官馬孔目、管庫官楊得昭三人同作弊，三十貫錢只糴一斗米，有二分是稻糠，不堪充食。有錢之家尚可，無錢之家死於道路，不忍以視。」上聽罷色不悅，曰：「朕以國戚為心腹，誰想有如此之罔法耶？」乃賞眾耆令退，與群臣商議，問：「誰可往陳州賑濟饑民，代朕分憂？」<br />
　　忽班部中青州王相公名誠的出奏云：「欲救陳州三縣之民，除是包文拯可去，其餘者去，民不受惠。」上曰：「文拯名聲，朕素知之，今現任何官？」誠奏曰：「此人近除定州太守，為因梗直，與在朝官員不相和睦，臣聞其棄職隱居於東京普照寺修行，不知其在否？」上曰：「朕復宣來任用，可乎？」誠又奏曰：「此人性烈，恐逃躲別處，待臣親往訪之，知其下落，或肯來。」上允奏。<br />
　　王誠逕辭了仁宗，一行人來到普照寺。眾長老聽得，迎接入方丈。坐定獻茶畢，誠問：「此處有包先生否？」長老稟道：「貧僧不認得包先生。只數月前，寺中有個賴皮包行者，吃著三餐飯，只是去睡，並不理事，未知是否？」誠乃令召來相見，已認得正是包文拯。誠不勝之喜，乃曰：「朝廷欲封足下之官，前往陳州賑濟，君可同我入朝。」包云：「下官職位卑小，如何去得陳州？」誠云：「見朝廷自有高封，只看我襆頭動則便謝恩。」文拯承命，即日隨王丞相入朝見仁宗。朝拜畢，上道知賑濟之由：「封卿為三道節度使，代朕而行。」文拯視王丞相襆頭不動，俯伏殿階不走，王誠奏云：「文拯職小，如何管得皇親？乞陛下重封之，方全得此一椿事。」天子乃加封文拯為十五府提督，使得自專斬罰。帝又恐權勢之人不服，又著十位大臣為保官。文拯抬頭見王丞相襆頭動，乃叩首謝恩。<br />
　　出得午門，忽報皇后鸞駕來到，文拯急避於官房，問左右是哪官皇后。張龍稟道：「乃偏宮張皇后，要往南嶽燒香，問正宮曹娘娘借來鸞駕。」文拯云：「偏宮皇后如何敢乘正宮鸞駕，國法何在？」即令手下奪其黃羅銷金傘而去。隨駕宮娥皆驚走入宮中。次日張皇后入朝奏知仁宗，說被文拯無故奪去銷金黃羅傘。<br />
　　帝聞奏大怒，便宣文拯到金階問云：「何得輕慢內院后妃，奪其法駕，是何道理？」文拯奏云：「臣該萬死，敢問張娘娘是哪宮皇后？」上曰：「是偏宮妃子。」文拯道：「既是偏宮妃子，如何做正宮行動？」上曰：「朕已許正宮借與六般大禮，前去南嶽燒香。」包曰：「陛下偏宮借得正宮儀禮，我王大位可借與六大王坐麼？可知今水旱不調，民有饑色，正因國法不正所以致。臣既不能正朝廷，如何去得陳州賑濟？依臣判理，張皇后不當僭上，合罰黃金一百兩。如此則國法以明，朝廷可理矣。」上聞奏默默然。王丞相出班奏曰：「包文拯所奏極明，乞陛下准其擬判。」仁宗從之，遂下敕罰了張、曹二后黃金入庫。<br />
　　文拯謝恩辭於帝，明次起柱赴陳州賑濟，仁宗大悅，御賜酒食而出。且看接何公案？<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>