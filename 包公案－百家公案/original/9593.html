<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>包公案－百家公案 - 第九十五回　包公花園救月蝕</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十五回</br>　　包公花園救月蝕</font></h4>
			　　斷云：<br />
　　包宰文星去救掩，術人精藝眾咸欽。<br />
　　平生正直神明護，一念先言感眾心。<br />
　　傳說包拯來判開封府之後，胥吏畏威，百姓安業，正是：月夜花村無犬吠，月明茅店有雞鳴。<br />
　　一日侵晨，包公安排轎馬出衙，見府前有一個算命巡官，揭起一個招牌，畫一個月，有九分黑，只有一分明。拯看見以後，回衙便問諸吏云：「適間出衙，見府前是誰人開卦鋪？」<br />
　　諸吏通復道：「是李先生。此人極明陰陽推算之學，言無不驗。」<br />
　　拯聞訖，即差人請得李先生來。先生入府參見畢，因告：「判府喚小術士有何鈞旨？」拯問：「先生你何故無禮，在府前開卦鋪，招牌上畫一個月，有九分黑，卻有一分明，必是道我為官不明，故畫此月相譏乎？」先生告判府云：「居是邦，不非其大夫。況判府自到任以後，刁奸潛伏，鬼神欽仰，胥吏不出於公庭，下民樂業於鄉村。小術士瞻敬畏威尚不暇，焉敢妄為有相譏之埋？曾緣此月十五夜半子時，月蝕九分，所以今早曉示眾人知，其夜鳴鑼擊鼓，準備救救月蝕矣。」拯聽罷，私忖此術士道：「若還不蝕如何？」先生道：「如其夜不蝕，是小術士惑亂民聰之過，甘伏死罪。」拯又問：「汝在誰家安泊？」<br />
　　先生道：「在中街郭主人店安泊。」拯便差公吏喚得店主人到廳前，同李先生立下生死文字，監取先生，莫令走失。吩咐：「其夜若果然月蝕，當與你申奏朝廷，保汝作司天大監之職；如其不蝕，斷罪非輕。」主人領取先生回去，只管埋怨：「是你自生事端而取罪責，休得連累我。」先生道：「主人不須煩惱，吾之算歷定然不差。」<br />
　　至十五夜黃昏左側，一城人準備救月蝕。其夜，拯亦備香燭去後園，披髮仗劍。須臾間，但是黃道黑蔽，星斗漫漫，似有月蝕之狀。拯以劍指定，喝道：「月孛星不得無禮，敢犯月宮！」道聲才罷，忽然清風過處，雲氣收藏，孛星遂不得過宮，月竟不蝕。滿城人盡道李先生明日定被包判府斷罪不輕。<br />
　　拯次日侵早，差人拘喚李先生。主人甚恐，先生道：「不妨，非干你事，我見判府自有理說。」先生遂與吏人同往，到廳跪下。拯問先生：「你道夜來月食九分，因何不食？」先生告判府：「夜月當食九分，被文曲星在後園內披髮仗劍，喝住月孛不得無禮，所以孛星過宮不得，月明到曉。」拯大驚道：「先生妙術甚精！」遂安排酒席，厚待之而去。申奏朝廷，乃後事也。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>