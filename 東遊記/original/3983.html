<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東遊記 - 　洞賓店遇雲房</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>洞賓店遇雲房</font></h4>
			　　洞賓姓呂名喦，字洞賓，號純陽子，乃東華真人之後身也。原因東華度化鍾離之時，誤有尋你作師之語。故其後降凡，鍾離果為其師而度之。一云其為華陽真人後身，以其喜頂華陽巾也。洞賓，唐蒲州永樂縣人。祖渭，禮部侍郎，父誼，海州刺史。貞元十四年四月十四日巳時生。初母就妊時，異香滿室，天樂並奏，白鶴自天而下，飛入懷中不見。真人生而金形玉質，道骨仙風；鶴頂猿背，虎體龍腮；鳳眼朝天，雙眉入鬢；頸修顴露，身材雄偉；鼻樑聳直，面色白黃。左眉有一點黑子，足下紋如龜。少聰明，日記萬言，矢口成文。身長八尺二寸，頂中陽巾，衣黃襤衫，繫八皂絛，狀類處子，年二十不娶。始在襁褓，異人馬祖相之曰：「此兒生相非凡，自是風塵外物，他時遇廬則居，見鍾離、采和，牢心記取。」後遊廬山，遇火龍真人，傳授遁劍祛魔。會昌中，兩舉進士不第，時年四十六歲。還長安，酒肆見一羽士，青巾白袍，偶書三絕於壁：<br />
　　其一曰：<br />
<br />
　　　　坐臥常攜酒一壺，不教雙眼識皇都。<br />
　　　　乾坤許久無名姓，疏散人間一丈夫。<br />
<br />
　　其二曰：<br />
<br />
　　　　傳道真仙不易逢，幾時歸去願相從。<br />
　　　　自言住處連東海，別是蓬萊第一峰。<br />
<br />
　　其三曰：<br />
<br />
　　　　寞厭追歡笑話頻，尋思離亂可傷神。<br />
　　　　閒來屈指從頭數，得到清平有幾人。<br />
<br />
　　洞賓訝其狀貌奇古，詩意飄逸，因揖問姓氏，且延羽士坐下。士曰：「可吟一絕，余欲觀子之志。」洞賓援筆書之。其詩曰：<br />
<br />
　　　　生在儒家遇太平，懸纓垂帶布衣衿。<br />
　　　　誰能世上爭名利？欲事天宮上帝神。<br />
<br />
　　羽士見詩曰：「吾雲房先生也。居在終南鶴峰頂上，子能同我遊乎？」洞賓未應。雲房知其意，因與同煮黃粱，雲房自為執炊。洞賓忽就店中昏睡，夢以舉子赴京，狀元及第，始自節署，擢臺諫、翰苑、秘閣，及指揮使，無不備歷；兩娶富貴家女，生子婚嫁早畢，孫甥雲繞，簪笏滿門。如此幾四十年。又獨相十年，權勢頗赫。偶被重罪，抄沒家資，分散妻孥，流於嶺表。一身孑然，辛苦憔悴，立馬風雪中，方興浩嘆。忽然夢覺，炊尚未熟。雲房笑吟曰：<br />
<br />
　　　　黃粱猶未熟，一夢到華胥。<br />
<br />
　　洞賓謂曰：「先生知我夢乎？」雲房曰：「子這來之夢，千形萬狀，榮悴多端，五十年間一瞬耳。得不足喜，喪何足悲。世有人樂，而後知人世一大憂也。」洞賓感情，遂向雲房求度世之術也。雲房試之曰：「子骨肉未完，須待數世可也。」雲房別去，洞賓暗想雲房之言，遂棄儒歸隱，雲房自是設十難以試之。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>