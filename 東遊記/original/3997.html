<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東遊記 - 　鐵拐大怒洞賓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>鐵拐大怒洞賓</font></h4>
			　　卻說鐵拐與鍾離弈棋，並爭勝負，忽果老自外至，曰：「前番弈棋，師徒不睦，致令惹出大禍，今復相尚鬥氣耶？」鐵拐曰：「有何大禍？」果老曰：「洞賓向者不服鍾友之論，忍氣下凡，以椿精為將，己為軍師，扶助蕭后，今排七十二天門陣於九龍谷，宋兵不能得破。六郎命在旦夕，宋室危如壘卵，豈不是惹出大禍？」鍾離聞言默然。鐵拐乃大怒曰：「天下有大數，豈得妄為！華夷有定分，何敢相挾！洞賓逆理犯分，有干天條，若不懲戒，後將效尤，是敗仙家之規矩者，自此子始也。汝等不加攻擊，吾當表之天庭，貶此小畜，不得托生。」言訖，推棋而起。時采和、仙姑知此，皆懷不平。惟湘子與洞賓有引度之情，力相勸解。少頃，鍾離言曰：「眾友息怒，吾當自往收之，如其執迷抗拒，彼時眾友共攻，猶未為晚。」此時鐵拐怒氣未消。果老曰：「如此，汝當速行，不然外國大捷，宋室必受災多矣。」鍾離亦安慰鐵拐等友，頃刻駕雲向九龍谷而來。鐵拐又使仙姑探聽鍾離消息，以決行止去了。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>