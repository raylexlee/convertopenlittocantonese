<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東遊記 - 　國舅學道登仙</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>國舅學道登仙</font></h4>
			　　曹國舅者，宋曹太后之弟也，名友。其弟曹二，恃帝室之親，逞豪梁之性，奪民田地以自益，占人子女以自娛，且每不法，趨走小人，多出其門。國舅始力誨之，不能易其惡；終力懲之，而反為其仇。國舅曰：「天下之理，積善者昌，積惡者亡，此一定不可易者。吾家累積陰功，故有今日之富貴。今吾弟積惡極矣，雖能明逃典刑，不能暗逃天綱。倘一旦禍起，家破身亡，彼時欲牽黃犬出東門，不可得也，吾恥之懼之。」於是盡散家貲，周濟貧乏之人，不問所為。乃辭家別友，只身道服，隱跡山巖，修心煉性。數載之間，心與道合，形隨神化。忽一日，鍾離、洞賓遊至其處，問曰：「閒居修養何事？」國舅曰：「其他無所作為，欲修此道耳。」二仙曰：「道安在？」國舅指天。二仙曰：「天安在？」國舅指心。鍾離笑曰：「心即天，天即道，卻識本來面目矣。」遂引入仙班。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>