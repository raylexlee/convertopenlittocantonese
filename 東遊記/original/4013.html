<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東遊記 - 　八仙推山築海</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>八仙推山築海</font></h4>
			　　卻說八仙逃至海岸，思量返去，又忍一場惡氣。思量再戰，龍王羽翼又盛。正無計可應，忽洞賓曰：「一不做二不休，我有一計，可勝百萬之兵。」眾問其計安在。洞賓曰：「彼能以水溺我，我便以土掩之。方今四海龍王皆在東洋飲宴，不如推倒泰山以填之，此亦是攻其無備，出其不意。彼兵將雖眾，方救之不暇，焉能與我開戰乎！此回雖壓不死龍王，亦可必然勝矣。」眾仙賀曰：「此計甚妙！甚妙！」於是八人竟上泰山，先將餘土沙石搬入東洋，然後八人分作八面，齊力將泰山一抬，震天響了一聲，那山倒入海中去了。只見滄海變成桑田，八仙拍掌大笑曰：「此可以雪被溺之恥矣。」視之良久，乃投龍華會而去。<br />
　　卻說四海龍王正在飲宴，忽報沙石亂墜，南海龍王曰：「此必八仙走脫，又來攻擊也。」四王出視，只見泰山將崩。急令軍馬走時，泰山已倒海中，敖閏所領雄兵全軍皆沒，僅脫得四王，並左右數十騎耳。東海龍王回頭一望，宮殿皆陷泥沙，海面盡成平地，槌胸大叫一聲，口吐鮮血，倒於馬下，左右救起，同三位龍王皆投南海商議而去。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>