<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-HiuMaanNeural">
        <break time="100ms" />
　　卻說宋江回到忠義堂上，再聚眾頭領筵席。宋江道：「雖是朝廷詔旨不明，你們眾人也忒性躁。」吳用道：「哥哥，你休執迷！招安須自有日，如何怪得眾兄弟們發怒？朝廷忒不將人為念！如今閒話都打疊起，兄長且傳將令，馬軍拴束馬匹，步軍安排軍器，水軍整頓船隻，早晚必有大軍前來征討。一兩陣殺得他人亡馬倒，片甲不回，夢著也怕，那時卻再商量。」眾人道：「軍師言之極當。」是日散席，各歸本帳。<break time="100ms" />
　　且說陳太尉回到濟州，把梁山泊開詔一事，訴與張叔夜。張叔夜道：「敢是你們多說甚言語來？」陳太尉道：「我幾曾敢發一言！」張叔夜道：「既是如此，枉費了心力，壞了事情，太尉急急回京，奏知聖上，事不宜遲。」<break time="100ms" />
　　陳太尉、張幹辦、李虞候一行人從星夜回京來，見了蔡太師，備說梁山泊賊寇扯詔毀謗一節。蔡京聽了大怒道：「這夥草寇，安敢如此無禮！堂堂宋朝，如何教你這夥橫行！」陳太尉哭道：「若不是太師福蔭，小官粉骨碎身在梁山泊！今日死裏逃生，再見恩相！」太師隨即叫請童樞密、高、楊二太尉，都來相府，商議軍情重事。無片時，都請到太師府白虎堂內。眾官坐下，蔡太師教喚過張幹辦、李虞候，備說梁山泊扯詔毀謗一事。楊太尉道：「這夥賊徒如何主張招安他？當初是那一個官奏來？」高太尉道：「那日我若在朝內，必然阻住，如何肯行此事！」童樞密道：「鼠竊狗偷之徒，何足慮哉！區區不才，親引一支軍馬，剋時定日，掃清水泊而回。」眾官道：「來日奏聞。」當下都散。<break time="100ms" />
　　次日早朝，眾官三呼萬歲，君臣禮畢，蔡太師出班，將此事上奏天子。天子大怒，問道：「當日誰奏寡人，主張招安？」侍臣給事中奏道：「此日是御史大夫崔靖所言。」天子教拿崔靖送大理寺問罪。天子又問蔡京道：「此賊為害多時，差何人可以收勦？」蔡太師奏道：「非以重兵，不能收伏，以臣愚意，必得樞密院官親率大軍，前去勦掃，可以刻日取勝。」天子教宣樞密使童貫問道：「卿肯領兵收捕梁山泊草寇麼？」童貫跪下奏曰：「古人有云：『孝當竭力，忠則盡命。』臣願效犬馬之勞，以除心腹之患。」高俅、楊戩亦皆保舉。<break time="100ms" />
　　天子隨即降下聖旨，賜與金印兵符，拜東廳樞密使童貫為大元帥，任從各處選調軍馬，前去剿捕梁山泊賊寇，擇日出師起行。正是登壇攘臂稱元帥，敗陣攢眉似小兒。畢竟童樞密怎地出師，且聽下回分解。<break time="100ms" />
　　<break time="100ms" />
　　<break time="100ms" />
　　
    </voice>
</speak>
