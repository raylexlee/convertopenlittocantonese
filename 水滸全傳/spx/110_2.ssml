<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-HiuMaanNeural">
        <break time="100ms" />
　　當下宋江將兵馬分作五起進發，剋日起行，軍士除留下各州縣鎮守外，其間亦有乞歸田里者。現今兵馬共十餘萬，離了南豐，取路望東京來。軍有紀律，所過地方，秋毫無犯﹔百姓香花燈燭價拜送。於路行了數日，到一個去處，地名秋林渡。那秋林渡在宛州屬下內鄉縣秋林山之南。那山泉石佳麗，宋江在馬上遙看山景，仰觀天上，見空中數行塞鴈，不依次序，高低亂飛，都有驚鳴之意。宋江見了，心疑作怪﹔又聽的前軍喝采，使人去問緣由，飛馬回報，原來是「浪子」燕青，初學弓箭，向空中射鴈，箭箭不空。卻纔須臾之間，射下十數只鴻鴈，因此諸將驚訝不已。宋江教喚燕青來。只見燕青彎弓插箭，即飛馬而來，背後馬上捎帶死鴈數隻，來見宋江，下馬離鞍，立在一邊。宋公明問道：「恰纔你射鴈來？」燕青答道：「小弟初學弓箭，見空中一群鴈過，偶然射之，不想箭箭皆中。」宋江道：「為軍的人，學射弓箭，是本等的事。射的親是你能處。我想賓鴻避寒，離了天山，銜蘆過關，趁江南地煖，求食稻粱，初春方回。此賓鴻仁義之禽，或數十，或三五十隻，遞相謙讓，尊者在前，卑者在後，次序而飛，不越群伴﹔遇晚宿歇，亦有當更之報。且雄失其雌，雌失其雄，至死不配。此禽仁義禮智信，五常俱備：空中遙見死鴈，盡有哀鳴之意，失伴孤鴈，並無侵犯，此為仁也﹔一失雌雄，死而不配，此為義也，依次而飛，不越前後，此為禮也﹔預避鷹雕，銜蘆過關，此為智也﹔秋南春北，不越而來，此為信也。此禽五常足備之物，豈忍害之。天上一群鴻鴈相呼而過，正如我等弟兄一般。你卻射了那數隻，比俺兄弟中失了幾個，眾人心內如何？兄弟今後不可害此禮義之禽。」燕青默默無語，悔罪不及。宋江有感於心，在馬上口占詩一首：<break time="100ms" />
　　山嶺崎嶇水渺茫，橫空鴈陣兩三行。<break time="100ms" />
　　忽然失卻雙飛伴，月冷風清也斷腸。<break time="100ms" />
　　宋江吟詩罷，不覺自己心中悽慘，睹物傷情。當晚屯兵於秋林渡口。宋江在帳中，因復感歎燕青射鴈之事，心中納悶，叫取過紙筆，作詞一首：<break time="100ms" />
　　楚天空闊雁離群，萬里恍然驚散。自顧影欲下寒塘。正草枯沙淨，水平天遠。寫不成書，只寄的相思一點。暮日空濠，曉煙古塹，訴不盡許多哀怨。揀盡蘆花無處宿，歎何時玉關重見。嘹嚦憂愁嗚咽，恨江渚難留戀。請觀他春晝歸來，畫梁雙燕。<break time="100ms" />
　　宋江寫畢，遞與吳用、公孫勝看。詞中之意，甚有悲哀憂戚之思。宋江心中，鬱鬱不樂。當夜吳用等，設酒備餚，盡醉方休。次日天明，俱各上馬，望南而行。路上行程，正值暮冬，景物淒涼。宋江於路，此心終有所感。不則一日，回到京師，屯駐軍馬於陳橋驛，聽候聖旨。<break time="100ms" />
　　且說先是陳安撫並侯參謀中軍人馬入城，已將宋江等功勞，奏聞天子，報說宋先鋒等諸將兵馬，班師回京，已到關外。陳安撫前來啟奏，說宋江等諸將征戰勞苦之事，天子聞奏，大加稱贊。陳瓘、侯蒙、羅戩各封陞官爵，欽賞銀兩緞疋，傳下聖旨，命黃門侍郎宣宋江等面君朝見，都教披掛入城。有詩為證：<break time="100ms" />
　　去時三十六，回來十八雙。<break time="100ms" />
　　縱橫千萬里，談笑卻還鄉。<break time="100ms" />
　　且說宋江等眾將一百八人，遵奉聖旨，本身披掛。戎裝革帶，頂盔掛甲，身穿錦襖，懸帶金銀牌面，從東華門而入，都至文德殿朝見天子，拜舞起居，三呼萬歲。皇上看了宋江等眾將英雄，盡是錦袍金帶，惟有吳用、公孫勝、魯智深、武松身著本身服色，天子聖意大喜，乃日：「寡人多知卿等征進勞苦，剿寇用心，中傷者多，寡人甚為憂戚。」宋江再拜奏道：「托聖上洪福齊天，臣等眾將雖有金傷，俱各無事。今元凶授首，淮西平定，實陛下威德所致，臣等何勞之有。」再拜稱謝奏道：「臣等奉旨，將王慶獻俘闕下，候旨定奪。」天子降旨：「著法司會官，將王慶凌遲處決。」宋江將蕭嘉穗用奇計克復城池，保全生靈，有功不伐，超然高舉。天子稱獎道：「皆卿等忠誠感動！」命省院官訪取蕭嘉穗赴京擢用。宋江叩頭稱謝。那些省院官，那個肯替朝廷出力，訪問賢良？此是後話。<break time="100ms" />
　　是日，天子特命省院等官計議封爵。太師蔡京、樞密童貫商議奏道：「目今天下尚未靜平，不可陞遷。且加宋江為保義郎，帶御器械，正受皇城使﹔副先鋒盧俊義加為宣武郎，帶御器械，行營團練使﹔吳用等三十四員，加封為正將軍﹔朱武等七十二員，加封為偏將軍﹔支給金銀，賞賜三軍人等。」天子准奏，仍敕與省院眾官，加封爵祿，與宋江等支給賞賜，宋江等就於文德殿頓首謝恩。天子命光祿寺大設御宴，欽賞宋江錦袍一領，金甲一副，名馬一匹﹔盧俊義以下，賞賜有差﹔盡於內府關支。宋江與眾將謝恩已罷，盡出宮禁，都到西華門外，上馬回營。一行眾將，出的城來，直至行營安歇，聽候朝廷委用。<break time="100ms" />
　　當日法司奉旨會官，寫了犯由牌，打開囚車，取出王慶，判了「剮」字，擁到市曹。看的人壓肩疊背，也有唾罵的，也有嗟歎的。那王慶的父王砉及前妻丈人等諸親眷屬，已於王慶初反時收捕，誅夷殆盡。今日只有王慶一個，簇擁在刀劍林中。兩聲破鼓響，一棒碎鑼鳴，鎗刀排白雪，皂纛展烏雲。劊子手叫起惡殺都來，恰好午時三刻，將王慶押到十字路頭，讀罷犯由，如法凌遲處死。看的人都道：<break time="100ms" />
　　此是惡人榜樣，到底駢首戕身。<break time="100ms" />
　　若非犯著十惡，如何受此極刑？<break time="100ms" />
　　當下監斬官將王慶處決了當，梟首施行，不在話下。
    </voice>
</speak>
