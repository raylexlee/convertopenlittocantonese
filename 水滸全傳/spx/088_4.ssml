<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　來日結束，五軍都起。王文斌取過帶來的頭盔衣甲，全副披掛上馬，都到陣前。對陣遼兵望見宋兵出戰，報入中軍。金鼓齊鳴，喊聲大舉，六隊戰馬哨出陣來。宋江分兵殺退。王文斌上將臺親自看一回，下雲梯來說道：「這個陣勢，也只如常，不見有甚驚人之處。」不想王文斌自己不識，且圖詐人要譽，便叫前軍擂鼓搦戰；對陣番軍，也撾鼓鳴金。宋江立馬大喝道：「不要狐朋狗黨，敢出來挑戰麼？」說猶未了，黑旗隊裏，第四座門內，飛出一將。那番官披頭散髮，黃羅抹額，襯著金箍烏油鎧甲，禿袖皂袍，騎匹烏騅馬，挺三尖刀，直臨陣前；背後牙將，不記其數。引軍皂旗上書銀字，大將曲利出清，躍馬陣前搦戰。王文斌尋思道：「我不就這裏顯揚本事，再於何處施逞？」便挺鎗躍馬出陣，與番官更不打話，驟馬相交。王文斌挺鎗便搠，番將舞刀來迎。鬥不到二十餘合，番將回身便走。王文斌見了，便驟馬飛鎗，直趕將去。原來番將不輸，特地要賣個破綻，漏他來趕。番將掄起刀，覷著王文斌較親，翻身背砍一刀，把王文斌連肩和胸脯，砍做兩段，死於馬下。宋江見了，急叫收軍。那遼兵撞掩過來，又折了一陣，慌慌忙忙，收恰還寨。眾多軍將，看見立馬斬了王文斌，面面廝覷，俱各駭然。宋江回到寨中，動紙文書，申覆趙樞密，說王文斌自願出戰身死，發付帶來人伴回京。趙樞密聽知此事，展轉憂悶，甚是煩惱，只得寫了申呈奏本，關會省院打發來的人伴回京去了。有詩為證：<break time="100ms" />
　　趙括徒能讀父書，文斌殞命又何愚。<break time="100ms" />
　　平時誇口千人有，臨陣成功一個無。<break time="100ms" />
　　且說宋江自在寨中納悶，百般尋思，無計可施，怎生破的遼兵，寢食俱廢，夢寐不安。是夜嚴冬，天氣甚冷，宋江閉上帳房，秉燭沉吟悶坐。時已二鼓，神思困倦，和衣隱几而臥；覺道寨中狂風忽起，冷氣侵人。宋江起身，見一青衣女童，向前打個稽首。宋江便問：「童子自何而來？」童子答曰：「小童奉娘娘法旨，有請將軍，便煩移步。」宋江道：「娘娘現在何處？」童子指道：「離此間不遠。」宋江遂隨童子出的帳房，但見上下天光一色，金碧交加，香風細細，瑞靄飄飄，有如二三月間天氣。行不過三二里多路，見座大林，青松茂盛，翠柏森然，紫桂亭亭，石欄隱隱；兩邊都是茂林修竹，垂柳夭桃，曲折欄干，轉過石橋，朱紅欞星門一座。仰觀四面，蕭牆粉壁，畫棟雕梁，金釘朱戶，碧瓦重檐，四邊簾卷蝦鬚，正面窗橫龜背。女童引宋江從左廊下而進，到東向一個閣子前，推開朱戶，教宋江裏面少坐。舉目望時，四面雲窗寂靜，霞彩滿階，天花繽紛，異香繚繞。<break time="100ms" />
　　童子進去，復又出來傳旨道：「娘娘有請，星主便行。」宋江坐未暖席，即時起身；又見外面兩個仙女入來，頭戴芙蓉碧玉冠，身穿金縷絳綃衣，與宋江施禮。宋江不敢仰視。那兩個仙女道：「將軍何故作謙？娘娘更衣便出，請將軍議論國家大事，便請同行。」宋江唯然而行，聽的殿上金鐘聲響，玉磬音鳴。青衣迎請宋江上殿。二仙女前進，引宋江自東階而上，行至珠簾之前。宋江只聽的簾內玎璫隱隱，玉佩鏘鏘，青衣請宋江入簾內，跪在香案之前。舉目觀望殿上，祥雲靄靄，紫霧騰騰，正面九龍床上，坐著九天玄女娘娘。頭戴九龍飛鳳冠，身穿七寶龍鳳絳綃衣，腰繫山河日月裙，足穿雲霞珍球履，手執無瑕白玉珪，兩邊侍從女仙，約有三二十個。<break time="100ms" />
　　玄女娘娘與宋江曰：「吾傳天書與汝，不覺又早數年矣！汝能忠義堅守，未嘗少怠。今宋天子令汝破遼，勝負如何？」宋江俯伏在地，拜奏曰：「臣自得蒙娘娘賜與天書，未嘗輕慢泄漏於人。今奉天子敕命破遼，不期被兀顏統軍，設此『混天象』陣，累敗數次。臣無計可施，正在危急之際。」玄女娘娘曰：「汝知『混天象』陣法否？」宋江再拜奏道：「臣乃下土愚人，不曉其法，望乞娘娘賜教。」玄女娘娘曰：「此陣之法，聚陽象也。只此攻打，永不能破。若欲要破，須取相生相剋之理。且如前面皂旗軍馬內設水星，按上界『北方五​旡灬辰星』。你宋兵中，可選大將七員，黃旗黃甲，黃衣黃馬，撞破遼兵皂旗七門。續後命猛將一員，身披黃袍，直取水星，此乃土剋水之義也。卻以白袍軍馬，選將八員，打透他左邊青旗軍陣，此乃金剋木之義也。卻以紅袍軍馬，選將八員，打透他右邊白旗軍陣，此乃火剋金之義也。卻以皂旗軍馬，選將八員，打透他後軍紅旗軍陣，此乃水剋火之義也。卻命一支青旗軍馬，選將九員，直取中央黃旗軍陣主將，此乃木剋土之義也。再選兩支軍馬，命一支繡旗花袍軍馬，扮作『羅​目侯』，獨破遼兵『太陽』軍陣。命一支素旗銀甲軍馬，扮作『計都』，直破遼兵『太陰』軍陣。再造二十四部雷車，按二十四氣上放火石火炮，直推入遼兵中軍。令公孫勝布起風雷天罡正法，逕奔入遼主駕前。可行此計，足取全勝。日間不可行兵，須是夜黑可進。汝當親自領兵，掌握中軍，催動人馬，一鼓成功。吾之所言，汝當秘受。保國安民，勿生退悔。天凡有限，從此永別。他日瓊樓金闕，別當重會。汝宜速還，不可久留。」特命青衣獻茶，宋江喫罷，令青衣即送星主還寨。<break time="100ms" />
　　宋江再拜，懇謝娘娘，出離殿庭。青衣前引宋江下殿，從西階而出，轉過欞星紅門，再登舊路。纔過石橋松徑，青衣用手指道：「遼兵在那裏，汝當破之！」宋江回顧，青衣用手一推，猛然驚覺，就帳中做了一夢。
    </voice>
</speak>
