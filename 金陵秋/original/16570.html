<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金陵秋 - 第二十二章　館甥</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二章</br>　　館甥</font></h4>
			　　遲明，仲英作書別伯凱，以二十一日至滬。述卿則往訪某君，仲英意弗喜也。既離長髮棧，遂自至秋光家。<br />
　　門開鈴動，秋光自樓窗下瞰，見為仲英，赫然變色，呼曰：<br />
　　「奈何扶病涉此長途？」仲英喜極不能答。但聞小蠻靴下樓級聲，入仲英耳際，咸有韻致。仲英一見，即趨進執手為禮，然已冷如冰雪，聲哽而微言曰：「不知所報。」秋光淚如泉湧，彼此對立不言。秋光忽強笑曰：「難得相見，理當言歡，奈何為楚囚之泣？吾亦昨日甫歸。」仲英曰：「此來特參叔母夫人。」秋光曰：「仲英匆匆至此，且小坐進食。老人必加禮接。」<br />
　　已呼侍者治食。飯白如玉屑，肴蒸雅潔。兩人至此，禮分已蠲，遂坐而對食。既盥漱，遂整衣登樓。<br />
　　胡夫人年可六十餘，華髮盈頭。樓心供佛像。仲英入，即下拜，言曰：「小子仰太夫人盛德至矣。屬在兵間，彈穿左膊，女公子適為紅十字會，餘生賴以救護。不爾，殘骨委榛莽矣。<br />
　　報恩無路，特來晉謁夫人。願夫人耄耋健康，符我心祝。」夫人曰：「參謀病中事，秋兒述之歷歷。恨吾家無三尺男，若得英偉之器如參謀者，支我門戶，不寧佳耶？」仲英悉夫人所言意旨，必為秋光所授，即下拜曰：「夫人果不以雄為不肖者，願係援於夫人家。」語時，秋光已瞥然入復室。夫人曰：「此老身夙心也。近者，滬上多自由結婚。參謀既以秋兒為賢，即以老身主婚，侍參謀巾櫛可也。秋兒汝出，吾孀獨何恃，亦恃此嬌客耳。爾兩人未成禮前，仍以兄禮事參謀。方今四海騰沸，鹿死誰手，尚未可知。今林都督又安在？」仲英曰：「卸兵權矣。」<br />
　　秋光忽出曰：「仲英，述公有大功，何由乞休？」仲英笑曰：「渾、濬爭功耳。為述公計，以乞身為是。」秋光歎曰：<br />
　　「壯弱異科，則扛鼎者見忌。吾向讀《抱樸子》，今日乃驗是言。述公有戰略而暗於人情，負鯁概而拙於退讓，宜其叢忌之多也。」夫人曰：「參謀食未？」秋光曰：「食矣。」顧仲英曰：「叔母長齋，故不與吾同飯。」夫人曰：「參謀卸裝何所，請鑬被此間。且大創新愈，亦便於調攝。」仲英猶豫，而秋光竟以目示意。仲英領諾。<br />
　　秋光隨之下樓，同坐於遲青室。仲英曰：「此來不虛吾願。」秋光曰：「創合矣，請坦以示我。」於是秋光代仲英啟襟。<br />
　　見尚封裹。發之，已結厚痂且脫矣。復為重裹，即曰：「此間可以下榻。但窗外無野意，不見所謂楊柳酒旗也。」仲英曰：<br />
　　「但讀填詞，而金陵山色，已亙吾前，何復戀彼數間茅屋。」<br />
　　秋光曰：「大凡難中滋味，較安常處順中，尤醰醰足供嚼咀。方仲英被創，解剖取彈，吾執燭手顫，幾暈君側。須知此二日中，凡數十次視君顏面，瞑然如死人。吾坐君榻前，此心如浮入雲際，忽又一落千丈。夫以看護之責，固欲創人得生，而吾此時又不似但屬於看護。」仲英即曰：「此所以令人鎸之心髓。」<br />
　　秋光曰；「吾能否以侍者從君攜裝而至？」仲英忽倉皇解衣四覓，如有所失。秋光驚曰：「何物？」仲英曰：「詞稿耳。」既而曰：「得之，得之。」果有小羅囊，並秋光二札及詞並納其中。秋光奪而抵之地曰：「書癡！從今以後，須以巨囊貯之，仍不能盡，何惜此戔戔為？」仲英俯拾，納之胸際曰：「此仲英性命所屬，爾不能干涉吾事。」秋光臨窗呼曰：「六兒，爾從王先生取物事來！」仲英遂與執手為禮而出。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>