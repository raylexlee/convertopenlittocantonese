<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金陵秋 - 第五章　鄂政</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五章</br>　　鄂政</font></h4>
			　　武昌既定，以兵收漢陽兵工廠。司廠者為東越王子鑒，通西學，能文章。兵至，以都督府教令受代，且曰：「君能任此者，可勿行。」王不可，遂以單衣出。同時收鐵廠，司廠者為李一荊，聞變歸，黎公遂留治廠事。<br />
　　既收漢陽，全鄂底定。遂真立軍政府，分司令、軍務、參謀、政事四部。收集鄂中知名之士，分任職司。其條例曰：<br />
　　第一章，都督府。<br />
　　第一條曰，都督分設各部：一曰司令，二曰罕務，三曰參謀，四曰政事。<br />
　　第二條曰，前各部直轄於都督，受都督指揮命令，執行主管事務。<br />
　　第三條曰，司令、軍務、參謀部自下級軍官以上，政事部自局長以上，均由都督親任。各部各營下級軍官，由該管長官呈請都督劄任。<br />
　　第四條曰，關於軍政重要事件，由都督召集臨時軍事參議會議或顧問會議，議決施行。<br />
　　第五條曰，都督府設秘書官若干員，由都督自行辟用。軍務部總務科員，仍兼充秘書官。<br />
　　第六條曰，凡發布命令及任免文武各官，均屬都督之大權。<br />
　　第二章為司令部。<br />
　　第七條曰，司令部總長，都督兼充。<br />
　　第八條曰，司令官分二種：中央司令官若干員，由都督親任；地方司令官，由各地鎮守軍事長官兼充，稟承都督執行任務。<br />
　　第九條曰，司令部置幕僚，由司令官請都督劄任，置收掌員兩人，書記員四人，傳遞官四人。<br />
　　第三章為軍務部。<br />
　　第十條曰，軍務部置部長一人，副長一人，下列七課：一總務課，二軍務課，三人事課，四軍需課，五經理課，六執法課，七醫務課。<br />
　　第十一條曰，總務課掌左列事務：一屬於機宜事項。二關於軍事公文書類之收發、編纂、保存事項。三印刷及翻譯文書事項。四關於徵發物件、表冊報告及統計事項。五依例規應辦庶務及不屬於各課事項。<br />
　　第十二條曰，軍事課掌左列事項：一建置及編制事項。二軍隊配置事項。三演習及教練事項。四動員計劃。五戒嚴及徵發事項。六關於戰時規則事項。<br />
　　第十三條曰，人事課掌左列事項：一關於將校、士官及附屬文官之進退任免、分科、定俸事項。二關於各項人員名簿及兵籍事項。三關於軍事恩給、進位、賞與事項。<br />
　　第十四條曰，軍需課掌左列事項：一關於軍事出納、預算、決算報告事項。二關於軍官兵士俸給及旅費之規定事項。三關於軍裝糧餉及馬匹給予之規定事項。<br />
　　第十五條曰，經理課掌左列事項：一關於軍裝被服之製造及檢查事項。二關於戰用箭械及馬具事項。三關於陸軍諸建築事項。<br />
　　第十六條曰，執法課掌關於軍政裁判事項。凡關於犯罪事項，應由軍法會議議決施行。但都督有特赦命令者，不在此限。<br />
　　第十七條曰，醫務課掌左列事項：一關於衛生及飲水用水事項。二關於醫療病院及各營療養事項。三關於衛生材料及恤兵團體之組織事項。<br />
　　第十八條曰，各課員之配置另定之。<br />
　　第四章為參謀部。<br />
　　第十九條曰，參謀部置參謀長一人，副長兩人，參謀官若干人，由都督於將校中選深通軍事學者親任之。<br />
　　第二十條曰，參謀輔佐都督，參划防戰及關於用兵一切事項。參謀部應行各事，經都督核准畫諾後，即移送於各該部管主任部課執行。<br />
　　第五章為政事部。<br />
　　第二十二條曰，政事部置部長一人，副長一人，及七局如左：外務局、內務局、財政局、司法局、交通局、文事局、編制局。政事部條例另定之。<br />
　　第六章加以附則。<br />
　　第二十三條曰，本條例自經都督核准之後，即公佈施行。<br />
　　第二十四條曰，本條例至鄂省大定，交戰團體鞏固之日，即行廢止。另由都督令軍政府國民組織臨時議會，公舉政務委員，分任責任。<br />
　　以上條例，讀吾書者至此必顰眉無味，且掀過此一章，另覓下章，取其新奇有趣者。不知此為必存之故事也。<br />
　　凡小說一道，有但言情愫，供酒客花前月下之談；有稿本出諸傷心之人，目擊天下禍變，心懼危亡，不得已吐其胸中之不平，寓史局於小說之中，則不能不談正事。諸君試觀革命中英雄，有堂堂正正，心存民國，坐鎮武漢，堅如山嶽，如黃陂黎公者耶？冷紅生與公初無一面，亦不必揄揚其人，為結好之地。但見名為時杰者，多不如此，且以私意徵及外兵，戕其同胞，尚覥然以國民自命，其去黎公寧止霄壤！<br />
　　以上條例，固臨時草創，不必周備，然已足見公之用心矣。 <br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>