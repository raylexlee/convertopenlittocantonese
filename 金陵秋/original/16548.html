<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金陵秋 - 　緣起</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>緣起</font></h4>
			　　冷紅生者，世之頑固守舊人也。革命時，居天津。亂定復歸京師，杜門不出，以賣文賣畫自給，不求於人，人亦以是厭薄之。<br />
　　一日，忽有投刺於門者，稱曰：「林述慶請受業門下。」<br />
　　生曰：「將軍非血戰得天保城，長驅入石頭者耶？」林曰：「不如先生所言。幸勝耳。」生曰：「野老不識貴人。將軍之來，何取於老朽？」將軍曰：「請受古文。」生曰：「如老朽之文，名為文耶？若將軍不以為劣者，自今日始。但論文不論時事。」<br />
　　如是累月，將軍每數日必一至聽講。<br />
　　已而忽言將軍以暴疾卒矣。生奔哭其家。幼子甫二歲。夫人縞素出拜，以將軍軍中日記四卷見授，言亡夫生平戰跡，悉在其中。讀之，文字甚簡樸。生告夫人：「此書恐不足以傳後。老朽當即日記中所有者，編為小說，或足行諸海內。以老朽固以小說得名也。」<br />
　　既送將軍之喪，南歸，夫人於鐵路之次，尚嗚咽請速蕆事。<br />
　　生以經月之功，成為此書。其中以女學生胡秋光為緯，命曰《金陵秋》。至秋光與王仲英有無其人，讀者但揣其神情，果神情逼肖者，即謂有其人可也。<br />
　　嗟夫！將軍之禮我，較諸邢恕及耶穌門之猶大，相去萬萬矣。冷紅生識。 <br />
<br />
<br />
　<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>