<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　從前熹宗親祀方澤，乘便游幸西苑，與客、魏並駕大舟，泛入湖中，暢飲為歡。偏是熹宗素性好動，飲至半酣，竟欲改乘小舟，自去泛棹。當由二小璫隨帝易船，船前後各坐一閹，划槳而去。熹宗坐在船中，也手攜片槳，順流搖盪。不意一陣大風颳將過來，竟把小舟吹覆。熹宗竟墮入波心，灌了一肚子的冷水。還虧湖中另有他船，船上載有侍從，七手八腳，得將熹宗救起。兩小璫墮水多時，不及施教，竟至溺死。客、魏所乘的大舟，相去不過里許。他只對斟酣飲，佯作不知。熹宗遭此一嚇，染病了好幾日。幸為張后所聞，宣召太醫數人為帝醫治，總算告痊。但病根自此種著，常有頭暈腹瀉諸疾。且熹宗好動惡逸，年已逾冠，尚有童心，或鬥雞，或弄貓，或走馬，或捕鳥，或打鞦韆，或蹋毬蹴踘。又有兩大嗜好，一喜斵削雕琢，斵削事已見前文。雕琢玉石，頗也精工，嘗賜客、魏二人金印，各重三百兩。魏忠賢的印中，刻有「欽賜顧命元臣」數字，客氏的印中，刻有「欽賜奉聖夫人」數字，相傳俱由熹宗自刻。此外所刻玉石，隨賜宮監，也不勝數。甚且隨手拋棄，視作廢物罷了。一喜看戲扮演，熹宗嘗在懋勤殿中設一隧道，召入梨園子弟，就此演劇，台榭畢具。暇時輒與客、魏兩人看戲為樂。一夕，演《金牌記》，至《瘋僧罵秦檜》一齣，魏閹匿入屏後，不敢正視。熹宗偏故意宣召，還是客氏設詞應答，替他求免。又嘗創演水傀儡戲，有《東方朔偷桃》，及《三保太監下西洋》等劇，裝束新奇，扮演巧妙。熹宗每召張后同觀，后屢辭不獲，勉與偕行。熹宗卻口講指畫，與后笑談。后微笑無語，屢失帝歡。到了看戲盡興的時候，竟挈內侍高永壽、劉思源等，親自登台，扮演宋太祖夜訪趙普故事。熹宗自裝太祖，應仿雪夜戎裝景象。雖當盛暑，也披兜服裘，不憚揮汗。為此種種嬉戲，遂釀成許多病症。二十多歲的人物，偏尪瘠異常，面少血色，尚書霍維華製造一種靈露飲，說係特別仙方，久服可以長生。什麼叫作靈露飲呢？相傳用粳糯諸米，淘盡糠粃，和水入甑，用桑柴火蒸透，甑底置長勁空口大銀瓶一枚。俟米溶成液，潷出清汁，流入銀瓶，取出溫服，味如醍醐。因此媵一美名，叫作靈露飲，進供御食。熹宗飲了數匙，清甘可口，遂令維華隨時進呈。哪知飲了數月，竟成了一種臌脹病，起初是胸膈飽悶，後來竟渾身壅腫，遂致奄臥龍牀，不能動彈。御醫診治無效，眼見得病象日危，去死不遠了。熹宗無嗣，只有皇弟由檢，曾封信王，尚居京師。當下召他入宮，自言病將不起，令承大統。信王固辭，經熹宗叮囑再三，勸他不必謙讓，勉為堯舜之君，信王始含淚受命。熹宗又道：「皇后德性幽閒，你為皇叔，嗣位以後，須善為保全。魏忠賢、王體乾等均恪謹忠貞，可任大事。」信王也唯唯允諾。嗣復召各部科道入宮，約略面諭，大致仍如前言。信王及眾大臣等暫且退出，越宿大漸，又越宿駕崩，共計在位七年，只二十三歲。<break time="100ms" />
　　皇弟由檢，係光宗第五子，為劉賢妃所生。劉妃早歿，由李選侍撫育成人。李選侍便是東李，名位本居西李上，獨得寵不及西李。天啟初曾冊封莊妃，莊妃素嫉魏閹，恒呼他為女鬼。魏閹聞知，遂與客氏相連，交譖帝前，並將莊妃宮中應給服食，一概裁損。莊妃遂抑鬱成疾，漸成癆症。皇五子每日晨起，叩首禱天，復退謁莊妃。莊妃抱病與游，至東宮後面，置有二井。皇五子戲汲井中，得一金魚；再汲次井，仍有金魚出現。莊妃稍開笑顏，語皇五子道：「此乃異日吉兆。」語至此，復嗚咽道：「可惜我不得相見了。」皇五子隨說夢徵，謂：「夜間熟寢時，見有金龍蟠著殿柱，陡被驚寤」云云。莊妃道：「龍飛九五，也是禎祥，但不應洩漏為是。」皇五子亦私自心喜，隨著莊妃回宮。到了熹宗歸天，莊妃早已去世了。<break time="100ms" />
　　熹宗崩後，由魏忠賢夜召信王。信王素知忠賢奸邪，自覺背生芒刺，沒奈何同他入宮。翌晨，諸大臣俱入宮哭臨，忠賢憑棺大慟，雙目並腫。既而呼崔呈秀入談，密語多時，無人與聞。或云忠賢謀逆，呈秀以時機未至，才行罷議；或謂由張后保護信王，魏閹無從下手，這且不必細說。單說信王由檢，擇日即位，以次年為崇禎元年，世稱為崇禎帝，後來號為懷宗，亦稱毅宗。即位這一日，忽聞天空有聲，惹得大眾驚疑起來。至朝賀禮成，響聲亦止。司天監謂為天鼓忽鳴，主兆兵戈。但因新主登極，相率諱言。魏忠賢上表辭職，有詔不許，惟奉聖夫人客氏，令出外宅。客氏就梓宮前，出一小函，用黃色龍袱包裹。內貯熹宗胎髮痘痂，及累年落齒剃髮等，一一檢出焚化，痛哭而去，閹黨稍稍自危。不意逆閹門下走狗楊維垣，竟先糾劾崔呈秀，不守父喪，顯違禮制。奉旨免呈秀官，勒令回籍。呈秀一去，彈劾魏閹的奏章，陸續進呈，有分教：
    </voice>
</speak>
