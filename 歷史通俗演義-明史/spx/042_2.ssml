<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　先是直掌西廠，士大夫無與往還，惟左都御史王越，與韋瑛結交，遂間接通好汪直。吏部尚書尹旻，也是個寡廉鮮恥的人物，想去巴結權閹。因浼越為介，謁直西廠中，甚至向他磕頭。直不禁大喜。獨兵部尚書項忠，傲不為禮，一日遇直於途，直下輿相看，忠竟不顧而去。直恨忠益深，王越謀代忠職，每與直言及忠事，作切齒狀。忠且倡率九卿，劾奏直不法事，先令郎中姚璧，請尹旻署名。尹旻道：「兵部主稿，當由項公自署便了。」姚璧道：「公係六卿長，不可不為首倡。」尹旻怒道：「今日才知我為六卿長麼？」當將草奏擲還，不肯簽名。一方通報韋瑛，令他轉達汪直。會西廠果停，直忿怒異常，與忠勢不兩立。至重設西廠，引用了一個吳綬，作為爪牙。吳綬曾為錦衣衛千戶，嘗從項忠討荊、裹盜，違法被劾，致受譴責。他竟與忠挾嫌，至汪直處求掌書記，直即允諾。且因綬頗能文，密行保薦，有旨授他為鎮撫司問刑。綬即嗾使東廠官校，誣忠受太監黃賜請托，用劉江為江西都指揮，憲宗真是糊塗，竟令忠對簿。看官！你想這項忠高傲絕俗，哪肯低首下心？當下抗辯大廷，毅然不屈。惱得憲宗性起，竟將他削職為民。汪直又譖商輅納賄，輅亦乞罷，聽令自歸。尚書薛遠、董方，右都御史李賓等，並致仕歸田。於是蠅營狗苟的王越，居然升兵部尚書，兼左都御史掌院事。王越以外，還有遼東巡撫陳鉞。先是遼東寇警，陳鉞因冒功掩殺，激變軍民。明廷命馬文升往撫，開誠曉諭，相率聽命。汪直偏欲攘功，請命憲宗，挾同私黨王英，馳向遼東。一路上耀武揚威，指叱守令，不啻奴僕，稍有違忤，立加鞭撻。各邊都御史，左執鞭弭，右屬櫜鍵，趨迎恐後，供張極盛。既至遼東，陳鉞郊迎蒲伏，恪恭盡禮。凡隨從汪直的人員，各有重賄。汪直大喜，筵宴時窮極珍錯，飲得汪直酩酊大醉，滿口贊揚。越宿即赴開原，再下令招撫。文升知他來意，便把安撫功勞，推讓與他，惟所有接待儀文，不如陳鉞。汪直未免失望，草草應酬，即返遼東，且與陳鉞述及文升簡慢。鉞不但不為解免，反說文升恃功自恣等情，一面加意款待，格外巴結。酣飲了好幾日，直欲辭歸，復經鉞再三挽留，竟住了數十天，方才回京。一入京城，即劾奏文升行事乖方，應加嚴譴。憲宗也不分皂白，竟逮文升下獄，尋謫戍重慶衛，並責諸言官容隱不發，廷杖李俊等五十六人。<break time="100ms" />
　　是時韃靼汗麻兒可兒已死，眾立馬固可兒吉思為汗。馬固可兒吉思汗與孛來不和，屢生嫌隙，陰結部屬毛里孩等，使圖孛來。偏為孛來所知，竟弒了馬固可兒吉思汗。毛里孩不服，糾眾攻殺孛來，遣使通好明廷。憲宗以無約請和，恐防有詐，竟卻使不納。毛里孩遂糾集三衛，屢寇山陝。撫寧侯朱永等出師抵禦，得了幾次勝仗，毛里孩始退。誰料一敵甫退，一敵又來。長城西北境有河套，黃河由北繞南，與圈套相似，因得此名，唐張仁愿曾築三受降城於此。地饒水草，最宜耕牧。蒙古屬部孛魯乃、札加思蘭、孛羅忽等潛入套中，據地稱雄，屢寇延綏。朱永移師往禦，王越亦奉旨參贊。塞外未聞殺敵，京中屢得捷音，越等升賞有差，寇仍據套自若。既而越為三邊總制〔延綏、甘肅、寧夏為三邊，設立總制，自王越始〕，札加思蘭且迎元裔滿都魯為汗，自稱太師，一意與明邊為難，大舉深入，直抵秦州、安定諸邑。總算王越出力，偵悉寇虜妻子畜產俱在紅鹽池，潛率總兵官許寧，游擊將軍周玉，星夜前進，襲破敵帳，殺獲甚眾。及寇飽掠而返，妻子畜產，蕩然無存，只好痛哭一場，狼狽北去。<break time="100ms" />
　　嗣聞札加思蘭為部眾脫羅干、亦思馬因等所殺，滿都魯亦死，諸強酋相繼略盡。越遂討好汪直，慫慂北征，說是乘勢平寇，大功無比云云。直喜甚，忙面奏憲宗，當即下詔，命朱永為平虜將軍，王越提督軍務，監軍便是汪直。克期興師，向西進發。越與直會著，恰勸直令朱永繞道南行，自與直帶領輕騎，逕詣大同。探悉敵帳在威寧海子，即挑選宣府、大同兩鎮兵馬，共得二萬名，倍道深入。適值天大風雨，兼以下雪，白晝晦冥，空山岑寂。越等直至威寧，寇眾毫不防備，如何抵敵，紛紛潰散，只剩老弱婦女作為俘虜，並馬駝牛羊數千匹，一齊搬歸，便馳書告捷。憲宗即封越為威寧伯，增直俸祿三百石。惟朱永迂道無功，不得封賞，悵悵的領兵回來。
    </voice>
</speak>
