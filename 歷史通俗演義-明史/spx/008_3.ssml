<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　元璋去後，常遇春即進攻衢州，用呂公車、仙人橋、長木梯、懶龍爪等攻具，擁至城下，高與城齊。又於大西門城下潛穴地道，高下並攻。守將宋伯顏不花煞是厲害，束葦灌油，燒呂公車，用長斧砍木梯，架千斤秤鉤懶龍爪，並築夾城防穴道，井井有條，毫不慌忙。遇春屢攻不克，乃用聲東擊西的法子，明攻北門，潛襲南門。宋伯顏不花未及防備，竟被突入南門甕城中，毀壞守具，合城驚惶。院判張斌度不能支，遣使約降，夜出小西門迎大軍入城，守兵盡潰。宋伯顏不花逃避不及，被常遇春活擒而歸。遇春還寧越，胡大海留遇春駐守，自約耿再成攻處州。再成曾出兵縉雲，倚黃龍山為根據，立柵屯兵，借遏敵衝。元參政石抹宜孫，自駐處州，另遣將分守要塞，備禦再成。諸將皆怠玩無鬥志。胡深時守龍泉，聞胡、耿合兵來攻，料知守地難保，竟棄軍來降。大海問他處州詳情，深言兵弱易攻，遂出師樊嶺，與再成會，夾擊桃花嶺、葛渡等寨，應手而下，進薄處州城。宜孫出戰敗績，走閩中。大海入城撫民。再成又出兵西略，建寧七邑皆降。既而宜孫復收集散卒，欲復處州，至慶元，為再成擊斃。捷書迭達應天，元璋喜甚，命耿再成駐守處州，胡大海還鎮寧越。尋復改寧越府為金華府。大海雅意攬賢，查得金處有四大儒，遂一一登諸薦牘，請元璋立刻徵用。元璋即遣使齎幣，禮聘四賢，有三人應徵而往，一個就是浦江人宋濂，一個是龍泉人章溢，一個是麗水人葉琛，還有一位青田名士，位置自高，經元璋再三徵求，方出山來輔真主。正是：<break time="100ms" />

    </voice>
</speak>
