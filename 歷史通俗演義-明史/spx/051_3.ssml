<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　為了這番亂事，遂引出一位允文允武的儒將，削平叛藩，建立奇功。這位儒將是誰？就是前時反對劉瑾，謫戍龍場驛的王守仁。守仁自謫居龍場，因俗化導，苗黎悅服。當劉瑾伏誅，調任廬陵知縣，未幾召入京師，累遷鴻臚寺卿。尋因江西多盜，擢他為僉都御史，巡撫南贛、汀、漳。既蒞任，即檄閩、廣兩省會兵，先討大帽山賊，連破四十餘寨，擒賊首詹師富。復進討大庾、橫水、左溪諸賊，逐去賊首謝志山等，所在蕩平。贛州知府邢珣，吉安知府伍文定，亦奉檄平定桶岡，招降賊首藍廷鳳，破巢八十有四，俘斬六千有奇。守仁又誘斬浰頭賊首池仲容，及弟仲安，追餘賊至九連山，掃清巢穴，芟雉無遺。數十年巨寇，一併肅清，遠近驚服如神明。守仁因境內大定，往謁宸濠。濠留他宴飲，適李士實亦同在座，彼此談論時政得失。士實道：「世亂如此，可惜沒有湯武。」守仁道：「即有湯武，亦須伊呂。」宸濠道：「有湯武便有伊呂。」守仁道：「有了伊呂，必有夷齊。」宴畢散去。宸濠知守仁不肯相從，屢欲加害，守仁也暗中防備。巧值福州三衛軍人進貴等作亂，警報傳至京師，兵部尚書王瓊語主事應典道：「進貴事小，寧藩事大。我意欲調王守仁一行，借著進貴亂事，給他敕書，俾他得調動兵馬，相機行事。他日有變，不患呼應不靈了。」應典很是贊成。遂奏請賜敕王守仁，令查處福州亂軍。守仁奉命即行，所以宸濠起事，江西守臣多遇害被執，獨守仁得免。守仁行至豐城，豐城知縣顧佖已得宸濠反信，告知守仁，並說宸濠有懸購守仁的消息。守仁臨機應變，立刻易服改裝，潛至臨江。知府戴德孺聞守仁遠來，倒屣出迎，請他入城調度，這一番有分教：<break time="100ms" />

    </voice>
</speak>
