<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　這消息傳達燕王，燕王不以為意。恰下令出擊遼東。諸將士各有異言，兵至通州，張玉、朱能入稟道：「大敵當前，正應抵禦，乃出師遼東，捨近圖遠，竊為不解。」燕王聞言，屏退左右，又與兩人密語道：「如此如此。」兩人方頓首稱善，遂倍道趨天津，過直沽，下令將士，循河而南。將士復驚詫起來，燕王道：「爾等道我欲東反南，走錯路頭麼？我夜見白氣二道，東北至西南，占得南征大利，所以改道南行。」將士方才無言。燕王更引軍疾趨，一晝夜行三百里，遇著南軍偵騎，盡行殺斃。走到天明，已抵滄州城下。滄州鎮帥吳凱，探得燕軍出擊遼東，毫不設備，只遣兵四出伐木，修築城牆。不意燕兵猝至，亟督兵分守城堞，眾皆股栗，不及穿甲，燕將張玉遽率壯士登城東北隅，肉薄齊飛，仍不少卻。吳凱料不能守，忙與都督程暹，都指揮俞琪、趙滸、胡原等，開城出走。行了里許，突遇著燕將譚淵，帶著健卒，截住去路。吳凱等心忙意亂，勉強抵敵，可奈手下統已潰散，被燕軍左擒右斲，傷斃了萬餘人。還有兵士三千名，見不是路，都下馬降敵，剩得吳凱、程暹等數員將官，如何抵擋？也只得束手就縛。誰知那譚淵兇險得很，佯收降卒，密令軍士掘下坑塹，至夜間盡驅降卒入坑，活活埋死，只把那吳凱、程暹等，械送燕王。燕王見功成計遂，很是喜慰，命將所有俘虜，所得輜重，悉數解運直沽舟中，送達北平。自率眾循河而南，復抵德州。盛庸堅壁不出，燕王攻城不下，引兵掠臨清、大名，越汶上，至濟寧。盛庸遂大合鐵鉉、平安各軍，出屯東昌，殺牛犒將士，誓師厲眾，背城列陣，並排著火器毒弩，專待燕軍到來。燕軍仗著屢勝的威風，飛行而至，一見南軍，即鼓噪殺入，怎禁得火器迭發，繼以毒弩，不是糜爛，就是慘斃。燕王見前隊將士，多半受傷，憤懣的了不得，竟親率精騎，冒著險來衝南軍。盛庸見燕王親至，恰故意分開兩翼，一任燕王殺入。待燕王衝入中堅，復糾兵包圍，繞至數匝。燕王才知中計，慌忙奪路，左馳右突，好似銅牆鐵壁一般，無從得脫。燕將朱能、周長等，望見燕王被困，急率番騎馳救，突入圍中，奮力死鬥，才殺開一條血路，護翼燕王出圍。張玉還道燕王未脫，拚命殺入，突被南軍一陣亂箭，射斃馬下。看官覽到此處，幾疑南軍能射死張玉，獨不能射中燕王，難道燕王有避箭訣，所以南軍不敢放箭，聽他逃去麼？這個原因，試回閱前敘建文帝的命令，便可曉得。建文帝曾飭臨陣諸將，毋使朕負殺叔父名，因此諸將不敢加矢燕王，只想燕王窘迫自縛，投降軍前。哪知燕王有帝王相，憑你如何設計，他總遇著救星，化凶為吉。所以全軍雖敗，恰令各將前奔，自己獨匹馬單刀，且戰且退。南軍紛紛追逼，又被他彎弓搭箭，射斃數人。等到南軍齊上，卻又來了高煦、華聚等，一陣擊退南軍，揚長而去。<break time="100ms" />
　　燕王奔還北平，檢閱將士，喪失二三萬，復聞大將張玉戰歿，不禁慟哭道：「兵敗不足慮，獨喪我良輔，實可痛恨。」諸將聞言，亦涕下不已。燕王經此次大創，意欲少休，獨道衍進言道：「臣前謂師行必克，但費兩日，兩日就是東昌的昌字。今東昌遭敗，已成過去，此後必獲全勝。」於是燕王復搜卒補乘，俟至來年再舉，暫且按下。<break time="100ms" />
　　且說建文帝聞東昌大捷，歡慰非常，一面祭告太廟，一面開復齊泰、黃子澄原官，就是召還京師的李景隆，也赦罪勿問。御史大夫練子寧，宗人府經歷宋徵，御史葉希賢，並奏言景隆失律喪師，且懷貳心，須亟正刑典，然後可謝宗社，勵將士。黃子澄亦上書請誅。各奏上去，只留中不發，是時已是建文三年，建文帝方大祀圜丘，行慶賀禮，忽報燕王棣又出師北平，由保定南下了。帝乃命盛庸各軍嚴行堵禦，正是：<break time="100ms" />

    </voice>
</speak>
