<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　倏忽間又是一年，韃靼部頭目孛來等，分道入寇，攻掠山陝甘肅邊境。明廷正擬遣尚書馬昂，及懷寧伯孫鏜，督軍往討。兵尚未發，孫鏜等留待京中。英宗注意軍務，日夕閱奏，忽見了一本奏章，乃是諸御史交劾曹欽，說他擅動私刑，鞭斃家人曹福來。心下一動，隨即提起筆來，批了數語，大旨以朝廷法律，不得濫用，大小臣工，俱應懍遵。曹欽擅斃家人，殊屬不合，當澈底查究云云。批好後，即將原奏頒發。一面令指揮逯杲按治，毋得徇情。曹欽聞知此事，不禁驚愕道：「去年降敕捕石將軍，今番輪著我了。若不早圖，難免大禍。」當下邀請馮益等，密謀大事。欽天監正湯序亦在座中，報稱七月二日發遣西征師，禁城早闢，此時正可設法。馮益大喜道：「機會到了，機會到了。」曹欽忙問良策，益答道：「請伯爵密達義父，約他於朔日夜間潛集禁兵，準備內應，伯爵號召徒眾，從外攻入。內外合力，何患不成？」欽喜道：「好極好極。我兵入殿，即可廢帝。事成後，請馮先生為軍師，可好麼？」益稱謝不盡。<break time="100ms" />
　　計劃已定，過了數夕，便是七月朔日。召黨人夜宴，專待夜半行事。指揮馬亮曾與謀在座，酒過數巡，猛然觸起心事。默念事若不成，罪至滅族，不若出首為是，遂逃席而去。奔入朝房，巧遇恭順侯吳瑾在朝值宿，竟一一告知。吳瑾大驚道：「有這般事麼？懷寧伯孫鏜明日辭行，今夜亦留宿朝堂，我去通報他便了。」言已，疾趨出室，往語孫鏜。鏜急草疏數語，從大內門隙塞入。英宗得了此疏，忙遣禁旅收逮曹吉祥，並敕皇城及京師九門，勿得遽啟。是時曹欽尚未及覺，乘著數分酒興，帶了家將，及弟鈜、金睿、鐸三人，跨馬而出，直奔長安門。見門扃如故，料知事洩，即轉身馳至逯杲家。杲方欲入朝，啟門出來，突遇曹欽兄弟，手起刀落，斃於非命。欽斬下杲首，持奔西朝房，見御史寇深待朝，復一刀殺死了他。轉入西朝房，正與吏部尚書李賢相遇，賢不及趨避，被欽手下家將，擊傷左耳。幸欽在後喝住，並握賢手道：「公係好人，我今日為此事，實由逯杲激變，並非出我本心，煩公代為奏辯！」賢尚在驚疑，那曹欽竟擲下一個首級，大聲道：「你可看是逯杲麼？」一面說，一面走入朝房，見尚書王翱亦在內坐著，便不分皂白，上前擊縛。賢忙趨入道：「君不要這般莽撞！我與王公聯銜入奏，保你無罪，何如？」欽大喜，乃釋翱縛，當由賢索筆繕疏，模模糊糊的寫了數語，交與曹欽。欽攜疏至長安左門，從門隙投疏。門堅密，疏不得入，便令家將縱火焚門。守門兵士拆卸御河磚石，將門緊緊堵住，一時燒不進去。欽等只在門外呼噪，聲徹宮中。懷寧伯孫鏜看調兵不及，急語長、次二子，令在長安門外大呼有賊謀反。霎時間集得西征軍二千人，奮擊曹欽。工部尚書趙榮亦披甲躍馬，高呼殺賊有賞，也集得數百人。兩邊夾攻，欽等料難成功，且戰且走。這時候天色大明，恭順侯吳瑾率五六騎出觀，猝與賊遇，力戰而死。尚書馬昂，及會昌侯孫繼宗率兵陸續到來，才把欽兵殺死過半。欽弟鈜、金睿、鐸等，都被擊斃。天又大雨，欽狼狽奔歸，投入井中。官軍一齊追至，殺入欽家，不論男女長幼，統賞他一碗刀頭面。只不見逆賊曹欽，嗣至井中找尋，方見欽已溺斃，當將屍首撈出，拖至市曹，專待旨下。須臾英宗臨朝，眾官入奏，即命將曹吉祥綁赴市中，與曹欽兄弟四人屍首，一古腦兒聚在一處，魚鱗寸割，萬剮凌遲。湯序、馮益等，自然連坐。所有曹氏的親黨，與欽同謀，盡問成死罪，先後伏誅。於是晉封孫鏜為侯，馬昂、李賢、王翱，並加太子少保，馬亮告叛有功，擢為都督，將士等升賞有差。追封吳瑾梁國公，贈寇深少保，以擒賊詔示天下。曹、石兩家，從此殄滅了。<break time="100ms" />
　　且說內變粗定，西征軍暫不出發，留衛京師。怎奈西北警報，日有數起，乃命都督馮宗充，及兵部侍郎白圭，代馬昂、孫鏜等職，統軍西行，屢戰獲勝。孛來欲大舉入犯，會韃靼汗麻兒可兒與孛來仍然未協，彼此仇殺無虛日，因此孛來不能如願，只好上書乞和。英宗遣指揮使唐昇，齎敕往諭。孛來乃允歲貢方物，總算暫時羈縻罷了。會粤西苗猺作亂，據住大藤峽，出掠民間。由都督僉事顏彪，奉旨往剿。連破七百餘寨，猺勢稍平。英宗以內外平靖，免不得久勞思逸，便大興土木，增築西苑，殿閣亭台，添造無數。除奉太后遊覽，及率妃嬪等臨幸外，亦嘗召文武大臣往遊，並賜筵宴。且於南宮舊居亦增置殿宇，雜植四方所貢奇花異樹，備極工雅。每當春暖花開，命中貴及內閣儒臣隨往玩賞，賜果瀹茗，把酒吟詩，彷彿與宣德年間，差不多的快活。怎奈光陰易過，好景難留，太后孫氏於天順六年告崩。至天順八年正月，英宗亦罹疾，臥病文華殿。適有內侍讒間太子，乃密召李賢入內，告明一切。賢伏地頓首道：「太子仁孝，必無他過，願陛下勿信邇言。」英宗道：「依卿所說，定須傳位太子麼？」賢又頓首道：「宗社幸甚！國家幸甚！」英宗蹷然起牀，立宣太子入殿。賢扶太子令謝，太子跪持上足，涕淚交下。英宗亦為感泣。父子欷歔一會，方才別去。越數日，英宗駕崩，享年三十八，遺詔罷宮妃殉葬，太子見深嗣位，尊諡皇考為英宗，以明年為成化元年，是謂憲宗皇帝。
    </voice>
</speak>
