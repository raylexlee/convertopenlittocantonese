<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　為這一疏，大忤帝意，竟下詔逮最下獄，飭鎮撫司拷訊。最不勝搒掠，瘐斃獄中。隨進陶仲文為忠孝秉一真人，領道教事。尋加少保禮部尚書，晉授少傅，食一品俸。還有方士段朝用，交結武定侯郭勛，謂能化器物為金銀，當將所化銀杯托勛進奉。世宗稱為天授，立封朝用為紫府宣忠高士，即將所獻銀杯薦享太廟，加郭勛祿米百石，嗣復加封翊國公。嗣是東宮監國，說雖不行。惟世宗常不視朝，日事齋醮，工作煩興。給事中顧存仁、高金、王納言，皆以直諫得罪。監察御史楊爵忍耐不住，竟上疏直陳五大弊：一由郭勛奸蠹，任用肆毒；二由工作不休，朘民膏血；三由朝御希簡，經筵曠廢；四由崇信方術，濫加保傅；五由阻抑言路，忠藎杜口。看官！你想這五大弊都是世宗視為美政，瞧著此奏，能不震怒異常麼？當下逮獄拷掠，血肉狼藉，死了一夜，方得甦醒。主事周天佐，御史溥鋐，上疏論救。皆下獄受刑，先後瘐死。因此群臣相戒，無敢再言。時大學士張孚敬屢進屢出，於嘉靖十八年卒於家，世宗尚追悼不已，贈職太師。李時亦已病終，禮部尚書監醮使夏言，升任武英殿大學士；導引官顧鼎臣，升任文淵閣大學士。兩人最得帝寵，所有建醮時的薦告文，嘗由兩人主稿，創用青藤紙書朱字，稱為青詞。青詞以外，又有歌功頌德的詩章，亦多屬兩人手筆。顧鼎臣進步虛詞七章，夏言進修醮詩，有「宮燭熒煌太乙壇」等句，均為世宗所稱賞。內外官吏彼此相效，盛稱祥瑞，侈頌承平。風氣一開，諛詞競進，遂引出一個大奸賊來。前此如江彬諸人，未嘗不奸，但未及若人耳。正是：<break time="100ms" />

    </voice>
</speak>
