<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十四回<break time="100ms" />　　卻外寇奸黨冒功　媚乾娘義兒邀寵
    </voice>
    <voice name="zh-HK-WanLungNeural">
        <break time="100ms" />
			　　卻說楊繼盛妻張氏，本是個知書達禮的賢婦。前此知劾嵩無益，勸阻繼盛，嗣因繼盛不從，竟致待罪詔獄。世宗本不欲加戮，因被嚴嵩搆陷，附入張經案內，遂將他一同處決。急得張氏痛切異常，誓代夫死，遂草疏上奏道：<break time="100ms" />
　　臣夫諫阻馬市，預伐仇鸞，曾蒙聖上薄謫。旋因鸞敗，首賜湔雪，一歲四遷。臣夫銜恩圖報，誤聞市井之語，尚狃書生之見，妄有陳說，荷上不即加戮，俾從吏議。杖後入獄，割肉二斤，斷筋二條，日夜籠箍，備諸苦楚。兩經奏讞，並沐寬恩。今忽闌入張經疏尾，奉旨處決。臣仰惟聖德，昆蟲草木皆欲得所，豈惜一回宸顧，下逮覆盆？倘以罪重，必不可赦。願即斬臣妾首，以代夫誅。夫生一日，必能執戈矛，禦魑魅，為疆場效命之鬼，以報陛下。<break time="100ms" />
　　原來繼盛入獄，有人送與蚺蛇膽一具，說是可解血毒。繼盛卻謝道：「椒山自有肝膽，無須此物。」〔椒山即繼盛別號〕嗣經數次杖笞，體無完膚，兩股上碎肉片片，累墜不堪，而且筋膜被損，愈牽愈痛。繼盛咬住牙根，竟用了手爪，將腐肉挖去。又把飯碗磕碎，拾了磁片，割斷股筋二條。所以張氏疏中，列入此語，冀動天聽。可奈婦人不便伏闕，只好倩人代呈。那萬惡死凶的嚴嵩怎肯輕輕放過，令這奏疏呈入？張氏一片苦心，仍然白用，結果是法場流血，燕市沈冤。<break time="100ms" />
　　但兵部侍郎張經等，如何被趙文華搆陷，說來話長，待小子從頭至尾，略述一遍。<break time="100ms" />
　　中國沿海一帶，向有倭寇出沒。從前明太祖時，曾設防倭衛所，控遏海濱。及成祖年間，屢破倭兵，倭寇少戢。日本將軍足利義滿遣使入貢，受封為日本國王。足利氏遂與中國交通，並代為誅逋海寇。只准商民入市，不准擄掠。因此沿海一帶，尚稱平安。到了世宗即位，有寧波鄞縣人宋素卿罹罪遠颺，往投日本。適值義滿去世，義植嗣位，闇弱不能制盜。盜眾遂與素卿聯絡，借入貢為名，大掠寧波沿海諸郡邑。虧得巡按御史歐珠，及鎮守太監梁瑤，誘執素卿，下獄論死，總算除了一個漢奸。誰知除了一個，反引出了好幾個！甚麼汪五峰，甚麼徐碧溪，甚麼毛海峰，甚麼彭老生。統是中國人民逸據海島，勾結倭兵，劫掠沿海。巡按浙江御史已改任陳九德，當即拜本入京，請置沿海重臣，治兵捕討。世宗乃以朱絝為右都御史，巡撫浙江，兼攝福州興化、泉漳諸州事。絝蒞任後，下令禁海，日夕練兵甲，嚴糾察，破毀舶盜淵藪，擒斬寇諜數百人。不料反中時忌，被御史周亮等劾他措置乖方，專殺啟釁。朝旨竟奪絝官職，還要把他審問起來，絝忿恚自殺。遂將巡撫御史的官職懸擱不設。直至嘉靖三十一年，安徽人汪直，亡命海上，為寇舶巨魁；又有徐海、陳東、麻葉等，與汪直通同聯絡。直尤狡悍，縱橫無敵，連海外的倭寇都是望風畏服，願受指揮。直遂登岸犯台州，破黃巖，擾及象山、定海諸處，浙東騷動。於是廷臣會議，復設巡視重臣，命王忬巡撫浙江，提督沿海軍務。<break time="100ms" />
　　忬方巡撫山東，既奉朝旨，即日至浙。察知參將俞大猷、湯克寬材勇可任，招為心膂。一面召募士卒，激厲將校，夜遣俞、湯二將，率兵剿襲。汪直正結砦普陀山，踞島自固。俞大猷帶領銳卒，乘風先發。湯克寬為後應，逕趨賊寨，四面放起火來。汪直等猝不及防，慌忙逃走。官軍追擊過去，斬首百五十級，生擒百餘人，焚死溺死的，無從查核。直遁至閩海，又被都指揮尹鳳迎頭痛擊，殺得他七零八落，狼狽遁去。浙江經此一戰，人心少定。哪知汪直刁狡得很，復去勾引諸倭，大舉入寇。連艦數百，蔽海而至，浙東西同時告警，忬遣湯克寬防東，俞大猷防西，兩將如砥柱一般，捍衛中流，憑你汪直如何勇悍，也不能越雷池一步。直變計北犯，轉寇蘇、松。兩郡素來饒沃，又無守備，被寇盜乘虛襲入，任情劫奪。還有賊目蕭顯，暴戾異常，率著勁倭數十人，屠上海、南匯、川沙，直逼松江城。餘眾圍嘉定、太倉，所過殘掠，慘不忍聞。王忬急遣都指揮盧鏜，倍道掩擊，突入蕭顯營內。蕭顯措手不及，頓被殺死，賊眾大亂。由盧鏜麾兵截殺，砍去了無數頭顱。殺不盡的毛賊奔回浙境，巧與俞大猷相遇，正好借著開刀，一刀一個，兩刀兩個。霎時間殺得精光，不留一人。只有汪直一路，破昌國衛，劫乍浦、青村、柘林等處，尚是沿途剽掠，大為民患。忬復調湯克寬北援，適疫氣盛行，士卒多病。克寬無可奈何，只好任寇北竄。汪直復趨入江北，大掠通州、如皋、海門諸州縣，焚毀鹽場，進窺青、徐交界，山東大震。那時廷臣又要劾奏王忬，說他以鄰為壑，坐視不救。還算世宗聖量包容，不遽加罪。只改忬為右副都御史，調撫大同，另命徐州兵備副使李天寵代任。<break time="100ms" />
　　忬一去浙，浙復不寧。天寵力不能制，奏請改簡重臣。乃命南京兵部尚書張經為右都御史，兼兵部侍郎，總督江南北、浙江、山東、福建、湖廣諸軍，便宜行事。經嘗總督兩廣，頗有威惠，為狼土兵所敬服。朝議欲征狼土兵剿倭，因有是命。並且擢俞大猷、湯克寬為總兵，歸經節制，指日平寇。經頗慷慨自負，矜氣使才。且以狼土兵夙聽指揮，必得死力。遂飛檄往調，命各省統兵官就汛駐守，不得擅動。看官！你想就地的將校本是不少，偏要至遠地去調狼土兵，這種命令能使眾將心服麼？於是彼此觀望，不復效力。那時汪直正導引倭寇，由北而南，仍回掠蘇、松，馳入浙境，犯乍浦、海寧，陷崇德，轉掠塘西、新市、橫塘、雙林、烏鎮、菱湖等處，距省會僅數十里。李天寵居守省城，束手無策，但募人縋城，自毀附郭民居，算是防寇的妙法。張經時駐嘉興，亦不聞發兵往援，幸副使阮鶚，僉事王詢，協守省城，無懈可擊，才將寇兵卻退。
    </voice>
</speak>
