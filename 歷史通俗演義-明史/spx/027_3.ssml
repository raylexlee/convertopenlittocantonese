<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　這時候的安南國適有內亂，又惹起一場南征的兵事來，說來話長，小子且略敘本末，方好說到戰事。安南古名交趾，元時曾服屬中國。洪武初，國王陳日煃遣使朝貢，得太祖冊封，仍使為安南國王。日煃卒，兄子日煃嗣位，熞兄叔明，弒熞自立，復遣使入貢明廷。廷臣以王名不符，請旨斥責，叔明乃上書謝罪，願讓位於弟日煓。日煓忽殂，弟日煒嗣。煓煒相繼為王，暗中大權，實仍由叔明把持。叔明與占城搆兵數年，戰爭不息。其女夫黎季犁，頗有智勇，擊退占城兵，與叔明並執國政。叔明病死，季犁獨相，竟弒了國王日煒，別立叔明子日焜。未幾，又將日焜弒死，並將他二子顒安火陸續殺斃。遂大戮陳氏宗族，立子蒼為皇帝，自為太上皇，詐稱係舜裔胡公滿後人，國號大虞，紀元天聖。適值成祖即位，竟上表稱賀，季犁改名胡一元，蒼改名為大互，且詭言陳氏絕後，大互是陳甥，為眾所推，權署國事。成祖亦防他是詐，傳諭安南國陪臣耆老，詢明陳氏有無後嗣？胡大互遣使還奏，仍照前言，成祖乃循例加封。不意安南舊臣裴伯耆詣闕告難，接連是故王日煃弟天平來奔，請兵復仇。成祖立遣使赴安南，責問胡大互篡弒罪狀。胡大互與乃父商議，想出一條調虎離山的計策，願請陳天平歸國，成祖信為真言，命都督僉事黃中、呂毅，大理卿薛嵓，率兵五千，護天平南歸。既到芹站，山路奇險，林菁叢深，軍行不得成列，突遇伏兵四起，鼓噪而前。天平不及防備，被他殺死，薛嵓亦遇害，黃中、呂毅，奪路竄還，才得保全首領。當下拜表至京，惱動了成祖皇帝，遂發大兵八十萬，命成國公朱能等，禡牙南征，正是：<break time="100ms" />

    </voice>
</speak>
