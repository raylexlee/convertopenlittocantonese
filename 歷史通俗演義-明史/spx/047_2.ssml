<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　是時承平日久，民不知兵，郡縣望風奔潰，甚至開門揖盜，以故群盜無忌，越發橫行。趙鐩與楊虎、劉三、邢老虎等往掠河南，劉六、劉七與齊彥名等往掠山東，分道揚鑣，所至蹂躪。明廷亟命惠安伯張偉充總兵官，都御史馬中錫提督軍務，統京營兵出剿流賊。偉係仁宗後姪曾孫，出自紈袴，素不知兵；中錫又是個白面書生，腐氣騰騰，竟欲效漢龔遂治渤海故事，招撫賊眾，沿途盡出榜示，大略謂：「潢池小醜，莫非民生，所在官司，不得無故捕獲，好好的供給勸導。如若悔過聽撫，一律宥死。」劉六等見了此示，倒也禁止殺掠，將信將疑。中錫至德州桑兒園，居然單車簡從，直投賊壘。劉六出寨迎謁，由中錫開誠曉諭，六隨口答應，惟命是從。待中錫已返，便擬遣散黨羽，往降官軍。劉七奮臂道：「俗語說得好，『騎虎難下』，目今內官主政，國事日非，馬都堂能自踐前言麼？」六乃不敢決議。潛令黨人到京，探聽中貴，並無招降消息。又將山東所劫金銀運送權倖，求下赦令，計復不行。劉六、劉七等遂大肆劫掠。惟至故城縣中，相戒勿入馬都堂家。馬籍隸故城，舉室獨完，遂謗騰中外。廷臣統劾他玩寇殃民，連張偉一併就逮。偉革職閒住，中錫竟瘐斃獄中。<break time="100ms" />
　　兵部尚書何鑑，以京軍不能討賊，請發宣府、延綏二鎮兵助討。有旨允准，且命兵部侍郎陸完總制邊軍，所有邊將許泰、郤永、馮禎等悉聽調遣。師出涿州，忽報寇眾已至固安，將犯京師。武宗聞著，也惶急得很。亟親御左順門，召大學士李東陽、梁儲、楊廷和及尚書何鑑商議，且諭道：「賊向東來，師乃西出，彼此相左，奈何？」何鑑道：「陸侍郎去京不遠，可飛驛召還。賊聞大軍入衛，自然遠遁了。」武宗鼓掌稱善。鑑即飭使追還陸完，令他東趨固安，堵截賊眾。許泰、郤永亦自霸州進攻，前後夾擊，連破賊寨。完請再發大同、遼東兵協助，以便早日蕩平。乃調大同總兵張俊，游擊江彬等入征。谷大用以賊勢漸衰，自請督師，冀邀封賞。武宗遂以大用提督軍務，伏羌伯毛銳為總兵官，太監張忠監神槍營，皆出會完。劉六等聞王師大出，避銳南下，連破日照、海豐、壽張、陽穀、曲阜等縣城，進攻濟寧，焚去糧船千二百艘。大用等到了臨清，遙聞賊勢浩大，觀望不前。六料他沒用，竟捨了濟寧，從間道捲甲北趨。意欲乘武宗祀天，潛行劫駕。哪知被尚書何鑑偵覺，立刻奏聞，即夕嚴設守備，防得水洩不通。待至黎明，武宗召問何鑑，應否郊祀？鑑奏稱：「兵防嚴密，盡可無慮，不如早出主祭，藉安人心。」武宗准奏，即乘輦出城，直抵南郊，從容禮成而還。六知有備，不敢入犯，西掠保定去了。
    </voice>
</speak>
