<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　善以此次出使，決不虛行，檢閱所齎各物，除金幣外無他賜，乃獨捐資俸，添購各種新奇等件，隨身帶往。既至瓦剌，暫寓客館。館伴田氏亦中國人，留飲帳中。善與語甚歡，即以所齎各物，酌送田氏。田氏甚喜，即入語乜先。越宿，善等與乜先相見，亦大有所遺。乜先亦大喜。善因詰問道：「太上皇帝在位時，貴國遣來貢使，多至二三千人，各有賞給，金幣載途，相待不薄。乃反背盟見攻，果屬何意？」乜先道：「何為削我馬價？且所給幣帛，多半翦裂；前後使人，多留京不返，難道非待我太薄麼？」善答道：「太師貢馬，歲有增加，常常如此，恐難為繼，又不忍固拒，所以給價略少。太師試自計算，總給價目，比從前多少何如？至若翦裂幣帛，乃通事所為，朝廷亦時常查考，事發即誅。就是太師貢馬，亦有劣弱，貂裘亦有敝壞，難道是太師本意嗎？且太師貢使，多至三四千人，有為盜的，或犯法的，歸恐得罪，潛自逃去，於我朝無干。我朝亦不欲留他，留他果有何用呢？」乜先聽著，也覺得語語合理，不由的辭色漸和。善又道：「太師一再出兵，攻我邊陲，戮我兵民數十萬。太師部曲，料亦死傷不少。上天好生，太師好殺，難道不要犯天忌麼？今若送還上皇，和好如故，化干戈為玉帛。寧不甚善？」乜先聽了天忌二字，不禁失色。原來乜先虜住上皇，嘗欲加害。一夕正思犯駕，忽天大雷雨，把他乘騎擊死，因此中沮。嗣復見上皇寢幄，每夜有赤光罩住，似龍蟠狀，異謀為之益戢。至是聞楊善言，適與所見相符，自然氣餒色恭，當下復問楊善道：「上皇歸國，更臨御否？」善答道：「天位已定，不便再移。」乜先復問道：「中國古時有堯舜，稱為聖主，究竟事實如何？」善答道：「堯把帝位讓舜，今上皇把帝位讓弟，古今固一轍呢。」乜先益悅服。伯顏帖木兒勸乜先留善，別遣使赴燕京，要求上皇復位。乜先道：「曩令遣大臣來迎，今大臣已至，不應失信。」遂引善見上皇。擇定吉日，送上皇啟行。乜先早在營前，設宴祖餞，奉上皇上坐，自率妻妾等奉觴上壽，並彈琵琶侑酒。楊善旁侍，乜先顧善道：「楊御史何不就座？」善口中雖是答應，身子仍植立不動。上皇亦顧善道：「太師要你坐，你何妨就坐？」善復啟道：「君臣禮節，不敢少違。」上皇笑道：「我命你就座罷。」善乃叩頭稱謝，然後坐在偏席，少頃即起。乜先贊道：「中國大臣，確是有理，非我等所敢仰望呢。」當下開樽暢飲。上皇因指日得還，也飲得酩酊大醉，日暮各散歸原營。到了次日，伯顏帖木兒等，也各輪流餞行。越日又餞飲各使，及隨從諸臣。又越日，上皇才啟駕南行。乜先預築土台，請上皇登座，自挈妻妾部長，羅拜台下。禮畢登程，乜先及部長等送至數十里外。各下馬解脫弓箭戰據，作為獻禮，然後灑淚而別。獨伯顏帖木兒送上皇至野狐嶺，攜榼進酒，並揮淚道：「上皇去了，不知何日再行相見？」上皇感他供奉的私惠，一面稱謝，一面也流淚兩行。飲畢，伯顏帖木兒屏去左右，密語上皇侍臣哈銘道：「我等敬事上皇，已閱一年，但願上皇還國，福壽康強。我主人設有緩急，亦得遣人告訴，請轉達上皇，莫忘前情！」哈銘允諾。上皇勸伯顏帖木兒回馬，伯顏帖木兒尚依依不捨，直送出野狐嶺口，重進牛羊等物。上皇攬轡慰藉，彼此又復垂淚，經楊善等促駕南行，才與伯顏帖木兒言別。伯顏帖木兒大哭而歸，仍命麾下頭目，率五百騎護送上皇還京。<break time="100ms" />
　　這消息早達京城，景帝不能不迎，命禮部具儀以聞。尚書胡濙，議定禮節，即日復奏。景帝偏從減省，只命以一輿兩馬，迎上皇入居庸關。待入安定門，方易法駕。給事中劉福上言禮貴從厚，不宜太薄。景帝道：「朕恐墮寇狡計，所以從簡。且昨得上皇書，曾言禮毋過煩，朕豈得違命？」群臣不敢再言。會千戶龔遂榮，投書大學士高穀，略言：「上皇為兄，今上為弟，奉迎應用厚禮。且今上亦當避位懇辭，俟上皇固讓，才得受命。唐肅宗故事，可為成法」云云。高穀袖書入朝，與王直等商議。尚書胡濙即欲把原書上呈，都御史王文獨以為未可。兩下裡方在齟齬，給事中葉盛已入內面奏，有詔索書。濙等即以書進，且言肅宗迎上皇禮，正可仿行。景帝怒道：「遂榮何人，敢議朝廷得失！」隨傳旨逮問遂榮。遂榮倒也硬朗，自縛詣闕，仍執前詞，竟至下獄坐罪，一繫數年，始得脫囚。景帝遣太常少卿許彬至宣府，翰林院侍讀商輅至居庸，迎上皇入京。約過數日，上皇已至京城，景帝出東安門迎接，下馬載拜。上皇亦下馬答拜，相持悲泣，各述授受意。遜讓良久，乃送上皇入南宮。百官隨入，行朝見禮，隨即下詔大赦。詔詞中有數語道：「禮惟有隆而無替，義則以卑而奉尊，雖未酬復怨之私，庶稍遂厚倫之願。」輕描淡寫了幾句，分明將監國二字，變成篡國，涕泣推遜，無非掩飾耳目，自欺欺人罷了。<break time="100ms" />
　　上皇自居南宮後，名似尊崇，實同禁錮。閒庭草長，別院螢飛，遇著歲時生誕，並沒有廷臣前來朝賀，雖有胡濙等上表申請，一概置諸不理。惟脫脫不花及乜先等，頗時時念及上皇，遣人貢獻，上皇每次俱有答禮。景帝心滋不懌，即諭敕乜先道：「前日朝廷遣使，未得其人，飛短流長，遂致失好。朕今不復遣，設太師有使，朕當優禮待遇，但人數毋得過多，賞賚乃可從厚，惟太師鑒原，勿違朕意！」這道諭敕方才頒發，適脫脫不花使人又至，且還所掠招撫使高能等，請修舊好。景帝欲將他拒絕，還是王直等痛陳利害，始款待來使，賜他酒宴。但朝使依然不遣，只令來使齎書還報，算作了事。
    </voice>
</speak>
