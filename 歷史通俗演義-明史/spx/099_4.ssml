<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　自成又索后屍，經群賊從宮中舁出，后身著朝服，週身用線密縫，容色如生。遂由自成偽命，斂用柳棺，覆以蓬廠，尋移殯昌平州。州民醵錢募夫，合葬田貴妃墓。先是禁城已陷，宮中大亂，尚衣監何新入宮，見長公主仆地，亟與費宮人救醒公主，背負而出。袁貴妃氣尚未絕，亦另由內侍等救去。宮人魏氏大呼道：「賊入大內，我輩宜早為計。」遂躍入御河。從死的宮人，約有一二百名。惟費宮人年方十六，德容莊麗，獨先與公主易服，匿眢井中。至闖賊入宮，四覓宮娥，從眢井中鉤出費氏，擁見自成。費宮人道：「我乃長公主，汝輩不得無禮。」自成見她美豔，意欲納為妃妾。乃問及宮監，言非公主，乃賜愛將羅某。羅大喜，攜費出宮，費宮人又道：「我實天潢貴冑，不可苟合。汝能祭先帝，從容盡禮，我便從汝。」羅立從所請，於是行合巹禮。眾賊畢賀，羅醉酣始入，費宮人又置酒飲羅，連奉數巨觥。羅益心喜，便語費道：「我得汝，願亦足了。但欲草疏謝王，苦不能文，如何是好？」費宮人道：「這有何難？我能代為，汝且先寢！」羅已大醉，歡然就臥。費乃命侍女出房，挑燈獨坐，待夜闌人寂，靜悄悄的走至榻前，聽得鼾聲如雷，便從懷中取出匕首，捲起翠袖，用盡平生氣力，將匕首刺入羅喉。羅頸血直噴，三躍三仆，方才殞命。費氏自語道：「我一女子，殺一賊帥，也算不徒死了。」遂把匕首向頸中一橫，也即死節。小子有詩詠費宮人道：<break time="100ms" />
　　裙釵隊裡出英雄，仗劍梟仇濺血紅。
    </voice>
</speak>
