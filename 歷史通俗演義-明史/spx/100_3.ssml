<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　河北一帶統為清有，獨江南半壁，恰擁戴一個福王由崧。由崧為福王常洵長子，自河南出走，避難南下。潞王常淓亦自衛輝出奔，與由崧同至淮安。鳳陽總督馬士英，聯結高傑、劉澤清、黃得功、劉良佐四總兵，擁戴由崧，擬立為帝。南京兵部尚書史可法秉性忠誠，獨言福王昏庸，不如迎立潞王。偏這馬士英意圖擅權，正想利用這昏庸福王，借他做個傀儡，遂仗著四總兵聲勢，護送福王至儀真，列營江北，氣燄逼人。可法不得已，與百官迎入南京，先稱監國，繼即大位，改元弘光，用史可法、高弘圖、姜曰廣、王鐸為大學士，馬士英仍督鳳陽，兼東閣大學士銜。這諭甫下，士英大嘩。他心中本思入相，偏仍令在外督師，大違初願，遂令高傑等疏促可法誓師，自己擁兵入覲，拜表即行。既入南京，便與可法齟齬。可法乃自請督師，出鎮淮揚，總轄四總兵。當令劉澤清轄淮海，駐淮北，經理山東一路；高傑轄淮泗，駐泗水，經理開歸一路；劉良佐轄鳳壽，駐臨淮，經理陳杞一路；黃得功轄滁和，駐廬州，經理光固一路，號稱四鎮。分地設汛，本是最好的佈置，怎奈四總兵均不相容，彼此聞揚州佳麗，都思駐紮，頓時爭奪起來。還是可法馳往勸解，才各歸汛地。可法乃開府揚州，屢上書請經略中原。弘光帝獨信任馬士英，一切外政置諸不理。士英本是魏閹餘黨，魏閹得勢時，非常巴結魏閹，到魏閹失勢，他卻極力糾彈，做一個清脫朋友。至柄政江南，又欲引用私親舊黨，作為爪牙。會大學士高弘圖等，擬追諡故帝尊號，稱為思宗。士英與弘圖不合，遂運動忻城伯趙之龍，上疏糾駁，略言：「思非美諡，弘圖敢毀先帝，有失臣誼。」乃改「思」為「毅」。先是崇禎帝殉國，都中人士私諡為懷宗，小子上文敘述，因均以懷宗相稱，至清廷命為改葬，加諡為莊烈愍皇帝，所以後人稱崇禎帝，既稱懷宗，亦稱思宗、毅宗，或稱為莊烈帝，這也不必細表。<break time="100ms" />
　　且說馬士英既反對弘圖等人，遂推薦舊黨阮大鋮。大鋮冠帶陛見，遂上守江要策，並自陳孤忠被陷，痛詆前時東林黨人。他本有些口才，文字亦過得去，遂蒙弘光帝嘉獎，賜復光祿寺卿原官。大學士姜曰廣，侍郎呂大器等，俱言大鋮為逆案巨魁，萬難復用，疏入不報。士英又引用越其傑、田卿、楊文驄等，不是私親，便是舊黨。呂大器上書彈劾，大為士英所恨，遂陰召劉澤清入朝，面劾大器，弘光帝竟將大器黜逐。適左良玉駐守武昌，擁兵頗眾，士英欲倚為屏蔽，請旨晉封良玉為寧南侯。良玉與東林黨人素來聯絡，聞士英斥正用邪，很以為非，即令巡按御史黃澍入賀申謝，並偵察南都動靜。澍陛見時，面數士英奸貪，罪當論死。士英頗懼，潛賂福邸舊閹田成、張執中等替他洗刷，一面佯乞退休。弘光帝溫諭慰留，且令澍速還湖廣。澍去後，詔奪澍官，且飭使逮問。良玉留澍不遣，且整兵待釁。<break time="100ms" />
　　弘光帝是個糊塗蟲，專在酒色上用功，暗令內使四出，挑選淑女。內使仗著威勢，見有姿色的女子即用黃紙貼額，牽扯入宮。弘光帝恣情取樂，多多益善。且命太醫鄭三山，廣羅春方媚藥，如黃雀腦、蟾酥等，一時漲價。阮大鋮又獨出心裁，編成一部《燕子箋》，用烏絲闌繕寫，獻入宮中，作為演劇的歌曲。復採集梨園弟子，入宮演習。弘光帝晝看戲、夜賞花，端的是春光融融，其樂無極。劉宗周在籍起用，命為左都御史，再三諫諍，毫不見從。姜曰廣、高弘圖等為了一個阮大鋮，不知費了多少唇舌。偏弘光帝特別加寵，竟升任大鋮為兵部侍郎，巡閱江防。曰廣、弘圖及劉宗周等，不安於位，相繼引退。士英且再翻逆案，重頒三朝要典，一意的斥逐正人，蒙蔽宮廷。史可法痛陳時弊，連上數十本章疏，都是石沉大海，杳無覆音。清攝政王多爾袞聞可法賢名，作書招降，可法答書不屈，但請遣兵部侍郎左懋第等赴北議和。此時中原大勢，清得七八，哪肯再允和議？當將懋第拘住，脅令歸降。懋第也是個故明忠臣，矢志不貳，寧死毋降，卒為所害。<break time="100ms" />
　　清豫王多鐸遂率師渡河，來奪南都，史可法飛檄各鎮，會師防禦。各鎮多擁兵觀望，只高傑進兵徐州，沿河設戍，並約睢州總兵許定國，互相聯絡，作為犄角。不意定國已納款清軍，反誘高傑至營，設宴接風，召妓侑酒。灌得高傑爛醉如泥，一刀兒將他殺死，定國即赴清營報功。清軍進拔徐州，直抵宿遷，劉澤清遁去。可法飛書告急，南都反促可法入援。原來寧南侯左良玉以入清君側為名，從九江入犯，列舟三百餘里。士英大恐，因檄令可法入衛。可法只好奉命南旋，方渡江抵燕子磯，又接南都諭旨，以黃得功已破良玉軍，良玉病死，令他速回淮揚。可法忙返揚州，尚擬出援淮泗，清兵已從天長、六合長驅而來。那時揚州城內的兵民已多逃竄，各鎮兵無一來援，只總兵劉肇基從白洋河赴急，所部只四百人。至清軍薄城，總兵李棲鳳，監軍副使高岐鳳，本駐營城外，不戰先降，單剩了一座空城。由可法及肇基死守數日，餉械不繼，竟被攻入。肇基巷戰身亡，可法自刎不死，被一參將擁出小東門。可法大呼道：「我是史督師！」道言未絕，已為清兵所害，戎馬蹂躪，屍骸腐變。直至次年，家人用袍笏招魂，葬揚州城外的梅花嶺，明史上說他是文天祥後身，是真是偽，不敢臆斷。
    </voice>
</speak>
