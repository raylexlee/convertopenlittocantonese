<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　司禮監王安持正不阿，目睹客、魏專權，不由的懊悵起來。御史方震孺曾劾奏客、魏，王安亦從中慫慂，請令客氏出宮、忠賢改過。熹宗頗也允從，當將忠賢發安詰責，客氏退出宮外。怎奈熹宗離此兩人，寢不安席，食不甘味。一時雖勉從安請，後來復懷念不忘。客氏得知消息，復夤緣入宮，仍與忠賢同處，日夕謀害王安。也是王安命數該絕，內侍中出了一個王體乾，想做司禮監。與忠賢朋比為奸，往見客氏道：「夫人比西李何如？勢成騎虎，無貽後悔。」客氏既有心圖安，又遭體乾一激，忙與忠賢商議，嗾使給事中霍維華彈劾王安。又令劉朝、田詔等上疏辨冤，說由王安誣陷成獄。再經客氏入內加讒，惹得熹宗怒起，飭令王安降職，由王體乾繼任。忠賢更矯旨赦免劉朝，且命他提督南海子，降安為南海淨軍，勒令自裁。<break time="100ms" />
　　先是光宗為太子時，憂讒畏譏，賴王安左右調護，始得免禍。及梃擊案起，安又為屬草下諭，解釋群疑，神宗非常信任。及光宗即位，特擢為司禮監，勸行善政，內外稱賢。熹宗嗣祚，又全虧他從中翼助。至是為客、魏陷害，竟至斃命。看官試想！冤不冤呢？王安既死，忠賢益無忌憚，又有司禮監王體乾為耳目，及李永貞、石元雅、徐文輔等為腹心，李實、李明道、崔文升等為指臂，勢傾內外，炙手可熱。天啟二年，冊立皇后張氏，客、魏二人自然在內幫忙。大婚禮成，忠賢得蔭姪二人，客氏得賜田二十頃，作為護墳香火的用費。給事中程注、周之綱，及御史王一心等，相繼奏阻，俱遭斥責。又有給事中侯震暘，亦奏斥客、魏，奉詔奪職。吏部尚書周嘉謨，上疏營救，留中不報。嘉謨以霍維華諂附忠賢，把他外調。忠賢益怒，遂陰囑給事中孫杰，糾彈嘉謨朋比輔臣，受劉一燝指使，謀為王安復仇。熹宗遂將嘉謨免官，劉一燝因此不安，亦累疏乞休，特旨允准。葉向高奉詔起用，早已到閣。見劉、周相繼歸休，不能自默，遂上言：「客氏既出復入，一燝顧命大臣，反不得比保姆，令人滋疑，不可不防。」熹宗全然不睬。大學士沈㴶內通客、魏，令門客晏日華潛入大內，與忠賢密議，勸開內操。忠賢大喜，遂令錦衣官召募兵士，得數千人，居然在宮禁裡面演操起來。鉦鼓炮銃的聲音，震動宮闥。皇長子生未滿月，竟被驚死。既而內標增至萬人，衷甲出入，肆行無忌。內監王進嘗試銃帝前。銃炸傷手，餘火亂爆，險些兒傷及熹宗。熹宗反談笑自若，不以為意。所有正士鄒元標、文震孟、馮從吾等，俱因積忤忠賢，一並斥逐。更引用顧秉謙、朱延禧、朱國楨、魏廣微一班人物，入閣辦事。秉謙、廣微庸劣無恥，但知諂附忠賢，因得倖進。霍維華、孫杰等且優升京堂。總之宮廷以內，知有忠賢，不知有熹宗。只教忠賢如何處斷，便可施行。客氏尤淫凶得很，平日與光宗選侍趙氏素不相容，她竟與忠賢設計，矯旨賜趙選侍自盡。選侍慟哭一場，盡出光宗所賜珍玩，羅列座上，拜了幾拜，懸樑畢命。裕妃張氏因言語不慎，得罪客氏。客氏蓄恨多時，會張妃懷妊約已數月，偏由客氏暗入讒言，只說張妃素有外遇，懷孕非真帝種。頓時惹動熹宗疑心，把她貶入冷宮。客氏禁膳夫進食，可憐一位受冊封妃的御眷，活活的餓了好幾日，竟至手足疲軟，氣息僅屬。會值天雨，張妃匍匐至簷下，飲了簷溜數口，無力返寢，宛轉啼號，竟死簷下。馮貴人才德兼優，嘗勸熹宗停止內操，為客、魏所忌，不待熹宗命令，竟誣她誹謗聖躬，迫令自盡。熹宗尚未曾知曉，經成妃李氏從容奏聞，熹宗毫不悲切，置諸不問。哪知客氏恰已得知，又假傳一道聖旨，把成妃幽禁別室。幸成妃已鑒裕妃復轍，在壁間預藏食物，一禁半月，尚得活命。熹宗忽記及成妃，問明客氏，才知她幽禁有日。自思從前與成妃相愛，曾生過兩女，雖一併未育，究竟餘情尚在，向客氏前替她緩頰，始得放出，結局是斥為宮人，遷居乾西所。惟是張皇后素性嚴明，察悉客、魏所為，很是憤恨。每見熹宗，必痛陳客、魏罪惡。熹宗厭她絮煩，連坤寧宮中都不常進去。一日，閒步至宮，后方據案閱書，聞御駕到來，忙起身相迎。熹宗入視案上，書尚攤著，便向后問道：「卿讀何書？」后正色答道：「是史記中趙高傳。」熹宗默然。隨後支吾數語，便又出去。看官讀書稽古，應知趙高指鹿為馬，是秦二世時一個大權閹。二世信任趙高，遂至亡國，此次張后所覽，未必定是趙高傳。不過借題諷諫，暗指魏忠賢，提醒熹宗。熹宗昏迷不悟，倒也罷了，偏這客、魏兩人賊膽心虛，竟賣囑坤寧宮侍女謀害張后。是時后亦懷娠，腰間覺痛，由侍女替她捶腰，侍女暗施手術，竟將胎孕傷損。過了一日，遂成小產。一個未滿足的胎形，墮將下來，已判男女，分明是一位麟兒，坐被客、魏用計打落，熹宗從此絕嗣。小子有詩歎道：<break time="100ms" />
　　王聖、趙嬈無此惡，江京、曹節且輸凶。
    </voice>
</speak>
