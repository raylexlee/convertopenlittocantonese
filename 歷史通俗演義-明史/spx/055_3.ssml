<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　閒話休表，且說楊廷和總攝朝綱，約過一月有餘。每日探聽迎駕消息，嗣接諜報，嗣皇已到郊外了。廷和即令禮官具儀。禮部員外郎楊應魁，參酌儀注，請嗣皇由東安門入，居文華殿，擇日即位，一切如皇太子嗣位故例。當由廷和察閱，大致無訛。遂遣禮官齎送出郊，呈獻嗣皇。興世子看了禮單，心中不悅，顧著長吏袁崇皋說道：「大行皇帝遺詔，令我嗣皇帝位，並不是來做皇子的。所擬典禮未合，應行另議。」禮官返報廷和，廷和稟白太后，由太后特旨，令群臣出郊恭迎，上箋勸進。興世子乃御行殿受箋，由大明門直入文華殿，先遣百官告祭宗廟社稷，次謁大行皇帝几筵，朝見皇太后。午牌將近，御奉天殿，即皇帝位，群臣舞蹈如儀。當下頒布詔書，稱奉皇兄遺命，入奉宗祧，以明年為嘉靖元年，大赦天下，是謂世宗。越三日，遣使奉迎母妃蔣氏於安陸州，又越三日，命禮臣集議崇祀興獻王典禮，於是群喙爭鳴，異議紛起，又惹起一場口舌來了。正是：<break time="100ms" />

    </voice>
</speak>
