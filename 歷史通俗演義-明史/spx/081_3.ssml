<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　看官！你道紅丸以內，是何藥合成？原來是紅鉛為君，參茸等物為副，一時服下，覺得精神一振，頗有效驗。但光宗已精力衰憊，不堪再提，況又服了兩顆紅丸，把元氣一概提出，自然成了脫症，不到一夜，即至告終。諸臣也無詞可說，只得入宮哭臨。誰知到了內寢，又有中官出來阻住，弄得群臣莫名其妙。楊漣上前抗聲道：「皇上大行，尚欲阻群臣入臨，這是何人意見，快快說來！」中官知不可阻，乃放他進去。哭臨禮畢，劉一燝左右四顧，並不見有皇長子，乃啟問道：「皇長子何在？」問了數聲，沒人回答。一燝憤憤道：「哪個敢匿新天子？」言未已，東宮伴讀王安入白選侍，見選侍挽著皇長子，正與太監李進忠密談。王安料他有詐，亟稟選侍道：「大臣入臨，皇長子正宜出見。俟大臣退去，即可進來。」選侍乃放開皇長子，當由王安雙手掖引，疾趨出門。進忠暗令小太監等追還皇長子，方在攬袪請返，被楊漣大聲呵斥，才行退去。一燝與張維賢等遂掖皇長子升輦，至文華殿，各向他俯伏，山呼萬歲。返居慈慶宮，擇日登極。李選侍與李進忠秘議，才不得行。原來李選侍奉侍帝疾，入居乾清宮。至光宗賓天，意欲挾持皇長子，迫令群臣先冊封自己為后，然後令他登位。偏被閣臣等強行奪去，急得沒法，還想令進忠帶同內侍，劫皇長子入宮。可奈錦衣帥駱思恭受閣臣調遣，散佈緹騎，內外防護。那時宮內陰謀，幾成畫餅。御史左光斗復疏請選侍移宮，接連是御史王安舜痛陳李可灼誤投峻劑，罪有專歸。於是移宮案、紅丸案同時發生，紛紛爭議。史官以前有梃擊一案，後有移宮、紅丸兩案，共稱三案。小子有詩歎道：<break time="100ms" />
　　疑案都從內嬖生，盈廷聚訟至相爭。
    </voice>
</speak>
