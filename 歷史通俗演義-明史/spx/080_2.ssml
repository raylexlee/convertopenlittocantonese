<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　先是巫蠱一案，詞已連及鄭貴妃內侍。至是神宗覽到此疏，不禁心動，便搶步至貴妃宮中。當由貴妃迎駕，見帝怒容滿面，已是忐忑不定，嗣經神宗袖出一疏，擲示貴妃。貴妃不瞧猶可，瞧著數行，急得玉容慘澹，珠淚雙垂，忙向駕前跪下，對泣對訴。神宗唏噓道：「廷議洶洶，朕也不便替你解免，你自去求太子便了。」言畢自去。貴妃忙到慈慶宮去見太子，向他哭訴，表明心跡，甚至屈膝拜倒。太子亦慌忙答禮，自任調護。貴妃方起身還宮。太子即啟奏神宗，請速令法司具獄，勿再株連。於是神宗親率太子皇孫等至慈寧宮，召閣臣方從哲、吳道南及文武諸臣入內，大眾黑壓壓的跪滿一地。神宗乃宣諭道：「朕自聖母升遐，哀痛無已。今春以來，足膝無力，每遇節次朔望忌辰，猶必親到慈寧宮，至聖母座前行禮，不敢懈怠。近忽有瘋子張差，闖入東宮傷人，外廷遂有許多蜚議。爾等誰無父子，乃欲離間朕躬麼？」說至此，又復執太子道：「此兒極孝，朕極愛惜。」言未已，忽聞有人發聲道：「皇上極慈愛，皇太子極仁孝，無非一意將順罷了。」神宗聽不甚悉，問係何人發言，左右復奏道：「是御史劉光復。」神宗變色道：「什麼將順不將順？」光復猶大言不止，惱得神宗性起，喝稱錦衣衛何在？三呼不應，遂令左右將光復縛住，梃杖交下。神宗又喝道：「不得亂毆，但押令朝房候旨！」左右押光復去訖。方從哲等叩頭道：「小臣無知亂言，望霽天威！」神宗怒容稍斂，徐徐諭道：「太子年已鼎盛，假使朕有他意，何不早行變置，今日尚有何疑？且福王已就藩，去此約數千里，若非宣召，他豈能飛至麼？況太子已有三男，今俱到此，爾等盡可視明！」隨命內侍引三皇孫至石級上，令諸臣審視道：「朕諸孫均已長成，尚有何說？」復顧問太子道：「爾有何語，今日可對諸臣盡言。」太子道：「似此瘋癲的張差，正法便了，何必株連。外廷不察，疑我父子，爾等寧忍無君，本宮何敢無父？況我父子何等親愛，爾等何心，必欲令我為不孝子麼？」神宗待太子言畢，復諭群臣道：「太子所說，爾等均已聽見否？」群臣齊稱領誨，隨命大眾退班，乃相率叩謝而出。隔了數日，罪案已定，張差磔死，馬三才等遠流，李自強、李萬倉，笞責了案。嗣將龐保、劉成，杖斃內廷。王之寀為科臣徐紹吉等所劾，削職為民。何士晉外調，陸大受奪官，張達奪俸，劉光復拘繫獄中，久乃得釋。惟夢龍獨免。總計神宗久居深宮，不見百官，已是二十五年。此番總算朝見群臣，借釋眾疑，這也不必細說。<break time="100ms" />
　　越年，為萬曆四十四年，清太祖努爾哈赤崛興滿洲，建元天命。後來大明國祚，便被那努爾哈赤的子孫唾手奪去，這真是明朝史上一大關鍵呢。相傳努爾哈赤的遠祖便是金邦遺裔。金邦被蒙古滅亡，尚有遺族逃奔東北，伏處長白山下。清室史官頌揚神聖，說有天女下降，共浴池中。長名恩古倫，次名正古倫，幼名佛庫倫。會有神鵲銜一朱果，墮在佛庫倫衣上，佛庫倫取來就吃，竟致成孕。十月滿足，生下一男，取名布庫哩雍順，姓愛新覺羅氏〔愛新與金字同音，覺羅猶言姓氏〕。養了數年，漸漸長成。他用柳條編成一筏，乘筏渡河，流至一村，村中只有三姓，方在搆釁。見有一人漂至，驚為異人，迎他至村，願奉為主子，相率罷兵。巧有村中老丈，愛他俊偉，配以愛女伯哩，他便安心居住，部勒村民，成一堡寨，號為鄂多哩城。自是子孫相繼，傳至孟特穆，漸漸西略，移住赫圖阿拉地。赫圖阿拉即後來奉天省的興京。孟特穆四世孫名叫福滿，福滿有六子，第四子覺昌安，纘承基緒，餘五子各築城堡，環衛赫圖阿拉城，統名寧古塔貝勒。覺昌安又生數子，第四子塔克世，即努爾哈赤父親。努爾哈赤天表非常，勇略蓋世。時明總兵李成梁鎮守遼東，與圖倫城尼堪外蘭，合兵攻古埒城。古埒城主阿太章京的妻室，便是覺昌安的女孫，努爾哈赤的從姊。覺昌安恐女孫被陷，偕塔克世率兵往援，協守城池。成梁不能克，尼堪外蘭詭往招撫，城中人為所煽惑，開門迎降。阿太章京及覺昌安父子，竟死於亂軍中。努爾哈赤年方二十有五，聞祖父被害，大哭一場，誓報大仇。乃檢得遺甲十五副，往攻尼堪外蘭。尼堪外蘭屢戰屢敗，屢敗屢走，及逃入明邊，努爾哈赤遂致書明朝邊吏，請歸還祖父喪，及拿交尼堪外蘭。明邊吏轉達明廷，明神宗方承大統，不欲鏖兵，便許歸覺昌安父子棺木，並封努爾哈赤為建州衛都督，加龍虎將軍職銜。努爾哈赤北面受封，只因尼堪外蘭未曾交到，仍遣差官往索。明邊吏也得休便休，索性拿住尼堪外蘭，交給與他。他斬了仇人，才與明朝通好，歲輸方物。一面招兵買馬，拓地圖強。<break time="100ms" />
　　其時遼東海濱，共分四部，一名滿洲部，努爾哈赤實興於此。一名長白山部，一名東海部，一名扈倫部。扈倫部又分為四，首葉赫，次哈達，次輝發，次烏拉。葉赫最強，明廷亦隨時羈縻，倚為屏蔽，稱作海西衛。葉赫主聞努爾哈赤崛興滿洲，料他具有大志，意欲趁早翦除，遂糾合哈達、輝發、烏拉三部，並及長白山下的珠舍哩、納殷二部，又去聯絡蒙古的科爾沁、錫伯、卦勒察三部，共得三萬餘人，來攻滿洲。哪知努爾哈赤厲害得很，一場戰爭，被他殺得七零八落，大敗虧輸。各部陸續降順努爾哈赤，只葉赫靠著明朝，始終不服。明廷屢發兵幫助，且遣使責備努爾哈赤。努爾哈赤心甚不平，就背了明朝，自做滿洲皇帝，築殿立廟，創設八旗制度，屏去萬曆正朔，獨稱天命元年。過了二載，努爾哈赤竟決計攻明，書七大恨告天，集兵二萬，直趨撫順。降守將李永芳，擊死援將張承蔭、頗廷相、蒲世芳等人，遼東大震。
    </voice>
</speak>
