<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 明史 - 第六回　取集慶朱公開府　陷常州徐帥立功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六回</br>　　取集慶朱公開府　陷常州徐帥立功</font></h4>
			　　卻說元璋得了太平，城中原是安靜，惟城外一帶，尚統屬元兵勢力。元中丞蠻子海牙，調集巨艦，截住采石姑孰口，並檄令義兵元帥陳埜先，及裨將康茂才，率水陸兵二萬人，進逼太平。元璋乘他初至，立率諸將出戰，一面命徐達、鄧愈，別出奇兵，繞道至敵後，潛伏襄城橋。埜先到了城下，磨拳擦掌，專待廝殺。未幾城門大開，守兵一齊殺出，後面有許多健卒，擁著一位大元帥，龍姿鳳表，器宇不凡。正暗暗驚異間，忽見空中起了一道霞光，結成黃雲，護住元璋麾蓋，益覺驚疑不已。各兵亦相率觀望，不意元璋已麾兵殺來，橫厲無前，人人披靡。埜先料不可敵，率眾退走。奔至襄城橋，炮聲驟發，徐達、鄧愈兩路兵馬，左右殺出，急得埜先無路可奔，沒奈何挺著長槍，來戰鄧愈。約數合，被鄧愈用矛格槍，舒開猿臂，把埜先活擒過去。餘軍見主帥被擒，紛紛潰散。有一半逃得慢的，都做了刀頭之鬼。康茂才潛遁。徐達、鄧愈得勝回城，即將埜先推入帳前，元璋命左右將他釋縛，好言撫慰。埜先道：「要殺便殺，生我何為？」元璋道：「天下大亂，豪傑蠭起，勝得人附，敗即附人，你既自稱豪傑，正當通時達變，何苦輕生？」埜先遲疑半晌，方稱願降。元璋復令招降舊部，埜先即發書去訖。<br />
　　至埜先出帳，馮國用進諫道：「此人獐頭鼠目，不可輕信。」元璋默然。越宿，埜先入帳，報稱部曲多來投降。元璋令他召入，一一記名，仍命歸埜先統轄。埜先稱謝而出。元璋又飭徐達等，分道略地，溧水、溧陽、句容、蕪湖等處，接連攻下，擬進取集慶路。埜先忽入稟道：「某蒙主帥不殺之恩，願率舊部自效，往取集慶。」元璋許諾。馮國用又暗中諫阻，元璋道：「人各有志，從元從我，聽他自便罷了。」埜先既去，閱數日，遣人齎書報聞，由元璋啟閱，略云：<br />
　　集慶城右環大江，左枕崇崗，三面據水，以山為郭，以江為池，地勢險阻，不利步戰。昔王渾、王濬造戰船，謀之累年，而蘇峻、王敦，皆非陸戰以取勝。隋取江東，賀若弼自揚州，韓擒虎自廬州，楊素自安陸，三道戰艦，同時並進。今環城三面阻水，元師與苗軍聯絡其中，建寨三十餘里，攻城則慮其斷後，莫若南據溧陽，東搗鎮江，據險阻，絕糧道，示以持久，集慶可不戰而下也。<br />
　　元璋覽至此，囅然一笑，即以書示李善長。善長道：「埜先狡詐，欲令我老師曠日麼？」元璋道：「不煩多言，只勞你與我作覆。」善長應命，即提筆寫道：<br />
　　歷代之克江南者，皆以長江天塹，限隔南北，故須會集舟師，方克成功。今吾渡江據其上游，彼之咽喉，我已扼之，捨舟而進，足以克捷，自與晉隋形同勢異。足下奈何捨全勝之策，而為此迂迴之計耶？此復。<br />
　　寫畢，呈上察閱，元璋鼓掌稱善，遂發還來使，並命張天祐至滁陽，邀同郭天敘部兵，助攻集慶。郭天敘接著天祐，懷疑未決，天祐道：「得了集慶，便可南面稱帝，北圖中原，足下何憚？乃不敢進。」天敘大喜，立刻發兵，也不及會同元璋，竟與天祐率軍東下。甫抵秦淮河，元南台御史大夫福壽，督師阻住，兩下對壘，福壽執著大刀，左旋右舞，勢甚兇猛，不特天敘當他不住，就是天祐上前，戰了數合，也殺得渾身是汗，撥馬逃回。正在退走，忽前面遇著一枝人馬，為首一員統領，挺槍而來，視之乃是陳埜先。天祐喜甚，只道他前來救應，忙上前招呼，誰知兩馬甫交，竟被埜先一槍，刺中咽喉，倒斃馬下。天敘見天祐被殺，急欲從旁逃遁，巧值福壽趕到，手起刀落，揮作兩段。埜先遂與福壽合兵，任意掃蕩，有幾個命不該死，逃向元璋處通報去了。<br />
　　埜先追趕敗兵，道過葛仙鄉，肆行劫掠。鄉中有民兵數百人，頭目叫作盧德茂，頗有俠氣，至是聞報，密遣壯士五十人，各著青衣，持牛酒出迎。埜先不知是計，遂與十餘騎先行。約里許，青衣兵自後突起，攢槊競刺，把埜先等十餘人，殺得片甲不回。及埜先從子兆先，得知凶信，來鄉報復，盧德茂已潛自引去，鄉民亦大半遠颺，只剩了空屋數百間，無可殺掠，方挈著部曲，還屯方山。元璋聞知各種消息，一面收集天敘敗卒，一面擬進攻方山，為天敘復仇。<br />
　　忽又接得軍報，蠻子海牙復帶領舟師數萬，襲踞采石磯，將進窺太平了。元璋大憤，便欲親去一戰。常遇春挺身道：「不勞元帥親征，只教末將前行，便可殺退那廝。」元璋道：「將軍此去，須要小心，若有挫失，太平即尚可保，和州必遭陷沒。大眾家眷，都從此休了。」遇春領命，率著廖永忠、耿炳文等，駕舟而去。將至采石磯，海牙已聯檣來迎，遇春先授諸將密計，令各舟散佈江心，四面攻擊，自率健卒駕一舸，奮勇衝突。海牙恰也不懼，仗著艦大兵多，麾旗酣鬥，是時已為至正十六年仲春，江上輕飈，蕩漾不定。初戰時，海牙尚據著順風，頗便擊射，不意相持半日，風竟隨帆而轉，遇春一方面的將士，竟順風縱起火來，風助火烈，火仗風威，一霎時把海牙船纜盡行燒斷，分作數截。那船上亦被燒著，連撲救都是不及，還有何心戀戰？遇春左右指揮，各舟四集，都乘勢躍上敵船，亂砍亂剁，可憐一班元兵，不是赴水，便是飲刀。海牙忙改乘小舟，抱頭竄去，所有兵艦盡被遇春等奪住，奏凱而回。<br />
　　自是江上無一元兵，高掌遠蹠的朱元帥，無西顧憂。遂親督諸將，進取集慶路，真個是水陸並行，兵威浩蕩。陳兆先不知死活，還率眾來爭。一場角逐，生擒了陳兆先，收降了三萬六千人，兆先亦情願投誠。諸將恐降眾過多，防有他變，元璋歎道：「去逆效順，還有何求？」當下挑選降眾，得勇士五百人，令備宿衛，環榻而寢。帳中除元璋自己外，只留馮國用一人。元璋獨解甲登牀，酣眠達旦，一夕無事，眾心乃安。<br />
　　越數日，元璋復令馮國用，帶著五百降卒，作為衝鋒。五百人感激思奮，馳至蔣山，先登陷陣，擊退元兵，長驅至金陵城下。元將福壽築柵為壘，屯兵固守。馮國用率隊攻柵，前仆後繼，徐達、常遇春等，次第踵至，你推我扳，竟將各柵毀去。元兵四潰，元將福壽督兵出戰，眾寡不敵，又被殺退。徐、常等猛力圍攻，一連數日，伺隙齊登，福壽尚巷戰竟夕，至筋盡力疲，方大呼道：「城存與存，城亡與亡。」言訖，舉劍向頸上一橫，鮮血直噴，頓時斃命。金陵已破，諸將奉元璋入城，揭榜安民，一面召集官吏父老，溫言慰諭道：「元朝失政，生民塗炭，我率眾至此，無非為百姓除害，汝等各守舊業，勿生疑懼！賢人君子，能相從立功，我當重用。舊政不善，汝等可一一直陳，我當立除。官吏毋得貪暴，虐我良民！」大眾聞言，拜謝而出，互相慶慰。各處義兵，次第來降，康茂才等亦聞風欽服，共得士卒五十萬人，乃改集慶路為應天府，置天興建康翼元帥府，以廖永安為統軍元帥，禮聘儒士夏煜、孫炎、楊憲等十餘人，一律錄用。復以福壽為元殉節，斂屍禮葬，闔城大定。乃命徐達為大將，率諸將浮江東下，攻克鎮江，又分兵下金壇、丹陽等縣；以湯和為統軍元帥，駐守鎮江；再命鄧愈、邵成、華高、華雲龍等，率兵攻克廣德路，改名為廣興府。即以鄧愈為統軍元帥，駐守廣興。諸將以元璋威名日著，勸進爵為王，元璋不允，只自稱吳國公，置江南等處行中書省，親督省事。授李善長、宋思賢為參議，陶安、李夢庚等為左右司郎中員外郎都事等官，復置江南行樞密院，以徐達、湯和同僉樞密院事，置帳前親軍，以馮國用為總制都指揮使，設前後左右中五翼元帥府，及五部都先鋒，設官分職，井井有條。一面遣將至和州，迎接眷屬，護送至府，即就元御史台居住。骨肉歡聚，喜氣重重，大明二百數十年的基業，便自此創始了。<br />
　　先是徐達、湯和等下鎮江，收降盜目陳保二，及徐達兵歸，湯和復入僉樞密院事，保二心變，竟誘執詹、李二守將，奔投張士誠。士誠此時，正迭陷平江、松江、湖州、常州等處，又收得蠻子海牙的遺眾，聲勢甚盛。至保二歸降，自然收留，並將詹、李二將拘住。警報達應天府，元璋以二將被拘，恐遭毒手，只得先與通好，以便索還二將。遂修書一緘，命楊憲齎送士誠。楊憲馳至平江，入見士誠，士誠遂展閱道：<br />
　　昔隗囂據天水以稱雄，今足下據姑蘇以自王，吾深為足下喜。吾與足下，東西境也，睦鄰守圉，保境息民，古人所貴，吾甚慕焉。自今以後，通使往來，毋惑於交構之言，以生邊釁。<br />
　　士誠閱至此，即把書擲下道：「元璋欲比我為隗囂麼？」喝令左右將楊憲拘禁，立發水師攻鎮江。元璋即遣徐達往禦，到了龍潭，把士誠兵一鼓擊退。總道士誠氣沮，不敢再來，遂收兵駐鎮江城。誰料士誠不得鎮江，卻移兵潛襲宜興，守將耿君用不及防備，城陷身亡。元璋聞報大驚，忙遣使馳諭徐達道：「士誠起自鹽梟，詭計多端。今來寇鎮江，已與我為敵，且襲據宜興，志不在小。將軍宜速出毗陵，先機進取，毋墮狡謀。」徐達得令，即向常州進發。<br />
　　常州即古毗陵地，徐達軍至常州，築壘圍攻，士誠遣張、湯二將來援。達即退軍十八里，設伏以待，自率老弱殘兵，前去誘敵。張、湯二將，出營交戰，望見徐達部下，器械不整，七長八短，不禁大笑起來，互相告語道：「人說朱元璋用兵如神，為什麼這般羸弱，看來是不值一掃呢！」當下麾兵出戰，直前相搏。徐達不及遮攔，且戰且行。一走一追，忽達十餘里，突然間閃出鐵騎數千，橫衝而來。當先一員大將，鐵盔鐵甲，好生威武，手提方天畫戟，直刺張、湯二將。看官道是何人？乃是徐達部下，行軍總管趙均用。張、湯二將見均用殺至，料是遇伏，慌忙用槍招架。兩人敵住一人，還覺得有些費力，怎禁得徐達翻身殺來，與均用雙戰二將。二將見不是路，撥馬返奔，走不多遠，又聽得一聲呼哨，伏兵復起，嚇得張、湯二將，魂飛九霄，連坐騎都不由駕馭，沿路四竄。豁喇一響，二將都馬失前蹄，身隨馬蹷。巧值均用殺到，喝令擒縛，兩個中捉住一雙。餘眾潰走，還報士誠。<br />
　　士誠惶恐，乃奉書求和，遣裨將孫君壽，齎至應天。願歲輸軍糧二十萬石，黃金五百兩，白金三百斤。元璋復書，責他開釁召兵，罪有所歸。既願乞和，應釋歸使人將校，每歲輸糧應增至五十萬石。當令孫君壽持書去訖。轉瞬旬餘，士誠並無覆音。又越數日，得徐達軍報，略稱：「鎮江新附軍被士誠所誘，謀變牛塘，達幾為所困，幸常遇春、廖永安、胡大海等來援，方得脫險。並擒住士誠部將張德」云云。元璋勃然大憤，復命耿炳文率兵萬人，進攻長興，俞通海、張德勝等率舟師略太湖，張鑑、何文正，募淮軍攻泰興，趙繼祖、郭天祿、吳良等，合師攻江陰。先後並舉，環擊士誠。一面促徐達速下常州，不得遲誤。士誠聞常州圍急，遣呂珍赴援，別命趙打虎馳救長興，炳文馳至長興城下，守將李福安、答失蠻等，登陴守禦。兩下正相持未決，適值趙打虎到來，喘息未定，被炳文兜頭痛擊，立營不住，只好退走，奔至城西門。不意城門緊閉，屢呼不開，後面追兵又到，只得向湖州遁去。原來趙打虎係著名悍目，自投士誠部下，屢立奇功。此次來援宜興，城守李福安等，總料他唾手卻敵，不想一到便敗，方知耿軍難敵，有意獻城。待打虎被拒而去，遂出城投降。<br />
　　炳文收了兩人，並得戰船三百餘艘，立即報捷。元璋命置永興翼元帥府，以耿炳文任元帥職，統兵居守。士誠又遣左丞潘原明，元帥嚴再興，來寇長興。距城數里，猝遇炳文偏將費聚，從旁突擊，殺獲數百人，原明等遁去。只常州尚相持未下，常遇春分兵四出，斷他餉道，城中兵士乏食，免不得惶急起來。呂珍屢出城相爭，統被徐達擊退。俄而城中食盡，只有數千餓卒，哪裡還支持得住？那時呂珍也顧不得城池，夤夜開門，衝圍自走。城中無主，當然失陷，徐達遂引兵入城。自至正十六年九月，圍攻常州，至十七年三月乃下，也算是一番勁敵。小子有詩贊徐達道：<br />
<br />
　　輟耕隴上喜從龍，迭戰江東挫敵鋒。<br />
　　不是濠梁應募去，誰知鄉曲有奇農。<br />
<br />
　　常州告捷，徐達又奉元璋命令，移師寧國。欲知寧國戰事，容待下回續詳。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>