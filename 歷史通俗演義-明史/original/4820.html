<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 明史 - 第六十二回　追狡寇庸帥敗還　開馬市藎臣極諫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十二回</br>　　追狡寇庸帥敗還　開馬市藎臣極諫</font></h4>
			　　卻說俺答率眾到京，沿途大掠。又放起一把無名火來，將京城外面的民居盡行毀去。百姓無家可住，東逃西散。老的小的多半斃命；年紀少壯的，遇著寇眾，不是被殺，就是被擄。內中有一半婦女，除衰老奇醜外，盡被這班韃奴牽拉過去，任情淫污。最有姿色的幾人供俺答受用，輪流取樂。大將軍仇鸞本畏俺答，因聽時義、侯榮言，討好朝廷，勉強入援。既至京師，哪敢與俺答對仗？只得仍遣時義、侯榮再去說情。兩人至俺答營，見俺答踞坐胡牀，左右陪著婦女數人，統是現成擄掠，臨時妻妾。兩人也顧不得甚麼氣節，只好跪叩帳下。俺答道：「你來做什麼？想是又把金幣送我，倒難為你主人好意。」時義道：「大王欲要金幣也是不難，但深入京畿，震動宮闕。恐我皇上動疑，反不願頒給金幣了。」俺答道：「我並不願奪你京城，我只教互市通貢，每歲得沾些利益，便可退兵。」時義道：「這也容易，謹當歸報便了。」兩人返報仇鸞，鸞聞帝意主戰，一時卻不敢上聞。俺答待了三日，並無信息。乃遣游騎至東直門，闖入御廄。掠得內監八人，還至虜營。俺答也不去殺他，反將他一律釋縛，好言撫慰道：「煩你等作個傳書郵，我有一書，寄與你主便是。」說罷，便將書信取出，交與八人。八人得了命，出了番帳，奔回東直門，入城稟見世宗，呈上番書。書中大意，無非是要求互市，請通貢使。結末有如不見從，休要後悔等語。世宗閱罷，便至西苑，召見大學士嚴嵩、李本，尚書徐階。出書使視道：「卿等以為何如？」嚴嵩瞧著來書，語多恫嚇。暗想此事頗不易解決，依他也不是，不依他也不是。當下眉頭一皺，計上心來。便啟奏道：「俺答上書求貢，係關係禮部的事情，陛下可詳問禮部。」禮部尚書徐階聽了嵩言，暗罵道：「老賊！你要嫁禍別人麼？」心中一忖，也即啟奏道：「求貢事雖屬臣部掌管，但也須仰稟聖裁。」世宗道：「事關重大，大家熟商方好哩。」階躊躇半晌，方道：「現在寇患已深，震驚陵廟。我卻戰守兩難，不便輕舉，似應權時允許，聊解眉急。」世宗道：「他若果肯退去，皮幣珠玉，俱不足惜。」階復道：「若只耗費些皮幣珠玉，有何不可？但恐他得步進步，要索無厭，為之奈何？」世宗蹙額道：「卿可謂遠慮了，惟目前寇騎近郊，如何令退？」階又道：「臣卻有一計在此。俺答來書，統是漢文。我只說他漢文難信，且沒有臨城脅貢的道理。今宜退出邊外，別遣使齎呈番文。由大同守臣代奏，才可允行。他若果然退去，我卻速調援兵，厚集京畿。那時可許則許，不可許，便與他交戰，不為他所窘了。」世宗點頭稱善，命階照計行事。<br />
　　階即遣使往諭，嗣得俺答覆書，務須照准，令以三千人入貢。否則將添兵到此，誓破京師。階見此書，先召百官會議，並宣佈俺答來書。各官瞠目伸舌，莫敢發言。忽有一人高聲道：「我意主戰，不必言和。」徐階瞧將過去，乃是國子司業趙貞吉，便問道：「君意主戰，有何妙策？」貞吉道：「今日若許入貢，他必揀選精騎三千，即刻入城。陽稱通貢，陰圖內應，內外夾攻，請問諸公如何抵敵？就使他誠心通好，無意外的變故，也是一場城下盟。堂堂中國，屈辱敵人，寧不羞死！」檢討毛起接口道：「何人不知主戰？但今日欲戰無資，只好暫許要求，邀使出塞，然後再議戰備。」貞吉叱道：「要戰便戰，何必遲疑！況寇眾狡詐異常，豈肯聽我誘約麼？」徐階見兩下齟齬，料知不能決議，索性起座而去，自行入奏。<br />
　　是夕城外火光，越加猛烈，德勝、安定兩門外，統成焦土。世宗在西內遙望，只見煙燄沖霄，連夜不絕。不禁搔首頓足，只喚奈何。內侍也交頭接耳，互述日間廷議情狀，適被世宗聞知，問明詳細，即令宣詔趙貞吉入對。貞吉奉命即至，由世宗頒給紙筆，飭他條陳意見。貞吉即援筆直書，大旨：「以寇騎憑陵，非戰不可。陛下今日宜親御奉天門，下詔罪己。追獎故總兵周尚文，以勵邊帥；釋放給事沈束出獄，以開言路。飭文武百司，共為城守。並宣諭各營兵士，有功即賞。得一首功，准賞百金。捐金數萬，必可退敵」云云。這疏一上，世宗頗也感動，立擢貞吉為左椿坊左諭德，兼河南道監察御史，飭戶部發銀五萬兩，宣諭行營將士。惟貞吉所請追勵各條，仍未舉行。是時俺答已縱掠八日，所得過望，竟整好輜重，向白羊口而去。有旨飭仇鸞追襲，鸞無奈，發兵尾隨敵後。誰料敵兵竟返旆來馳，嚇得仇鸞膽戰心驚，急忙退步。部兵亦霎時潰散，等到敵兵轉身，徐徐出塞，然後收集潰卒，檢點人數，已傷亡了千餘人。鸞反在途中梟斬遺屍，得八十餘級。只說是所斬虜首，獻捷報功。世宗信以為真，優詔慰勞，並加鸞太保，厚賜金帛。京中官吏聞寇眾退去，互相慶賀。不意有嚴旨下來，飭逮尚書丁汝夔，都御史楊守謙下獄。原來京城西北多築內臣園宅，自被寇眾縱火，免不得一併延燒。內臣入奏世宗，統說是丁、楊二人牽制將帥，不許出戰。以致烽火滿郊，驚我皇上。伏乞將二人治罪，為後來戒。世宗聞言大怒，所以立刻傳旨，將二人逮繫起來。汝夔本受教嚴嵩，才命各營停戰。至此反致得罪，連忙囑著家屬，向嵩乞救。嵩語來人道：「老夫尚在，必不令丁公屈死。」來人歡謝去訖。嵩馳入見帝，談及丁汝夔，世宗勃然變色道：「汝夔負朕太甚，不殺汝夔，無以謝臣民。」這數語嚇退嚴嵩，只好踉蹌趨出，不發一言。至棄市詔下，汝夔及守謙同被綁至法場，汝夔大哭道：「賊嵩誤我！賊嵩誤我！」言未已，刀光一下，身首兩分。守謙亦依次斬首，毋庸細述。<br />
　　過了一日，又有一道中旨頒下，著逮左諭德趙貞吉下獄。看官聽說！這趙貞吉因奏對稱旨，已得超擢，如何憑空得罪呢？先是貞吉廷議後，盛氣謁嵩，嵩辭不見。貞吉怒叱閽人，說他有意刁難。正在吵嚷的時候，忽有一人走入，笑語貞吉道：「足下何為？軍國重事，慢慢的計議就是了。」貞吉視之，乃是嚴嵩義子趙文華，官拜通政使，不禁憤恨道：「似你等權門走狗，曉得甚麼天下事？」言畢，悻悻自去。文華也不與多辯，冷笑而入。當即報知嚴嵩，嵩仇恨益甚。至俺答已退，遂奏稱：「貞吉大言不慚，毫無規畫，徒為周尚文、沈束游說，隱謗宸聰。」這句話又激起世宗的怒意，遂命將貞吉拘繫數日，廷杖一頓，謫為荔波典史。<br />
　　當貞吉主戰時，廷臣俱袖手旁觀，莫敢附和。獨有一小小官吏，位列最卑，恰朗聲道：「趙公言是。」吏部尚書夏邦謨張目注視道：「你是何等官兒，在此高論？」那人即應聲道：「公不識錦衣經歷沈鍊麼？公等大臣，無所建白，小臣不得不說。鍊恨國家無人，致寇猖獗。若以萬騎護陵寢，萬騎護通州軍餉，再合勤王軍十餘萬擊寇惰歸，定可得勝，何故屢議不決呢？」邦謨道：「你自去奏聞皇上，我等恰是無才，你也不必同我空說。」鍊益憤憤，竟拜表上陳，世宗全然不理。鍊悶悶不樂，縱酒佯狂。一日，至尚寶丞張遜業處小飲，彼此縱論國事，談及嚴嵩，鍊停杯痛罵，涕淚交頤。既晚歸寓，餘恨未平，慨然太息道：「自古至今，何人不死？今日大奸當國，正忠臣拚死盡言的時候，我何不上書痛劾？就是致死，也所甘心。」計劃已定，遂研墨展毫，繕就奏牘道：<br />
　　昨歲俺答犯順，陛下欲乘時北伐，此正文武群臣，所共當戮力者也。然制敵必先廟算，廟算必當為天下除奸邪，然後外寇可平。今大學士嚴嵩，當主憂臣辱之時，不聞延訪賢豪，咨詢方略。惟與子世蕃規圖自便。忠謀則多方沮之；諂諛則曲意引之。索賄鬻官，沽恩結客。朝廷賞一人，則曰由我賞之；罰一人，則曰由我罰之。人皆伺嚴氏之愛惡，而不知朝廷之恩威，尚忍言哉！姑舉其罪之大者言之：納將帥之賄，以啟邊陲之釁，一也；受諸王饋遺，每事隱為之地，二也；攬御史之權，雖州縣小吏亦皆貨取，致官方大壞，三也；索撫按之歲例，致有司遞相承奉，而閭閻之財日削，四也；隱制諫官，俾不敢直言，五也；嫉賢妒能，一忤其意，必致之死，六也；縱子受賄，斂怨天下，七也；運財還家，月無虛日，致道途驛騷，八也；久居政府，擅權害政，九也；不能協謀天討，上貽君父憂，十也。明知臣言一出，結怨權奸，必無倖事。但與其縱奸誤國，毋寧效死全忠。今日誅嵩以謝天下，明日戮臣以謝嵩，臣雖死無餘恨矣。<br />
　　寫至此，讀了一遍，又自念道：「夏邦謨恰也可惡，索性連他劾奏。」遂又續寫數語，無非是吏部尚書夏邦謨諂諛黷貨，並請治罪等情。次日呈將進去，看官試想！一個錦衣衛經歷，居然想參劾大學士及吏部尚書來，任你筆挾龍蛇，口吐煙雲，也是沒有效力。況世宗方倚重嚴嵩，哪裡還肯容忍？嚴旨一下，斥他誣衊大臣，榜掠數十，謫佃保安。同時刑部郎中徐學詩，南京御史王宗茂，先後劾嵩，一併得罪。學詩削籍，宗茂貶官。還有葉經、謝瑜、陳紹，與學詩同里同官，俱以劾嵩遭譴，時稱為上虞四諫官。此外所有忤嵩各官，都當京察大計時，盡行貶斥，真個是一網打盡，靡有孑遺。<br />
　　惟仇鸞黨附嚴嵩，愈邀寵眷。適值吏部侍郎王邦瑞，攝兵部事，以營政久弛，疏請整飭，略謂：「國初京營，不下七八十萬。自三大營變為十二團營，又變為兩官廳，逐漸裁併，額軍尚有三十八萬餘人。今武備積弛，現籍止十四萬，尚是虛額支餉，有名無實。近屆寇騎深入，搜括各營，只有五六萬人，尚且老弱無用。此後有警，將仗何人」等語。世宗覽奏，立命廢止團營兩官廳，仍復三大營舊制，創設戎政府，命仇鸞為總督，邦瑞為副。鸞既攬兵權，並欲節制邊將，因請易置三輔重臣，以大同總兵徐珏駐易州，大同總兵署授徐仁，宣府薊鎮總兵李鳳鳴、成勳，亦彼此互易。並選各邊兵更番入衛，分隸京營。塞上有警，邊將不得徵集，必須報明戎政府，酌量調遣云云。世宗一律允准，將原奏發下兵部。王邦瑞以為不可，極力諫阻，不意反受了一番斥責。且特賜仇鸞封記，令得密上封章，一切裁答，俱由內批發行，不下兵部。邦瑞又屢疏爭辯，惱動世宗，竟令削職。邦瑞歸去，仇鸞益無忌憚，揚言將大舉北征，命戶部遣使四出，盡括南都及各省積貯，並催徵歷年逋賦作為兵餉，所在苛擾。經禮部尚書徐階從中奏阻，始得稍寢。<br />
　　既而俺答又有入寇消息，鸞忙令時義出塞。齎了金幣，賄結俺答義子脫脫，情願互市通貢，不可動兵。脫脫稟知俺答，俺答自然樂許。遂投書宣大總督蘇祐，轉致仇鸞。鸞與嚴嵩定議，每歲春秋兩市。俺答進來的貨物，無非是塞外的馬匹，因此叫作馬市。馬市既開，命侍郎史道掌領。兵部車駕司員外郎楊繼盛獨抗疏陳奏道：<br />
　　互市者，和親別名也。俺答蹂躪我陵寢，虔劉我赤子，而先之曰和，忘天下之大仇，不可一；下詔北伐，日夜徵繕兵食，而忽更之曰和，失天下之大信，不可二；堂堂天朝，下與邊寇互市，冠服倒置，損國家之重威，不可三；海內豪傑，爭磨勵待試，一旦委置無用，異時號召，誰復興起？不可四；去歲之變，頗講兵事，無故言和，使邊鎮將帥，仍自懈弛，不可五；邊卒私通外寇，吏猶得以法裁之，今導之使通，其不勾結而危社稷者幾希，不可六；盜賊伏莽，本攝國威。今知朝廷畏寇議和，適啟睥睨之漸，不可七；俺答往歲深入，乘我無備，備之一歲，仍以互市終，彼謂我尚有人乎？不可八；俺答狡詐，出沒叵測，我竭財力而輦之邊，彼或負約不至。即至矣，或陰謀伏兵突入，或今日市，明日復寇。或以下馬索上直，或責我以他賞，或責我以苛禮，皆未可知也，不可九；歲帛數十萬，得馬數萬匹，十年以後，帛將不繼，不可十。凡為謬說者有五：不過曰吾外假馬市以羈縻之，而內足修我武備，夫俺答何厭之有？吾安能一一應之？是終兆釁也。且吾果欲修武備，尚何借於羈縻？此一謬也；又或曰互市之馬，足資吾軍。夫既已和矣，無事戰矣，馬將焉用？且彼亦安肯損其壯馬以予我，此二謬也；抑或曰互市不已，彼且朝貢。夫至於朝貢，而中國之捐資以奉寇益大矣，此三謬也；或且曰彼既利我，必不失信，亦思中國之所謂開市者，能盡給其眾乎？不給則不能無入掠，此四謬也；或又曰兵為危道，佳兵不祥，試思敵加我而我乃應之，胡謂佳兵？人身四肢皆癰疽，毒日內攻，而憚用藥石，可乎？此五謬也。夫此十不可五謬，匪惟公卿大夫知之，三尺童子皆知之。而敢有為陛下主其事者，蓋其人內迫於國家之深恩，則圖幸目前之安以見效，外慴俺答之重勢，則務中彼之欲以求寬。公卿大夫知而不言，蓋恐身任其責，而自蹈危機也。陛下宜振獨斷，發明詔，悉按言開市者。然後選將練兵，聲罪致討，不出十年，臣請得為陛下勒燕然之績，懸俺答之首於藁街，以示天下後世。<br />
　　世宗覽到此疏，意頗感奮，下內閣及諸大臣集議。嚴嵩等不置可否，獨仇鸞攘臂痛詈道：「豎子目不識兵，乃說得這般容易。」遂自上密疏，力詆繼盛。世宗意遂中變，遽下繼盛錦衣獄，令法司拷訊。繼盛持論不變，竟貶為狄道典史。小子有詩詠道：<br />
<br />
　　朝三暮四等狙公，政令紛更太自蒙。<br />
　　直諫翻遭嚴譴下，空令後世慨孤忠。<br />
<br />
　　繼盛既貶，馬市大開，究竟俺答受馭與否，且至下回再詳。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>