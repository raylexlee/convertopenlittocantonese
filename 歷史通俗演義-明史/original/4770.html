<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 明史 - 第十二回　取武昌移師東下　失平江闔室自焚</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　取武昌移師東下　失平江闔室自焚</font></h4>
			　　卻說吳王元璋，因武昌圍久未下，遂親往視師。既至武昌，即相度形勢，探得城東有高冠山，聳出城表，漢兵就此屯駐，倚為屏蔽。吳王審視畢，便語諸將道：「欲破此城，必奪此山，哪個敢率兵上去？」諸將面面相覷，獨傅友德奮然道：「臣願往！」元璋大喜，便問需兵若干名？友德道：「何用多人！只得數百銳卒，便可登山。」元璋令他自行簡選，友德揀得壯士五百人，乘夜至山下，一鼓齊登。山上守兵，矢石疊下，友德面中一矢，鏃出腦後，脅下復中一矢，仍然當先殺上。郭興等見他奮勇，也麾兵馳應，立將守兵殺退，佔住此山，自是俯瞰城中，瞭如指掌。城中守將陳英傑，素稱驍桀，見高冠山被佔，氣憤的了不得。越日，挨至二鼓，竟縋城出來，混入吳營，逕至中軍帳下。吳王方坐胡牀，突然瞧著，便大呼道：「郭四快為我殺賊！」郭四即郭英小字，是夕正輪著值帳，聞著呼聲，忙持槍奔入，適與刺客照面，手起槍落，將他刺死。吳王即解所服紅錦袍，披在郭英身上，並拍肩獎諭道：「卿係我的尉遲敬德，賊謀雖狡，難逃我虎將手中，不怕他不為我滅了。」郭英拜受而出。<br />
　　又越日，探馬來報，漢岳州守將張必先，率潭岳兵來援，已到夜婆山了，吳王道：「潑張到來，宜用計勝他。」遂召常遇春入帳，授以密計，令他速去。遇春領命，率兵逕往。過了五日，遇春已擒住張必先，即來繳令。元璋復命將必先推至城下，使諭守將道：「你等只靠一潑張，今已為我擒，還有何人可靠？速即投誠，免致糜爛。」張定邊立在城上，呼必先道：「你如何被他擒住？」必先道：「不必說了，漢數已終，兄亦應速降為是。」定邊至此，也瞠目不能答，自下城樓去了。原來必先善槊，以驍捷聞，綽號叫作潑張，此次被遇春用了埋伏計，把他擒住，因此守城諸將，為之奪氣，連膽力兼全的張定邊，也不覺惱喪異常。吳王知城中膽落，乃遣降將羅復仁入城諭降，且語復仁道：「你去傳諭陳理，教他即日來降，不失富貴。」復仁頓首道：「主上仁德，使陳氏遺孤，得保首領，尚有何言？臣前事陳氏，舊主氣誼，不敢竟忘，今得主上推恩，使臣不致食言，臣死亦無恨了。」吳王道：「我決不欺你。」復仁乃去。越半日，返報陳理願降，吳王乃大開軍門，行受降禮。陳理銜璧肉袒，率張定邊等趨入，俯伏座前。理尚年幼，戰慄不敢仰視，吳王不禁憐惜，親自扶起，並婉諭道：「我不爾罪，休要驚慌！」言已，又命理入城，勸慰其母。所有府中儲蓄，令他自取，一切官僚俱命挈眷自行，城中百姓饑荒，運米給賑，闔城大悅。漢、淝、荊、岳諸郡，皆望風歸降。遂立湖廣行中書省，令參政楊璟居守。帶了陳理，還歸應天，封他為歸德侯。會江西行省齎獻友諒鏤金牀，吳王道：「這便是蜀孟昶的七寶溺器，留他何用？」立命毀訖。一面命在鄱陽湖康郎山，及南昌府兩處，各建陣亡諸將士祠，算是褒忠報功的至意。<br />
　　陳氏既平，乃改圖張氏。張士誠聞吳王西征，乘間略地，南至紹興，北至通泰、高郵、淮安、濠泗，又東北至濟寧，幅員漸廣，日益驕恣，令群下歌頌功德，並向元廷邀封王爵。元廷不許，士誠遂自稱吳王。治府第，置官屬，以弟士信為左丞相，女夫潘元紹為參謀，一切政事，俱由他二人作主。士信荒淫無狀，鎮日裡戲逐樗蒱，姦掠婦女，諧客歌妓，充滿左右。有王敬夫、葉德新、蔡彥夫三人，充做篾片，最邀信任。軍中有十七字歌謠道：「丞相做事業，專用王、蔡、葉，一朝西風起，乾癟！」吳王元璋乘這機會，遣徐達、常遇春等略取淮東，大軍所至，勢如破竹，下泰州，圍高郵。士誠恰也刁猾，潛遣舟師數百艘，溯流侵江陰。守將吳良、吳楨，嚴陣待著，正擬與士誠兵接仗，卻值吳王元璋親自來援，一番夾擊，大敗士誠舟師，獲士卒二千人。徐達等聞江陰得勝，努力攻城，守兵潰去，即將高郵佔住，轉攻淮安。士誠將徐義，率舟師援應，被徐達夜出奇兵，掩殺一陣，奪了戰船百餘艘，徐義連忙逃走，還算保全性命。淮安守將梅思祖，見機出降，並獻所部四州。徐達復還攻興化，也是一鼓而下，淮東悉平。<br />
　　先是士誠曾遣將李濟，襲據濠州。至是吳王元璋，命韓政、顧時等進攻，城中拒守甚堅，經政等鼓勵士卒，用著雲梯炮石，四面並攻，毀壞無數城堞。李濟知不可支，開城迎降。吳王元璋聞濠州已下，乃率濠籍屬將，還鄉省墓，置守塚二十家，賜故人汪文、劉英粟帛，並招集父老，置酒歡宴。興半酣，語父老道：「我去鄉日久，艱難百戰，乃得歸省墳墓，與父老子弟重復相見，今苦不得久留，與父老暢飲盡歡。所願我父老勤率子弟，孝弟力田，蔚成善俗，一鄉安，我也得安了。」父老皆歡聲稱謝。吳王臨行，復令有司除免濠州租賦。<br />
　　還至應天，又命徐達為大將軍，常遇春為副將軍，率師二十萬討張士誠，並下令軍中道：「此行毋妄殺！毋亂掠！毋發邱壟！毋燬廬舍！毋毀損士誠母墓！違令有刑。」一面召徐達、常遇春入內，密問道：「爾等此行，先攻何處？」遇春道：「逐梟必毀巢，去鼠必薰穴，此行當直搗平江。平江得破，餘郡可不勞而下。」吳王道：「你錯想了。士誠起自鹽販，與張天麒、潘原明等，強梗相同，倚為手足。士誠窮蹙，天麒等恐與俱死，必併力相救，天麒出湖州，原明出杭州，援兵四合，如何取勝？今宜先攻湖州，剪他羽翼，然後移兵平江，不患不勝。」又密語徐達道：「前日士誠部將熊天瑞來降，看他來意，非出本心，將軍勿洩吾謀，只令天瑞從行，但雲直搗平江，他必叛歸張氏，先去通知。如此，便墮我計中了。」達與遇春，俱受命去訖。吳王又檄李文忠趨杭州，華雲龍向嘉興，同時發兵，牽掣敵勢，文忠、雲龍等自然依令而行。<br />
　　且說徐達、常遇春率二十萬眾，自太湖趨湖州，沿途遇著敵將，無戰不勝，擒住尹義、陳旺、石清、汪海等人。張士信駐守崑山，聞風遁去。徐達查閱將士，不折一人，只少了一個熊天瑞，想是叛歸士誠去了。當下乘機前進，直至湖州三里橋。張天麒受士誠封職，官右丞，駐兵湖州，聞徐達來攻，忙率偏將黃寶、陶子寶等，分道迎戰。黃寶出南路，適與常遇春相值，一戰便走。遇春追至城下，黃寶不及入城，回馬再戰，被遇春手到擒來。天麒子寶得黃寶被擒消息，頓時氣餒，不戰自退。徐達進兵圍城，守兵各無鬥志，相率驚惶。會得援將李伯昇，由荻港潛入城中，人心稍定。探馬報知徐達，達乃分派將士，環布四面，嚴截援軍。忽又聞士誠將呂珍、朱暹及五太子等，率兵六萬，已到城東了。達語遇春道：「呂珍、朱暹都稱驍悍，還有甚麼五太子，聞係士誠養兒，短小精悍，能平地躍起丈餘。今率重兵來援，須小心防戰方好哩。」遇春道：「公圍城，某截援師，相機進戰，定可無虞。」達許諾，遂分兵十萬，給遇春調遣。遇春率兵至姑嫂橋，連築十壘，分守要隘。呂珍等不敢近城，只在城東舊館，設立五寨，與遇春相持。遇春也不與交鋒，唯留意截他餉道。會探得士誠女夫潘元紹，運糧至烏鎮，遂發兵夜襲，一陣擊退。尋復聞士誠遣將徐志堅，領舟師來襲姑嫂橋屯兵，復令勇士埋伏橋邊，乘他初至，突出邀擊。老天也有意相助，風狂雨驟，日暗天昏，害得徐志堅進退無路，竟被諸勇士生生擒去。還有冒失鬼徐義，奉士誠命，前來探聽舊館戰事，也遭截住。虧得士誠遣了赤龍船親兵，前來援義，義始得脫。遇春急遣王銘等，載著火具，往毀赤龍船。船中不及防備，受著烈火，霎時俱盡，徐義等遁去。那時五太子屯兵舊館，因各軍敗潰，忿不可遏，竟收集舟師，來擊遇春營。遇春出營接仗，見五太子麾下，齊唱軍歌，嘩噪而至，真是人人奮勇，個個爭先，兩下裡廝殺起來。似乎遇春一邊，稍遜一籌，險些兒被他擊卻。巧值薛顯鼓舟而至，順風縱火，把五太子的兵船，又燒得烏焦巴弓，於是五太子也有力難施，只好逃還舊館，與呂珍、朱暹等，商議一個善全的法兒。呂珍、朱暹彼此相覷，支吾了好一歇，只想了一條納款輸誠的計策。五太子也顧不得甚麼，便與呂珍、朱暹，出降遇春軍前。遇春即馳報徐達，達令呂珍等至城下，招呼李伯昇、張天麒等出降。伯昇、天麒沒奈何齎送降書，迎徐達入城，湖州遂下。<br />
　　士誠聞湖州被陷，甚是驚慌，不料杭州、嘉興，又迭來警信。平章潘原明，以杭州降李文忠，同僉宋興，以嘉興降華雲龍。不由的魂飛天外，連身子都發顫起來。嗣聞吳江又復失陷，參政李福、知州楊彝，統已降敵，乃亟遣部將竇義等，出城扼守。誰知竇義等毫不中用，到了城南鮎魚口，戰不數合，就敗了回來，喪失戰船千餘艘。士誠滿懷憂懼，又越二日，城外炮聲隆隆，鼓聲淵淵，知是敵軍殺到，忙調兵登陴，飭令固守。翌晨，恰自己巡城，一登城樓，俯視四面八方，統豎著敵軍旗幟，葑門駐著徐達軍，虎邱駐著常遇春軍，婁門駐著郭興軍，胥門駐著華雲龍軍，閶門駐著湯和軍，盤門駐著王弼軍，西門駐著張溫軍，北門駐著康茂才軍，東北駐著耿炳文軍，西南駐著仇成軍，西北駐著何文輝軍，殺氣騰騰，幾無餘隙。弄得這位張大王，心煩意亂，不知所為，下城後，只命一班勇勝軍，加意防守。勇勝軍統是劇盜出身，每遇戰鬥，慓悍異常，士誠格外寵遇，統賞他銀鎧錦衣，並賜他美號，叫作十條龍。這十條龍恰是不弱，受命禦敵，無不效死，因此徐達等晝夜環攻，不能得手。另遣俞通海帶了偏師，往略太倉、崑山、崇明、嘉定諸州縣，次第平定。還軍繳令，見平江仍屹峙如故，不覺怒氣填膺，當先撲城。誰知城上矢石，煞是厲害，攻了一時，身中數矢，痛甚乃還。徐達看他病劇，送回應天，數日而亡。吳王元璋，未免悲慟。且因平江圍久未下，貽書士誠，許以竇融、錢俶故事，士誠不報。<br />
　　光陰易過，又是數月，士誠焦灼得很，竟遣徐義、潘元紹等，率勇勝軍潛出西門，繞至虎邱，往襲常遇春營。遇春先已偵知，馳至盤門，與王弼聯軍截住。兩軍相會，你衝我突，良久未決。士誠復親督銳師出援，來勢甚猛，遇春麾下楊國興戰死，餘眾稍卻。遇春拊王弼背道：「君係著名猛將，能為我奮勇殺敵否？」王弼應聲出馬，揮著雙刀，大呼入敵陣，敵眾不覺辟易。遇春復乘勢掩殺，竟將士誠部眾逼至沙盆潭，士誠連人帶馬，墮入潭中，幾乎溺死。十條龍統下水相救，及士誠登岸，十條龍已死了九條。士誠肩輿還城，檢點殘兵，傷亡無數，竟捶胸痛哭起來。忽有一客求見，願陳至計。士誠召入道：「你有何言？」客答道：「公可知天數麼？從前項羽喑嗚叱咤，百戰百勝，終為漢高所敗，自刎烏江，天數難逃，可為前鑒。公以十八人入高郵，擊退元兵百萬，東據三吳，有地千里，南面稱孤，不亞項羽。若能愛民恤士，信賞必罰，天下不難平定，何至窮困若此？」士誠道：「足下前日不言，今日已不及了。」客復道：「前日公門如海，子弟親戚，壅蔽聰明，敗一軍不知，失一地不聞，內外將帥，美衣玉食，歌兒舞女，日夕酣飲，哪裡防有今日？就使叩門入諫，公亦不願與聞。」士誠喟然道：「事成既往，尚有何說？」客復道：「鄙見卻有一策，未知公肯從否？」士誠道：「除死無大難，果有良策，亦不妨相告。」客又道：「公試自思，比陳友諒何如？友諒且兵敗身喪，可知天命所在，人力難爭。今公恃湖州，湖州失了，恃嘉興，嘉興失了，恃杭州，杭州又失了，今獨守此地，誓以死拒，徒死何益？不如早從天命，自求多福。況應天已有書至，曾許公以竇融、錢俶故事，公即去王號，尚不失為萬戶侯，何得何失，願公早自為計！」士誠沉吟良久道：「足下且退，容我熟圖！」客乃退去。看官道此客為誰？乃是李伯昇遣來的說士。士誠躊躇達旦，決計不降，乃復率兵突出胥門，復被常遇春殺退。張士信督兵守城，又被飛炮擊中頭顱，立時身死。獨熊天瑞死力抵禦，因城中木石俱盡，甚至拆毀祠宇民居，作為炮料，連番擊射。徐達令軍中架木如屋，伏兵攻城，矢石不得傷。接連又是數日，方才攻破葑門。常遇春亦攻破閶門新寨，蟻附而進，守將唐傑、周仁、徐義、潘元紹等，抵敵不住，先後迎降。士誠尚收集餘兵二三萬，至萬壽寺東街督戰。那時大勢已去，不到片時，已是紛紛潰散，士誠忙逃歸內城。徐達等復乘勢殺入，但見士誠宮中，猛騰烈燄，彷彿似雨後長虹，紅光四映。小子有詩歎道：<br />
<br />
　　群雄逐鹿肇兵爭，坐失機謀國自傾。<br />
　　成敗相差惟一著，闔宮自毀可憐生。<br />
<br />
　　究竟士誠宮內如何被火，且待下回說明。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>