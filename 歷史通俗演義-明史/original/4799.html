<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 明史 - 第四十一回　白圭討平鄖陽盜　韓雍攻破藤峽猺</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十一回</br>　　白圭討平鄖陽盜　韓雍攻破藤峽猺</font></h4>
			　　卻說憲宗即位以後，宮闈中的情事，前回已略見一斑，其間有荊襄盜賊，湘粤苗猺，平涼叛酋，亦時常出沒往來，屢為民患。明廷亦發了好幾次兵馬，遣了好幾回將帥，總算旗開得勝，漸漸敉平，小子亦不能含糊說過，只好一一敘明。荊襄上游為鄖陽，地界秦、豫、楚三省，元季流賊嘯聚，終元世不能制。洪武初，衛國公鄧愈出兵往討，始得剿洗一空。怎奈是地多山，箐深林密，官軍凱旋，流寇復聚。起初還不敢出頭，到了成化元年，適遇年歲饑荒，流民日聚，遂鬧出一場亂案來了。內中有個頭目，姓劉名通，力能舉千斤石獅子，綽號叫作劉千斤。劉千斤有個同伴，本名石龍，綽號叫作石和尚。兩人糾集黨羽數萬，佔據梅溪寺，高揭黃旗，推劉千斤為漢王，建元德勝，偽署將軍元帥數十人，以石和尚為謀主，四出劫掠。指揮陳昇等帶了數千人馬，前去征剿，反被他四面夾攻，殺得片甲不回。明廷接著警報，方知賊勢猖獗，非同小可。乃命撫寧伯朱永為討賊總兵官，兵部尚書白圭提督軍務，太監唐慎、林貴為監軍。別令湖廣總督李震，副都御史王恕，會同三路兵馬，直搗賊巢。白圭到了南陽，偵悉劉千斤等在襄陽房縣豆沙河等處，分作七寨，據險自固，遂擬用四路進軍，一自南漳入，一自安遠入，一自房縣入，一自谷城入，犄角並進，互相策應。當下拜表奏聞，朝旨俞允，遂自率大軍出南漳，派偏將林貴、鮑遠等出安遠，喜信、王信等出房縣，王恕率指揮劉清等出穀城。總兵官朱永有疾，留鎮南陽。東西南北四路兵馬，浩浩蕩蕩，殺奔賊寨。劉千斤自恃力大，親來抵截大軍。白圭用誘敵計，引劉千斤至臨城山中，猝發伏兵，左右夾攻，殺得他七顛八倒。劉千斤奪路逃脫，方知官軍厲害，意欲從壽陽竄出陝西，不意到了壽陽，已有官軍截住。為首的統兵大將，係是明指揮田廣。劉千斤知不是路，轉身就走，由田廣率兵尾追，直至古口山。劉千斤逃入山中，負嵎踞守。田廣扼住山口，俟諸軍陸續到來，一路殺入，人人奮勇，個個爭先，當時格斃劉千斤子劉聰，及偽都司苗虎等一百餘人。劉千斤退保後巖，山勢愈峻，天又下雨，泥淖難行。適尚書白圭親至，身先士卒，麾兵直進。山上的木石，如雨點般擲將下來，破頭碎額，不計其數。白圭命劉清率千餘騎，從間道繞出賊後，一面率諸軍從前攻入。劉千斤率賊數萬，迎頭抵拒，只管前面，不管後面。方在酣戰的時候，突聞後面喊聲大震，鼓角齊鳴，各賊返身一顧，但見滿山是火，煙燄衝天，不由的魂膽飛揚，紛紛亂竄。怎奈山路崎嶇，七高八低，越性急，越踏空，墜崖墮澗，跌死過半。此外逃避不及的，統作刀頭之鬼。劉千斤尚提著大刀，左右飛舞，官兵數百人上前，尚不能挨近身軀，反被他劈死數十人。嗣經強弩四射，面中數創，方大吼一聲，倒在地上。各軍一擁上去，把他撳住，用了最粗的鐵鏈纏住他身，才覺動彈不得，一任扛抬而去。還有苗龍等四十人，亦一併擒住，囚解京師，眼見得是照叛逆例，磔死市曹了。惟石和尚、劉長子二人，越山遁去，轉掠四川，招集敗眾，屯匿巫山。各軍進逼，合圍月餘。石和尚在巢穴內，糧食俱盡，當由指揮朱英奉白圭命，誘招劉長子，令他縛石和尚，解送軍前。劉長子沒法，遂將石和尚拿下，送交喜信營。喜信將石和尚打入囚車，佯慰劉長子，命誘執劉千斤妻連氏，及偽職常通、王靖、張石英等六百餘人。至諸人一一誘到，竟變過了臉，也把劉長子一併就縛，奏凱還朝。石和尚、劉長子磔死，餘犯盡行斬首，荊、襄告平。朱永封伯，白圭進太子少保，餘將各加官進祿。只指揮張英，為諸將所忌，進讒朱永，說他受賄，被永捶死，真所謂冤沉地下呢。這是成化二年間事。<br />
　　後至成化六年，劉千斤餘黨李鬍子，復糾合小王洪、石歪膊等，往來南漳、內鄉、渭南間，復集流民為亂，偽稱太平王，立一條蛇、坐山虎等綽號。官軍累捕不獲，再命都御史項忠，總督河南、湖廣、荊、襄軍，四面兜剿，擒李鬍子於竹山縣，擒小王洪等於鈞州尤潭，俘斬二千人，編戍萬餘人，遣還鄉里，共四十萬人。內中有許多流民，未嘗為惡，亦不免玉石俱焚，棄屍江滸。項忠且自詡功績，豎平刑、襄碑，或呼為墮淚碑，實是冷嘲熱諷的意思。又越六年，經都御史原傑經略鄖陽，就地設府，墾荒田，編戶籍，人民樂業，闔境帖然。傑勞苦成疾，奉旨召還，竟在驛舍中逝世。鄖民聞訃，無不泣下，這且擱過不提。<br />
　　且說荊、襄未平的時候，廣西大藤峽苗猺，亦嘯聚為亂，湖南、靖州苗，群起響應。右都督李震受命討靖州苗，連破八百餘寨，威振西南。苗猺呼為金牌李，不敢復反。惟大藤峽在廣西潯州境內，萬山盤曲。有一大藤橫亙兩崖，彷彿似天造地設的橋樑，因此呼為大藤峽。峽中猺人緣藤往來不絕。峽北巖洞多至一百餘處，最幽深險峻的，有仙人關、九層崖等洞。峽南有牛腸村、大岵村，亦稱險要。英宗時，猺人作亂，經都督僉事顏彪，連破猺寨，猺患少息。惟猺酋侯大狗，始終未獲。至顏彪班師，仍出掠廣東高、廉、雷、肇等境，守臣無術剿平，上書待罪，且請選將征討。兵部尚書王竑，奏稱浙江左參政韓雍，文武全才，可令往討。乃召雍為僉都御史，贊理軍務。特簡都督趙輔為征夷將軍，統兵南征。<br />
　　雍先至南京，會齊諸將，共議進兵方略。諸將齊聲道：「兩廣殘破，群盜屯聚，應分兵撲滅為是。為今日計，莫若令一軍入廣東，驅使散去，然後用大軍直入廣西，節節進剿，方可困賊。」雍聞言冷笑道：「諸將只知其一，未知其二。試思賊已蔓延數千里，隨在與戰，適足疲我將士，何若仗著銳氣，直搗大藤峽巢穴？心腹既潰，餘賊如釜底遊魂，怕他甚麼？」諸將不敢多言。至趙輔一到，與雍談及軍事，很是投機，便把一切行止，聽雍調度。雍即帶領諸軍，倍道前進，由全州出桂林，途次遇著陽洞諸苗，即麾兵與戰，勢如破竹，洞苗大潰。惟指揮李英等四人觀望不前，立斬以徇，眾皆股栗，壁壘一新。<br />
　　雍披按地圖，曉諭諸將道：「賊眾以修仁、荔浦為羽翼，宜先剿平二處，使孤賊勢。」諸將此時，無不應命。乃督兵十六萬人，分五路攻入，所向披靡。修仁先平，荔浦隨下，遂乘勝向峽口進發。俄見道旁有數百人跪著，老少不一，老年服飾似里民，少年服飾似儒生，口稱：「我等百姓，苦賊已久，今聞大兵到此，願為嚮導。」雍不待說畢，便喝兵役，將數百人一一拿下，帶入帳中。諸將皆詫異起來，但見雍升座怒叱道：「你等統是苗賊，敢來謊我！左右快與我搜來！」兵士不敢違慢，把數百人身上一搜，果皆藏著利刃，鋒芒似雪，便命推出轅門，盡行梟首。復飭把屍首支解，刳出腸胃，分掛林箐間，累累相屬。猺眾聞知，驚為天神。就是雍麾下將士，亦不禁歎服。<br />
　　雍嚴肅如王公相等，營門設銅鼓數千，儀節詳密。三司長吏見雍，皆長跪白事，悚慴如小吏。忽有新會丞陶魯入見，長揖不拜，雍叱道：「你來此何為？」陶魯道：「來與明公擊賊。」雍復道：「賊眾據險自衛，非大兵不可入。我看部下文武數百人，無一可往，方在愁慮，你能當此重任麼？」陶魯道：「不但言能，且很容易。」雍怒道：「蕞爾小邑，尚不能理，今遇悍賊，反說得如此容易，正是大言不慚，快快退去，免得受笞！」魯又道：「明公不欲平賊麼？從前蔣琬、龐統，輒廢邑事，後乃為蜀漢名臣，公幸勿棄魯，願平賊自效。」雍見魯神色自若，料有異才，不禁改容道：「丞肯為國效力，尚有何說，但不知需兵多少？」魯答道：「三百人夠了。」雍笑道：「三百人哪裡夠用？」魯復道：「兵貴精不貴多，三百人已是多了。但必需嚴行選練，才可使用。」雍令他自擇。魯標式為約，號令軍前道：「有能力舉百鈞，矢射二百步者來！」是時大軍共十五六萬人，合式如約，只得二百五十名。復另募數日，方得湊成三百名數目，自行督練，椎牛犒饗，共嘗甘苦，士卒爭願為死，稱為陶家軍。<br />
　　雍督諸將四面並進，猺酋侯大狗聞大軍齊至，把婦女輜重安置貴州橫石、李塘諸崖。自糾死黨數萬，悉力堵截峽南，排柵堅密，滾木礧石鏢槍毒矢等，更番迭射。官軍登山仰攻，煞費氣力。雍申令軍中，有進無退。閱數時，山上的猺眾，及山下的官軍，統有些疲倦起來，槍聲箭聲，若斷若續。驀見陶魯擁盾而出，大呼道：「麾下壯士，快從我來！」兩語未畢，那三百名陶家軍，都左手執盾，右手持刀，魚貫以進，呼聲震山峽。猺眾急忙抵拒，亂下矢石。不料這陶家軍，很是勇悍，兔起鶻落，狖迅猱升，任他矢石如雨，毫不膽怯，只管向前猛登。韓雍見前軍得勢，復督兵繼進，猺眾支持不住，逐步退後。至官軍各上山岡，又由雍出令，縱火焚山，烈燄飛騰，可憐這猺眾東奔西走，無處躲避，多燒得焦頭爛額，剩得數千名悍猺，擁著侯大狗，竄入橫石崖。雍飭兵窮追，道行數日，始見崖谷。侯大狗上九層樓等山，絕崖懸壁，勢控霄漢，且用著千斤礧石，滾壓下來，響聲若雷，巖谷皆應。雍令軍士停住崖下，鼓噪不絕，一面遣陶家軍繞出後山，潛陟巔頂，令他覷賊懈怠，舉砲為號。自卯至未，賊漸漸力疲，木石亦盡。雍正擬進攻，隱隱間聞有砲聲，急督將士冒險登山，大眾援藤扳葛，蟻附而上。陶家軍亦自後攻入，漫山奮擊，連數日夜，鏖戰百合，方把猺眾削平。生擒侯大狗七百八十餘人，斬首三千二百餘級。磨崖勒石，載明平猺歲月，並將大藤斬斷，絕猺人往來的孔道，改名大藤峽為斷藤峽，復分兵捕雷、廉、高、肇諸寇，先後肅清。捷報馳抵京師，憲宗傳旨嘉獎，即召趙輔還朝，晉封武靖伯，韓雍為右副都御史，提督兩廣軍務，擢陶魯為僉事，餘亦按功給賞。嗣命雍開府梧州，令行禁止，盜賊屏息。至成化十年，為中官黃沁所譖，罷歸鄉里，越五年病歿。粤人懷念不忘，立祠致祭。正德中始追諡襄毅，也是褒功恤死的意思。<br />
　　還有平涼一役，出了好幾次大兵，才得奏捷。平涼在甘肅西境，從前明平陝西，故元平涼萬戶把丹率眾歸附，太祖授為平涼衛千戶，令仍舊俗，不起科傜。傳孫滿俊，與王豪、李俊相連結，挾貲稱雄，土人稱他為滿四。平涼奸民犯法避罪，往往倚滿四為護符。有司飭役往捕，統由滿四出頭硬阻，日久成習，不得不勞動官軍前去搜剿。滿四遂激眾為亂，叛據石城，來與官軍反抗。石城係唐吐蕃石堡城，高踞山巔，四壁削立，只有一線可通出入。官軍屢次上山，都被擊退。滿四遂與李俊分踞要害，四稱招賢王，俊稱順理王，兩下裡各有萬餘人。俊攻固原千戶所，中箭斃命，惟滿四負嵎如故。都指揮邢瑞、申澄，率各衛軍至石城，猛撲一晝夜，不意滿四竟糾眾殺下，由高臨卑，勢如建瓴。官軍墜死無數，申澄也馬蹷被殺，只有邢瑞狼狽逃歸。賊勢大盛，關中震動。明廷得耗，飛檄陝西巡撫都御史陳介，總兵寧遠伯任壽，廣義伯吳琮，及巡撫延綏都御史王銳，參將胡愷，會兵進剿。陳介等率軍輕進，不待延綏兵至，便直趨石城，距城約十里許。忽有賊眾數千，遮道出迎，佯稱乞降。陳介頗為躊躇，吳琮道：「無論他是真降，或是假降，我軍總有進無退為是。」遂麾兵直入。將到城下，只見賊驅著牛羊出來，望將過去，差不多有數千頭，官軍還道他是真心投降，用了牛羊犒勞。大家不及防備，忽聽胡哨四起，前後左右，統是賊兵殺到，那時官軍叫苦不迭，連忙招架，已是不及。陳介、任壽、吳琮等捨命衝突，方殺開一條血路，走保東山，遺失軍資甲械，均以千計。事聞於朝，命將陳介、任壽、吳琮三人，逮解至京，按罪下獄。另授都督劉玉，為平虜副將軍，副都御史項忠，總督軍務，再討石城。又起復前大理寺少卿馬文升為都御史，巡撫陝西，調兵協剿。項忠、馬文升先後至固原，分六路進兵，連敗賊眾。劉玉一至，見各軍得勝，乘勢長驅，進薄城下。滿四傾寨出戰，發矢如蝟，劉玉身中流矢，頓時驚退，諸軍皆卻。賊步步進逼，玉幾被困。幸項忠停住不行，親斬千戶一人，作為眾戒，於是全軍復振，易退為進。滿四料不可敵，斂眾入城，劉玉乃裹痛徇軍，下令合圍。相持兼旬，尚不能下。項忠以持久非計，督兵急攻，賊頗恟懼，潛縋城出降。忠給票縱還，自是出降益眾。會有賊目楊虎狸，乘夜出汲，為官軍所擒，忠喝令斬首，楊虎狸俯伏乞命，乃勸令降順。虎狸允諾，且請自效。忠知虎狸可用，賜以金帶鉤，縱使入城，誘滿四出戰東山，用了四面埋伏的計，專候滿四到來。正是：<br />
<br />
　　整備鐵籠囚猛虎，安排香餌釣金魚。<br />
　　欲知滿四曾否就擒？請看下回便知。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>