<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 明史 - 第九十六回　失襄陽庸帥自裁　走河南逆闖復熾</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十六回</br>　　失襄陽庸帥自裁　走河南逆闖復熾</font></h4>
			　　卻說熊文燦既收降張、羅二賊，餘賊膽落，湖、廣、河南一帶，稍稍平靜。文燦遂上言「兵威大震，潢池小醜，計日可平」等語，懷宗優詔報答。至洪承疇調督薊、遼，孫傳庭無辜下獄。關、陝中失兩統帥，張獻忠遂密圖自逞，擁兵索餉，日肆劫奪。穀城知縣阮之鈿屢稟文燦，乞為預防，文燦不省。獻忠遂殺之鈿，毀穀城，脅眾復叛。羅汝才聞獻忠動手，自然起應。與獻忠同陷房縣，殺知縣郝景春，及其子鳴鸞。左良玉率兵追剿，至羅㬋山，遇伏敗績，喪士卒萬人，並亡副將羅岱。楊嗣昌聞報大驚，亟面奏懷宗，請自出督師討賊。懷宗乃削文燦官，降良玉職，命嗣昌代文燦任，賜尚方劍，及督師輔臣銀印。臨行時，由懷宗親餞三爵，賜詩勒石。嗣昌拜謝而出，馳抵襄陽，入文燦軍。文燦方在交卸，緹騎忽至，把他逮解京師，尋即棄市。<br />
　　嗣昌大會諸將，誓師窮剿，左良玉、陳洪範等畢至，良玉英姿特達，詞辯生風，大受嗣昌賞識。嗣昌即奏良玉有大將才，請破格任用，應拜為平賊將軍，有旨報可。良玉即佩將軍印，偕諸將至枸平關，與獻忠遇，出師合擊，戰敗獻忠。獻忠遁入蜀界，良玉復從後追躡。正驅軍大進，忽接嗣昌來檄，令他駐兵興平，遣別將賀人龍、李國安等入蜀追賊。良玉憤憤道：「我正要乘勝圖功，剿滅此賊。乃無端阻我前進，真是何意？」言畢，把來檄擲諸地上，仍飭進兵，直抵太平縣境的瑪瑙山。山勢險峻，方擬倚險立營，驀聞山上有鼓噪聲。仰首眺望，見賊已踞住山巔，乘高大呼。良玉戒軍士輕動，自己從容下馬，周覽一番，才分兵為三隊，三面登山，且下令道：「聞鼓聲乃上。」各將踴躍聽令，等了半晌，尚不聞有鼓聲。大眾驚疑參半，遙望山上各賊或坐或立，陣勢錯亂，都不禁交頭私議，謂此時不上山進攻，更待何時？偏偏中軍帳下，仍寂無音響，大眾未免焦躁。倏已天晚，突聞鼓聲大起，隨即三面齊登，直上山頂。獻忠也擬乘夜下山，不防良玉已先馳上，且分軍三路，堵不勝堵，頓時腳忙手亂起來。官軍衝突入陣，銳厲無前。獻忠料不可支，策馬先奔。賊眾見獻忠一走，都是逃命要緊，紛紛四竄。怎奈天色已昏，忙不擇路，有墜崖的，有隕澗的。稍稍仔細，徐行一步，便被官軍殺死。賊黨掃地王曹威、白馬鄧天王等十六人，統不及逃避，陸續斃命。只獻忠逃至山後，回顧殘眾，僅得數百人，連自己的妻妾也不知去向了。此時無暇尋覓，但急急忙忙的遁入興歸山中。羅汝才自旁道出，犯蜀夔州，偏遇石柱女官秦良玉率眾來援。智曹操碰著勇貂蟬，一些兒沒有勝著。大纛旗被她奪去，所率勇悍賊目又被她斲死六人，沒奈何遁入大寧。<br />
　　楊嗣昌聞兩賊窮蹙，飛檄左良玉及賀人龍，令他窮搜會剿，指日殲除。哪知左良玉不肯深入，賀人龍也是逗留。原來瑪瑙山未戰以前，嗣昌以良玉違令進兵，擬奪良玉封印，給與人龍。且曾與人龍面談，囑令盡力。至瑪瑙山捷報馳至，嗣昌又左右為難，不得已婉告人龍，靜待後命。良玉雖未曾奪印，聞著這個消息，心中很是怏怏。人龍也好生怨望，遂致你推我諉，把賊寇擱起一邊。獻忠復遣人游說，至良玉營，與語道：「獻忠尚在，所以公得見重，否則公亦無幸了。」良玉也以為然，樂得觀望徘徊，按兵不動。獻忠遂得潛收潰卒，西走白羊山，與羅汝才會合，再出渡江，陷大昌，攻開縣，沿途迫脅，氣燄又張。<br />
　　嗣昌聞賊又嘯聚，自出赴蜀，駐節重慶。監軍評事萬元吉入白嗣昌謂：「左、賀兩軍均不足恃，賊或東竄，必為大患。須亟從間道出師，截他去路，方為萬全。」嗣昌不從，只檄令左、賀各軍蹙圍賊眾，毋令他逸。人龍本屯兵開縣，托詞餉乏，引軍西去；良玉遲久方至。嗣昌擬水陸並進，追擊獻忠，且下令軍中道：「汝才若降，免罪授官；獻忠罪在不赦。若得獻忠首，立賞萬金，保舉侯爵。」此令下後，過了一日，那行轅裡面，四處張著揭帖，上面寫著：「能斬督師楊嗣昌，賞銀三錢」。嗣昌瞧著，不勝駭愕，還道左右皆賊。遂限令進兵，自統舟師下雲陽，令諸將陸行追賊。總兵猛如虎，參將劉士傑奮勇前驅，與獻忠相值。士傑當先突陣，賊眾辟易。獻忠遁入山中，憑高俯瞰。但見如虎一軍，有前無繼。遂想了一計，命部下悍賊繞道山谷中，抄出官軍後背。自率眾從高馳下，夾擊官軍。士傑與游擊郭開先後戰死，惟如虎突圍而出，甲仗軍符盡行失去。良玉軍本在後面，不但不肯進援，反且聞風潰走。獻忠遂席捲出川，復入湖北，途次虜嗣昌使人，從襄陽返四川。詢知襄陽空虛，遂將他殺死，取得軍符，密令二十八騎改易官軍衣飾，令持符入襄城，潛為內應。<br />
　　襄陽為嗣昌軍府，軍儲軍械各數十萬。每門設副將防守，監察頗嚴。及賊騎夜至城下，叩門驗符，果然相合，遂啟城納入。是時城內官民未得開縣敗報，個個放心安睡。不意到了夜半，炮聲震地，火光燭天。大家從睡夢中驚醒，還是莫名其妙。至開門四望，好幾個做了無頭之鬼，才知賊兵入城。霎時間闔城鼎沸，全局瓦解，知府王承曾潛自出走，望見城門洞開，一溜煙的跑了出去。兵備副使張克儉，推官酈曰廣，游擊黎民安倉猝巷戰，只落得臨陣捐軀，表忠千古。賊眾縱火焚襄王府，襄王翊銘係仁宗子瞻墡六世孫，嗣爵襲封，至是被虜，由賊眾擁至南城樓。獻忠高坐堂皇，見襄王至，命左右持一杯酒，勸王令飲，且語道：「王本無罪，罪在楊嗣昌。但嗣昌尚在川境，不能取他首級，只好把王頭一借，令嗣昌陷藩得罪，他日總好償王性命，王宜努力盡此一杯！」襄王不肯遽飲，頓時惱動獻忠，將他殺害，投屍火中。宮眷殉節，共四十三人。還有未死宮女，都被賊眾掠去，任意淫污。所有軍資器械，悉為賊有。獻忠覓得自己妻妾尚在獄中，不禁喜慰，遂發銀十五萬兩，賑濟難民。留居二日，又渡江陷樊城，破當陽，入光州。楊嗣昌方追賊出川，至荊州沙市，聞襄陽失陷，急得魂魄俱喪，飛檄左良玉軍往援，已是不及。尋又聞李自成陷河南府，福王常洵被害，不禁掩泣道：「我悔不聽萬元吉言，今已遲了。」言已，嘔了好幾口鮮血，又自歎道：「失二名郡，亡兩親藩，此係何等重事，皇上豈肯赦我？我不若自盡，免得身首兩分。」遂絕粒數日，竟致餓死。<br />
　　看官聽說！前回說到李自成窮蹙無歸，虧得老<img src=http://open-lit.com/mpf/k/KHWR.BMP align=absmiddle border=0><img src=http://open-lit.com/mpf/k/KHWR.BMP align=absmiddle border=0>留他在營，臥病半年，才得逃生。此時何故勢燄復盛，陷入河南呢？說來話長，且聽小子說明底細。自成率領殘眾竄入函谷關，又被官軍圍住，不得他逸，意圖自盡。經養子李雙喜力勸乃止。官軍圍攻甚急，楊嗣昌時在襄陽，獨檄令軍中道：「圍師必缺，不若空武關一路，令他出走，追擒未遲。」諸將依令而行。自成將所掠婦女盡行殺斃，單率五十騎，從武關逃出鄖陽。糾合諸賊，再出淫掠。總兵賀人龍等屢剿屢勝，擒滾地狼，斬蠍子塊。所有混十萬、金翅鵬、掃地王、小秦王、托天王、過天星、關索、滿天星、張妙子、邢家米，及自成部將火天王、鎮天王、九條龍、小紅狼、九梁星等賊，相繼投誠。惟自成始終不降。<br />
　　自成有驍將劉宗敏，本藍田縣鍛工，隨從自成，獨得死力。至是見眾勢日蹙，亦欲歸降官軍。自成察得隱情，便邀他走入叢祠密語道：「人言我當為天子，不意一敗至此。現有神明在上，且向神一卜。如若不吉，你可斷了我首，往投官兵。」宗敏聞言，即與自成一同叩禱，三卜三吉。宗敏躍起道：「神明指示，諒必不差，我當誓死從汝。」自成乃道：「官軍四逼，除非人自為戰，無可突圍。我的妻小前已失去，所掠婦女亦都殺死，單剩一個光身子，倒也脫然無累。只兄弟們多帶眷屬，未免累墜，一時不能盡走，奈何？」宗敏道：「總教你得做皇帝，撇去幾個妻妾，亦屬何妨。」隨即相偕歸營。到了次日，宗敏攜著兩顆首級，入見自成。自成問首級何來？宗敏道：「這是我兩妻的頭顱，殺死了她，可同你突圍，免生罣礙。」自成大喜道：「好！好！」宗敏把兩妻首級，擲示餘黨道：「古人說的妻子如衣服，衣服破碎，盡可改製。我已殺死兩妻，誓保闖王出圍。諸君如或同志，即請照辦。他日富貴，何愁沒有妻妾，否則亦任令自便。」賊黨被他激動，多半殺死妻孥，誓從闖王。自成又盡焚輜重，微服輕騎，從鄖陽走入河南。適河南大饑，斗斛萬錢。自成沿路鼓煽，不到一月，又得眾數萬人，破宜陽，陷永寧，連毀四十八寨，勢又猖獗。<br />
　　杞縣舉人李信，係逆案中李精白子。嘗出粟賑濟饑民，百姓很是感德，爭呼李公子活我。會繩妓紅娘子作亂，把李信擄去。見他文采風流，硬迫他為夫婦。李信勉強應允，趁著空隙，孑身逃歸。地方官糊塗得很，說他是盜，拘繫獄中。紅娘子聞知，竟來劫牢。饑民相率趨附，戕官破獄，把信救出。信見大禍已成，不得不求一生路，遂與紅娘子及數百饑民往投自成，備陳進行規畫。自成大喜，與他約為兄弟。信改名為巖，且遺書招友，得了一個牛金星。金星係盧氏縣舉人，因磨勘被斥，頗怨朝廷。既得信書，遂挈了妻女，往依自成，為主謀議。自成初妻韓氏，本屬娼家出身，在米脂時，與縣役蓋君祿通，被自成一同殺死。旋即為盜，掠得邢家女郎作為繼妻。邢氏趫健多智，自成令掌軍資，每日發給糧械，必由賊目面領。翻天鷂高傑曾在自成部下，嘗至邢氏營領械支糧，邢氏看他狀貌魁梧，軀幹偉大，不由的意馬心猿，暗與他眉來眼往。高傑也是個色中餓鬼，樂得乘勢勾引，遂瞞著自成，背地苟合。兩人情好異常，想做一對長久夫妻，竟乘夜潛遁，降順官軍。自成失了邢氏，又掠得民女為妻，潼關一戰，仍然失去。牛金星既依自成，情願將自己愛女奉侍巾櫛，又薦一卜人宋獻策。獻策長不滿三尺，通河洛數，見了自成，陳上讖記，有「十八子主神器」六字。自成大喜，封為軍師。李巖又勸自成不妄殺人，籠絡百姓，復將所掠財物散給饑民。百姓受惠，不辨為巖為自成，但渾稱：「李公子活我。」巖又編出兩句歌謠，令兒童隨處唱誦，歌詞是「迎闖王，不納糧」二語。百姓方愁加稅，困苦不堪，聽了這兩句歌詞，自然歡迎闖軍。<br />
　　自成遂進攻河南府，府為福王常洵封地，母即鄭貴妃，受賞無算，豪富甲天下。先是援兵過洛，相率嘩噪，統稱王府金錢山積，乃令我等枵腹死賊，殊不甘心。前尚書呂維祺在籍家居，適有所聞，即勸王散財餉士，福王不從。至自成進攻，總兵陳紹禹等入城守禦。紹禹部兵多變志，從城上呼賊，賊亦在城下相應，互作笑語。副使王胤昌厲聲呵禁，被紹禹兵拘住。紹禹忙為馳解，兵士競噪道：「敵在城下，還怕總鎮甚麼？」自成見城上大嘩，立命賊眾登城，賊皆緣梯上升。城上守兵並不堵禦，反自相戕害，紹禹遁去。賊眾趁勢擁入，競趨福王府。福王常洵與世子由崧，慌忙逸出。被賊眾入府焚掠，所有金銀財寶一掃而空。自成大索福王，四處搜尋，福王正匿迎恩寺，遇前尚書呂維祺。維祺道：「名義甚重，王毋自辱！」語尚未畢，賊眾大至，將福王一把抓住，連那尚書呂維祺，也一併被拘。惟福王世子由崧，赤身走脫。自成怒目數福王罪，嚇得他觳觫萬狀，匍匐乞命。維祺又羞又惱，不由的憤怒交迫，詬罵百端。自成大怒，喝將維祺殺死，一面見福王體肥，指語左右道：「此子肥壯，可充庖廚。」侍賊應命，將福王牽入廚中，洗剝臠割，醢作肉糜。又由自成命令，羼入鹿肉，並作葅醬。隨即置酒大會，取出肉葅，令賊目遍嘗，且與語道：「這便是福祿酒，兄弟們請暢飲一巵！」言畢大笑。賊眾無不雀躍。歡宴三日，又搜掘富室窖藏，席捲子女玉帛，捆載入山。令書辦邵時昌為總理官，居守府城，自率眾圍開封。巡撫李仙鳳正率軍阻賊，與賊相左。那時開封城內，只留巡按高名衡，及副將陳永福等數人。幸城高且堅，尚得固守。周王恭枵係太祖第五子橚十世孫，嗣爵開封。因發庫金五十萬，募死士擊賊。賊斃甚眾，退避數舍。可巧李仙鳳收復河南府，復督軍還援，內外夾擊，一日三捷，自成乃解圍引去。道遇羅汝才率眾來會，勢復大震。<br />
　　汝才本與獻忠合，因獻忠陷入襄陽，所得財帛悉數自取，遂為之不懌，自引部眾投自成。自成已擁眾五十萬，至是益盛。會獻忠東犯信陽，為左良玉等所敗，眾散且盡，所從止數百騎，亦奔投自成。自成佯為招納，暗中卻有意加害。還是汝才入白自成，謂不如使擾漢南，牽制官軍，自成點首稱善。汝才乃分給五百騎，縱使東行，自偕闖眾掠新蔡。陝西總督傅宗龍與保定總督楊文岳，方率總兵賀人龍、李國奇等，出關討賊。途次為闖、羅二賊所襲，人龍先走，國奇繼潰，文岳亦逕自馳去。單剩宗龍孤軍當賊，被圍八日，糧盡矢絕。夜半出走，宗龍馬蹷被執，賊擁宗龍攻項城，大呼道：「我等是秦督官軍，快開門納秦督！」宗龍亦奮呼道：「我是秦督傅宗龍，不幸墮入賊手，左右皆賊，毋為所紿！」賊怒甚，抽刀擊宗龍，中腦立仆，尚厲聲罵賊。尋被賊劓鼻削耳，遂慘死城下。小子有詩歎道：<br />
　　杲卿罵賊光唐史，洪福詈奸報宋朝。<br />
　　明季又傳傅總督，沙場應共仰忠標。<br />
　　宗龍被殺，賊眾遂猛攻項城，畢竟項城是否被陷，且至下回表明。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>