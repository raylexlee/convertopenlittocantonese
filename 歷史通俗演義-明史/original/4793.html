<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 明史 - 第三十五回　誅黨奸景帝登極　卻強敵於謙奏功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十五回</br>　　誅黨奸景帝登極　卻強敵於謙奏功</font></h4>
			　　卻說英宗被虜北去，警報馳達闕下。在京留守諸臣將信未信，正與郕王議畢軍情，退朝歸第，忽見敗卒累累，奔入京城。隨後有蕭維楨、楊善等，亦踉蹌馳來。百官驚問道：「乘輿歸來麼？」蕭、楊統是搖首。百官又問道：「你兩人都隨著乘輿，怎麼你等已歸，乘輿不返？」蕭、楊被他詰住，瞠目不答。經百官再三究詢，才說出乘輿被陷四字。百官忙入報郕王，郕王又轉稟孫太后，那時宮廷鼎沸，男婦徬徨，孫太后、錢皇后等更哭得似淚人兒一般。至窮究英宗下落，連蕭、楊都不知情。喧攘了好幾日，方接懷來守臣飛章，報稱英宗被留虜廷，已有旨遙索金帛。於是太后搜括宮中珍寶，載以八駿名馬，皇后錢氏復添入金珠文綺，遣使詣乜先營，願贖皇帝還京。看官！你想乜先既得了英宗，豈肯輕輕放還？所遺金寶馬匹等物，老實收受，但羈住英宗不放。去使還報太后，太后無法，只好召集群臣，大開會議。侍講徐珵上言道：「京師疲卒羸馬，不滿十萬。倘乜先乘勝進來，如何抵敵？愚意不若且幸南京。」尚書胡濙道：「我能往，寇亦能往。某只知固守京師，不宜懼敵南遷。」侍郎于謙道：「哪個敢倡議遷都？如欲南遷，實可斬首。試思京師為天下根本，京師一動，大事去了。北宋南渡，可為殷鑒。請速召勤王兵，誓死固守。」學士陳循道：「于公所言，很是合理。」太監興安大聲道：「京師中有陵廟，如或大眾南去，何人再來守著？徐侍講貪生畏死，不足與議國事，快與我出去！」珵懷慚而退，議遂定。太后遂命郕王總統百官，嗣復立皇長子見深為太子，見深甫二歲，令郕王翼輔，詔告天下道：<br />
　　邇者寇賊肆虐，毒害生靈。皇帝懼憂宗社，不遑寧處，躬率六師問罪。師徒不戒，被留敵廷。神器不可無主，茲於皇庶子三人，選賢與長，立見深為皇太子，正位東宮。仍命郕王為輔，代總國政，撫安百姓，佈告天下，咸使聞知。<br />
　　郕王祁鈺既受命輔政，每日臨朝議政，令于謙為兵部尚書，繕修兵甲，固守京城，謙直任不辭。廷臣復交章追劾王振，言振傾危宗社，罪應滅族。若不奉詔，死不敢退。墡王遲疑未決。指揮馬順叱群臣道：「王振已死，說他甚麼？」這語甫出，惱動了給事中王竤，越班向前，一把抓住順髮，怒目顧視道：「汝仗著王振，倚勢作威，今尚敢來多嘴麼？」馬順還是不服，亦執住王竤，你一拳，我一腳，鬥毆起來。眾官見馬順倔強，都氣得髮豎冠衝，頓時一擁上前，交擊馬順。順雖武夫，奈雙手不敵四拳，竟被眾官拖倒，拳毆足踢，立刻打死。朝儀大亂，郕王驚避入內，眾復擁入，定要族誅王振。太監金英傳旨令退，眾又欲捽英，英忙走脫。晦氣了毛、王兩中官，被眾拖出門外，一陣亂毆，復致擊斃。郕王又欲抽身，于謙搶進一步，扶住郕王，請即降旨，從眾所請。郕王乃令都御史陳鎰，率衛卒籍王振家。並將他闔門老幼，盡行拿下。鎰奉命即往，不到一時，已把王振家族，及振從子王山，一概押到。山反縛跪庭中，眾官都向他唾罵，呶呶不絕。于謙即傳郕王命令，驅出罪犯，盡行斬訖。至陳鎰籍產覆命，共得金銀六十餘庫，玉盤百座，珊瑚樹六七十株，其他珍玩無算。眾官再請籍振黨，郕王一一允從。自彭德清以下各家，次第籍沒。中官郭敬正自大同逃歸，亦飭令下獄，抄沒家資，眾始拜謝退出。是日事起倉猝，賴謙鎮定。謙排眾翊王，累得袍袖俱裂。既退朝，吏部王直，執謙手道：「朝廷幸賴有公，若如我等老朽，雖多何益？」謙遜謝而散。<br />
　　話分兩頭，且說乜先既虜住英宗，從部下伯顏帖木兒議，好生看待，並欲以女弟嫁給英宗。英宗侍臣只有校尉袁彬，及譯使吳官童等數人，官童密語英宗道：「乜先欲以妹配陛下，殊不可從。陛下為萬乘主，豈可下為胡婿麼？」英宗躊躇半晌，方道：「身被羈縶，不便拒絕，奈何？」官童道：「臣自有言對付。」便往語乜先道：「令妹欲配給皇上，足見盛情。但皇上在此，不當野合，須俟車駕還都，厚禮聘迎，方為兩全。」乜先乃止。嗣復欲選胡女薦寢，又由官童婉辭道：「留俟他日，為爾妹從嫁，當並以為嬪御。」乜先乃不復多言，惟總不肯放還英宗，且擁至宣府城下，偽傳上命，飭守將楊洪、羅守信開門迎駕。楊洪令守卒答道：「臣只知為皇上守城，他事不敢聞命。」乜先見楊洪固拒，復擁至大同，堅索金幣。廣寧伯劉安，都督郭登，亦閉城不出。校尉袁彬，用首觸門，大呼接駕，劉安等乃出城見英宗。英宗密語道：「乜先聲言歸我，情偽難測，卿等須嚴行戒備。」安等受命，獻上蟒龍袍一襲。英宗轉賜敵目伯顏帖木兒。乜先見了劉安，仍索資犒軍。安以金至駕還為約。乃入城搜括金銀，約得萬餘，送給乜先。郭登聞信，語手下親信將弁道：「這是明明欺我呢，不若將計就計，劫還車駕，方為上策。」遂募壯士七十餘人，激以忠義，約事成畀他爵祿。士皆踴躍聽命，正擬乘夜出劫，忽報乜先擁帝馳去，計遂不行。登乃練兵修械，誓死捍邊，大同賴以保全。明廷擢他為總兵官，鎮守大同。又封楊洪為昌平伯，鎮守宣府。惟居庸關一帶尚屬空虛，由于謙薦舉員外郎羅通，令提督各軍，盡力守禦。乜先見邊備日嚴，恰也不敢進攻，只擁著這位奇貨可居的英宗，往來塞外，所有蘇武廟、李陵碑諸名勝，統去遊覽。行至黑松林，乜先設宴款待英宗，且令自己妻妾，奉觴上壽，歌舞為樂。英宗得過且過，除與乜先宴會外，常住在伯顏帖木兒營中，雖得伯顏夫妻優禮相待，畢竟身在虜中，事事受制；兼且中外風俗全然不同，所居的是毳幕韋帳，所食的是羶肉酪漿，狀況淒涼，不勞細述。<br />
　　惟郕王祁鈺留守京師，免不得有左右侍臣，慫慂為帝。郕王恰也有意，但一時不便即行。會都指揮岳謙出使瓦剌，回京後口傳帝旨，令郕王繼統。郕王佯為謙讓，廷臣復合辭勸進，俱說車駕北狩，皇太子幼沖，當此憂患危疑的時候，斷不可不立長君，俾安宗社。郕王猶再三固辭，經群臣入奏太后，太后降旨，令郕王即位。郕王方才受命。遙尊英宗為太上皇帝，擇日踐阼。看官記著！這年是正統十四年九月，郕王登基，以次年為景泰元年。後來英宗復辟，復將他削去帝號，仍稱郕王。至憲宗成化十一年，追還尊稱，立廟祭饗，諡為景帝。小子此後，也以景帝相稱，暫稱英宗為上皇，以存實跡。<br />
　　話休敘煩，且說景帝即位，遣都指揮僉事季鐸詣上皇所，詳述情事。並致書乜先，亦舉即位事相告。乜先本挾上皇為奇貨，至是聞景帝嗣立，似把上皇置諸度外，不由的失望起來。適有太監喜寧從上皇北狩，叛附乜先，乜先遂與他商議。喜寧獻計道：「現在紫荊關一帶守備空虛，不如乘此叩關，詭言奉上皇還京，令守吏開關相迎。我等留下守吏，乘勢入關，直薄京城。京城被攻，定要南遷，燕都可為我有了。」乜先大喜，遂擁上皇至紫荊關，途次遇通政使謝澤。鬥了一仗，澤敗績被殺。乜先直抵關下，詭傳上皇諭旨，命守備都御史孫澤，都指揮韓青接駕。孫、韓率千騎出關，往迎上皇。不意伏兵驟起，把他困住垓心。兩人衝突不出，自刎而亡。關吏聞主將戰死，立時潰散。乜先率軍入關，長驅東進，京師大震。<br />
　　明廷赦成山侯王通罪，命為都督，升鴻臚寺卿。楊善為副都御史，協守京城。于謙復請釋放石亨，令總京營兵馬。石亨初守萬全，因土木被圍，勒兵不救，坐逮詔獄。景帝從于謙言，令他帶兵贖罪。獨任謙總督各營，令諸將均歸節制。凡都指揮以下，有不用命，先斬後奏。謙乃召集軍士，約得二十二萬人，列陣九門外。石亨請毋出師，但堅壁以待，謙艴然道：「寇勢張甚，奈何示弱！」乃身先士卒，擐甲出城，自營德勝門，涕泣誓師，期以必死。於是人人感奮，勇氣百倍。乜先擁上皇過易州，至良鄉，進次蘆溝橋，沿途無人攔阻，只有父老接駕，進獻茶果羊酒等物。上皇遙為撫慰，一面作書三封，一奉皇太后，一致景帝，一諭諸大臣，由番使遞入京營。太監喜寧並囑番使傳語，邀大臣迎駕。番使依詞直達，並齎交上皇三書。當由于謙傳報景帝，帝命通政司參議王復為右通政，中書舍人趙榮為太常少卿，出城朝見。喜寧又私語乜先道：「來使官卑，當更易大臣。」乜先點首，遂與王復、趙榮道：「爾皆小官，可速去，當令于謙、石亨、胡濙、王直等來。若要上皇還駕，除非金帛，萬萬不可。」王復、趙榮，無可答辯，只與上皇遙見一面，便被乜先勒歸。<br />
　　廷臣尚欲議和，遣人至軍中問謙。謙答道：「今日只知有軍旅，他不敢聞。」乜先待了兩日，不得議和消息，遂縱兵大掠，焚三陵殿寢祭器，自麾勁騎攻德勝門。謙設伏空舍，但遣數百騎誘敵。乜先弟博囉及平章卯那孩率眾輕進，伏兵從暗處覷著，待敵兵將近，一齊殺出，迭用火器擊射。博囉當先受創，倒撞馬下。卯那孩來救博囉，不防火箭射來，正中咽喉，立即斃命。餘眾紛紛逃去。石亨出安定門，來截逃兵，乜先也遣兵接應，兩下裡又廝殺起來。亨與從子石彪各持巨斧，劈入敵陣，敵向西潰走，追至西城，敵復卻而南。乜先乘官軍拒戰，潛襲西直門，都督孫鏜慌忙迎敵，力斬敵前隊數人，乘勢追逼。乜先驅軍大進，一場混戰，鏜漸覺不支，返身欲趨入城中。給事中程信閉門不納，只與都督王通，都御史楊善，在城上鼓噪助威，並用槍炮遙擊敵軍。鏜見無歸路，也只好麾軍奮鬥，人人血戰，喊殺連天。正在拚命相持的時候，石亨亦率軍馳到，兩下夾攻，始將乜先擊退。乜先曾奉上皇居土城，至是退還，為居民所擊，亂投磚石。明將王竑、毛福壽等又至，乜先望見旗幟，不敢復前。退至土城數里外，勉強安營。于謙探知上皇未去，命石亨等夜半出兵，往擊乜先營，出其不意，擊死萬人。乜先復遁，一面召還土城兵，仍劫上皇西去。謙遣將窮追，石亨及從子彪追至清風店，復敗敵眾。孫鏜等追至固安，又得勝仗。乜先憤無所洩，令伯顏帖木兒擁著上皇出紫荊關，自引軍攻居庸關。時已天寒，守將羅通汲水灌城，水沍成冰，堅而且滑，敵不得近。乜先住城下七日，料知城不易攻，只好還師。偏偏羅通追來，三戰三北，傷亡無算，弄得乜先神色沮喪，狼狽遁去。上皇出紫荊關，連日雨雪，跋涉甚艱，虧得袁彬隨侍，晝為執鞭，夜為溫寢。還有蒙古人哈銘及衛沙狐狸，亦鎮日相隨，侍奉不懈。乜先劫上皇至瓦剌部，脫脫不花亦不甚得手，引眾北歸。見了上皇，也總算以禮相待，別遣使人赴京獻馬，意欲議和。景帝擬卻還馬匹，胡濙、王直道：「聞脫脫不花與乜先有隙，名雖君臣，陰實猜忌。何妨收受獻物，優待來使，這也是兵法上的反間計呢。」景帝稱善，乃命來使入見，賜他酒饌，並賞金帛及衣服，來使歡謝而去。景帝以乜先退走，京師解嚴，論功行賞，以于謙、石亨立功最大，封亨為武清侯，加謙少保銜，總督軍務。謙固辭不允，方才受命。既而乜先復遣使來京，仍言欲送上皇還駕。廷臣又主張和議，謙獨毅然道：「社稷為重，君為輕，毋墮敵人狡計。」遂拒絕來使，一面申戒各邊，專力固守，勿為敵愚。復加派尚書石璞守宣府，都御史沈固守大同，都督王通守天壽山，僉都御史王竤守昌平，都御史鄒來學提督京都軍務，平江伯陳豫守臨清，副都御史羅通守山西。此外防邊諸將，概仍原職，暫不變遷。乘著朝廷少暇，尊皇太后孫氏為上聖皇太后，生母賢妃吳氏為皇太后，立妃汪氏為皇后。典禮修明，宮廷慶賀。<br />
　　過了殘臘，就是景泰元年，乜先復遣兵寇大同。總兵郭登出師抵禦，師行數十里，始與敵兵相值，登高遙望，敵兵如攢蟻一般，差不多有萬餘名。登手下只有八百騎，眾寡懸殊，免不得各有懼色，遂紛紛稟請還軍。登叱道：「我軍去城將百里，一思退避，人馬疲倦，寇騎來追，還能自全麼？」說至此，拔劍置案道：「敢言退者斬。」言下即驅兵前進，逕薄敵營。敵來迎戰，登連發二矢，射斃敵目二人，乘勢躍出，復手刃敵目一人，敵眾披靡。登麾眾繼進，呼聲震天地，嚇得敵眾心驚膽戰，只恨爺娘少生兩腳，逃的不快。一奔一趕，直至栲栳山，復斬首二百餘級，盡奪所掠而還。自土木敗後，邊將無敢與寇戰，登以八百騎破寇萬人，推為戰功第一。明廷聞他戰捷，封為定襄伯，自是邊將益奮，爭思殺敵。朱謙在宣府得勝，杜忠在偏頭關得勝，王翱在遼東得勝，馬昂在甘州得勝。修城堡，簡精銳，軍氣大振，無懈可擊。還有一樁可喜的事情，那叛閹喜寧，竟被宣府參將楊俊擒送京師，小子也為明廷慶幸，然已是貽誤多多了。因詠有一詩道：<br />
<br />
　　引狼入室由王振，為虎作倀有喜寧。<br />
　　惡貫滿盈惟一死，誅奸尚恨乏嚴刑。<br />
<br />
　　未知喜寧如何被擒，容至下回聲明。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>