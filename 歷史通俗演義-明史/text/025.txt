
			　　卻說何福、平安等拔營欲走，偏遇燕軍薄壘，猝不及防，而且號炮三聲，也是燕軍所放。燕軍並不知何福號令，只因夤夜襲營，鳴炮進攻，可巧與何福號令相合，福軍誤為自己鳴炮，爭欲出走，這真所謂冤冤相湊呢。燕軍趁勢亂殺，頓時全營紛擾，人馬蹂躪，濠塹俱滿。副總兵陳暉，侍郎陳性善等三十餘人，或戰歿，或被執，連驍將平安也倉猝馬蹷，為燕軍獲住，只有何福單身逃脫。這次戰事，所有南軍精銳悉數傷亡，嗣是一蹷不振。黃子澄聞報大哭道：「大事已去，我輩萬死，不足贖誤國罪名。」乃上書請調遼兵十萬，至濟南與鐵鉉合，截擊燕軍歸路。建文帝准奏，飛飭總兵楊文，調遼兵至直沽。不料又被燕將宋貴兜頭襲擊，遼兵皆潰，楊文就擒，並沒有一兵一將得至濟南。

　　燕王遂長驅至泗州，收降守將周景初。安民已畢，往謁祖陵。陵下父老，都來叩見。燕王遍賜酒肉，親加慰勞。父老皆喜，拜謝而去。燕王即欲渡淮，聞盛庸領馬步兵數萬，戰艦數千，列淮南岸，嚴陣以待，恰也不敢造次進兵。乃遣使至淮安，往見駙馬梅殷。只說要進香淮南，懇他假道。梅殷道：「皇考有訓，禁止進香，不遵先命，便是不孝。」叱使令去。使人返報，燕王大怒，復致書梅殷，略言：「本藩出兵到此，為入清君側起見，天命有歸，何人敢阻？不早見機，後悔無及。」殷得書亦憤，竟將來使耳鼻盡行割去，並語來使道：「暫留你口，歸報殿下，君臣大義，可不曉得麼？」這語回報燕王，燕王無可奈何，另擬取道鳳陽。鳳陽知府徐安，聞燕王至淮，拆浮橋，匿舟楫，斷絕交通。燕軍又不能渡。

　　燕王躊躇一會，想出了一條好計，召邱福、朱能等入帳，密囑令去，自引軍至淮水北岸。指揮將士，艤舟揚筏，張旗鳴鼓，偽作欲渡狀。南軍對岸瞧著，整備兵械，嚴裝設防，專待燕軍南渡，襲擊中流。那知燕軍鼓噪多時，並沒有一舟一筏渡越過來。南軍瞪目遙望，差不多有小半日，各自還營暫息，忽營外喊聲驟起，殺到許多燕軍，人亂馬嘶，嚇得南軍魂不附體。看官道這支燕軍從何而來？原來是邱福、朱能等，受了密計，帶著驍勇數百人，西行二十里，從上流僱了漁舟，偷渡淮水，繞至南軍營前，奮勇殺入。盛庸並不預防，還疑燕軍飛到，慌忙出帳上馬，意圖逃走，不意馬亦驚躍，反將盛庸掀了下來，庸跌仆地上，手足被傷，幾乎不能動彈，虧得手下親兵，把他扶起，掖登小舟，倉皇遁去。蛇無頭不行，兵無主自亂，頓時全營大潰。燕王乘機飛渡，上岸夾擊，立將南軍掃淨，盡獲淮南戰艦。遂下盱眙，陷揚州，殺死都指揮崇剛，及巡按御史王彬，別遣指揮吳庸，諭下高郵、通泰、儀真等城，遂進營高資港，艤舟江上，旗鼓蔽天。

　　京師震恐異常，建文帝忙遣御史大夫練子寧，侍郎黃觀，修撰王叔英等，分道徵兵。各鎮觀望不前，或且輸款燕王，有意歸附。還有朝上六卿大臣，恐在京遭困，多半籲請出守，以便四逸，京內越覺空虛。建文帝亦越覺惶急，沒奈何下詔罪己，暗中恰召還齊泰、黃子澄，商決最後的要策。方孝孺入奏道：「今日事急，且許割地議和，暫作緩兵之計。俟至募兵四集，再決勝負。」建文帝流淚道：「何人可使？」孝孺道：「不如遣慶城郡主。」建文帝點首，乃以呂太后命，遣郡主往燕營。郡主係燕王從姊，既見燕王，燕王先哭，郡主亦哭，彼此對哭一場。燕王方問道：「周、齊二王何在？」郡主道：「周王已召還京師，齊王仍在獄中。」燕王歎息不置。郡主徐申帝意，燕王道：「皇考分土，尚不能保，何望割地？且我率兵來此，無非欲謁孝陵，朝天子，規復舊章，請赦諸王，令奸臣不得蒙蔽主聰，我即解甲歸藩，仍守臣禮。若徒設詞緩兵，今日議和，明日仍戰，徒令吾姊往返，反墮奸臣計中，我非愚人，賺我何為？」郡主不便再言，只得告歸。燕王送出營外，復語郡主道：「為我歸謝皇上，我與皇上至親相愛，並無歹意。但請皇上從此悔悟，休信奸謀！且為傳語弟妹，我幾不免，賴宗廟神靈，佑我至此。相見當不遠了。」

　　郡主還白建文帝，帝復問方孝孺，孝孺道：「長江天塹，可當百萬兵，陛下不必畏懼。」言未畢，錦衣衛走報，蘇州知府姚善，寧波知府王璡，徽州知府陳彥回，樂平知縣張彥方，永清典史周縉，各率兵來勤王了。建文帝稍稍放心，便一一召見，溫言慰勉，令各出屯城外。一面命兵部侍郎陳植，往江上督師。會燕王進軍瓜州，命中官狗兒，偕都指揮華聚，領前哨兵，出浦子口。盛庸、徐輝祖，合兵逆擊，殺敗狗兒、華聚等。敗兵返報燕王，燕王欲議和北還，湊巧次子高煦，引兵到來。燕王大喜，忙出營相見，撫煦背道：「世子多疾，轉戰立功，所賴惟汝。」高煦聞命踴躍，遂努力來擊庸軍，庸軍小卻。會侍郎陳植到營，慷慨誓師，甚至痛哭流涕，可奈軍心已變，恁你舌吐蓮花，也是沒效。都督僉事陳瑄，竟受燕王運動，領舟師往降燕王。還有陳植麾下的金都督，亦欲叛去，植窺破金意，召入詰責，不料反觸動彼怒，竟將陳植殺死，率眾降燕。燕王問明底細，立誅金都督，且具棺斂植，遣官送葬白石山。於是設祭江神，誓師競渡。舳艫銜接，旌旗蔽空，微風輕颺，長江不波，鉦鼓聲遠達百里，南軍相率駭愕。盛庸等麾眾抵禦，未曾交戰，已先披靡，燕軍前哨登岸，只有健卒數百來衝庸軍。庸軍大亂，霎時盡潰。至燕王渡江後，引軍窮追，直達數十里。南軍除被殺外，統已散逸，單剩盛庸一人一騎，落荒走脫。燕軍乘勝下鎮江，擬休養數日，進薄京城。

　　建文帝聞報，徘徊殿廷，束手無策，復召方孝孺商議。孝孺請速誅李景隆，建文不從。廷臣鄒公瑾等十八人，聞孝孺言，即擁景隆上殿，各舉象笏，沒前沒後的亂擊，把他打得頭破血流。建文帝且喝住眾官，只命景隆上前奏對。景隆俯伏丹墀，叩首不已。到了後來，方說出議和二字。建文帝即委任景隆，令與兵部尚書茹瑺，再至燕營議和。兩人見了燕王，俱伏地頓首。燕王冷笑道：「公等來此何幹？」景隆接連碰頭道：「奉主上命，特來乞和，願割地分南北。」燕王不待說畢，便道：「我從前未有過舉，無端加罪，削為庶人。公等身為大臣，未聞替我緩頰，今反來作說客麼？我今救死不暇，要土地何用？況今割地何名？皇考已明明給我北藩，都由奸臣播弄，下詔削奪，總教繳出奸臣，我便罷兵。天日在上，決不食言！」景隆等拜謝回京。建文帝令景隆再赴燕營，只說：「罪人已加竄逐，俟拿住後即當繳出。」景隆頗有難色，帝乃命諸王偕行。燕王見諸王到來，開營迎入。諸王具述帝意，燕王道：「諸弟試思上言，是真是假？」諸王齊聲道：「大兄明鑒，想必不謬。」燕王道：「我此來但欲得奸臣，餘無他意。」遂設酒宴飲。諸王遣使歸報。廷臣以燕王不肯議和，多勸帝他徙，暫避兵鋒。方孝孺獨抗奏道：「京城裡面尚有勁兵二十萬，城高池深，糧食充足，今宜盡撤城外民居，驅民運木入城，令北軍無可依據，彼時將不戰自走呢。」建文帝依計而行，令民撤屋運木。時方盛暑，居民不願搬拆，各縱火焚屋，連日不息。孝孺復請令諸王分守都城，帝亦依言，命谷王穗、安王楹率著民兵，分段防守。齊泰、黃子澄尚欲出外募兵，請命帝前，不待建文准奏，便即自去。泰奔廣德州，子澄奔蘇州，建文帝不禁太息道：「事出若輩，乃棄朕遠遁麼？」正說著，外面已報燕軍薄城，建文帝尚召方孝孺問計。孝孺請堅守待援，萬一不濟，當死社稷。

　　帝聞奏，倍加惶急。御史魏冕踉蹌趨入，報稱左都督徐增壽密謀應燕。帝尚未信，尋復有人接連入奏，乃命左右拿到增壽，面數罪狀，親自動手，掣出佩刀，把他砍死。怒尚未息，復見翰林院編修程濟跑入殿中，大呼道：「不好了，不好了，燕軍已入城了！」建文帝道：「這麼容易，莫非有人內應麼？」程濟道：「谷王穗、李景隆等開金川門，迎入燕王，所以京城被陷。」建文帝流淚道：「罷！罷！朕未嘗薄待王公，他竟如此負心，還有何說？」程濟道：「御史連楹曾佯叩燕王馬前，欲刺燕王，不幸獨力難成，反被殺死。」建文帝復道：「有此忠臣，悔不重用，朕亦知過，不如從孝孺言，殉了社稷罷。」言畢，即欲拔刀自盡。少監王鉞在側，忙伏奏道：「陛下不可輕生，從前高皇帝升遐時，曾有一篋，付與掌宮太監，並遺囑道：子孫若有大難，可開篋一視，自有方法。」程濟插口道：「篋在何處？」王鉞道：「藏在奉先殿左側。」

　　左右聞了此言，都說大難已到，快取遺篋開視。建文帝即命王鉞取篋，須臾有太監四人扛一紅篋入殿，這篋很覺沈重，四圍俱用鐵皮包裹。連鎖心內也灌生鐵。當由王鉞取了鐵錐，將篋敲開。大家注視篋中，統疑有甚麼秘緘可以退敵。誰知篋中藏著度牒三張，一名應文，一名應能，一名應賢，連袈裟僧帽僧鞋等物，無不具備，並有薙刀一柄，白銀十錠，及朱書一紙，紙中寫著，應文從鬼門出，餘人從水關御溝出行，薄暮可會集神樂觀西房。建文帝歎息道：「數應如此，尚復何言？」程濟即取出薙刀，與建文祝髮。吳王教授楊應能，因名符度牒，願與帝祝髮偕亡。監察御史葉希賢道：「臣名希賢，宜以應賢度牒屬臣。」遂也把髮薙下。三人脫了衣冠，披著袈裟，藏好度牒，整備出走；一面命縱火焚宮。頓時火光熊熊，把金碧輝煌的大內，盡行毀去。皇后馬氏投火自盡。妃嬪等除出走外，多半焚死。建文帝痛哭一場，便欲動身。在殿尚有五六十人，俱伏地大慟，願隨出亡。建文帝道：「人多不便出走，爾等各宜自便。」御史曾鳳韶牽住帝衣，且叩頭道：「臣願一死報陛下恩。」建文帝也不及回答，麾衣出走。那時誓死相從的，還有九人，從帝至鬼門。鬼門在太平門內，係內城一矮扉，僅容一人出入，外通水道。建文帝傴僂先出，餘亦魚貫出門。門外適有小舟待著，舟中有一道裝老人，呼帝乘舟，並叩首稱萬歲。帝問他姓名，答稱：「姓王名昇，就是神樂觀住持。」且云：「昨夜夢見高皇帝命臣來此，所以艤舟守候。」帝與九人登舟，舟隨風駛，歷時已至神樂觀，由王昇導入觀中。時已薄暮，俄見楊應能、葉希賢等十三人同至，共計得二十二人，由小子按著官銜，編次如下：

　　兵部侍郎廖平　刑部侍郎金焦　編修趙天泰、程濟　檢討程亨　按察使王艮　參政蔡運　刑部郎中梁田玉　監察御史葉希賢　中書舍人梁良玉、梁中節、宋和、郭節　刑部司務馮氵寉　鎮撫牛景先、王資、楊應能、劉仲　翰林待詔鄭洽　欽天監正王之臣　徐王府賓輔史彬　太監周恕

　　楊應能、葉希賢等見帝，尚俯伏稱臣。建文帝道：「我已為僧，此後應以師弟相稱，不必行君臣禮了。」諸臣涕泣應諾。廖平道：「大家隨師出走，原是一片誠心，但隨行不必多人，更不可多人，就中無家室牽累，并有膂力可以護衛，方可隨師左右。至多不過五人，餘俱遙為應援，可好麼？」建文帝點首稱善。於是席地環坐，由王昇呈進夜膳，草草食畢。當約定楊應能、葉希賢、程濟三人，日隨帝側。應能、希賢稱比邱，濟稱道人，馮氵寉、郭節、宋和、趙天泰、牛景先、王之臣六人，往來道路，給運衣食。六人俱隱姓埋名，改號稱呼。餘十數人分住各處，由帝順便寓居。帝復與諸人計議道：「我留此不便，不如遠去滇南，依西平侯沐晟。」史彬道：「大家勢盛，耳目眾多。況新主意尚未釋，倘或告密，轉足滋害。不如往來名勝，東西南北，皆可為家，何必定去雲南？」帝隨口作答，是夜便寄宿館中。天將曉，帝足痛不能行，當由史彬、牛景先兩人，步至中河橋，覓舟往載。適有一艇到來，舟子係吳江人，與史彬同籍。彬頗相識，問明來意，係由彬家差遣，來探消息。彬大喜，反報建文帝，願奉帝至家暫避。帝遂出觀駕舟，同行為葉、楊、程、牛、馮、宋、史七人，餘俱作別，訂後會期。及舟至吳江，彬奉帝還家，居室西偏曰清遠軒，帝改名水月觀。親筆書額，字作篆文。越數日，諸臣復至，相聚五晝夜。帝命歸省。至燕王即位，削奪逃亡諸臣官銜，並命禮部行文，追繳先時誥敕。蘇州府遣吳江邑丞鞏德，至史彬家索取誥敕等件，彬與相見。鞏德謂建文皇帝聞在君家，是否屬實？彬答言未至，鞏德微哂而去。建文帝聞著此信，知難久住，遂與楊、葉兩比邱，及程道人別了史彬，決計往雲南去了。建文帝好文章，善作詩歌，曾記他道出貴州，嘗題詩壁間，留有二律云：

　　風塵一夕忽南侵，天命潛移四海心。

　　鳳返丹山紅日遠，龍歸滄海碧雲深，

　　紫微有象星還拱，玉漏無聲水自沈。

　　遙想禁城今夜月，六宮猶望翠華臨。



　　閱罷楞嚴磬懶敲，笑看黃屋寄團瓢。

　　南來瘴嶺千層迥，北望天門萬里遙。

　　款段久忘飛鳳輦，袈裟新換袞龍袍。

　　百官此日知何處，惟有群烏早晚朝。