
			　　卻說成國公朱能，受命為征夷大將軍，統師南行。西平侯沐晟，新城侯張輔為副，以下共有二十五將軍，及兵士八十萬，分道並進。一軍出廣西，一軍出雲南。朱能到了龍州，得病身亡，有旨以張輔升任。輔自廣西出兵，進破隘留、雞陵二關，南抵芹站，搜捕伏兵，造橋濟師。沐晟亦由蒙自進軍，拔木通道，斬關奪隘，立營白鶴江，遣使至張輔軍，約期相會。胡大互聞明軍入境，派兵四駐，依宣江、洮江、沱江、富良江四川，樹柵築寨，綿長九百里。且沿江置樁，盡取國中舟艦，排列樁內，所有江口概置橫木，嚴防攻擊。張輔入次富良江，命驍將朱榮，往嘉林江口，擊破敵兵，再進至多邦隘。沐晟亦沿洮江北岸，與多邦隘對壘，兩軍南北列峙，互為聲援。

　　多邦隘已設土城，很是高峻，城下設有重濠，濠內密置竹刺，濠外多掘坎地，守具嚴備，人馬如蟻。張輔下令軍中道：「安南所恃，莫若此城。此城一拔，便如破竹。大丈夫報國立功，就在今日，若能先登此城，不憚重賞。」將士踴躍聽命。輔復以夜為期，是夜四鼓，遣都督僉事黃中，率銳騎數千，舁著攻具，銜枚疾走，越重濠，架雲梯，緣城而上。指揮蔡福等先登，諸軍後繼，霎時間萬炬齊明，銅角競響，敵兵倉皇失措，矢石不得發，皆退走城下。蔡福入城破扉，放入大軍，與敵兵巷戰起來。敵驅大象出陣，盡力衝突，幾不可當，誰知張輔軍中，忽擁出無數猛獅，兩旁護著神銃，隨獅進去，接連擊射。大象見了猛獅，立即返奔，自相蹴踏。又被一陣銃擊，害得人象並仆，血肉模糊。敵酋梁民猷、祭伯樂等同時被殺，餘眾半死半逃，由輔軍窮追數十里，斬馘了好幾萬名。

　　看官聽著！這象陣是南方慣習，倒也沒甚希奇，惟張輔陣中，如何得了許多猛獅？實在大象是真的，猛獅是假的。張輔身在軍中，早探悉城柵中間列有象陣，暗地裡裂布繪獅，蒙在馬上。一俟象陣衝來，便將假獅突出。究竟象是畜類，不知真假，驀見獅至，盡皆卻走。輔軍因獲大勝，長驅薄東西兩都。東都即古龍編城，西都即古九真城。張輔、沐晟至東都，一鼓即下，遣參將李彬向西都。西都守將，亦聞風遁去。三江州縣，次第歸降。輔、晟兩軍，復節節進剿，連敗敵兵。到了膠水縣悶海口，地勢溽暑，不便駐兵，敵眾卻負嵎自固，輔與晟商定秘計，佯為退師，至鹹子關，令都督柳升駐守，大軍竟退至富良江。果然敵艦紛來，佐以步卒，水陸兵不下數萬，輔麾兵回擊，大敗敵眾，斬首無算，江水為赤。又南追入悶海口，季犁父子僅率數小舟，向海門涇遁去，適遇水涸，棄舟登岸。輔等率舟師追至，被膠不得前，忽天大雷雨，水漲數尺，各舟畢渡，咸稱天助。乃飛檄柳升夾攻，水陸並進。直至奇羅海口，由柳升部下王柴胡，擒住季犁及其子澄。次日，土人武如卿亦縛獻黎蒼，及蒼子芮，並蒼臣黎季豸巤等，於是安南悉平。

　　輔奏稱安南本中國地，陳氏子孫已被黎氏戮盡，無一孑遺，不若改為郡縣，如中國制，或得一勞永逸云云。成祖准奏，乃置交趾布政使司，都指揮使司，按察司。分十七府，設四十七州，一百五十七縣，衛十二，所一，市舶司一，改雞陵關為鎮彝關。以尚書黃福兼布按二司，都督呂毅為都司，黃中為副。佈置已定，先由都督柳升，檻送黎季犁父子至闕前。成祖御奉天門受俘，置季犁及子蒼於獄，赦澄及芮。既而出季犁戍廣西，釋蒼居京師，封張輔為英國公，沐晟為黔國公，所有將士，封賞有差。凱奏時，飲至受賞，成祖且親制平安南歌，作為寵錫，這是永樂六年春間事。

　　孰料由春至秋，僅歷半年，安南復亂，免不得又要勞師。先是明軍至安南，陳氏故官簡定出降，隨征黎氏，頗得戰功。嗣因安南平定，不復立陳氏後，心中不服，乘間脫逃至化州，聯合群盜鄧悉等，自稱日南王，國號大越。乘大軍北還，出攻鹹子關，扼三江府往來要道。諸州縣相率響應，黎氏餘黨亦多往附。內有陳季擴、鄧景異等，尤稱猖獗。交趾布政司黃福，飛奏至京，亟請增兵。成祖立命黔國公沐晟，發兵數萬，由雲南出征。且令兵部尚書劉儁，往贊軍事。沐晟率軍南下，至生厥江，與簡定相遇，彼此交鋒，簡定佯敗卻走。劉儁等驅軍追趕，不防陳季擴、鄧景異等，兩路殺出，衝動陣勢，竟致大亂。劉儁馬躓被執，都督呂毅及布政使參政劉昱等皆戰死。沐晟倉猝收軍，計已傷亡萬人，沒奈何奏報敗狀。成祖也出了一驚，只好再請出英國公張輔，令他前往。又命清遠侯王友為副帥，率師二十萬啟行。這邊尚在中途，那邊情形又變，簡定為陳季擴所逼，將王位讓與季擴，自稱上皇。季擴係蠻人，詭托陳氏後裔，號召全國。蠻人有何知識，信以為真，大眾趨附，勢愈猖獗。鄧景異恰進攻盤灘，守將徐政陣亡。沐晟沿邊固守，專待輔軍到來。至永樂七年秋季，輔軍方至，進薄鹹子關。安南兵聯舟蔽江，不下千艘，輔飭各軍乘風縱火，猛燒敵艦。敵眾驚潰，溺死無算。生擒敵目二百餘人，獲船四百餘艘。鄧景異等登岸狂奔，輔麾軍追殺，景異返身接仗，各用短兵相擊，又敵不過輔軍，敗投季擴。季擴自稱陳氏後人，上書乞封，輔拒絕不受，進軍清化，季擴遠遁。簡定遲了一步，不及遠行，但匿跡美良山中。輔軍入山搜尋，見簡定縮做一團，當即牽出，送入大營。輔遂將簡定檻送京師，至即伏法。再進軍追陳季擴等，至凍潮州，生擒季擴黨羽范友、陳原卿等二千人，悉數坑死，築屍為京觀。

　　會有朝使馳至，召輔還京，留沐晟鎮守。輔引軍自歸，晟復追陳季擴至靈長海口，擊敗敵眾。季擴窮蹙，奉表乞降。成祖以師勞日久，姑從所請，諭令季擴為交趾右布政使。季擴陽為受命，陰仍四掠，乃復令張輔往討。輔至安南，嚴申軍令，都督僉事黃中，違命不順，立斬以徇，眾皆股栗，相率用命。於是與沐晟合軍，決計平寇，越月常江，渡神投海，過西心江，至愛子江，所有沿途敵眾，盡行掃蕩。敵將阮師檜以象陣來攻，輔親為前驅，連發二矢，一矢將象奴射落，再矢將象鼻射破，象驚躍四散，敵眾大愕。經輔軍乘勢掩擊，頓將敵兵衝成數截，亂斲亂剁，殺得屍橫遍野，血流成渠。阮師檜竄入深山，由輔率將校徒步入捕，竟得尋獲。鄧景異也在山中，一併拿住，立刻磔死。陳季擴出走老撾，都指揮師祐躡跡窮追，攻破老撾三關，蠻人潰散。只剩陳季擴及妻妾數人，生縶以歸。輔命囚解至京，雙雙斬首。自輔三下安南，三擒偽王，威震蠻服，無不畏懷。成祖暫命留守交趾，南陲得以無事。

　　小子且把南方擱下，再敘及北方時事。從前元嗣主脫古思帖木兒，為明將藍玉所破，敗走喀喇和林。至土拉河畔，為長子也速迭兒所弒，部眾不服，相率離散。是時蒙古疏族帖木兒方平定中央亞細亞，統轄西域諸汗國，略印度，破埃及，聲勢大震〔元初分封諸王，西北一帶，有察合台、窩闊台、伊兒、欽察四汗國。窩闊台國先亡，餘汗亦次第衰微。帖木兒起自察合台國，併有各地〕。聞元嗣為明軍所逼，竄走一隅，不禁憤怒起來，遂招集殘元部眾，大舉東征，竟欲恢復中原，統一世界。軍報直達南京，成祖忙飭西寧衛守將宋晟，統率陝甘各軍，加意守禦。幸帖木兒在道病歿，西徼少安。帖木兒子孫爭位，無暇及明，蒙族終致不振。也速迭兒篡位後，國中弒戮相尋，數傳至坤帖木兒，又為臣下鬼力赤〔一作郭勒齊〕所弒，自去蒙古國號，別稱韃靼可汗〔元室改號韃靼，以此為始〕。部民以鬼力赤並非元裔，多不從命。元太祖弟溯只後裔阿嚕台乘間殺鬼力赤，迎立坤帖木兒弟本雅失里為汗，自為太師，號召四方，漸臻強盛。韃靼西邊有瓦剌部，為元臣猛可帖木兒後裔，與韃靼不睦，酋長叫作瑪哈木。成祖起兵北平，曾防瑪哈木內襲，與他通和。及入京為帝，封瑪哈木為順寧王。瑪哈木恃有內援，遂常與韃靼為難。阿嚕台往擊瓦剌，反為所敗。成祖聞他互相讎殺，亦欲乘此機會，收服韃靼。永樂六年，特遣降臣劉鐵木兒不花，持著璽書，並織錦文綺等物，往撫韃靼汗本雅失里，本雅失里不受命。越年，又遣給事中郭驥往諭，竟為所殺。成祖不便罷手，遂授淇國公邱福為征虜大將軍，偕王聰、火真、王忠、李遠等，統兵十萬，北征韃靼。一面先諭瓦剌部，出兵夾攻。瓦剌部酋瑪哈木不待邱福兵至，已襲破韃靼都城。本雅失里與阿嚕台，徙居臚朐河旁。

　　邱福一至，探悉韃靼已敗，總道是勢窮力蹙，立可掃滅，遂率輕騎千人先行。途次遇韃靼游兵，迎頭擊破，追殺過河，擒住敵目一人，問明本雅失里下落。敵目答已倉皇北走，去此不過三十里。福大喜道：「擒賊先擒王，此行定可得手了。」參將李遠諫道：「敵眾恐有詐謀，須偵查確實，方可進兵。且後軍尚未到齊，姑俟大兵會集，再進未遲。」福怒道：「你敢撓我軍心麼？敵酋在前，不擒何待？」李遠又道：「將軍辭行時，皇上亦再三告誡，兵宜慎重，毋為敵紿，難道將軍忘了不成？」邱福愈怒道：「將在外，君命有所不受。你妄托天子威靈，敢來嘵舌。軍法具在，莫怪無情。」李遠不敢再言。王忠復力陳不可，福仍不從，麾眾直入。蒙兵遇著，未戰即走，誘至深林叢菁中，吹起胡哨，伏兵四起，把邱福等困住垓心，繯繞數匝。邱福、火真、王忠等衝突不出，先後戰歿。李遠、王聰率五百騎突圍出走，被敵兵追至，酣戰了好幾時，亦力盡身亡。後軍聞警趕至，又被蒙兵大殺一陣，傷斃了一大半，餘眾遁還。

　　成祖聞報，因邱福不聽良言，追奪封爵，下令來春親征。轉眼間已是永樂八年，遂率師北巡，命戶部尚書夏元吉，輔皇長孫瞻基，留守北京，接運軍餉。自領王友、柳升、何福、鄭亨、陳懋、劉才、劉榮等，督師五十萬出塞，至清水原，水多鹹苦不可飲，人馬皆渴。成祖方以為憂，忽西北二里許，有泉湧出，味甚甘冽，軍中賴以不困，成祖賜名神應泉。再進至臚朐河，次蒼山峽，前鋒巡弋隊獲敵數人，箭一枝，馬四匹。料知去敵不遠，遂由成祖下令，渡河前進。本雅失里不敢接戰，北走斡難河〔即元太祖肇興地〕。成祖飭眾奮追，至斡難河畔，追及本雅失里，驅殺過去，大敗敵眾。本雅失里棄輜重牲畜，只率七騎遁去。先是本雅失里聞帝親征，擬與阿嚕台率眾西遁，阿嚕台不從，於是君臣離析，本雅失里走而西，阿嚕台走而東。成祖以本雅失里遠遁，不欲窮追，即命移師征阿嚕台。時已盛暑，兵行沙漠，揮汗如雨，日間不便跋涉，只好乘夜東行。既渡飛雲壑，偵悉阿嚕台住處，便遣使持敕諭降。阿嚕台詭言遵諭，即派數騎隨使報命，自率精銳潛躡於後。成祖得去使還報，即登高東望，遙見數里以外，塵土飛揚，差不多有千軍萬馬，急奔而來，不禁瞿然道：「阿嚕台既云來降，為何帶此重兵？莫非前來襲我麼？」亟命諸將嚴陣以待。阿嚕台到了陣前，成祖麾令奮擊，銃、矢齊發，射中阿嚕台馬首，阿嚕台翻落馬下，至部兵扶起阿嚕台，眾已大亂。阿嚕台料知不支，易馬返奔，被明軍追殺過去，好似風掃落葉，頃刻而盡。成祖以天氣過熱，收軍還營，休養一日，即命班師。阿嚕台聞大軍退去，又派殘騎尾行，成祖正防他來襲，沿途設伏，佯令數人滿載輜重，在後尾隨。蒙騎貪掠貨物，競來爭奪。猝遇伏發，四面圍攻，殺得一騎不留，乃安安穩穩的奏凱而回。還次擒狐山，勒石銘功，有「瀚海為鐔，天山為鍔，一掃風塵，永清朔漠」十六字。再還次清流泉，有「於鑠六師，禁暴止侮，山高水清，永彰我武」十六字。至七月中旬，始至北京，御奉天殿，大受朝賀，論功行賞有差。

　　諸將方共慶功成，不意都御史陳瑛竟劾奏寧遠侯何福，私懷怨望。成祖以福為建文舊臣，未免動疑，福竟懼罪自縊。那時成祖聞知，未免怏怏不樂。過了秋季，啟蹕南歸，行至山東臨城縣，侍妃權氏忽得暴疾，竟爾逝世，累得成祖哀悼異常，小子有詩詠道：



　　赤日炎炎扈六飛，王師力敞始南歸。

　　臨城一慟紅顏逝，不重功臣重愛妃。