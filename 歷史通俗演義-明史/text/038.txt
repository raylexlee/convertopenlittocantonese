
			　　卻說景帝方臥疾齋宮，正值殘夢初回，爐香欲燼。忽聞鐘鼓聲喧來自殿上，不禁驚異起來，忙呼問內侍道：「莫非是于謙不成？」內侍錯諤未答。既而內監走報，說及南宮復辟事。景帝連聲道：「好！好！好！」說著，氣喘不已，面壁而臥。這邊方獨臥欷歔，那邊正盈廷慶賀，徐有貞復辟功成，即刻受命入閣，參預機務。一面與大學士陳循草詔諭群臣，日中再正式即位。歷史上復稱英宗，小子也自然沿稱英宗。文武百官再行朝謁，由有貞宣讀諭旨，略稱：「土木一役，乘輿被遮，建立皇儲，並定監國。不意監國挾私，遽攘神器，易皇儲，立己子。皇天不佑，嗣子先亡，殃及己身，遂致沈疾。朕受臣民愛戴，再行踐阼，咨爾臣工，各協心力。」云云。朗讀已畢，群臣頓首聽命。忽又有詔旨傳下，逮少保于謙，大學士王文、陳循、蕭鎡、商輅，尚書俞士悅、江淵，都督范廣，太監王誠、舒良、王勤、張永下獄。謙等尚列朝班，當由錦衣衛一一牽去錮入獄中。先是石亨為謙所薦，統師破敵，城下一役，亨功不如謙，獨得封侯，未免內愧，乃疏薦謙子冕為千戶。謙上言：「國家多事，臣子不得顧私恩。石亨身為大將，未聞舉一幽隱，乃獨保薦臣子，理亦未協，臣決不敢以子濫功。」這數語傳入亨耳，未免憤恨。亨從子彪行為貪暴，又為謙所奏劾，出戍大同，因此亨益怨謙。徐有貞嘗求官祭酒，浼謙先容，謙亦嘗登入薦牘，卒不得用。有貞疑謙未肯盡力，亦生怨隙。及英宗復辟，兩人得為功首，正好借此報復，遂誣稱于謙、王文，欲迎立襄王瞻墡，應即下獄懲罪。陳循、蕭鎡、商輅等，從前嘗傾向景帝，罪有所歸，亦難寬貸。英宗正感念二臣，自然言聽計從，不待群臣退朝，即將數人拿下。越日，即飭徐有貞等訊究。王文、于謙出獄對簿，文抗辯道：「迎立外藩，須有金牌符信，遣人必用馬牌，究竟有無此事，內府兵部二處，可以查驗，何得無故冤人？」有貞道：「事尚未成，自無實跡，但心已可誅，應當定罪。」文復抗聲道：「犯罪必須證據，天下有逆揣人心，不分虛實，遂可陷人死地麼？」說至此，辭色俱厲。謙顧語王文道：「石亨等報復私仇，定欲我等速死，雖辯何益？」都御史蕭維楨在座，也插口道：「于公可謂明白。事出朝廷，承也是死，不承也是死。」當下將謙、文等還繫詔獄，即由徐有貞、蕭維楨諸人，以意欲二字，鍛鍊成詞，倉猝入奏，英宗猶豫未忍道：「于謙實有功，不應加刑。」有貞攘臂直前道：「不殺于謙，今日事有何名譽？」英宗乃詔令棄市。臨刑這一日，愁雲慘霧，蔽滿天空，道旁人民莫不泣下。太后聞謙死，亦嗟悼累日。曹吉祥麾下有一指揮名朵耳〔亦作多喇〕，親攜酒醴，哭奠于謙死所。吉祥聞知，把他痛打一頓，次日復哭奠如故，吉祥亦無可奈何。謙妻子坐罪戍邊，當錦衣衛查抄時，家無餘資，只有正屋一間，封鐍甚固，啟門查驗，都係御賜物件，連查抄的官吏也為涕零。都督同知陳逵收謙遺骸，歸葬杭州西湖，後人稱為於少保墓。每年紅男綠女至墓前拜禱，絡繹不絕。相傳祈夢甚靈，大約是忠魂未泯的緣故，這也不在話下。

　　且說謙、文既死，太監舒良、王誠、張永、王勤等，一併就刑；陳循、俞士悅、江淵謫戍；蕭鎡、商輅削職為民。范廣與張軏有嫌，錮禁數日，復遭刑戮。軏復潛殺前昌平侯楊俊，以俊在宣府時，不納英宗，所以坐罪。嗣軏入朝，途中猝得暴疾，舁歸家中，滿身青黑，呼號而死。或謂范廣為祟，或謂楊俊索命，事屬渺茫，難以定論。惟敘功論賞時，軏得封太平侯，貴顯不過月餘，即致暴斃，真所謂過眼浮雲，不必欣羨呢。其時石亨得封忠國公，張軏弟輗得封文安侯，都御史楊善封興濟伯，石彪封定遠伯，充大同副總兵。徐有貞晉職兵部尚書，曹吉祥等予襲錦衣衛世職，袁彬為錦衣衛指揮同知，出禮部郎中章綸於獄，授禮部侍郎，召廖莊於定羌驛，給還大理寺少卿原官，追贈故御史鍾同大理寺左丞，賜諡恭愍，並令一子襲廕，大家歡躍得很。惟有貞意尚未足，常向石亨道：「願得冠側注從兄後。」側注係武弁冠名，石亨為白帝前，乃晉封武功伯，嗣復錄奪門功臣，封孫鏜為懷寧伯，董興為海寧伯，此外加爵晉級，共三千餘人。一朝天子一朝臣，尚書王直、胡濙，及學士高穀，均見機乞歸，英宗命吏部侍郎李賢，太常寺卿許彬，前大理寺少卿薛瑄，入閣辦事。一面改景泰八年為天順元年，大赦天下。復稱奉太后誥諭，廢景泰帝仍為郕王，送歸西內。太后吳氏復號宣廟賢妃，削皇后杭氏位號，改稱懷獻太子為懷獻世子。欽天監正湯序，且請革除景泰年號，總算不允。未幾郕王病歿，年僅三十，英宗命毀所營壽陵，改葬金山，與夭殤諸王墳同瘞一處，且令郕王妃嬪殉葬。唐妃痛哭一場，當即自盡。被廢的汪后曾居別宮，至是亦欲令殉葬，侍郎李賢道：「汪妃已遭幽廢，所生兩女並皆幼小，情尤可憫，請陛下收回成命。」皇子見深，此時已屆十齡，粗有知識，備陳汪后被廢，由諫阻易儲事。英宗乃免令殉葬，尋復立見深為太子。太子請遷汪妃出宮，安居舊邸，所有私蓄，盡行攜去。既而英宗檢查內帑，記有玉玲瓏一物，少時曾佩繫腰間，推為珍品，屢覓無著，當問太監劉桓，桓言景帝曾取去，想由汪妃收拾。乃遣使向妃索歸，只稱無著。再三往索，終不肯繳。左右勸妃出還，妃憤憤道：「故帝雖廢，亦嘗做了七年天子，難道這區區玉件，也不堪消受麼？我已投入井中去了。」英宗因此銜恨。後有人言汪妃出攜甚多，又由錦衣衛奉旨往取，得銀二十萬兩，他物稱是。可憐這汪妃身畔，弄得刮垢磨光，還虧太子見深念著舊情，時去顧問，太子母周貴妃與汪妃素來投契，亦隨時邀她入宮，敘家人禮，汪妃方得倖保餘生，延至武宗正德元年，壽終舊邸。郕王於成化十一年，仍復帝號，追諡曰景，修繕陵寢，祭饗與前帝相同。汪妃葬用妃禮，祭用后禮，合葬金山，追諡為景皇后，這都是後話不題。

　　單說襄王瞻墡，就封長沙，資望最崇，素有令譽。英宗北狩，孫太后意欲迎立，曾命取襄國金符，已而不果。襄王卻上書太后，請立太子，命郕王監國。及英宗還都，襄王又上書景帝，宜朝夕省問，朔望率群臣朝謁，毋忘恭順等語。英宗全然未知。復辟以後，信了徐有貞、石亨讒言，誣戮于謙、王文，且疑襄王或有異圖，嗣檢得襄王所上二書，不禁涕淚交下，忙賜書召他入敘。有二書俱在，始信金縢等語〔金縢係周公故事〕。襄王乃馳驛入朝，賜宴便殿，慰勞有加。且命添設護衛，代營壽藏。至襄王辭歸，英宗親送至午門外，握手泣別。襄王逡巡再拜，伏地不起。英宗銜淚道：「叔父尚有何言？」襄王頓首答道：「萬方望治，不啻饑渴，願省刑薄斂，馴致治平。」敢拜昌言。英宗拱手稱謝道：「叔父良言，謹當受教。」襄王乃起身辭行。英宗依依不捨，待至襄王行出端門，目不及見，才怏怏回宮。自是頗悔殺謙、文，漸疏徐、石。

　　石亨自恃功高，每事輒攬權恣肆，嗣被英宗稍稍裁抑，心知有異，遂與曹吉祥朋比為奸，倚作臂助。獨徐有貞窺伺帝意，覺得石亨邀寵，漸不如前，不得不微為表異，要結主眷。以此曹、石自為一黨，與有貞貌合神離。可巧英宗與有貞密語，被內豎竊聽明白，報知曹吉祥。吉祥見了英宗，卻故意漏洩出來，引得英宗驚問，只說是有貞相告，英宗遂益疏有貞。會曹、石二人，強奪河間民田，御史楊瑄列狀以聞，英宗稱為賢御史，將加重用。吉祥大懼，忙至英宗前哭訴，說是楊瑄誣妄，應即反坐罪名。英宗不許，繼而彗星示儆，掌道御史張鵬、周斌等，約齊同僚，擬交章請懲曹、石，挽回天變。事為給事中王鉉所聞，密達石亨。亨急轉告吉祥，同至英宗前，磕頭無算。英宗不禁大訝，問明情由。曹、石齊聲奏道：「御史張鵬，為已誅太監張永從子，聞將為永報仇，結黨構釁，陷害臣等。臣等受皇上厚恩，乞賜骸骨，雖死不忘。」說至此，又嗚嗚咽咽的哭將起來。英宗道：「陷害不陷害，有朕作主，張鵬何能死人？卿等且退！朕自留心便了。」兩人拜謝而出。

　　隔了一宵，果然彈章上陳，痛詆曹、石，為首署名的便是張鵬，次為周斌，又次為各道御史，連楊瑄也是列名。英宗閱未終章，便出御文華殿，按著奏疏上的名氏，一一召入，擲下原奏，令他自讀，明白覆陳。斌且讀對，神色自若，讀至冒功濫賞等語，英宗詰問道：「曹、石等率眾迎駕，具有大功，朝廷論功行賞，何冒何濫？」斌答道：「當時迎駕，止數百人，光祿寺頒賜酒饌，名冊具在。今超遷至數千人，不得謂非冒非濫。就使明明迎駕，也是貪天功為己有，怎得無端恣肆呢？」這數語理直氣壯，說得英宗無詞可答，但總不肯認錯，仍命將瑄、鵬諸人，一律下獄。刑官等討好曹、石，搒掠備至，責問主使，詞連都御史耿九疇、羅綺，亦逮繫獄中。石亨、曹吉祥意欲乘此機會，一網打盡。復入陳御史糾彈，導自閣臣，徐有貞、李賢等與臣有嫌，陰為主謀，所以瑄、鵬等有此大膽，誑奏朝廷。英宗聞言益憤，索性將徐有貞、李賢兩人並下囹圄。全獄冤氣，上激天空，風發雨狂，電掣雷轟，下雹如雞卵，擊毀奉天門角，連正陽門下的馬牌，都飛擲郊外。石亨家內水深數尺，曹吉祥門前，大樹皆折。鬧得人人震恐，個個驚慌。欽天監正湯序本係亨黨，至是亦上言天象示儆，應恤刑獄。英宗乃釋放罪囚，出徐有貞為廣東參政，李賢為福建參政，羅綺為廣西參政，耿九疇為江西布政使，周斌等十二人為知縣。楊瑄、張鵬戍邊衛。別命通政使參議呂原，及翰林院修撰岳正，入閣參預機務。尚書王翱以李賢無辜被累，奏請留京，英宗亦頗重賢，乃從翱所請，並復原官，尋又擢為吏部尚書。

　　曹、石見李賢復用，很是懊喪。適值內閣中有匿名書帖，謗斥朝政，為曹、石二人聞知，遂奏請懸賞查緝。岳正入奏道：「為政有禮，盜賊責兵部，姦宄責法司，哪有堂堂天子懸賞購奸的道理？且急則愈匿，緩則自露，請陛下詳察。」英宗稱善，不復深究。既而正復密奏英宗，言：「曹、石二人，威權過重，恐非皇上保全功臣的至意。」英宗道：「卿為朕轉告兩人。」正遂往語曹、石，曹、石復入內跪泣，免冠請死。英宗未免自愧，溫言勸慰，一面責正漏言。正對道：「曹、石二家，必將以背叛滅族，臣體陛下微旨，令他自戢，隱欲保全，他尚未識好歹麼？」英宗默然無言。曹、石二人聞著，愈加忿恨。會承天門災，命正草罪己詔，正歷陳時政過失，曹、石遂構造蜚語，謂正賣直訕上，得旨貶正為欽州同知。正入閣僅二十八日，既被謫，道過本籍漷縣，入家省母，留住月餘，復為尚書陳汝言所劾，逮繫詔獄，杖戍肅州。岳正去後，曹、石又追究匿名書，誣指徐有貞所為，英宗也不遑細察，竟令將有貞拿還，下獄搒治，終無供據。曹、石復入奏英宗道：「有貞嘗自撰武功伯券，辭云：『纘禹武功，禹受舜禪。』武功為曹操始封，有貞覬覦非分，罪當棄市。」英宗遲疑半晌，令二人退出，轉詢法司馬士權。士權道：「有貞即有匿謀，亦不至自撰誥券，敗露機關呢。」英宗方才省悟，乃命有貞免死，發金齒為民。後來石亨伏法，有貞得釋歸田里，放浪山水間，十餘年乃死。禮部侍郎薛瑄，見曹、石用事，喟然道：「君子見機而作，不俟終日，還欲在此何為？」遂乞歸引去。江西處士吳與弼，由李賢疏薦，被徵入朝，授為左諭德，與弼固辭。居京二月，托辭老病，亦引歸。英宗尚為故太監王振立祠，封曹吉祥養子欽為昭武伯，寵幸中涓，始終未悟。惟有一事少快人心，看官道是何事？乃是釋建庶人文奎於獄。文奎係建文帝少子，被繫時年僅二齡，至是始得釋出，令居鳳陽，賜室宇奴婢，月給薪米，並聽婚娶出入。時文奎年已五十七，出見牛馬，尚不能識。未幾即病歿。小子有詩詠道：



　　王道由來不罪孥，乳兒幽禁有何辜？

　　殘年始得瞻天日，牛馬未知且亂呼。