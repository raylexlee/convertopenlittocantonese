
			　　卻說燕王棣誓師抗命，下諭將士，大旨以入清君側為名，招降參政郭資，副使墨麟，僉事呂震，及同知李濬、陳恭等，一面遣使馳驛，齎奏朝廷。其辭云：

　　皇考太祖高皇帝，艱難百戰，定天下，成帝業，傳至萬世，封建諸子，鞏固宗社，為磐石計。奸臣齊泰、黃子澄，包藏禍心。橚、榑、柏、桂、楩五弟，不數年間，並見削奪，柏尤可憫，闔室自焚。聖仁在上，胡寧忍此？蓋非陛下之心，實奸臣所為也。心尚未足，又以加臣，臣守藩於燕，二十餘年，寅畏小心，奉法循分。誠以君臣大義，骨肉至親，恒思加慎，為諸王先。而奸臣跋扈，加禍無辜，執臣奏事人，箠楚交下，備極苦毒，迫言臣謀不軌，遂分派宋忠、謝貴、張昺等於北平城內外，甲馬馳突於街衢，鉦鼓喧闐於遠邇，圍守城府，視臣如寇仇，迨護衛人執貴、昺，始知奸臣欺詐之謀。竊念臣於孝康皇帝，同父母兄弟也，今事陛下如事天也，譬伐大樹，先翦附枝，親藩既滅，朝廷孤立，奸臣得志，社稷危矣。臣伏睹祖訓有云：「朝無正臣，內有奸惡，則親王訓兵待命，天子密詔諸王統領鎮兵討平之。」臣謹俯伏俟命。

　　書入，建文帝尚遲疑未決，那燕王已出師通州，降指揮房勝，進陷薊州，擒殺都督指揮馬宣，乘夜趨遵化。指揮蔣雲、鄭亨等，又皆開城迎降，復遣銳卒擊奪居庸關。守將余瑱，敗走懷來。時都督宋忠，正在懷來駐紮，聞居庸關失守，忙率兵來援，並下令軍中道：「爾等家屬，統在北平，現聞被燕兵屠戮，積屍盈途，快隨我前行，報仇洩恨。」軍士聞了此言，個個怒目切齒，摩拳奮掌，爭向居庸關殺去。一到關前，遙見燕軍前隊的旗幟，統係熟識，旗下列著士卒，不是父兄，就是子弟，彼此慰問，都稱無恙。當下惱動軍心，大呼宋都督欺我，一聲嘩噪，相率倒戈。宋忠列陣未定，不防這前軍嘩變，自相殘殺，正在腳忙手亂，那燕軍復乘勢殺來，眼見得人仰馬翻，不可收拾，當下全軍大潰。都指揮孫泰本是一員驍將，也被流矢所中，戰死陣中。宋忠逃奔入城，門不及閉，被燕軍一擁而入，四處搜殺，至廁間覓獲宋忠，並擒住余瑱，一律殺死。諸將校先後受縛，共一百餘人，統因主將已亡，情願捐生，或自刎，或被殺，懷來遂陷。山後諸州皆震動。開平、龍門、上谷、雲中諸守將，望風降附。谷王橞鎮守宣府，也因地近懷來，恐遭兵禍，竟棄了國土，逃奔南京去了。

　　京中迭聞警耗，建文帝乃祭告太廟，削棣屬籍，廢為庶人，詔示天下。特命宿將耿炳文為征虜大將軍，駙馬都尉李堅，都尉寧忠為副，率師討燕。子澄又請命安陸侯吳傑，江陰侯吳高，都督都指揮盛庸、潘忠、楊松、顧成、徐凱、李文、陳暉、平安等，分道並進。且從獄中放出程濟，擢為翰林院編修，充作軍師，護諸將北行。一面傳檄山東、河南、山西三省，合給軍餉。臨行時，建文帝諭令將士道：「昔蕭繹舉兵入京，常號令軍中，謂一門以內，自逞兵威，實屬不祥。今爾等將士，與燕王對壘，亦須善體此意，毋使朕有殺叔父名。」耿炳文等領命出師，共計三十萬人，陸續至真定，當命徐凱率兵駐河間，潘忠率兵駐莫州，楊松率先鋒九千人駐雄縣，約忠為應。

　　燕王使張玉往探虛實，玉返報道：「炳文年老，潘、楊有勇無謀，行軍安營，統乏紀律，看來俱不足為。惟我軍欲南下，宜先取潘、楊，方可通道。」燕王稱善，即命移軍涿州，進屯桑婁。時值中秋，天高月朗，燕軍統渡過白溝河，直薄雄縣城下。楊松毫不防備，乘著中秋佳節，大家宰牛飲酒，醉飽酣眠。不料時至夜半，燕軍緣城而上，大刀闊斧，砍入城中，等到楊松驚起，慌忙迎敵，已是不及措手。霎時間九千兵士悉數戰歿，楊松亦死於亂軍之中。燕王既得雄縣，便諭諸將道：「潘忠近在莫州，未知城破，必引眾來援，我便好生擒他了。」當下命千戶譚淵領兵千餘，渡月漾橋，埋伏水中。俟潘忠兵過，據住橋樑，斷他歸路。譚淵受計去訖。燕王即麾兵出城，列陣待著。果然潘忠引兵前來，越過月漾橋，直趨雄縣。將到城下，望見前面統是燕軍，不禁心慌，一經交綏，燕軍如生龍活虎，銳不可當。潘忠料不可支，只好且戰且行。回至橋邊，忽由水中跳出一人，大喝道：「譚淵在此！何不受縛？」潘忠尚未看清，已被譚淵手起槍落，刺倒馬下。譚淵手下諸兵士，搶步出水，把潘忠擒去。潘軍腹背受敵，紛紛投水溺死。

　　燕王遂趨入莫州，休息三日，復會議進兵所向。張玉道：「何不逕趨真定？彼眾新集，我軍乘勝進攻，一鼓可下。」燕王依言，即向真定進發。途次獲得耿部下張保，由燕王好言撫慰，保自稱願降。燕王遂問耿軍情形。保答道：「耿軍共三十萬人，先到的有十三萬，分營滹沱河南北岸。」燕王道：「你既誠心歸降，我縱你歸去，只說是兵敗被執，竊馬逃歸，所有雄、莫戰狀，及我兵直趨真定，統可直告炳文便了。」張保唯唯而去。諸將上前稟道：「大王直趨真定，本欲掩他不備，奈何遣保返告？」燕王笑道：「諸將有所不知。前未知耿軍虛實，因欲襲他不備。今知他半營河南，半營河北。南北互援，不易取勝，何若令他知我行蹤，使他併南歸北，才可一舉盡殲。且使聞雄、莫敗狀，挫損銳氣，這是兵法上所謂先聲後實呢！」諸將方齊稱妙計。燕王即帶著數騎，逕趨真定東門，擒住耿軍二人，訊問耿軍情狀，果將南兵盡移北岸，隨即遣張玉、譚淵、馬雲、朱能等，繞出城西南，連破耿軍二營。炳文出城迎戰，張玉等率軍奮擊，兩下裡喊殺連天，爭個你死我活。不防燕王復親率鐵騎，沿城夾攻，橫貫南陣，耿軍大亂。炳文支持不住，慌忙逃回。朱能率敢死士後追，至滹沱河，炳文眾尚數萬，復列陣向能。能奮勇大呼，衝入炳文陣中，炳文軍士，已經重創，無心戀戰，相率披靡。一時踐踏死的，不計其數。棄甲投降的，又有三千餘人。副將李堅、寧忠，都督顧成，都指揮劉燧等，統被擒去。炳文逃入真定，閉門固守。燕軍攻城，三日不能下，引還北平去了。

　　建文帝聞炳文戰敗，很是懊惱，便召問齊泰、黃子澄道：「炳文老將，尚且摧鋒，為之奈何？」子澄道：「勝敗兵家常事，不足深慮。臣思曹國公李景隆，材堪大用，不如命代炳文。」齊泰道：「景隆能文不能武，斷不可用。」建文不聽，即拜景隆為大將軍，賜通天犀帶，親餞江滸，行推轂禮。景隆赴軍，耿炳文卸任自歸，監察御史韓郁，以出師無功，獨憤然上疏道：

　　臣聞人主親其親，然後不獨親其親。今諸王親則太祖之遺體也，貴則孝康帝之手足也，尊則陛下之叔父也，乃豎儒偏見，病藩封太重，疑慮太深。於是周王既廢，湘王自焚，齊、代相繼被摧，為計者必曰兵不加則禍必稔，實則朝廷激之變也。今燕舉兵兩月矣，前後調兵不下五十萬，而一矢無獲。將不效謀，士不效力，徒使中原赤子，困於轉輸，民不聊生，日甚一日，臣恐陛下之憂方深也。諺曰：「親者隔之不斷，疏者屬之不堅」，此言深有至理。伏願陛下鑒察，興滅繼絕，釋齊、代之囚，封湘王之墓，還周王於京師，迎楚、蜀為周公，俾各命世子持書，勸燕罷兵守藩，慰宗廟之靈，篤親親之誼，不勝幸甚。

　　建文帝得了此奏，置諸高閣，只催命景隆進兵。景隆至德州，收集炳文將卒，並調諸路兵五十萬，進營河間。燕王聞報，喜諭諸將道：「從前漢高祖用兵如神，還只能將兵十萬，景隆豎子有甚麼才能，乃給他五十萬眾？這正是自取敗亡呢。」言未已，有探馬報說：「明將吳高、耿瓛、楊文等，進軍永平」，燕王投袂遽起，即欲麾軍往援，諸將入請道：「大王出援永平，倘景隆乘虛來襲，如何是好？」燕王道：「景隆不足畏，我出援永平，正欲誘他前來，先破吳高，後破景隆，統在此舉。」當下令世子高熾居守，並戒他堅守勿戰，自率軍逕詣永平。吳高本來膽小，忽聞燕軍大至，竟棄了輜重，退保山海關，燕軍從後追去，斬首數千級。景隆聞燕王出援永平，果引兵薄北平城下，築壘九門，燕世子高熾，督城固守，連婦女也令登陴，亂擲瓦礫。景隆軍令不嚴，竟爾驟退。高熾又夜遣勇士，縋城劫營，營中自相驚擾，竟退到十里以外，方敢駐足。獨有都督瞿能，憤怒交迫，自率二子及精騎千餘，直攻張掖門，勢且登城。偏景隆因他擅出，滿懷猜忌，勒令緩攻。守兵連夜用水沃城，翌晨結水成冰，很是光滑，不能再登。兩軍相持不下，這時候，燕王已移師東北，潛襲大寧。原來大寧屬寧王權鎮守，東控遼左，西接宣府，所屬朵顏三衛騎兵都驍勇善戰。燕軍發難，明廷恐寧王與合，召還京師，寧王抗不受命，坐削護衛。燕王乘隙貽書，並潛師隨後。諸將以大寧無患，北平垂危，請燕王熟權緩急，還救北平。燕王道：「今從劉家口逕趨大寧，數日可達。聞大寧城內只有老弱居守，所有將士均派往松亭關。我能襲取大寧，撫綏將士家屬，松亭關自不戰而降。若北平深溝高壘，縱有雄師百萬，一時也難攻取。待我取了大寧，還援北平，尚是未遲。」遂從間道登山，馳抵大寧城下，暗令健卒四伏，自己單騎入城。一見寧王，握手大慟，只說建文負我，現在北平被圍，旦夕且下，求吾弟設法救我，替我表謝請赦。寧王也相對欷歔，備加慰藉。一面代草表章，情詞娓娓，請貸燕王一死。表發後，設宴相待，笑語慇懃。接連數日，城外的伏兵多混跡入城，與三衛部長互相聯絡。燕王方托故告辭，寧王送出郊外，置酒餞行。第一杯遞與燕王，一飲而盡；第二杯復遞到燕王手中，燕王忽將杯擲地道：「伏兵何在？」言甫畢，一聲呼噪，燕軍盡至，竟擁了寧王南行，三衛彉騎袖手旁觀，大寧都指揮朱鑑上前爭奪，竟被燕軍殺死。燕王又麾兵入城，揭示安民，只把寧府妃妾世子及所有寶貨，一擁而出，馳至松亭關。關上將士已接家屬通報，有心歸燕，統在馬首迎降。燕王派兵分守要害，隨驅著大寧降眾，還向北平。至會州，簡閱將士，設立五軍，命都指揮張玉將中軍，朱能將左軍，李彬將右軍，徐忠將前軍，房忠將後軍，每軍各置左右副將，以大寧降眾，分隸各軍，浩浩蕩蕩，馳援北平。

　　是時天氣嚴冷，雨雪紛飛。燕王兵至孤山，暫駐北河西，河水汪洋，無舟可渡。燕王望空默祝道：「天若助我，今夜河水結冰。」這一語也是燕王希冀非分，不意上天竟似有耳，河伯也是效靈，一夕嚴風，將河冰結得甚固。燕軍凌晨探視，詫為奇異，反報燕王。燕王大喜，即麾兵渡河。適值李景隆移營河濱，先鋒都督陳暉渡河截擊，被燕軍一陣驅殺，大敗奔回。燕軍渡河上岸，回視河冰復解，大家喜得神助，遂抖擻精神，直搗景隆大營。自午至申，連破七寨。景隆不能抵禦，夤夜遁去。燕軍進抵城下，見城外尚有南軍九壘，奮呼殺入，城中亦鼓噪出兵，內外夾攻，哪有不破之理？頓時殺得屍橫遍野，血流成渠。有幾個逃脫的兵士，星夜南奔，追上景隆殘軍，同返德州去了。景隆既至德州，不免懊悵得很，擬再調軍馬，期至來春大舉。忽聞有朝旨下來，嚇得面如土色，至開詔跪讀，竟加封景隆為太子太師，這是事出意外，連景隆都莫名其妙呢！小子有詩歎道：



　　敗軍僨轍有明刑，誰料恩榮賜闕廷。

　　莫怪建文終遜國，誤施賞罰失常經。