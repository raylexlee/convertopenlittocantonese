

    
	
		
			第十六回　　魏主興師報父仇　梁兵血戰威鄰國
			　　詞云：
　　盡道兵凶，皆言戰慘，奈何無故偏行險。盈城盈野志方剛，涂膏涂骨心無歉。
　　不料他強，難知自軟，沙場一陣威風減。何如罷口睦民封，黎民奠安兵戈偃。
　　右調《踏莎行》
　　話說蕭衍登極之後，削去齊朝年號，殺和帝於姑孰，又將寶卷兄弟十人陸續誄殺，而齊遂亡。蕭衍改國號為大梁朝，建號天監元年。梁主登極之後，惟勵精圖治，撫恤人民，朝野肅清，又立贖刑條例，除十惡之外，使民有罪皆可贖免。又定正雅樂，悉去寶卷糜亂之聲，立孔子廟，設明堂，修學校，舉當時有名譽之士入學，以訓教民間子弟。自晉、宋、齊以來未有如此也。
　　梁主一日召同姓諸王勳戚以及子姪之輩，設宴於宮中，盡歡暢飲。飲至中間，梁主因從容說道：「天下公器，非力可取，若非天意終必敗亡。昔宋孝武，性情猜忌，凡兄弟中有才能者，皆鴆殺之，朝臣以疑而枉死者相繼。然或疑而不能去，即不疑而卒為患。我初平建康，人皆勸我除卿輩，若彼時行之，誰謂不可？然江左以來，代相屠滅，傷感相愾，所以國祚不長。今我與卿宗屬未遠，情同一家，豈可遽如陌路。且建武塗炭卿門，我起義兵，非惟自雪，為卿等兄弟報仇。是取天下於明帝之家，非取之卿家也。況卿等今日猶是宗室，我已坦然相期，卿等無復自外之念，以永富貴可耳。」請王戚聽了，一齊出位，俯伏流涕，拜謝說道：「臣等蒙陛下眷念，親親培滋同本，真天高地厚之恩，臣等敢不傾心吐膽，夙興匪懈，竭犬馬之力以事陛下也。」梁主聽了大喜，連忙用御手相扶，各就本位，於是君臣又飲，無不盡歡。後有人閱史至此，有詩道：
　　東昏死後寶融亡，又殺蕭家無數王。
　　如此誅鋤恩已盡，猶曰家黨未相傷。
　　卻說梁主自登極進宮，又是一朝天子。早有齊寶卷的寵妃潘氏、餘氏，愛妃吳淑援以及遙光的美妃阮氏，暨三千粉黛，八百嬌娥，皆來朝賀新王。梁主一時見這些花妍柳媚，燕語鶯聲，便是鐵石，未免動心。又因郗氏未到，無人消遣，便也就欣欣然有個取樂之意。到了夜宴時，眾妃妾嬌歌櫻口，妙舞纖腰，梁主飲到酣熱之際。便今夕潘妃，明夜佘妃，百般受用，如此月餘。雖不叫做荒淫酒色，便未免早眠晏起，將朝事怠忽起來。張弘策見了便屢屢規諫，而梁主乍入溫柔，一時未就聽從。
　　一日，梁主在便殿覽閱表章，王茂、范雲有事入見，忽看見擁著無散的美貌宮娥在於左右。范雲因俯伏奏道：「昔日沛公入關，婦女無所幸，此范增所以畏其志大也。今陛下始定建康，海內想望風聲，奈何襲亂亡之跡，以女色為累乎？陛下必以天下為念，不宜留此為後世所譏。視陛下為何如？」梁主聽了沉吟不語，以目看著王茂。王茂忙亦跪奏道：「陛下英武，免剪昏亂，繼跡百王。君有四海，豈不知亡齊者皆此物耳，奈何效之？」梁主聽了二人之言，悚動於心，不勝起敬道：「君有諫臣則國不亡，朕一時為物欲所蔽，賴二卿良言，今當明其德，而遣出為臣婦何如？」因使宮女傳旨，宣潘、餘二妃見朕。早有宮女紛紛報入，二妃聞知大驚失色，便相抱大哭。潘妃因對餘妃說道：「聖上之恩豈敢違背，但思我等雖一婦人，然既經天子寵幸，豈肯下嫁臣子，有死而已。」回入宮中取白練自縊而死。眾宮女見潘妃自縊已不可救，只得同了餘妃來見梁主，說潘妃自縊而死已無救矣。梁主深嘉其志，心下慘然，因知王茂未娶，遂賜王茂為婦，又賜錢百萬以做嫁資。范雲又奏請吳淑嬡及阮修容出宮，梁主作難道：「此二女已有孕矣，似不可遣。」後來二人各生一子，是有後話。范雲遂不敢相強。梁主入宮，眾宮女奏以潘妃臨死之言，又見潘妃潔美如生，梁主深為哀悼，遂用大禮葬之不題。
　　卻說北魏孝文帝，當日自鍾離戰敗，損兵折將大損軍威，日抱怨憤，群臣再三勸慰，遂回兵至谷塘原。不料魏帝憂憤成疾，甚是危篤，自知不起，因召御弟司徒彭城王拓跋勰囑以後事，說道：「吾病自知不起，奈天下未平，嗣子幼弱，而社稷所倚者惟在於汝。昔霍子孟、諸葛孔明以異姓而受顧托，況汝既親又賢，可不勉之！」拓跋勰聽了連忙俯伏泣奏道：「臣以至親，久參機要，寵遇日隆，今復以元宰總握執政，取罪必矣，陛下愛臣，更為未盡始終之美。」魏主默然良久，乃手詔太子至床前說道：「汝叔父清規懋德，松竹為心，吾百年後，國家大事可聽叔父主持。」又遺詔以北海王詳為司空，王肅為尚書，廣陽王嘉為左僕射，宋弁為吏部尚書。又以太尉禧、僕射澄等六人為輔政。四月，魏王殂於谷塘原。於是太子恪即位，改元正始元年。只因太后胡氏信佛，魏主信之，故不事經籍，惟親佛典，一時佛教盛行洛陽，自西域過來有三千餘人。魏主興造永明寺一千餘間，供設佛像，同太后不時聽講佛法。魏主亦親臨法座聞講大雲經，使文武百官以及僧人聽魏王闡揚佛義。有佞臣馮亮逢迎奏道：「臣聞佛法無邊，普渡眾生。今世布種善根，來生必成佛相。陛下既具善緣，必當廣揚善果，遍立壇場，以啟愚蒙，則善果無窮矣。今陛下一人之修有限，若使萬人同修，則引進之功皆歸於陛下矣，此莫大之善根也。」魏主見奏大喜，遂使馮亮擇嵩山形勝之地建立寺院，無不窮功極巧，法相莊嚴。又選擇德行高僧主持教主，使人皈依佛門，以為今生作孽，一入佛門，若經懺悔，惡孽俱消，窮者得富，賤者得榮。善念若深，生生不滅。於是佛教一開，愚夫愚婦，家家信佛，人人喜僧，遂爾延及州郡，一時啟建大小佛寺共一萬三千餘。佛法漸漸傳入南朝。拓跋勰時常苦諫，群臣奏疏壘疊如山，魏主溺於佛事，毫不悔悟。一日有中書侍郎裴延俊乘魏主駕車出，遂俯伏道旁，因上疏道，其略曰：
　　昔漢光武、魏武帝雖在戎馬之列，未嘗廢書。先帝遷都行師，手不釋卷。良以學問多益不可暫輟故也。今陛下新登聖位，塵蔽俱開，然五經治世之楷模，應物之所先，安可專事沙門，不修政事？今創造窮工，經年累月，以國家有用之財，致於沙門烏有無稽之用，將來財匱告乏，倘奸人乘釁，家國乖張。乞陛下當念先帝鍾離之績，宜惕厲思圖，或者兼而行之，內外俱周，則社稷之大幸也。
　　魏主見奏，一時動容，回駕入朝，過不多時。忽有報來說，齊寶卷登極，荒淫無道，上下離心。魏主大喜，遂遣拓跋勰領兵攻擾齊境，因而得了齊地壽陽等數十餘郡。魏主甚喜。見壽陽大郡險要之地，遣任城王拓跋澄守之。
　　卻說這蕭寶寅被蕭衍墓齊之後，不期連殺數王，他便連夜逃走。到了壽陽，使人報知守將，守將任城王澄聞知，即遣以車馬迎之，待以上賓。蕭寶寅深感其德，請以喪君斬服服之。任城王澄說道：「王今喪兄，只宜服齊衰之服，焉可過分。」寶寅從之，遂於館中設立寶卷神位，曲盡其哀。任城王澄率請官赴弔，蕭寶寅居處有禮。遂日求任城乇澄引見魏主。夏四月，蕭寶寅方到洛陽，伏於闕下，請兵伐梁，日日俯伏，雖遇大風大雨，蕭寶寅亦不躲避。朝臣奏知魏主，魏主見其忠誠可喜，遂以蕭寶寅為揚州刺史，封為丹陽公，更名蕭贊，又與兵一萬令屯東城。蕭贊受命，入朝拜謝受職。因思家國受蕭衍之荼毒，每每痛哭至旦。雖過暮年，不食酒肉，惟粗衣茹素，亦未嘗陪笑。
　　一日，魏主臨朝，百官朝賀畢，魏主開言說道：「蕭衍篡齊，不立齊宗藩，而自稱帝，可謂大逆不道，是亂臣賊子，人人得而誅之。朕每念及先帝蒙恥鍾離，心實未嘗少忘。今齊國變亂之時，正君臣猜忌之際，邊疆必無重衛，朕欲親統六軍，從鍾離出廣陵、淮陵，以成席捲之勢，而入建康，混為一宇，則仇可復。此乃皇天授我之日，曠載一逢之秋，此而不乘，更待何時。」當有司空拓跋勰忙出班奏道：「陛下聖算誠為得計，然以臣觀之，尚未為全美。何也？竊見蕭衍行兵多謀足智，更兼柳慶遠神機莫測，起兵未幾即定鼎建康，翦滅齊祚，軍馬齊集於建康，若聞我兵出鍾離，星夜必來援救，勝負難分。以臣愚見，莫若襲彼成都。成都有四可圖之機：離建康相去萬里，陸行既絕，水軍非週年不到，一可圖也；蕭淵藻裙展未識治務，宿昔名將，多見囚戳，今任少年，二可圖也；蜀之所恃，唯在劍閣，今我若得其險，方軌無礙，三可圖也；今見蕭衍篡位，將士必無鬥心。若克涪城，必然逃走，蜀卒驚懼，弓矢寡弱，四可圖也。今若不取，後必難圖。益州殷實，戶口十萬，比之鍾離、淮泗，其利有十倍。若假三萬之師，可收全蜀。昔鄧艾、鍾會師共一十八萬，傾中國資糧，僅能平蜀，今臣才非古人，以三萬之眾而希平蜀者，正以據得險要，士民任力，理有可克耳。故先取涪城，則中分益州之地，斷水陸之衝，彼外無援軍，孤城自守，何能持久？臣今使軍相攻，聲勢連接，先為萬全之計，然後圖攻。得之則大利，不得則亦自全。又巴西、南鄭相距千里。立巴州以震夷獠，此不勞征伐，俱為我有矣。若進兵鍾離，臣恐無利，抑且有損，望陛下籌之。」
　　魏主聽了怫然不悅道：「識時務者呼為俊傑，況兵法圖近舍遠，攻其切要，若得淮泗、鍾離各郡，離建康止不過一江之隔，此蕭衍心腹之首，今不攻其要，反迂途攻蜀，以彼萬里之遙，希圖竊取，獨不思自己在於何地，又安可飛至耶？叔父不須多言，只料理家邦可也，容朕親自出軍。」遂不聽。因以輔國將軍盧淵為前軍，都督邢巒為左軍，徵西將軍元麗為右軍，中山徵南將軍王英為後軍，平南將軍王肅為中軍，驃騎大將軍馮翊為元帥，左先鋒楊大眼，右先鋒呂苟兒，參謀楊靈胤，總理糧務胡武城，書記甄琛，掠陣將李平。魏王分派已定，隨即挑選了六十萬人馬，又調水軍都督牛武、楊春、陳克敬、汪琛四將督領水軍二十萬，其合八十萬，詐稱百萬，擇日出師，水陸井進。魏主親自率軍，一路浩浩蕩蕩。軍威端的非凡。怎見得，有詩為證：
　　徵雲蔽日隱旌旗，戰士橫戈縱鐵羈。
　　飛劍有光來紫電，流星斜掛落金藜。
　　將軍猛烈堪圖國，天子威儀異所施。
　　漫道弔民來伐罪，其中自有一番私。
　　魏主領著百萬雄兵從歸德過了淝水，殺入梁境，銳不可當，連得梁地數郡，勢若泰山，一如破竹。梁地附近州郡兵將總不敢交鋒對壘，一時魏兵魏將人人敢先，連夜殺來。早有未失梁地的邊將，著人飛馬星夜報入建康求救，各邊告急文書雪片而來，朝臣一時大駭，忙將文書送入宮中，請梁主定奪。梁主視罷大驚，急出視朝，聚集文武說道：「朕登位以來，正思滅魏，以廓地土，欲成混一之模，卻一時未得釁端，慮師出無名。今彼無故侵犯我州郡，此魏主授首之時也，朕當親率虎賁，若不早除，終成後患。」遂傳旨出朝，下閱武堂中親點大軍五十餘萬，以柳慶遠為中軍大元帥，帶領舊時一班戰將，擇日出師，將朝中事情俱托張弘策及朝臣沈約等，遂出師渡江。不只一日，早離魏寨不遠，梁主傳令安營。次日，梁主升帳聚集兩班文武戰將商議攻敵之策。柳慶遠奏道：「魏主親率大軍，連得梁地。乘勝而來，兵多將眾，非一戰可以成功，須出奇計應之，方得萬全。」遂附耳說道：「必須如此如此，這般這般」。梁主聽了大喜，遂差人下書到魏營中討示戰期。魏主看罷，即批示次日交鋒。下書人回，兩處皆各準備。
　　到了次日，兩下炮響震天，鼓聲動地，兩陣擺圓，各將弓弩射住了陣腳。早見魏陣上戰將千員，齊齊排列，一把黃羅傘下簇擁著一位少年，魏主騎在馬上，在陣前指揮軍將。只見那魏主打扮得十分軒昂，你看他是如何裝束，但見：
　　沖天冠，飛鳳結，大紅袍，腥腥血。黃金鎧甲套連環，護心寶鏡懸明月。腰束羊脂白玉鑲，九吞八紮真奇絕。金裝鐧掛馬鞍旁，虎尾鋼鞭懸寸節。袋內弓彎三尺五，囊中箭插鎮州鐵。坐在朝中稱朕敕，今在沙場逞英傑。
　　魏陣上也將梁陣上一看，只見梁主在黃羅傘下勒馬停驂，指揮軍士。卻打扮得十分猛勇，不異天神，你道端的如何，只見：
　　頂上盔，攢六瓣，黃金甲，鎖子絆。赭黃袍，圓龍贊，護心鏡，精光煥。白玉帶，珍花獻，勒甲縧，飄紅燄。胭脂馬，毛如飆，雙寶劍，如飛電。前生恨行已無邊，眾生難度該塗炭。西來之意妙難名，直教殺盡無情見一面。
　　梁、魏二主在門陣之下，指揮已畢，然後各乘馬而出，在馬上施禮，禮畢，魏主說道：「昔湯放桀，武王伐紂，二人不失為聖人者，能彰其罪而誅之，為民除害耳。即有子不肖，亦必傳其祀，使百世不衰。今王若效湯武之為，宜立齊氏之後，或封一國，不泯宗祀，則名正言順，使後世稱為仁為義矣。今假寶融之名，自為篡取之地，又己立之，己又廢之，又從而弒之，無復人理，豈具五常之性，狂悖一至於此。朕今統兵百萬，誅絕賊民，毋使後世效尤。如能悔過，速拖戈投地，退居臣位以讓有德，庶可保全首領。若不見機，執迷不悟，今朕統兵建康，恐玉石俱焚矣。」梁主聽了大笑說道：「爾在幼年，焉知天命所歸！朕提義旅，誅君弔民，救生靈於水火而民大悅，禎祥迭見，人皆仰之，爾獨不知乎？昔孝文帝逆命，吾一戰使其不能正寢，而殂於谷塘原，此該亦所知。爾國君臣只宜安命守常，苟延歲月。汝今胎發未退，口尚乳腥，不明天道，不察事宜，不審禍福，無故弄乓侵我邊城，豈欲繼父之孽，而速死乎？」魏主聽罷大怒道：「何人與朕擒此逆賊！」說尚未完，早有顧凡、潘芳二將雙馬齊出，挺槍直刺梁主。梁主走入陣中，韋睿、王珍國二人出馬。大喝道：「不得無禮！」顧凡接住韋睿，王珍國敵住潘芳，兩下一場大戰。但見：
　　士卒精強，練就甲兵，欣打使。將軍猛勇，撥開戰馬，喜衝鋒。這兩個鋼槍搖動，鬼神愁，那兩個大刀展開，龍虎怕。一來一往勢無休，你爭我奪誰能已。從來惡戰不尋常，不似這番攪海翻江無底止。
　　兩下戰有三十餘合，韋睿、王珍國早已虛晃刀槍，拍馬逃入陣來。顧凡、潘芳不知是計，遂趕入陣中。一霎時日色無光，黃雲滾滾，二人急欲退歸，早被韋睿、王珍國刀槍齊下，剖了首級挑在槍頭，復出陣前大叫道：「能戰者速來。」魏主只說梁將逃走，二將追擊，正打點人接應。忽見梁將挑出人頭叫戰，早有呂苟兒、楊大眼看見，大怒，不等魏主指揮，兩騎一齊衝出，梁陣上呂僧珍、昌義之接住。也不打話，在陣前死鬥了二十餘合，呂僧珍掣起鐵錘，照著楊大眼一錘打來。楊大眼看見，忙將身子一閃，正打在護心鏡上，打得火光進裂，一時招架不住翻身趺下馬來。王珍國舉起長槍就刺，魏陣上王英、李平二馬截住，將楊大眼救回。魏主忙指揮眾將一齊掩殺，兩下混戰好殺。怎見得：
　　殺氣騰空萬里，旌鳴旗戈戟寒光。雄師手仗三環劍，虎將鞍橫八丈槍。軍浩浩，士忙忙，鑼鳴鼓響猛如狼，今朝大戰三千合。不知誰是輸來誰是強。
　　兩下戰夠多時，柳慶遠在軍中揮動帥旅，梁將看見連忙退走。魏主見梁兵已敗，便乘勝追趕，梁兵退了十里，方才收兵罷戰，立寨安營。到了次日接戰，梁兵又退了十里。一連數日，梁兵退過了一百餘里，在嵇山立寨。
　　卻說魏主見梁兵連敗散陣，心中大喜，因對諸將說道：「蕭衍之兵，素稱強悍，據朕看來，他今新得了建康，兵將俱有了身家，士卒皆無鬥心。兵法雲兵驕將懦者是也。乘其驕懦而取建康，有如反掌之間，爾等諸將，各宜努力，其圖富貴。」諸將皆拜賀道：「梁兵屢敗，此天亡之兆，欲成陛下一統之基，微臣等敢不效死力。」魏主聽了大喜。
　　於是梁兵敗一陣，魏主在梁舊營地上暗暗使人計點火灶。點到月餘，魏主不勝大喜，因聚諸將說道：「梁兵驕懦非惟不能盡力，抑且嬌養脆弱，不堪奔走血戰，今死於沙場者，三分已去其一矣，若再戰幾日，俱不令其生還。」諸將聽了，便忙問道：「陛下何以知梁兵嬌脆而死？」魏主笑說道：「凡為將帥，臨敵必須留心審察較量。朕前日初戰時，見梁兵退走，即暗暗使人在梁舊寨中點計其灶戶。彼時有六十餘萬灶戶，則知梁兵有六十餘萬矣。今一月之後，屢退屢點，計其灶戶已減少二十萬。若再戰月餘，豈不消磨殆盡，不復與我爭持。朕可直抵石頭而擒蕭衍也。」諸將聽了盡皆拜賀。
　　且說梁王同柳慶遠引兵，日日且戰且走，一如窮鳥投人之勢。不一日，且退至嵇山，柳慶遠便傳下軍令，叫眾將各安營立寨。立寨畢，即吩咐深壕高壘，密排鹿角，堅壁而守。又傳令不許與魏將接戰。過不兩日，魏將日日索戰，梁兵並無一人出陣。魏主見梁兵不出，心焦發躁，便使軍士到陣前百般辱罵。梁兵見罵得不堪，只得走來稟知。諸將不忿，便入帳中來見梁主說知：「臣等願一死戰，乞陛下督陣」。柳慶遠聽了，即按劍怒說道：「軍令在先，安可不遵，如敢再來言此，撓吾令者斬。」諸將聽了，盡皆戰慄，皆不敢言。退回本營，多有不服，卻因軍師將令森嚴，不敢分毫亂動，便終日讓魏兵在陣前耀武揚威，罵來罵去，梁陣只做不聞。間或梁主遣人出陣，未及數合，即鳴鼓罷戰。魏將欺敵追來，即令弓弩射回。如此相持了一月。
　　忽一日，柳慶遠擂鼓傳示諸將入帳聽令。諸將見傳，各人歡喜，俱一齊踴躍皆入帳來。參見畢，柳慶遠遣昌義之說道：「你引本部人馬在於乾方埋伏。我與魏交戰，聽中軍連珠炮響，你引軍衝入魏陣殺來。」昌義之得令去了。又遣王茂吩咐道：「你領本部人馬在坎方埋伏，聽我中軍炮起，你引軍殺入魏陣。」王茂得令去了。又遣曹景宗吩咐道：「你引人馬在艮方埋伏，我與魏接戰時，你從東北方殺入。」曹景宗得令去了。又遣曹虎吩咐道：「你引一支人馬在震方埋伏，見炮起從東方殺入。」曹虎得令去了。又遣鄧元起、呂僧珍吩咐道：「你在巽方埋伏，見我戰時炮響，從西方衝入魏陣。」二人得令去了。又遣張法安吩咐道：「你引軍在離方埋伏，見我炮起，你領兵從正南上殺入魏陣。」張法安去了。又遣王珍國吩咐道：「你去坤方埋伏，見中軍炮起，即引軍向魏中寨殺來。」王珍國去了。又遣陳虎牙吩咐道：「你引一支人馬在兌方埋伏，我同魏將戰時，聽炮響殺來。」陳虎牙得令去了。又遣蕭穎達、王雍悄悄吩咐道：「你二人領五千人馬可速去，悄悄越過魏營，在我當日初立營舊處，有白楊樹下，可揭開石扳，內中有計。你二人看了，依計而行，不可誤事。如違軍法治之。」二人得令去了。遂傳令軍中，三更造飯，四更披掛，五更整齊，平明交戰。
　　此時梁兵俱是養精蓄銳，聽見明日出陣，一個個歡欣躍舞，俱各自去料理。到了次日平明，兩邊畫角頻吹，鼓聲亂動。梁主同了柳慶遠並馬齊出陣前，將軍馬一營營，一隊隊俱一字兒擺列得十分嚴肅，比前日大不相同，怎見得，但見：
　　三軍吶喊，萬馬嘶鳴。刀如秋水逆寒光，槍似春雷飄烈燄。開山斧龍頭吞吐，方天戟豹尾飄搖。鞭鋼抓錘分左右，長刀短劍列東西。花腔鼓擂催兵趨將，響陣鑼鳴罷戰收兵。拐子馬提防劫寨，金裝弩準備衝營。中軍帳鉤鐮護守，前後營刁鬥分明。臨兵全仗胸中策，用武還依法紀行。
　　魏陣上兵將看見梁兵今日出戰甚是威武，亦皆抖擻精神，也自列成陣勢，請魏主臨陣。早有參謀楊靈胤奏道：「梁兵久不接戰，必有準備，今日不可與他對敵，使他用計不成，然後破之。是彼勞我逸也。」魏主聽了大笑道：「朕出兵三月有餘，梁兵連敗數十餘陣，其計已竭，其力已窮。今日出戰者不過是遮羞而已，有何計哉。即有小計，朕何足懼之，每當一戰而成功矣。」楊靈胤見魏主不昕，只得又奏道：「若陛下必欲接戰，乞付臣五千軍馬在陣旁以做護衛。」魏主聽了，即取過令箭一支付與楊靈胤道：「卿可調用，不必多言。」楊靈胤接著令箭自去了。
　　魏主即督諸將列於陣前，早見梁陣上白袍馮道根出馬，魏將呂苟兒接住廝殺。王英助戰，韋睿接著。四人在陣前各逞本事，盡力相持。一來一往，共鬥經有三十餘合，韋睿便提刀退走，王英疾忙追趕。韋睿見他來得已近，便扭轉身軀一箭射來，將王英射中肩窩。王英著箭，即甩手撥出箭頭，也回箭射來，卻被韋睿眼快，用刀撥下，放馬趕來。魏主見王英著傷，即揮盧淵出馬。王英見盧淵出陣，自己負痛回陣去了。韋睿接著盧淵廝殺，魏主又遣邢巒助戰，卻有陳剛接著。正鬥之間，只見馮道根將呂苟兒一戟刺中了手腕，呂苟兒便棄槍奔逃，馮道根正放馬追來，魏將元麗大喝道：「不要走！」提起大刀望著馮道根就砍，馮道根只得棄了呂苟兒與元麗大戰。兩下擂鼓喧天，喊聲動地，魏主在陣上看見梁將不似前番怯戰，心下早已驚疑，忙遣將士再出。忽聽見梁陣中數聲連珠轟天炮響，魏主連忙觀看，卻不見梁陣上有甚動靜。遂說道：「梁兵虛張聲勢，無能為也。」遂揮人馬混戰。諸將見魏主有令，遂各領本部望梁陣一齊衝來。正然衝突，忽見正南上一彪軍馬卷地殺來，兵將俱用的紅旗紅甲，為首的張法安一員猛將衝入陣來，魏主看見，連忙使人截住。梁陣又一聲炮響，只見東北上一隊人馬飛滾而來，俱是綠旗綠甲，為首的是昌義之殺來，魏主連忙使人對敵。又一聲炮晌，只見正北上一軍俱是皂旗皂甲，為首的一將王茂殺來。又一聲炮發，東北上青袍青甲，為首的是曹景宗殺人。不一時，曹虎藍袍藍旗從東方殺來，鄧元起、呂僧珍鑲紅旗紅甲從東南殺來。西南上鑲白旗白甲王珍國殺來。正面一隊人馬白旗自甲是陳虎牙殺來。不一時，梁陣上豎起一面大黃旗，從中殺來，早衝得魏兵七零八落，你我各不能相顧。魏將見梁兵四面八方俱有兵馬殺來，一時無備，竟被梁兵東圍西裹。梁兵梁將人人勇猛，直殺得魏陣上馬倒人翻，紛紛的敗下陣來。
　　梁兵將已將魏主圍裹在垓中，盧淵、邢巒、王英、元麗等一班戰將，只得不顧性命保護著魏主，在陣中左衝右突，只是殺不出來。又聽見梁主使人大叫道：「不要放走了魏主！」魏主與眾將正在危急，忽見梁將紛紛退後，早有楊靈胤瓴了五千鐵騎突入圍中，保著魏主並眾將一齊衝出。柳慶遠見了忙將帥旗揮，梁將便分開一面，讓魏兵衝出。四下營寨，卻被梁主使人占奪。魏主大驚，只得與諸將且戰且走，梁兵乘勝追趕。這一殺非同小可，殺了魏兵二十餘萬，投降者十萬餘人，一路輜重衣甲糧草，委棄如山。柳慶遠又傳令，使軍士緩緩追襲。
　　自此，魏主帶了敗將沿路收拾敗卒，尚聚了四十餘萬。因見梁兵追來不能住腳，早到了前日始初立寨的所在。正要安頓人馬，歇息歇息，不期尚未安營，忽聽得從空中轟天大炮如山崩地裂，只打得魏兵魏將一齊亂滾。你道是何緣故，只這一聲炮響，有分教：人在空中飛血雨，馬從平地搗泥漿。不知後事如何，且聽下回分解。

