

    
	
		
			第三十九回　　正德藏舟渡侯景　梁王拜佛困台城
			　　詞云：
　　父子不親親逆賊，自應死有餘辜。潛舟江上暗招呼。帝星尚無有，王位已先無。
　　年少英雄明萬里，奈何老去糊塗。大都怕死信浮屠。百思求知慧，泥土只如愚。
　　右調《臨江仙》
　　話說蕭正德見梁主年老，英雄之氣全無，好善之心日長，正欲乘時而動，奪取兄弟六通之位，棄梁而自立。忽得了侯景之書，許共圖大事，立他為帝，便不勝大喜，約以內應外合。回書之後，日望侯景起兵。不一日有密報到來，報侯景引兵渡江，他恐梁主遣了別人，侯景一時不能渡江，遂入朝見梁主說了一番盡忠報國之言。梁主聽了大喜不疑，即授以兵符印信，敕他總攝京師外衛，兵馬屯於丹陽郡。正德奉旨，一時外衛兵馬盡屬他管。欲乘此就要殺入台城，又恐一時不能即破，又與謀士商議了一番，畢竟要等侯景兵來會合方得萬全。便遣水軍朱角暗集船隻，只說裝載蘆葦，軍中應用，付以令箭，若地方官阻滯者，即以軍法處死。朱角便帶了一百餘號大船，揚帆過江，藏入蘆葦之中。過不半日，正值侯景兵到，沿江尋覓船隻，朱角見了忙棹小船上岸與侯景說知：「奉臨賀王命，備船迎請將軍渡江，早定建康。」
　　侯景得船大喜，使軍將俱在蘆葦中各各上船，等到夜間，恰遇順風，將船一齊統出，頃刻而至。守江軍士在黑夜中忽見江面有船行走，便一齊架起炮石，望著江中打來。朱角使人高叫道：「我等是奉臨賀王殿下旨意，過江裝載軍資，自有鈞牌，著地方官不得攔阻，如違，軍法施行。」這守兵見說是臨賀王軍令，又見是建康人聲音，便停了箭炮說道：「既有軍令，可著一人上來照驗放行。」朱角與侯景見岸上有炮弩，略緩，便一齊攏岸，一面口中叫「快來照驗」，一面侯景與諸將奮身上岸連砍數人，大叫道：「河南王全軍過江矣！」便一齊砍殺。守兵忽聽見是侯景之兵，早嚇得魂飛魄散，俱從黑夜中逃生。彩石守將正在指揮兵卒盤詰，忽聽得喊殺連天，不時報到，守將驚慌，便棄了彩石逃走。侯景遂據了彩石，連夜分兵襲取姑孰。姑孰城破，執太守文成侯蕭寧。次日報到建康，臣民驚駭。太子綱忽然急忙來見梁主說道：「逆賊侯景領兵渡江，已據彩石，已破姑孰，不日即窺我建康，朝野震駭。乞父王賜授方略以御之。」梁主聽見默然了半晌方說道：「此乃汝事，何更問我。今內外之軍，悉以付汝。」太子領命，遂到尚書省指揮諸將，閉守內外城門，嚴禁出入。此時尚不知正德的反情，遂遣正德去守朱雀門，寧國公大臨守新亭，太府卿韋黯守六門。又修好城池宮門，以防不測。
　　卻說侯景得了彩石、姑孰，便整飭軍馬，宰牛犒師。吩咐諸將道：「吾觀南人輕銳柔弱，利於結陣，扣戰弓矢實非其長，且戰騎亦少。我今北人，弓馬純熟，只須用己之長而制其短，無有不勝之理。」遂將兵馬分了五軍，每一軍中用五百弓弩射手在前，射定陣腳，勿使南人輕進。又於每軍用鐵騎五百排作連環，橫衝直擊。吩咐諸將道：「由此而入建康，攻無不克矣。今成功在即，富貴同享，願諸將戮力。如有不遵，軍法治之。」眾將聽了盡打拱道：「大王軍令，敢不遵從。」侯景聽了大喜，又操練一番，即拔寨而行。一路上長弓短弩，劣馬奔馳，所到之處，不容梁兵立陣搦戰。即用弓矢、鐵騎按法蹂躪。果然梁兵梁將不曾防備，一時不敢抵敵，紛紛敗逃。侯景之兵長驅大進，勢如破竹。梁兵皆莫敢攖鋒對敵。不日到了慈湖，飛報入朝，軍民大駭。太子又以揚州刺史大器都督城內諸軍事，以羊侃為軍師，南浦侯推守東府城，西豐侯大春守石頭城，始興太守元貞守白下。分遣已定，又徵取諸寺觀庫藏錢糧，以克軍餉。庚戌日，侯景兵至板橋，遣徐思玉入城求見梁主，以觀城中消息。徐思玉至城，梁主使人召見於內庭。徐思玉奏道：「臣有機密事，乞陛下屏去左右敢細陳。」梁主聽了欲遣開近臣。有舍人高善寶大聲說道：「徐思玉從賊中來，情偽難測，安可使其獨在殿庭條對！」朱異道：「徐思玉豈刺客耶？」徐思玉忙用手入懷，取出侯景表啟，內言朱異等弄權，乞帶甲入朝，除君側之惡。梁主見了坦然微笑，進將來啟與朱異看。朱異見了嚇得面如土色，只得俯伏奏道：「微臣之心，惟陛下鑒之也。」梁主道：「朕心無，彼雖忘恩，朕豈少義。今既以此為辭，朕不得不賞犒其軍，使千載之下當有公論。」遂敕中書古人賀季主書，郭寶亮齎了牛米酒肉，同徐思玉犒勞侯景軍於板橋。賀季對侯景說道：「將軍今日之舉出自何名？」景瞋目視之，大聲說道：「欲為帝耳。」身後轉出王偉說道：「朱異、張綰等亂政，實除奸臣也。」侯景聽了，自知失言，便留下賀季在軍中，獨遣郭寶亮回去。徐思玉告以城中慌駭及正德暗催進兵。侯景大喜，即傳令拔寨而起，一路上旌旗耀日，鼓炮喧天，殺向建康而來。
　　卻說建康城外百姓聞侯景兵到，一齊驚慌，俱攜男抱女，爭奔入城。此時梁主坐了四十八年，東南半壁全安，人民樂業，俱久不見兵火。今被侯景猝至，宿將已亡，少年將士又大半出鎮在外，早嚇得一班文臣束手無策，惟閉戶保守妻子而已。到了辛亥日，侯景全軍殺到了朱雀橋南。太子以正德守宣陽門，東宮學士庾信守朱雀門，率宮中文武三千餘人結陣在朱雀桁北。太子使庾信出陣，以挫侯景之鋒。庾信引兵開門，見侯景兵士皆戴著黑鐵面，騎在馬上，儼如神煞一般，又見是五百一連，齊齊擺列，以待桁內出兵廝殺。庾信忽然見了，早驚得心膽皆裂，疾忙退隱身於門側，不敢輕出，立了半響。一時喉內發渴，使軍士取甘蔗來解渴，正手拿要吃，侯景兵見桁內門半開，隱隱有人，早有一將取過一支鈚箭射來，正中在門柱上。庾信正吃著甘蔗，忽見箭到，不覺手中甘蔗應弦而落，便掇轉身棄軍而走。此時正德看見庾信開朱雀桁與侯景對敵，便從宜陽門殺來，砍殺守將軍士大叫道：「侯景兵，城中已有內應了！」守桁軍卒聽了，便一齊奔潰。正德使人奪開桁門，引侯景兵殺入。正德將軍馬列在一旁，不一時侯景中軍亦到，正德與侯景在馬上交揖道：「將軍神速，功成蓋世。」侯景答道：「此殿下之福也。」侯景兵俱穿青袍，旗幟皆青。正德穿缸袍，紅旗，兩軍相會而進。遂過秦淮河，二人乘勝進攻闕下。一時城中大亂，被侯景兵焚燒搶殺，百姓哭聲震地。羊侃見了，恐示怯於敵，使人揚言邵陵王、西昌侯兩路援兵俱已在路，不久即至。於是城中稍安。隨又遣人四出，到各處求兵勤王去了。
　　台城中忽見侯景進了朱雀桁，方知是正德內應。這西豐公大春，知侯景入城，心膽俱慌，棄了石頭城逃奔。元貞棄白下而走。彭文杰遂以石頭城降侯景。侯景使於子悅守之。侯景督兵圍繞台城，盡力攻打。城中百姓百般防禦。侯景使人作書，縛於箭頭射入台城。將抬之呈於梁主。梁主拆開，只見書上寫道：「朱異等蔑弄朝權，輕作威福，臣為所陷，欲加屠於陛下。若誅朱異等，臣則斂轡北歸。」
　　梁主見了因問太子道：「朱異平昔果如是麼？」太子道：「誠如是言。」梁主道：「既如是言，可斬之以慰侯景。」太子道：「賊以異等為名耳。今若殺之，無救於急，適是貽笑將來。俟平賊後誅之未遲。」梁主聽了點首而止。侯景見台城急攻不下，遂縱火肆掠延燒東、西華二門，一時火光燭天。羊侃使人鑿門上為竅，灌水救火。太子自捧銀盤，往來賞賜將士，直閣將軍朱思率軍士逾城灑水救滅。侯景據公車府，正德據左衛府，侯黨宋子仙據東宮，范桃棒據同泰寺。
　　侯景擄東宮女子分給軍士。見東宮牆近台城，引兵登牆架炮，發弩打入台城。城中用門扇竹篦遮擋，又取民間綿被以蔽矢箭。到了深夜，侯景在東官置酒奏樂，太子聽了，領人各帶火箭火弩伏於暗中，望著乾燥之處一齊施放，不一時烈燄沖天，將東宮燒得殆盡。侯景大怒，使軍士拚力攻打台城，晝夜不息，又拘捉匠人做了術驢數百，使軍士各帶鐵鍬躲在木驢之下，以避城上矢箭。使人推著木驢至城下，一齊掘鑿。
　　羊侃見了，忙令人抬大石柱擊之，頃刻將這木驢打壞，侯兵走躲不及的俱被打死。侯景見了大怒，便令人築起長圍，以絕內外。台城中射出賞示：「有能獻侯景首級者，即以侯景之位授之。並錢一億萬，布絹各萬匹。」侯景亦有示射入台城：「求誅朱異等方議退兵。」朱異、張綰見了驚慌，私自商議道：「我二人盡忠於國，而賊指名污我，倘梁主不察，死無地矣。真其死於仇口又不落得美名，何不開城接戰，即不能成功，亦可免人談論。」二人算計已定，便求梁主出兵，以擊侯景。梁主不決，問於羊侃。羊侃道：「不可。兵少不足破賊，徒挫銳氣；兵多，恐一旦失利，門隘橋小，必有失亡。惟堅守以待援兵。」梁主點頭稱善。朱異、張綰見梁主不肯發兵，只得各出資財，募集勇壯約有千餘，竟開門出戰。
　　侯景忽見城內有人領兵出來，不勝大喜。便將自兵後退，讓城中兵馬出來。見兵馬出城約有一半，侯景在馬上呼哨一聲，鞭鞘一指，自己一騎馬、一條槍直殺過來。手下鐵騎見侯景在前殺去，便一齊掩來，如山崩地塌之勢。朱異之兵出城尚未駐紮，忽被侯景殺來。朱異等正要迎敵，忽見鐵騎擁至，一齊心慌，各自奔潰，望城門退入，一齊擁擠，爭橋奪路，自相踐踏，落水死者大半。朱異、張綰入城，忙將城門緊閉，而千餘人已死七八。當有羊侃之子羊鷟被侯景所獲，使人押至城下，侯景在馬上大叫道：「今爾子被擒，可早開城歸降，免其一死。」羊侃見子被獲說道：「我傾宗報主，猶恨不足，豈計及一子，幸早殺之。」侯景牽之而回。數日後復牽到城下，羊侃對子說道：「久以汝為死矣，今猶在耶！」遂取弓搭箭望著射來。侯景見羊侃忠義，舉槍撥去來箭，亦不殺其子。侯景見台城堅固，急切難破，恐人心有變，遂於十一月朔，殺白馬祭祀蚩尤，奉臨賀王正德即皇位，於儀賢堂下詔道：「普通以來，奸耶亂政。上久不豫，社稷將危。河南王景，釋位來朝，猥用朕躬，紹茲大位，可大赦遠近。改元正平元年，謹詔。」
　　正德立子見理為皇太子，以侯景為丞相，以女妻之。景引兵攻東府城。城中南浦侯盡力拒敵，三日不克。侯景大怒，自往攻之。城中矢石交下，侯景不敢逼近，夜間宣城王防引侯景登城破之，侯景怒殺南浦侯推及城中三千餘人。
　　侯景使人載了首級聚於台城外杜姥宅中，令軍士向台城喊道：「若不早降，破城之日，亦如此例！」城中之人不為搖撼，只堅守防禦。侯景亦無奈何，心中甚是焦躁，因想道：「我當日初至建康，以為旦夕可破，故收拾人心，號令嚴廉，今屢攻不克，人心漸懈，倘援兵四集，此地焉能久存。況且今常平諸倉，糧米將盡。軍中不久乏食，若再嚴禁諸軍，安肯為我出力？」遂傳令使軍眾掠奪民米為糧，及金帛子女。軍卒得令大喜，向民間搶擄。
　　卻說梁主當日開城之時，遣人移檄各鎮之兵勤王，此時四處皆知，各鎮皆引兵而來。邵陵王等是前奉旨襲攻侯景，一路慢慢而行，早已離壽陽不遠，傳令安營，終日商議進兵之策。一時無計，不敢進兵。忽聞侯景已渡彩石，將攻建康，諸將皆驚。又飛報導梁主詔敕勤王。邵陵王等大驚，便回兵來救。行至江邊，軍士上船，行至江中，忽旋風大作，人馬溺死了萬餘。邵陵王等遂不敢渡江，只沿江而走。到了京口方得渡江而來，因與諸將商議。趙伯超說道：「我軍若從黃城大路進兵，必與賊相遇，不如競走據鍾山，出其不意，台城之圍可解矣。」邵陵王從之。遂連夜兼行，次日天未明結營於蔣山。早有探馬報於侯景道：「邵陵王大軍已回，立寨於蔣山，兵馬甚眾，乞大王早些應敵。」侯景聽了大驚道：「彼何由而至此？」遂將所掠子女並珍寶珠玉，皆使心腹將士具舟以備，自己引兵三路迎敵。遂立寨於覆舟山下。次早兩處兵馬立於玄武湖左側，邵陵王使蕭駿出陣。侯景驟馬衝出接著，兩人皆不答話，殺到二十回合。侯景便虛晃一槍，拍馬敗走。蕭駿不知是計，便驟馬追來。趙伯超恐蕭駿有失，亦來追趕，侯景將二人引至覆舟山下，忽一棒鑼聲，兩下伏兵齊出。梁兵將見有有伏兵，大叫中計，忙轉身欲退，早被侯景兵圍住，絆馬索絆倒。侯景將二人割了首級，復引軍殺來。邵陵王見侯景怯戰敗走，心中大喜。又見趙伯超追去，必然成功。正揮動將士掩來，早遇著侯景之兵槍桿挑著二將的首級，到陣前大叫道：「若不投順，以二人為例！」梁兵一時見二將被殺，心內膽怯。侯景見了忙暗中傳令，使鐵甲馬一齊望梁陣中衝入。霎時塵土飛揚，梁兵見了只往後一退，侯兵便乘勢卷來，無不一以當十。邵陵王諸將皆退，各自亂竄逃生。邵陵王不知去向，一時遺棄輜重器械糧草如山堆積。
　　侯景生擒西豐公大春、霍俊等，大獲全勝。將生擒之人綁押至台城下叫道：「邵陵王已為亂軍所殺，援兵無人，速速早降。」霍俊忙向城上大叫道：「邵陵王雖失小利，全軍尚在京口城中，只宜堅守，援兵即至也！」侯景大怒，即用刀背打之，霍俊叫不絕口。侯景見其患義，釋之，後被正德所殺。侯景因殺退了邵陵王，遂恣意攻城。用火車焚台城東南樓，又掘地道穿城，俱被城中打回，不能成功。侯景不勝惱怒，有人獻計決玄武湖之水以灌台城。侯景依計，使人灌決台城，內殿闕前一時泛溢，居民皆在水中。當有邵陵王陣中江子一，載敗逃入台城來見梁主，梁主責之。子一奏道：「臣以身許國，常恐不得一死，今手下將士皆棄臣而去，臣以一人安能擊賊。乞陛下付臣以千人襲侯景，誓當碎身以贖前罪，不死闕前當死闕後。」梁主見其言忠烈，許之。
　　江子一拜謝而出，與弟尚書左丞江子四、東宮王帥江子五各帶家將一百餘人，悄悄開了承明門，江子一奮勇當先，匹馬直殺入侯景寨中。侯景正然坐著，一時不防，被江子一忽搶到面前，舉槍直刺。侯景大驚，忙將身一側，那槍尖早從肋下透過，正中在椅子上。江子一連拔不出，便挑起交椅望侯景劈頭摜來，早被侯景接著。兩下拚力相扯，江子一槍尖方出，忙收回又刺。侯景大呼道：「有賊在此，諸將何在！」便將那交椅遮擋，騰身亂舞。那馬著驚，將江子一掀下馬，一時諸將見軍中有失，各提刀殺入。一連槊殺數人，力不能加。侯景取刀砍來，中肩仆地，口中叫罵不絕。侯景大怒，亂砍而死。這子四、子五見子一殺入侯景寨中，久不見出，二人說道：「三人同來，何面目獨回！」遂自殺來，早被侯兵截住，二人力戰。侯景喝叫：「弓弩手齊射之！」不一時將二人射死於軍中，一時兄弟三人皆亡，至今青史留名。史官有詩贊之道：
　　一人碎首已稱奇，相繼亡身世更稀。
　　不是忠肝還義膽，安能視死直如歸。
　　侯景見台城急切難破，十分著急，因聚眾將問計。王偉道：「今台城不可猝拔，莫若請和，以緩其勢，待其懈而進攻，乃萬全策也。」侯景依言，遣任約、於子悅到城下拜表求和。太子以台城圍困日久，遂請命梁主求許之。梁主聽了含怒說道：「和不如死！」太子固請道：「侯景圍困台城，四方援兵俱觀望不進，莫若許其和而尋良策退之。」梁主仰面觀天，良久說道：「汝自圖之，勿令取笑千載。」遂閉目念佛而已。太子出，使人許和。侯景見許，要割江西四州之地，引宣城王大器為質，然後引兵過江。太子俱許之。傅岐哭諫道：「豈有賊舉兵圍宮，而肯與人和乎！此不過抑援軍以俟城懈守耳。奸面獸心，必不可信。」羊侃亦堅持不可。
　　癸巳日，羊侃心力耗盡，嘔血數升而卒。城中益懼。太子遂將宣城王之弟大歡為質，以侯景為大丞相，都督江西四州，諸軍不得進攻。又遣詹事柳渾與侯景立壇於門外，殺牲歃血為盟。後侯景兵馬如故，太子遣人來問侯景，侯景只托言無船過江。又言：「軍中鎧甲尚未造完，夕完夕走。」太子方知是詐，心中大驚，只得又督人死守。景見台城依舊嚴守，遂使人寫了數百餘張告示，射入台城。只見上寫著：
　　河南王侯，今告城中士民知悉。梁自近歲以來，權倖用事，割削齊民以供嗜慾。如曰不然，公等試觀今日國家池苑、王公第宅、僧尼寺塔及在位庶僚姬妾百室，僕從數千，不耕不耘，錦衣玉食。不奪百姓從何得之？僕所以趨赴闕庭，指誅權佞，非傾社稷。今台城指望四方入援，吾觀王侯諸將志在全身，誰能竭力致死與君爭勝負哉！長江天險，二曹所歡，吾一葦航之，日明氣淨，若非天人相協，何能如是。幸各三思，自求元吉。特諭通知。
　　卻說湘東王繹，見梁主勤王詔到大驚，即遣司馬陳昕引兵來救援。哨馬報知侯景。侯景見報，即引鐵騎散千來迎。兩軍會於牛首山前，陣尚未圓，侯景即率鐵騎衝殺。陳昕忙分將士迎敵。不期眾將士見侯兵驍勇鐵騎衝至面前，刀斧皆不能砍入，一時心慌，遂不戰而潰走。陳昕見了大驚，便獨自出馬與侯景力戰數合，後軍不繼，被侯景圍住，用撓鉤將陳昕拖下馬來。侯景使范桃棒囚之，陳昕與范桃棒有舊識，因而釋縛置酒，同飲甚歡。飲至中間，陳昕道：「將軍英雄蓋世，不立美名，今事賊而遺臭萬年，死無容所，深可為惜。」范桃棒驚問道：「今河南已不久滅梁為帝，我是一功臣也，何為賊論而遺臭乎？」陳昕笑道：「將軍自未審耳。侯景凶虜，受梁主深恩而反噬，今僥倖猝至，是內地竊發，遂其猖獗之毒。今台城數月未下，不思梁主在位四十餘年，澤被已久，眾王子諸將皆擁兵於邊疆，勤王之兵一旦四集，深入重地，見在目前，焉得為帝？不能為帝，豈非是賊乎？深為將軍不取也。」范桃捧聽了道：「我亦思之已久，然亦騎虎之勢不能下耳。」陳昕道：「何不反邪歸正，得天下萬世之美名。」范桃棒聽了大喜，遂商議停當，等到夜間使陳昕縋城而入。陳昕來見梁主，奏知失利被獲，臣今說范桃棒歸降，望陛下允從。梁主聽了大喜，遂敕鐫銀券，以賜范桃捧。俟事定之日，封為河南王。太子聞知，急見梁主，奏以不可納降，恐其有詐。梁主怒說道：「受降常理，為何致疑？」太子不決，召公卿會議。有言可納，有言不可納，紛紛不一。傅岐堅執說道：「范祧捧必非謬詐，降後侯賊必驚，若乘此擊之，大可破也。」太子道：「要堅城自守，以俟外援。援兵若至賊豈足平，此萬全之策。今若開門納范桃棒，范桃棒之情何易可測，萬一內變，悔之何及？社稷為重，還宜詳慎。」傅岐道：「殿下若以社稷為重，宜納范桃棒，如其猶豫，非岐所知。」太子終不解決。次日范桃棒見陳昕入城無信，遂作書射入城中。軍士呈上，太子拆開視之，上寫道：今止將所領五百人，若至城門，皆自脫甲，乞朝廷開門賜容。事濟之後，保擒侯景。太子見其懇切心，愈動疑。傅岐哭諫道：「失此機會，社稷去矣！」太子不聽。未至日中，范桃棒事露，為部下之人密報侯景，侯景大驚，率軍將范桃棒擒而殺之，使人挑范桃棒首級以示城中。城中百官見了，皆痛惜范桃棒之死，梁運該亡。史官有詩道：
　　偽降一說便相從，及至真降反不容。
　　總是運終該喪國，鬼神故故亂其胸。
　　太子見了，亦有追悔。只因這一番有分教：識悟前因，呵呵大笑。不知後事如何，且聽下回分解。

