

    
	
		
			第八回　　魏文帝兵敗班師　蕭元帥功成出鎮
			　　詩曰：
　　旌旗卷地來，炮石轟天至。
　　一旦悄然歸，方知是多事。
　　又曰：
　　不作良弓藏，早成騎虎勢。
　　爾若肆荒淫，誰能守仁義。
　　話說魏主見報，知王肅兵敗，大驚失色，不禁大慟道：「朕自行兵以來，威鎮東南，今日一至如此，何以生為？」諸將盡勸道：「陛下聖諭差矣，今日雖偶戰不利，止不過以破齊之地還齊，於魏並無所損，況國家全盛，陛下若能降詔，北連契丹，調集四川兵馬，控接荊襄，以分齊勢。蕭衍雖有英武奇謀，亦難施展矣，陛下何必以小挫自損軍威，願陛下善腫聖躬，無徒自苦，且請班師還國，再作後圖。」魏主聽了，猶豫未決。當下有於烈俯伏奏道：「我兵久出，師已老矣。況今王肅敗衄，糧草不繼，立於危地而思遠圖，是緣木而求魚也。今穎上、亳州二處城土卑薄，焉可久住，且蕭衍善於馭將，柳慶遠能於運籌，若乘得勝之兵並力二城，豈保無虞？今蕭衍不進攻者，因分援山陽未知勝負，若知王肅之敗，柳慶遠軍回，合併夾攻，再移兵據於洋河上流，我雖欲退而不能矣。陛下莫若且下令班師，回都洛陽，使人通好，休養土卒，覷有便機，再令將興師，以圖報復，未為晚也。」魏主道：「汝言雖是，但乘興出師，今一旦敗辱，何顏歸於洛陽？」於烈奏道：「自古圖大事者，不哂小恥。昔漢高屢戰屢敗，後一戰而得天下，何辱之有哉。」魏主聞言，方喜動顏色，遂暗暗下詔撤回士卒，星夜渡河不題。正是：
　　勝便露驕形，敗則呈窮像。
　　如此無定持，焉能為大將。
　　卻說蕭衍用計取了魏糧，又時常分兵東西攻擊以擾魏寨。忽一日山陽報捷，蕭衍大喜，便緩逼魏營，以待柳慶遠兵到。魏主見蕭衍緩攻，遂暗暗拔寨，連夜遁走，臨於汴河。早有探馬報知蕭衍，蕭衍道：「彼知山陽敗績，今走穎上必渡汴河，走歸洛陽無疑矣。」正打點遣襲，忽報柳參謀全軍到了。蕭衍大喜，相見畢，說道：「參謀運籌神算，誠今日之臥龍也。」遂告以魏主連敗，棄了亳州等郡逃去，我今欲引兵據於上流，使其莫渡，則魏主可擒矣。柳慶遠道：「擒之或者必然，但追奔逐北，亦勝師之所不可少。」蕭衍聽了大喜，即命拔寨俱起，星夜兼程，
　　卻說魏主連夜渡河，遂駐兵於汴河上流，列陣以待。不一日，蕭衍追至，己隔河岸不能渡去。魏主使人將木牌數千面，牌上數齊主之惡，放於水中乘流而下。齊兵取看，忙稟知蕭元帥。只見上寫其略曰：
　　魏孝文皇帝詔曰：朕見齊蕭鸞竊居大位，擾亂天帝，奸回淫縱，暴戾昏荒，誅剪忠良，屠滅臣宰。朕念蒼生荼苦，提師問罪，弔民水火，齊民莫不壺漿以迎吾師，連得齊地數十餘郡。今因師久在外，人欲思歸，朕心體恤，暫罷虎賁，退回齊失之地，以敦和好。若不修省改過，朕當再率雄師直入建康，令蕭氏孜庶無遺。謹詔。大魏太和二十三年　月　日詔
　　蕭衍看罷大怒，便要商議引兵渡河。柳慶遠勸止道：「今魏寇窮矣，我兵越境追之，則兵連涸結，徒費軍資，況元帥曆數未至，當徐圖之可也。」蕭衍聽了，躊躇半晌道：「參謀之見是也。」遂上表報捷，又將在陣有功之人細細開奏。請旨定奪。
　　不日報入朝中，齊王不勝大喜，遂使蕭衍移得勝之兵鎮守雍州刺史，柳慶遠實授軍中諮議，王茂、陳剛、昌義之、王珍國俱授軍中指揮將軍，又賜衣帛牛酒。其餘將士論功賞賜，悉聽軍中裁決，不必入朝謝恩。蕭衍接旨拜受，遂犒賞三軍，使許英自歸鎮守鍾離，王廣之自守太和，其餘郡縣擇賢能供職，分派已定。又見居民受兵火遭害者，即發銀賑濟，百姓歡呼數里。因有旨意，不便回家，只得帶領隨身將士，擇日起身。在路不只一日到了雍州。蕭衍到任後，禮賢下士，體恤軍民，大振威武不題。
　　卻說魏主敗歸梁州，一日設朝，文武齊集，朝賀畢，魏主說道：「朕自登位以來，承烈祖創業主功，世祖開拓之德，宜為祖宗繼述其志。不意鍾離受辱，山陽敗績。今朕深處宮中，卻日夕不安，急欲雪恥。不識諸卿誰能為朕分憂？」班中拓跋勰出班奏道：「且今四境昇平，百姓樂業，陛下只宜垂拱於上，躬行仁義。至於雪恥之事，只須詔諭緣邊將士，分擾齊疆，再遣人與齊修好，俟其有釁而圖之，方為萬全之策。」魏主准奏，遂使大臣草詔，諭各邊將士，如得寸功，據得南齊寸土者，不吝封侯之賜。又遣散騎常侍宋弁出使與齊修好，宋弁出使回來覆命。魏主因問蕭氏如何，宋弁奏道：「臣觀蕭氏父子無大功於天下，既以逆取，不能順守，政令苛碎，賦役繁重，朝無股肱之臣，野有愁怨之民，得沒身幸矣，非貽厥孫謀之道也。」魏主聽了大喜。此時各邊將士奉了魏主之命，遂上至西川下及長江，凡沿邊之外無不騷擾齊地。
　　是時蕭懿正坐鎮益州，厲兵秣馬，操練將士，恩惠下民，遠近悅服。忽一日，哨馬報來道：「魏兵侵犯南陽甚急，鋒不可當，乞將軍作速禦敵。」蕭懿聞報，即點了三萬人馬，以尹紹祖為先鋒，長驅而前。魏將韋珍據立險要設立五寨，以待齊兵。蕭懿與南陽太守合兵進戰，蕭懿因授計道：「今魏立五寨，兵將必不能統一，只宜挑選精騎並力破其一寨，則四寨皆怯矣。」諸將稱善。遂喚尹紹祖領五千鐵騎，望魏西南一寨盡力衝擊。魏將孫先出馬，接住廝殺。二將殺了三十餘合，孫先力怯，只左右遮攔，蕭懿乘勢率兵橫衝，奪據了西南魏寨。四寨魏兵忽見一寨被齊兵破了，果然驚慌潰亂，蕭懿揮將乘勝掩襲，斬首萬餘，遂入南陽。
　　次日，魏兵大至，將城圍困。城中軍民皆慮糧少不能久持，蕭懿見了，因暗使人將空封鎖甚固，因示眾將道：「此倉皆貯滿粟，可支二年。」一時眾心始安，次日蕭懿引兵出城，與魏軍對陣，魏將范遠出馬，吶喊搖槍，在陣上馳驟。蕭懿使祝芳截出，兩人各逞威風，戰夠多時，兩邊各添兵將。蕭懿遣尹紹祖帶了一千鐵騎，繞出魏軍之後殺來。魏將忙分兵接戰，一時前後受敵，陣腳己亂。蕭懿與房伯玉催動大軍一齊殺來。魏兵不能抵擋，早分頭奔潰。韋珍退走。蕭懿追來。韋珍走入斜谷，忽然大雨，魏兵將皆饑，遂截雨注米，執火在馬上炊之。軍士尚未得食，蕭懿帶眾將追至。韋珍且戰且走，遂率軍還於仇池去了。蕭懿見魏兵敗去已遠，遂不復追趕，蕭懿大勝班師而回。正是：
　　萬馬南來氣概雄，旌旗閃閃蔽長空。
　　若無定國安邦策，怎得封疆掌握中。
　　蕭懿遂上表奏捷。
　　過了些時，齊明帝蕭鸞改元為永泰元年。正該享國，不期到了秋七月，忽抱病甚篤。因太子年幼，恐被人謀篡，因囑之道：「行事不可落於人後。」說罷而薨。又遺詔以徐孝嗣為尚書令，沈文季、江祐為僕射，江祀為侍中，劉暄為衛尉，政事委決蕭遙光、蕭坦之，又進蕭衍為晉安王司馬領雍州牧，蕭懿為持節都督益州刺史，以下文武官員並加恩賜。在朝文武遂立太子即位，改號永元元年。
　　這太子是蕭鸞第三子名寶卷，字智藏，時年一十七歲，蕭鸞生有十個兒子，惟寶卷最為溺愛，故立他為太子。他恃寵愛在宮時嬉戲無度，今即帝位，益無忌憚。時蕭鸞之柩停在太極殿中，文武百官朝夕哭臨，百官舉哀之際，寶卷亦必同哭，哭時即說喉痛止哭，過不多幾日，寶卷不耐煩起來，見了靈柩在殿，心甚厭之，傳諭速葬。徐孝嗣固爭道：「先帝骨肉未寒，正臣子抱痛之時，怎忍便議葬事，也須逾月方得盡臣子之情，即黎庶之家亦必終喪，何況天子！毋為天下後世所譏也。」寶卷無奈何，只得依從。一日，有中大夫羊闡入臨哭奠，俯仲哀切，忽脫帽在地上，他頭禿無髮，頸項瘦長，一時露出禿頭。寶卷正在同哭之時，看見羊闡露出如此形狀，忽大笑起來，對左右大臣說道：「禿鷲啼來乎？」鷲禿鷲也，其狀如鶴，頭禿頸長，其性貪惡。寶卷借引《詩經》「有鷲在梁」之語以譏笑羊闡之頭禿項長也。眾官聽了，俱各驚駭。寶卷自即位以來，只在宮中寵幸官妃，溫柔鄉里作樂過日，絕不與朝士相接，專信宦官及左右御刀應敕之人。一月之間寶卷必出宮二十餘次，及出宮時又不言去向，所到之處不許有人窺見。每出必先使人驅逐百姓，只許留空宅，如搜出一人即時斬首。或三更出宮，鼓聲四出，火光燭天，跟隨內侍俱戎裝跨馬，執戟操戈，橫行道路，士民驚恐。
　　一日，寶卷出遊沈公城，有一婦人臨產，躲避不及，便藏匿室中。這日寶卷驅騁而來，近侍忽搜出此婦，便綁來見駕，寶卷見了大怒道：「何物妖婦，敢違旨犯駕？」那婦人哭奏道：「民婦焉敢違旨取死，實因懷孕將產，不能行走，故丈夫將民婦藏匿，只道可以躲免，不期皇爺駕到搜出，民婦自當萬死，但民婦的丈夫年將五十，尚無子嗣，今雖男女未分，實圖一線相延血食，乞皇爺法外寬容饒命罷。」說罷，叩頭不己，寶卷聽見說出懷孕將產，便十分大喜，因對左右說道：「今宮中的妃妾正懷龍種，只不知腹中是何模樣，如何成形，若剖而視之，是亦快睹，只是不好行得。」梅蟲兒道：「陛下既欲看男女之形，今日恰然有之，實千載奇逢，賞心之事，剖一民婦，何傷大體。只不要使廷臣知道，免得又來上本瑣碎。」寶卷聽了大喜，道：「汝說得甚妙。」即叫近侍剖看。眾近侍得不的一聲，使掣出三尺青鋒，將那婦人不由分說擁至庭中，綁在柱上，也不管婦人啼哭，竟將衣服分開，刺入尖刀，嘩喇一響，那婦人大叫一聲，已自氣絕。近侍將腸肚分開，取出一個血胎來，將刀割開，卻見一個小娃子滾出，在地啼哭跳躍。近侍便血淋淋的呈與寶卷觀看。此時寶卷雖然一時暴戾，要看小孩子的樣兒，及見近侍如此動手，未免心中一時不安，然亦無可奈何，今忽見將小孩子獻上，哇哇啼哭，又手腳俱能跳動，一時見了反生歡喜，因定晴細看，說到：「爾母已死，啼哭何益。」因對梅蟲兒道：「可將這孩子發與民間有乳之婦，養他大了，庶不負朕一番好生之意。」說未完，那血孩子哭聲漸低，早已四肢俱直，嗚呼哀哉了。寶卷見了，也歎息了數聲，便叫人拋去。正是：
　　如此行刑說好生，自應桀紂己稱仁。
　　江山無福常消受，火速荒淫送別人。
　　自此寶卷在宮全無忌憚，終日荒淫，與一班佞臣茹法珍、梅蟲兒、王咺之在宮內芳樂苑中作樂。一日寶卷見他三人歡情未暢，因問道：「今日爾等神情索然，使朕甚不愜意，是何緣故？」茹法珍見問，連忙俯伏，乘機奏道：「臣等盛蒙皇上寵愛，敢不竭力以副陛下之歡心，只因近日被這些廷臣文章談論，說我等蠱惑君王，臣等只得要避嫌避疑，以後不敢進侍矣。」寶卷聽了，含恕道：「朕尊為天子，富有四海，當此昇平之際，君臣同樂有何不可？莫說帝王，即士庶之家，苟處富貴，亦有二三知己，風花雪月，美景良辰，同游作樂，豈朕轉不如也？」梅蟲兒連忙奏道：「士庶之家，隨心所欲實無拘束，今陛下徒有天子之名，動則拘禮，稍著過情，動不動就有在廷臣子指引譬喻，援古證今。若不聽他，他便說主上失德。陛下雖欲隨心取樂，實不能也。」寶卷聽了，一發大怒道：「朕臨大位，手操生殺之權，豈肯受人拘束！爾等不必多心，只與朕暢懷同樂，方見汝輩忠心。」王咺之亦奏道：「陛下即位以來，惟行仁政，仁政固美，亦必須剛柔井濟，使人敬而畏之。若只一味仁柔，恐在外諸臣無君王在口矣。是以先帝遺言子孫不可受制於人，正欲使陛下為英武主也。」
　　寶卷聽了，點頭道：「卿言甚善，今後若有廷臣阻撓詆毀者，即以欺君之罪罪之，加以極刑，則自不敢言矣。」三人頓首道：「陛下著奮發英武，外臣不敢進言，臣等敢安心同樂矣。」不數日，敕王咺之執掌奏章，凡百官疏直諫者一概寢匿。一時專權，便矯旨，不是削職，就是殺配，因而朝中敢言敢諍者，竟無一人，士氣盡沮，寶卷遂得恣意與宮女侍妾晝夜宣淫，過不多時，即父皇所幸的寵妃，俱逼而幸之，以及宗室中有美者，俱收入宮中縱淫，一時間宮圍內姑姪姊妹皆無間別。一日，寶卷在芳樂苑中叫眾內侍鳴鑼擊鼓，擺一圍場，手執幡幄兩旁分立，自己穿了一件織成的褲褶，帶了金箔帽，取了一根七寶矟，喝叫擂鼓，他卻乘馬驅驟，往來奔走，眾內侍俱執了五色幢幡，在前後左右盤旋圍繞，又置一柄白虎幢，有一丈五尺，上面畫了一個白虎在上，叫近侍執著，寶卷在馬上飛轡揚塵，誇張矯健。玩到得意之處，遂一馬飛來，在內侍手中綽了白虎幢在手，就於馬上迎風綽約，兩手交換，又向身後將那白虎幢左右交接，接到妙處，忽將白虎幢擲起半空，等他落下來，卻將口張開，咬住其柄，以逞威能。又手執七寶稍，一馬放開，飛舞奔躍。眾內侍吶喊擂鼓，以助其威。奔馳了數次，然後放馬歇下。眾內侍一齊俯伏在地，稱贊道：「皇爺真天神也。」又日夜與宮妃淫媾之時，必取春意圍屏排列兩旁，使宮女自去揀那得意之圖，寶卷即按景宣淫。御一宮女，必使眾宮女環立現看，奏樂進酒。眾宮女看到慾火動時，個個垂涎，也就顧不得尊卑，俱來你爭我奪，年長的宮女竟將寶卷抱在懷中，恣意取樂。常至五更方寢，日晡未起。日在色慾之中探奇索味，以至台閣奏牘累月不報。寶卷總不視朝，內外隔絕。
　　一日，眾文武集於朝房，沈約因發議道：「皇上久不臨軒，政事叢脞，倘若被拓跋北魏乘釁攻侵，變生叵測，我等責任所關。況我等受先帝委任之專，豈可坐視！今日我等齊集殿中，可鳴鐘俯伏殿陛間，以待皇上設朝，披肝瀝膽一番，方盡臣職。」百官聽了，俱齊聲說道：「休文之言有理。」遂一齊撞起景陽鍾來，俯伏候駕。不一時，鐘聲直進入宮中，宮娥內侍盡皆驚動，連忙奏知寶卷，道：「百官齊集殿上，鳴鐘候皇爺設朝。」此時寶卷正在醉鄉，見宮人來奏，也吃了一驚，連忙問道：「外官有何急事，要朕出去？莫非有變麼？」說罷，便要起來。不期夜來宣淫過度，又因宿酲未醒，一個身子竟不能起來，又聽見殿上鐘聲不絕，只得著宮人傳旨，宣王咺之進宮議事。不一時，王咺之奉宣從德化門入宮，俯伏在御床之下。寶卷揭帳告知鳴鐘之事：「卿可出去問百官有何大事，以致鳴鐘聚集？」王咺之領命即出宮來，到了殿中。見百官齊齊俯伏丹樨，一時見了也甚驚訝，然事已到此，只得說道：「列位老大人，有甚表章只宜進陳，何至鳴鐘驚動聖躬？皇上今著下官問明回奏。列位老大人且請起來，指教明白，以便復旨。」眾官聽了，便一齊起來，說道：「皇上御極以來，不與外臣接見，匿處宮中，且與佞嬖荒淫，奏牘如山，並不裁決，是非奚辨？奸偽何分？我等俱受先帝之恩，念祖宗創業之艱，豈肯坐視其危！若使北魏知我國無主，興師割據，變生叵測，禍莫大焉。今請聖駕臨朝，以慰蒼生之望。社稷幸甚，臣等幸甚。乞將此情奏知，感激不淺。」王咺之道：「皇上非圖晏安不視朝政，實因近日龍體偶抱微恙，靜養深宮，故不曾與列位接見，非有他意。今列位大人既有此舉，學生自當奏知，候皇上御體平和，則向日奏章自有分曉。列位請回靜聽，勿驚聖躬，以效臣節。」百官聽了，沒法奈何，只得一齊退散。正是：
　　忠臣極力披肝膽，只望忠誠能上感。
　　無奈君庸酒色迷，奸徒已把朝綱攬。
　　百官散出，王咺之心才放下，即回身入宮，將百官之言細細奏知，因說道：「今日文武在朝殊無體統，日後不臣，亂之階也。總因陛下仁德寬慧所致耳。」寶卷道：「卿可去將數月的本章取來，宣讀聯聽。」王咺之領旨去查了半日，內侍俱云不知所在，所存者不過十之二三，遍宮尋覓，方曉得這五省累月的表牘，皆校臣侍包裹了魚肉還家矣。王咺之只得朦朧奏道：「總是些腐儒臆度之言，陛下也不必看他，徒惱鬱人懷抱。」寶卷道：「賢卿說得是，餘俱不必問了，只將往日敢言者一例削職，免得又來瑣碎，朕好稱心尋樂。」王咺之領旨，正中機謀，滿心歡喜。凡有敢言與王咺之、梅蟲兒、茹法珍不睦者，非降即削，諂媚者即時重用。一時朝中削降了大小一百餘員，在職者雖不去，而亦人人自危矣。只因這一番削降有分教：禁城圖篡，杰士懷謀。不知後事如何，且看下回分解。

