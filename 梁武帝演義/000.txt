

    
	
		
			序
			　　史氏載，魏熙平中，造永寧寺，建九層浮屠，靜夜鈴鐸聲聞十里。佛法西來，於茲甚矣；比年梁主捨身同泰寺，設四部無遮大會，釋御服，持法衣，為寺僧講涅槃之慧經。緣是佛氏西來之說，復踵西遊真經真解而演其義。顧思大地世界中，那一椿不宜可舍事。不知何故有佛有祖，說出許多窠臼；亦不知何故有說佛祖諸家，添出許多窠臼；更不知何故有一班訶佛駁祖之莽漢，別造出許多窠臼。豈非世界中未有舍卻一切，而終盲於西來微旨乎？大同中，武帝宗教，乘清心捨身台城講釋義，已渡丈六金身之慈航，出火炕以入化城。後人參是演義而明心見性，誦之說之，復舉之揭之，甚而訶之駁之，必須求個脫離窠臼一法。然但求脫離，便已先落窠臼矣，又不免合掌懺悔曰：「我捨不得來。」

