

    
	
		
			第三十六回　　侯景弄奸投敵國　梁君貪利納亡臣
			　　詞曰：
　　虎狼失路亦求人，怎奈凶心養不馴。
　　一日爪牙收拾利，又將反噬到人身。
　　又曰：
　　好將生殺主權收，當斷何須又別謀。
　　引賊入來傾社稷，始知誤國是仁柔。
　　話說此時北魏已分為東西兩處。東魏高歡，西魏字文泰，俱是挾天子以令諸侯，臣強君弱。東魏主已封高歡為王，這侯景在高歡部下，削平六鎮，所向無敵。高歡喜其英勇，因任用之。侯景常對高歡說道：「願得三萬甲兵，當橫行天下。渡江縛取蕭衍老公，為天下太平寺主。」高歡嘉其雄壯，自立之後果與了侯景甲兵十萬，使他專制河南。因待侯景就如自身之半體。侯景見高歡待他甚厚，亦傾心事之。由此縱橫得意，目內無人，每見高歡之子高澄、高洋二人智量褊淺，無父之風，心中看他不上眼，嘗對司馬子如說道：「高王在上吾不敢有異謀，高王若沒，吾不能與鮮卑小兒共事。」子如忙掩其口，卻有人將此言報之高澄。高澄聽了大怒，屢屢要謀殺侯景。侯景知覺，亦自悔失言，因恐高澄於中生釁，因與高歡相約道：「我今握兵在外，讒妒之人恐為欺詐，大王若賜書於景，乞於書背後喑加微點，使景得知真假方不誤事。」高歡深然其言。自此以後，凡有書字往來皆依侯景之言，暗暗加一小點於書為信。高歡病篤，高澄詐寫文書，遣人召侯景入朝商托大事。侯景接書，見書背無暗記，便力辭不行。下書人報知高澄，高澄甚是憂慮。不一日高歡病危，高澄在側看視。高歡見了因問道：「汝面有餘憂，卻是為何？」高澄尚未及答，高歡早揣度道：「汝莫非憂侯景作叛乎？」高澄聽了忙點首道：「兒實憂此。」高歡道：「侯景專制河南，嘗有飛揚跋扈之志。他惟懼我力不敢動，我若有變非汝所能駕御者。然能敵侯景者，唯有慕容紹宗一人。我已算定在此，兒不須憂，日後若有舉動，可謹我言，侯景無能為也。」言訖而卒。侯景聞知高歡已死，不禁掀髯大笑道：「大丈夫終有日揚眉。若不能流芳百世，亦當遺臭萬年。」舉兵而反，遂據河南，執豫州刺史高元成、襄州刺史李密、廣州刺史拓跋暴、懷朔刺史拓跋顯，一時軍威大振。早有人報知高澄，高澄大驚，遂傳檄各州將士準備禦敵。先遣司空韓軌督諸軍討侯景不題。
　　卻說梁主回宮以來，見了各處表章，方知魏國大亂，群雄割據，又分為二中心，心中大喜，遂下詔沿邊將領出兵分割魏地，如得魏一所之邑，決不吝賜封爵。旨到之日，各宜進兵。有司奉詔而去。一日同泰寺忽然失火，各處延燒。梁主忙著人救護，不期火勢猛烈，一時難救。燒至天明盡皆白地，只存得志公法相不曾燒燬。次日梁主親往視之，因說道：「此佛魔耳。」遂傳旨興工蓋造。旨意下來，一時忙得各官拘集民夫分頭取料，各行承直，紛紛交納。梁主急於成功，連夜蓋造，不兩月成功。蓋得同泰寺比前更加十倍壯麗非常。寺成大赦民間，以大同十二年改為中大同元年。梁主到寺，復捨身寺中，設大會，釋去御服，換上法衣，行清淨，大舍素床瓦器，乘小車，役私人，登法座，與大眾講金字《三慧經》並《涅槃經》。在寺年餘，不肯回宮，群臣苦勸不聽。
　　卻說侯景，從反後，高澄調集人馬合擊侯景。侯景日日廝殺，終有眾寡之分，一時難展。日與謀士商議，皆無良策。一日侯景對眾說道：「我今界於兩魏之間，兩魏皆為仇敵，倘被相約並力而攻，則我首尾難顧，雖欲自安，恐不能也。莫若行昵宜之計，暫且稱臣於梁。我聞蕭衍好利，若動之以利，彼必助我。彼若肯助我，到臨時再審事機以觀動靜，則事有可圖未可知。爾等以為何如？」眾將昕了盡皆稱善。侯景大喜，遂使人作書，遣行台郎中丁和入建康上表道：
　　臣與高澄有隙，勢不兩立，情願歸侍陛下，舉函谷以東瑕丘以西，豫、廣、穎、荊、襄、兗、南兗，齊、東豫、洛州、揚州、北荊、北揚等十三州內附。唯青、徐數州，只須折簡。且黃河以南皆臣所職，易同反掌。若齊、宋一平，徐事燕、趙，臣當戳力以盡其職，成陛下混一之基。
　　當有接表官見有侯景這表章，事體重大，不能裁決，又不敢稍遲，遂將此表到同泰寺來呈梁主。梁主先一日夜間忽得一夢，夢見中原郡牧、有司皆獻地土戶口冊籍歸降稱臣，梁主大喜納之。醒來是夢，因見天色未明便披衣待旦。即傳旨出寺：「宣朱異見朕。」不一時朱異宣到，拜見畢。梁主即述夢中之事，沾沾自喜說道：「朕生平少夢，有夢必應。只不知此夢作何詳解，卿可為朕解之。」朱異聽了，忙又俯伏奏道：「陛下恭喜賀喜，此夢大吉。乃陛下宇內混一之兆也。」梁主聽了大喜，君臣無事因對奕。尚未終局，忽內侍捧進侯景表章，梁主停奕忙展開細細看完，又反覆躊躇，不禁大喜大快道：「朕說有夢必應，今果應矣。」邀將表章付與朱異。朱異看了滿口稱賀。梁主一時坐臥不安，遂傳旨回宮。
　　到了次日設朝，將侯景表章遍示群臣。有言可納，有言不可納，議論不一。當有尚書僕射謝舉奏道：「向歲與魏和好，邊境無事，今納其叛臣，臣竊謂非宜。」梁主道：「前者魏君失德，納我叛子，久據我數郡，已負我和好之約。今強臣瓜分，魏國分為東西二處，是天亡在即。況朕久懷混一之志，屢不能酬，故前詔邊將，乘機竊取魏地，又一時未成功。若今得一侯景，則塞北可清，中原可靖，宿願可酬矣。誠機會難得，豈宜膠柱？」群臣聽了爭辯不已。梁主朝罷回宮，因反覆躊躇，自言自語說道：「我國家如金甌，無一傷缺。今受侯景地土，詎是事宜，說致紛紜，悔之無及。」便以心問心，委決不下，又御便殿獨召朱異商酌其事。朱異揣知梁主利動於心，便逢迎奏道：「陛下聖明御字，南北歸仰，正以事無機會，未達其心。今侯景之來，是分土之半矣。若非天誘其衷，人贊其謀，何以至此？若拒而不納，恐絕後來之望。此乃易見之事，陛下又何疑焉。」梁主聽了大喜道：「卿言正合朕意。」遂定意納降侯景。以侯景為大將軍，封河南王，都督河南南北諸軍事，大行台，承制如鄧禹故事。又詔遣司州羊鴉仁督兗州，桓和之、湛海珍等將卒兵十萬趨懸瓠接應侯景，共圖滅北魏。又詔附近州郡解運糧草，以充侯景之餉。
　　旨下滿朝皆驚，交章上疏。當有山中處士陶弘景聞之，不及章疏，連夜入朝面見梁主奏道：「臣聞侯景之於高歡，始敦鄉黨之情，終定君臣之契，位居上將，位列台司。今高歡始死，侯景劇擁兵外叛，蓋所圖甚大，終不為人下也。且侯景既能背德於高氏，又豈肯盡節於我朝？今益之以勢，援之以兵，如虎生翼。虎性難馴，終遭反噬。竊恐貽笑將來，為社稷之憂也。乞陛下念創業艱難，幸熟思之。」梁主聽了因說道：「今侯景不容於高澄，四面受敵，實在兩難。投歸於朕，如孤鳥依人，嬰孩思母，若不救援，是致其死也。況朕以仁心待天下，天下之人不負於朕，豈侯景一人而獨負朕耶？朕意已決，命已下矣，毋勞賢卿多慮。」陶弘景固諫不昕，歎息而回。有諮議周弘正善於占候，聞梁主納了侯景，因歎息道：「亂皆在此矣。」忽一日建康地震，遍地皆生白毛。十二月丙午日西南雷聲大動，又白虹貫日，一時災異迭見。梁主詔求直言，因而大赦，以中大同二年改為太清元年。當有散騎常侍賀琛上論四事：
　　一曰屢下蠲賦之恩，而民不得其實，牧守之過也；二曰守宰貪殘，良由風俗侈靡。今之燕喜，相競豪華，積果成丘，列肴如綺。欲使人守廉白，安可得耶？三曰百官不論國之大體，唯吹毛求疵，以深刻為能，以繩逐為務，跡雖似於奉公，事更成其威福；四曰興造有非急者，徵求有可緩者。息費以蓄財，止役以養民。若言小事不足害財，則終年不息矣；以小役不足妨民，則終年不止矣。
　　疏上，梁主見了勃然大怒，即出御便殿，立召賀琛，怒責之道：「朕有天下四十餘年，公車讜言，見聞聽覽。卿不宜同於闒茸，止取諫名，宣之行路，言我能上事，明言得失，恨朝廷之不能用？卿可分明顯出某刺史橫暴、某太守貪殘、某使漁獵子民飲食過差，若加嚴禁，益增苛擾。若指朝廷，朕無此事。昔之牲牢，久不宰殺，朝中會同，菜蔬而已。朕非公宴，不食國家之食。凡所營造，皆以僱借成事。絕房室三十餘年，雕飾之物不入於宮。不飲酒，不好音，朝中曲宴，未嘗奏樂。三更治事，日常一食。昔腰十圍，今裁二尺。為誰為之？救物故也。卿又欲禁百官奏事，詭競求進，偏聽生奸，獨任成亂。二世之委趙高、元後之封王莽，呼鹿為馬，又何法歟？治、署、邸、肆，何者宜除？何者宜減？何處興造非急？何處徵求可緩？各出其事，具以奏聞。富國強兵之術，息民省役之宜，並宣具列。若不具列，則是欺君罔上，沽譽弔名！視朕為何好主？忠乎？不忠乎？」說罷怒目，威氣逼人。賀琛見梁主赫然震怒，護其所短，矜其所長，又睏以難對之狀，責以必窮之辭，早嚇得汗流夾背，一時無言可答，惟免冠叩首，流涕謝罪求免而已。梁主拂袖回宮，亦不究。史官閱史至此，有詩刺梁武帝道：
　　納諫君之美，須當屈己從。
　　矜長而護短，國脈自家壅。
　　又有詩譏賀琛道：
　　既欲匡君失，如何又惜身？
　　忠臣不怕死，怕死不忠臣。
　　卻說侯景早有來報，說梁主見納，又遣兵將來助。不出所謀，心中大喜，一時軍心鼓壯，日望梁將接濟。早有細作報知高澄，高澄大驚，忙集文武商議道：「今侯景在我內地，若魚在釜中終為我擒。今得梁主之助，如生羽翼。非池中之物，為害不小，奈何奈何？」群臣中有言：「侯景妻室皆在鄴中，諭其悔過，賜以爵士，是一策也。」高澄遂遣人賜書與侯景道：「將軍闔門無恙，若悔過還朝，以豫州刺史而終其身，還寵妻愛子。」侯景得書不勝大笑。即使書記作書與來人復之道：
　　景歸大梁，揚旌北討，熊豹齊奮，克復中原，可計時日也。昔王陵附漢，母在不歸。太上囚楚，乞羹自若。矧伊妻子，而可介意？設若誅之有益，欲止不能，殺之無損，徒復坑戮。家累在君，何關僕也。云云。
　　高澄見書大怒，知梁兵未到，遂又遣武衛將軍元柱等領大隊人馬撲滅侯景。即日起行，倍道而進，與韓軌兵合，接戰侯景於穎川之北，日日交戰，勝負未分。侯景見梁兵未到不敢衝突，見相持日久，便退保穎川，入城固守。元柱見侯景入城，遂引兵四面圍攻，城危旦夕。侯景只得使人殺出求救西魏，許他退得高澄兵將，割東荊、北兗州、魯陽、長社四城。西魏丞相宇文泰許之，遂加侯景為大將軍兼尚書令，因遣都督賀蘭率大軍救援，望穎川殺來。元柱、韓軌正欲攻城，忽見救軍大至，只得分將迎敵。此時侯景在城上，見四面炮聲不絕，知西魏救軍已到，叫軍士開門一齊殺出。元柱等一時前後受敵，直殺得大敗虧輸，連夜退去。侯景得解，與諸將商議道：「今解此危，實借西魏之力。彼今敗去，高澄豈肯相忘於我。今我新附大梁不久，而又割地與人，倘梁主知之，必寢前約。況西魏亦非可居之朝。我若惡於梁，是絕去路也。為今之計，乘其未覺，讒言未入，先告以苦情，方為上策。」諸將聽了齊聲說道：「將軍慮事，無不切當。」
　　侯景便使人寫書，瞞著西魏兵將，連夜遣中軍參將柳昕入建康，啟於梁主道：
　　臣以王師未接，死亡交急，遂求援關中自救。目前臣既不安於高氏，豈見容於宇文！但思螫手解腕，是非得已，願不賜咎。臣獲其力，不容即棄，今以四州之地為餌敵之資，已令字文遣人入守。其豫州以東，齊海以西，悉臣控壓，現有之地盡歸聖朝。懸瓠、項城、徐州、南兗事須迎納。願陛下速敕境土，各置重兵，為臣響應，不使差忽。云云。
　　梁主見啟，知侯景事在危急，實不得已，因手諭之，柳昕帶回。侯景忙開視之，只見上寫道：
　　大夫出境，尚有所專，況始創奇謀，將建大業。理須適事而行，隨方以應。卿家心有本，何假詞費。特諭。
　　侯景見了大喜，遂決意投梁。過不多日，梁將羊鴉仁兵到，八懸瓠城與侯景兵合。侯景將所在州郡地方交與羊鴉仁。羊鴉仁使人鎮守，連夜報聞梁主。梁主大喜，以侯景誠心歸服，遂以侯景錄行台尚書事。又詔改懸瓠為豫州，壽春為南豫州，合肥為合州。又以羊鴉仁為殷州刺史坐鎮項城，一時梁朝地廣民饒。梁主大喜，因而下詔舉兵助侯景以伐高澄。遂遣真陽侯淵明、南康王會理分督諸將，以鄱陽王范為大元帥，即日出師。時朱異在外聞之，急入朝奏梁主道：「鄱陽王雄豪蓋世，得人死力，然所至殘暴，非弔民之才。且陛下昔日登北固亭望江左有反氣，骨肉為戒首。今日之事，須宜詳擇。」梁主聽了默然良久說道：「會理何如？」朱異道：「陛下得之矣。」遂以會理為大元帥。這朱異自掌軍機政事以來，權柄皆出其門，廣納貨賂，欺罔視聽。家中園宅、玩好、飲膳、聲色，無不窮一時之盛。若遇政間回家，則車馬填門。前日賀琛之諫實以為朱異也。今朝臣聞舉薦會理為帥，皆各駭然，因會理懦而無謀也。
　　卻說梁主兩番捨身同泰寺之後，只覺在寺中清淨，靈光洞徹。到了宮中繁華色界有時而昏，常懷不悅。一日忽想起寶志公這些微言，不覺有悟，因想道：「我如今在宮豈是修行之地，還須入寺捨身於佛。倘蒙我佛慈悲，哀矜攝受，現獅現象、現蓮台開釋成佛，庶不負我一生好善之功。現此時不修，將來無日也。」主意已定，遂照前例入同泰寺，建無量道場。是日梁主長跪佛前，志心頂禮，大發弘願，誓大捨身，望我佛廣大慈悲。拜畢，與眾僧日夕功課傳論，各僧不許行君臣之禮。諸僧皆稱梁主為志佛。身穿百衲袈裟，頭頂毗羅大帽，日講《摩訶般若波羅密經》，講完又講《涅槃經》。
　　一日梁主升了法座講了一番，眾僧跪在座前問道：「我等眾僧悉皆愚昧，不識涅槃中微義，懇求老佛指迷開釋，無量功德。」因而問道：「一切眾生皆有二身，謂色身、法身也。色身無常，有生有滅，法身有常，無知無覺。經云生滅滅己，以寂滅為樂者。未審何身寂滅，何身受樂？若色身者，色身滅時四大分散，全是苦境，不可言樂。若法身寂滅如同草木瓦石，誰當受樂？又云法性是寂滅之體，五蘊是生死之用。一體五用，生滅是常。生則從體起用，滅則攝用歸體。若聽更生，即有情之類不斷不滅，若不聽即生，則永歸寂滅，同於無情之物矣。如是則一切諸法，被涅槃之所禁伏，尚不得生，何樂之有？」梁主在法座上聽了即合掌說道：「汝等釋子，何習外道，存常邪見而議？最上乘妙法，據汝所解，即色身外別有法身。離生滅求於寂滅。又推涅槃常樂。言有身受者，是執死生貪愛世樂。我今當汝說佛，為一切迷人認五蘊和合，為自體相分別一切法。為外塵相，好生惡死，念念潛流，不知夢幻虛假，枉受輪迴，非常樂涅槃，轉為苦相，終日馳求佛愍，此故乃是涅槃真樂。殺那無有生相，殺那無有滅相，更無生滅可滅，是則寂滅現前。當現前之時亦無現前之量。乃謂常樂。此樂無受者，豈有一體五用之名。何況更言涅槃禁伏諸法，令永不生，乃作謗佛毀也！當聽吾偈：
　　無上大涅槃，圓明照常寂。凡禺謂之死，外道執為斷。
　　惟有過量人，通達無取拾。以知五蘊法，及以蘊中我。
　　外現眾色象，一一音聲相。平等如夢幻，不起凡聖見。
　　不作涅槃解，分別一切法。不起分別想，劫火燒海底。
　　風鼓山相擊，真常寂滅樂。涅槃相如是，吾今為汝說。令汝舍邪見。
　　梁主說偈畢，眾僧聞言，皆大歡喜，踴躍作禮。齊聲念佛。梁主下座繞佛三匝而入後殿，自到禪房中做工夫去了。
　　時有尚書何敬容，見梁主捨身好佛，因私謂人說道：「昔西晉祖好尚玄虛，使中原淪沒。今上崇信佛教，江南亦將為戎狄乎！」不久有人奏知梁主，梁主大怒，削其官而罪之。未幾赦免。當時有人笑何敬容不能面陳而私自議論，則不忠其矣。梁主知而不悟，罪之而不殺之，君臣如是，國祚焉能久乎？史官有詩歎道：
　　背議如何不面陳，削官又免法胡申。
　　覽遺若論君臣義，君不君兮臣不臣。
　　卻說蕭淵明、蕭會理等奉了梁主之命，挑選士卒共有三十餘萬，擇日出師望河南進發。一路上三軍浩蕩，旗仗遮天，不一日早到了懸瓠。侯景接見過，遂合兵進攻彭城。彭城守將自知非敵，不敢迎戰，只閉守城池，星夜差人求高澄發兵來救。高澄因前遣了元柱等追殺侯景，不期侯景割地求救西魏，宇文泰遣將救援，被侯景用計合攻，將元柱之兵殺得大敗而還。高澄正與謀士定計，忽又報說：「梁主遣二王為帥，統領雄師戰將三十餘萬以助侯景。共合兵攻打彭城，日夜不息，彭城危在旦夕，望大王速發精兵救之。」高澄見報大驚，一時無措，只得又遣大都督高岳救彭城，金門郡公潘樂為副帥，即整軍馬而行。忽有陳元康奏道：「大王何不量人使人，獨不記先王遺命而有慕容紹宗乎？又何慮侯景猖獗也！」高澄聽了忽然醒悟，因而大喜，即傳旨加慕容紹宗為東南道大行台，與高岳、潘樂引兵來救彭城。又一面使廷尉卿作檄文一道打入建康。慕容紹宗領旨，匹馬趕上高岳等，將兵馬分為三隊，以韓軌為先鋒，高岳為前隊，潘樂為中隊，自己為後隊，連夜進發，直奔彭城。
　　早有探馬來報侯景道：「高王遣韓將軍來救彭城，其鋒甚銳，請大王分兵拒敵。」侯景笑道：「韓軌憨豬腸兒，何足懼之。當使他片甲不回。可再去探來。」不一時報導中隊是高、潘二人領兵。侯景大笑道：「借兵為勇，無能為也。」遂即傳令各營各隊將兵馬一半攻城，一半迎敵。分遣已定，侯景綽槍上馬，督引戰將擺開陣勢以待。忽又哨馬飛報至前，報導：「高兵後隊大將軍旗號上寫的是慕容紹宗總督三軍，隨後就到。」侯景正在馬上馳騁威風，使梁兵將欽服，忽聽慕容紹宗領兵即至，不覺棄槍，雙手攀鞍，一時神色變異。隔了半晌方大聲說道：「誰道鮮卑兒使紹宗來？今他若來，則高歡如未死耳。奈何，奈何！」說罷下馬入帳，遂使人傳示諸將以及梁兵將道：「若交戰時高將敗走，切不可遠追。不過二三里為限。」梁兵將聞了此言，俱暗暗掩口而笑，笑侯景懦而怯戰。
　　不一時慕容紹宗全軍已到，屯兵在橐駝峴。梁將羊侃勸蕭淵明乘其遠來疲弱，出兵擊之，蕭淵明不聽。次日天尚來明，忽慕容紹宗率將直衝入梁陣郭鳳營中。此時蕭淵明宿酒未醒，及醒不能起身，只叫諸將速救速救。眾將見主將如此，一時不敢驟出。侯景聞知，忙使趙伯超去救。趙伯超引數千人殺來，被潘樂迎住廝殺，侯景見了即領鐵騎助敵，兩下金鼓齊鳴喊聲大舉。此時梁將見殺得熱鬧，胡貴孫一馬殺入高陣中，如入無人之境，斬高兵二百餘級。慕容紹宗見梁兵精悍，銳不可當，疾忙暗暗麾動令旗，引軍詐敗，自己將兵馬分為兩翼。一時高兵見了旗號便各自退走。梁兵不知是計，便乘勝一齊追趕。侯景正戰間，忽見高兵將紛紛退走，梁兵在後追殺，忙在馬上使人大叫道：「高兵詐退，不可遠追。」梁兵將正在得勝之際，那個肯依，只低頭深入。蕭淵明，蕭會理恐追兵有失，亦率輕騎來接應。追不上五里，早被慕容紹宗引著精兵從橐駝峴左側一齊殺出，如扇開合，將梁兵裹在中間，緊緊圍住。梁兵方大驚亂竄，首尾衝突，只殺不出圍來。慕容紹宗只使人叫：「快下馬投降，免遭殺戮！」梁兵聽了只得拋戈棄甲，伏地乞降。蕭淵明、蕭會理，趙伯超、胡貴孫等俱被生擒。
　　卻說侯景見梁兵將不依他言，不勝惱怒，亦欲趕來接應。不期城中一聲炮響，一齊望侯景殺來。侯景大怒，挺槍對敵，戰到三十餘合，早有逃回的梁兵說：「二王被擒，諸將皆降了。」侯景大驚，正欲鳴金罷兵，忽慕容紹宗引著五百鐵騎從侯景背後殺來，搶到面前大喝道：「侯景逆賊！我今在此。知機歸順，當保爾富貴。」侯景見了不便交戰，棄了營寨，只領了數百騎落荒而走，一時遺棄的錙重如山。慕容紹宗見侯景去遠，便不追來，只在後慢慢追襲。只這一陣，直殺得梁兵梁將無一人一騎南還。早有人星夜報入建康。只因這一報，有分教：英雄心未死，引賊室中來。不知後事如何，且聽下回分解。

