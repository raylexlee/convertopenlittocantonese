

    
	
		
			第三十二回　　子盡孝舉國稱仁　塔放光外邦進貢
			　　詞云：
　　至性出於天，不假周旋。一朝生死隔重泉。漫道哀猿斷腸盡，還有啼鵑。
　　塔影九重懸，光照三千，梯航願到聖人前。若問中華何所貴，禮樂衣冠。
　　右調《浪淘沙》
　　話說丁貴嬪薨後，殯於臨雲殿中。太子殯畢，內侍扶回本宮，朝夕痛傷哀切，一連數日不進水漿。一日正是七期，一時哭傷嘔血數升，昏悶倒地，不省人事。敬妃領著三王子以及宮女，一時大小驚惶，圍繞叫喚。又使宮女飛奔進宮報知槧主。梁主正在禮懺，與丁貴嬪散花解結，忽聞此報，陡然大驚，便歇經懺，走入東宮來看太子。只見太子昏倒於地，連忙含淚叫喚，用手攙扶道：「吾兒快些甦醒，不可過傷，我今在此。」便叫了數聲，宮女們急灌入薑湯，停了半晌，太子方漸漸的回過氣來，喉中尚哽咽不止，因聽見父王臨視，只得開眼流淚說道：「痛母后早喪，兒臣實不願生。」說罷又哭。梁主忙與太子拭淚，亦含淚說道：「吾兒純孝，實是難得。但毀不滅性，聖人之制。《禮》：不勝喪比於不孝。今有我在，那得自毀如此。」太子聽了忙跪拜受命，遂扶入臥床。梁主朝夕看視，強太子進食。太子只得日進數合，梁主方才放心自回宮去。自此太子守孝日止一餐，不嘗菜果，以致腰圍減削過半。梁主聞之，又手敕勸勉太子道：「聞汝所進飲食過少，轉就贏弱，我近來幸無病，正因見汝如此，胸中亦圮塞成疾。汝強加食粥，不使我為爾懸心，孝方兩盡。」太子見敕，邀含淚加食。過了多時太子入朝，公卿士庶見太子面貌深黑，莫不下泣，稱為仁孝不題。
　　卻說曹景宗出封江州刺史，到了任上。這曹景宗好御姣妾，因見揚州士女華麗，遂蓄養數百，使人教以歌舞，妖豔異常，又皆衣以錦繡，飾以珠寶，日夜追歡尋樂。曹景宗素性躁烈，不能沉靜，舉動皆不循禮。左右諫以位望隆重，不宜自輕。曹景宗笑說道：「我昔在鄉里，騎快馬如龍，常與少年輩扯弓弦，作霹靂聲。又在平澤中逐麋射鹿，渴飲其血，饑食其肉，甜如甘露，覺耳後生風，鼻頭出火，如是之樂，使人不知老之將至。今來揚州作貴人，略一動轉，便有人說不可，路行略開車幔，左右輒言不雅，閉置車中如新婦人，令人悶殺。」過了多時，曹景宗在車中坐得甚不耐煩，悄悄走出，此時是臘月間，家家過節，他扮作窮人遍往人家乞覓酒食，不醉飽不回，時人以為笑談。在任數年，一日抱病，時年五十四歲而卒。訃聞於朝，梁主甚慟，詔賻錢二十萬、布二百匹，贈以徵北將軍。諡曰壯。曹景宗屢建奇功，至此而歿，後賢有詩弔之：
　　勸君切莫羨封侯，拘束身心不自由。
　　何似少年飲美酒，往來打獵西山頭。
　　一日梁主視朝，因見佛經上有剪碎綾羅之罪孽，便下詔，著織錦官不得織造仙人鳥獸之形，恐剪裁碎破，有乖佛典。又詔罷宗廟牲牢，俱用素果。又因志公在潛山造寺，許久不見，心甚想念之，一日無事，梁主乘馬只帶一二內臣來見志公。一路行來早已不遠，梁主不使人傳報，逕入齋堂下馬，恰值眾僧用飯，志公上坐而食。一時眾僧見是梁主，俱慌得手足無措。志公見了忙迎下坐來說道：「陛下遠來，腹必饑餒，乞與大眾同食。」遂扶梁主上坐。梁主甚喜，就坐同食。覺得鼻邊一陣腥氣衝來，心下甚是猜疑，便抬頭一看，只見志公面前盤中有煮熟兩尾鱠魚。志公並不推讓，舉箸竟食，心下一發驚訝。又見志公從頭至尾連肉帶骨，細撕慢嚼，只吃得乾乾淨淨，一痕不剩。梁主看在眼裡，一時又不好說得，因暗想道：「原來他背地裡吃葷，信乎戒律難持，今日親見，看他有何話說。」不一時志公吃完，梁主便忍不住笑著說道：「佛徒以戒律難持，朕有二十年不食此味矣。我師何食之，得毋破戒乎？」志公合掌道：「所見非相，所在非食，特為陛下耳。」梁主不釋，因又問些經義，志公只笑而不答。梁主心下拂然，因欲別去。志公道：「陛下欲了大義，此處不能坐談，須同入同泰寺細說何如？」梁主應允，遂同到寺中。梁主復問道：「適才吾師有言，今到此矣。不知所談是何經義？」志公道：「可使人取一盆水來。」梁主即使人取至。志公便低頭走至盆邊將口張開，盡力一嘔，吐出許多物件。眾人見了盡是捂鼻。志公吐完對梁主說：「陛下可下去看來。」梁主只得走向盆邊一看，只見盆內水中鮮活的一對鱠魚，在內圉圉洋洋往來遊戲。梁主細視，卻是方才志公所食之魚。一時看得分明，便驚喜非常，說道：「果然所見非相，實係非妄。」志公道：「可命內侍放入後湖，以度此種作陛下善緣。」遂放入湖中，至今白下相傳有殘鱠魚也。
　　梁主見志公具此變幻，十分起敬，遂傳旨備宴與志公宴食。又使宮人們奏樂搬跳故事。搬跳到熱鬧之處，只見志公愁眉苦臉絕無笑容。梁主便向志公說道：「朕敬我師，特設此以佐歡，不識吾師所見所聞而生歡喜心麼？」志公道：「目未所見，耳亦不聞，歡喜何來。」梁主驚問道：「適才筵前歌舞無外，笙簧好醜具陳，吾師豈獨不聞不見？朕謂僧家不打誑語，吾師今日誑朕乎？」志公道：「吾豈誑言。特陛下不覺悟耳。如陛下不信，可取獄中死犯試之，以釋其疑何如？」梁主依言傳旨，因著人到獄中取了重犯二十名，不時俱到。此時歌舞已停。志公使人取出二十個大盆，盆內俱滿滿貯水。因吩咐眾死囚道：「皇帝好生，欲赦汝等之死。但無空赦之條，今罰汝等各將此水頭頂一盆，我著人押汝繞著殿壁各走十轉，若是盆中之水不滴出一滴，便見你小心奉法，赦汝之死。倘頂得歪斜，漏出一點，便立刻梟首不饒。」眾死囚聽了俱各大喜，以為有得生之路。及將水盆頂在頭上，因見那水盆又大又滿，恐怕頂偏了走急了溜滴出來，便驚驚嚇嚇，戰戰兢兢將雙手護定水盆，隨著押人繞殿慢慢走轉，唯恐水滴出來不得赦死。志公見眾兢持之際，便使人依舊搬跳作樂，又吩咐俱要做得分外熱鬧。眾宮人一時樂音齊動，真是歌的喉頭高揚，舞的繡帶飄搖，十分熱鬧。志公見眾囚頂著水盆將走十轉，便吩咐宮人住樂。又不一時眾死囚走完十轉方走到梁主與志公面前，輕輕將水盆從頭頂上放將下來，幸喜不曾滴出一點，因哀求饒命。梁主因問眾死犯道：「死固赦汝，但汝等適才頂水走時可曾看見殿中做甚事來？」眾犯答道：「死犯等頂水只愁滴出，並不曾看見甚事。」梁主又問道：「眼或低頭不見，難道耳朵也不聽見？」眾死囚又答道：「耳朵並不曾聽見。」梁主聽了，十分驚異。忙問志公道：「這些人不聾不瞽，為何不見不聞？朕實不解。」志公合掌說道：「彼畏死心切，心只知水，焉知有樂。求道者亦當如是。」梁主聽了心下方才大悟，遂將眾犯釋放還家，自此梁主益堅心向善，求佛開釋，作避死關頭。
　　過了些時，又下詔大修長乾寺阿育王塔。梁主親入寺設無礙大會。是日起工穿至四尺深淺，忽見一大深窟，窟內俱貯滿金寶。眾工人見了大驚，忙報知梁主。梁主親自走來細視，見旁有一石碑，方知是昔人所舍金銀以及簪釵環釧諸雜寶物，約有九尺餘深。再掘下去，方至石磉。石磉下又有一石函。函內有鐵壺盛著銀坩，內有金鏤罌，盛著不知何物。梁主因命僧人開看。只見罌中盛著三顆舍利，如粟粒大，圓正光潔。石函內又有琉璃碗，碗內有四顆舍利及發爪，爪有四枚如沉香色模樣。梁主見了大喜，命取金缽盛水泛舍利子於其中。其最小者隱缽不出，梁主朝著金缽拜了數拜。忽舍利子在缽中放出毫光，周圍旋轉，轉了半晌，方停止當中。梁主見了大驚大喜，因向志公說道：「今日方見不可思談之事。」志公道：「法身常住，湛然不動。」梁主道：「朕欲請一舍利還台城供養，不知可否？」志公道：「在在處處，何一非可。」梁主聽了大喜，遂即還朝，到了九月五日，梁主復至寺設無礙大會，命皇太子、王子，公侯朝貴俱來奉迎舍利，是日風景晴明，建康人民知梁主迎請舍利，一時觀者有數十萬人，各帶金銀鐲釧，來施金投入新修塔下，約有一千餘萬。到了十五日塔修成，梁主至寺又大設無礙會，先以金罌，次以玉罌重盛舍利及爪發，納七寶塔下。
　　是日王侯妃嬪以及百姓富貴之家，各舍金銀環釧珍寶在塔下藏之。以為今世金財，來生必獲厚報。一時爭舍之人唯恐不及。既而貯滿塔成，見無藏貯，人皆浩歎而歸。十二月八日，梁主入寺講《般若經》，曉諭不論軍民人等皆令聽講。這一夜，寶塔上層層門戶之中，俱放出萬丈的毫光來，直透九霄，真當世稀有，人生所未觀者。一時君民大悅。梁主勉鎮東將軍邵睦王綸，制長乾寺阿育王寶塔大功德碑文不題。
　　且說這長乾寺寶塔放大毫光，一時照見萬國九州之地，中國州郡尚然不覺，早驚動了海外信佛修行的國土諸王，一時皆驚說道：「當初相傳大漢時有聖人在位，信心好佛，以致阿育王塔放七種寶光，照滿大千世界。今天放出光明，中國定有大聖人治世，敬重我佛。我等不可不去進貢，願見聖人並瞻寶塔。」於是各備寶物，遣人而來，到了交界地方，通事人說知來意，地方官不敢攔阻，連夜報入建康。梁主大喜，傳旨有司準備迎接款待之禮。不一日各國使人皆到，梁主率領文武齊出南郊，立壇受請邦貢獻。只見一國國的使臣頭頂表章，手捧貢禮，俱到梁主案前獻納。你道那幾國？
　　林色國、扶南國、盤盤國、丹丹國、於阤利國、狼牙修國、婆利國、朝鮮國、高句麗國、三韓國、新羅國、文身國、扶桑國、高昌國、滑國、周古柯國、于闐國、渴盤阤國、波斯國、宕昌國、鄧至國、武興國、芮芮國、吐谷渾國。
　　梁主將表章看去，只見盤盤國的一道表章上寫道：
　　揚州閻浮提震旦天子，萬善莊嚴，一切恭敬，猶如天淨無雲，明耀滿目。天子身心清淨，亦復如是。道俗濟濟，並蒙聖王光化，濟度一切，永作舟航，臣聞之慶善。吾等至誠敬禮常勝天子足下，稽首問訊。今奉薄獻，願垂衷受。
　　善提樹葉、沉檀、象牙、詹糖梁主看完又取丹丹國的表章看去，上寫道：
　　伏承聖主至德仁治，信重之寶，佛法興顯，眾僧殷集，法事日盛，威嚴整肅。朝望國執，慈愍蒼生，八方六合，莫不歸服。化鄰諸天，非可言喻，不任慶善，若暫奉見尊足，謹奉象牙、火齊珠、古貝、香藥等。
　　梁主又取狼牙修國表章，看上去寫道：
　　大吉天子足下：離淫恕癡，哀愍眾生，慧心無量。端嚴相好，身光明朗，如水中月，普照十方。眉間白毫，其白如雪，其色照耀，亦如月光。諸天善神之所供養，以垂正法寶，梵行眾僧，莊嚴都邑。城閣高峻，如乾阤山。樓觀羅列，道途平正。人民熾盛，快樂安穩。著種種衣，猶如天服。於一切國，為極尊勝。天王愍念群生，民安樂業，慧心深廣，律儀清淨。正法化治，供養三寶，名稱宣揚，佈滿世界，百姓樂見，如月初生。譬如梵王，世界之主，人天一切，莫不皈依。敬禮大吉天子足下，猶如現前，忝承先業，慶嘉無量。今遣使問訊，意欲自往，復畏大海風浪。今奉薄獻，願大家曲垂領納。
　　梁主看完，沾沾自喜。因又看婆利國表章上寫道：
　　伏承聖王信重三寶，興立塔寺，校飾莊嚴，周遍國土。四衢平坦，清淨無穢。台殿羅列，狀若天宮，壯麗微妙，世無與等。聖主出時，四兵具足，羽儀導從，佈滿左右。都邑士女，麗服光飾。市廛豐富，充積珍寶。王法清整，無相侵奪。學徒皆至，三乘競集，敷說正法，雲布雨潤。四海流通，交會萬國。長江渺漫，清冷深廣，有生成資，莫能消穢。陰陽和暢，災厲不作。大梁揚都聖王無等，臨覆上國。有大慈悲，子育萬民。平等忍辱，怨親無二。加以周窮，無所藏積。靡不燭照，如日之明。無不受樂，猶如淨月。宰輔賢良，群臣貞信，盡忠奉上，心無異想。伏惟皇帝，是我真佛。臣是婆利國主，今敬稽首禮聖王足下，惟願大王知我此心。此心久矣，非適今也。山海阻遠，無緣自達。今遣使獻金席等，表此丹誠。貢白鸚鵡、青蟲、兜鍪、琉璃器、古貝、螺杯、雜香、藥等。
　　梁主看了這些外國表章上俱稱揚他好佛之誠，不覺龍顏大喜，再要看去，早有於陀利國使臣頭頂著一件寶貝，直近梁主之前，不禁手舞足蹈不住的稱奇，又連忙俯伏。一時近臣俱驚，高喝道：「外吏不可近駕！」你道為何？原來這於阤利國王名修跋陀羅，他秉性好佛，舉國行善。有一年四月八日夜間夢見一僧對他說道：「爾今好佛未見聖人，今中國已生聖人立教，大興佛典。故今遣使貢奉進禮，則土地豐樂，商旅百倍。若不信我，則境內不得自安。」修跋陀羅初未准信，既而又夢見此僧說道：「汝若不信我，當與汝往觀之。」乃於夢中來至中國，見一天子色相莊嚴，醒來宛然在目，心甚異之。這修跋陀羅善於書畫，遂將夢中所見的天子細細畫出，飾以顏色，儼然如生，便將來朝夕供養禮拜，如此多年。今見中國放此毫光，知有聖人在位，故遣使獻貢，並付此書，臨行囑道：「汝見聖人可將此書呈上，如若一般，可言明其故。」使臣這日見了梁主，便定睛審視，果如畫上無二，不勝快活，疾步走上前，將畫呈上。梁主見此畫兒必是海外名筆，便留心命左右打開看去，忽看見畫形，吃這一驚不小，因說道：「此乃朕之面龐，為何爾國王畫此進來？」使臣也驚驚喜喜，將前事細細奏明。又說道：「我國王敬此寶像，盛以玉函，日夕焚禮，已數年矣。國土中悉皆感應，人民平安，以致家家供養此寶像。但我王心中未知王子龍顏果是如何，特遣臣將來瞻比。今陛下龍顏果與畫像一般無二，應不負我國王與人民敬禮之誠也。」梁主聽了這番事情，不禁歡喜欲狂，因將此畫遍示群臣，群臣俱稱為陛下好佛不久成佛。一時建康遍傳梁主在外國成佛。當下樑主再看其表章，只見上寫道：
　　常勝天子陛下：請佛世尊，常樂安樂，六通三達，為世間尊，是名如來。應供正覺，遺形舍利，造諸塔像，莊嚴國土，如須彌山。邑居聚落，次第羅滿，城郭館宇，如忉利天宮。具足四兵，能伏怨敵。國土安樂，無諸患難，人民和善，受化正法。慶無不通。猶處雪山，流注雪水。八味清淨，百川洋溢，周回屈曲，順趨大海。一切眾生，咸得受用。於諸國土，殊勝第一，是名震旦。大梁揚都天子，仁蔭四海，法合天心，雖人是天，降生獲世。功德寶藏，救世大悲，為我尊生，威儀具足。是故至誠敬禮天子足下，稽首問訊。奉獻金芙蓉、雜香、藥等，願垂納受。
　　梁主看罷，喜樂非常。其餘各國王表章不能盡述。是日宴會各國使臣。梁主將畫反覆細看，取筆在畫上題了一篇小引，付於陀利國使臣。當日盡歡而散。過了些時，梁主面賜各國之禮十分加厚，又將所著經典並《寶懺》與三十二分《金剛經》悉賜各國。又敕封各王爵位，使臣皆有厚賜，齊入朝拜謝梁主，各回本國。後人閱史至此，有詩道：
　　萬國無如中國尊，蓋因名教播乾坤。
　　再兼佛放光明像，何怪梯航叩九閽。
　　只這一番，梁主萬緣俱盡，專心求佛。且按下不題。且說佛會下的菩提多羅，昔年見我佛如來遣了蒲羅尊者、水大明王降生東土。二人臨行與萬眾作別，恐怕迷失本性，因求臨時指引。菩提多羅一時許了，不期過了多年，忽見如來在妙蓮台上慧眼遍觀，見二人在東土一迷本性，一失前因，將次墮落。遂遣了阿修羅毗迦那往東土救助二人的塵劫。這菩提多羅因想起昔年曾許過二人，便拜求如來，也要往東土救度，以完前信。如來再以慧眼觀之，複合掌說道：「善哉善哉，汝今要去，則遞代相傳，吾道東矣。但汝不必降生東土，可於海外宣揚一遍，然後入於中國，不可違我法旨。」菩提多羅領命拜辭了如來以及大眾，遂駕起祥雲立在雲端審視，見東勝神州南天竺國國王向善，便按下雲頭投入香至王宮中做了第三太子。這香至王姓剎帝利，舉國好佛，三太子年長，生而異相，便棄家修行。從般若多羅尊者修行了多年。一日尊者對三太子說道：「汝於之公己得通，量可出而行教化矣。今為汝取名，可名達摩。達摩者，通大之義也。」達摩拜謝，因問尊者道：「我今得法，當往何國作佛事？」尊者道：「汝雖得法，今未可遠遊。待吾滅後，當往震旦設大乘蘸，直接上根，慎勿速行。」達摩道：「彼有大士，堪為法器否？十載之下有留難否？」尊者道：「汝所化之方獲菩提不可勝數，被國土中雖雲好佛，不見佛理，已有人指迷。汝到彼方不可久留，彼自醒悟也。可記我偈：
　　路行跨水復逢羊，獨自棲棲暗渡江。
　　日下可憐雙象馬，二株嫩桂從昌昌。
　　過不多時，一日尊者默然而化。達摩奉師之命只教化本國，微視神力，如是多年。國中之人，愈加信佛。忽一日夜間有白毫光衝起，達摩觀之，知中國蒲羅尊者與毗迦那修善緣，不勝歡喜道：「我今可去矣。」遂別了國王，辭了學侶，航海而來。且按下不題。
　　卻說柳慶遠功成名遂，建立了一代奇功，梁主使他永鎮雍州刺史。他到任之後，魏無侵犯，四境安然。又知天意限於南北，只得治民勤農為事。過了數年，忽聽得梁主信心接佛，朝政日非。柳慶遠鬱鬱不樂，因說道：「天意雖如此，但我荷國恩，豈可見危不救？」進屢上封章，力陳得失。梁主見了雖十分動容，但好佛心專，不能依行。又覺有愧，只遣臣厚賜慰勞而已。柳慶遠見梁主無英雄氣概，因說道：「天意當然，人謀何濟。」又過些時將政事付與偏將科理，又使人進表告假還鄉。不日命下，柳慶遠自同夫人子女到巴州太清山下，將舊室整理一番，又聚集往日親朋交歡酬酢，又將餘俸分給族中。見鄰里居民無力婚娶者，助金完配，鄉人深感其德。又薄置田產，因對人說道：「孔子雲，居家理治，可移於官。既以營之，宜使成立。」因有二子使其各成門戶，又造以清白堂。說道：「人皆遺子孫以財，我獨遺以清白。非不念子孫也，因想子孫若才，則能自致身富貴；如其不才，縱遺以財，亦必終為他有。有何益哉！」
　　一日因想起昔年洞中得授天書，今不知洞中如何。不多帶人，只帶小僕跟隨到了白鶴山前。柳慶遠雖離了多年，而山景依然，不勝歡喜。便履步尋至洞口，忽見洞門大開，忙探頭往內一看，只見那老猿尚在其中，笑嘻嘻走上前說道：「我在此等你多時，今才相見。你今功成名遂偃武修文，胸中經濟豈可常留於世，可將昔日天書繳還。況梁祚將衰，應運之人，已歸六七，你亦何須久戀。」柳慶遠聽了驚訝道：「向日天書不過記念腹中，而為我久用矣。並非授受之物，今日將何還你？」老猿道：「既在腹中，你可開口我一看。如無就不問你要了。」柳慶遠不知就理，便將口張開，不覺腹中一陣響聲，口中噴出一件稀奇怪物。那老猿忙來搶奪。只因這一奪有分數：雙丸搶出天書去，指日將歸地府游。不知此事如何，且聽下回分解。

