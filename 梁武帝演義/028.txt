

    
	
		
			第二十八回　　聖天子大封功臣　賢東宮諫止漕役
			　　詞云：
　　辟彀良弓隱，三齊走狗烹。君臣何異虎狼行，始覺分茅列土，大恩榮。
　　帝德何妨重，民勞只可輕，一番苦諫得人情，若使為君應是，聖兼明。
　　右調《南柯子》
　　話說郗後亡後，梁主過傷，朝政久廢，百官屢勸，只得視朝，接見文武諸臣。因說道：「夫婦乃人倫之首。朕自創業以來，內助之力，實多我後。即士民之家亦願富貴同享，朕今定鼎偏安，正欲效雎鳥和鳴，不期棄朕先亡，失我元後，實朕非德所致。中年喪婦，大不幸也。」群臣忙俯伏奏道：「人之生死壽夭，天理有一定。然死不可復生，乞陛下節哀，以慰民望。」於是梁主重整朝綱，一應大小政事，無不悉心宸斷，各省表章，無不經日批發，雖至三更亦無倦怠。每逢遇冬舉筆，手常凍裂，亦不終止。自晉齊以來，未有如此者也。天監十三年春正月，梁主輿駕南郊，大赦民間。又念沙場死士，慮民間無力掩埋，遂詔遠近郡守量給。因親手寫成詔書，上寫著：
　　掩骼埋胔，義重周經。槥櫝有加，事美漢策。朕向隅載懷，每勤造次，收藏之命，亟下哀矜；而珝縣遐深，遵奉未洽，髐然路隅，往往而有，言愍沉枯，彌勞傷惻。可明下遠近，各巡境界，若委骸不葬，或蒢衣莫改，即就收斂，量給棺具。庶夜哭之魂斯慰，沾霜之骨有歸。謹詔。
　　詔下之日，百姓歡然。
　　一日梁主視朝畢，因謂群臣說道：「朕自壽陽戰後，連得五十二城。魏人喪魄，即欲乘勝而下河南，不期喪我賢後，使英雄之氣索然矣。幸賴柳文和與諸將協力，屢敗魏人。割地請和，朕允其請。邇年和好，邊境寧息。朕思休兵則國用充。今駐兵於外，相安於無事之秋，未免士卒勞苦，靡費軍資。朕欲班師，與諸將共集廟堂，君將接見，論功升賞，各得封妻蔭子，不負沙場血戰之勞，使遂生平之志，誠千古盛事也。不識諸卿等以為何如？」群臣聽了，皆欣然奏道：「陛下言及於此，是歸馬放牛之意，有過於三王矣。」梁主聽了大喜，遂下金牌百面，召回壽陽諸將，來朝賜爵。又諭緣邊地方，舉賢能守之。有司奉旨不敢停留，即遣官齎詔，不日到了壽陽。柳慶遠接旨開讀畢，知天命有在，遂曉諭合營。一時軍中兵將，無不歡欣湧躍，即回建康。柳慶遠量才授任，各處料理一番，然後帶領眾將起身，望建康而來。真是三軍卸甲肩挑，一路凱歌齊唱，不日渡江到了建康。柳慶遠將兵馬長駐石頭城，率領諸將五更入朝。朝見梁主，俯伏金鑾，齊呼萬歲。
　　梁主見了大喜，忙開玉音說道：「卿等鞍馬勞乏，賜卿平身。」遂命內各賜錦墩，雁行般列坐。一時間濟濟鏘鏘，君臣歡會。梁主說道：「朕自草茅，賴諸卿齊心戮力，輔成王業。值此昇平，朕享無疆之福，卿等受邊庭風雪之勞，日處宮中，念不自安。今召回諸卿，暫卸徵鞍，君臣契合，共圖富貴，少酬勤勞之念，實亦千載之奇逢也。」諸將聽了，忙頓首拜謝道：「陛下上應天時，微臣順天事主，職分當然。陛下眷念不忘，又帝德之無疆也。臣等敢不竭力，以效犬馬之報。」梁主大喜，遂著掌膳司擺宴，宴會群臣，各依班次而坐。不一時珍膳羅列，海錯盈庭，說不盡皇家富貴，贊不了天子奢華。梁主上坐觀看著兩行左文右武，一個個錦心繡口，一個個虎背熊腰。飲到半酣，對文臣而說章句，向武士而論英雄。各自能各抒己見，真是君聖臣良，皇天有道，直飲到斗柄橫移，方才罷飲。諸臣謝恩各歸。後人有詩道：
　　藏弓不念沙場苦，烹狗誰思血戰功？
　　今日君臣同宴樂，方垂盛世帝王風。
　　自此梁主不時宴會群臣，君臣們直如父子。梁主因定禮制樂，又參定律令，許有罪者准贖。因下詔遠近道：
　　設教因時，淳薄異故。刑以世革，輕重殊風。商俗未移，民散久矣。嬰綱啗辟，日夜相尋。若悉加正法，則赭衣塞路；並由弘宥，則難用為國。故使有罪人贖，以全元元之命。令遐邇知禁固犴稍虛。率斯以往，庶幾刑措，金作權興，宜在蠲息，可除贖罪之科。謹詔。
　　過不多時，甘露降於華林園，老人星屢見，禾生十二穗，建康居民一時富足。梁主因改閱武堂為德陽堂，聽訟堂為議賢堂。又立建興苑於秣陵建興裡，修孔子廟，建國門。於越城之南，修築二陵，周圍五里。過了多時，一日梁主受朝賀畢，因對眾文武說道：「朕思大禹千載，聖人亦不敢貪享過求，所以卑官菲食。今朕不過便安庸主，豈可只圖口腹肥甘，身衣錦帛，況佛家有雲：惜福增福。朕欲減繁去華，食不過數品，衣不用奢麗。上行下效，樸實民風，諸卿以為何如？」群臣奉道：「陛下仁德敦本從古，三代復見，有何不可。」梁主聽了大喜，遂下詔頒行。因此在宮中使宮女更置服膳，衫不蓋膝，裙不拖地，袖不過尺，金珠不飾，食不求豐。梁主又愛清潔，厭食肥膩之物，喜吃些清淡之味，一月之內有數日茹素。
　　又一日視朝說道：「朕御此大位，若不分爵，何以慰其初心？」因命當日從龍諸臣：「各將功績細細開陳，朕不齊進也。」旨下不多日，有司官早將眾文武功績逐一開明，梁主見了，遂傳旨擇日重賞功臣。到了這日，梁主乘龍輿到五鳳樓中，百官齊集眾呼。梁主宣柳慶遠說道：「運籌幃幄，安邦定霸，今可封卿為神策徵北大將軍，奠安侯，食邑千戶；王茂為驃騎將軍，江州刺史，封開國侯；曹景宗為中侍領軍將軍，永寧侯；張弘策為散騎常侍洮陽縣侯；呂僧珍為散騎常侍領軍將軍，定國侯；韋睿為散騎常侍，護國將軍，永昌侯；馮道根為都督，豫州諸軍車軍騎將軍，定遠侯；陳剛為散騎將軍，建興侯；昌義之為散騎將軍，永凱侯；王珍國侍中領軍將軍，匡大侯。」以下大小戰將，文臣謀士，皆各有封爵。梁主又出帑金布帛，分賜散完。一時歡聲動地，俯伏謝恩。梁主大喜，因說道：「今日少酬卿等爵位，不賜土地者，朕欲留卿等任朝，作朝暮見耳。留俟異日歸鎮，勿謂朕吝也。」是日君臣歡悅。槳主封罷回宮，後人見此有詩贊之曰：
　　休嗟流落在吳鉤，莫笑從戒事遠遊。
　　好向閨人先報導，丈夫今日已封侯。
　　話說梁朝自從魏國割地求和之後，兩下無犯，黎民樂業，四方無事。只說梁主即位以來，共生了八子，丁貴嬪所生的長子名統字德施，小字維摩。已立為皇太子；吳淑媛生第二子，名綜；丁貴嬪生第三子名綱，字世纘，小字六通；董淑儀生第四子名績，字世謹；丁貴嬪生第五子名續，字世訴；丁克華生第六子名倫，字世調；阮修容生第七子名繹，字世誠；葛修客生第八子名紀，字世詢。
　　只說這維摩太子，自小聰明穎悟，讀書一目數行，過目即能背誦。梁主常說道：「此兒肖我。」心甚愛之，每逢遊宴，即命太子賦詩。太子隨口即成，不消更改。及長，居於東宮，天性純孝，喜怒不形，又明於政事。若廷臣奏疏有謬妄及好巧飾詞，太子即辨析指出，令其改正。著遇斷獄，必法外全宥。因此朝野盡稱太子仁性寬和容眾。又引納才學之士討論篇籍，著書有三萬餘卷。又性愛山水玄圃，嘗與朝臣名士泛舟後湖，觀鍾山黛色，對景豪吟，作永日之樂。一日有番禺侯蕭軌同舟，因在旁說道：「太子遊賞，宜用絲弦、簫管、美人、歌舞，以佐其樂，奈何作此寞寞之游？」太子聽了笑而不答，因此從容吟哦《招隱》詩二句道：「何必詩與竹，山水有清音。」蕭軌聽了自知失言，抱慚而止。
　　過了多時，梁主見太子年長，正月朔旦臨軒，冠太子於太極殿，遵舊制命太子戴遠遊冠，金蟬翠倭纓，又加金箔山。四月為皇太子納敬妃為媳，禮成，以天監十九年改為普通元年，大赦民間，真是民安物阜，屢見禎祥。此時梁主已年近六旬，一日視朝畢，因謂左右群臣說道：「朕處宮中，往往念及前事，雖曰代天乘運，未免殺戮大傷，欲蓋前愆，無如佛教。故往年長乾施食，壽陽濟孤。雲光變幻，廣度圓寂，今已無人，皆不能滿朕之願。今值此昇平，朕欲廣揚佛法，作種善緣。雖不求果報，於來生亦可消罪。於今世欲聚高僧，又慮一時無人任事，如之奈何？」群臣聽了，也有聳恿言善的，也有規諫不可的，紛紛不一。忽班中閃出一人，執簡當胸，俯伏奏道：「臣聞佛法無邊，事之者今生轉禍為祥，死後定登極樂；謗毀者今生增禍增災，死後定入阿鼻地獄。昔日我佛乞食於城中，得人施捨一飯與彼誦經一卷，令其家起生三代，合家白日飛升。今陛下念及殺戮過多，誠仁德之主也。若慮一時無高行之僧，陛下只須留心察訪，人有善念天必從之，千金買駿骨，良馬自至。又云仗人修善，終屬皮毛，恐無實際。俗語雲，公修公得，婆修婆得，自修自得。依臣愚見，陛下即具此善緣，何不乘萬機之暇涉獵經典，一可釋己愆尤，二可增添福祿，三可求國祚綿長，四可拯拔幽冥。此乃萬全之舉，不知聖上以為何如？」梁主聽了半晌，不覺喜動眉宇。忙定睛視之，是左光祿大夫朱異，因說道：「賢卿之言，深明朕心，誠救生度世之良言也。焉可不從？」群臣見朱異執異端之教，迎合梁主，俱憤憤不平，便齊聲爭斥。怎奈梁主已有定見。絕不動念，反怪群臣不能盡忠於國，因而拂袖回宮。於是梁主在宮中不宰牲，不動音樂。以至郊廟犧牲皆以面代之。一日朝野聞之，不勝驚駭。時人譏諷梁主，宗廟去牲，是不復其血食也。事聞於朝，因詔以宗廟原用脯肴。過不多時又下詔，以餅代脯肴，其餘盡用蔬菜。又興工蓋至敬殿、景陽台，置立七廟，遂於至敬殿中塑一尊無量壽佛，長一丈八尺。每月朔望，梁主齋戒沐浴更衣，在殿中設壇，學理佛事。因念秣陵同夏裡是出身之地，欲廣大之，遂下詔以同夏裡改為同夏縣。又舍舊宅，造了小莊嚴寺，選高僧在寺焚修。
　　一日梁主視朝，坦腹對群臣說道：「朕登大位，多賴卿等。武將有汗馬之勞，文臣有翊贊之力。今遭際昇平，干戈寧息，若不優禮功勳，使後之人視朕為何如之主。今封爵土，未免近遠不同，會面甚難。今朕欲覓良工，將眾卿儀表圖畫，珍收內庭，使朕觀之一如卿在左右何如？」群臣跪奏道：「陛下待臣何其厚也！」遂詔選良工張僧繇入殿。梁主使眾武將各戎裝貫甲，並帶昔日所用俱裝束得如天神一般。張僧繇日日每人畫去。每畫一將，梁主必使他將往日英雄成功之處，敷演一番，然後使張僧繇動筆。畫得武將中一個個猙獰狀貌，宛若天神，文臣內一個個儒雅風流，猶如梓童教主。一日張僧繇畫到馮道根的形象，馮道根侷促不安，因拜謝梁主說道：「臣所可報國者，惟餘一死，但天下太平臣恨無死之地，為可恨也。」梁主聽了不勝起敬，恩寵日隆。不半年間，各像俱已畫完。
　　一日梁主設宴聚集文武於武德殿中。梁主上坐，使內侍先將各形像掛於殿壁之旁，然後使各人坐於下，盡歡豪飲。飲夠多時，適曹景宗飲得大醉，不禁手舞足蹈，對梁主而稱「下官」，群臣各駭，梁主縱之毫不介意，以為笑樂。自此不時宴飲，無不盡歡。一日梁主設朝，出封諸將，以柳慶遠出為使持節，都督雍、梁，南北秦四州諸軍事，加徵虜大將軍，寧蠻校尉、雍州刺史；以王茂出為使持節、散騎常侍、都督江州諸軍事，兼江州刺史；以呂僧珍為使持節，平北將軍，南兗州刺史；以韋睿為左衛將軍、安西長史、南郡太守；以曹景宗為侍中、中衛軍將、江州刺史；以王珍國為秦梁二州刺史；以昌義之為平北將軍、北徐州刺史；以張弘策為寧朔將軍，巴梓潼二郡太守；以馮道根為都督豫州諳軍事兼豫州刺史，以陳剛為都督持節鎮北將軍。以下大小文武各加封爵。不日封完。過不一日，諸將入朝拜別，梁主親自餞於江岸，與諸將作別。因對柳慶遠說道：「軍師衣錦還鄉，朕無西顧之憂矣。」君臣又宴飲了半晌，諸將方起拜別，梁主見了，不禁潸潸淚下。諸將見之莫不流淚叩首而行。後人閱此，贊梁主待功臣如何：
　　功臣自古宜優待，優待功臣有幾人？
　　心腹股肱成一體，如斯方不愧君臣。
　　梁主見眾臣去遠，方收淚回朝不題。卻說皇太子見梁主喜於佛教，太子亦甚信之。在東宮閒暇遍覽《大藏真經》。因見《金剛經》上不分段落，若人捧誦難於記憶，遂潛心默會，將《金剛經》割斷，分為三十二分，各增重句，以取三十二相之義。即使人刊刻訂褶成帙，傳出宮外。民間士庶以及優婆夷、優婆塞等見之易於記誦，如獲珍寶，一時傳播，遍流天下。日夕所誦者，俱是三十二分《金剛經》。太子又在宮中造蓋慧義殿，集德行僧闡發經義。忽於四月天降甘露於慧義殿前，宮人皆以皇太子至德所感。
　　且說梁主自從郗後崩後，正宮久虛。今太子又已大婚，當有大臣以及有司官奏請道：「母以子貴，今皇太子聖虔在躬，諸禮成備，子貴之道抑有舊章，請丁氏早正大位，以為天下母儀。」梁主准奏，以丁貴嬪為皇后，後於正宮。丁貴嬪正位之後，在宮中皆得宮人歡心。丁貴嬪素性仁恕，不好華肴，器服無珍麗之物，親戚未嘗有私謁，深得梁主之心。今又見梁主弘崇佛典，丁貴嬪亦奉而行之。遂屏絕滋腴之味，常進素鱔。梁主見了大喜，遂與丁貴嬪在佛前求佛證盟，堅持三皈五戒。到了受戒之日，甘露降於殿前，方圓一丈五尺。梁主見了大喜，因執丁貴嬪之手，笑說道：「上天見朕與愛卿夫婦雙修，特降此禎祥耳。」自此丁貴嬪在宮中將梁主所著經義悉皆供奉，朝夕禮誦不題。
　　卻說太子日與朝中文士講學，商榷古今，一時文理大著，又在蔣山定林寺中造一讀書台，又在湖熟造一讀書院。一時文人韻士相從太子而學者，有數百餘人。自漢晉宋齊以來未之有也。
　　忽一年建康水潦，米價騰貴，太子在宮菲衣減膳，改常饌為小食，遇霖雨積雪之日，便同心腹內侍私行間巷，見了貧困之家，或有流離道路之人，即使內侍賜以金銀。一時受惠之人，不計其數。又施棺以殮死亡。未幾，有吳興郡守上言：「水災糧米無收，欲疏通當漕大瀆，以瀉浙江，則吳興永無侵溺之患。」梁主見奏，即降旨，遣交州刺史王弁，發吳郡、吳興、義興三郡民丁就役，著地方官量地開疏，以通水利。旨意一下，朝臣俱各慌張，一時未有主見，不敢即行。
　　早有皇太子聞知，亦甚驚憂，連夜寫表，遣內侍五更入朝，進上樑主。梁主忙啟視之，只見上寫道：
　　伏聞當發王弁等上東三郡民丁，開漕溝渠，導泄震澤，使吳興一境無復水災，誠矜恤之至仁，經略之遠旨。蓄勞永逸，必獲厚利。未蔭難睹，竊有愚懷。所聞吳興屢年失收，民頗流移。吳郡十城，亦未全熟。唯義興去秋有稔，復非常役之民。即日東境穀價有貴，劫盜屢起，在所有司皆不聞奏。此雖小舉，竊恐難合。吏一呼門，動為民蠹。又出丁之處，遠近不一，比得齊集，已妨農桑。去年稱為豐歲，公私未能足食，如復今茲失業，慮恐為弊更深。且草竊多伺候民間虛實，若善人從役，則抄盜彌增，吳興未受其益，內地已懼其弊。不審父皇可得權停此工，待優實以行。聖心垂矜黎庶，神量久已有在。臣意見庸淺，不識事宜，苟有愚心，伏願採擇。臨啟不遑。
　　梁主覽罷，不勝大喜。因使內侍遍示群臣道：「此疏深得民情，又能識利害所關，誠守成之主也。有子如此，朕無憂矣。」群臣皆各拜賀，梁主即收回旨意不題。
　　卻說郗後當日臨死之時，見有無數鬼卒團團圍繞，因大叫宮人看守護衛趕逐，不期宮人俱看不見，沒處驅逐，竟被一陣鬼卒趕上前來，不由分說套上繩索，銅錘打背，鐵錘打心，鋼叉刺頸，勾著郗後就走。郗後直嚇得魄散魂消，百忙裡一時說不出話來，遂虛飄的跟著眾鬼卒在黑霧之中往前亂奔。早奔過了兩界山，只見陰風慘慘，鬼火磷磷，隱隱露出一座城池，尚隔著甚遠。正走之間，忽有一個白髮老公兒手執著一條拄杖，在後面如飛的趕來，趕到面前看著郗後，不住的把頭亂顛亂播，戰篤篤的只不言語，忽將手扯著眾鬼卒到一邊去，悄悄的說了幾句，眾鬼便一齊走。這老兒便轉回身笑嘻嘻的走近郗後身邊，用手解去繩索。郗後正在驚恐之時，見他趕散鬼卒，遂滿心歡喜，稱謝道：「我是當今正宮娘娘，忽被這班惡人欺侮，虧作解釋，若得送我回宮奏知天子，重重賞你。」那老兒也不回言，竟望前而去。郗後受此一番驚恐，一個身子全無力氣。又見四野陰風黃沙撲面，不是久立之地，一時心下害怕起來，因想道：「我在宮中不是這番世界，不知是甚麼地方。快些回去方好。」欲要尋人問路，卻又並不見一人行走，孤孤淒淒立了一會，沒法奈何，也顧不得鞋長襪小，只得望前亂走。走了半晌，忽見一座村落，有幾個人家。郗後見了滿心歡喜道：「前面即有人，可央人報知宮中，好迎接我。」便趨行上前，走入村中一看，卻原來只得一家，卻是開茶館的。只見內中有許多人在那裡吃茶，一個白頭老婆婆立在櫃內，低著頭忙個不了。
　　郗後便立住身子想道：「我走了半日，口枯舌燥，鼻內生煙，怎得一杯茶兒潤潤喉間就好了。他家既是賣茶，何不去買他一杯兒吃吃何妨。」才待舉步，忽想身邊無半文，便又停足。卻又見人吃得有趣，一時看得口角流涎，不覺失聲高叫道：「有茶送一杯過來我吃。我好重重賞你。」只見那婆子正在櫃中料理物件，聽到街上有人叫茶，忙抬頭看，便十分歡喜，忙取了一杯香茶在手，笑嘻嘻走出門來，雙手送與郗後。郗後見他殷慇懃勤送了茶來，滿心歡喜，忙用手去接。不期先前這個老兒立在背後，見郗後用手接茶，遂提起拄杖劈手打來，將一杯好茶連碗都翻在地，險不打了郗後的手腳，郗後不禁叫「啊呀！」便大驚大怒起來，正要發作，回頭一看卻是先前這個老兒，便不好言語，只得說道：「人生何處不慈悲，我承這婆婆送茶解渴，你為何打翻了我的？」正埋怨著。忽然前面趕到這班鬼卒高叫道：「新來的犯人，速去投到。」扯了郗後就走，擁到城邊。郗後一見不覺放聲大哭起來。眾鬼卒不肯容情，將郗後往城中亂推亂搡。只因郗後這一進城，有分教：生前不肯行方便，死後方知地獄情。不知郗後果是何如，且聽下回分解。

