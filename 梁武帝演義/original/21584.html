<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>梁武帝演義 - 第三十七回　梁主三捨身同泰寺　侯景屢敗走壽陽城</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　梁主三捨身同泰寺　侯景屢敗走壽陽城</font></h4>
			　　詞曰：<br />
　　此身既欲三番舍，何不都拋下？如何又要贖歸來，銷盡雄心霸業已成灰。<br />
　　逢人誇說英雄在，何故常常敗？逃來不必問何求，餓虎饑鷹焉肯實垂頭。<br />
　　右調《虞美人》<br />
　　話說侯景見梁兵敗沒，便不敢與慕容紹宗接戰，遂領著本部人馬望渦陽逃去。慕容紹宗大獲全勝，使人將二王與眾將押解到高王處報捷，然後整兵來追侯景。侯景入了城中，將吊橋扯起守城不題。此時高澄這道檄文早傳入建康。你道這墩文上面是如何寫著，其略曰：<br />
　　侯景以鄙俚之夫遭風雲之會，位班三事邑啟萬家。揣身量分，久當止足，而周章向背離披不已。夫豈徒然，意亦可見。彼乃授以利器，誨以謾藏，使其勢得容奸，時堪乘便。今見南風不競，天亡有徵，老賊奸謀將復作矣。然推堅疆者難為功，摧枯朽者易為力。計其雖非孫吳猛將，燕趙精兵，猶是久涉行陣，曾習軍旅。豈同剽輕之師，不比危脆之眾？倔強不掉，狠戾難馴，呼之則反速而釁小，不懲則叛遲而禍大。會應遙望廷尉，不壹為臣；自據江南，亦欲稱帝。但恐楚國亡猿，禍延林木；城門失火，殃及魚池。使江南士子，荊揚人物，死亡矢石之下，大折霧露之中。彼梁主操行無聞，輕險有素，射雀論功，盪舟稱力。年既老矣，耄又及之。政散民流，禮崩樂壞。加以用舍乖方，廢立失所。矯情動俗，飾智驚愚。毒螯滿懷，妄敦戎業。躁竟盈胸，謬治清淨。災異降於上，怨瀆興於下。傳險躁之風俗，任輕薄之子孫。朋黨路開，兵權在外，必將禍生骨肉，釁起腹心，強弩衝城，長戈指闕。徒探雀鷧，無救府藏之虛；空請熊蹯，詎延晷刻之命。外崩中潰，今實其時。鷸蚌相持，為群其敝。方使駿騎追風，精甲輝日，四七並列，百萬人結，以轉石之行，為破竹之勢。當使鍾山渡江，青蓋革車，荊棘生於建業之官，麋鹿游於姑蘇之館。但恐草居之所輮轢，劍騎之所躁踐，若吳之王孫，蜀之公子，膳移軍門，委命下吏，當即授客卿之秩，特加驃騎之號。凡百君子，勉求多福。謹檄<br />
　　一時建康人民朝中士庶見了此檄，盡皆驚駭，俱議論梁主不該收納侯景以起東魏兵端。因此有百姓在城內者移入鄉村，恐防魏兵殺來。又有人埋怨皆是朱異勸梁主納侯景的，便紛紛揚揚你傳我說。朱異聞知，不勝驚奇。遂著有司禁止民間妖言。又暗暗私發兵符使邊將拒魏。又隱匿邊報不許上聞。自己心中也還指望蕭淵明等去助侯景必能成功，故此放心。卻又使心腹之人沿途打聽，先來報知，好弄手腳。過不數日，心腹人報來，報說蕭淵明等失機被擄，連失數州郡縣，侯景已逃奔渦陽去了。朱異聽了，吃這一驚不小，欲要隱匿不奏，又見事情重大，後來取罪。正在家中躊躇，一時難決。<br />
　　早有百官俱聞了此言一齊驚慌，便會同了一齊來見朱異說道：「蕭淵明喪師辱國，侯景奔逃東魏，檄文遍貼，何等大事，而尚書乃優游府第置之不聞，毋乃將梁地為饋物乎？」朱異忙說道：「我正在此欲修表疏上聞。」百官俱爭嚷說道：「此等大事，只宜面陳，何暇作章句？須速同東宮迎請皇上還宮裁決事宜。」朱異一時無言可答，只得同百官入朝到同泰寺來。百官俱在寺外伺侯，惟朱異入大殿後七寶閣中來看梁主。此時梁主正在禪床上默默觀空，朱異不敢近前，遂將來意細細與內侍張僧胤說知。張僧胤著驚，忙到梁主床邊細細說知。梁主聞此信一交跌下禪床，張僧胤連忙扶起。梁主歎息頓足道：「吾得無復為晉家乎！」因召朱異進見。梁主又問了一番，朱異不敢隱瞞，只得一一奏知。奏完又說道：「朝臣齊集寺前，迎請陛下還朝，以定社稷之計。」梁主聽了，一時忘情，又因太子固請，即起身走出大殿，早一腳跨出門楹外，忽想起佛來，忙又止住不走。百官早已看見梁主，忙一齊俯伏山呼奏道：「國不可一日無君，今夫下荒荒，強鄰窺伺，蕭淵明兵已敗衄，江南子民驚慌欲避。陛下著不回朝，是舍社稷而棄蒼生也，則與修行何補？臣等迎請還朝，乞賜允從幸甚！」梁主見百官奏請，因說道：「朕既捨身於佛，則朕此身已為佛有，似不可輕出此門以受佛衍。卿等起來，請之一字萬勿輕言。」眾臣見梁主執迷溺於佛教，不肯回宮，遂又齊聲高奏道：「臣等聞佛教中設佈施以作功德，使人希求世尊滅罪消災。今陛下既捨身於佛，而雲此身是佛所有，今臣等願各出俸金，佈施在三寶中以求世尊廣開方便，為陛下贖身，未為不可。」梁主聽了躊躇未決，因問太子與朱異道：「朕身果可贖麼？」太子與朱異同奏道：「佛以慈悲為本，今見國事多艱，生靈水火，亦當憐愍。若得陛下體佛之心解懸萬民，佛大歡喜。願陛下之早贖也，又何礙焉。」<br />
　　梁主聽了大喜，因對眾臣說道：「卿等既欲為朕贖身於三寶中，實天人稀有功德。朕今樂從卿等之請矣，可速署名交納作此善緣。」百官見梁主允請，俱各大喜，各執筆署名。或多或少湊將出來，不一時黃白累累共得萬億。梁主便使僧人收來，供在佛前。梁主引眾僧及百官各執寶香，僧人撞鍾擊鼓，梁主長跪佛前通誠做了一日道場。道場完，梁主使僧人將此金銀收貯寶藏庫中，留作佛門善事，又將寺中料理一番，方與眾僧作別，然後乘輦回宮。這才是梁武帝三捨身於同泰寺也。史官有詩譏之道：<br />
　　天子以修身為本，如何舍作佛家奴？<br />
　　捨身既可黃金贖，我佛原來是利徒。<br />
　　卻說侯景敗走渦陽，閉城堅守。早被幕容紹宗乘勝趕至城下。侯景恐怕示弱，只得領兵開門接戰，在馬上搖槍大喝道：「紹宗快來見陣！」紹宗出馬，侯景用槍架住說道：「你今欲送客耶？欲定雌雄耶？」紹宗道：「欲誄叛賊耳。」說罷二人一往一來戰有五十餘合。侯景忙呼手下五百將士，各身披短甲，手執短刀，一齊殺人紹宗陣中。魏兵一時無備，驚慌逃避，人聲騰沸。紹宗馬被人驚，將紹宗掀下馬來，侯景便挺槍就刺，早虧偏將郭雄截住侯景，紹宗方得上馬。急引軍從上風舉火，一時煙火漫空，侯景軍士俱各迷目。侯景見了忙收兵入城。兩下相持數月，城中漸漸糧草不繼，侯景與眾將商議退敵之策，一時無計。忽一人入帳說道：「大王勿憂，我有退兵之法。」侯景視之，乃是中軍校尉顏奇。侯景忙問何計。顏奇道：「圍城其急，戰又難勝，我單騎去見紹宗，掉以三寸之舌，如此這般，管教成功。」侯景聽了大喜道：「若解目前之憂，後當同享富貴。」<br />
　　顏奇因出城，竟到紹宗營中來見。紹宗聞知，使武士伺侯。顏奇入帳，長揖不拜，紹宗笑道：「汝不畏死，敢為侯景來作說客耶？」顏奇道：「死固當畏，但我無死法，又何所畏。只可惜將軍英勇蓋世，而死在目前，自死不知而慮人死乎？我此來雖為侯景作說客，亦欲救將軍之死也。」紹宗聽了大怒道：「今侯景孤城，外無救援之兵。計其城中之糧不出數日，則軍士相食而城破被擒受死矣，何反說也？」顏奇大笑道：「將軍算人是矣，獨不自審耳。令侯景之叛，實高澄量狹不能容人。誇將軍與侯景相持，雖勝負未決，然侯景無援勢在必擒。然擒侯景之後，實不利於將軍也。」紹宗道：「侯景既捕，吾功成矣，有何不利？」顏奇道：「竊聞狡兔死，走狗烹，飛鳥盡，良弓藏。高澄挾持魏主，刻忌凌人，既不能容侯景，又焉能容將軍乎？將軍到此，求不為走狗良弓得乎？願將軍熟思之。」紹宗聽了，忙出位扶顏奇同坐，叱去左右，因說道：「適才之言，所見甚遠，奈我受高王重委，不得不盡其力。雖欲緩之，人言奈何？」顏奇道：「將軍若欲為己為人，何不戰而縱之，則敗逃者感恩，而戰勝者功成，且可久握軍機也。」紹宗喜道：「此舉何異雲長之釋曹公，恩威兩盡矣。」遂留顏奇，飲酒甚歡，指引一條生路。顏奇拜謝入城告知侯景，侯景大喜。<br />
　　侯景至夜間開門向西南上殺去，早被別營魏將聞知，引軍殺來與侯景大戰。侯景心怯，招呼手下落荒而走。紹宗亦引兵來追，已追不及矣。侯景得脫，連夜逃奔。回顧親隨，只得數百餘騎跟隨，因在馬上大慟道：「天不佑我而若是耶！」逃至天明，拘土人問之，方知離壽陽不遠。侯景聽了大喜，因對劉神茂道：「壽陽城池險固，若往投之，足可展吾之力，只不知守城人肯納我否？」劉神茂道：「吾觀壽陽守城韋黯無謀，大王若至近郊，彼必出迎，因而執之，可以舉事，得城之後，徐以表聞梁主，梁主喜，王南歸必不責也。」侯景聽了大喜，因執其手說道：「天教我也。」不一日夜至壽陽城下。守卒黑夜中見有兵猝至，連忙報知韋黯。韋黯即綽槍貫甲，上馬登城，使軍士施放炮石。劉神茂使人高叫道：「城中休放炮石，非敵兵也，乃河南王戰敗來投此鎮，前已有表奏知，願速開城門。」韋黯道：「汝雖奏過，我卻未奉明敕，怎敢開門。」侯景聽了，對劉神茂道：「事不諧矣。速往徐州再作區處。」劉神茂道：「且候天明，遣人說之，如此這般，小中我計。」<br />
　　侯景大喜，遂等天明即遣徐思玉入城。徐思玉因單騎到城下叫道：「我有事要見將軍，可快開城門。」軍士見他獨自一人，遂放之而入。徐思玉見韋黯說道：「河南王為朝廷所重，將軍所知也。今失利來投，將軍為何不納？」韋黯道：「吾受之命，惟知守城。河南王自敗與吾何事？」徐思玉道：「將軍此言差矣。國家付將軍以閫外之略，今將軍不肯開城，若魏兵追至，而河南王為魏兵所殺，君豈能獨存？縱使獨存，而失朝廷所重之人，獨不慮朝廷見責乎？」韋黯聽了，一時躊躇不定，因而許放侯景入城。徐思玉出報侯景。侯景大喜道：「活我者卿也。」韋黯邈開門迎入侯景進城。侯景即暗傳來將分據各門，因而備酒請韋黯。韋黯一到，即出武士縛之。侯景責其拒而不納之罪，喝道：「牽出斬之！」韋黯一時措手不及，大罵道：「無端逆賊，怎如此無義，而反噬於人！我雖受害，梁主聞之決不使爾全首！」侯景大笑，忙下階釋縛，撫其背而笑說道：「是戲卿耳，萬勿介意。」邀入席同飲極歡。韋黯即韋睿之子也，未幾與侯景不合，潛逃建康，且按下不題。<br />
　　卻說梁主自回宮之後，忽傳言侯景將士俱沒，梁主深為歎息。時何敬容隨侍，因奏道：「得侯景敗死，實朝廷之福也。」梁主忙道：「侯景與卿何仇？」何敬容道：「侯景反覆叛臣，終當亂國。」梁主不悟。過不多時，侯景遣儀同三司於子悅入朝，報知兵敗，並求貶削。梁主見侯景未死，且又南歸棲身壽陽，不勝大喜，又不勝矜憐。遂優詔慰之，以侯景為南豫州刺史。未幾，侯景又求給軍糧，梁主念其初敗，遂又詔厚給之。群臣皆為歎息。有光祿大夫蕭介上表梁主道：<br />
　　竊聞侯景以渦陽敗績，只馬歸命。陛下不悔前禍，復敕容納。臣聞兇人之性不移，天下之惡一也。昔呂布殺丁原以事董卓，終誅卓而為賊。劉牢反王恭以歸晉，還背晉以構妖。何者？狼子野心終無馴狎之性，養虎之喻必見饑噬之禍。侯景以凶狡之才，荷高歡卵翼之遇，位列台司，職居方伯。然而高歡墳土未乾，即還反噬。逆力不逮，復逃死西關。宇文不容，故復投身我朝。陛下前者所以不逆細流，正欲比屬國降胡以逃二魏，冀獲一戰之效耳。今既亡師失地，直是境上之匹夫。陛下愛一匹夫而棄與國，臣竊不取也。若國家猶待其更鳴之臣，歲暮之效，臣竊惟侯景必有歲暮之臣棄鄉國如脫履，背君親如遺芥。豈知遠慕聖德為江淮之純臣乎？事跡顯然，無可致惑。臣朽老疾侵，不應干預朝政，但楚襄將死，有城郢之忠；衛魚臨亡，亦有屍諫之直。臣忝為宗室遺老，敢忘劉向之心。臨表涕泗橫溢。啟以聞。<br />
　　梁主見之，反覆數回，深嘉其忠，而不能聽。時人皆惜之。正是：<br />
　　賢臣樂石已知忠，臨事緣何又不從。<br />
　　豈是身心多奸錯，冤冤要報故相容。<br />
　　卻說蕭淵明、蕭會理等被慕容紹宗誘敵裹入陣中，執送鄴都，請東魏主升閶闔門受俘。東魏主寬恩，因釋蕭淵明等而厚待之。又遣人送於晉陽王高澄。高澄亦待之甚厚，因與蕭淵明等說道：「先王與梁主和好多年、干戈不作，不意一朝失信，致此紛擾，知非梁主本心，實被侯景煽動耳。宜遣使諮論。若梁主不忘舊好，吾不敢違先王之意，請人並即遣歸，侯景家屬亦當同遣。」蕭淵明感激高澄厚意，即修啟遣夏侯僧辯入建康，啟於梁主。梁主得啟，流涕與朝臣商議。右衛將軍朱異，御史中丞張綰同奏道：「靜寇息民，和實為便。」<br />
　　梁主深然其言。只見班中走出一人高聲連叫道：「不可不可！主和之人，乞陛下斬之！」眾臣大驚，視之乃是司農卿傅岐。梁主問道：「卿持不可，其意何在？可奏朕採擇。」傅岐因奏道：「凡求和者勢有屈也。今東魏連得梁地，並無屈於梁，而高澄忽言求好。必有隙間之謀。今逼淵明遣使者，欲侯景生疑不安耳。侯景不安，必圖禍亂。若許通好，必墮其術。陛下萬不可信。」梁主聽了沉吟了半晌，因說道：「賢卿所見，實有一片忠君愛國之心，確然有理。不知朕又有一段苦懷，先皇兄一生忠孝，只遺此淵明，不能使其榮貴，今流離外國，作一亡臣，何以慰先皇兄於此地下？朕得淵明啟後，至今心不自安，言及而淚隨下，故不得不從其請也。」傅岐固諫，梁主不聽，因手敕淵明書道：「高大將軍禮汝不薄，省啟足以慰懷。當別遣人，重敦鄰睦。」<br />
　　夏侯僧辯奉了敕書辭朝還魏，路過壽陽，卻被侯景聞知。侯景心疑，遂慇懃勸飲。僧辯大醉。侯景搜得敕書，見了大驚道：「梁魏若和，我無容身之地矣。」即又封好。次日僧辯辭去，侯景不勝驚惶，因與謀士商量必須如此，因又作啟，使人入朝呈上，其啟道：<br />
　　高氏心懷鴆毒，怨盈北土。人願天從，歡身殞滅。子澄嗣惡，討滅待時。所以為此一勝者，蓋天蕩澄心，以盈凶毒耳。澄苟行合天心，腹心無疾，又何急急奉璧求和？豈不以秦兵振其喉，胡騎追其背，而甘辭厚幣取安大國。臣聞一日縱敵，數世之患。何惜高澄一豎，以棄億兆之心？竊以北魏安強莫過天監之始，鍾離之役，匹馬不歸。當其強也，陛下尚伐而取之，今其弱也，反慮而和之？舍已成之功，縱垂死之虜，使其假命強梁以遺後世。非直愚臣扼腕，實亦志士之痛也。昔伍相奔吳，楚邦卒滅。陳平去項，劉氏用興。臣雖才劣古人，心同往事。誠知高澄忌賈在翟，惡會居秦，取盟請和，冀除其患。若臣死有益，萬殞無辭，惟恐千載有穢良史。臨啟不勝惶悚待命之至。<br />
　　又一書致朱異兼餉金三百兩。朱異納金而又通其啟。侯景望久不見有梁主詔諭，便驚慌慮禍，慴慴不安，遂又使人上啟，其略道：<br />
　　臣與高氏釁隙已深，仰憑威靈期雪仇恥。今陛下復與高氏連和，使臣何地自處？乞申后戰，宣揚皇威。云云。<br />
　　梁主得啟，遂又手敕與侯景道：<br />
　　朕與公大義已定，豈成而相納，敗而相棄乎？今高氏有使求和，朕亦更思偃武。進退之宜，國有常制。公且清淨自居，無勞慮也。特敕。<br />
　　侯景得了梁主手敕，心才放下。又一時雄心陡起，惡念日生，日與謀士商議，在壽陽休息兵馬，暗積糧草，以伺動靜。因見軍士衣甲不整，進又遣人入朝，求梁主發賜錦帛萬匹，為軍人作袍。朱異以青布給之。侯景大怒。只因這一番，有分教：父子為仇，好人得志。不知後事如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>