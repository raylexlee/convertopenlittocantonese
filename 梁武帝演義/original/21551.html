<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>梁武帝演義 - 第四回　望王氣英雄擇主　丁父艱魚龍護舟</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四回</br>　　望王氣英雄擇主　丁父艱魚龍護舟</font></h4>
			　　詞云：<br />
　　堯舜仁純，禹湯功大，帝王不是庸人做。若無至德感天心，焉能全福登龍座。<br />
　　要問名成，須將實課，五倫豈許人偷過。蕭梁享位是何因，千秋孝行馨香播。<br />
　　右調《踏莎行》<br />
　　話說柳慶遠望氣到了巴山縣，見王茂、陳剛是兩個英雄，以言動之，果合二人之意，邀請他同到家中。相見過，王茂因說道：「我二人乃鄉野匹夫，怎敢當先生稱贊。既辱垂青，且問先生尊姓大名，到此有何貴幹？」柳慶遠道：「小弟是巴州人，姓柳名慶遠，字文和，雖一書生，頗留心世務。竊見天下荒荒，臣民塗炭，曆數應有所歸。今望王氣，已察知真主在於建康，欲輔佐之，以博封侯之願。在路又見仙氣一道，起於此地，定有英俊埋藏其下，故迂道尋訪，今幸得見二位仁兄，不辜來意。二兄何姓何名，望一一賜教。」陳剛接說道：「小弟姓陳名剛，表字慶之，從北魏而來。雖係一個粗人，實也想要做些事業。喜逢吾義兄王茂，感他一面即八拜為交，結為生死，若先生有大才大志，要往建康，何不攜帶俺二人同去，倘一刀一斧得成汗馬之功，皆先生之賜也。」柳慶遠笑道：「天下者，乃天下人之天下，非一人之天下。二位若肯行，相期同事一主，拜將封侯，是我願也，有何不可。」二人聽了大喜。王茂因又問道：「適才先生聽說真主已曾降生，但不知實是誰人，又住在何處，我們怎樣跟尋？」柳慶遠道：「大凡英雄事主，豪傑投人，有如女子之嫁人，終身以之，苟擇非其主，而孟浪從之，則是懷珠而入火爍矣。故古人云，良禽擇木而棲，賢臣擇主而事。今真主雖生，而在潛龍未躍之時，焉知何姓何名，出於何地。然我細細揣來，倘然是虎必定生風，若果為龍自應雲起，肯留心細訪，終須會合。若急求功名，投托庸主，以二位之才何患功名不就。倘後真主一出，與之相抗，是拂天意，必有不測之禍，再欲改圖，又為千古罪人。何不同去訪確其人，乘其潛藏未達之先，悉心歸附，後來際會成得一功，立得一業，成不拔之基，垂名青史，豈不癒乎！」二人聽了大喜，道：「先生妙論，大有深心，我二人今後悉聽先生，當行則行，當止則止，萬望先生直言無諱。」王茂遂留柳慶遠住下，商議出門不題。你道柳慶遠是何星宿臨凡，原來是：<br />
　　總管星辰降下方，一番事業在蕭梁。<br />
　　只因天意分南北，故教閱史不無傷。<br />
　　此時已是齊昭業隆昌元年，只因這昭業年幼，競被宣城王蕭鸞篡弒自立，改號建武元年。這蕭鸞甚是猜忌，他既篡了同宗，誠恐同宗效尤篡弒，故凡在前朝用蕭姓之人，非貶即殺，一時將蘭陵蕭家村中向日勛勢欺人之輩謀殺大半，蕭順之聞之，大為歎息。這蕭鸞卻又要在同姓之中凡有才能者不許隱匿，要人報舉，自家親用方信任用之。早有人竟將蕭順之的長子蕭懿舉薦於朝，齊主因授官益州刺使。此時蕭衍博學多能，兼好籌略，時流名輩咸推薦其有文武全才。齊主將欲用他，忽有王鎮西奏道：「臣聞蕭衍年少知兵，乞付臣軍中備用。」齊主遂降旨，著蕭衍為王鎮西軍中諮議參軍，蕭順之此時年已七十，兒孫在目，正然順適，忽被人將二子皆薦於朝，一喜一憂，喜的是有子成名，憂的是危亂之朝，失身非主，必有大禍大患。卻見他二人正在年少初仕之時，不好便挫其志，欲慢慢點醒，使其明哲保身，然亦心中憂鬱不暢。<br />
　　不日旨到家中，蕭衍按了旨意，只得拜別父親，又與郗氏言別，因見郗氏不能生子，遂將族兄蕭宏之子過繼為子，取名正德。將家事料理一番，然後入朝謝恩。時有東閣祭酒王儉，看見蕭衍不勝驚異，因對廬陵何憲說道：「此蕭郎三十內當作侍中，過此以後貴不可言矣。」由是蕭衍之名愈重，及隨王鎮西荊州鎮守不及兩月，忽家中報到，說父親蕭順之亡過。蕭衍聞報大慟，仆地幾絕，遂即稟了王鎮西要丁父憂，王鎮西遂不便強留，准他回家守制。蕭衍即星夜奔馳，兼道而行，寢食俱廢。一日行至江中，正值西北風大作，江中巨浪掀天，船隻俱不敢行走，蕭衍奔喪性急，那裡肯等，因使人駕槳分開水勢，逆風而行，無奈狂風驚浪，將船掀得亂轉，將要覆沒，蕭衍忙親立在船頭上，迎風號泣，呼叫道：「父親，生兒不孝，不能親自蓋棺，情願死葬波濤相隨地下。」說未完，只水面湧出一道霞光，將船罩住。船上水手對面俱看不見，盡皆嚇得魄散魂飛。不一時，那霞光退散，眾人方看見船邊周圍有千百的黑影將船扶定，再看那黑影時卻是無數的黿龜蛟龍在水中駕馭而行，任他逆浪狂風，船中穩如磐石，眾人無不稱奇。到晚住船，計程已來有千里。後有人閱史至此，有詩贊蕭衍孝心感格道：<br />
　　逆風逆水浪翻天，千里歸船似眼前。<br />
　　為甚魚龍來駕馭，帝王福大孝心堅。<br />
　　蕭衍自此平安還至建康，上表奏知齊主，齊主賜他還家守制。蕭衍身軀壯大，到此骨立形銷，不似前番，朝臣相見竟有不識者。此時蕭懿已來家，蕭衍到時，拜見靈柩，痛哭號泣，氣絕數次，每哭嘔血數升。服內絕不與郗氏同床，不吃大米，只吃大麥，每曰兩碗，哀痛備至。因思親不已，又自己做了一篇《孝思賦》貼於壁上，朝夕坐臥其下，悲吟哭誦。其賦道：<br />
　　念過隙之倏忽，悲逝川之不停。踐霜露而悽愴，懷燧谷而涕零。仲由念枯魚而永摹，吾丘感風樹而長悲。雖一志而捨生，奉二親而何期。至如獻歲發暉，春日載陽，木散百華，草列眾芳。對樂時而無歡，乃觸目而傷感。未明啟節，日日朝臨，木低甘果，樹接清陰，不娛悅於懷抱，唯罔極而纏心。寒冰已結，寒條已折，孤雁鳴而哀哀，朔風鼓而烈烈。無一息而緩念，與四時而長切。蒹蒹蒼蒼，白露為霜，涼氣入衣，淒風動裳。心無追而自切，情不觸而獨傷。靈蛇啣珠以酬志，慈鳥反哺以報親。在蟲鳥其猶爾，況三才之令人。<br />
　　蕭衍居家時，室中往往有雲氣沖天而起，忽現忽無，裡人看見俱傳為異事。蕭衍足不出門，只在家守制不提。<br />
　　且說柳慶遠、陳剛二人在王茂家中日夕談論些安邦定國濟世救民之策，待時而動。忽一日，柳慶遠對二人說道：「王氣漸漸光明，時已至矣。我三人不可塵埋，當出而從龍可也。」二人聽了大喜，遂打點行李盤纏。王茂拜別了父母，各備馬匹，一齊出門，三人上路望建康而來。不一日到了建康，只見城中果是帝王之都，繁華與他處不同。怎見得：<br />
　　龍蟠虎踞，府號建康，東南接吳楚之邦，直北連齊魯之境。帝闕高楹，侵漢孫氏故基；皇宮飛棟，沖霄晉朝遺物。三十六條花柳巷，家家熱鬧；七十二座管弦樓，處處喧嘩。桃葉渡頭三春柳色，朱雀橋邊四季花香。簾攏回合，鎖萬里之祥雲；香氣氤氳，結一天之瑞靄。三山接連石城，二水中分幕府。真個是魚龍變化之鄉，果乃是貨財輻輳之地。<br />
　　三人觀之不盡，玩之有餘，遂尋了一個歇店，將行李歇下。次日，三人到各處遊覽，以便物色英雄，走來走去，只覺平常。忽一日，游出城外，到了鍾山，看這長江盤旋曲繞之勢。三人正觀之際，忽見西北上一道紫氣直貫入鬥牛，柳慶遠說道：「原來在此。」即忙指示二人道：「此王氣也。」王茂道：「但不知在於何處？」陳剛道：「此氣望裡分明，料想不遠，只依氣尋之，自有下落。」柳慶遠道：「此氣果然不遠，只在建康附郭鄉村，不上五十里之外。」因問人道：「此去西北五十里是何郡縣？」有人說道：「此去就是秣陵郡該管的地方。」柳慶遠因對二人說道：「吾觀此氣離地只有丈餘，料此人決不久屈於此，我們須作速去尋訪。」遂一徑走回，問了店家去秣陵郡之路，次日收拾行囊，望秣陵郡而行。來到城中又訪了數日，並不見影響。<br />
　　一日，三人無聊，因走到一個酒店中飲酒，正豪飲之際，忽聽見隔座上一起鄉人也在那裡飲酒，內中一人偶說起：「近來有件奇事，我山下有一家，屋上時常有紅雲一朵蓋在屋頂，又時常三更半夜見他家火起，及趕去看又不見有火，你道奇也不奇？」陳剛、王茂只拿著大碗低頭吃酒，柳慶遠是有心機之人，卻句句聽得明白，便連忙放下酒懷，向那人將手一拱，道：「請問這山在於何地，那有雲之家姓甚名誰？」那鄉人見柳慶遠一貌堂堂，秀士打扮，連忙立起身，一拱道：「這山叫做乘龍崗，這家姓蕭，是別處搬來的，說起來還是皇帝老兒的親眷哩：「柳慶遠道：「這姓蕭的在家麼？」那人道：「一向在外做官，今因他父親死了，正在家守孝。」柳慶遠道：「這乘龍崗去此多遠？」那人道：「出了北門不過數里就是了。」柳慶遠因謝了那人依舊各自飲酒。三人吃了半晌，算還酒錢，回到下處。柳慶遠道：「如今既有地方，明早便可去尋他一會。」<br />
　　到了次日，果收拾了鞍轡，出了北門，望乘龍崗而來。到了崗下，問鄉人道：「這裡有一姓蕭家，住在何處？」鄉人指道：「蕭家住在同夏裡，前面第三橋有樓房的就是。」三人問明，到了第三橋邊，果然有一座樓房，甚是幽雅，但見：<br />
　　青山四五疊，茅屋兩三家。傍水柴門小，臨溪石徑斜。<br />
　　老松蟠作壁，新竹織成笆。雞犬鳴深巷，牛羊臥淺沙。<br />
　　一村多水石，十畝足煙霞。春韻聞啼鳥，秋香吹稻花。<br />
　　宅垂陶令柳，畦種邵平瓜。西都魚堪釣，東鄰酒可賒。<br />
　　山翁與溪友，相對話桑麻。<br />
　　三人在馬上看夠多時，不勝稱贊，又見門上的對聯俱用白綿紙糊著，王茂因說道：「若是守孝，這家定是了。」三人因下了馬，將馬係在柳蔭之下，緩步走到門前，只見靜靜悄悄，無人出入。<br />
　　內中一個老門公蕭誠看見他三人走到門前，慌忙起身來，問道：「三位何來？」柳慶遠遂上前說道：「煩你傳稟老爺一聲，說我三人要見。」蕭誠道：「家老爺守制，經年不見一客，一應親戚朋友俱不往來。三位要見，我實不便傳稟。」柳慶遠道：「若是別人你老爺自然不肯接見，你可對老爺說我三人乃是遠方人氏，望王氣而願識荊州，他自然要破格相迎。」蕭誠見他三人狀貌不凡，知非俗輩，也就轉口說道：「既是這等，請三位少待，容小的進去通報。」蕭誠走入書房中，見了蕭衍，說道：「外面有三位相公要求見老爺。」蕭衍道：「你就該回他了。」蕭誠道：「他說他三人是遠方而來，又說是甚麼望王氣而來，必要相見，故小的不得不稟。」蕭衍聽了，驚訝道：「此人既知望氣，則必非常人。」遂吩咐蕭誠道：「你快出去說老爺守制不便迎接，請三位到內廳相見罷。」蕭誠領了主命，走出對三人說了，就請三人同入內廳。<br />
　　三人剛走到內廳，早望見蕭衍素冠麻服立於階前迎接。柳慶遠早已望見蕭衍，身長八尺，腰大數圍，兩耳垂肩，面如滿月，因暗對二人說道：「此真吾主也。」賓主迎入廳中，各各相見遜座。柳慶遠為首，王茂次之，陳剛又次之，蕭衍下陪。坐定，蕭衍將他三人細看，只見柳慶遠身高八尺，面如美玉，雙眸炯炯，舉止安徐，大有儒秀之風。再將第二個一看，虎頭燕頷，面色帶青，身材八尺五寸長短。再看第三個，只見獠牙突出，燕頷虎鬚，面色如紫，身材約有九尺。蕭衍見他三人體貌奇異，因說道：「學生因守先人之制，禁足不出戶庭，感蒙三位辱臨，台姓貴表，學生願承教。」<br />
　　柳慶遠說道：「學生姓柳名慶遠，字文和，家世巴州。雖隱居與鹿豕為伍，然素志宿心，實以蒼生為念。竊見天下荒荒，窮愁四海，齊祚將終，定有真人崛起。細察天心，王氣實在江左。今明公以聖淑之姿，不難靖亂，天下曆數實有所歸。故我三人不遠千里相從，欲攀龍附鳳，拯塗炭之民，以取封侯之業，故不避自獻之羞耳。」蕭衍聽了，說道：「承先生指教，非敢自棄，但恨學生位卑地狹，無用武之地，是以恥談五霸，羞言伊呂。不識先生何以教我？」柳慶遠道：「吾以天意測之，明公不久當坐鎮荊湘，有用武之地矣。那時統制漢、沔、郢，雍等郡，見機而待。若主無失德，臣事之可也；倘暴虐荒淫，為民之害，則提義旅與時進退，誰敢不從。」蕭衍聽了大喜，道：「承先生明教，頓開茅塞。謹當銘佩。」再又問道：「此二位何姓？」柳慶遠道：「此位姓王名茂字休遠，家住巴山。此位姓陳名剛字慶之，梁州人。俱是力挽千鈞，拔山扛鼎之人，異日協助明公，斬將搴旗，直如探囊耳。」蕭衍聽了大喜，道：「我觀二位英雄，誠如先生所言，異日若果得志，當裂土分茅，決不吝也。」蕭衍遂留三人住下，日日商論大事，夜間同看天文。說得甚是投機，彼此悅服。正是：<br />
　　從人須識帝王才，選將當求豹虎胎。<br />
　　選得不差從得正，風雲際會一時來。<br />
　　蕭衍一日對柳慶遠說道：「先君靈柩露厝亦已三年矣，我聞入土為安。意欲擇地安葬，奈一時苦無佳城。今先生道通天地，不識可能為先人尋一去地否？」柳慶遠聽了，因點頭感歎道：「原來福人自有去地，前日我來時曾過鍾山，見山左抽出一支龍穴，分明沙水輳聚，實乃一王業偏安之吉地。我因無用，故不留心，今明公適欲擇地，無逾此者，豈非吉地留與福人，明公不可不急圖之。」蕭衍聽了大喜，道：「先生明言自然不差。」隔不一日，即同了三人到鍾山看地，到了鍾山，柳慶遠忙指點其地與蕭衍看，蕭衍見其地果是來龍清楚，護衛分明，西接長江東連虎踞，真帝子王孫之穴，不勝大喜，遂托裡人用價買了，又揀了吉日良時，同兄蕭懿親扶父母二棺至鍾山合葬。這日凡朝中各士大夫盡來弔祭。蕭衍號痛悲哀，淚盡繼血，凡滴淚之處，草木盡皆變色。一時看者莫不稱羨。只候墳槨俱完，蕭懿、蕭衍方歸家除服。<br />
　　這些朝中士大夫見二人服滿，又見懿衍二人孝行可嘉，即奏知齊主，齊主准奏，起蕭懿原任益州理事，起蕭衍為黃門侍郎。蕭懿、蕭衍二人聞命，不敢違慢，因將家中事體料理一番。蕭懿因益州路遠，恐違憑限，遂起身先行而去。柳慶遠遂對蕭衍說道：「我觀令兄骨格清奇，實一持正不阿之忠臣。但當此亂朝，持正者未免有不測之憂。若便時明公當用言諫之為妙。」蕭衍聽罷失色，道：「家兄正直，不通世變，異日受禍，誠有如先生之言。但不知應於何時？可能先使知之以作趨避否？」柳慶遠道：「人生福禍，天意已定，誰敢先泄？明公提醒，亦盡自心可耳。」蕭衍連連點首，遂不復再問，相揖而散。同郗夫人綢繆了多時，因王命在身，不敢久羈，遂同了柳慶遠、王茂、陳剛三人一齊起身，到了建康城中。次日，蕭衍入朝朝見齊主，只因這一朝見有分教：龍歸大海施雲霧，虎入山林作嘯吟。不知後事如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>