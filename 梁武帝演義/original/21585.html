<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>梁武帝演義 - 第三十八回　侯景檄十罪責梁主　羊侃請大兵守彩石</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　侯景檄十罪責梁主　羊侃請大兵守彩石</font></h4>
			　　詞云：<br />
　　自家反道心何戾，轉道他人罪。說來別有短和長，再四參詳方悔受其降。<br />
　　臨江守險防飛渡，自是兵家務。奈何不聽信奸謀，可惜江山社稷一時休。<br />
　　右調《虞美人》<br />
　　話說侯景見梁主不賜錦帛，一時大怒罵道：「吳老龍鍾，寧不思用人之際甘苦同分，誓必傾爾家國，食爾食、衣爾衣方快我心。」一時傳令諸將要反。當有一班謀士十分苦勸「不可造次」，侯景只得又納性依從。且按下不題。<br />
　　卻說昭明太子死後，一靈歸在陰司，無拘無束來見閻君。閻君致禮接待。太子因說道：「我聞陰司福善禍惡，天下之事如雷若電。今我蕭統生居陽世，日對詩書，不談人過，不恃己長，仁義自持，兼修戒律，春不履青草，夏不踐螻蟻，奈何值此壯年，有志未遂，忽蒙十大王收錄。是前世未修，抑今世現報耶？」十位閻君聽了笑說道：「我等恭居王位，既以善惡定人之生死，焉有無罪而忽奪人壽算之理。但罪有萬端，不獨是不忠不孝以及奸盜邪行也。一舉一動有犯於天地鬼神亦罪也，何況有甚於此者。但人或不知耳。」太子聽了因辯道：「竊聞罪由心造，心既不知，罪又誰造？」十王道：「造罪雖心，心豈不知。但心有偏執，認罪為功，則知而不知矣。」太子又辯道：「愚蒙獲罪，固坐於不知，然據惡定罪，十大王自明鏡高懸，何不一言指明，使受罪者甘服。」十王道：「陰司雖小，小功罪亦善惡分明。你今犯此沉淪大罪，自然要與你說明。只因你在陽間聰明太過，靈巧百出，持了一偏之見，妄將《金剛般若波羅密經》分了三十二分，剖斷經義，使人受持，有乖如來教典，故爾之罪至於如此，非我眾王之事。」太子聽了大驚道：「原來為此。我因見世人念誦此經欲一氣誦完，苦無長力，若勉強從事，又失精誠；欲暫暫歇息，又苦無住頭，往往不便記憶。故分章析段，以便於人，私心竊以為功，不期獲罪至此。」因不勝歎息，而下階服罪。眾閻君因吩咐鬼卒道：「此人雖犯佛愆，卻忠孝可敬，與眾不同，可將他押至七葉關去幽禁。」<br />
　　鬼卒領命，便來攜了太子的衣袖而去。太子也就不敢強辯，只得跟了鬼卒彎彎曲曲走了半晌，鬼卒說道：「此已是七葉關了。」太子忙抬頭看去，只見非舍非屋，非樓非閣，無磚無瓦，上尖下闊，一如傘蓋之形。太子再細看時，卻是紫金色的七大塊的蓮花瓣兒模樣，周圍簇成，就像一間小屋。太子看了想道：這個所在如何住得？便停身不走。這幾個鬼卒便笑嘻嘻說道：「這個好所在，是萬劫中難得一人到此。不知太子走了些什麼因果，卻到得這裡。」太子聽了簇著雙眉道：「有甚好處，若住在裡面，不將人餓死，也要悶死。況且幽黑怎生坐臥。」內中一個鬼卒說道：「不妨不妨，此關寅開戌閉，妙用無窮，決不悶死。」又一個說道：「這關裡上飲真一之精，不受含真之氣，如何會饑？」又有一個說道：「你能身心請淨，自現出深潭月一輪，如何會黑。我們奉了閻君之命，還要大家在此輪流照管你哩。你快些進去，好將葉門閉上。」太子聽了無可奈何，只得低頭走進去坐在中間。外面幾個鬼卒忙將這七扇葉兒，左搭右搭，湊將攏來，將太子圍在中間不題。<br />
　　卻說侯景自到壽陽，東魏不來追擊，他便安心，日以圖梁為念。今見梁魏通好，惟恐有人暗算，只使人往來打探消息。一日又遣人入朝上樑主啟道：「臣今蓄糧聚眾，秣馬潛戈，欲指日計期，克清趙魏。但慮軍出無名，故願陛下為主耳。今陛下棄臣遐外，南北復通，將恐微臣之身不免高氏之手。故遑遑再啟。」梁主笑說道：「侯景何疑心如是耶？」遂又手敕與來使道：「朕為萬乘之主，豈可久信於一物。想公深得此心，不勞復有啟也。」<br />
　　侯景得敕大喜，恣意謀為，每遣人建康一次，必囑咐使人備細，將朝中文武作用及梁主動靜細細打聽明白，告知侯景。侯景常自說道：「大丈夫之志終有日風雲際會。」卻又打聽得東魏不時有人往建康，建康也遣人到東魏。侯景猜疑，不能自安，因與謀士商量，一時無策。忽一日侯景想道：我如今必須如此，可見心跡。因使人詐寫了高澄一封假書，書內稱要送還蕭淵明等，以換侯景之事，使人扮作魏人上與梁主。此時梁、魏時時有人往來，競不相疑。梁主見書，欣然欲許，羊侃堅持不可道：「侯景以窮歸義，棄之不祥，且百戰之餘，寧肯束手受縛。」梁主躊躇。因問張綰、朱異二人，說道：「侯景敗奔之將，擒之是一使之力耳，有何不祥？」梁主從之，因復高澄書有雲：「蕭淵明旦至，即縛侯景夕返。」付使而去。侯景得書，因大怒罵道：「我固知吳老薄心腸也。」自此，侯景之心謀反益切，然不敢驟動。有謀士王偉勸侯景道：「大王坐聽亦死，舉大事亦死。然舉事則事尚不可知，惟大王留意不可自失。」侯景意決。遂將遠近屬城居民悉招募為兵，又將民間女子皆令配將士。又因自己無妻，遣人上表，請娶於王、謝二家之女為妻。梁主見表笑道：「王、謝門高，豈汝所偶。可於朱、張以下訪之。」使者歸告侯景，侯景拍案大怒道：「何不將吳兒之女配我？」於是謀叛益急，遂以夏侯燕之子潘為長史。又因姓相近，遂命潘去夏稱侯，竟認做侯景的族子，又以徐思玉為司馬。一時聚眾數萬，日日操演謀叛不題。<br />
　　卻說蕭正德前年謀為不軌，出逃魏國，未幾回來，梁主教誨一番，便也相安。過了幾年，忽太子統薨逝，正德不勝大喜，以為這遭必定立他。不期梁主又立了太子之弟六通為皇太子。正德一發怨恨，又行事不端。不久事露懼罪，又逃入魏國。過了些時，又回建康。梁主不加他罪，轉恐他又要逃奔，遂復其爵位，又加徵兆將軍。到了大通四年又加信武將軍吳郡太守。正德便邀功冒奏，梁主喜其自新，又加他為侍郎撫將軍。未久又封臨賀郡主，食邑二千戶，不多時又加右衛將軍，自此位重權高，兇暴日甚。心未滿足，卻又暗暗招集亡命，屯糧聚草，以待機變，已非一日。早有細作報知侯景，景大喜道：「成吾志者，必在此人。」遂商議厚結之，卻又一時無便，徐思玉說道：「當初正德在魏時，與我有一面之交，大王可修書一封，如此這般，我親去見他，再用言動他，可立致而為大王用矣。」侯景大喜，遂使王偉寫書付與徐思玉。徐思玉帶上暗暗渡江來見正德。果然相見甚歡，各致慇懃。正德備酒款待，因問來意，徐思玉因遣去左右道：「不才久知殿下英武，足可繼天立極，而抑鬱不伸，久居人下。豈大丈夫事哉？今特送天子與大王耳。」正德聽了大驚大喜道：「知我心者。其大夫乎？只不知這天子果從何得？」徐思玉忙向袖中取出侯景之書，與正德道：「天子之位，實在此中。」正德忙啟而視之，只見上寫道：<br />
　　臣侯景頓首拜奉書於殿下，今天子年老，奸臣亂國，憲章錯謬，政令顛倒。以景觀之，計日必敗。況大王屬當儲貳，久被廢辱，天下義士，竊聽痛心，在景愚忠，能無憤慨？今四海業業，歸心大王，大王豈得顧此私情，棄茲億兆。景雖不武，實思自奮。願大王允副蒼生，鑒斯誠款。云云。<br />
　　正德看完，不勝大喜道：「侯公之意，正與我同，此天贊我也。異日若得成事，當以侯公為大丞相司馬郡公。」因留款徐思玉數日，方作書復侯景，其略道：<br />
　　朝廷之事，悉如公言。僕之有心，為日久矣。今僕為其內，公為其外，何有不濟。機事在速，今其時矣。云云。<br />
　　侯景得書大喜，遂擇日舉事。軍中士卒俱用青色，因而操練不題。<br />
　　早有鄱陽王范知侯景已露反情，遂密奏梁主。梁主大驚，遂私問朱異、張綰，二人同奏道：「侯景數百騎叛虜，何能為也。」梁主深以為然。因召范入宮說道：「侯景孤危寄命，譬如嬰兒，仰人乳哺，今勢窮力迫，安能反乎。」范頓首奏道：「陛下若不早撲滅，不久禍及生民，噬臍何及！』梁主道：「朝廷自有處分，不必汝憂也。」范又請以合肥之兵以討侯景。梁主不許。<br />
　　卻說侯景見羊鴉仁擁兵附近，因使人持書約他共事，以圖富貴。羊鴉仁見書大怒罵道：「侯賊窮寇投人，不思報國，忘恩至此，吾必寸磔之，方泄我恨。」一時惱怒，碎焚其書，既而追悔無跡，因執其使，連夜解入建康。梁主敕有司下建康獄。侯景聞知大驚，使人打聽，知書毀無據，又大喜。因上樑主啟道：「若臣事實，應罹國憲。若蒙照察，請戳鴉仁。」梁主亦因無據見疑，因同朱異。朱異道：「侯景叛虜，必無此理。」梁主既釋放其使還侯景。侯景自此益無忌憚，因又上啟道：<br />
　　高澄狡猾，寧可全信？陛下納其詭語，求與連和，臣亦竊所笑也。臣寧甘粉骨，投命仇門，乞江西一境授臣控督。如其不許，即率甲騎臨江上，向閩越，非惟朝廷自恥，亦是三公旰食。云云。<br />
　　梁主見啟，甚是不悅，因召朱異、張綰說道：「譬如貧家養十客，必有五客得意，朕惟有一客，致生憤言，是朕之失也。」於是賞賜殆無虛日，欲使侯景相安。朝中士大夫不勝歎息。<br />
　　卻說陶弘景因諫梁主不聽，遂歸至句容茅山，日與士友談玄自適。若有事必使人奏疏於朝。梁主亦詔慰之。時人稱他是山中宰相。今見朝事如此，不勝扼腕，未幾得病，臨終而作詩道：<br />
　　夷甫任散誕，平叔坐論空。<br />
　　豈悟昭陽殿，遂作單于宮。<br />
　　此詩傳入朝中，士大夫深慮侯景，因謂朱異、張綰道：「二卿任參國政榮寵如此，近日所聞，鄙穢狼籍。若使聖主發覺，二卿欲免得乎？」朱異笑說道：「外間謗言，我已知之。但心無愧，何懼人言。」傅岐聞言對人道：「朱彥和將死矣，恃諂以求榮，肆辯以拒諫，聞難而不懼，知惡而不改，天奪其鑒，焉能久乎！」太清二年夏，忽一日建康雷雨大作，有一大龍墮落地，在一家井中，見者駭異，俱爭往伏視井中，只見一物如驢，眾人將撓鉤鉤起殺之。忽室中竄出大蛇教萬，一時人民駭奔，自相踏死者無數。七月報荊州市殺人，其身不倒，頭在地上，口動目張，血如竹箭，直上丈餘，然後如雨細下。一時各處災異屢聞。<br />
　　卻說侯景自得了正德許以內應，便擇了太清三年春戊戌日，在壽陽城宰牛殺馬，犒賞三軍，共得甲士十萬。侯景誓師畢，以軍中大都督王顯貴守壽陽。又使王偉草檄，數梁主十大罪，不日發入建康。你道這檄文是如何寫著？只見上寫道：<br />
　　書不盡言，言不盡意，然則意非言不宜，言非筆不盡。與高氏通私，歲逾一紀，舟車往復，相望道路，必將分災恤患，同休等戚。寧可納一介之服，貪汝、穎之地，便絕好河北，檄詈高澄，聘使未歸，陷之獸口。揚兵擊鼓，侵逼彭，宋。夫敵國相伐，聞喪則止，匹夫之交，托孤寄命。豈有萬乘之主，見利忘義若此哉？其罪一也。景與高澄既有仇憾，義不同國，歸身有道。宜授以上將，任以專徵。受命不辭，實思報效，使大梁與軒黃等盛。景與伊呂比功，垂裕後昆，流名竹帛。分其功不能專任，遣庸懦之淵明，任驕貪之胡趙，見旗鼓而鳥散。慕容紹宗乘勝席捲，使景狼狽失據，妻子為戳，實負景之深。其罪二也。韋黯之壽陽，眾無一旅，慕容凶銳，欲飲馬長江，非景退保淮南，其勢未之可測。作牧此州以為蕃捍。方欲收合餘燼，勞來安集，勵兵秣馬，克申后戰，封韓山之屍，雪渦陽之恥。不意耄年喪其精魄，無復守氣，信淵明謬啟，復請通和，翻覆若此，童子猶且羞之，況在人君，二三其德？其罪三也。夫畏懦逗留，軍有常法，子玉小敗，見誅於楚；王恢失律，受戳於漢。淵明精甲數萬，而面縛敵庭，宜絕其屬籍，以釁徵鼓。汝無追責，憐其苟存，以景規相貿易。人君之法，當如是哉？其罪四也。懸瓠大藩，羊鴉仁棄之不以為罪，景得之不以為功。其罪五也。羊鴉仁內懷慚懼，啟景欲反。欲反當有形跡，何所徵驗？誣陷頓爾，曾無辯究，默而信納。其罪六也。朱異、張綰之徒漁獵百姓，積受金貝，女妓自隨。賞罰無章，何以為國？其罪七也。景御下素嚴，無所侵物，受其侵潤之譖。其罪八也。朱異專斷軍旅，周石珍總屍兵仗，陸驗、徐麟典司穀帛，每有陳奏請求，恒被抑遏，其罪九也。鄱陽之鎮合肥，推以皇枝，每相祗敬。而嗣王庸怯，虛見備禦，景有使命，必加彈射，聲言景反，何以堪於此哉？其罪十也。其餘條目，不可具載。因思重華純孝，猶逃凶父之杖；趙盾忠賢，不討殺君之賊。景何親何罪，而能坐受殲夷？韓信雄桀，亡項霸漢，末為女子所烹，方悔蒯通之說。每覽書傳，心常笑之。豈容遵彼覆車，而快昏聵佞臣之手？是以興晉陽之甲，亂長江而直濟；誅君側之惡臣，清國朝之秕政。以俟有德，景之願也。<br />
　　不則一日，這道檄文，侯景細作早入健康遍貼街市，城中百姓大驚，朝臣恐懼，慌忙奏知梁主。梁主見了大怒，甲辰日下詔，以合州刺史、鄱陽王范為南道都督，北徐州刺史、封山侯正表為北道都督，同州刺史柳仲禮為西道都督，通直散騎常侍裴之高為東道都督。又以邵陵王綸持節督眾軍會剿侯景。命下，諸將皆統兵望北向壽陽進發。早被正德聞之，星夜差心腹驍將飛報侯景。侯景見台軍兵分四路來討，遂與諸將商議。王偉道：「邵陵若至，彼眾我寡，必為所困。大王不如棄淮南，率輕騎由小路奪據彩石，直掩建康。正德攻其內，大王攻其外，天下不足定也。兵貴神速，即宜進兵。」侯景聽了大喜，一時鼓炮喧天，拔寨齊起，使軍士揚言攻圍合肥。將到了交界地方，侯景傳令進攻譙州。軍士得令，一時馬嘶人驟，頃刻殺到譙州城下，銳不可當。此時梁朝將士有能的俱在江淮邊地守護，內地守兵俱是些柔弱脆卒，不過守城而已。況且三十餘年不見兵火，何堪接戰。今侯景又在內地，一時發作起來，正是家賊難防，早嚇得遠近郡守抱頭鼠竄，紛紛逃奔。侯景到了譙州城下，擺開陣勢，準備攻城，城中守將紹先自知非敵，遂開門投降。侯景遂進攻豐城，城破，執豐城侯蕭泰。又進攻歷陽。丁未日曆陽太守莊鐵舉城投降。侯景待之甚厚，莊鐵感德，因向侯景說道：「國家承平日久，人不習戰。今聞大王舉兵，內外震駭，宜乘此際，速趨建康，可兵不血刃而成大功。若使朝廷悉得為備，內外小安，遣贏兵千人，直據彩石，大王雖有精甲百萬，不得渡江矣。」侯景聽了大喜道：「太守之言，正合我意。」遂留田英、郭駱守鎮所得之地，以莊鐵為嚮導，連夜兼行，直臨江口。沿江守兵聞侯景兵來，俱拋戈棄甲，逃的逃，降的降。早有人飛報入朝。梁主聞報，急聚文武商議討侯景之策。諸臣皆面面相覷。惟有都官尚書羊侃奏道：「乞陛下付臣三千人，急據彩石，再遣詔邵陵王等襲取壽陽，當使侯景前進不能，退失巢穴，烏合之眾，自然瓦解矣。」梁主聽了點頭，因又問朱異、張綰道：「此策似乎可行。」二人奏道：「臣觀侯景必無渡江之志，若如此御之，以示弱也，失朝廷大體矣。」羊侃固爭，梁主不聽，羊侃長歎道：「陛下不如臣計，大事去矣，後悔何及！」<br />
　　卻說蕭正德已知侯景兵到江邊，知其無舟不得渡江，因急入朝見梁主奏道：「侯景忘恩反噬，臣實切齒。然長江天塹決不能飛渡，乞陛下賜臣重任，便宜行事，以報陛下。」梁主聽了大喜，遂授正德都督京師諸軍，領兵屯於丹陽郡。正德領旨出朝大喜，即去料理兵將，卻又暗暗遣水軍頭領吩咐如此這般，各備大船數百，付以旗號，詐稱說過江裝載獲葦，以濟軍中之用。水軍頭領即將船過江，藏入蘆葦中，以候消息。<br />
　　卻說侯景一時殺到江邊，只見波濤洶湧一望無涯。侯景是北地生長，從不曾見此大水，甚覺心驚。又無舟楫可渡，只得領著軍士沿江望北而走。走不一二里，只見蘆葦中有人駕著一隻小舟，飛也似划來。侯景勒馬觀看，那船上有人高叫道：「吾等奉臨賀王殿下之命，特具舟楫，迎請大王過江，此守候多時矣。」侯景聽了大喜道：「臨賀王，信人也。」便問道：「如此小舟怎能渡人渡馬？」說聲未絕，那小船人一聲呼哨，只見蘆葦中湧出數百大船來。侯景見了大喜，忙指揮將士登舟。只因這一來，有分教：奸佞旋亡，榮華瞬息。不知後事如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>