<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>梁武帝演義 - 第十五回　東昏侯國破被誅　蕭司馬功成受禪</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　東昏侯國破被誅　蕭司馬功成受禪</font></h4>
			　　詞云：<br />
　　君愛荒淫，臣甘諂媚，笙歌脂粉醒還醉。只知貪戀朝夕歡，何曾想著頭顱計。<br />
　　龍虎影從，風雲際會，一時聖主登天位。興亡豈獨是天心，想來一一皆人事。<br />
　　右調《踏莎行》<br />
　　話說齊寶融在江陵即位，是中興二年，忽被魯休烈攻破峽口，虧得蕭衍遣將襲殺，一時撲滅，江陵方得安枕。遂使人賞犒蕭衍軍中有功將士，並詔催蕭衍進兵，若定京邑，得以便宜從事。蕭衍奉詔，遂與柳慶遠督大小戰將一百餘員，雄兵八十餘萬，擇日起身，水陸並進。一路的城郭州郡，皆不戰而降。蕭衍兵過之處，商不罷市，民不停耕，百姓俱稱仁義之師。蕭衍所過州縣，必停留三日，曉諭百姓一番，方才起身。早有家報報來，說丁氏令光生了一位公子。蕭衍見書大喜，即寫回書與郝夫人並丁氏，書內有雲：此子可取乳名維摩，字德施。家人領書去了。蕭衍進兵，不一日來到蕪湖。蕪湖守將是豫州刺史蕭申胄，見蕭衍兵雄，自知不能接戰，遂棄城而走姑孰。蕭衍進兵據之，見離建康不遠，命柳慶遠定計。柳慶遠遂將兵馬分了五軍八隊，各派定旗號。第一軍青旗，王茂，呂僧珍副之；第二軍紅旗，昌義之、鄧遠起副之；第三軍藍旗，王珍國、張法安副之；第四軍白旗，馮道根，陳虎牙副之；第五軍黑旗，曹景宗、蕭穎達副之。前軍先鋒韋睿、陳剛；後軍張弘策，中軍黃旗蕭衍、柳慶遠等。每軍十萬，每隊另有頭目領軍五萬，合稱百萬，殺奔建康。<br />
　　早有報馬報入朝中，寶卷聞知大驚，即遣徵平將軍李居士率兵十萬，會於姑孰迎戰。柳慶遠使王茂出陣，李居士揮刀躍馬，馳驟而來。王茂舉槊架住，兩馬奔馳，戰經三十餘合，李居士力怯，左右支吾，刀法漸亂。偏將白仝見主將全無用刀之處，只有招架遮擋，恐怕有失，便一騎衝來。陳剛見了，亦出馬接住，兩下金鼓喧天。不一時，陳剛將白仝刺於馬下。李居士看見吃驚，往斜刺裡逃去。王茂不去追趕，乘勝據了赤鼻邏。新亭守將江道林率兵出戰，韋睿一馬搶來，戰不三合，將江道林的大刀逼開，輕舒猿臂，一手擒來。江道林的空馬奔回本陣。韋睿將江道林摜下來，喝軍士綁縛，復馬殺來。齊兵一看主將被擒，一齊拋戈投降者五千餘人。<br />
　　卻說李居士敗逃至新亭壘，收拾殘兵，奏請寶卷燒燬南岸民房，以廣戰場。寶卷依允，李居士遂引軍士舉火，將大航以西，新事以北盡行燒燬。寶卷又遣大將宣堯夫、胡獸牙等列陣在朱雀航南，共二十餘萬軍卒，閹人王倀子持白虎幡督率諸軍，背水以絕歸路。卻說柳慶遠傳令聚將說道：「今齊兵二十餘萬，背水而陣，勝負未分，然剪除元惡，開國承家，只此一戰，諸將皆宜勉力，功垂不朽。」諸將聽了，齊拱手道：「末將等惟命是從，敢不效力。」柳慶遠遂遣馮道根、陳虎牙吩咐道：「你二人引了本部人馬，伏於越城。我與齊將接戰。如有奔逃，你可截住，不可放走。」二人得令去了，又遣曹景宗、張弘策吩咐道：「你領本部人馬在道士墩埋伏，如遇齊將，可引兵如此。」又遣昌義之、鄧元起吩咐道：「你領本部人馬伏於皂莢橋，見了齊將可引兵如此。」又遣韋睿吩咐道：「你領本部人馬伏於離門，候齊將退來，即出兵會合，見中軍黃旗歇下，可放齊將逃走，遠遠追襲，使其渡河。」又遣陳剛吩咐道：「你引水軍將士，匿於新林蘆葦左側，候齊將來渡南岸，你需如此這般。」又吩咐以下諸將道：「明日臨陣互相佯走，只看中軍黃旗招東則向東，招西則向西，我自有運用。如違我令，軍法治之。」<br />
　　諸將皆各應諾。到了次日，齊陣上宣堯夫將兵馬齊齊排列得如一字長蛇之勢，倒也十分齊整。不一時，三通鼓響，兩陣對圓，宣堯夫遣胡獸牙引軍出戰。蕭將呂僧珍掄動雙錘，胡獸牙見了大怒，罵道：「汝附叛逆，無名小卒怎敢與我大將交鋒，速叫蕭衍出來領死。」呂僧珍大怒，舉錘打來，胡獸牙挺戟相迎，二人一場好殺。只見：<br />
　　二將交鋒在戰場，四條臂膊望空忙。這一個丹心要保真明主，那一個赤膽還扶寶卷王。僧珍要成千載業，獸牙為主立家邦。古來有福催無福，有道該興無道亡。<br />
　　二將戰有多時，王倀子舉白虎幡遣朱僧勇助戰。早有王茂迎住，戰了數合。不一時，呂僧珍、王茂詐敗望陣外逃走。胡獸牙、朱僧勇二人不捨，緊緊追來。王倀子見蕭將戰敗，不勝大喜，遂對宣堯夫說道：「蕭將已敗，快殺過去。」宣堯夫道：「蕭衍甩兵如神，莫非有詐，不可追趕。」王倀子聽了，大怒道：「宣官兒，你終日吃了皇爺的大俸大祿，今日臨陣畏死，不追蕭將，只袖手旁觀，你莫非與蕭衍同謀麼？明日俺奏知皇爺，叫你這員官兒了不得。」說罷遂揮動白虎幡催將攻殺。宣堯夫見他如此，不敢違拗，只得招呼大隊以遏蕭兵。蕭衍、柳慶遠見齊兵一齊擁來，遂將兵馬上了牛頭嶺，使軍士駕著駑炮擂木往下打來，齊將不敢上嶺。宣堯夫、王倀子等見朱僧勇、胡獸牙只往前追趕，亦隨後追來，蕭兵只是退後。呂僧珍、王茂已引至越城，早一聲炮響，左有馮道根，右有陳虎牙殺出。殺不數合，連戰連走，又引到道士墩，又一聲炮響，左有曹景宗，右有張弘策，引兵又殺一陣，又各敗走。早引到皂莢橋，忽一聲炮響，左有昌義之，右有鄧元起大殺一陣，早又奔逃。此時宣堯夫見蕭將連戰連敗，已知中計，遂招呼手下軍卒出圍逃入城中去了。<br />
　　王倀子只督著兵將不知機變，見蕭將雖有埋伏，俱是殺敗而逃，獲了大勝，十分快活，只叫軍士吶喊搖旗，只顧追趕。又自暗想道：「原來蕭兵如此怯戰，有名無實，明日奏知皇爺，皆是這些官兒們不肯出力，釀成大禍。」遂又引兵趕來，手下諸將又見他是親用宮人，俱要在他面前逞功，誰不效力。將至籬門，忽又一聲轟天炮響，曹景宗截出又殺一陣，又自奔逃。不一時，只見東南上昌義之、鄧元起殺來，西南上馮道根，陳虎牙殺來，正南上曹景宗、張弘策殺來，正北上韋睿、呂僧珍殺來。只見人人勇猛，個個行兇，已不似前光景，四下裡重重圍裹。柳慶遠在牛頭嶺上不住的將黃旗揮動，往東則東圍，往西則西圍。王倀子忽見了陳虎牙、鄧元超一班齊將攔住去路，不勝大怒。罵道：「該死的賊囚根子，不與皇爺出力，反引兵助寇。」說罷便要殺來，陳虎牙早已躲去。便指揮兵卒在圍中東西亂衝，只殺不出圍來，方才著慌。手下兵將逃的逃，降的降，殺的殺，十分已去了五六。王倀子、胡獸牙等正在衝突危急之間，忽見蕭兵放出一條生路，齊兵將見了大喜，便引著軍士一齊殺出重圍，早到了南岸，便過河而逃。後面蕭兵喊殺連天的追來，齊兵將士一齊爭渡過河。將渡到河中，忽蘆葦內一聲連珠炮響，棹出無數船隻。陳剛持著宣花斧從上流殺來，截住水面，活擒了王倀子、胡獸牙，又分路趕殺。齊兵未及渡河的又被蕭兵在後殺來，進退皆死，便一齊大哭叫道：「與其迎刃就戮，又不若投水全屍！」俱往水中亂跳。蕭衍在馬上看見，忙匹馬向前，使軍士沿路高叫道：「蕭元帥有令，降者即生，何若自死。」齊兵聽見，便一齊羅拜願降。計點有八萬餘人。後人單贊蕭衍的好處，有詩道：<br />
　　唐虞揖讓是稱仁，後世征誅仁未真。<br />
　　蕭衍善正前世果，不然八萬又是津。<br />
　　只這一戰，齊將不曾逃脫一人，二十萬兵馬不曾走得一個回去，水陸屍骸，血流橫淌。蕭衍見之，一時慘動於心，在馬上忙將衣袖遮目而過。蕭兵將乘勢過了南岸，齊兵將士皆望風奔潰，蕭兵竟進了武陽門。李居士以新亭壘投降，徐元瑜以東府城降。石頭城、赤石磯守將知蕭衍兵到，盡皆潰散，無一人敢守。<br />
　　壬午日，蕭衍移兵駐石頭城，使軍士圍困六門。齊寶卷將台城門外民間房屋盡舉火焚燒，選民間精壯以及百官，俱避內城，作固守之計。有青州刺史桓和，奏請寶卷道：「臣願領兵出戰退敵。」寶卷大喜，遂即遣之。桓和領了萬餘人出合城，到蕭衍軍中竟自納降。蕭衍遣人去遠近曉諭。有京口左僧慶，廣陵常僧景、瓜步李叔獻俱來拜降。又蕭申胄逃歸，兵馬屯駐破墩，知蕭衍天命所歸，遂率眾歸降。蕭衍乃遣輔國將軍蕭秀鎮京口，鎮國將軍蕭懨屯守破墩。從弟寧朔將軍蕭景慶，廣陵吳郡太守蔡寅棄郡來投赴義。齊寶卷閉門自守，蕭衍使人築長圍困之，一時未下。忙問柳慶遠，柳慶遠笑道：「家國不易謀，明公不必性急，時至而後亨也。」<br />
　　蕭衍聽了，點頭稱善。卻說茹法珍、梅蟲兒、王咺之一日奏寶卷道：「賊圍城下，而大臣絕不用力，致使賊圍不解。既不為我所用，陛下可速除之，毋使有內患。」寶卷聽了道：「賢卿說得甚是，須早設計除之。」不期謀事不密，傳出宮外，一時人人懼禍，共要謀弒寶卷。<br />
　　十二月丙寅日，兼衛尉張稷與後門舍人錢疆，夜開雲龍門，使宣堯夫引兵入殿，又以御衛豐勇之為內應。此時，齊寶卷正在含德殿與宮娥內豎扮戲，自裝吳王，令潘妃裝做西施，同游姑蘇台。內侍各奏笙歌，跪而進酒。玩夠多時，寶卷正飲得酣酣醉態，接著潘妃要入後宮去淫樂，突見張稷引兵擁入，趕至面前。張稷將寶卷一手擒住。寶卷忙拔佩刀，連砍數人，宣堯夫趕上，一槍刺倒，張稷割了首級。宮女內侍俱嚇得屁滾尿流，俱往後逃躲，一時宮中大亂。張稷使軍士將宮門前後圍定，不放一人走出。茹法珍等見張稷趕入，光景不妙，幸虧眼快，往內奔逃，欲要選出官門，不期宮門外皆有兵把守，不得出去，一時心慌，遂躲入芳樂苑中藏匿。張稷等弒了寶卷，僕射王亮令百官報名署箋。署箋畢，用黃油紙裹了寶卷首級並各官簡表名箋，遣王亮送與蕭衍軍中去了。有右衛將軍王志歎息道：「冠雖敝，何可加足。」遂閉門佯病不起，卒不署名。蕭衍覽箋無王志名字，心甚嘉之。蕭衍遂遣張弘策先入台城清宮。張弘策封府庫圖籍並宮中珍寶，又禁約部將不許入朝殿，只收潘妃及茹法珍、梅蟲兒，王咺之等共四十一人，遂迎請蕭衍入朝。<br />
　　蕭衍奉宣德太后懿旨，追廢寶卷為東昏侯。太后以蕭衍為中書監，都督揚、南徐二州諸軍事、大司馬、尚書、驃騎大將軍，揚州刺史，封建安郡公，食邑萬戶，給班劍四十人，黃鉞，侍中徵討諸軍事。<br />
　　已卯，蕭衍引諸將入於閱武堂中聽政。有豫州刺史馬仙琕、吳興太守袁昂不降，被執檻送至。蕭衍急使人釋之，道：「當令天下見二義士。」因厚待之。張弘策解進茹法珍、梅蟲兒、王咺之等四十一人，蕭衍悉命推出斬首。忽見潘妃，因而心動留之，其餘不一時皆獻首級。蕭衍使人懸諸各門示眾。遂下令大赦，凡昏制謬賦淫形濫役，悉皆除之。<br />
　　又下令以義師臨陣，致命致疾病死亡者，著州郡守並加葬殮。收恤遺孤。又下令朱雀之捷戰死沙場者，許家人殯葬，若無親屬或係貧苦，著二縣尉即為掩埋。建康城內有不達天命，自取淪滅，亦同此科。又遣使到江陵報捷，此時是齊和帝三年正月，報蕭衍破建康，誅寶捲成了大功，不勝大喜，即遣黃門侍郎樂法才到建康慰勞蕭衍。追贈蕭衍之祖為散騎常侍左光祿大夫，又贈蕭衍之父蕭順之為侍中丞相。以蕭衍入殿鎮中。蕭衍受詔。戊戍日，蕭衍奉宣德皇后臨朝，迎蕭衍入居內殿，進蕭衍為大司馬，承制百僚，都督中外諸軍。劍履上殿，入朝不趨，贊拜不名。蕭衙遣中官備法駕迎請和帝寶融登位，又使柳慶遠引軍在路。臨行蕭衍與柳慶遠在密室中定計，然後而去。<br />
　　此時齊和帝即位已三年矣，蕭穎胄已死，朝無大臣，所行政令不過是附近郡州，君臣只食粟苟安而已。今見蕭衍遣中官迎請，和帝大喜，遂同百官離了江陵，不只一日，已到蕪湖。早有柳慶遠接駕，將和帝迎入軍中，又將隨侍大臣留於各營。柳慶遠然後進見，俯伏說道：「陛下仁德主也，但此來差矣。獨不聞蛟龍失水，猛虎離山？齊國社稷江山已被東昏侯殘雪岌岌乎殆矣。苟非蕭雍州義旅創剪亂之才，鹿死攸分。今雍州仁義被於四方，建康臣庶莫不願早正大位，共沐皇風。而蕭雍州堅持大義，以讓有德為辭，是以陛下有天子之名於江陵耳。今陛下不讓，竟入建康，蕭雍州雖無僭竊之心，但恐諸將跟隨血戰已久，莫不思封。今一旦而屬階下，非親非信之至，臣恐其間實有所不安耳。奈何陛下身臨不測之淵乎！」齊和帝一團高興，只指望早入建康南面為君，柳慶遠迎入，在百萬軍中稱臣俯伏，滿心歡喜。不期柳慶遠口中絮絮叨叨，又說出這番話來，早驚得一時青黃無主，面色改異，呆了半晌，因說道：「朕今細想卿言，深為有理。朕今原去江陵可也。」柳慶遠又笑說道：「陛下仁厚之主也。寧不知天無二日，民無二王，陛下今分江陵能保無恙乎？今臣擁兵百萬，戰將千員，遣臣而迎陛下者又豈無故乎？」齊和帝聽了，一發大驚大慮，不覺立起身來說道：「然則有弒之事矣！」柳慶遠又笑說道：「弒雖未弒，實難兩立。」齊和帝此時一身在千軍萬馬中，進退兩難，驚惶無措，身不戰而心自搖。柳慶遠見了，又笑說道：「陛下不必著驚，若依臣計，實有兩全之美。」齊和帝聽了，忙改容問道：「不知賢卿兩全之計卻是如何，乞速奏來。」柳慶遠道：「以臣愚見，陛下莫若駐蹕不進，遣使齎詔，勸蕭雍州早正大位，則蕭雍州必生感矣，豈非兩全。不知陛下以為如何？」齊和帝想了半響，欲與群臣商議一番，不期皆被蕭將挾制在各軍不能相見，一身如羊入虎口之勢，躊躇了半晌，只得說道：「賢卿之計實為兩全，使朕不得不從也。」因叫人取筆硯過來，親寫禪位詔書。柳慶遠在旁看去，上寫道：<br />
　　詔曰：大司馬攸縱自天，體茲齊聖，文洽九功，武苞七德。欽惟厥德，徽猷早樹。誠著艱難，功參幃幙。錫賦開壤，式表厥庸。建武升庥，邊隙屢啟。覆強寇於鍾離，偃胡馬於雍沔。永元肇號，難結群丑；專威擅虐，毒被含靈。首建大策，維新鼎祚。投袂勤王，沿流電舉。魯城雲撤，夏汭霧披；加湖之盜，一鼓殄滅。取新壘其如拾莽，撲朱雀其猶掃塵。霆電外駭，省闥內傾。解此倒懸，途歡裡忭。自近及遠，方外肅寧。積弊窮昏，一朝載廓。朕以涼德，未洽民望，願敬禪神器，授帝位於爾躬，以傳無誓之柞，豈不盛歟！<br />
　　齊中興三年正月日謹詔<br />
　　和帝寫完，柳慶遠即著人送入建康，蕭衍受詔不從。既而宣德皇后進蕭衍為相國，總百揆，揚州刺史，備九錫之禮，加璽綬遠遊冠，位在諸王之上，又加相國綠綟綬，其驃騎大將軍如故。過不幾日，改揚州刺史為牧，以豫州之梁郡歷陽，南徐州之義興，揚州之淮南、宣城、吳興、會稽、新安、東陽十郡，封蕭衍為梁公。朝中有司馬沈約，記室任昉，參議謝眺、何胤，當時與蕭衍同學，號稱八友。謝眺、何胤見蕭衍不臣，各自棄官回家，蕭衍屢徵不至。今蕭衍內有受禪之心，卻外持忠義，群臣皆勸進大寶。蕭衍俱不許。<br />
　　當有沈約，一日乘機進見蕭衍說道：「齊祚已終，明公當乘其運，雖欲謙光，恐不得已。」蕭衍聽了，說道：「君方思之。」沈約道：「明公初建牙樊沔，此時應思。今王業已成，何所復思。若和帝還都，公卿在位，君臣無復異心，豈復有人更同公作賊耶？」蕭衍聽了，點頭含笑，遂召張弘策商議。張弘策與沈約之言相同，蕭衍道：「卿明早同沈休文來商議。」張弘策退出，以蕭衍之言告知沈約。沈約大喜道：「你明早必要等我一同入見。」張弘策應允，二人約定。到了次日，沈約不等張弘策，先來見蕭衍密語一番。蕭衍使沈約草詔，沈約笑道：「我已打點久矣。」遂在袖中取出。不移時張弘策入見，兩人相視而笑。蕭衍說道：「我起兵三年，諸將不為無功，然成我帝業，舅尊與沈休文二人也。」二人聚集群臣說道：「今奉和帝來詔，禪位梁公，諸臣皆宜拜賀。」沈約遂讀詔書與百官聽之：<br />
　　詔曰：梁公文教內洽。推設作藩，威懷被於殊俗；治兵教戟，霆雷赫於萬里。道喪時昏，讒邪孔熾，岜徒宗社，如輟神器，莫主而已哉。公命師鞠旅，祿危京邑，清我帝畿，撲已燎於原火，免將誅手比屋。悠悠兆庶，命不在天；茫茫六合，咸受其賜。朕實抱慚，恥臨下馭。今著在庭諸臣，擇吉禪位於梁主，庶不負蒼生之望。謹詔。　夏四月丙寅日<br />
　　群臣簇擁蕭衍加冕旒兗服，諸般法物。建天子旌旗，出誓入蹕，乘金銀車，駕六馬，備五時副車，置旌頭雲罕，樂舞八佾，簇擁著蕭衍出南郊受百官朝賀，即皇帝位。大赦所屬州郡，改齊中興三年為大梁朝，國號天監元年。奉齊和帝為巴陵王，全食一郡，載天子旌旗，乘五時副車，禮樂制度皆用齊典。齊宣德皇后為齊文帝妃，齊後王氏為巴陵王妃。追尊皇考蕭順之為文皇帝，廟號太祖，皇妣張氏為獻皇后。冊立郗氏夫人為正宮皇后，丁氏令光為貴嬪，遣官至襄陽去迎請來宮。又追封蕭懿為長沙郡王，諡曰宣武，封其子淵明為貞陽侯。又詔封在朝文武功臣范雲、任昉等十五人。以王亮為尚書令，王榮為中書，吏部尚書沈約為僕射。又詔封隨徵諸將，以柳慶遠為軍機詔討都督大元帥，封護國侯；王茂為鎮東將軍，昌義之為車騎將軍，馮道根為徵騎將軍，韋睿為徵東將軍，曹景宗為鎮西將軍，張弘策為輔柱將軍，王珍國為安平將軍，陳剛為鎮寧將軍，呂僧珍為安西將軍。以下大小戰將，皆授將軍之職。又詔加在廷百官豫章王蕭石林等共八百一十九員，各進爵三級。詔封畢，焚東昏侯淫奢異服六十二種於都街，大赦民間。凡已發未發，已結未結，一體蠲除。及鰓寡孤獨不能自存者，著該州郡守給與米五斛。一時建康人民俱歡呼，遍野而雍。七政洽洵，有揖讓之風。<br />
　　是時湘東王寶晊見蕭衍篡位，遂謀不軌，未發事露，有人首於朝。梁主遣陳剛引兵圍其第擒之。梁主即賜其死。有事幹涉蕭遙光，蕭遙光雖死，至是籍其家有。蕭遙光寵妃阮氏，修容豔麗甚美，梁主見而留之，納為妃。<br />
　　過不多日，甘露降於茅山，瀰漫數里。己酉日，邏將潘道蓋在山穴中得毛龜，有尺餘，進獻。辛酉日，徐靈符在山東獲白鹿進獻。丙寅平旦，鍾山雲霧四合，須臾有玄黃之色，狀如龍形，長十餘丈，乍隱乍顯，久之從西北昇天。建康縣尉羊瞻獲鳳凰於桐下裡，以後禎祥迭見，民安物阜，不能細述。<br />
　　梁主登極之後，殺郡陵王封於、晉熙王寶嵩、杜陽王寶真。有鄱陽王寶寅穿牆夜逃，潛匿山澗，晝伏夜行，投北魏壽陽而去。且按下不題。<br />
　　梁主欲以南海郡為巴陵國，徒和帝居之。沈約進諫道：「陛下不可幕虛名而受實禍。」梁主一時動念，深信其言，遂使鄭伯禽至姑孰，以生金進齊和帝。齊和帝見了大驚，說道：「我死不須金，醇醪足矣。」鄭伯禽只得取酒，逼齊和帝飲得沉醉，鄭伯禽即動手勒殺之。當時齊和帝死得甚慘，心甚不服，一靈不昧，去哭訴閻君，後有報應，今且按下不題。<br />
　　時有顏見遠為齊朝錄事參軍，及梁主即位，進御史中丞。今聞梁主賜死了齊和帝，遂閉門數日，不食而卒。梁主聞之，與近臣說道：「我自應天順人，何預天下士大夫事，而顏見遠如此。」是時齊主滅亡，蕭衍禪位，早有人紛紛報入北魏去了。只因這一報有分教：殺運未完，刀兵再起。不知果是如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>