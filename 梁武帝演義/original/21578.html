<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>梁武帝演義 - 第三十一回　梁皇懺釋罪昇天　寶志公飛錫擇地</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十一回</br>　　梁皇懺釋罪昇天　寶志公飛錫擇地</font></h4>
			　　詞云：<br />
　　佛法妙無邊，字字生蓮。修持拜誦苦心堅。不獨一時消罪孽，平地昇天。<br />
　　山水有因緣，小結安禪，在他白鶴想爭先。微笑一聲飛錫去，早占平川。<br />
　　右調《浪淘沙》<br />
　　話說梁主見各處徵聘之僧已齊，遂問於志公道：「眾僧皆至，不知道場起於何日？而闡揚妙典，又壇設何地？乞為我預定。」志公道：「如是經典是眾僧未觀未聞，突然拜禮未能純熟。我今先去長乾寺中與彼演習一番，然後大集沙門於宮中，頂禮懺悔，方得次第合宜。」梁主聽了大喜。志公辭了梁主來入長乾寺中教習《寶懺》，遂將《寶懺》取出，擇擅書寫之僧，寫錄了五十餘部。不多日寫完，遂指點眾僧不日純熟。志公遂同諸僧入朝朝見梁主。梁主見這些僧眾一個個長眉圓頂，凹眼摳腮，實與他眾不同，不勝歡喜，遂使內臣迎入淨居殿中，與志公同做法事。梁主亦換了素布袍服，隨著諸僧拜佛，拜佛畢展開《寶懺》，各執木魚，字字按著輕敲，一聲聲鐘鼓接應。只見眾僧將《寶懺》齊聲朗念著道：<br />
　　有一菩薩，結跏趺坐，名曰普賢，身白玉色。五十種光，五十種色。以為頂光。身諸毛孔，流出金光。其色光瑞，無量化佛，諸化菩薩，以為眷屬。安庠你步，雨大寶華。立行者前，其象開口於象牙床上。諸池玉女，鼓樂慈歌。其聲微妙，替歎大乘。一實之道，行者見已。歡喜敬禮，復更誦讀。甚深經典，禮遍十方。無量諸佛。禮多寶佛塔，及釋迎牟尼，並禮諸賢。諸大菩薩，發是弘願，若我宿福願，應見普賢。一心頂禮。<br />
　　南無過去毗婆屍佛　南無屍葉佛　南無毗舍浮佛　南無拘留孫佛　南無拘那舍牟尼佛　南無迦葉佛　南無木師釋迦牟尼佛　南無當來彌勒尊佛<br />
　　眾僧念了半晌，吃過了茶點，又向佛前，手執散花並香爐繞佛三匝，因又拜禮道：<br />
　　願此香花雲，遍滿十方界。供養一切佛，尊法諸菩薩。<br />
　　無邊聞聲眾，及一切天仙。以起光明台，過於無邊界。<br />
　　無邊佛土中，受用作佛事。普熏諸眾生，皆發菩提心。<br />
　　容顏甚奇妙，光明照十方。我適曾供養，今復還親覲。<br />
　　聖主天中王，迦陵頻迦聲。哀憫眾生者，我等今敬禮。<br />
　　自此梁主與志公同眾僧日間拜懺，夜裡施食，俱各虔心潔淨，文武各官，合宮妃子，盡皆茹素，共聽《寶懺》，無不歡喜，信心稱寶志公做此微妙道場。不覺作了百日，到了圓滿這日，忽聞得滿宮內異香繚繞，半空中音樂齊鳴。宮人們大驚，俱進壇中報知梁主。梁主不信，走出殿前果聞得有音樂香煙出自云端，不勝大驚大喜道：「朕作此善果，天人歡喜，故作瑞徵，使朕敬信也。」說罷抬頭仰視，只見一朵白雲冉冉而來。雲中忽現一位天人，容莊體麗，豔冶非常，舉手謝梁主說道：「吾非別人，即是郗後，後身即蟒身也，蒙陛下功德甚深，已得生且利人天，一切冤愆，盡俱消滅，今顯本身，以為明驗。我從出處已歸入處，陛下當悟其來路，早尋歸路。」梁主見了郗後立在半空說話，一時驚喜如狂，也顧不得威儀體統，也顧不得朝士觀瞻，口中叫妻叫後，只招手跌腳，直欲趕上雲端一手拖他下來之狀。此時驚動合宮妃子大小臣僚，以及郗後親生的三個公主，聞知母親在雲端中顯身，也顧不得眾人，俱到經堂殿前，同著梁主望著雲端叫娘娘叫母，哭哭啼啼，指望叫他下來。郗後見了說道：「我宿具根行，只因母腹錯了因果，減祿受魔，今又仗《寶懺》復證西方，永無苦惱。爾等不必悲傷，須要信心念佛，功果不漏，從今永別矣。」說罷霎時不見，後來三女皆信心好佛，終身不嫁。台城破日，三女攜手跳入眢井中成仙而去。後來有人見於青山，到陳後主時顯應，遂敕封為梁三姑仙人，建祠於石城山旁，名為梁三姑道院，香火不絕。這是後話不題。<br />
　　梁主見郗後去遠，方才收攝身心，遂大驚大喜以為功德無邊，超生極樂。只見寶志公手執香花向佛前作頌贊道：<br />
　　梁主天子聖明君，眾集沙門造懺文。<br />
　　三十六宮無怨恨，二十四院不含嗔。<br />
　　郗氏業身為大蟒，忽然殿上降全身。<br />
　　今日道場方圓滿，雲端合掌謝皇恩。<br />
　　志公贊完，即日做完滿道場畢，梁主感眾僧之力，遂出金珠寶琚，瑪瑙瓔珞，百般珍寶，賞謝眾僧。眾僧謝道：「貧僧們生居六合，叨沐皇恩，實已超出紅塵，以天地為保生，以白雲為伴侶，此身外不掛一絲，不留一物。陛下金寶非臣等所知也。」說罷出朝，一陣輕風駕雲而去。一時建康城內之人，見了大驚大喜，俱稱活佛臨凡。<br />
　　原來志公請來這些和尚不是凡人，皆是五百阿羅漢中喜在世間修行，以啟愚蒙。不期被志公知之，使人持啟，各注地方住處，一尋就著。眾羅漢見啟，知志公是毗迦那化身，為西來大事因緣，故一齊而來共成此功果，超拔郗氏。正是：<br />
　　為僧不染已稱高，何況通靈道更超。<br />
　　終日沿門持缽去，幾曾摸著半分毫。<br />
　　一時又報入朝中，說四十九員僧俱駕雲而去。梁主大驚大喜，忙問志公道：「此係何僧，而具此神通？駕雲來去也！」志公道：「此不過工夫修到耳。」梁主點頭稱善，因見超拔了郗後白日昇天，果報之事絲毫不錯，便專心好佛，念念是善。聽政一味仁慈，大赦民間。以大通三年改為中大通元年，恐獄中有罪人之久沉，又令贖罪，詔行遠近。其詔道：<br />
　　堯舜以來，便開贖刑。中年依古，許罪身入資吏下，因此不無奸猾。所以一日復敕禁斷。川流難壅，人心惟危。既垂內典慈悲之義，又揚外教好生之德。書與殺不辜，寧失不經。可復開罪身，皆聽入贖。謹詔。<br />
　　詔下，民心大悅。自此各郡縣獄無重犯，囹圄皆空，官吏無權。良善之民脫罪者歡呼感恩。就有一等好頑之輩，不思朝廷仁政，反視官法等閒，全無畏懼，便恣行不法，多劫金銀做犯罪時贖身之用。一時山林草野、湖蕩之中盜寇日生。有司官亦不甚深求。<br />
　　卻說梁主有此一番莫大功德，因念朱異有勸善之功，每賜恩典極其隆重。時有執政周舍坐事免官，遂命散騎常侍朱異代掌軍機政事。朱異不勝榮耀。這朱異字彥和，乃吳郡錢塘人，幼時為外祖顧歡所喜，因謂朱異之祖說道：「此兒非常器物，當成爾家門戶。」及長從師，涉獵書史，兼通雜藝，搏算琴書，皆其所長。年二十，謁見尚書沈約，沈約面試之，果無一不精。因笑謂朱異道：「卿年少，何乃不廉耶？」朱異聽了一時未達，侷促不安。沈約徐徐笑說道：「天下惟有文義。卿於棋書雜藝，一時將去可得謂廉乎？」朱異聽了方喜遜謝。其年上書中旨，特敕擢揚州議曹。又一日梁主下學，召群臣講解《孝經》，諸臣皆從舊說，獨朱異特拈新義，講得詳明切當。梁主甚喜，顧左右道：「朱異實異，確有妙思。」遂詔直西省，兼太子太保。普通三年又言佛事中旨，遷散騎常侍。今中大通元年，命掌軍機政務。朱異善測人意，故梁主任用之。<br />
　　且說梁主一日召志公入內，因問道：「朕今極力修持，奈煩惑未除，不識何以治之？」志公道：「十二。」梁主未達，因又問道：「朕今何以得靜心養習？」志公道：「安樂禁。」梁主亦未達。因再沉思，忽然有悟道：「十二者，欲我十二時修持也。安樂禁者，欲我戒繁華也。」由此遂在宮中屏色絕欲，朝夕敬禮三寶。在宮中猶恐不潔，便於台城中啟建一寺。不日寺成，題名同泰寺。梁主大集沙門，立無遮大會，日在寺中拜仰佛像。九月丙申日忽聽天上西北有聲如轟，赤氣下降。甲辰日星隕如雨。一時群臣各言災異，因大赦天下。以中大通七年改為大同元年，許民間疾苦不時奏聞。又舉賢良方正之士，又詔求直言。時有尚書左丞范縝上書，其略曰：<br />
　　浮屠害政，桑門蠹俗，風驚霧起，迷蕩不休。臣哀其弊，思拯其溺。夫竭財以赴僧，破產以趨佛，而不恤親戚，不憐窮匱者，是惑以茫昧之言，懼以阿鼻之苦，誘以虛誕之詞，欣以兜率之榮。故舍逢掖，襲橫衣，廢俎豆，列餅缽。家家棄其親愛，人人絕其嗣續。致使兵挫於行間，吏空於官府。粟罄於墮游，貨殫於泥水。姦宄沸騰，其害無窮。天監年間未聞好佛而兵強民富，遠近皆服，上天屢見禎祥。今求佛之後，水旱並至，兵疲民災。有佛乎？無佛乎？今陛下必欲堅修，莫若傳位東宮，庶事庶無分心之擾，朝無怠忽之虞，使世世相承，共垂無疆也。乞陛下察焉，社稷幸甚。<br />
　　疏上，梁主不聽。因而群臣效尤，屢諫不可佞佛，疏上皆被朱異匿之，朝臣索然，因私相歎息道：「可惜汗馬江山，一旦敗於異端之手！」<br />
　　卻說馮道根出使豫州刺史，在任數年，兵民無事，境內安然。一日忽然得病，自覺難支，遂上書乞還朝。梁主准允，未幾還至建康病卒，時年五十八歲。這日梁主正舉駕南郊，往祭春秋二廟。有司奏報馮道根訃音。梁主聽了惻然，因問朱異道：「祭二廟吉禮也，哭臣凶禮也，不知二禮可同日而行麼？」朱異奏道：「可行。」梁主問道：「何以見其可行？」朱異道：「昔衛獻公當祭，適其臣柳莊寢疾而死。獻公聞之請告於屍曰：當祭不宜哭臣，然有臣柳莊非寡人之臣，是社稷之臣也，聞其死，請往哭之。遂不釋祭服而往。此往事也。今馮道根雖未為社稷之臣，然沙場汗馬實有勞王室，陛下臨之禮也。」梁主聽了深以為然，即至其家，哭之甚慟。賻錢二十萬、布二百匹。諡曰威。馮道根一生忠勇，至此而亡，後人有詩曰：<br />
　　有勞王室是功臣，一日捐殂慘莫論。<br />
　　若是吉凶不臨哭，於斯未免損君仁。<br />
　　梁主日勤佛教，一時又蓋了許多大寺。每一大寺院即敕命蕭子雲飛帛大書二字云「蕭寺」，使懸扁額，至今相傳為蕭寺。梁主又與志公啟建大寺於鍾山阜之間，名寶林禪寺。即今之靈谷寺也。過不多時，有一個白鶴道人來見梁主，講談性命之學，娓娓不休。梁主亦甚敬之，遂與志公並尊。此時舒州有一座潛山，即今花山，最稱奇絕，而小麓尤勝。這白鶴道人與志公皆欲得此地以造寺觀，遂同謀於梁主。梁主見二人各具靈通，不能偏向，因說道：「二師既具法力，所欲之地朕亦不敢自專，何不各具神通以物志其地，以先後所到而分彼此何如？」白鶴道人昕了大喜道：「乞陛下作一明甫，貧道能使白鶴至彼為記。」志公也說道：「貧僧以手中錫杖止處為證。」梁主見二人各賭鬥妙法，更滿心歡喜道：「二師妙用，朕豈可不觀？」次日傳旨備駕出宮，遂同了志公並道人而來。早到山崗相近，道人對志公說道：「前去潛山不遠。此時不施妙法，更待何時。」說罷即將白鶴舉向空中說道：「玄之又玄，大道無邊。我今擇地，為我周全。奉太上老君急急如律令，敕敕敕！」說完將一隻白鶴往上一放，只見這只白鶴起在空中，數聲長唳，蹤入雲端，往西北而去。梁主與左右見了，各生歡喜，因向梁主說道：「鶴乃飛禽，又被仙家煉就，必知人意，飛向其地自然不差。今志公卻用錫杖，錦杖是個死物，如何能飛騰而去？毋乃言過其實，此地自然是道人的了。」白鶴道人聽見眾人贊他，甚是欣欣得意。梁主見了，心下懷疑，因問志公道：「道師的白鶴已飛去了，不知禪師的錫杖是何作用？」只見那志公長老笑容可掬道：「陛下勿慌。」因左手捺袖，右手將那禪杖往空中一擲，只聽得一聲響亮，那條禪杖早搖頭擺尾如龍御天的一般，竟奔雷掣電而去。頃刻到了山中，那白鶴正在空中左右審視，欲要下來停息，忽見那條禪杖在半空中如游龍一般，到了山前嘩啦啦一聲，山谷皆為震動，從空中落下，插入山崗平坦之處。這白鶴見了心慌，那裡敢飛落下來，只在雲內盤旋飛舞。<br />
　　且說梁主同著左右近臣，忽見志公將禪杖拋擲起在空中，方才大驚，遂一齊趕到山中來看。只見志公的那條禪杖不偏不倚，端端正正豎立在山前，並不見有白鶴的影兒。眾臣方才大驚大喜，轉過嘴來齊奏梁主道：「果然是佛法無邊。志公實今世之活佛，臣等何幸而得親觀之也！」梁主大喜。白鶴道人聽了滿面羞慚。因而對他說道：「前言已定，此地當歸志公。道師若別有佳地，朕當為師築室。」白鶴道人見志公佛法高大，心中也自信服，又不能食言，只得謝說道：「若得陛下念及，貧道之幸也。」當有眾臣說道：「道師不得地也罷了，但可惜這只好白鶴竟飛不見了。」道人聽了氣不過，因仰面一望，用手指著雲端道：「這不是白鶴麼？」便用手一招，那白鶴方才落下。道人跨上鶴背在左山而立。梁主遂先傳旨，著地方有司官與志公啟建禪林。次又傳旨於左右山中，與白鶴道人啟建道觀。到今書上有志公插錫杖處築室山中，皆有遺蹟。此是後話。梁主傳旨已畢，然後同眾臣而回不題，後人有詩贊志公道：<br />
　　佛法妙無邊，豈與人思議。<br />
　　誰知錫杖藤，能化龍尋地。<br />
　　卻說王茂出使江州刺史，梁主念其功勳，賜以鍾磐之樂。王茂到任做了數年刺史，民吏皆安，各頌其德。忽一夜夢中見鍾磐自墜下來，心甚惡之。既而大悟。次早對長史江銓告以夢事，因說道：「此樂，天子所以惠勞臣也。樂既極矣，能無憂乎？」未幾果得病而卒。時年六十。訃至建康，梁主甚悼惜之，賻錢二十萬、布二百匹，贈侍中、太尉。加班劍二十，給鼓吹一部。諡曰忠烈。王茂隨梁主建功立業，至此而亡，後人有詩贊道：<br />
　　血戰從王成大功，功成帝室受皇封。<br />
　　請看生死俱無愧，始信男兒志氣雄。<br />
　　到了中大通七年五月朔日日食，巳午未三個時辰日體將盡，白晝猶如昏夜。梁主親率文武諸臣到同泰寺，鳴鐘擊鼓，拜求我佛。次日大赦，改元大同元年。詔道：<br />
　　凡天下之民有流移他境者，在天監十七年以前，可開恩半歲，悉聽還本鄉，蠲課三年。其流寓過遠者，量加程日。若有不樂還者，即使著土籍為民。若無本宅可居，著村司三老及其親屬，詣縣請官地官宅，令相容受。凡坐為市埭諸職割盜衰減應被封藉者，其田宅車牛是民生之具，不得沒入。商賈富室，亦不得相並。遁叛之身，罪無輕重，並許首出，還復民伍。若有拘限，自還本役，並為條格，咸使知聞。特詔。（按此詔實為天監十七年所頒）<br />
　　因當初齊寶卷荒淫無道，百姓多有逃入魏地，是為亂民，不許還鄉。故梁主有是詔。詔下不多日，一時遠近皆歸故土，黎民感德。<br />
　　卻說這西豐侯正德，原是梁主當時見郗後不能生子，過繼的臨川王蕭宏之子為子，後因納了丁貴嬪生了維摩，到了梁主登位，正德滿心指望立他為太子，便十分得意，驕傲凌人。過了多年，不期梁主立了己子，將他出封為西豐侯，食邑五百戶。他便十分懷恨道：「我父王好沒分曉，當初既立我為子，今日就該立我為東宮，乃立己子。他年紀小，曉得甚事，且看他這東宮可坐得安穩？」便又求郗後，郗後微有勸立之意，尚持疑不曾對梁主說得。不期郗後死後，正德益發無助，又見諸皇弟俱食邑二千戶，我獨五百戶，是明明欺我不是他所生，因說道：「他既無情，我何有義！」遂日出怨言，陰養死士，欲謀不軌。又納好內侍，以伺宮內有變便好乘機而起。今見梁主好佛，常御同泰寺，知朝中無備，遂操訓士馬，積草屯糧。早有人知覺，悄悄報入朝中，說西豐侯秘為不軌，已露反意。梁主見報未見其實，因謂群臣道：「父子之間安可猜疑，若驟然加罪，則失天性，為後世所笑。莫著遣一人鎮之，則可安也。」遂遣黃門侍郎蔡景加輕騎將軍，為正德佐史。蔡景奉旨帶領虎賁甲士來見正德道：「臣蒙皇上攉事賢侯，以為佐史。以後有事必須斟酌而行，不可草草。」正德方欲舉事，忽見朝中遣官帶領甲士來制伏於他，心中大懼，只得接見過，到了夜間，因聚集一班謀士商量。<br />
　　當有一謀士范陽說道：「謀泄者事無功，計不決者名不威。今大王計不決而事先泄謀，死無地矣。何暇計及他事哉！」正德聽了大驚失色道：「吾謀，彼豈知之？」范陽道：「今蔡景引兵為佐史，必有人相讒。主上見無形跡，不便驟加，故遣人來壓制我等。此是朝廷念親親之意。今若稍有蹤跡可疑，便立就戮矣。」正德又大驚道：「既是如此，吾聞先下手者為強，莫若乘其初至擒而殺之，引兵殺入台城，則大事濟矣。」范陽道：「羽毛不豐，豈可高飛。今大王兵不滿千，儲無餘粟，弓矢未張，豈可輕動而謀人家國。」正德聽了，一時無計可施，便說道：「依你說來，這樣不可，那樣不能，終不然就擒就戮死乎！」范陽道：「為今之計，趁機未萌，莫若潛身遠害，以圖後策。」正德道：「無地非王土。出而獲歸，罪愈難免。」范陽道：「今上年高，溺對於佛，無復英雄之志，好行婦女仁慈。仁則容眾，慧則不忍。又事過不責人短。今蕭寶寅在巍，大王若去投之，與其圖梁，是一上策也。」正德聽了沉吟熟思，一時不決。范陽又道：「大王若再遲疑，禍到臨頭悔無及矣。」正德意遂決，便連夜帶領親信跟隨，逃往魏地而去。次日有人報知蔡景，蔡景不敢自專，遂上表定奪，並請敕追襲並籍其家。梁主見奏大驚，既而謂廷臣道：「無知小子，只以我徇私立嫡，不守其常。有何英武之才，而效亡奔之事，不審梁、魏久和，焉肯納亡以啟釁端。小子不久自歸，由他自去可也。」<br />
　　並不遣人追之。故此正德一路前行，不日到了洛陽，先使人報入朝中。此時正是北魏正光三年。魏主見報因問群臣道：「梁世子遠來，當用何禮接待？」群臣奏道：「梁與魏久睦，待其子是敬其父也。當以上賓之禮款待，知我國禮義之邦。梁主聞之必然喜悅，無邊隙之虞。施小恩而懲大患也。」魏主聽了深以為然，即遣朝臣迎接。只見班中閃出拓跋源俯伏道：「不可，不可。臣聞正德非梁主親生，然養蓄多年，名分已定。梁主立嫡古今常情，正德怨恨不立己，投入我朝，是子棄父，以臣背君。留之則人必譏我朝藏絕倫悖禮之人。倘梁主見我收留彼子，是移祚江東，無移時有害也。乞陛下疏而弗納，使人勸回本國，以敦鄰好為上策。」魏主聽了大喜道：「卿言甚善。」遂不遣官迎接，亦不相見。正德入魏滿望魏主見用，不期只留入館中款待，又常遣官勸他早回故國。正德遂怏怏不快，一時進退兩難。左右跟隨勸他去投蕭寶寅，不期寶寅遠鎮朔地，無奈只得要去投他。忽有一人說道：「不可。蕭寶寅與我雖是同宗，卻實有不共之仇。投之何異驅羊虎口？莫若原回建康。虎不食兒，今上仁慈，決不過責，乞大王執子禮請罪，決不罪也。」<br />
　　正德無奈，只得辭魏而回到建康，朝見梁主，伏地免冠請死。梁主見了含淚誨之道：「朕念汝父手足，勤勞王室，又將汝繼我一番。賜爵為侯，待汝亦不為薄。為何輕信小人立長之說逃奔於魏？朕今盡法，必使汝父地下欲泣，又使朕有殺子之名。姑念不明大義，將來悔過遷善，與吾子同享富貴可也。」說罷墜淚不止。正德聽了，一時毛骨悚然，感恩亦泣。梁主賜還原爵，正德拜謝而去。朝臣固爭不可復爵，請正其罪，勿使後人效尤。梁主不昕。後史官譏誚梁主佞佛慈心，因以作成大禍。有詩道：<br />
　　雖雲父子不無傷，背國欺君法要張。<br />
　　有罪不誅留後患，自然禍發在蕭牆。<br />
　　且按下正德不題。卻說丁貴嬪見梁主祟信佛門，他在宮中亦專心好佛，焚香禮拜，朝夕無倦。又見郗後這番奇異，一發信心敬重三寶。光陰易過，早又過了多半年。一日忽染病甚危，太子朝夕侍奉湯藥，衣不解帶。丁貴嬪自知不起，因從容向梁主說道：「妾之遭際，死不為夭。但恨不能與陛下共談佛法耳。」言訖而崩，時年五十二歲。梁主大慟，太子與弟綱續皆環抱哭泣。既而成禮，殯於臨雲殿中，有司奏諡曰穆皇后。梁主遂集沙門禮懺，拜求早佑丁氏升夭。<br />
　　卻說皇太子喪母之後歸至東官，日夜追思，哀痛哭泣，數日不食漿水。忽到五七之期，大哭一場，嘔血數升，悶絕在地，人事不知。合宮大驚，一時叫喚不醒，妃妾慌忙使人趕來報知梁主。梁主大驚，親來看視。只因這一看有分教：一時哀痛極，千古孝名香。不知太子性命如何，且聽下回分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>