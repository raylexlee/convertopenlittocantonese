

    
	
		
			第十一回　　捋虎鬚鄭植行刺　報兄仇蕭衍揚兵
			　　詩曰：
　　搏浪鐵錘猶不利，荊卿匕首尚無功。
　　嗟嗟狐鼠思行刺，無怪淋漓頸血紅。
　　又曰：
　　震日轟雷鼙鼓動，翻雲掣電列旌旗。
　　謾言吟嘯驚天地，正是蛟龍雲雨時。
　　話說齊寶卷見蕭懿臨死說出蕭衍在雍州，一時驚慌，悔殺蕭懿，然追悔不及，今又聽見王咺之有計可除，心才稍定，遂問道：「賢卿有何妙計而除蕭衍，可快奏來，使朕安心。」王咺之奏道：「蕭懿已死，且移屍御園，不可使人知覺。陛下星夜遣使獎蕭衍鎮守有功，加授持節都督雍梁南北秦四州郡：郢州、競陵、司州、隨郡諸軍事為輔國將軍。臣有家將鄭植，此人驍勇，力敵萬夫，令其跟隨詔使，俟蕭衍受詔之時下手刺之，無不墮其術矣，陛下又何慮焉。」齊寶卷聽了大喜，即草成詔書，遣齎命官姜文光與鄭植連夜兼程而去。
　　卻說這徐耀甫見蕭懿不聽，知禍不遠，他獨自帶領親隨連夜逃去雍州，來見蕭衍，告知其故。蕭衍聞知，便日夜不安。忽一日報導，朝廷命差官齎敕加爵。蕭衍見報，忙集眾將商議。柳慶遠說道：「今朝中無故而加爵，明公令兄危矣。所畏者明公在外擁制兵權，恐生不測，今賜爵加升，欲使明公不防，恐接授之間有變。近觀氣孛流於箕卯，主有人行刺。今明公不可到公館中開讀，須迎至帥府，可使三千鐵騎護衛，迎著詔書，再使五百精壯伏於兩廊，旨到只接入中堂，暗提角帶擒之可也。」蕭衍聞計，即使王茂、昌義之領了三千鐵騎跟隨接詔。又令曹景宗、陳剛領五百精兵伏於兩廊。算計已定。不一日，齎詔官姜文光到了館驛，使人報知，就請蕭衍到公館受詔開讀。蕭衍即領了王茂、昌義之帶領三千鐵騎在半路屯住，先著人來說道：「館驛中不便宣讀聖旨，請天使到帥府開詔，蕭元帥已在途中等候。」姜文光見蕭衍不肯到館中開讀，心下先十分躊躇，又不敢強要他來，使他動疑，只得說道：「從來開讀是在公廨中，既你元帥獨出主意，只得要依他了。我老爺隨即就到。」打發了來人，姜文光即與鄭植說道：「蕭衍不到館驛接旨，要在帥府開讀，莫非有詐？」鄭植笑道：「朝廷天命，誰敢胡為，即有千軍萬馬，我鄭植視為草芥，何足慮之！只待臨期蕭衍俯伏之時，我自有處。」姜文光聽了，一時又覺膽壯起來，便帶百名跟隨，鄭植暗穿鐵甲，腰懸匕首，緊貼姜文光左右，遂一齊起身騎馬而來。
　　蕭衍看見遠遠而來，忙將三千軍馬分列兩旁。不一時姜文光馬到，蕭衍連忙下馬，朝著姜文光著地一拱道：「有勞天使遠臨，接待來遲，望乞恕罪。」姜文光見了許多軍士俱是弓上弦，刀出鞘，齊攢攢一隊隊的彪形大漢分列兩旁，只留得中間一條小路，暗暗的心驚肉顫。忽見蕭衍全身披掛，身長八尺有餘，腰懸雙劍，下馬打拱，心下暗暗尋思道：「人說蕭衍英雄，果然不虛。」連忙用雙眼看著鄭植，暗丟眼色，又將頭微微搖側。今聽見蕭衍說完，只得也說道：「上命在身，不便行禮，開讀後請罪罷。」蕭衍翻身上馬。姜文光百名跟隨先行，蕭衍在後，眾軍士左右護著。
　　不一時到了帥府，進了轅門，蕭衍請姜文光下馬。此時鄭植已緊緊跟入，在前引導。只見堂上高排香案，香煙縷縷，燈燭輝煌。姜文光手捧詔書，走在香案之前站立。蕭衍使慢慢走入滴水簷前，看見姜文光身邊這人行動詫異，早已留心。忽聽得堂上早喝一聲道：「聖旨到，著蕭衍跪聽宣讀。皇帝詔曰……」蕭衍聽到跪字，便左手撩衣，假作跪下之狀。鄭植立在姜文光背後，見蕭衍下跪，以為中計，不敢失了機會，忙拔出匕首在手，大叫道：「奉聖旨賜誅蕭衍！」遂趕上堂來。不料蕭衍有心提防，原不曾跪下，乘著鄭植拔刀大叫，早將角帶一提，閃開了身子。及鄭植趕到簷前，兩廊埋伏的曹景宗、陳剛與五百精壯早一齊湧出，圍捉鄭植矣。鄭植見事不諧，忙在跟隨手裡奪了一隻槍來，亂刺亂叫道：「天子有詔誅人，誰敢作逆！」叫聲末絕，早被曹景宗一竹節鋼鞭打倒在地，眾軍士用麻繩捆翻。此時姜文光只嚇得面如土色，早躲入案桌底下，只咬得三十二個牙齒格支支的亂響，身子就如一個米糠篩的亂轉，早被眾軍士往桌下一把拖出，用麻繩背綁了，其餘跟隨俱被伏兵殺死。
　　蕭衍即出堂來，上坐著。曹景宗、陳剛將姜文光、鄭植押至案前跪下。蕭衍大怒，拍寨桌道：「汝等助紂為虐，殘害忠良，獨不思崔慧景兵圍建康，昏君首領已是莫保，吾兄擁虎狼之師一旦撲滅，是誰之功歟？今卻聽信讒言，視功為仇，每欲傾危，又慮我擁外藩，不敢輕易中傷，卻詔加爵位，以魚餌而誘蛟龍，又使人於中行刺。誰知我早已參破機謀！何物無知，敢探虎穴！叫眾將官與我綁出轅門，斬訖報來。」眾軍士得令一聲，忙將洗剝衣服。姜文光此時已嚇去了三魂，走了七魄，只剩得一絲絲的游氣兒，只白瞪著雙眼，先還低著頭不敢分辯，今聽見要綁出殺了，只得掙著匍伏哀求道：「蕭大人聽稟，小官不過是奉命而來，其中詳細不得預聞，只問鄭植方知詳細。至於令兄之事，宮闈秘密，小官外臣不過走使而已。今大人一例見責，誠為冤枉。」蕭衍聽了，遂說叫放轉來，道：「行刺之事，既與你無關，且放了綁，另行處置。只將鄭植牽出斬首。」不一時，獻上首級。蕭衍對姜文光說道：「適才唐突，不必記懷，放汝回去。」姜文光見肯放他，連忙磕頭，謝不殺之恩。蕭衍道：「今汝回到建康傳與昏君，若能改道，親賢遠佞，家兄無恙，如在一日，我當謹守臣節。如其不然，統領貔貅平壓建康，立成齏粉。煩汝口中言，傳示茹法珍、梅蟲兒、王咺之等，再煩帶鄭植頭顱示知朝中，若再無知，照此為例。」姜文光只得滿口應承謝出，抱頭鼠竄而去。正是：
　　虎鬚焉許魚兒捋，豹尾安容鼠子拖。
　　齷齪小人無忌憚，斬頭流血不為過。
　　蕭衍自此一番，日與謀臣商議。隔不得一月，早有蕭懿之子蕭淵明逃至雍州，見了蕭衍，哭倒於地，道：「父親忠直，被君主聽信茹法珍等設謀召入宮中賜宴，暗藏藥酒毒殺，父親血流七竅而死。又藏匿父屍，使人借詔書為名，行刺叔父。幸叔父參透其謀，怒殺鄭植，傳旨曉諭，眾奸黨與昏主方驚惶，傳出父屍，神色不變。小姪殯葬一完，不敢久住建康，恐性命難保，因將母親藏匿安頓，星夜投奔叔父。望叔父念小姪有殺父之仇，誓不共天，早早伸冤。」說罷，大哭在地。蕭衍聽見蕭懿果然被殺，忽大叫一聲：「我那兄長耶！」仰後一倒，口中便白沫亂滾，四肢冰冷。嚇得蕭淵明連連叫喚：「叔父甦醒！」早有使女家人忙入內報知，郗夫人與丁氏慌忙出來攙扶，忙用薑湯灌醒。蕭衍方才轉過氣來，大哭道：「長兄不聽吾言，以致慘禍，誠為痛恨。賢姪不必著急，我誓必手刃昏君，瀝血以祭汝父。」蕭淵明拜謝起來，遂與嬸娘郗夫人拜見，又與丁氏相見。郗夫人問著伯母及家中之事，蕭淵明細細述了一番。郗夫人亦為之墮淚，只得寬慰姪兒留入內去了。
　　蕭衍隨即使人傳請柳慶遠入府，告知蕭懿的凶信，又使淵明出來相見過。蕭衍說道：「幼沖昏亂，顛倒綱常，生民塗炭已久，若不誅此獨夫，何以慰藉民望。參謀久阻，何也？」柳慶遠道：「向日久阻，正謂時有未至耳。今兵精糧足，天命已徵，又何阻焉。」蕭衍聽了大喜，遂擇了吉日，宰牛殺馬，禱告天地上下神祗。因聚了柳慶遠、張弘策、王茂、陳剛、昌義之、王珍國、曹景宗，共商起兵之策。張弘策因對蕭衍說道：「軍無紀律，是為亂兵，將無主謀，不能決勝。昔漢王拜韓信而擒項羽，劉先主拜孔明而成鼎足。今倡舉義師，弔民伐罪，若不扶一人為主謀，焉稱無敵於天下。今元帥既推誠以蒼生為念，當效漢王故事，委任一人為三軍司令。我觀眾人之內，能運籌帷幄之中，善決勝千里之外者，非柳參軍不可。」蕭衍聽了大喜，道：「弘策之言是也，敢不聽從。」於是使張弘策料理築壇之事。你道他如何築法，但見：
　　台高三丈，象按三才，闊二十四丈，按二十四氣。壇有三層：第一層，台中立二十五人，各穿黃衣，手執黃旗，按著中央戊已土；東邊立二十五人，各穿青衣，手執青旗，按著東方甲乙木；西邊立二十五人，各穿白衣，手執白旗，按著西方庚辛金；南邊二十五人，各穿紅衣，手執紅旗，按著南方丙丁火；北邊立二十五人，各穿皂衣，手執皂旗，按著北方壬癸水。第二層上列三百六十五人，各執大紅旗三百六十五面，按著周天三百六十五度。第三層上設立七十二員大將，各執刀槍劍段，按著七十二候。若無動地驚天術，怎得登壇誓眾師。
　　蕭衍見壇已完，不勝大喜，便帶領諸將親至柳慶遠府中迎請。相見畢，柳慶遠坐於車中，蕭衍親手推輪捧轂，眾將扶擁。不一時到了壇前，柳慶遠下車同蕭衍上壇。蕭衍即捧過兵符印信，並糧草花名冊籍，送與柳慶遠，柳慶遠接入手中。蕭衍遂於壇前拜了四拜，說道：「愧子涼德，豈敢妄稱拜將，因念齊主無道，萬姓顛覆，欲舉翦滅，功成之日以讓有德。今拜爾為神機招討領軍軍師都督鎮國大將軍。自拜之後，門以外將軍主之，閫以內予自主之。」柳慶遠受命畢，然後請蕭衍上立。柳慶遠走下拜道：「感明公不棄，專心委托，敢不竭股肱之力。但念主惟一命，將為一法，受命之後，法令必嚴，願無貳心。」蕭衍復下來，又是四拜，方趨步壇下聽令。
　　柳慶遠方誓師說道：「昔者黃帝伐涿鹿而擒蚩尤，武王拜姜尚而伐商紂，自古皆然，非獨今日。今日我主拜我為神機招討領軍軍師都督鎮國大將軍，爾等諸將，各宜同心協力，誅滅無道，建功立業，以垂不朽。」眾將俱一齊打躬道：「是。」柳慶遠又誓師說道：「我今日有令，法在必行。自今以後，擄掠民財，姦淫婦女者斬；邀功奪戰，不遵軍令者斬；動搖軍心，妖言惑眾者斬；聞金不退，聞鼓不進者斬；器械不明，減克軍糧者斬；臨陣不顧，漏泄軍機者斬。有功必加，有罪必罰，決不食言！汝等皆宜恪守，毋視為戲言。」壇下眾將俱一齊答應道：「是。」柳慶遠誓師已畢，即將花名冊簿照名點閱。見兵有老者去之，弱者汰之，以及弓矢不利，刀甲不堅，俱命另選。點名已完，共得四十餘萬精兵，終日在校場中操演。操演了月餘。
　　忽一日，柳慶遠登了將台，吩咐將帥字大旗扯起，齊集諸將，吩咐道：「今日要擺列陣勢，請元帥打陣。」遂使昌義之為先鋒，吩咐道：「你領一隊人馬立於南方，軍士俱用紅袍紅甲朱纓赤馬，馬前立一面引軍紅旗，上面金綃繡著南斗六星，下繡朱雀之形，引軍正南聽令。」昌義之帶領了人馬去了。又喚王珍國吩咐道：「你領第二隊人馬立於東方，軍士俱用青袍青甲青纓青馬，馬前立一面引軍青旗，上面金綃繡著東角二星，下繡青龍之狀，引軍正東聽令。」王珍國得令去了。又喚曹景宗吩咐道：「你領第三隊人馬立於西方，軍士盡用白袍白甲白纓白馬，馬前立一面引軍白旗，上面金綃繡西參四星，下繡白虎之形，引軍正西聽令。」曹景宗得令去了。又喚陳剛吩咐道：「你領第四隊人馬立於北方，軍士盡用黑袍黑甲黑纓黑馬，馬前立一面引軍黑旗，上面金綃繡北斗七星，下繡玄武之狀，引軍正北聽令。」陳剛得令去了。又喚王茂、張弘策吩咐道：「你領第五隊馬立於中軍，軍士盡用黃袍黃甲黃纓黃馬，馬前立一面引軍黃旗，上面金綃繡坤卦，以按戊己土，下繡飛熊之像，引軍正中聽令。」
　　王茂、張弘策引軍去了。只見台下一霎時人馬俱無，寂然不動。只有巡哨曹虎帶領五百鐵騎往來東西巡哨。又見守旗王雍將帥字大旗綽約盤旋。不一時，三聲炮響，金鼓喧天，只見壇上柳慶遠手舉紅旗揮動。忽見正南上一員大將，是昌義之帶領人馬殺奔而來。你道他怎生打扮，只見他：
　　盔頂紅纓飄一朵，狻猊甲露黃金裹。
　　紅旗招展半天霞，正按南方丙丁火。
　　昌義之領軍立於南方。又見柳慶遠將青旗磨蕩，只見正東上一員大將，是王珍國領人馬飛奔而來。你道他怎生打扮，但見他：
　　藍靛征袍鸚鹋綠，槍尖閃爍龍吞玉。
　　青驄遍體粉團花，正按東方甲乙木。
　　王珍國引軍立於東方。又見柳慶遠將白旗招動，只見正西上一員大將，是曹景宗率領兵馬蜂擁而來。只見那員將十分勇猛，只見他打扮的是：
　　漢漠寒雲護太陰，爛銀鎧甲冷森森。
　　賽霜駿馬騎獅子，正按西方庚辛金。
　　曹景宗引軍八陣立於西。又見柳慶遠在壇上將黃旗一面向北招動，只見北方一支人馬殺奔陣中，果然是陳剛一員好將。你道他如何打扮，但見他：
　　烏油甲掛豺狼體，鐵騎長弓英莫比。
　　七星旗動玄武搖，正按北方壬癸水。
　　陳剛將人馬屯住，立於北方。壇上柳慶遠又將一面黃旗向正中招動，只見王茂、張弘策二將帶領軍士飛入陣中。只見兩員虎將一色打扮，只見他：
　　剪絨戰袍葵花舞，簇簇攢攢分隊伍。
　　周圍繞定杏黃旗，正按中央戊己土。
　　那王茂、張弘策引軍立於正中聽令。
　　不一時三聲轟天炮響，畫角齊吹，只見柳慶遠揮動中軍旗號，將五方軍馬合而為一，左旋右轉，右轉左旋，忽而東，忽而西，忽而南，忽而北，團團繞繞，先擺出乾、坎、艮、震、巽、離，坤、兌之八方。不一時，柳慶遠又將小令旗一面揮動，左揮左旋，右揮右旋，只見眾軍馬左進右出，左出右進，忽而前，忽而後，忽而藏，忽而伏，隱隱躍躍，又變出休、生、傷、杜、景、死、驚、開之八門，眾軍士各守門戶。柳慶遠遂傳令，請蕭元帥帶領五百鐵騎打陣。蕭衍得令，遂領五百軍兵全身披掛。你道蕭元帥如何打扮，只見那蕭元帥的威風更是不同，你看他：
　　據鞍立馬天風裡，鎧甲輝煌光燄起。
　　麒麟束帶稱狼腰，獬豸吞胸當虎體。
　　冠上明珠耿曉星，鞘中寶劍藏秋水。
　　雌雄雙劍雪霜寒，四十八載蕭梁始。
　　蕭衍帶了五百鐵騎卷地滾入陣來。那各門兵將忙兩下一分，讓蕭元帥軍馬殺入八陣中。只見陣中果是如何，只見：
　　攢攢簇簇，密密層層。兩旁人雄如猛虎，左右馬駿似飛龍。弓彎銀漢月，箭插虎狼牙。袍鎧鮮明如錦簇，喊聲大振若山崩。拐子馬緊挨鹿角，連珠炮密護中軍。一霎時揚塵播土，倒樹摧林。乾坤昏慘慘，日月暗沉沉。突爾搖鬆如虎嘯，忽然吼樹似龍吟。萬竅怒號天噎氣，飛沙走石亂傷人。
　　蕭元帥正在陣中左衝右突，要逞英雄，不期柳慶遠在將台上見蕭衍引軍已入陣中，遂忙仗劍捏訣，將太陽一指。蕭元帥引著軍馬正然衝突，忽抬頭一看，只見這些千軍萬馬霎時無影無蹤，俱不知那裡去了，止留下一片白地。蕭元帥大驚，忙指引五百鐵騎要衝出陣來。尚未說完，一霎時烏雲陡合，紅日無光，四下裡昏昏慘慘，對面俱不見人影。忽然起了一陣大風，從西北上卷來，直刮得遍體寒涼毛孔直豎，又一時雷光閃電，霹靂交加，飛沙走石。蕭衍在陣中沒處藏躲，只得將馬勒住，伏鞍攬轡。不一時風息雲開，依舊現出一天紅日。蕭衍大喜道：「柳軍師有如此才能，鬼神莫測之機，我蕭衍得之，何慮不縱橫天下！」正欲尋路出陣，只聽見將台上連珠炮響，四下金鼓齊鳴。柳慶遠在將台上將五色旗揮動，不一時卻將人馬分開，又團團轉轉，將前八門九曜改作長蛇體，又忽變為梅花陣，又忽變為三才陣，又變為四極陣。只這一番陣勢，非同小可，但見：
　　明分九曜，暗合八門。占天地之機關、奪風雲之造化。前後列長蛇之象，左右分龍虎之形。丙丁前隊如萬條烈火燒山，壬癸後隨似一派狂瀾寢地。左勢盤旋青氣，右形貫串白光。坤土只佔中央，黃道全依戊已。八門之內暗藏二十八宿之分，四極陣中潛隱六十四卦之變。盤盤曲曲亂中隊伍變長蛇，整整齊齊靜裡威儀如伏虎。梅花陣一衝一突，三才陣或後或前。休誇八陣成功，謾說六韜取勝。學的是孔明妙計，用的是呂尚神機。非白鶴山中傳妙訣，焉能飛龍天上佐成功。
　　蕭衍在陣中驚驚喜喜觀看無窮。只聽得又一聲炮響，鼉鼓頻敲，柳慶遠在壇上將帥旗揮動，不一時眾將各歸隊伍，依舊齊齊排列。蕭衍定睛一看，卻原路分明，便招呼五百鐵騎走出陣來，滿心歡喜，忙下馬上台來謝柳慶遠道：「不意軍師具此神機，足可使蕭衍殲齊逐魏，混一區宇矣。」柳慶遠遜謝，笑說道：「茅廬未出，鼎足已知，明公下弦宇宙六八十年，可立而待也。」蕭衍聽得不明不自，因說道：「軍師微妙，愚不能推，乞明示何如？」柳慶遠道：「天機豈宜先泄，元帥久後自知，今不必細說。」
　　尚未說完，忽見正南上塵土飛揚，旌旗閃閃，有二將飛馬而來。大家驚異觀看，那二將早帶千餘壯士竟到壇前。滾鞍下馬，步步走上台來，只見前來的那一員小將束札得一似天神。你道他怎生打扮，但見他：
　　頭藏金冠紫色，身穿鐵鎧紅光。獅蠻寶帶錦雲裝，強弓挽新月，利刃挺秋霜。
　　上插兩根雉尾，腰懸三尺魚腸。若問降下是何方，原神天芮曜，變相是韋郎。
　　眾將看了，暗暗稱奇。再將後面那一個少年細細一看，只見更打扮得非凡，但見他：
　　手執鐵錘鬥大，身穿戰襖猩紅，虎腰狼背逞威風。盡皆誇猛勇，誰不羨英雄。
　　星宿天任並列，姓名渭水同宗。只因梁業要成功，故從天上降，恰向此時逢。
　　二人走到台上，望著蕭衍、柳慶遠下拜，道：「小將韋叡，字懷文；表弟呂僧珍，字元瑜。一奉父命，一遵舅遣，知主公蕭元帥今日誓師起義，特領精兵千人，共誅元惡，望元帥收錄。」蕭衍聽了大喜，連忙出位扶起，道：「蒙二位將軍不棄，仗義助我，永同富貴。」原來韋叡的父親是上庸太守韋祖歸，京兆杜陵人。這韋祖歸最能識人，常言定天下者必在吾州將乎。遂每每結納於蕭衍。這呂僧珍是東平范人，世居廣陵，早年父母皆喪，貧困無依，韋祖歸留養。及長，聲若銅鍾，身長力大，與韋叡日習武藝，二人英勇無敵。韋祖歸每每說道，二子皆封侯之相。今見蕭衍兵起，故遣一子一甥特來扶助。蕭衍見起兵之初，二將來投，十分歡喜。
　　不一時，東北上征塵滾滾，又有一將帶了五百餘人飛馬而來。諸將一齊看去，只見那將下馬走上壇來，氣宇昂昂。只這一身打扮，實是無賽，但見他：
　　望去一條雪虎，行來千尺銀龍。方天畫戟指西東，前懸金竹箭，右掛鐵鉛弓。
　　星映上垣水宿名，稱九曜飛龍，問蹤尋跡偶隨馮，要求扶世運，故此立梁功。
　　那將撩衣上台下拜，說道：「末將馮道根，表字巨源，廣平人氏。聞元帥起義，順天應人，道根雖居母喪，服制未終，但拯民念切，又恐失時，今特領鄉人子弟五百餘人，願效犬馬，悉聽指揮，望元帥收錄。」蕭衍聽了大喜，道：「將軍其起少年，能識事機，真乃義士，除凶之日共享富貴。」
　　柳慶遠對蕭衍說道：「今日之事，上應天心，下合人意，星曜畢臨，機時皆至，元帥可垂手而入建康也。」蕭衍大喜。於是大吹大擂，宰牛殺馬，賞犒三軍，各盡其歡。酒罷，柳慶遠因對蕭衍說道：「用兵貴乎有名，名又貴乎先聲奪人。欲揚先聲，檄文誅奸不可少，我今欲做成檄文一道，先使人傳入建康，使他君臣無措。」只不知這檄文如何做法，只因這一番有分教：沿江屍滾，遍地骸拋。不知果是如何，且聽下回分解。

