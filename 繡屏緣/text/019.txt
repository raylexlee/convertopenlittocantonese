
			　　駐雲飛效沈青門唾窗絨體

　　昨夜飛雲，暫向陽台寬繡裙。花照羅幃近，灑泛瓊漿穩親。簫史正留泰，多嬌聰濬錦帳香濃，月透珠樓潤，一半鮮明一半昏。 

　　《圖一》 

　　以下同 

　　情榜掄元，種玉迷香總是緣。年少潘安面，錦繡陳思儔。仙亭畔戲雙鴛，百花開遍。滿座瓊姿，齊把金樽勸，一半長斛一半淺。〈雲客〉

　　《圖二》

　　白玉無瑕，一朵千金襲絳紗。羞比行雲化，遠效瓊漿話。他夢裡抱琵琶，崔徽初畫。粉黛餘香，繡得湘裙衩，一半題詩一半花。〈玉環〉

　　《圖三》羅幕雙棲，鏡掩迥鸞香暗低。歸鳳終成對，小燕添嬌媚。奇花裡定佳期，全憑夫婿。今世良緣，前世紅絲係，一半相思一半喜。〈季苕〉

　　《圖四》睡損紅妝，風韻依稀似海棠。嬌怯情初放，引動魂飄蕩。郎曾記鳳求凰，銀河相望。歸夢同圓，始得圖歡暢，一半清閒一半忙。〈素卿〉

　　《圖五》暮雨溫柔，蟾影分明照畫樓。眉掃雙蛾秀，鬢掠單蟬瘦。幽燈下更風流，並肩攜手。小篆香低，暫且鬆金扣，一半追歡一半羞。〈蕙娘〉

　　《圖六》鳳韻難描，似水芙蓉初放稍。隨苑花堆俏，楚岫雲光耀。嬌相會在藍橋，風流年少。這段姻緣，總是紅鸞照，一半多情一半巧。〈絳英〉

　　《圖七》瑤島仙娥，暫往人間附女蘿。千尺情牽墮，五夜花相和。哥春酒醉顏酡，倚樓同坐。兩袖溫香，繡下昭陽唾，一半遮藏一半拖。 