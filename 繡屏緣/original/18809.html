<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>繡屏緣 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			繡屏緣原序 <br />
　　晉人有言：情之所鍾，正在吾輩。顧言情，而不悉情之所由始，則流而為放蕩，為妖孽，為因果報應。甚至山魈木魅，得探花月之權；村婦田夫，競效江臯之贈。任情之誤，等於無情，是豈人之所為哉！ <br />
　　小說家掇拾殘編，穢言狼籍，然猶沾沾自喜以為情在，於是進登徒而訾宋玉，良可憾已。蘇庵逸才曠識，迥異凡流，鑒巴裡之陳言，誠恐情懷汨沒，沉埋欲海，於是分江郎之夢筆，寫焉卿之清琴，乃掃頹波，獨呈新藻，憐才好色，自有其真，使千古幽情不致淪於　汶。 <br />
　　而世之觀斯集者，恍然與玉山璧月，相對忘言，方抱形穢之慚，又何暇萌誨淫之念；故繡屏往事，軟障新緣，不為勝業坊之薄倖，遺恨脫鞋，不為章台路之失節。復申投盒，當其屏間一夢，彼　枝相契，已超尋常漁色之流。逮夫竹里數言而玉質守貞，遂同仙島埋名之什，則夫玉環之情而正也，季苕之情而順也，素卿之情而俠，絳英之情而節，蕙娘之情而智也。古今情種，萃集一屏，非才子不足以當之。 <br />
　　蓋天下有緣，則有情，有情則纏綿不已。此皆慧男女之所為，非可與村夫浪子言也。 <br />
　　昔子於雲，慧則通，通則流，茲集所錄，殆子於之意耶。從古無無情之人，亦無無緣而致情之事。苟情有所屬，緣有所期，置生死於浮雲等，具文於草菅。 <br />
　　即或履危蹈險，天必報之以坦途。理或宜然，情有必至。餘惜世之不知情者多，而猶假情以文過是，則為妖、為孽，無德而非果報矣。遑問繡屏之知己哉，是為序。 <br />
　　康熙庚戌端月望美香主人題於叢芳小圃之集豔堂<br />
　　 <br />
繡屏緣凡例 <br />
　　◎小說前每裝繡像數葉，以取悅時目。蓋因內中情事，未必盡佳，故先以此動人耳。然畫家每千篇一列，殊不足觀，徒災梨棗。此集詞中有畫，何必畫中有形，一應時像，概不發刻。 <br />
　　◎從來引用詩詞評語，俱以此襯貼正文。率皆敷淺庸陋，有識者未免遺恨。與其繁而無當，不若簡而可觀。餘於諸家，較有微勝。 <br />
　　◎全部書中，似同傳劇，正生正旦，事必有主。每見近時諸刻，顛倒錯亂，玉石不分，詞意雖工，無取乎爾。 <br />
　　◎一回一事，終屬卑瑣。況有竊里巷之穢談，供俗人之耳目。愚雖菲薄，稍異頹靡。 <br />
　　◎始較事之所必無，終揆理之所必有，稍有強附，便屬不文。故亂倫失節，鬼神變幻，醜惡果報，不敢具登，所重者才情兩字耳。 <br />
　　◎是書之發，本乎坊刻，穢褻諸語，時習所尚，雖於大段主腦，不集俚俗，然間散點綴，時或有之。正恐劉邕之嗜，非此不歡，如握丹黃，終有微憾。 <br />
　　◎行雲流水，文章化境，隨時逐景，信筆則書，既無成心，何敢濫涉。 <br />
　　蘇庵漫識 <br />
　　 <br />
蘇庵雜詩八首 <br />
　　輕雲入夢綺窗秋，往事無成忍再愁； <br />
　　海燕去時花信斷，宮鶯啼散淚痕收。 <br />
　　人間金谷朝朝變，天上銀河夜夜浮； <br />
　　青鳥不歸香篆冷，幾回悵望繞高樓。 <br />
　　<br />
　　星虛碧落夜光寒，月姊移香降彩鸞； <br />
　　紅袖拂雲驚影瘦，翠屏行雨惜花殘。 <br />
　　含情腕晚留芳芯，暫見分明對合歡； <br />
　　不道三山容易隔，至今幽恨淚闌干。 <br />
　　<br />
　　花繞回欄月送更，夢殘猶自怨啼鶯； <br />
　　虛傳留枕憐曹植，誰惜能琳似馬卿。 <br />
　　細雨春來金柳醉，澹煙秋去玉鉤情； <br />
　　尋思底事終難覓，知在瑤台第幾名。 <br />
　　<br />
　　知是鶼鶼遇未長，若鸞燈暗鏡光涼； <br />
　　搔頭玉暈三更月，照骨金留五夜香。 <br />
　　夢裡苕榮終惜命，峽中雲散未為祥； <br />
　　只今梵火疑禪寂，會得空花也斷腸。 <br />
　　<br />
　　曾省驚魂度碧宵，至今幽夢未全遙； <br />
　　芙蓉嫩色添花勝，楊柳輕身壓絳綃。 <br />
　　窗外影寒秋月瘦，燈前香散曉鬟嬌； <br />
　　多情剩有空梁燕，記得窺簾墮萃翹。 <br />
　　<br />
　　九疑山南呂<br />
　　《香羅帶》 <br />
　　一從鸞鳳分起，至首飾典無存止 <br />
　　愁鸞埋鏡塵雙飛，斷雲關山夢轉衾， <br />
　　未溫畫圖難與喚，真真也！ <br />
　　<br />
　　《犯胡兵》 <br />
　　飯食何處有起，方終可救止 <br />
　　向殘燈自忖，把題箋寄恨， <br />
　　莫不是我宿世姻緣，今生已荊 <br />
　　<br />
　　《懶畫眉》 <br />
　　強對南薰起，流水共高山止 <br />
　　空歎離情暗傷神，想昔時，投佩偶， <br />
　　親把幽香，星下結深恩。 <br />
　　<br />
　　《醉扶歸》 <br />
　　只怕為你難移寵起，心先痛止 <br />
　　繡幃彩鳳雙棲穩，說不盡惜花心， <br />
　　一段溫存，描不就嬌香體，五更殘困。 <br />
　　<br />
　　《梧桐樹》 <br />
　　黃鶯似喚儔起，故把人倔愁止 <br />
　　巫山暮雨昏，洛水朝霞暈。 <br />
　　不道吹簫弄玉非凡品，綺樓會晤迷方寸。 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>