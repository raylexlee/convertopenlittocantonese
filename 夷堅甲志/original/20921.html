<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夷堅甲志 - 　卷第七</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>卷第七</font></h4>
			蔣員外<br />
　　明州定海縣人大蔣員外者．輕財重義．聞子姪不肖鬻田產者．必隨其價買之．既久．度其無以自給．復舉以還．不取錢．已而又賣．既買又還．至有數四者．嘗泛海欲趨郡．往柁樓便旋．為回風所擊．遂溺水．舟人挽其衣救之．不可制．舟行如飛．方號呼次．遙見一人冉冉立水上．隨風赴舟所．視之乃蔣也．急取之．問所以．曰、方溺時覺有一物如蓬．藉吾足．適順風吹蓬相送．故得至．人以為積善報雲．李鬱光祖說．<br />
李少愚<br />
　　李少愚回參政．建康人．所居在秦淮畔．年二歲．因家人拜掃登舟．乳母懷抱閒．失手墜水中．水急不可尋．舉舟號慟．至明日．有漁舟聞哭聲．問知其故．即舟中取一兒還之．乃少愚也．曰、夜來遙望灘上數人附火．就視之．但見一嬰兒臥地上．四面火環繞．意謂罔兩竊取．故抱得之．林亮功說．<br />
法道變餓鬼<br />
　　紹興六年三月廿一日．平江虎丘山有常州僧法道．因病入延壽堂．忽變形作餓鬼．頭目極大．頸窄咽青．口吐猛火．人以食與之．則呼曰．鐵丸也．不可食．如是七日．長洲令為請道法師救之．謂曰、汝生前想有隱惡．急自言．佛法容人悔謝．我為汝誦咒解釋．病僧久之方自言曰、向時在廬山慧日寺作典座．盜常住菜．日換酒一升．後作江州能仁副院．將寬剩米沽酒．有是二罪．法師曰．汝既知過．吾救汝．即抉其口灌咒水．僧婚然遂睡．天明方醒．已索湯粥．漸進食．數日愈．宣僧日智說．時在虎丘寺見之．<br />
張佛兒<br />
　　紹興二年十月．宣僧日智至台州黃岩縣西鄉．寓宿山寺．次日、寺僧留齋．有村民張陳二老．來請主僧施戒．張曰、某女孫佛兒．年十五．昨夕暴死．至五更將斂．其祖母不忍．抱之以泣．女欻然開目．呼曰．我通身是水．手足皆痛．問其故．曰、夜有二使來追縛我．押過叉嶺．與西鄉相去十餘里辭不能行．遭鐵椎擊背兩下極痛．嶺下有池．池中有橋．遂令我橋上立．別見人以黑被裹兩人入門內．此二使亦欲以花被裹我．曰、汝欠他家錢千五百．今當償之．我力懇曰．容我歸從祖母請錢．不許．旁綠衣人言曰．此人曾聽說般若．可恕也．二使不得已．擲我水中而去．池水甚淺．我逾岸得出．遂急歸．某驚異其事．即往叉嶺驗之．果見陳氏者、門有池．訪其主翁．問曰、翁家昨日生何物．曰、犬生三子．二黑一斑．斑者為犬母銜置池中已死．獨二黑者在．某具以孫女言告．仍以千五百金償之．陳老曰．元無錢在公女處．不肯受．某自度不償此債．小孫他日亦不免．遂率陳老來此．主僧乃為施戒．而以其金貝　親．日智問其聽般若之因．乃曾同母往縣中洪福寺．聽景詳師開堂說法．<br />
張屠父<br />
　　平江城中草橋屠者張小二．紹興八年．往十五里外黃埭柳家買狗．狗見張屠、有喜色．直前拖之．張提其耳．以度輕重．用錢三千得之．狗不待束縛．徑隨張歸．至齊門外．懼其逸．方以索縶之．狗忽人言曰．我乃爾父．又不欠爾債．不可殺我．張醉且困．不省其言．遂以歸．令妻具飯．狗又告其妻曰、新婦來．我乃阿翁也．七八年不見爾夫妻面．今幸得歸．只欠柳家錢三千．已償了．切不可殺我．爾夫壽甚短．只一二年．宜急改業．後世不可為人矣．我覺饑甚．可持飯來．妻急以其夫飯分半與之．夫不知也．夫食畢復索．則已無．甚怒．妻曰．分一半與阿翁食矣．具以狗言白夫．始大懼．留飼養．不敢殺．三日後出至蔣氏家齧人．為所殺．張屠遂改業為賣油家作僕雲．<br />
陳承信母<br />
　　常州無錫縣村民陳承信．本以販豕為業．後極富．其母平生尤好豢豕．紹興四年死．死之七日．其家正作佛事聞棺中有聲．意為再生．甚喜．遽取斧開棺．則已化一老牝豬矣．急復掩之．明日、請常州太平寺摽構主施戒遂葬．時天色晴爽．喪車才出門．滂沱大雨．送者不可行．皆回．及墓．坎穴中水已滿．乃以石壓葬之．(此下原闕二十五行)<br />
龍翔行者缺<br />
　　內文缺<br />
蔡真人詞缺<br />
　　內文缺<br />
劉粲民官缺<br />
　　內文缺<br />
羅鞏陰譴<br />
　　羅鞏者．南劍沙縣人．大觀中在太學．學有祠甚靈顯．鞏每以前程事．朝夕默禱．一夕神見夢曰．子已得罪陰閒．亟宜還鄉．前程不須問也．鞏平生操守鮮有過．願告以獲罪之由．神曰．子無他過．惟父母久不葬之故耳．鞏曰．家有弟兄．罪獨歸鞏．何也．神曰．以子習禮義為儒者．故任其咎．諸子碌碌．不足責也．鞏既誤悔．乃急束裝遽歸．鄉人同舍者問之．以夢告．行未及家而卒．曹績說．鞏乃曹祖姑婿也．<br />
不葬父落第<br />
　　陳杲、字亨明．福州人．貢至京師．往二相公廟祈夢．夜夢神曰．子父死不葬．科名未可期也．杲猶疑未信．明年果黜於禮闈．遂遣書告其家．亟庀襄事．後再試登第．寧德人李舒長說．<br />
禍福不可避<br />
　　李似之侍郎雲．艱難以來．士大夫禍福．皆有定數．建炎丁未．傅國華尚書墨卿為舒州守．聞武昌寇作．自武昌才隔蘄黃即至舒．懼其侵軼．又嘗再使高麗．橐中裝甚厚．惜之．乃令其弟挈家避諸江寧．既至泊江下．舟人白外多草竊．不若入閘便．時宇文仲達鎮江寧．與傅公善．家人即遣白宇文．假鑰啟閘．舟得入．自意安全無虞．是夜卒周德為變．劫其舟．一家盡死．惟存一老婢．而舒城帖然．吳昉、顧彥成、為兩浙漕．杭卒陳通、積怒於有官君子．將為亂．會顧君出巡吳興．通強抑眾不發．須其歸．凡一月而顧至．杭之官吏及漕台．人皆出迎．是夜變作．官吏盡死．而顧君乃與其家泊城外僧寺作佛事．未入聞亂．復走湖州．遂免．傅公有心於避禍．而全家不免．杭卒一月待顧君．而顧竟脫．皆非人所能為也．<br />
島上婦人<br />
　　泉州僧本偁說其表兄為海賈．欲往三佛齊．法當南行三日而東．否則值焦上．舩必糜碎．此人行時偶風迅．舩駛既二日半．意其當轉而東．即回柁．然已無及．遂落焦上．一舟盡溺．此人獨得一木．浮水三日．漂至一島畔．度其必死．舍木登岸．行數十步．得小逕．路甚光潔．若常有人行者．久之．有婦人至．舉體無片縷．言語啁口　紮．不可曉．見外人甚喜．攜手歸石室中．至夜與共寢．天明舉大石窒其外．婦人獨出．至日晡時歸．必齎異果至．其味珍甚．皆世所無者．留稍久．始聽自便．如是七八年．生三子．一日縱步至海際．適有舟抵岸．亦泉人以風誤至者．乃舊相識．急登之．時婦人繼來．度不可及．呼其人罵之．極口悲啼．撲地氣幾絕．其人從蓬底舉手謝之．亦為掩涕．此舟已張帆．乃得歸．<br />
查市道人<br />
　　常德府查市富戶餘翁．家歲收穀十萬石．而處心仁廉．常減價出糶．每糴一石．又以半升增給之．它所操持大抵類此．慶元元年六月．在書室誦經．雷電當晝暴作．有樵夫避雨立門外．忽一道人青巾布衣．引入餘宅．扣書室見翁．謂之曰．可令此村叟蹲伏經桌下．暫避雷聲．道人遂就坐．少頃雷火閃爍入室．旋繞數匝而息．及雨霽．一僕報言門楣上有新書朱字．出視之．雲樵夫董二．前世五逆．罪惡貫盈．上帝有敕罰之．被陳真人安於慈喜菩薩誦經桌下護之．諸神不敢近．凡三十九字．讀畢．失道士所在．未幾．餘翁坐亡．<br />
仁和縣吏<br />
　　幹道閒．仁和縣一吏．早衰病瘠．齒落不已．從貨藥道人求藥．得一單方．只碾生硫黃為細末．實於豬髒中．水煮髒爛．同研細．用宿蒸餅為丸．隨意服之．兩月後飲啖倍常．步履輕捷．年過九十．略無老態．執役如初．因從邑宰出村．醉食牛血．遂洞下數十行．所泄如金水．自是尪悴．少日而死．李巨源得其事於臨安入內醫官管范．嘗與王樞使言之．王雲．但聞豬肪脂能制硫黃．茲用髒尤為有理．亦合服之久．當見功效也．<br />
周世亨寫經<br />
　　鄱陽主使周世亨謝役之後．奉事觀世音甚謹．慶元初、發願手寫經二百卷．施人持誦．因循過期．遂感疾．乃禱菩薩祈救護．既小安．即以錢三千米一石．付造紙江匠使抄經紙．江用所得別作紙．入城販鬻．周見而責之．江以貧告．復增畀其直．及售紙於此．每幅皆斷為六七．懼而亟還家．悉力緝制納於周．周倩一僧折成冊．齋戒繕寫．方及二十卷．正書握筆．群鴉數十鳴噪屋上．逐之不退．起禱像前．迨出視．蓋一鴉中箭流血．眾鴉為拔之不能得．故至悲哄．周連誦寶勝如來救苦觀世音二佛．以筆指之．箭脫然自拔．鴉飛入空中．周贊歎之際．箭從天井內擲落於佛龕．靈感如此．<br />
金釵辟鬼<br />
　　溫州瑞安縣篔簹村民張七妻久病．一夕正服藥．忽不見．急呼鄰里燭火巡山尋之．至一洞甚深．眾疑其在．噪而入．至極深處．見婦人面浮水上．取以歸．雲數人邀我去．初在洞口．見火炬來．急牽我入．我衣領閒有鍍金釵．恐失之．常舉手捫索．鬼輒有畏色．以故面得不沉．<br />
搜山大王<br />
　　溫州瑞安道士王居常．字安道．後還俗居東山．因販海往山東．為偽齊所拘．脫身由陸路將歸．至開封．夜夢人告曰．汝來日當死．如遇乘白馬著戎袍挾弓矢者．乃殺汝之人．宜急呼搜山大王乞命．若笑則可生．怒則死．緣汝曩世曾殺他人．故今受報．居常次日行荒陂中．果見一人乘馬宛如昨夢所言．即拜呼搜山大王乞命．其人笑而去．遂得脫．後歸鄉．繪其像事之．右二事亦朱亨叟說．<br />
熾盛光咒<br />
　　瑞安士人曹瑴．字覺老．少出家為行者．其家累世病傳屍．主門戶者一旦盡死．無人以奉祭祀．瑴乃還儒冠．後數年亦病作．念無以為計．但晝夜誦熾盛光咒．一日讀最多至萬遍．覺三蟲自身出．二在項背．一在腹上．周匝急行．如走避之狀．瑴恐畏不敢視．但益誦咒．忽頂上有光如電．蟲失所之．疾遂愈．郡人戴宏中履道說．<br />
海大魚<br />
　　漳州漳浦縣敦照鹽場．在海旁．將官陳敏．至其處．從漁師買沙魚作線．得一魚．長二丈餘．重數千斤．剖及腹．一人偃然橫其閒．皮膚如生．蓋新為所吞也．又紹興十八年．有海　乘潮入港．潮落不能去．臥港中．水深丈五尺．人以長梯架巨舟．登其背．猶有丈餘．時歲饑．鄉人爭來剖割．是日所取無慮數百擔．　兀不動．次日有剜其目者．方覺痛．轉側水中．旁舟皆覆．幸無所失亡．取約旬日方盡．賴以濟者甚眾．其脊骨皆中米臼用．
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>