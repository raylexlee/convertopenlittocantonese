<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>奴才小史 - 　多隆阿</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>多隆阿</font></h4>
			　　多隆阿，字禮堂，隸黑龍江部伍。咸豐初，徵兵邊檄，應募入關。以參領，屬僧格林沁部下。既奉檄南援，遂隸江寧將軍都興阿。武昌、九江、安慶之戰，喋血數年，與鮑超俱以善殺漢人聞，故當時稱多鮑焉。同治元年，陝西回教徒起事，廷命勝保督軍西征。勝保在皖北時，頗稱強悍。及至關中，則銳氣頓挫，株守省垣，日縱淫樂，不復言戰事。言官交章彈劾，乃逮保至京，而以多隆阿代之。<br />
　　多隆阿既至陝西，聞回教徒在渭北者居多，遂徑趨渭北。<br />
　　連戰三日夜，奪獲器械馬匹甚夥。渭北之羌柏、蘇家溝、渭城亦為多隆阿所取。回教徒乃西走甘肅。多隆阿方欲率軍登隴，而由滇至蜀，由蜀至陝之藍大順黨驟然出山，據周至及鄠縣。<br />
　　多隆阿乃移師而南。周至甫下，而左目已為彈所傷，旬餘，卒於軍。時同治三年四月也。清廷諡以忠勇。而是時駐防西安之旗人，皆銜恨入骨者，亦有故。<br />
　　方回教徒之圍西安也，官軍分城而守。惟東北隅，適在滿城內，故由旗營主之。佐領某，潛輸款於回教徒，約為內應，期以六月望夜，回教徒舁雲梯，由東北角樓下登城。而佐領某，自城上援之。至期，風雨交作，回教徒所持草炬皆濕，不能燃，迷失路，反向北行，奔馳達曉，則已在渭濱，去西安城四十里矣。佐領某，所得回教徒之賄金千兩，欲奄有之。其黨大憤，遂上變。將軍乃斬佐領某，以殉。迨多隆阿抵陝，聞其事，大震怒，並誅與佐領某之同黨者數十人，且盡革旗營月餉。當是時，旗營中之無衣食者，相率拆屋售材以餬口，鬻子女賣婦者，相屬於路。僉曰：「多隆阿以怒一人，而遷及於眾人。眾人何辜，乃隨一人以俱斃乎？」迨多隆阿中彈，創甚，卒死，旗人相向而笑曰：「是真天道之好還矣！」繼任者雖奏復之，然旗營中痛恨多隆阿，猶歷久不止雲。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>