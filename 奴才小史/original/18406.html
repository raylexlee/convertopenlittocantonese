<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>奴才小史 - 　裕祿</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>裕祿</font></h4>
			　　裕祿之自戕於天津也，滿人有惜之者。然其崇拜拳匪，荒誕殊甚。充其所為，則足以殺其軀而已矣。<br />
　　方拳亂之初發也，裕祿正為北洋大臣。時倉場侍郎劉恩溥，奉命赴天津招集拳匪，順道入謁裕祿。裕祿極言拳民敢戰，外夷甚懼狀。實則拳匪驅童稚為前敵，以犯外兵。外兵排槍一發，恒斃數百，半多未成年者，而彼昏不知也。尤可笑者，是時有號「黃連聖母」之女妖，本流娼，久在津。拳禍甫作，亂民爭奉之。初居於船，泊北門外大關口。船之四圍，裹以大紅洋縐。<br />
　　又有所謂三仙姑、九仙姑者，咸居舟中以侍之。旋為裕祿所聞，乃迎聖母入署，決休咎。聖母至，裕祿脆迎之。既坐督署大堂，裕祿入見，行三跪九叩禮，奉之若神明。禮畢，裕祿上言：「乞垂憫生靈，拯此一方。」聖母謂：「已令神將用天火燒夷兵，不久滅盡。汝無憂！」有頃，聖母出署，裕祿復脆送之。<br />
　　厥後聯軍陷大沽，據北倉。裕祿聞警，握短槍至廳事，對胸自擊。槍發，躓地亂滾，氣未絕，其僕負之走。途次，死焉。<br />
　　顧倉猝不得棺，以板合為柩，以麵糊於板。又不得衣衾，僅就其所穿血漬之紡綢衫褲以殮之。殮時，而蛆蟲生矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>