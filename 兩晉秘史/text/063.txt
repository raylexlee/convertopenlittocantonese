
			　　卻說祁弘等率群臣入內奏曰：「臣等奉東海王命，引兵至此，迎請陛下車駕回洛陽舊都。」帝曰：「游子思故鄉，朕欲還洛久矣。卿等既來保朕，目下即行。」於是，惠帝詔集百官文武皆起行。山逕又狹，不堪車駕，帝乃乘牛車而行，百官步走，跋涉艱難。當東海王越引群臣道左拜迎，帝車駕入洛陽還宮，命工修葺宮室殿宇，復太廟社稷台剩六月，立皇后羊氏，以東海王越為太傅，錄尚書事，以范陽王虓為司空，命其鎮鄴城。帝輒與群臣論眾務，講議經籍。

　　晉室悠悠百二秋，何事幹戈戰不休？

　　只因骨肉相殘害，致使胡人竊位羞。