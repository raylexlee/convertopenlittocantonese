
			　　卻說安定太守賈疋字音龍，與馮翊太守索綝字安夷、護軍麴允，盡散家財，召募義兵，謀復晉室。旬日間，募得義兵五萬，來取長安。時雍州刺史麴持，聞索綝興義兵，亦率眾十萬會之，同攻長安。劉曜大驚，急使劉粲以兵五萬屯新豐，自以大眾出黃丘，正遇索綝之軍至，兩下各立陣腳。晉陣麴允出馬陣前大罵曰：「戎犬擋吾者死，避吾者生！」惱得劉曜性發，親自持刀拍馬走出陣前，更不打話，直取麴允。二人交戰十餘合，不分勝敗。索綝揮軍夾攻，劉曜抵敵不住，撥開兵器，勒馬望本陣而走。索驅軍掩殺，漢兵大敗，死者大半。