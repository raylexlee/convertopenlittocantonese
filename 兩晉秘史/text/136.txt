
			　　七月，晉祖逖以將韓潛與後趙將桃豹分據陳川故城。韓潛與豹相守四旬，逖軍糧盡，恐豹視虛來攻。逖計以布囊盛土，使千餘人運以饋潛，又將數千人擔米息肩於道，待豹兵逐之，即棄之而走，以其是實。

　　時豹兵亦糧盡，士卒久饑，見逖運糧千餘人過去了，後又數十人擔米至，豹兵逐而獲之是米，將來見豹。豹果以為逖士卒豐飽，因是大懼，連忙使人回襄國運糧。使人去了，運得糧米將至，祖逖聞知，又遣人密使韓潛率精兵五千，從小徑邀之。

　　運糧軍人見兵至，皆棄糧車而逃。潛盡獲其糧米回，以饋三軍。

　　桃豹糧盡數日，運來的糧又被韓潛奪去，恐士卒散去，令眾至晚遁走去訖。逖知，使潛回，率兵進屯封丘以逼之。逖自以眾鎮雍丘，於是後趙鎮成歸逖者甚多。

　　先是李矩、郭默互相攻擊，逖使人去和解，示以禍福，二人遂皆受逖之節度，於是朝廷詔加逖鎮西將軍。逖與將士同甘苦，約己務施，勸課農桑，撫納新附，雖疏賤者，皆給以恩禮。

　　河上諸塢，先有子任在後趙者，皆得兩屬。時遣游軍偽抄之，明其未附，塢上皆感恩。後趙有異謀，輒以相告，由是多所克獲，自河以南，多叛後趙歸晉。逖練兵積穀，為取河北之計。