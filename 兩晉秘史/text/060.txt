
			　　十二月，穎以兵據洛陽。范陽王虓與劉琨等走至冀州，竟無處安身。劉琨曰：「冀州刺史溫羨與某有半面之識，吾請命入說其人，以冀州讓與殿下，權且屯紮，以候再舉。」虓曰：「卿去宜緊慢說之，如不從，可速還，別作一計。」於是，琨即入冀州，拜見溫羨。羨見其來，握手歡若平生，勝如至親，以酒待之，半酣，問琨何來？琨以實對說：「范陽王虓興義兵，欲清朝野，共討張方，被劉喬乘虛攻陷許昌，無處安身，今避至此。范陽王意請足下一同舉義，使其入拜，未審尊意何如？」

　　羨曰：「張方劫駕，暴掠百姓，孰不思食其肉，何況范陽王乎？吾欲討久矣，恨力不及。既范陽王至，吾讓此州共討跋扈。

　　卿出去請進。「於是，琨出邀虓入冀州，刺史溫羨讓位，與虓同發兵。