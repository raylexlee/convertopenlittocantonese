
			　　秦王堅大會文武群臣於太極殿，而謂眾文武曰：「自吾承業以來，垂二十餘載，四方略定，惟東南一隅未沾王化。今略計吾之士卒，可有九十七、八萬，糧草不計其數，吾欲自將以討之，汝等所議為若何？」當朱彤曰：「今秦得天下大半，更兼國富兵強，若起傾國之師，躬行天罰，則江南克期可定矣。」

　　秦王大悅曰：「此乃吾之所志也。」左僕射權翼進曰：「臣以為晉未可伐。夫以為紂之無道，天下離心，八百諸侯不謀而集，武王猶曰：」彼有人焉，乃回歸止旆『，後三仁誅放，始奮戈牧野，而得成功。今晉雖微，未聞喪德，君臣上下同心。謝安、桓衝，江表偉才，可謂有人焉。依臣愚見，晉不可以加兵。「

　　時秦王堅聞其語，默然久曰：「諸君可各言其志，朕自量之以行。」太子左衛率石越上言曰：「今歲鎮星守鬥牛，福德在吳。

　　天文有准，懸象無差，伐之必有天殃。且彼據有長江之險，民為之用，不可犯也。「秦王堅曰：」吾聞武王伐紂，逆犯歲星。

　　天道幽遠，未可知也。今以吾之眾，投鞭於江，足斷其流，又何險之足恃乎？且築室道傍，阻計萬端，無時可成功，吾當內斷於心耳。「群臣各有異同，堅命且退，容再計議。

　　獨留弟苻融議之。苻融曰：「晉不可伐者三。」秦王堅作色曰：「汝復如此，則天下之事，吾與誰言之？」融泣曰：「今天道不順，一也；晉國無釁，二也；我數戰兵疲，民有畏敵之心，三也。晉未可滅，昭然甚明，若勞師大舉，恐無萬全之功！且臣之所憂，不止於此。陛下寵育鮮卑、羌、羯，佈滿畿甸，此屬皆我之深仇。太子獨以弱卒數萬自守京師，臣懼有不虞之變生於腹心肘腋，不可悔也。臣智識愚淺，誠不足彩；王景略一時之英杰，陛下每擬之諸葛武侯，獨不記其臨終之言乎？」秦王堅曰：「天下者，天下人之天下，非一人之天下，故秦失其鹿，天下共逐，高材捷足者先得之。量朕之才，不在晉下，文武之賢，勇略過人，如何不可伐也？」融又諫曰：「國家本戎狄也，正朔朝會不歸，江東雖微弱僅存，然中華正統，天意必不絕之也。」秦王堅曰：「帝王曆數，豈有常耶？汝不知通變耳！」秦王堅不納，呆融辭出。

　　先是有沙門，名道安者，秦王堅尤信重之，出入與秦王堅同輦。至是群臣出朝，正遇道安入內，群臣謂道安曰：「主上欲有事於東南，公何不為蒼生致一言也？」道安曰：「吾即諫之。」於是道安入見秦王，秦王謂曰：「朕將與公南游吳越，泛長江，臨滄海，不亦樂乎？」安曰：「陛下應天御世，居中土製四維，自足以比隆堯舜，何必櫛風沐雨，經略遠方也？」

　　亦不納之。

　　忽慕容垂入，秦王堅問曰：「吾欲伐晉，收江南，群臣言不可，卿意云何？」垂曰：「今天下秦得十分之七，獨東南一隅未歸，若以陛下之神武，文武之賢能，大兵一出，何期不捷？陛下可以乾綱獨斷，勿彩群臣之言，以致留患於子孫也。故《詩》云：」謀夫孔多，是用不集。『陛下宜斷聖心足矣。昔晉武平吳，所仗者張、杜二三臣而已，若從眾言，豈有混一四海之功也？「秦王堅大悅曰：」與吾定天下者，其惟卿乎？「

　　言訖，賜帛五百匹，即令其點兵。

　　張夫人聞知亦諫曰：「天地之生萬物，聖主之治天下，皆因其自然而順之，故功無不成。黃帝服牛乘馬，因其性也；禹濬九州，障九澤，因其勢也；後稷播植五谷，因其時也；湯武率天下而攻桀、紂，因其心也；今朝野皆言晉不可伐，陛下獨決意行之，妾不知何所因也？自秋冬以來，雞夜鳴，犬哀吠，廄馬多驚，武軍兵器自動，皆非出征之祥也！」堅曰：「軍旅之事，非婦人所當預！」

　　堅幼子銑，最有寵，亦諫曰：「國之興亡，係賢人之用命。

　　今陽平公，國之謀主，而陛下違之；晉有謝安、桓衝，而陛下伐之，臣竊惑焉！「堅曰：」天下大事，孺子安知？「

　　秦王堅下詔，大舉民，每十丁遣一兵，其良家子年二十以上有材勇者，皆拜羽林郎。下書期克之日，晉以司馬昌明為尚書左僕射，謝安為吏部尚書，桓衝為侍中。並立第以待之。良家子至者，三萬餘騎，拜趙盛之為少年都統。