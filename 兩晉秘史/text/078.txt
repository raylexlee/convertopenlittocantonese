
			　　卻說石勒引兵來攻襄陽，襄陽守將李德，聞知勒起軍馬來取襄陽，慌引軍出。兩軍對陣，李德出馬見勒曰：「汝何故起兵？」張賓曰：「我奉天命來誅賊也。」李德曰：「汝乃胡人，與人作奴，今始得志，便來相吞。」言訖，支雄曰：「環眼賊漢，何敢辱我主人！」言訖，亦挺戟驟馬與其交戰。兩個酣戰一百餘合，未分勝負。李德見胡兵四面漸漸圍裹將來，恐有疏失，急急鳴金收軍入城。張賓分兵四面圍定。德謂眾曰：「今胡兵圍城甚急，如何是好？」眾議曰：「不若棄城走還洛陽，此為上策。」德曰：「誰可殺開此圍？」小將陳仁曰：「某願當先。」於是德令仁領兵在前，自保家眷，當夜三更乘月明，大開西門，正遇支雄，殺開血路，保著家小，走奔洛陽。石勒見李德帶家小而走，命諸將休趕。