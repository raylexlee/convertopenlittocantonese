
			　　卻說劉曜與麴允相持數月，乃陰使趙梁率精兵三萬，偷襲長安，自為後應。梁得令，漏夜馳至，攻入外城。內城中軍民鼎沸駭奔，愍帝大驚，奔射屬樓。梁騎至龍尾坡，使人放火燒晉諸營。見內堅閉不出，恐有埋伏，亦不敢進，乃勒眾退屯逍遙園中。

　　次日天明，將軍麴鑒率兵二萬來救長安，與曜眾遇，戰於武靈，兵大敗。耀恃勝不為防備，與趙梁合兵而屯。麴鑒敗歸，麴允曰：「漢既勝，謂我不敢再至，必無準備，正可襲之。」