
			　　卻說謝安受命拒秦，全無懼意，整日與王羲之圍棋賭耍，不視軍情之事。謝玄見秦兵勢大，恐寡不敵眾，至夜私自回城來見謝安曰：「今日姪在對岸，看見秦兵漫山塞野，旗鼓相望，連營千里。吾恐寡不敵眾之勢，乃回見叔父，可用何策攻之，以安眾心，免勞主上之憂矣。」安曰：「汝火速歸營，調兵緊守肥水，切莫妄動。吾自有計，若有緊急，再使人來報，不必自來。」玄不敢復言，只忙出歸營去訖。