
			　　四月，劉聰之子劉粲欲殺太弟劉乂，無計，因與左右近侍商議，使太弟黨謂乂曰：「適奉中沼雲，京師將有變，宜束甲以備。」乂信之，命宦官皆裹甲。粲以其計告靳准、王沈二人。

　　次早白漢主聰曰：「太弟將為亂，自與宦官皆裹甲矣。」聰大驚，使人探之，東宮宦官果皆裹甲，因此信之。大怒，命靳准持軍收東宮官屬，坑士卒萬五千餘人，廢劉乂為北部，劉粲尋使靳准殺之。乂形神秀爽，寬仁有氣度，故士心多附之。漢主聰聞其死，哭之曰：「吾兄弟止予二人而不相容，安得使天下知吾心耶？」言訖，命厚葬之。