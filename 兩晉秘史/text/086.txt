
			　　卻說司徒掾周顗，字伯仁，乃安東將軍周俊之子也。因洛陽陷，晉帝被擄，秦王西行，聞瑯邪王睿招賢，乃來江東投之。

　　是日，睿正與王導等文武同議興復之事，忽門吏報司徒掾周顗來投，王即令請入。顗即入府堂拜見瑯邪王，曰：「臣為帝被北擄，故來投依殿下，同謀恢復。」睿大喜曰：「吾正商議起兵，今得卿來戮力，其事成矣。」言訖，以顗為軍咨祭酒、前軍騎都尉。言未畢，門吏入報譙國桓彝來投。睿命人拜見訖，睿以為安東將軍。

　　桓彝字茂叔，性通朗，早獲盛名，亦因避亂投奔。見睿微弱，心中憂懼不樂，而謂周顗曰：「我以中州多故，來此求全。

　　今見主上單弱如此，將何以濟？「正論間，忽見王導勸瑯邪王曰：」殿下謀興復之計，宜用賢人君子，與之圖事。荊、揚晏安，戶口殷實，為政務在清靜，克己勵節，匡主邦寧。於是情好日隆，朝野傾心，天下可圖，大業必成矣。「睿從容謂導曰：」卿乃吾之蕭何也。「於是號王導為仲父，加為輔國將軍。

　　導又上箋曰：今者臨郡不問賢愚豪賤皆加號，輒有鼓蓋，動見相准，時有不得者或為恥辱。天宮混雜，朝野頹毀。導忝荷重任，不能崇濬山海而開創亂源，饕竊名位，取紊彝典，謹送還鼓蓋，崇重典物，請從導始，庶令雅俗區別，群無惑矣。

　　睿觀之，曰：「從卿所云。」須臾，又上言十數條，皆立國安邦之策。桓彝見其言大喜，復謂周顗曰：「向見管夷吾，無復憂矣。」