
			　　卻說石勒以軍來攻蒙城，時苟晞在蒙城，驕奢苛暴。前遼西太守閻亨諫曰：「明公居亂世，欲效中興，不可奢暴，使天下有歸也。」晞怒命左右殺之。

　　時從事明預有疾，聞亨諫被殺，亦使家人乘輿自入，諫曰：「聞亨所諫，乃天下之公，亦明公之福也，何以殺之，以失士望？」晞怒曰：「我殺閻亨，何關汝事而竟來罵我？」預曰：「明公以禮待預，故預以禮自荊今明公怒預，其如遠近怒明公何？桀為天子，以驕暴而亡，況人臣乎！願明公且置是怒，思預之言。」晞不從。