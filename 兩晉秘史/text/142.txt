
			　　卻說代王鬱律大會群臣，聞探事人回報：中華晉憨帝被劉聰所害，聰亦死，粲即位，亦被靳准所弒。今劉曜僭位，都於長安，石勒稱尊於襄國，晉元帝立於江南，天下大亂。代王見說大悅曰：「今中原無主，天其資我乎？」言未訖，近臣奏前趙王劉曜遣使至，請和，結為唇齒之邦。不一時，近臣又奏趙王石勒亦遣使至，乞和，結為兄弟之國。代王曰：「吾正欲取中原，豈與汝和？」皆命不納，斬其使而絕之。自此代王乃講武練兵，欲平南夏。

　　有拓跋猗竾之妻惟氏，忌代王鬱律之強，恐不利其子，乃令其子拓跋賀傉陰結代王鬱律左右將佐，至夜入內，執鬱律弒之，而自立為代王，盡領其眾。

　　代王既被害，其次子什翼健幼在襁褓，其母王氏知變，乃將什翼鍵匿褲中而出逃，因祝之曰：「天苟存汝，汝則勿啼。」