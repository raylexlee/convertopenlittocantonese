
			　　史說馮跋，字文起，長樂信都人，乃畢萬之後也，萬之子孫，有食彩馮卿者，因以氏焉。先，慕容寶僭位，署跋為中衛將軍，及慕容熙即位，欲誅跋，跋與兄弟俱亡逃在外。

　　時慕容雲既被殺，國內無主，文武潰散。時馮跋在昌黎，將推以為主，於是迎跋，跋始即大位，不改國號，仍國號燕，元太平元年。以弟素弗錄尚書事，總督內外諸軍事。

　　馮跋既僭大位，勵意桑農，乃下書曰：「桑柘之益，有生之本；北上少桑，人未見其利；可令百姓人植桑一百根，柘二千根。」時地震，寢宮崩壞，燕王跋即問太史令辟尚曰：「昔年屢有地動之變，卿可明言，主何吉凶？」尚曰：「地陰也，主百姓遷。震有左右，昨震皆向右，臣懼百姓將西移。」燕王跋曰：「吾慮此也！」

　　九月，西涼公暠與長史張邈謀，乃徙都於酒泉，以逼沮渠。

　　蒙遜舉手令其諸子曰：「從政者當審慎賞罰，勿任愛憎；近忠正，遠佞諛，勿使左右竊弄威福。毀譽之來，當研核真偽；聽訟折獄，必和顏任理，慎勿逆詐億必，輕加聲色；務廣咨詢，勿自專用。吾蒞事雖未能息民，然含垢匿瑕，朝為寇仇，夕委心膂，粗無負於新舊。事任公平，坦然無繇，向不容懷，有所損益。計近則如不足，經遠乃為有餘，庶亦無愧於前人也。」

　　諸子從之。

　　丙午二年初，南涼傉檀伐北涼還，獻馬三千匹、羊三萬口於秦。秦王興以為忠，以傉檀為涼州刺史，命鎮姑臧。征王尚還涼州，士人道主簿胡威，請留尚鎮姑臧，興弗許。威見興流涕言曰：「臣州僻遠，仗良牧仁政保全至今。陛下奈何以我等貿馬羊乎？若軍國需馬，直煩尚書一符，臣州三千餘戶，朝下而夕可辦也！昔漢武帝領天下資力，開拓地面，以斷匈奴右臂。

　　今無故而棄五郡之地，忠良華族，以資暴虜，豈惟臣州士民墜於塗炭，恐方為聖朝飲食之憂耳！「興悔之，使人弛止尚莫回。

　　時傉檀之軍至五澗，王尚未離。傉檀托別駕宗敞勸王尚行焉。當別駕宗敞打發王尚上道，自來辭傉檀，去同尚還長安。