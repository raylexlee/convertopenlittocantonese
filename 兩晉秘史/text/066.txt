
			　　東海王越既復為太傅，總攝朝政，恐諸王在內有異，復以司馬睿為瑯邪王，以司馬羕為西陽王，以司馬祐為汝陽王，以司馬宗為南頓王，以司馬紘為彭城王，詔各就國。於是，五王不敢停留，各領家眷同舟渡江歸國去訖。越又恐河間王虓在外為亂，奏帝詔征虓為司徒。虓就征，入朝赴職。時南陽王司馬模在許昌，聞得朝廷征虓為司徒，恐虓再預政，不利於己，即遺將王因以千人半路邀殺之。

　　時朝廷已知虓被模殺，以虓罪重，故不責模。時越大會謀臣，計議北藩之事。當長史劉輿曰：「東燕王騰守並州，今並州饑饉，人民離散，更兼胡寇連年人寇，深為可憂。明公欲為靖天下之計，宜令一能將替鎮之，不然並州非復國家有也。」

　　越曰：「誰人可去鎮之？」輿曰：「劉琨智勇雙全，此人就鎮，可寄北面之重。」於是，越即遣劉琨鎮並州，以為北面之重。

　　而進東燕王司馬騰為新蔡王以鎮鄴。琨至上黨，騰即自井陘東下。時並州饑饉，數為胡寇所侵掠，吏民萬餘人悉隨騰就谷冀州，號為「乞活」。所餘戶不滿二萬，寇賊縱橫，道路既塞。