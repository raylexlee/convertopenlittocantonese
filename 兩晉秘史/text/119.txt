
			　　史說鄧攸，字伯道，平陽人。祖父鄧殷，嘗為淮南太守，夢行水邊，見一女子，猛獸自後斷其盤囊。請入圓夢。占者曰：「水邊有女汝字也，斷盤囊者，新獸頭代故獸頭也，子不作汝陰，當作汝南也。」後果應其夢，遷為汝陰太守。及至攸，父早喪，少孤，與弟同居，為鎮東將軍。賈混甚厚遇之，攸常詣其府，賈混以百姓案訟之事示攸，因謂曰：「卿能為我一決乎？」攸不視曰：「孔子雲『聽訟，吾猶人也，必也使無訟乎！』」賈混因此奇之，以女妻攸。

　　至是，石勒兵至，百姓皆逃。鄧攸以牛馬負妻子，而又被勒兵掠去牛馬，只得步走，以籮自擔其兒及弟之子鄧綏而行。

　　攸自度盤纏稀少，恐不得兩全，乃謂妻賈氏曰：「路遙途遠，盤纏稀少，宜減一口，方可保全到南。」賈氏曰：「可棄綏也。」攸曰：「吾弟早亡，唯有一息，理不可絕，只應棄我兒耳！

　　幸而得存，我與你年紀未老，後當有子矣。「妻泣曰：」恩不及如夫婦，親不及如父子，君何捨子而留姪耶？「攸曰：」今事急矣，不得不棄，若留子棄姪，弟必絕嗣，旁人謂我不義。「

　　由是妻大哭而從。鄧攸乃放子於路，抱綏而走。其子朝棄暮趕及，明日攸以繩縛於樹而去。

　　來至江東，元帝聞其義，以鄧攸為太子中庶子。時吳郡缺太守，人多欲之，元帝以授鄧攸。

　　攸載米至郡，俸祿無所受，惟飲吳水而已，在郡刑政清明，百姓歡悅，為中太守。因稱疾辭職歸。郡有常例，凡太守辭職旨，送迎錢至數百萬，因此吏民以其錢送攸。攸不受一錢，於是百姓數千人，不忍其去，乃留牽攸船，船不得行，攸乃少停，至夜中密發遁去。故吳人歌之曰：統如打五鼓，雞嗚天欲曙。

　　鄧侯挽不留，謝令推不去！

　　攸歸家，思自棄子之後，妻不復孕。乃置妾某氏，因詢其家同，妾說是北人，遭亂流落至此，因道父母名姓，乃攸之甥。

　　攸遂嫁之，不復蓄妾，因以無嗣，時人義而哀之，為之語曰：「天道無知，使鄧伯道無兒！」