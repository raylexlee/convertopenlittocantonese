
			　　卻說陶侃與杜弢相攻，弢屢敗。是日，弢使王貢出挑戰，侃亦領兵出陣。侃遙謂王貢曰：「弢為益州小吏，盜用庫錢，父死不奔喪。卿本佳人，何為隨之？天下寧有白頭賊耶！」貢聽見，遂棄戈投降，侃與並馬而還，以酒相待。次日，用貢為前部，自為最後，以軍來擊杜弢. 弢眾不戰自潰，弢不能敵，乃單騎逃走。至湘州，因發疾，竟死於道中。陶侃以軍進克長沙，湘州悉平。於是，丞相睿進王敦為征東大將軍、都督江、揚、荊、襄、交、廣六州諸軍事、江州刺史，敦始自選置刺史，刺史以下，寢益驕橫。