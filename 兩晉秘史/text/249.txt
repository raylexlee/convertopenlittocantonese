
			　　秦王堅謂文武曰：「代王被害，其子幼衝，朔方今已屬於朕，吾欲遣將戍之，燕鳳又進此策，此事若何？」權翼曰：「朔方之地，宜朔人居焉。蓋朔人狡猾萬般，其居不容外人，若以異處之士去守，彼必為亂，國不能安，燕鳳之策，可保久長。

　　劉庫仁，字沒根，乃劉武之子，少豪俠，有智略，北人無不敬之。劉衛辰，乃鐵弗國人，善騎射，有威勇，北人無不憚之。

　　若陛下以此二人統領朔方，永無憂患。「秦王曰：」然！「於是秦王遣人以詔使唐公苻洛：」以鐵弗劉衛辰、獨孤部劉庫仁二人，分統朔方。自河以東屬庫仁，自河以西屬衛辰。「

　　卻說唐公苻洛得詔書，從秦王詔，使人請劉庫仁、劉衛辰二人至，置酒相待，拜為左、右將軍。將北代之地，分作二部，使二人統之，二人從命，各分統諸部代民。苻洛權執總統，以居平城。自此賀氏以珪依庫仁，庫仁招撫離散，恩信甚著，奉事拓跋珪，慇懃周備，不以廢興易意，常謂諸子曰：「此兒有高天下之志，必能恢隆祖業，汝曹當謹事之！」