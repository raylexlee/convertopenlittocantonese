
			　　卻說成王雄後任氏無子，有妾子十餘人，雄不立為嗣，乃立兄李特子班為太子，使任後母之。群臣固諫不可，請立諸子。

　　雄曰：「吾兄先帝之嫡統，有奇才大功，事垂克而早亡，朕常悼之，且班仁孝好學，必能負荷先烈。」

　　當太傅李驤諫曰：「先王立嗣必子者，所以明定分而防篡奪也，宋宣公故事亦足以觀矣！」雄不聽，驤退而流涕曰：「亂自此始矣！」李班為人謙恭下士，動遵禮法，雄每有大議，輒令預之。