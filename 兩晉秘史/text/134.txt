
			　　卻說王導舉羊鑒為將討徐龕，鑒率眾屯兵於下邳，不敢進。

　　獨徐州刺史蔡約得命，率騎兵二萬來擊龕。龕引眾拒迎，戰不十合，龕大敗，遣使求救於後趙王。石勒使其將王伏都率兵一萬來救之。時王伏都淫暴，不進助戰，龕疑其襲己，請其來赴宴而斬之，令使人來後趙，稱伏都罪狀，請別為救。後趙王怒而不受。

　　朝廷敕鑒進兵，鑒猶疑，憚不敢進，於是刁協劾鑒之罪。

　　元帝從其說，除名，詔以蔡豹代領其兵。王導自慚以失譽，奏帝乞自貶，元帝不許。