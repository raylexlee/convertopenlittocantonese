
			　　二月，王鎮惡進軍潼關，檀道濟、沈林子自陝北渡河，攻拔襄邑堡。又攻尹昭於蒲坂，尹昭堅壁不出，不克。秦王泓急以東平公姚紹為太宰，封魯公，令其督將軍姚鸞等，率步騎五萬守潼關，遣別將姚顯以兵救蒲坂。晉、秦相持日久，林子謂道濟曰：「蒲扳城堅兵多，不可猝拔，不如還，與鎮惡並力以爭潼關，若得之，則尹昭不攻自潰矣。」道濟從之，以兵來同鎮惡攻潼關。

　　三月，至潼關，紹引兵出戰，道濟等奮擊，大破之。紹大敗，退屯定城，據險拒守。遣姚彎屯大路，絕晉糧道。晉獲其別將尹雅，道濟欲令殺之，雅曰：「夷夏雖殊，君臣之義一也。