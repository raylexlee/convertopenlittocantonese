
			　　七月，鐵弗國劉虎，名劉武，先與猗盧，在並州結仇，及回國，聚數萬眾，前來復仇。殺至北部，北部大人告急於代王鬱律。代王盡起本部軍兵來援。武聞知代兵來，亦引軍於盤河佈陣，代王列陣橋西。

　　代王橫槊立馬於橋上大呼曰：「背主之徒，如何不見？」

　　武亦乘馬而出，指代王曰：「你先助劉琨以殺吾，今特來復仇耳！」代王曰：「昔先帝以汝為不忠不義之人，助桀為虐，故約劉琨殺汝，汝不知悔，反逞狼心狗行，尚欲來侵吾地耶？」

　　劉武大怒，策馬挺槍，直殺上橋，代王看見，忙使東部大人上橋迎敵。東部大人躍馬而出，與劉武交鋒，戰有十合，武抵當不住，撥回馬便走。東部大人乘勢追趕過橋。武走入陣中，東部大人拍馬逕入陣來，如入無人之境，往來在陣中追趕。武手下健將四員，接住廝殺，被東部大人刺一將下馬，其三將奔散。