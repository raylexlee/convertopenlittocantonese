
			　　孫恩引眾北出海鹽，欲報山陰之仇。劉裕聞知恩來，乃點兵築城於海鹽之北而拒之。恩日夜引賊眾來攻其城，劉裕憂其兵少，乃選敢死之士二千人，至夜出擊之，賊眾不知裕兵多少，乃走。時裕雖連勝，而深慮寡不敵眾之勢，乃思一計，至夜偃旗示以羸弱，待觀其懈，遂率部兵奮擊，大破之，殺得恩兵十損其七，大敗而逃。裕兵追下百餘里方返，犒賞三軍。

　　至八月，晉帝設朝，群臣奏知劉裕殺敗孫恩之功，帝降詔以裕為下邳太守。裕得詔即行，回京口。