<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第七十回　石勒以兵下趙魏</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十回</br>　　石勒以兵下趙魏</font></h4>
			　　戊辰二年正月朔，日食。漢王淵遣輔漢將軍石勒領兵五萬下趙、魏。幽州都督王濬心甚憂之，朝廷亦知，遣使詔王濬討之。王濬既受詔，恐力不及，即忙使人往朔方穆帝處借兵同討。<br />
　　當穆帝得濬書，與諸部大人商議回書，與使人還，隨即點兵起行，亦至趙郡。王濬聞朔方兵至，即忙發兵，亦至趙地。次日，忽望見塵頭蔽日，軍馬漫山塞野而來。濬視之，乃五原穆帝之兵。濬大喜，直至中軍，下道拜迎，穆帝亦下馬答之。濬說前日乞師之事，帝曰：「君休煩惱，吾兄弟代你雪恥。」言訖，下令安營，以酒相待。言曰：「吾令將軍為前部，吾自引大兵至後應。」濬曰：「謹領尊命。」言訖，即辭出，收拾軍馬，迤邐前行。<br />
　　卻說石勒軍至上黨，忽聽得豁喇炮響，陣後喊起，使高貢探之，北軍殺到，當先一將，豹頭環眼，燕頷虎鬚，乃朔方西鄉人也，姓許，名諸，持刀殺來。高貢戰不利，退入陣走，北將衝來。呼延攸大怒，來鬥許諸。正鬥之間，陣外喊聲起，大軍來到。攸拖畫戟引兵向東走，北軍兩下殺來，人困馬乏。又一軍來當頭攔路，乃王濬也。橫刀躍馬，截住去路。攸與濬交鋒，背後張目趕上，攸衝開路，慌忙奔走。石勒引軍殺至，走人上黨城中。<br />
　　王濬與穆帝直追至城下，高叫石勒打話。勒令堅壁四門，自上城頭。王濬在馬上，以鞭揖勒。勒以手答之。濬曰：「近聞卿降漢掠趙，故領兵至此，若能倒戈投降，共扶晉室，不失封候之位；若復愚迷不省，打破城池，玉石俱焚，悔之晚矣。」<br />
　　勒曰：「汝且暫退，尚容商議。」穆帝曰：「限汝三日，不降以兵攻城。」言訖，退兵下寨歸。石勒亦退歸內，與呼延攸、高貢等議曰：「不如乘其下寨未定衝出，走回至國城去。若在此，裡無糧草，外無救兵，必被所擒耳。」攸等曰：「即今日便行。」石勒曰：「今日乃兇神之日，不可出城，待來日戌亥之時，可以上馬領兵開西門走。」計議已定，各準備走路。<br />
　　次日，傳令約束行李器械，至夜令呼延攸為前部，自領後軍，開西門大喊殺出。呼延攸當先，聽得一聲鼓響，一將當先攔住去路，大叫：「休要走了石勒！」攸視之，乃許諸。攸與戰十數合，乃衝開血路而逃。石勒亦催後軍殺出，遇許諸攔路，無心戀戰，衝路而去。許諸乃引兵趕殺，石勒引兵趕上王彌一處同走，又遇王濬殺一陣，衝開血路，奔走回國去訖。王濬、穆帝見勒兵去遠，亦不追趕，鳴金收兵，各自安營。次日王濬以牛酒犒勞代兵，以金帛拜謝穆帝，乃引兵回國去訖。王濬亦收軍還鎮。<br />
　　三月，太傅越奏懷帝，殺清河王覃。帝不敢阻，群臣無不嗟歎。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>