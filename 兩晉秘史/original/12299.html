<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第二八三回　太子寶敗參合陂</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二八三回</br>　　太子寶敗參合陂</font></h4>
			　　九月，魏王珪進軍臨河，燕太子寶列兵造船將濟，風吹其船泊南岸，是此難以進攻。魏王遣軍，獲其甲士三百餘人，皆釋而遣之。<br />
　　初，寶之發中山也，燕王垂已有疾病，既至五原，魏王珪使人邀截中山之路，不與通其往來。忽垂遣人持書送來，被魏王珪之人將其使者執之。寶遂數月不聞垂之起居。魏王珪使所執之使者，臨河告之曰：「若父已死，何不早歸？」寶等憂恐，士卒駭動，寶即傳令暫且退兵。魏王珪探知，使洛陽公遵以七萬兵追燕軍之後。<br />
　　十月，燕太子寶令軍燒船夜遁，是時河冰未結，寶以魏軍必不能渡河，不設斥堠。<br />
　　十一月，暴風，冰合。聞寶兵退，珪乃引兵濟河，選精銳三萬餘騎，急迫之。<br />
　　燕軍至參合陂，有大風，黑氣如堤，自軍後來，臨覆軍上。<br />
　　沙門支曇猛曰：「魏軍將至之候，宜遣兵御之。」寶不聽，司徒德勸寶從之。寶乃遣趙王麟以兵三萬居軍之後，以備非常。<br />
　　麟乃以曇猛之言為妄，縱騎遊獵，不復設備。<br />
　　魏軍日夜兼行，至參合陂西，燕軍在陂東。魏王珪夜部分諸部，令士卒銜枚束馬口潛進。旦日登山，下臨燕營，燕軍大驚擾亂，珪縱兵直入燕營，鼓噪喧天。<br />
　　燕兵大亂，慕容寶大怒，指揮大小三軍，盡力一齊死戰。<br />
　　時寶自掣刀在手，引數百騎在後掠陣。卻才兩軍相合，忽然燕軍陣後西南上數百面戰鼓齊鳴，寶分後軍迎之。只見張兗一軍從西南上悄悄地殺來，燕軍大亂，魏兵從後殺來，慕容寶急忙退回。四下魏兵前後掩殺，燕兵大敗，慕容寶慌忙退回本寨，其寨已先被叔孫建引兵從後路抄入，奪去諸寨，以兵殺出。因此燕兵無營，心慌自亂，四下受敵，不能抵擋，軍皆潰散。慕容寶急喚慕容麟引水軍，一齊上岸步戰。時正遇著叔孫建，交馬十合，麟遮掩不住，慕容農引兵助戰，張兗一見，持槍來迎。<br />
　　兗顯平生氣力，殺退慕容農。慕容麟見慕容農敗，不敢戀戰，二人合兵，保著太子慕容寶走回水寨。旱寨之兵都被魏兵殺盡，水軍亦逃潰一半。<br />
　　當時慕容農上言於寶曰：「今旱寨已失，水軍逃散，難以與敵。不如乘其未定，盡燒戰船，領水軍步走，否則成擒。」<br />
　　寶從之，將戰船盡行放火燒訖，引水軍上岸，漏夜步走。至西平，忽然前軍喊起，慕容寶與慕容麟、慕容農三人，拍馬奔陣，正遇魏將陳留王拓跋虔，以兵阻路，三人各以兵器來戰拓跋虔。<br />
　　拓跋虔抖擻精神，全無懼怯，獨戰三將，三將只好遮攔。正戰間，後面大兵趕至，因此燕兵大亂，各自逃生。慕容寶三人見自軍奔潰，無心戀戰，隔開軍器，殺開血路，各自奔去。時燕軍被魏兵殺死者萬人，洛陽公遵還兵擊其前，復擒四五萬人，寶等單騎僅以身免。<br />
　　珪欲釋燕臣有才者用之，其餘給衣糧放還，以招懷中州之人。中部大夫王建曰：「燕眾強盛，不如悉殺之，則國空虛，取之易。」珪從之，乃盡坑之而還。<br />
　　慕容寶敗回見垂，垂大怒，司徒德言於垂曰：「彼以參合之捷，有輕太子心，宜及陛下神略以服之，不然將為後患。」<br />
　　垂乃練兵中山，以期明年舉兵伐魏。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>