<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第二二三回　負殊以舌下西涼</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二二三回</br>　　負殊以舌下西涼</font></h4>
			　　卻說秦晉王苻柳，遣參軍閻負、梁殊使於涼，說張瓘以涼來降。二人受命來見之，瓘曰：「我晉臣也，臣無境外之交。<br />
　　二君何以來辱？「負、殊說曰：」晉王與君藩鄰，故來修好，君何怪焉？「瓘曰：」吾盡忠事晉，於今六世矣。若與征東通使，是上違先君之志，下隳士民之節，其可乎？「負、殊曰：」晉室衰微久矣，涼之先王北面事趙，惟知機也。今大秦威德方盛，涼王若欲自帝河右，則非秦之敵。欲以小事大則昌，若舍晉事秦，長保福祿乎？「瓘曰：」中州好食言，向者石氏使車適返，而戎騎已至，吾不敢信也。「負、殊曰：」張先、楊初仍領兵不服，先帝討而擒之，赦其罪戾，寵以爵秩，固非石氏之比也。「瓘曰：」必如君言，秦之威德無敵，何不先取江南，天下盡為秦有，征東何辱命焉？「負、殊曰：」江南文身之俗，道污先叛，化降後服，主上以為江南必須兵服，河右可以義懷，故遣行人先申大好；若君不達天命，則江南得延數年之命，而河右恐非君之土也。「瓘曰：」我跨據此州，帶甲十萬，西包蔥嶺，東距大河，伐人有餘，況於自守，何畏於秦！「<br />
　　負、殊曰：「貴州山河之固，孰若崤、函？民物之饒，孰若秦、雍？杜洪、張琚因趙氏成資，有囊括中原、席捲四海之志。先帝戎旗西指，冰消雪散，旬日之間，不覺易主。主上若以貴州不服，赫然奮怒，控弦百萬，鼓行而西，未知貴州將何以待之？」瓘笑曰：「茲事當決之於主，非身所了。」負、殊曰：「涼王雖英睿夙成，然年在幼衝，國家安危，係君一舉耳。」瓘懼，乃以是言見玄靚。靚懼，亦從命，遣使稱藩於秦。因以玄靚所稱官爵而授之，因此北涼遂降於秦。<br />
　　卻說晉穆帝與群臣議詔，遣人封桓襄為征討大都督，督諸軍討姚襄。軍未行，襄正攻洛陽。<br />
　　初，魏將周成降晉，反據洛陽，姚襄攻之，逾月不克。王亮諫曰：「今屯兵堅城之下，力屈威挫，或為他軍所乘，此危道也。不如解此還屯。」襄不從。<br />
　　時桓溫自江陵北伐，遣督護高武據魯陽，將軍戴施屯河上，自率大兵斷後，與僚屬登平乘樓望中原，慨然曰：「遂使神州陸沉，百年丘墟，王夷甫諸人不得不任其責！」記室袁宏曰：「運有興廢，豈必諸人之過？」溫作色謂四座曰：「頗聞劉景升有千斤大牛，啖芻豆十倍於常，其負重致遠，曾不若一羸牸！魏武入荊州，殺以享軍士。」溫意以況宏，而座中皆失色。<br />
　　溫從容作賦，而謂袁宏曰：「聞卿長於賦，為我著《北征賦》而歌之。」宏即取筆，思半晌，即為書之，而呈上於溫。溫令伏虞讀其賦：「雲獲麟於此野，誕靈物以瑞德，奚授體於虞者！疚尼父之洞泣，似實慟而非假。豈一性之足傷，乃致傷於天下！」溫聽之曰：「卿乃當今文章之美也。」於是各下樓而歸。<br />
　　 八月，桓溫與眾將議計，先取洛陽，乃復進兵至伊水。<br />
　　卻說姚襄自殺敗殷浩之後，欲圖關中，聞桓溫軍至，下令三軍解洛陽之圍拒之。時桓溫聞姚襄拒住前路，乃親自結陣而前，親披甲執銳督戰。溫出馬與姚襄交戰，戰上二十餘合，襄兵大敗潰散。襄見自兵潰亂，乃鳴金收數千騎，奔於北芒之中而屯。桓溫見姚軍敗走，亦不追趕，引兵入洛陽。時洛陽守將周成率眾出降。溫以軍入城屯於故太極殿前。先，姚襄遣使謂溫曰：「承親率王師以來，襄今奉身歸命，願敕三軍小卻，當伏道左。」溫曰：「我自開復中原，展敬山陵，無豫軍事，欲來便前，何煩使人？」襄拒水戰，敗奔北山，襄勇而愛人，雖戰屢敗，民知襄所在，咸扶老攜幼，馳而赴之。溫追之不及。弘農楊亮自襄所來降，溫問襄之為人？亮曰：「神明器宇，孫策之儔，而雄武過之。」溫點首應之。溫移屯金墉，謁諸陵寢，修復毀壞，各置陵令。令即具表謝尚鎮洛陽，令穎川太守毛穆之等戍之。徙降民三千餘家，於江漢之間。襄敗奔平陽，秦並州刺史尹赤復以眾降襄，襄遂據襄陵。<br />
　　十一月，燕大司馬慕容恪以兵五萬圍廣固。段龕緊守其城，並不出戰。燕諸將請急攻廣固，恪曰：「用兵之勢，有宜緩者，有宜急者，若彼我勢敵，外有強援，恐有背腹之患，則攻之不可不急；若我強彼弱，無援於外，當羈縻守之，以待其斃。兵法：」十圍吾攻『，正謂此也。龕兵尚眾，未有離心，今憑阻堅城，上下戮力，我盡銳攻之，計旬日可拔。然殺吾士卒必多矣！自有擾中原，兵不暫息，吾每念之，夜而忘寐。奈何輕用其死乎？要在取之，不必求功之速也。「軍中聞之，人人感悅，於是為高牆深壘以守之。龕嬰城自守，樵彩路絕，城中人相食。<br />
　　龕大懼，乃面縛出降。恪親釋其縛，以恩撫之。新民悉定齊地，遣人送龕見燕王雋，集將龕斬之，又坑其從三千人。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>