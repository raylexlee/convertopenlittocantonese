<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第三一五回　馮跋即位於昌黎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三一五回</br>　　馮跋即位於昌黎</font></h4>
			　　史說馮跋，字文起，長樂信都人，乃畢萬之後也，萬之子孫，有食彩馮卿者，因以氏焉。先，慕容寶僭位，署跋為中衛將軍，及慕容熙即位，欲誅跋，跋與兄弟俱亡逃在外。<br />
　　時慕容雲既被殺，國內無主，文武潰散。時馮跋在昌黎，將推以為主，於是迎跋，跋始即大位，不改國號，仍國號燕，元太平元年。以弟素弗錄尚書事，總督內外諸軍事。<br />
　　馮跋既僭大位，勵意桑農，乃下書曰：「桑柘之益，有生之本；北上少桑，人未見其利；可令百姓人植桑一百根，柘二千根。」時地震，寢宮崩壞，燕王跋即問太史令辟尚曰：「昔年屢有地動之變，卿可明言，主何吉凶？」尚曰：「地陰也，主百姓遷。震有左右，昨震皆向右，臣懼百姓將西移。」燕王跋曰：「吾慮此也！」<br />
　　九月，西涼公暠與長史張邈謀，乃徙都於酒泉，以逼沮渠。<br />
　　蒙遜舉手令其諸子曰：「從政者當審慎賞罰，勿任愛憎；近忠正，遠佞諛，勿使左右竊弄威福。毀譽之來，當研核真偽；聽訟折獄，必和顏任理，慎勿逆詐億必，輕加聲色；務廣咨詢，勿自專用。吾蒞事雖未能息民，然含垢匿瑕，朝為寇仇，夕委心膂，粗無負於新舊。事任公平，坦然無繇，向不容懷，有所損益。計近則如不足，經遠乃為有餘，庶亦無愧於前人也。」<br />
　　諸子從之。<br />
　　丙午二年初，南涼傉檀伐北涼還，獻馬三千匹、羊三萬口於秦。秦王興以為忠，以傉檀為涼州刺史，命鎮姑臧。征王尚還涼州，士人道主簿胡威，請留尚鎮姑臧，興弗許。威見興流涕言曰：「臣州僻遠，仗良牧仁政保全至今。陛下奈何以我等貿馬羊乎？若軍國需馬，直煩尚書一符，臣州三千餘戶，朝下而夕可辦也！昔漢武帝領天下資力，開拓地面，以斷匈奴右臂。<br />
　　今無故而棄五郡之地，忠良華族，以資暴虜，豈惟臣州士民墜於塗炭，恐方為聖朝飲食之憂耳！「興悔之，使人弛止尚莫回。<br />
　　時傉檀之軍至五澗，王尚未離。傉檀托別駕宗敞勸王尚行焉。當別駕宗敞打發王尚上道，自來辭傉檀，去同尚還長安。<br />
　　傉檀謂曰：「吾得涼州三千餘戶，情之所寄，唯卿一人而已，奈何舍我去乎？」敞曰：「今送君回，與大王解紛，正所以忠於殿下也。」傉檀因問新政所宜，敞曰：「惠撫其民，收用賢濬」薦本州民士十餘人，傉檀嘉納之。傉檀宴於宣政堂，仰視歎曰：「古人有雲，作者不居，居者不作，信矣！」孟褘曰：「昔張文王始為此堂，於今百年十有二主矣！惟履信思慎者，可以久處！」傉檀善之。傉檀雖受命於秦，然其服用禮儀，一如王者。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>