<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第三二九回　道覆以兵寇江陵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三二九回</br>　　道覆以兵寇江陵</font></h4>
			　　卻說盧循屯在丹陽城，至七月庚申，謂將士曰：「今劉裕固守石頭，不與我戰，其計欲勞我師，待我糧盡，退而擊之，安可坐中其謀？不如兵還潯陽，別圖後計。」言訖，傳令起行。<br />
　　徐道覆進言曰：「今劉裕與我抗而不戰者，必有密謀破吾軍也。<br />
　　不如急去攻之，使其謀無所就，豈可退兵與其後追也。「循不聽。道覆曰：」既是退兵，可與吾兵二萬去攻江陵、荊州，就取其糧草，前來供給三軍；不然，糧盡難以爭戰。「循曰：」可！「於是以兵二萬、戰將數員與道覆前往江陵、荊州去訖。<br />
　　自以兵徐退，以水軍舳艫泊西岸屯祝卻說劉裕坐中軍，聞探馬回報說，盧循退兵泊西岸，徐道覆引兵襲江陵、荊州。裕得其語，大喜曰：「道覆去遠，吾計成矣！」言訖，即喚輔國將軍王仲德，謂曰：「你引一千精兵，多張旌旗，後追隨數里屯紮，待他退，你後追，他屯住，你亦屯住，不可與戰，使彼心疑，不敢還潯陽，只屯西岸，我自有計破也。」又喚建威將軍孫處至曰：「你可引五千兵，陰從海道去襲番禺，攻其家也。」處欲臨行，裕誡之曰：「我這裡十二月必破賊軍，料卿亦足至番禺，就宜緊攻，先傾其巢窟也。<br />
　　使賊聞知慮主思歸耳。「處領諾，領兵從海道去訖。又喚偏將軍王平謂曰：」你星夜領五千兵，抄小路，去賊兵之前，砍伐近山樹木，結大柵數百浮於河上，橫塞河路，就準備完訖，屯西河港內，朝夕擂鼓，使賊疑不敢歸。「又喚監軍孟懷玉謂曰：」你可引兵二千，準備船隻一千，以硫磺燄硝引火之物，裝船上面；待吾進兵，賊人必來占住西岸，待他泊住西岸，你將船隻浮河上流，待東北風起放火，順下西岸，縱兵擊之。「又喚諸葛長民謂曰：」你領五千兵，看河內火起為號，引兵進攻賊之旱寨，賊走放火焚之。「計排已定，傳令已訖，使劉毅監太尉留府鎮守，自以兵登舟，南塘屯紮，等待風起。<br />
　　卻說刺史劉道規正坐廳間，忽左右報徐道覆引兵二萬來攻江陵。道規即喚左右副將至，以計附耳低言說：「如此如此。」<br />
　　諸將士得計，即時準備軍馬，依計星夜由小路埋伏去訖。次日道規自將兵五千，前來排戰。<br />
　　卻說徐道覆軍馬至江陵，離城七十里下寨，正坐帳中，忽探馬報說：「荊州刺史劉道規，引軍馬前來挑戰。」道覆即時傳令，便差渠帥韓燄先來出哨。隨即全身披掛，騎雪蹄烏騅馬，仗著雙鞭，大驅人馬，奔江陵城。在路上正遇道規，與戰不上三合，道規佯輸走還，道覆見他敵弱，追趕五十里之程。遠遠望見道規許多人馬，殺奔回來。徐道覆即排開軍馬，先鋒韓燄來與徐道覆商議曰：「正南上一隊步兵，不知是何處來？」道覆曰：「休問，只管衝將過去！」韓燄引五千軍馬飛過前去。<br />
　　又見東南一隊軍來，卻欲分兵；西南上又堆起一隊來，旗竿招展，吶喊喧天。韓燄又引兵回來，對徐道覆曰：「南邊兩隊軍又都是晉兵旗號。」道覆曰：「這廝不出來廝殺，必有計策。」<br />
　　說猶未了，只聽得北面上一聲炮響，道覆曰：「此必是晉兵計策，我和你且把人馬分作兩處去鬥。我去殺北邊，你去殺南邊。」正在分兵之際，只見四路又起兵來，道覆心更慌忙，四面八方，火炮掀天，金鼓雷鳴，晉兵飛圍過來。道覆兵皆惶潰亂竄。<br />
　　道覆見有埋伏，急忙勒轉馬頭，望東北大路殺來。遇著道規交戰，戰上二十餘合，無心戀戰，只得拼死，盡力殺開血路，直衝過去，望東北而逃。劉道規引得勝兵迫數十里不著方回，以牛酒賞勞三軍，不再絮煩。是時徐道覆被劉道規用四面埋伏之計，殺得片甲不留，只收得幾千殘兵，回屯湓口。<br />
　　是年十一月，孫處從海道至番禺，悉領兵登岸，自詐為渠帥韓燄，令兵改為賊兵旗號，詐說盧循攻破建康，著他回接父親及家屬往京。因此直至城下，依計誘開城門，城中無備，直殺入城。<br />
　　卻說盧循父盧嘏正坐府中，聞報晉兵詐稱韓燄誘開城門，殺近府前。嘏大驚，急引家屬開走後門，逾牆逃奔始興而去。<br />
　　孫處入內，令軍士搜捉盧嘏不見，將其婦女盡斬，出榜安撫，百姓懼其殘殺，皆閉門不開。<br />
　　 次日，孫處始令百餘騎貼榜文遍告諸處及三軍：如有妄殺一人者，夷其三族；妄取民間一件物者，定按軍法。如此軍法嚴明，與民秋毫無犯。次日天明，百姓家家開門，焚香迎接。<br />
　　處又傳令告報，但有原任官吏，依舊錄用，及在邊將士家，亦照舊給俸不缺。由是番禺百姓，皆感其德，傾心歸命於處。處乃屯鎮其城，犒賞三軍。<br />
　　十二月已卯，忽起東風，裕喚諸將人內，問前日令安排準備埋伏物件等項如何？諸將答曰：「齊備！」裕曰：「既齊，今日各個依計進兵，不可遲延。」言訖，拔寨起行，依計殺奔前來。盧循正在水寨，與諸將說：「前面有埋伏，後面有追兵，如何可退還潯陽？」正議間，聞晉兵殺來，急令水軍頭目引兵從方江而下，占住西岸。諸兵得令，各以船泊西岸。忽報上流有數千小船至，言未畢，其船將近水寨，只隔一里水面。忽然間，其船一齊發火，火趁風威，風助火勢，船如箭發，燄煙漲天，一千隻火船撞入水寨，所撞之處，盡皆釘祝隔江炮響，四下火船齊到。但見方江面上火逐風飛，一派通紅，漫天徹地。<br />
　　盧循回看岸上營寨，幾處火起。<br />
　　卻說孟懷玉將船放火，順流賊寨，自跳在小船中，背後數十人，駕舟百餘，冒煙突火來殺盧循。<br />
　　循見勢急，欲爬上岸口時，張放駕一小舟來，乃扶循下得船時，那只大船，已自著火了。張放遂呼集數百隻船、萬餘人，保護盧循在於小船中，飛奔岸口。<br />
　　當劉裕望見穿絳紅袍者下船引眾船走，料是盧循，即出，腳踏在船頭，手執利刃，厲聲大叫曰：「妖賊休走！劉裕在此，等你多時！」循乃連聲大呼眾船回，與裕戰，不下數合，裕乃大敗而退。盧循引兵趕來，將次趕上，被張放拈弓搭箭，覷得劉裕較近，一箭射去，而裕在火光之中，那裡聽得見弓弦響，箭來正中肩窩，翻身下水。當有偏將急救，方得活命。<br />
　　其時滿河火滾，因風水之勢，在中流蹙之，天下大雨，雷聲大震，水熱如湯，流入龍宮。龍王大驚，急問水族：「如何水熱如湯？」當時水族對說：「妖賊謀叛，劉裕以火攻焚其舟，因此水熱如湯，目今劉裕反敗與賊。」龍王謂水族曰：「劉裕當興宋祚，你可引眾水族以萬鈞神弩陰矢射妖賊，助他一陣。」<br />
　　於是水族依令，以神弩來陰助劉裕，暗射妖賊，當者無不即死，賊眾方潰。<br />
　　劉裕見自軍中忽然有萬鈞之弩，所發矢中賊，疑必天助。<br />
　　遂令眾軍並力攻擊，所向莫不摧陷，殺得賊人大敗，走下流去了。又被木柵攔住，循令偏將拒住伏兵，自揮兵盡力拆毀木柵，乃得退走還潯陽。裕以兵緊隨後追，循見晉兵追至甚急，復走至豫章，令軍人悉力為柵，在左裡拒之。<br />
　　其時，劉裕同部將景申引大軍將次來到，左右正與賊兵對陣交鋒之際，裕急忙持號幡，麾兵去戰，忽然幡竿折，斷幡沉於水。眾軍將咸以為不祥，且請退兵，明日交戰。劉裕笑謂諸將曰：「往時定荊之戰如是，今乃復見，必破賊矣！諸將休疑，火速進兵！」眾將士因此銳氣百倍，悉力攻其木柵，俄而柵拆，晉兵殺入柵來。盧循見晉兵亂人，莫能擋抵，唬得心膽俱裂，鼠竄狼奔，引左右心腹，掉舟急逃，奔回番禺去訖。因此諸兵無主，俱各亂竄。<br />
　　劉裕見循去遠，又傳令諸將曰：「歸師勿掩，窮寇勿追，宜即收兵。」自乃大叫曰：「盧兵肯降者免戮！不順者即誅！」<br />
　　言未訖，賊兵皆倒戈卸甲，撐船來降。裕乃大喜，即傳令鳴金收軍。旋師屯於豫章，安撫百姓。忽報晉帝遣侍中黃門薛仁以牛酒財帛前來勞師，裕聞知，即出案接待同坐，以財帛牛酒賜諸將士，給賞三軍。<br />
　　辛亥七年春正月，南涼王傉檀又欲伐北涼，護軍孟愷諫曰：「蒙遜新並姑臧，凶勢正盛，不可攻也。」傉檀不聽，發兵五萬，分五路俱進。兵至番禾、苕藋，掠五千餘戶而還，將軍屈右曰：「今既獲利，宜倍道旋師，早度險危。蒙遜若輕猝至，大敵外逼，徙戶內叛，此危亡之道也；」又不退。俄而昏霧風雨，蒙遜兵至，大敗而走，不敢還城。蒙遜以兵進圍樂都，劫取其子染以為質。蒙遜始引兵而還，傉檀勢窮，只得以其子為質降。二月，劉裕收軍振旅而還京，次日入朝，拜見晉帝，奏說破盧循之功。帝大喜，改封裕為大將軍，領揚州牧，裕受職謝恩而退。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>