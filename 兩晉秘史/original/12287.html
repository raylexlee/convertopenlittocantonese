<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第二七一回　秦遣姜讓說燕王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二七一回</br>　　秦遣姜讓說燕王</font></h4>
			　　晉劉牢之兵至鄴，後燕王慕容垂已知苻丕求救於謝玄，遣劉牢之以兵二萬來迎，謂諸將曰：「今謝玄以劉牢之將兵二萬，來救鄴圍，若待其至，前後受敵，難以取勝，必須以計破之。」<br />
　　乃召慕容農至曰：「你可領五千兵，埋伏於城南六十里內，小林左山埠後，待晉兵到，放火燒山，彼必自亂，乘亂攻之。」<br />
　　又喚崔羌至曰：「汝可以五萬兵分佈，拒住鄴城，四門攻之，不可放其出城。」又謂慕容德曰：「賢弟可自引一萬軍前去誘敵，引晉兵過伏兵之處，盡力殺回，農與卿等夾攻，則牢之必成擒矣。」計議已定，諸將依計而行。<br />
　　至第二日，軍至小林山，眾軍停食，食訖。至日晡時，晉軍至大林山前，眾卒兵立地報曰：「前面燕軍攔住去路。」牢之遂拍馬持槍，殺奔前來，見慕容德手提鋼刀，殺過陣來。牢之迎接相戰，戰上十合，慕容德詐敗便走。牢之催軍去追，忽聽得一連三聲炮響，大林山四、五處火起，大林後鼓噪喧天。<br />
　　牢之正慌，山後丁零殺出，與牢之交鋒，戰上五合，丁零敗走。<br />
　　後軍喊起，牢之急問，軍人報曰：「後面小林山後有伏兵殺出。」正欲調兵拒戰，前面慕容德殺回，兩下夾攻，驚得劉牢之舉手無措。丁零又到，牢之又與交鬥，鬥至十合，丁零又敗。牢之拍馬加鞭，來救後軍。正遇慕容農持刀便殺過來，牢之以槍去迎，二人交戰，戰上二十餘合。牢之見晉兵被火燒死大半，回頭一看，只剩五百餘人，無心戀戰，撥開軍器，殺出重圍，走碻磝. 卻說長樂公苻丕聞晉兵到，與燕兵交戰，乃與徐成議曰：「吾守此城無益，不如乘晉燕交兵，殺出退還，再來復鄴未遲。」徐成曰：「既要還，即忙收拾軍馬起行。」丕曰：「然！」<br />
　　於是苻丕使徐成為前鋒，自為後軍，大開西門，領眾殺出。正遇崔羌，徐成接戰。苻丕領兵殺出，衝過重圍。徐成與崔羌交戰五十餘合，見苻丕離城已遠，撥開軍器，拍馬殺出，保護荷丕望長安而逃。<br />
　　卻說後燕王慕容垂見荷丕逃回長安，傳令各處收軍，自引眾官入鄴城，調兵戍守各處郡邑，出下榜文張掛，撫慰百姓，招納流散。<br />
　　卻說秦王堅聞燕王慕容垂攻鄴將陷，復宣侍郎姜讓至曰：「今鄴被困已久，你可前去說慕容垂，道我待他不薄，如何忘恩失義乎？看他如何？」讓領命曰：「臣自能措辭，不敢辱君命。」讓於是來至，鄴城已陷，遂入見慕容垂。姜讓厲色責燕王慕容垂曰：「秦王道與將軍風殊類別，臭味不同，奇將軍於一見，托將軍以斷金，奈何王師小敗，便有異圖？況秦王厚遇於君，如何今日忘恩也？依愚之見，胡不以鄴見歸，不失封侯之位，以免黎庶遭其塗炭耳！」後燕王垂曰：「汝還，善言達知秦王，道關中之地，乃吾家之基，吾故取之。昔蒙知遇之恩，縱長樂公還國，吾已報之矣。」姜讓見說不行，即辭歸。慕容農曰：「姜讓妄誕，何不殺之而放回去？」後燕王垂曰：「兩者交兵，使在其間，都各吠其主，任其還，何必殺也！」因是任姜讓自回去訖。<br />
　　卻說晉孝武帝末年，嗜酒好色，以為長夜之飲，以謝安女婿王國寶專利讒諛。謝安惡其為人，每制抑之，國寶訴於武帝，反見寵幸而疏謝安，安甚慚愧。時武帝排宴會大臣，謝安等待坐其飲。武帝命江州刺史桓伊吹笛為助樂，桓伊神色無忤，即吹為一弄，乃放笛奏帝曰：「臣於箏分乃不及笛，然亦足以以韻合歌管。請以箏歌合，並臣有一奴，名李廷，善笛音妙、乞旨召進。」帝曰：「卿自召進。」於是桓伊召李廷入內吹笛，自撫箏而歌。為怨聲，其歌曰：為君既不易，為臣良獨難，忠信事不顯，乃見有愚患。<br />
　　周旦佐文武，金滕功不刊，推心輔王政，二叔反流言。<br />
　　聲節慷慨，俯仰可聽。謝安聞之，泣沾襟，乃越席而就之。<br />
　　捋桓伊須曰：「使君於此不凡！」帝甚有愧色，復親謝安而疏國寶焉。<br />
　　卻說謝安聞劉牢之敗於鄴城、謝玄染病，乃奏武帝詔征謝玄，收兵還鎮京口養病，待瘥復進。因此謝玄收軍，即還京口療疾。卻說慕容暐聞知慕容垂等起兵，遂與諸弟計議起兵，因與鮮卑之眾密結交，待慕容垂兵至，以為內應。事泄，秦王堅大怒，使韓晃領禁兵拘慕容暐父子及宗族數十人至，堅謂曰：「吾敬汝，如何而起此意？」慕容暐曰：「家國事重，何論意氣？」堅大怒，令人殺之，又殺鮮卑數千人，不存一個。<br />
　　時值西燕王慕容衝與大將軍高蓋、右將軍蔡文驅二十萬大兵至長安，離城二十裡安營。次日整頓軍馬，來攻長安。<br />
　　苻堅大怒，即日將兵，使韓晃為先鋒，以兵五萬出迎。西燕王衝使高蓋、蔡文二人出陣，韓晃出馬與高蓋交鋒，二人戰上三十餘合，不分勝負。秦王苻堅見韓晃贏不得高蓋，自躍馬持槍，向前夾攻高蓋。西燕王衝見秦王自出戰，又使蔡文出迎，秦王苻堅二人接著，相遇便戰，上十餘合，亦不分勝負。西燕王衝見兩軍未分勝負，急遣一千弓弩手，各帶強弓硬弩，出陣前對射秦兵。秦王堅被西燕兵射飛矢射中，滿體流血淋漓，因此抵擋蔡文不住，勒馬走回入城。韓晃見箭如雨下，亦走歸城，調兵堅守各門。<br />
　　西燕王衝見秦兵不出，縱兵暴掠。關中士民流散，道路斷絕，百里無煙。秦王苻堅大怒，忽左右奏道：「城中先有讖書《古符傳賈錄》載」帝出五將久長得。「秦王堅問群臣曰：」此書主何吉凶？「群臣奏曰：」此書分明道使陛下走出五將山避之，可免此難。「秦王堅謂群臣曰：」既如此，可留太子苻宏與韓晃守長安，朕自保家屬，與卿殺出，奔於五將山避之。「<br />
　　自是召太子苻宏至，交付與韓晃曰：「卿可保太子同守長安，吾與中山公苻詵以兵出五將山以避之，卿宜盡忠，休負於朕。」<br />
　　韓晃叩頭領命，同太子苻宏調兵保護長安。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>