<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第三三四回　鎮惡百舸執劉毅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三三四回</br>　　鎮惡百舸執劉毅</font></h4>
			　　時蒯恩以兵五千先發而去，鎮惡領百舸，命諸軍上船，傳令抄小河日夜兼行，至江陵，止隔五十餘里屯住，蒯恩軍亦至。<br />
　　鎮惡自思一計，謂蒯恩曰：「君以三軍盡換兗州刺史劉藩旗號，詐言劉兗州還，去誘城門，彼若問劉兗州何在，汝即應道：」在後軍『，吾後接應。同搶入城。「蒯恩依計去訖。<br />
　　鎮惡亦舍船，以兵步行，每舸留三五人在岸上招旗擂鼓，餘者皆跟鎮惡入城。鎮惡臨行謂守船人曰：「汝等見我將至城下，便令請諸軍揚聲大喊曰：」大軍速行！『然後可分一軍去燒江津戰船，使其不能走脫，鼓噪徐進。「鎮惡計策安排已定，遂領步軍即行。<br />
　　卻說蒯恩打劉兗州旗號，來至江陵，百姓皆信是劉藩，安然不疑，將到城下，逢劉毅要將朱顯之守門，遠遠望見隊伍兼進，乃披掛馳前喝問曰：「是何處官軍擅至？為何不通飛報？」<br />
　　恩軍答曰：「乃兗州劉藩領職回來，要見劉公。」顯之曰：「兗州何在？如何不見？」恩軍又答曰：「在後軍。」顯之又馳往後軍，不見劉藩。又望見江津自己船艦被燒，火燄沖天而起，又聽見江中無數戰船，鼓噪甚盛而來，大喊「大軍速進」。顯之知其不是劉藩，便躍馬人城，報知劉毅。毅乃大驚，急傳令緊閉四城門。蒯恩軍已入小城了。時王鎮惡步軍亦到，遂殺進，便因風放火，去燒大城南門及東門城樓。劉毅以兵拒守城門，鎮惡計使人以詔及赦書並劉裕手書凡三函，使人入城示毅，招毅早脫兵權，即赦其罪；如違，擒誅不耍使人持詔、赦書與劉毅，毅皆不受，投火燒之。時城內亦未料劉裕自來，俱各固守。鎮惡領短兵出戰，令軍人高叫曰：「大尉劉裕奉朝廷旨，親提大軍三十萬，戰船五千隻，在後而來，汝等諸將，如何抗拒朝廷，自取滅門？」於是毅軍將士人情懈怠，各自逃潰。劉毅知必不守，乃單馬率左右走出大城東門而去。鎮惡見毅兵潰去，身先登城，將士一擁而上，得入大城。鎮惡身被五箭，猶前手執矛馳戰開門。毅自思孤不敵眾，恐被裕殺，乃棄眾走。<br />
　　鎮惡方始鳴金收軍，收毅黨，鎮惡盡皆誅之。<br />
　　是時，毅見城中兵散，乃率左右突走，夜投佛寺安歇。僧拒之，勢窮懼獲，自縊而死。寺僧將其屍首送與鎮惡。<br />
　　冬十一月朔，王鎮惡平江陵；二十日，劉裕大軍始至。鎮惡引眾將士來迎劉裕入城，將劉毅首級呈上，請將入江陵，曉諭諸軍，安撫百姓，令人收毅屍首葬之。劉裕親往其墓弔祭，再拜而哭，哀慟過禮。顧謂諸將曰：「吾想昔日與劉毅共起義兵，誅桓玄，復晉室，同討燕超，共破盧循，其功亦高！誰料今日謀反，自取咎耶！是故使吾慟心而流涕也！」言訖，諸將亦潸然出涕，悲傷不已。令人賜金帛糧餉，以安劉毅之妻，使其回京口去訖。<br />
　　史說劉毅剛猛沉斷，而兼勇狠，與劉裕不相推服。每覽史簡至藺相如屈降於廉頗，輒絕歎以為不可能也！嘗云恨不遇劉、項，與之爭中原。裕初征盧循凱歸，晉帝大宴群臣於西池，有詔文武賦詩。毅上云：「六國多雄士，正始出風流。」毅自知武功不竟，故示文雅有餘也。後於東府與眾聚樗蒱，大擲一判，應至數百萬，餘人並黑，犢以還，惟劉毅及劉裕在後，毅次擲得雉，大喜，搴衣坐牀畔，謂同座曰：「非不能焉，不事此耳！」劉裕惡之，因擲五木，久之，曰：「老兄試為卿答。」而四子俱黑，其一子將躍未定，裕厲聲喝之，即成盧焉，毅一見，意殊不快，面如鐵黑。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>