<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第二二四回　太后歸政於穆帝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二二四回</br>　　太后歸政於穆帝</font></h4>
			　　丁巳昇平元年，晉穆帝加冠設朝，太后歸政，自徙居於崇德宮，文武百僚集賀。於是帝命排宴，賞群臣，不必重敘。<br />
　　卻說姚襄將圖關中，進兵屯杏城，羌胡及秦民歸之者五萬餘戶，遂據黃落。秦王生遣廣平王苻黃眉、東海王苻堅二人以兵討之，襄堅壁不戰。鄧羌謂黃眉曰：「襄為桓溫所敗，銳氣喪矣，然其為人強狠，若鼓噪揚旗，直壓其壘，彼必忿怒而出，可以一戰擒也。」眉從之，率騎五百壓其壘門而陣，揚武耀威，叫喊怒罵，索襄出戰。襄怒，以兵出戰。羌佯敗走，襄追至太原，東海王兵亦至，羌回騎擊之，黃眉等以大眾繼戰，襄兵大敗，姚襄被擒而斬之。弟萇率其眾降秦，求以郡公禮葬襄，秦王許之，於是黃眉等還長安。生不之賞，數辱之。黃眉怒，欲謀弒生，生密知，即將黃眉誅之。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>