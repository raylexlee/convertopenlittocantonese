<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第七十八回　石勒引兵攻襄陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十八回</br>　　石勒引兵攻襄陽</font></h4>
			　　卻說石勒引兵來攻襄陽，襄陽守將李德，聞知勒起軍馬來取襄陽，慌引軍出。兩軍對陣，李德出馬見勒曰：「汝何故起兵？」張賓曰：「我奉天命來誅賊也。」李德曰：「汝乃胡人，與人作奴，今始得志，便來相吞。」言訖，支雄曰：「環眼賊漢，何敢辱我主人！」言訖，亦挺戟驟馬與其交戰。兩個酣戰一百餘合，未分勝負。李德見胡兵四面漸漸圍裹將來，恐有疏失，急急鳴金收軍入城。張賓分兵四面圍定。德謂眾曰：「今胡兵圍城甚急，如何是好？」眾議曰：「不若棄城走還洛陽，此為上策。」德曰：「誰可殺開此圍？」小將陳仁曰：「某願當先。」於是德令仁領兵在前，自保家眷，當夜三更乘月明，大開西門，正遇支雄，殺開血路，保著家小，走奔洛陽。石勒見李德帶家小而走，命諸將休趕。<br />
　　次日平明，引眾入城，安民諭訖。命逯明守鎮，自同諸將領兵來攻江西，江西郡守等官聞其兵威勢大，不敢迎敵，各自潰逃，只有軍民舉眾投降，是以得據江西。張賓勸勒還北，勒意欲有雄據江、漢之志；弗從。由是封張賓為參軍都尉，領記室，專居中總事。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>