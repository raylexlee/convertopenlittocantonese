<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第二六一回　安玄破秦百萬兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二六一回</br>　　安玄破秦百萬兵</font></h4>
			　　卻說謝安得朱序說秦軍中之備細，乃升帳聚大小將校聽令。安曰：「吾自受命以來，未嘗出戰，今已識秦之動靜矣。<br />
　　吾欲先取洛澗一營，誰人敢去？「言未畢，桓伊等一齊出，盡言願往。安皆令退，獨喚階下一人，姓劉名牢之，字道堅，彭城人也。沉毅多計，驍猛無敵，現為參軍，安甚重之。故喚牢之曰：」汝領五千精銳去攻，洛澗第一屯，乃是秦將梁成之營，今晚便要成功，吾自提兵來救應。「牢之領軍去了。又令謝玄、桓伊二人，各以兵三千，抄小路奔下流埋伏。待梁成兵敗走回，汝二人各以兵截住，斷其歸路，待牢之趕至，兩下合兵接應。<br />
　　二人亦各引兵去了。<br />
　　卻說劉牢之領精兵五千趨洛澗，隔十里，一望秦軍梁成阻澗為營。牢之身先渡水，精兵後隨，鼓噪直前。成聽見鼓響，知有兵至，忙令士卒，阻洛為陣，以待晉兵。當牢之當先上岸，殺死十餘人，秦兵奔潰。梁成持槍直取牢之，牢之輪刀便迎，兩馬相交，軍器並舉。二人交鋒，戰上五合，梁成被牢之一刀砍於馬下，亂殺秦兵。秦揚州刺史為王顯，見梁成死了，忙領殘兵走奔下流，正遇謝玄，交馬一合，被玄捉祝桓伊橫殺秦兵，俄而牢之領兵夾攻，秦之士卒，爭赴淮水，死者萬五千人，淮水為之不流。於是謝玄盡收得秦之器械軍資，收軍來見謝安。<br />
　　又，安傳令水陸三軍盡進屯於肥水之東。<br />
　　秦王堅聞梁成死了，前鋒有失，遂傳令叫苻融率兵過肥水而陣，晝夜分巡，以守江岸。<br />
　　卻說謝安既破秦之前鋒，命水陸並進，屯於肥水，下住營寨，至夜召謝玄入，謂曰：「今秦王敗其前鋒，必不敢進，彼欲退，恐天下之人恥笑，必然猶豫，爾可急攻之。吾今先回城，以安聖上之心。汝領諸將徐徐進去，吾想朱序在內，必定相應。」玄曰：「叔父穩便回騎，姪自斟酌而行。」於是謝安回建康，朝見晉帝曰：「臣托陛下洪福，破其前鋒。臣慮陛下隱憂，群臣震恐，先回報捷，陛下高枕無患，日下管取破秦必矣。」帝曰：「東南有卿，朕何憂焉？」<br />
　　卻說謝玄欲交戰，秦兵逼水而陣，因此晉軍不得渡，心中悶悶，乃思忖一計。次日，使能言快語軍人，直至肥水岸邊，遙喚陽平公苻融曰：「吾奉都督將令拜上將軍，將軍遠涉吾境，懸軍深入，而置陣逼水，此乃持久之計，非欲速戰者也。若移陣少卻，使吾兵得渡，以決勝負，不亦善乎？何必久守而廢糧草耶？」<br />
　　苻融聞其言，即入城，具以謝玄之言報知秦王苻堅。苻堅遂問諸將曰：「汝等主意若何？」諸將徐成等曰：「我眾彼寡，不如遏之，使其不得上，可為萬全之計也。」秦王曰：「不然，如此則自勞王師也。吾便引兵少卻，使彼兵半渡，我以鐵騎數十萬，向水擊而殺之，蔑有不勝！」融曰：「陛下神見，諸將不及。」於是苻融即出傳令，是夜移營，卻陣十里之程屯祝又令徐成選鐵甲軍五萬待迎。<br />
　　時玄打探軍人聞秦兵移陣，即忙報於謝玄，大喜曰：「破秦必矣，今夜即行。」桓伊等曰：「秦兵勢大，何以破之？」<br />
　　玄曰：「此計但瞞不過王猛，今天幸此人已死，使吾成大功矣！彼兵一百餘萬，連下百餘營，今卻陣必然混亂，吾乘其亂而攻之，可擒苻堅也。」於是大集諸將聽令，即點水路進兵。雲是夜半，東南風大作，可用船載茅草，依計而行。令劉牢之領十數支軍攻江北岸，桓伊領十數支軍攻江南岸，每人各茅草一束，內藏硫黃燄硝，皆帶火種，草挑於槍刀之上。但到秦營近林者，因順風舉火。秦兵四十營，只燒十營，間三屯，則彼兵必自亂矣。乘亂之時，以兵擊之，各帶行糧，不許暫退。連更曉夜，直拿住秦苻堅方止。諸將得令，皆去依行。<br />
　　卻說秦王當日自出城中，尋思破晉之計，忽見中軍帳前，無風旗幡自倒。權翼曰：「此凶兆也，莫非有晉兵今晚劫寨？」<br />
　　秦王未信，有軍報曰：「上山遠遠望見晉兵已出，渡水而東去了。」秦王曰：「此疑兵也，只管移營。」令徐成引兵馬五萬去迎。黃昏左側，東風驟起。權翼回報水北岸寨中火起，秦王便叫探視。張蠔也來回報，望見水寨中火起。秦王即喚徐成親往水北岸，張蠔親往江南，看其虛實，如晉兵到可急回。二將領兵去了。<br />
　　初更左側，喊聲動地，西屯軍馬，齊奔御營。軍自相踐蹈，死者無數。後面晉兵殺到，正不知多少軍馬。秦王急急上馬，引軍奔走。火光連天而起，江南江北，照耀如同白日。苻融引手下數百騎，正逢晉將桓伊，被伊軍圍住，亂箭射死。謝琰引軍來趕秦王，堅望西奔走，前面一軍來到，為首乃是晉將謝玄。<br />
　　秦王大慌。前謝玄，後謝琰，兩軍夾攻，四下無路。忽聞喊聲，張蠔引軍殺入，救秦王出，急上戰船。與張蠔等將船棹開中流，被玄令軍人在岸上射之，萬弩齊發，秦王中箭倒在船上，眾將救醒奔逃。時朱序後與部下從軍，在秦軍中大叫：「秦軍大敗，秦王死了！」因此，秦軍及御林軍奔潰而走。其時秦軍因移陣大亂，隊伍不齊，況兵退不復立住，因此大敗。秦王中矢，單舸走過西河下，時天色已明。<br />
　　正走間，前面又一軍到，張蠔出馬迎之，乃秦將徐成，合兵一處。後面晉兵大至，前到一山，乃停馬山，張蠔引軍上山，山下喊聲大震，謝玄人馬大隊已到，周回把山圍祝秦王停住曰：「死據其山。」秦王遙望己兵，自相蹈藉，死者蔽野，塞川重疊，死屍塞江而下，肥水為之不流。圍及至次日，晉兵越厚，四面放火燒山，軍馬亂竄，忽見火光中一將，引數千騎殺上山來。秦王視之，乃鄧羌也。羌曰：「四下火光逼近，不可久停，請陛下走回，欲再收兵。」秦王曰：「誰可斷後？」傅刪曰：「臣願舍死以擋之！」其日黃昏，張蠔在後，鄧羌在前，冒煙突火而下，留傅刪擋後。晉兵見秦王時，各皆要爭功，並進軍突火而來。秦王叫從行軍士，盡脫衣甲，疊於山路而焚之，以絕後軍，方走得脫。謝玄、謝琰、桓伊、劉牢之會朱序之兵，乘勝追擊，無不一當十，百當千，殺得秦兵大敗，自相踐踏，死者漫山塞野。其走者聞風聲鶴唳，皆以為晉兵且至，晝夜不能停息。草行露宿，重以饑凍，死者十去七八。<br />
　　謝玄追至青岡，方傳令鳴金收軍，獲得秦王堅乘輿及雲母車、儀蓋器械，軍資珍寶，堆積如山，俱各立冊抄記，留獻朝廷。<br />
　　次日，玄作書使人見叔父謝安報捷，時謝安正與王羲之圍棋。驛人持書與安，安令驛人去了。安一面圍棋，一面拆書，看其書已，知謝玄已破秦矣。遂將書放在牀上，了無喜色，下棋如故。王羲之問曰：「書中何事？」安曰：「小兒輩遂已破秦。」羲之曰：「宜速報朝廷，何事於棋？」言訖辭出。謝安既罷棋，入內過戶限，心甚喜，不覺屐齒之折，直入宮見帝，奏曰：「臣子姪托陛下洪福齊天，已破秦師百萬於肥水之上，獲得秦王雲母車及軍資寶貝，今進獻朝廷。」帝曰：「朕得卿子姪等輩，破此強秦，天下幸甚！從今以後，朕何憂焉？」即加封謝安為太保，於是降詔進謝玄為前將軍、假節鉞，令其振旅，還鎮京口。<br />
　　是時秦之諸軍皆潰散，惟慕容垂所將三萬人獨全。卻說秦王堅奔走淮北，淮北饑甚，又無糧草，百姓進壺飧豚髀供給。<br />
　　秦王堅受食之，大悅曰：「較公孫豆粥，劉秀麥飯，有加無減。」堅以帛賞百姓，百姓辭曰：「陛下厭樂安苦，自取危困，民為陛下子，陛下為民父，安有子飼其父而求報乎？」弗顧而去。<br />
　　堅謂張夫人曰：「吾今有何面目治天下乎？」潸然流涕。<br />
　　當秦王堅聞諸軍皆潰，惟慕容垂三萬人全師淮南，乃領千騎奔垂。探事軍人報曰：「今有秦王堅大敗，引殘軍千騎前來見將軍。」當世子慕容寶謂父慕容垂曰：「五木之祥，今其至矣。」又曰：「秦王兵敗，委身於我，是天借之以復燕柞，此時不可有失也。」垂曰：「汝言是也！然秦王待我甚厚，今兵敗以赤心投命於我，何可害之？若氐運必窮，吾當懷集關東，以復先業耳。」時諸將佐皆勸垂殺堅，垂不從。遂自出中軍迎秦王堅入內，悉以兵符還秦王堅。<br />
　　堅大悅，收集離散，乃使子苻丕同燕之舊將丁零守長樂，與垂等北至洛陽。眾復十餘萬，百官儀物，軍資略備。<br />
　　當慕容垂言於秦王堅曰：「北鄙之民，聞王師不利，輕相煽動。臣請奉詔書以鎮安陽，聚集軍糧，以圖再舉報仇。就因便入展拜先祖廟陵，以盡臣等一點孝心，陛下聖意云何？」秦王堅曰：「從卿所請，領兵往鎮。」垂謝恩拜辭，即出領兵起行。權冀諫秦王曰：「國兵新破，四方皆有離心，宜征集名將，置之京師，以固根本。垂勇略過人，世家東夏，固以避禍而來，其心豈止欲作冠軍而已哉？譬如養鷹，饑則附人，飽則颺去，豈可解其所縱，任其所欲也？」秦王堅曰：「卿言是也！然朕已許之，匹夫猶不食言，何況萬乘乎？若天命有興廢，固非智力所能移也！」翼又曰：「陛下重小信而輕社稷，臣見其往而不返，關東之亂自此始矣！」堅亦不聽。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>