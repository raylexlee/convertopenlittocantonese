<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第四十六回　張昌攻殺新昌王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十六回</br>　　張昌攻殺新昌王</font></h4>
			　　卻說新昌王司馬歆都督荊州，為政嚴急，失蠻夷心。因此，義陽蠻張昌聚黨五千人欲為亂。會荊州以調發武勇兵討李流，流民憚遠征，皆不欲行。詔書督逼。<br />
　　卻說張昌初得石冰，以兵五千降，著其為前部來寇揚州。<br />
　　刺史陳徽調兵出戰，皆敗走。於是陳徽引腹心數百逃遁，因是諸郡盡沒。江州、武陵、零陵、豫章、武昌等處州郡皆為張昌所破。昌更置牧守，皆賊盜小人，專以劫掠為務。劉弘大驚，急使陶侃等領軍三萬去擊張昌。侃引軍至竟陵，驅軍出戰。張昌以兵拒迎，兩下各自結陣。侃自將出陣前，大罵：「張昌逆夷，何敢謀反？」張昌大怒，舞刀便砍。佩以槍來迎，二人在陣鬥至二十餘合。張昌氣力不加，勒馬便走。陶侃揮軍追殺，殺得張昌大敗，逃於下雋山。而其眾悉降陶侃，惟石冰尚據臨淮。<br />
　　卻說陶侃自幼孤貧，為郡都郵。長沙太守方嗣見而異之，命其子與結交。後舉孝廉至洛陽，郎中令楊晫薦之於顧榮，侃由是知名。既克張昌，劉弘謂曰：「吾昔為羊公參軍，謂吾後當居其處，今觀卿必繼於老夫矣。」時荊州守宰多缺，弘請補選，朝廷詔許之。弘敘功銓德，隨才授任，人皆服其公。當上表以皮初為襄陽太守，朝廷議以初望淺，更用弘婿夏侯陟補。<br />
　　弘下教曰：「凡治一國，宜以一國為心，必若姻親然後可用，則荊州十郡，安得有十女婿然後為政哉！」乃復表「姻親舊制，不得相濫，皮初之勛，宜先酬之。」朝廷詔聽之。於是，勸課農桑，寬刑省賦，公私給之，百姓愛悅。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>