<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第四十二回　司馬穎起兵討齊王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十二回</br>　　司馬穎起兵討齊王</font></h4>
			　　卻說齊王司馬冏既得志，選舉不公，任用嬖佞，忠諫者遠，直諫者誅，仗義之功反成罪釁。因是中外失望，士不傾心。時齊王冏初征顧榮為大司馬主簿，辟張翰為大司馬東曹掾，二人皆應命而至。<br />
　　史說顧榮，字彥先，吳國人也。因就職，見齊王冏擅權驕恣，恐失職禍延及己，於是終日酣醉，不綜府事。因上言諫齊王司馬冏曰：「臣忝在治下，不敢不告。臣聞古人有言曰：」謙受益，滿招損『。又曰：「汝惟不矜，天下莫與汝爭能；汝惟不伐，天下莫與汝爭功。』今殿下舉動之間，驕恣不法，勢壓群下，此豈君子之盛節也？如以學業驕人歟？則仲尼曰：」如有周公之才之美，使驕且吝，其餘不足觀也已。『如以富貴者驕人歟？則子貢曰：「貧賤者驕人，且富貴者安敢驕人乎？<br />
　　『伏望殿下居廉有終，永保令譽，勿使馬援之笑子陽也。「又曰：」且勢有時而盡，勢盡則傾。如揚雄所謂』旦握兵權而為卿相，夕失勢則為匹夫『者。轉眼寵辱，反掌榮枯，豈不畏哉！惟殿下安分見機，平易自處，則鬼神亦將害盈而福廉矣。臣以此故不避斧鉞之誅，以獻逆耳之言也。「齊王怒而不納。<br />
　　顧榮憂患，來造馮熊。友人馮熊聞榮朝夕飲酒，不理政事，乃見其至，以言諫曰：「茲蒙足下過愛，以獻藥語，切莫見怪。<br />
　　夫酒之為物，固可合歡，亦能喪性，故古人比之狂藥，非佳味也。古今以嗜酒致禍者，往往可鑒，此劉伶荷臿自隨，畢卓盜釀被縛，君子所以不取也。今足下湛於麴櫱，日夜銜杯，此非賢人君子之所好者。願足下察其善惡，自示勸懲，勤於聽事，休敗駿德也！「榮答曰：」子讀一卷儒書，知得千古遺事，豈不識酒之為禍敗德也？子知其一，不知其他。今齊王冏驕恣擅權，不久必敗，敗則吾在其府主事，誠恐城門失火，殃及池魚；楚國亡猿，禍延林木。是以放性酣醉，以消憂患耳。「熊曰：」既若此，吾有脫君之計，不必憂。「榮曰：」何計？「熊乃近於榮耳畔，言不數句，語未一時，只見顧榮曰：」妙矣！「<br />
　　因語畢各散。<br />
　　數日，馮熊因見齊王長史葛旟曰：「顧榮好酒不綜府事，王府大事固非酒客所能辦，君何不言之齊王，遷其外，以免誤政務？」旟曰：「吾正欲言，幸君先施。」因此，葛旟入府，以其事告與齊王冏，冏曰：「吾重其名，以故用之。今既如此，便遷之。」因是以顧榮改授中書侍郎，顧榮用馮熊之計，出為中書侍郎。在職廉能，不復飲酒。葛旟因見問曰：「君何前醉而後醒耶？」榮恐事覺，怕齊王疑詐以罪，又復更飲。因與州裡楊彥明日：「吾為齊王主簿，恒慮禍及，見刃與繩，每欲自殺，但人不知耳。」<br />
　　史說張翰，字季鷹，乃吳下人也。見齊王司馬冏專制驕奢，任用小人，故與同郡顧榮曰：「久必齊王自用，不納忠諫，為今禍敗，吾欲求去，故來造謁執事，旦日定行矣。」榮見其說，執翰手，愴然曰：「吾亦欲與子菜南山之菰，飲三江之水耳。」<br />
　　言訖，因見秋風起，乃思吳中菰萊、蒓羹、鱸魚膾，歎曰：「人生貴得適志，何能羈官數千里以要名爵乎？」語畢，二人過數日相邀，命駕而歸。<br />
　　卻說齊王司馬冏宴會群臣，議軍國之事。酒行三巡，董艾言於齊王曰：「侍中稽紹，善於絲竹，殿下可使其為一操，以助歡樂。」齊王冏促命左右進琴，命紹品操，稽紹推而不受。<br />
　　冏曰：「今日為歡，何故若此？」紹進對曰：「明公匡復社稷，當軌物作則，垂之於後。紹雖粗鄙，忝備常伯，腰綬冠冕，鳴玉殿首，豈可操執絲竹，以為伶人之事？若釋公服，侍私宴，所不敢辭也。」由是齊王冏不敢強命其彈，只令大臣暢飲，至夜方散。<br />
　　卻說李庠驍勇而得眾心，趙廞深忌之，欲殺而無罪。曾庠勸廞稱尊號，廞乘此以庫為大逆，命斬之，以其兄李特為督將。<br />
　　特大怒，遂以其兵入攻，執趙廞而斬之。乃遣使詣洛陽上表，陳趙廞違詔殺耿膝之罪狀，特故誅之，請以另調吏守益州。<br />
　　初，粱州刺史羅尚聞廞謀反，上表稱廞素非雄才，不須兵討，敗亡可待。以此朝廷不曾致討。廞被誅，朝廷以囉尚為益州刺史。詔去訖，羅尚即以家屬往任益州。李特使弟李驤以珍寶金銀迎羅尚，尚受之，以驤為騎督，使人請李特二人並郡守等會筵於成都。時廣漢太守辛冉入蜀，因說尚曰：「李特兄弟為盜賊，後必有異，宜因此會而斬之，不然後必為患。」尚先受其賂，故不從。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>