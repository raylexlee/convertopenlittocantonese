<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第八十五回　賈疋復晉取長安</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十五回</br>　　賈疋復晉取長安</font></h4>
			　　卻說安定太守賈疋字音龍，與馮翊太守索綝字安夷、護軍麴允，盡散家財，召募義兵，謀復晉室。旬日間，募得義兵五萬，來取長安。時雍州刺史麴持，聞索綝興義兵，亦率眾十萬會之，同攻長安。劉曜大驚，急使劉粲以兵五萬屯新豐，自以大眾出黃丘，正遇索綝之軍至，兩下各立陣腳。晉陣麴允出馬陣前大罵曰：「戎犬擋吾者死，避吾者生！」惱得劉曜性發，親自持刀拍馬走出陣前，更不打話，直取麴允。二人交戰十餘合，不分勝敗。索綝揮軍夾攻，劉曜抵敵不住，撥開兵器，勒馬望本陣而走。索驅軍掩殺，漢兵大敗，死者大半。<br />
　　時劉粲在新豐，不能接應。及聞劉曜兵敗；忙引兵來救，又被麴持、麴允殺敗而逃，粲兵亦損去大半而還。因此義兵之勢大振，關西胡晉之兵翕然響應。閻鼎在密，聽知索綝等在長安謀復晉室，乃奉秦王業入關來，據長安以號令四方，共討劉聰。其荀藩、周顗等皆山東人，不欲西行，至中途逃散。周顗逃奔江東，獨鼎領眾保秦王業至藍田，使人告賈疋，疋發兵五千，迎之入於雍城，使梁綜以兵一萬衛之，疋復同綝、允等墳長安。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>