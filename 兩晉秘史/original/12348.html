<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第三三二回　劉毅出刺於荊州</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三三二回</br>　　劉毅出刺於荊州</font></h4>
			　　壬子八年四月，荊州刺史劉道規以疾再三求歸，帝始詔以劉毅代之。道規在州累年，秋毫無犯，及歸，府庫帷幕，儼然若舊。隨身甲士二人，遷席於舟而還。<br />
　　劉毅剛愎，自謂功與裕同，雖權事推裕而心不服，常怏怏不得志，裕每柔而順之。毅因過京口，歸家祭祖辭墓，欲往荊州赴任。時劉裕聞知毅回家辭墓，欲命駕，去京口訪謁劉毅。<br />
　　鄱陽太守胡藩曰：「切見劉毅陰蓄將士，明結英雄，久必謀主。<br />
　　依臣之見，不如及早除之，兔為後患。「裕曰：」劉毅雖勇，卻無遠略，我將為次耳。「藩曰：」明公謂劉衛軍為公下乎！「<br />
　　裕曰：「卿為何如？」藩曰：「夫豁達大度，功高天下，連百萬之眾，允天下之望，劉毅固以此服明公！至於涉獵記傳，一談一詠，自許以雄豪加以誇伐，縉紳白面之士，輻輳而歸，此劉毅不肯為公下也！」裕曰：「吾與劉毅俱有克敵大功，其過未彰，豈可自相圖害。」不聽，亦命駕還京口，同毅相款數日而回京。劉毅亦辭墓後，逕去荊州赴任。<br />
　　卻說劉敬宣，字萬壽，宣城人也。於義熙三年奉詔伐蜀，軍至廣武，食盡而退，有司奏免官，劉裕保復原職。時敬宣聞知朝廷以劉毅為荊州刺史，入見劉裕曰：「荊州之重，不可付人。今聞朝廷以劉毅為荊州刺史，誠恐有變，不利於明公。」<br />
　　劉裕亦疑之與毅素不睦，及聞此語，因問劉穆之曰：「萬壽謂荊州權大，劉毅與吾素不相睦，不可使其去鎮，此事如何？」<br />
　　穆之曰：「劉毅乃公等輩，況今詔旨已出，明公不可以私憾而傷至公也！任之無妨。」因此不改其任。<br />
　　時敬宣又謂劉裕曰：「平生之舊，豈可孤信？光武悔之於龐萌，曹公失之於孟卓，今明公亦宜慎之也！」裕曰：「既如此，以卿為南蠻校尉，去戍襄陽。劉毅若有異，卿宜速報將來。」敬宣曰：「然！」領之，於是劉裕以敬宣為南蠻校尉，去戍襄陽。敬宣領職出建康，先至荊州參見劉毅。劉毅曰：「吾欲興五霸之功，欲屈卿為南蠻長史，豈有見輔意乎？」敬宣虛對曰：「若有驅馳，不敢辭命！」言訖拜辭劉毅出戍襄陽。使人以此言馳報劉裕，劉裕大驚曰：「劉毅果有異謀。」遂賞使人回去，一面預防毅亂。<br />
　　卻說乞伏公府謀叛，率兵弒西秦王乾歸及其子十餘人，走保大復。乾歸之子熾磐聞知，遣其弟智達以兵討之。秦人多勸秦王興，乘亂取熾磐。興曰：「伐人喪，非禮也！」勿聽。夏王勃勃欲攻之，王賈德曰：「熾磐吾之鄰國，今遭喪亂，吾不能恤而又伐之，匹夫且猶恥為，況萬乘乎？」勃勃乃止。七月，智達擊敗公府，追獲斬之。八月，熾磐始自立為河南王，率眾兵都於枹罕。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>