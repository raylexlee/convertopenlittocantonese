<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第二四三回　王謝新亭迎桓溫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二四三回</br>　　王謝新亭迎桓溫</font></h4>
			　　癸酉二月，謝安與王坦之同群臣商議，使人持詔書報知丞相桓溫。使人臨行，謝安密囑，若問，如此如此對之。使人得其語，來姑孰呈上詔書，桓溫讀訖，問之曰：「文帝臨崩，有何遺詔？」使人曰：「聖上崩世，遺詔國家之事，一稟於丞相。<br />
　　囑咐太子登位，敕丞相如諸葛武侯故事，別無餘言。「桓溫因是令使人還朝，使人去訖。<br />
　　丞相溫既知簡文帝崩世，群臣立太子登基，心中大怒。恨文帝曰：「汝乃會稽散人，吾立汝為帝，臨終當禪位還我爾，不然，以吾為周公居攝事，如何遺詔為諸葛武侯故事也？」遂問計於郗超，郗超曰：「帝遺詔丞相為諸葛武侯故事，卻是虛謬也，必是謝安、王坦之之謀。丞相來日入朝，先使人去京師入內，召謝安、王坦之二人，自來新亭候接，同議攻北大謀，二人欣然肯來，必無他意；若是不到，必有異謀。丞相入朝，先收此二人，然後廢武帝，大事定矣。」溫曰：「倘二人來，如何區處？」超曰：「丞相於壁衣中置埋伏刀斧手於兩邊，我在帳中，聽言語動靜，如若不善，即呼刀斧手出殺之；如無拒丞相之意，不可妄行，恐失民心。宜與之好，同人京師，把握朝權，待其加公九錫，然後可議大謀。」溫曰：「然！」計議已定，使人入朝召王、謝二人，迎至新亭，同議國事。溫一邊收拾軍馬起程，稱脫來赴山陵，止停新亭，以待二人。<br />
　　卻說孝武帝設朝，文武班齊，萬歲禮畢，忽近侍奏大司馬桓溫有使至，稱其來赴山陵及朝新帝，召謝安、王坦之二人來新亭候接，其餘群臣，十里外迎接。帝謂謝安、王坦之曰：「今大司馬來朝，召卿二人，必有他故，此事如何！」時群臣皆曰：「今桓溫來朝，必有異心，故召王、謝二人至新亭以害之，然後來篡大位，望陛下陳兵以備，休使謝、王二人遠迎。」當王坦之心中甚懼，曰：「此事實真，若臣等去接，正中其謀。」<br />
　　只有謝安神色不變，謂坦之曰：「若依君等與之議，則誤國家之大事，反危社稷也！桓溫雖有不臣之志，未敢便行；彼疑有遺詔，加他九錫，恐吾二人藏之，故召吾：二人問明，吾與君不去，溫疑是實，心背朝廷；晉柞存亡，決於此行。」帝意遂決曰：「二卿可前去迎。」群臣曰：「謝、王二公去，臣等亦請同行。」帝曰：「若有不禮，卿等速使人先報宮廷，以備不虞。」群臣曰：「然！」因此謝安、王坦之與群臣同行。<br />
　　時御史中丞高崧戲謂謝安曰：「卿屢違朝旨，高臥東山，諸人每相與言，安石不肯出，將如蒼生何？今日之危，百姓亦將如卿何？」安雖有愧色，亦謂崧曰：「桓溫劍雖鋒利，不能便誅吾也！吾豈比深源睥睨社稷，聞難欲去位以避之，汝何相嘲耶？」言訖，與坦之接至新亭，坐候一時，桓溫與諸將至，其時日已落西，溫軍將扎住行營安歇。<br />
　　次日，桓溫令郗超埋伏刀斧手於帳兩邊，超伏於帳後，以聽謝、王二人動靜。謝安、王坦之二人先進入見桓溫，各施禮畢。溫命二人坐，坦之驚得汗流沾衣，倒執手版；安從容就席，談笑自若。安坐定，竊見壁衣中皆伏刀斧手，即謂桓溫曰：「安聞諸侯有道，守在四鄰，明公何須壁後置人耶？」溫笑曰：「正是不能不爾耳！」溫因此遂命刀斧手退。郗超正臥帳後，聽謝、王二人言語，忽然風起，吹動帳開，謝安看見笑曰：「郗生可謂入幕之賓矣！如何不出一見？」超慌忙走出相見，各行禮畢，遠遠坐住，是以不能行計，只得相陪。當謝安言於溫曰：「先王崩世，遺詔明公行蜀漢諸葛武侯故事，我等正欲涓吉承迎乘輿入朝輔政。今幸丞相車駕來至，迎接不及，望丞相恕愆！」溫曰：「我有何德，敢慕武侯？」安曰：「丞相盛德巍巍，何謂無也？雖伊尹、周公弗能及耳！」因此溫與安相悅，攀話笑語移日。當溫又問曰：「先帝已崩，君等以何議諡？」<br />
　　安曰：「臣等以其平易不訾門『簡』。慈惠愛民曰：」文『，諡為簡文皇帝。「言汔，安取自所作諡議與溫看訖。溫以其諡示群下曰：」此謝安石碎金也。「眾曰：」果經緯天地之才。「<br />
　　因談論至日昃，謝安、王坦之二人拜辭而出，桓溫亦送出來，見百官皆拜於道側；溫命百官人中軍相見。時百官入中軍見溫，中軍大陳兵衛，百官朝士，有位望者皆戰慄失色，只得入見。<br />
　　拜禮畢，溫曰：「勞百官遠迎，即便還朝，免此伺候。」於是百官朝士，辭桓溫而歸朝。<br />
　　卻說桓溫次日至山陵拜汔，不及入朝，忽然得玻連臥二十四日，不能起坐，晉孝武猝聞知桓溫連日寢疾不見，乃使謝安、王坦之二人來視其疾。安與坦之直入臥內，二人施禮訖，曰：「連日不見公顏，何期尊體欠安？」溫曰：「人有旦夕禍福，故有是爾。」溫又渭安曰：「孤昔滅蜀都，克壽春，多負勤勞，如江南無孤一人，正不知幾人稱霸，幾人王，天下碎裂矣！今新帝登位，豈識我之大功，而以我為丞相，未加九錫，此所以吾愧之。吾今疾甚，日下就回姑孰，汝將此語與聖上稟知。」安曰：「明公功蓋天下，德播華夷，莫道封王，禪位皆宜！明公今還貴鎮，保重尊體，我等與眾臣保奏孝武加公九錫必矣。」於是溫大悅，使二人清還。謝安、王坦之直辭歸去，桓溫令郗超領眾，一同還朝。<br />
　　卻洗安言於坦之曰：「吾觀丞相桓溫，不久必亡，適問所議九錫之事，密緩藏之在心，延而視之，只我與君知也，不可漏泄。若溫病瘥，加封其王；如不起，即息其議。」坦之曰：「此計可矣！」因此二人密緩其事，延待看之。<br />
　　桓溫還姑孰，疾病轉添。召弟桓衝並子桓熙至牀前，囑衝曰：「吾自總角，便知用兵之道；至弱冠，屢立邊功，縱橫天下二十餘年矣。今吾不濟，托汝後事：吾世子桓熙才弱不堪重任，四子桓禕極是蠢愚，不辨菽麥；幼子桓玄，異而有志，今年五歲，汝善導而襲之。吾死之後，汝不能不代領其眾，其權可要自執，休付他人，自取滅亡之患。」言訖，淚如雨下。桓衝又曰：「吾兄百世後，諸子之中，誰襲兄職？」溫曰：「桓玄雖幼，可以立之。」衝問：「安、坦之二人何如所在？」溫曰：「渠等不為汝所處分也。」言訖而亡。桓衝即時收殮殯葬，直寫表申奏朝廷，乃以少子桓玄為嗣，襲封南郡公。桓衝自代溫任，盡忠王室。時群下王珣等，欲衝入朝，誅除朝中元宰，把執時權，衝不從。<br />
　　卻說桓玄，字敬道，一名靈寶，是桓溫之子也。其母馬氏與同輩嘗夜坐於月下，忽見流星墜於銅盆水中，如二寸火球，湛然明淨，同輩競以瓢撈，獨馬氏得而吞之，若有感，遂有妊面生玄。玄生時有光照室，使人筮占，占者奇之，故小名靈寶。<br />
　　桓溫甚重愛之，臨終立以為嗣，時年五歲，桓衝立為南郡公。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>