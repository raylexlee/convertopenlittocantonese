<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第三三六回　長民用計破劉裕</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三三六回</br>　　長民用計破劉裕</font></h4>
			　　癸丑九年，晉帝遣使至，進裕為太傅、揚州牧。裕大喜，受詔，賞使先回。<br />
　　卻說諸葛長民貪淫橫暴，無所不為。聞劉毅伏誅，長民乃集所親謂曰：「昔年醢彭越，今年殺韓信，禍其至矣！」眾問其故，長民曰：「今劉裕只可同患難，不可共太平。昔時劉毅與吾戮力，興復晉室，征伐天下，出萬死得一生；今日大定而誅毅也。劉毅既誅，我必不生，吾今日故召汝諸親共議有何計可以殺劉裕也？」諸親曰：「吾等無權，難舉此事。」弟黎民曰：「若殺此賊，要結朝內有權者十人，方可下手。」長民曰：「其計甚善，汝等且退。」於是眾人各散去。<br />
　　次日，謁問穆之曰：「人言太尉與我不平，何以至此？」<br />
　　穆之曰：「劉公今既遠征，以老母稚子委節下，若有一毫不盡，豈容如此？」長民意乃少安而回。弟黎民說長民，因裕未還圖之，長民猶豫未發，既而歎曰：「貧賤常思富貴，富貴必履危機。今日欲為丹徒布衣，豈可得耶？」因遣人遺冀州刺史劉敬宣書，敬宣讀曰：盤龍專擅，自取滅夷。異端將盡，世路方夷，富貴之事，相與共之！<br />
　　劉敬宣即使人報曰：下官常懼福過災生，方思避盈居損。富貴之事，非所敢當。<br />
　　使回書去了，以書呈裕。裕曰：「阿壽故為不負我也！」<br />
　　穆之慮長民為變，問參軍何承天，承天日：「劉公昔年自左裡還入石頭甚晚，爾今還，宜加慎重。」穆之曰：「非君，不聞此語。」至是使人以書見裕，裕見長民與敬宣之書，及又得穆之書，乃大驚，自江陵東還。<br />
　　卻說長民自此每日涕淚交流，寢食皆廢，行坐不安，恐遭裕誅，心中憂悶。忽一日入書舍，思殺劉裕之計，猛然思曰：「可與書結連西秦姚興，令他引兵外進，吾於內應，可殺此賊也。」思訖，取紙寫下其書，放於幾上，不覺困倦，伏幾而臥。<br />
　　未及半晌，忽有待中郎王用相至，用相素與長民極厚，逕入書舍。見長民睡著，袖底下壓著書，微霹字，用相輕輕取視之，藏於袖中，遂大叫：「好睡得著！」長民驚醒，不見其書，魂不附體。用相曰：「汝尋何物？」長民答無之。用相曰：「汝欲謀叛劉公，吾當出首。」長民泣拜曰：「君若如此，吾室宗族並皆休矣！」用相曰：「吾亦恨此賊久矣！安敢負兄？吾欲助兄一臂之力，共殺此賊！」長民曰：「兄有此心，吾之大幸。」用相曰：「可結連十人同立義狀，各舍三族以殺此賊。」<br />
　　長民於是先取白絹一幅，書名畫字，即書之。用相曰：「將軍吳蘭與我結義為知心交，吾必令同力滅賊。」長民曰：「滿朝中大臣，惟有長水校尉程輯、議郎黃顧是吾心腹之人，必能順我。」正商議間，家僮入報：「程輯、黃顧相探。」長民曰：「此天助也！」令用相且在屏風後權避，長民出接，入書舍坐定，茶畢，輯曰：「誅劉毅，君懷恨乎？」長民曰：「雖有怨恨，無可奈何。」黃顧曰：「若有人助，吾誓殺此賊！」程輯曰：「與國家除害，死亦無怨。」王用相從屏風後出曰：「汝肯死，諸葛公便是見人！」輯怒曰：「忠臣不怕死，怕死不忠臣，吾等就死，不似此賊之親黨也。」長民曰：「吾等正為此事欲見二公，今天所賜，當必酬願！」遂出義狀令觀之，二公下淚，即請書名，用相曰：「只此少待，吾請吳蘭。」<br />
　　 用相去不多時，二人並至，用相說知共誅劉裕之事，蘭欣然書名。長民於後堂排宴款待四人，四人各歃血為盟，計議待劉裕回京，埋伏精兵一千於新亭谷內，待裕至，以酒饌到亭內接程，待酒醉，喚兵衝殺之。計排已定，眾人各散。<br />
　　卻說長民心中暗喜；忽然步入後堂，見家奴秦慶與侍妾在暗處私語，長民大怒，喚左右拿下欲斬之。夫人勸免其死罪，各決脊杖四十，將慶童鎖於冷房。慶童怨恨長民，夤夜扭開鐵索，逾垣而走，逕入江陵府中，告知有機密事來報。<br />
　　裕急喚入間之，慶童曰：「諸葛長民謀反，結連王用相等十人，立義狀，待公回京，埋伏敢死士千人於新亭殺公。某勸他，反被痛打。」裕聞說，賞慶童酒食，即聚諸將，謂王鎮惡曰：「諸葛長民謀反，今他家僮來此報我，吾先使人齎文書回京，說知我有急事回朝，彼必來迎。你領諸將從陸路面進，至新亭見諸葛長民及文武公卿，只說我在後來，延哄他在那裡。<br />
　　我今日討舟，密從故道先還入東府，執住兵符，與驍將丁旿引五百人密馳歸城，把反臣捉祝「王鎮惡得計，引眾而行。使人先持書去訖。裕乃與驍將丁旿討船，引五百壯士從水道連夜馳行。來至京城，離城十里水程安祝令人先去探聽長民等公卿出迎不曾，使人去訖。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>