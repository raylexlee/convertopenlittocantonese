<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩晉秘史 - 第三二十回　燕王以兵拒劉裕</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三二十回</br>　　燕王以兵拒劉裕</font></h4>
			　　六月，超聞裕至東莞，超先遣五樓及段暉等，將步騎五萬屯臨朐，聞晉兵入峴，超自將步騎四萬，前去接應。點羸弱卒守廣固，自選精兵前來。先使人與廣寧王賀刺盧、五樓言曰：「卿戮力據臨朐，臨朐去城四十里，有巨蔑水，卿宜自據上流，休被晉人占之。」五樓聞言，即出選精兵五萬與賀刺盧來占臨朐，拒蔑水之北。至，而為龍驤將軍孟苻先至所保，五樓乃退。<br />
　　晉劉裕領大軍行至臨朐，傳令軍中，分車為兩翼，四十餘萬，出兵方軌徐行，車張幰，御者執矟，以騎為游軍，軍令嚴肅。將及近城，五樓率兵占往要路，劉裕即命兗州刺史劉藩、並州刺史劉道鄰等出陣。二將領命，劉裕即便令中軍金鼓旗齊鳴，發三通擂，將台上紅旗招颭，二將從門旗下飛馬出陣，兩軍一齊吶喊，二將兜佐戰馬，橫刀厲聲大叫：「無禮羌賊，悖逆狂徒，天兵到此，尚不投降，直待骨肉為泥，悔之何及？」<br />
　　燕兵陣中先鋒段暉拍馬出陣，更不打話，舞狼牙棒直取劉藩，兩馬相交，軍器並舉。一個摟頭使棍便打，一個繞頸將刀去砍。<br />
　　一來一往，一番一覆，四條臂膊交加，八隻馬蹄繚亂，鬥到二十餘合，劉藩便賣個破綻，放段暉打將入來，卻躲個空，手起刀落，連盔帶頂，正中天靈，段暉翻身落馬而死。門旗影裡，劉道鄰見劉藩得了頭功，就馬上尋思：「燕兵已然挫動銳氣，不就這裡殺將過去，捉了五樓，更待何時？」乃大叫一聲，如陣中起個霹靂，兩手橫捻一條槍，縱坐下馬一拍，直衝過來攻五樓。五樓一見輸了段暉，大陣崩陷，撥回馬望後軍便走，餘軍皆潰。被劉裕引全軍大刀闊斧，殺得燕兵大敗，星稀雲散，八斷七續。軍士拋金棄鼓，撇戟丟戈，覓子尋親，呼兄喚弟，折了萬餘人馬，退下五十里外紮祝裕乃傳令鳴金收軍，各自獻功請賞。<br />
　　話不煩敘，卻說慕容超引兵與裕戰，聞前軍五樓大敗，乃勒兵屯臨朐城外，堅守不出。晉軍一連拒住三月，超兵亦不出。<br />
　　是日，劉裕又集諸將，商議計策。時劉裕深慮盧循乘虛又犯建康，意欲速戰而還，因此遂問諸將。時參軍胡藩進計曰：「賊屯軍城外，臨朐留守必寡，為今之計，可密使人以兵抄小路取臨朐，而斬其旗幟，此韓信所以克楚也。」劉裕曰：「卿計可矣。」於是裕乃遣檀韶、潘潛以輕兵五千，抄陰逕去攻臨朐。<br />
　　韶、潛二人領計即行，星夜至臨朐城。城中兵少，果無備，被韶、潛等攻陷，盡斬其所戍旗卒，城上皆立晉幟。次早，南燕王慕容超聞知大驚，急領眾走還保廣固去訖。<br />
　　　　　　　　　　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>