
			　　且說金郎自分家以後，放牛回家仍在兄嫂處吃飯。馬氏以家產完全獨享，心中甚是滿意，一日三餐隨茶便飯，金郎稍減苦痛。且年歲漸已長大，知道好歹，馬氏若更加虐待，又怕告訴其兄，兼之家人暗中勸勉，所以糊塗過了一二年，金郎已有十二歲了，不時與牛作伴，有時牧牛、看書。金郎如今安好，這且按下。

　　再說天孫織女自那年同看守仙娥，往天河東雲錦宮內工織，固然日夜勤勞，那一種淒涼苦楚一言難盡，不知何日可能圓滿？一日工作晚歇之時，適值大雪飄天，龍藏形，鵲匿巢。窗外慘景，引起愁人心事，即歎道：

　　於工天宮我尚苦，貶下凡塵他更淒。

　　天孫織女歎罷，向守宮天娥道：「我至此多年，終年終日受此苦處，不知何日何時可得圓滿之期，跳出陷坑之外？尚有第十二金童貶下凡塵，不知往何地方，又不知受何苦處，不知尚有相會之日否？」看守仙娥答道：「天孫勿須多悲，玉帝自然知道，安有受苦不得圓滿之日乎！即第十二金童凡塵受苦，亦是天數，無須天孫多慮。」天孫織女道：「話雖如此，金童若非因我之故，彼亦不至貶下凡塵。今已分離一十二年，尚不曾得有一相會之日，我明日定要仰叩雲錦聖母，轉奏玉帝，何日可屆圓滿？」看守仙娥道：「我勸天孫耐守，候玉旨便了！」二仙女你言我說，不覺昏昏睡去。直至天明，天孫硬著頭皮來至聖母殿上，叩伏稟道：「多蒙聖母收留十二年，小仙女勤勞工作，苦不堪言，但不知何日可得圓滿，又不知能與金童再有相會之日否？乞聖母准旨，轉奏玉帝！」雲錦聖母道：「天孫不必問我，今年已屆十二年，還有一年，至明年此日此時，汝等始可圓滿，刻下心慌意亂，亦是枉然。還請天孫耐守！」天孫泣道：「聖母所言，小仙自宜謹慎小心，屆期尚祈通示，以遂吾等之心願，藉可以了夙緣，那時再為拜謝洪恩！」雲錦聖母道：「此時不必多瀆，縱然急破心腸，不能逆天而行，快往工室中去罷。」天孫織女領命，仍回工室去了。

　　這裡聖母坐在殿上想道：「天孫織女尚有憐愛金童之心，可見感動了夫婦之情。聞得瑤池聖母前次所言，玉帝已允許難滿，可以婚配，不免明日待我拜謁瑤池聖母，可有挽救之策？」雲錦聖母想罷，又一轉念道：「天機已定，此時去問，也是枉然！」故此就未曾前去。

　　韶光易逝，日月如梭，轉瞬之間，又是一年。將屆七月初間，正是第十二金童超升之日了。

　　天孫織女又耐守了一年，無非時常要求雲錦聖母作法。聖母准其代為轉達，故至此時，不得不代往動問，即傳命眾仙女預備雲車，往斗牛宮瑤池聖母處去。仙娥領命，即出了雲錦宮，沿天河直往西方，經由無塵大道，頃刻之間下了雲車。將到宮門，守宮仙女見雲錦聖母到來，連忙至內宮奏知瑤池聖母。聖母聞奏，即同宮娥來至殿上，只見雲錦聖母同仙娥已至階前。彼此相見，一同坐下，仙女捧上仙茗甘露水來，啜畢，雲錦聖母道：「特來奏詢聖母，那年天孫織女發往雲錦宮內，工織多年。今已圓滿之期，特來會商如何辦法？」瑤池聖母道：「聖母今日至此，我也知為此事故，既若輩各受了苦楚，玉帝亦有憐愛之心。今日暫請聖母回宮，我明日即到通明殿玉清宮中朝見玉帝，請旨定奪。然後差太白金星下凡超拔金童、金牛星同上天庭，完全一切手續。」聖母笑道：「悲極生樂，樂極生悲，乃理之恒情！我們當從中撮合，方作慈善之念。」瑤池聖母點頭稱是，笑而不答，雲錦聖母遂告別而去不提。

　　不一時，天妃聖母又到，步入殿，瑤池聖母也是招待。談了多時，瑤池聖母告以雲錦聖母已經來過，又勞天妃聖母到來，實為慈念之所致。二聖母談了幾句，即告別出宮去了。瑤池聖母坐下一想：「事已屆期，不得不申奏玉帝！」即命仙女取上文房四寶，鋪上本章，親筆一揮，奏冊一本。次日清早，帶同宮娥二名遂出了斗牛宮，駕起六雲車，不一時，先到了玉清宮的儀門，步入玉清宮中。見了玉帝，伏俯山呼「萬歲」，玉帝道：「有本呈上，待朕一看。」只見上面寫的是：

　　　　臣瑤池散仙，奏達玉帝駕前，為超拔金童、天孫團圓事。金童自那年貶下凡塵受苦，天孫織女發往雲錦宮內工織，已至十三年圓滿之期，尚有金牛星下凡擁護。仰乞陛下恩准，差太白金星下凡，帶領金童、金牛星同昇天庭，再和天孫織女配合，以了夙緣。此乞陛下垂鑒為幸！

　　臣瑤池散仙謹呈

　　此本呈奏玉帝，不知玉帝可能恩准？且待下回分解。 

