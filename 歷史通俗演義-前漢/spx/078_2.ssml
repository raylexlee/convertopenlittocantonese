<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　上官安不次超遷，居然為車騎將軍。安心感丁外人，便思替他營謀，求一侯爵。有時謁見霍光，力言丁外人勤順恭謹，可封為侯。霍光對安女為後，本未贊成，不過事由內出，不便固爭；且究竟是外孫女兒，得為皇后，也是一件喜事，因此聽他所為。惟欲為丁外人封侯，卻是大違漢例，任憑安說得天花亂墜，終是打定主意，不肯輕諾。安拗不過霍光，只好請諸乃父，與光熟商。乃父桀與光，同受顧命，且是兒女親家，平日很是莫逆，或當光休沐回家，桀即代為決事，毫無齟齬。只丁外人封侯一事，非但不從安請，就是桀出為斡旋，光亦始終不允。桀乃降格相求，但擬授丁外人為光祿大夫，光忿然道：「丁外人無功無德，如何得封官爵，願勿復言！」桀未免懷慚，又不便將丁外人的好處，據實說明，只得默然退回。從此父子兩人，與霍光隱成仇隙了。此處又見霍光之持正。<break time="100ms" />　　且說雋不疑為京兆尹，尚信立威，人民畏服，每年巡視屬縣，錄囚回署，他人不敢過問。獨不疑母留養官舍，輒向不疑問及，有無平反冤獄，曾否救活人命？不疑一一答說。若曾開脫數人，母必心喜，加進飲食；否則終日不餐。不疑素來尚嚴，因不敢違忤母訓，只好略從寬恕。時人稱不疑為吏，雖嚴不殘，實是由母教得來，乃有這般賢舉。特揭賢母。好容易過了五年，在任稱職，安然無恙。始元五年春正月，忽有一妄男子，乘黃犢車，逕詣北闕，自稱為衛太子。公車令急忙入報，大將軍霍光，不勝驚疑，傳令大小官僚，審視虛實。百官統去看驗，有幾個說是真的，有幾個說是假的，結果是不能咬實，未敢復命。甚至都中人民，聽得衛太子出現，也同時聚觀，議論紛紛。少頃有一官吏，乘車到來，略略一瞧，便喝令從人把妄男子拿下。從人不敢違慢，立把他鳥邦縛起來，百官相率驚視，原來就是京兆尹雋不疑。一鳴驚人。有一朝臣，與不疑友善，亟趨前與語道：「是非尚未可知，不如從緩為是。」不疑朗聲道：「就使真是衛太子，亦可無慮。試想列國時候，衛蒯瞶得罪靈公，出奔晉國。及靈公歿後，輒據國拒父，《春秋》且不以為非。今衛太子得罪先帝，亡不即死，乃自來詣闕，亦當議罪，怎得不急為拿問哩！」臨機應變，不為無識。大眾聽了，都服不疑高見，無言而散。不疑遂將妄男子送入詔獄，交與廷尉審辦。霍光方慮衛太子未死，難以處置，及聞不疑援經剖決，頓時大悟，極口稱贊道：「公卿大臣，不可不通經致用；今幸有雋不疑，才免誤事哩。」誰叫你不讀經書。看官閱此，應亦不能無疑，衛太子早在泉鳩里中，自縊身死。見七十六回。為何今又出現？想總是有人冒充，但相隔未久，朝上百官，不難辨認真偽，乃未敢咬定，豈不可怪！後經廷尉再三鞫問，方得水落石出，霧解雲消。這妄男子係夏陽人，姓成名方遂，流寓湖縣，賣卜為生，會有太子舍人，向他問卜，顧視方遂面貌，不禁詫異道：「汝面貌很似衛太子。」方遂聞言，忽生奇想，便將衛太子在宮情形，約略問明，竟想假充衛太子，希圖富貴。當下入都自陳，偏偏碰著雋不疑，求福得禍，弄得身入囹圄，無法解脫。起初尚不肯實供，嗣經湖縣人張方祿等，到案認明，無可狡飾，只得直供不諱。依律處斷，罪坐誣罔，腰斬東市。真是弄巧成拙。這案解決，雋不疑名重朝廷，霍光聞他喪偶未娶，欲將己女配為繼室，不疑卻一再固辭，竟不承命。也是特識。後來謝病歸家，不復出仕，竟得考終。
    </voice>
</speak>
