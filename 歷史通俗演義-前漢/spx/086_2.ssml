<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　惟日逐王先賢撢，居守匈奴西陲，素與握衍朐鞮有隙，當然不服彼命，遂遣使至渠犁，通款漢將鄭吉，乞即內附。吉遂發西域兵五萬人，往迎日逐王，送致京師。宣帝封日逐王為歸德侯，留居長安。一面令鄭吉為西域都護，准立幕府，駐節烏壘城、鎮撫西域三十六國，西域始完全歸漢，與匈奴斷絕往來。匈奴單于握衍朐鞮，聞得日逐王降漢，不禁大怒，立把日逐王兩弟，拿下斬首。日逐王姊夫烏禪幕上書乞赦，毫不見從。再加虛閭權渠子稽侯犭冊（係烏禪幕女夫），不得嗣位，奔依婦翁，烏禪幕遂與左地貴人，擁立稽侯犭冊，號為呼韓邪單于，引兵攻握衍朐鞮，握衍朐鞮淫暴無道，為眾所怨，一聞新單于到來，統皆溃走，弄得握衍朐鞮窮蹙失援，倉皇竄死。顓渠閼氏未聞下落，不知隨何人去了？都隆奇走投右賢王，呼韓邪得入故庭，收降散眾，令兄呼屠吾斯為左谷蠡王，使人告右地貴人，教他殺死右賢王。右賢王係握衍朐鞮弟，已與都隆奇商定，別立日逐王薄胥堂為屠耆單于，發兵數萬，東襲呼韓邪單于。呼韓邪單于拒戰敗績，挈眾東奔，屠耆單于據住王庭，使前日逐王先賢撢兄右奧鞬王，與烏籍都尉，分屯東方，防備呼韓邪單于。會值西方呼揭王，來見屠耆，與屠耆左右唯犁當戶，讒構右賢王。屠耆不問真偽，竟把右賢王召入，把他處死。右地貴人，相率抗命，共訟右賢王冤情。屠耆也覺追悔，復誅唯犁當戶。呼揭王恐遭連坐，便即叛去，自立為呼揭單于，右奧鞬王也自立為車犁單于，烏籍都尉復自立為烏籍單于，匈奴一國中，共有單于五人，四分五裂，還有何幸！同族相爭，勢必至此。<break time="100ms" />　　時為漢宣帝五鳳元年，相傳為鳳凰五至，因於神爵五年，改元五鳳。漢廷大臣，聞知匈奴內亂，競請宣帝發兵北討，滅寇復仇。獨御史大夫蕭望之進議道：「春秋時晉士匄侵齊，聞喪即還，君子因他不伐人喪，稱誦至今。前單于慕化向善，曾乞和親，不幸為賊臣所殺，今我朝若出兵加討，豈不是乘亂幸災麼？不如遣使弔問，救患卹災，夷狄也有人心，必且感德遠來，自願臣服。這也是懷柔遠人的美政哩！」宣帝素重望之，因即依議。原來望之表字長倩，係出蘭陵，少事經師後蒼，學習齊詩。後復向夏侯勝問業，博通書禮，當由射策得官，遷為諫大夫。已而出任牧守，調署左馮翊，累有清名，乃召入為大鴻臚。可巧丞相魏相，因病去世，御史大夫丙吉，嗣為丞相，望之進為御史大夫。宣帝因望之湛深經術，格外敬禮，所以言聽計從。當下遣使慰問匈奴，偏匈奴內訌益甚，累得漢使無從致命，或至中道折回。那屠耆單于，用都隆奇為將，擊敗車犁烏籍兩單于，兩單于並投呼揭。呼揭願推戴車犁單于，自與烏籍同去單于名號，合拒屠耆單于。屠耆單于率兵四萬騎，親擊車犁，車犁單于又敗。屠耆方乘勝追逐，不料呼韓邪單于，乘虛進擊屠耆境內。屠耆慌忙返救，被呼韓邪邀擊一陣，殺得大敗虧輸，惶急自刎。都隆奇挈著屠耆少子姑瞀樓頭，遁入漢關。呼韓邪單于，乘勝收降車犁單于，幾得統一匈奴。偏屠耆單于從弟休旬王，收拾餘燼，自立為閏振單于，就是呼韓邪兄左谷蠡王呼屠吾斯，亦自立為郅支骨都侯單于，出兵攻殺閏振轉擊呼韓邪。呼韓邪連年戰爭，部下已大半死亡，又與郅支接仗數次，雖得力卻郅支，精銳殺傷殆盡。乃從左伊秩訾王計議，引眾南下，向漢請朝，並遣子右賢王銖鏤渠堂入質，求漢援助，再擊郅支，郅支也恐漢助呼韓邪，使子右大將駒於利受，入侍漢廷，請勿援呼韓邪。<break time="100ms" />　　可謂為淵敺魚。<break time="100ms" />　　時已為宣帝甘露元年了，宣帝至五鳳五年，又改元甘露，大約因甘露下降，方有此舉。自從神爵元年為始，到了甘露元年，中經八載，漢廷內外，卻沒有甚麼變端，不過殺死蓋韓嚴楊四人，未免刑罰失當。就中只有河南太守嚴延年，還是殘酷不仁，咎由自取，若司隸校尉蓋寬饒，左馮翊韓延壽，故平通侯楊惲，並無死罪，乃先後被誅，豈非失刑？蓋寬饒字次公，係魏郡人，剛直公清，往往犯顏敢諫，不避權貴。宣帝方好用刑法，又引入宦官弘恭石顯，令典中書。寬饒即上呈封事，內稱聖道濅微，儒術不行，以刑餘為周召，以法律為詩書。又引韓氏易傳云：五帝官天下，三王家天下，家以傳子，官以傳賢，譬如四時嬗運，功成當去等語。宣帝方主張專制，利及後嗣，怎能瞧得上這種奏章？一經覽著，當然大怒，便將原奏發下，令有司議罪。執金吾承旨糾彈，說他意欲禪位，大逆不道，惟諫大夫鄭昌，謂寬饒直道而行，多仇少與，還乞原心略跡，曲示矜全。宣帝哪裡肯從，竟飭拿寬饒下獄。寬饒不肯受辱，才到闕下，即拔出佩刀，揮頸自刎。
    </voice>
</speak>
