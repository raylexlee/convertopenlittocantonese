<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　勃幸得出獄，喟然歎道：「我嘗統領百萬兵，不少畏忌，怎知獄吏驕貴，竟至如此！」說罷，便上朝謝恩。文帝仍令回國，勃即陛辭而出，聞得薄昭袁盎張釋之，俱為排解，免不得親自往謝。盎與勃追述彈劾時事，勃笑說道：「我前曾怪君，今始知君實愛我了！」遂與盎握手告別，出都去訖。勃已返國，文帝知他不反，放下了心。獨淮南王劉長，驕恣日甚，出入用天子警蹕，擅作威福。文帝貽書訓責，長抗詞答復，願棄國為布衣，守冢真定。明是怨言。當由文帝再令將軍薄昭，致書相戒，略云：<break time="100ms" />　　　竊聞大王剛直而勇，慈惠而厚，貞信多斷，是天以聖人之資奉大王也。今大王所行，不稱天資。皇帝待大王甚厚，而乃輕言恣行，以負謗於天下，甚非計也。夫大王以千里為宅居，以萬民為臣妾，此高皇帝之厚德也。高帝蒙霜露，冒風雨，赴矢石，野戰攻城，身被瘡痍，以為子孫成萬世之業，艱難危苦甚矣。大王不思先帝之艱苦，至欲棄國為布衣，毋乃過甚！且夫貪讓國土之名，輕廢先帝之業，是謂不孝，父為之基而不能守，是為不賢，不求守長陵，而求守真定，先母后父，是謂不義，數逆天子之令，不順言節行，倖臣有罪，大者立誅，小者肉刑，是謂不仁，貴布衣一劍之任，賤王侯之位，是謂不智，不好學問大道，觸情妄行，是謂不祥。此八者危亡之路也，而大王行之，棄南面之位，奮諸賁之勇，專諸孟賁，古之力士。常出入危亡之路，臣恐高皇帝之神，必不廟食於大王之手明矣！昔者周公誅管叔放蔡叔以安周，齊桓殺其弟以反國，秦始皇殺兩弟，遷其母以安秦，頃王亡代，即劉仲事見前文。高帝奪其國以便事，濟北舉兵，皇帝誅之以安漢，周齊行之於古，秦漢用之於今，大王不察古今之所以安國便事，而欲以親戚之意望諸天子，不可得也。王若不改，漢係大王邸論相以下，為之奈何！夫墮父大業，退為布衣所哀，倖臣皆伏法而誅，為天下笑，以羞先帝之德，甚為大王不取也。宜急改操易行，上書謝罪，使大王昆弟歡欣於上，群臣稱壽於下，上下得宜，海內常安，願熟計而疾行之。行之有疑，禍如發矢，不可追已。<break time="100ms" />　　長得書不悛，且恐朝廷查辦，便欲先發制人。當下遣大夫但等七十人，潛入關中，勾通棘蒲侯柴武子奇，同謀造反，約定用大車四十輛，載運兵器，至長安北方的谷口，依險起事。柴武即遣士伍開章，漢律有罪失官為士伍。往報劉長，使長南連閩越，北通匈奴，乞師大舉。長很是喜歡，為治家室，賜與財物爵祿。開章得了升官發財的幸遇，自然留住淮南，但遣人回報柴奇。不意使人不慎，竟被關吏搜出密書，奏報朝廷。文帝尚不忍拿長，但命長安尉往捕開章。長匿章不與，密與故中尉簡忌商議，將章誘入，一刀殺死，省得他入都饒舌。開章得享財祿，不過數日，所謂有無妄之福，必有無妄之災。悄悄的用棺殮屍，埋葬肥陵，佯對長安尉說道：「開章不知下落。」又令人偽設墳墓，植樹表書，有開章死葬此下六字。長安尉料他捏造，還都奏聞，文帝乃復遣使召長。長部署未齊，如何抗命，沒奈何隨使至都。丞相張蒼，典客行御史大夫事馮敬，暨宗正廷尉等，審得長謀反屬實，且有種種不法情事，應坐死罪，當即聯銜會奏，請即將長棄市。文帝仍不忍誅長，更命列侯吏二千石等申議，又皆復稱如法。畢竟文帝顧全同胞，赦長死罪，但褫去王爵，徙至蜀郡嚴道縣邛郵安置，並許令家屬同往，由嚴道縣令替他營室，供給衣食。一面將長載上輜車，派吏管押，按驛遞解，所有與長謀反等人，一並伏誅。<break time="100ms" />　　長既出都，忽由袁盎進諫道：「陛下嘗縱容淮南王，不為預置賢傅相，所以致此。惟淮南王素性剛暴，驟遭挫折，必不肯受，倘有他變，陛下反負殺弟的惡名，豈不可慮！」文帝道：「我不過暫令受苦，使他知悔，他若悔過，便當令他回國呢。」盎見所言不從，當然退出。不料過了月餘，竟接到雍令急奏，報稱劉長自盡，文帝禁不住慟哭起來。小子有詩詠道：<break time="100ms" />　　骨肉原來處置難，寬須兼猛猛兼寬；<break time="100ms" />　　事前失算臨頭悔，聞死徒煩老淚彈。<break time="100ms" />　　欲知劉長如何自盡，且至下回再詳。　　<break time="100ms" /><break time="100ms" />　　審食其可誅而不誅，文帝之失刑，莫逾於此。及淮南王劉長入都，借朝覲之名，椎擊食其，實為快心之舉。但如長之擅殺大臣，究不得為無罪，貸死可也，仍使回國不可也。況長之驕恣，已見一斑，乘此罪而裁制之，則彼自無從謀反，當可曲為保全。昔鄭莊克段於鄢，公羊子謂其外心積慮，乃成於殺。文帝雖不若鄭莊之陰刻，然從表面上觀之，毋乃與鄭主之所為，相去無幾耶！況於重厚少文之周勃，常疑忌之，於驕橫不法之劉長，獨縱容之，暱其所親，而疑其所疏，謂為無私也得平！甚矣，私心之不易化也！<break time="100ms" /><break time="100ms" />　　<break time="100ms" />　　
    </voice>
</speak>
