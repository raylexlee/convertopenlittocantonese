<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　惟霍光自是器重文人，加意延聘。適諫議大夫杜延年，請修文帝遺政，示民儉約寬和。光乃令郡國訪問民間疾苦，且舉賢良文學，使陳國家利弊，當由一班名士耆儒，並來請願，乞罷鹽鐵酒榷均輸官。御史大夫桑弘羊，還要堅持原議，說是安邊足用，全恃此策。經光決從眾意，不信弘羊，才得榷酤官撤銷，輕傜薄賦，與民休息，百姓始慶承平。可巧匈奴狐鹿姑單于病死，遺命謂嗣子年幼，應立弟右谷蠡王。偏閼氏顓渠與衛律密謀，匿下遺命，竟立狐鹿姑子壺衍鞮單于，召集諸王，祭享天地鬼神。右谷蠡王及左賢王等，不服幼主，拒召不至。顓渠閼氏方有戒心，自恐內亂外患，相逼到來，乃亟欲與漢廷和親，遣使通問漢廷。漢廷亦遣使相報，索回蘇武常惠等人，方准言和。蘇武困居北隅，已經十有九年。前時衛律屢迫武降，武執意不從。見七十五回。至李陵敗降胡中，匈奴封陵為右校王，使至北海見武，勸武降胡。武與陵向來交好，未便拒絕，既經會面，不得不重敘舊情，好在陵帶有酒食，便擺設出來，對坐同飲，侑以胡樂。飲至半酣，陵故意問武狀況，武唏噓道：「我偷生居此，無非望一見主面，死也甘心！歷年以來，苦難盡述。猶幸單于弟於靬王弋射海上，憐我苦節，給我衣食，才得忍死至今。今於靬王逝世，丁靈人復來盜我牛羊，又遭窮厄，不知此生果能重歸故國否？」陵乘機進言道：「單于聞陵素與君善，特使陵前來勸君，君試思孑身居此，徒受困苦，雖有忠義，何人得知？且君長兄嘉，曾為奉車，從幸雍州棫陽宮，扶輦下除，除係除道。觸柱折轅，有司即劾他大不敬罪，迫令自殺。君弟賢，為騎都尉，從祠河東後土，適值宦騎與黃門爭船。黃門駙馬，被宦騎推墮河中，竟至溺死。主上令君弟拿訊宦騎，宦騎遁逃不獲，無從復命，君弟又恐得罪，服毒身亡。太夫人已經棄世，尊夫人亦聞改嫁，獨有女弟二人，兩女一男，存亡亦未可知。人生如朝露，何徒自苦乃爾！陵敗沒胡廷，起初亦忽忽如狂，自痛負國。且母妻盡被拘係，更覺心傷。朝廷不察苦衷，屠戮陵家，陵無家可歸，不得已留居此地。子卿！子卿！蘇武表字，見前。汝家亦垂亡，還有何戀？不如聽從陵言，毋再迂拘！」蘇武內外情事，即由二人口中分敘。武聽得母死妻嫁，兄歿弟亡，禁不住涔涔淚下，惟誓死不肯降胡。因忍淚答陵道：「武父子本無功德，皆出主上成全，位至將軍，爵列通侯。兄弟又並侍宮禁，常思肝腦塗地，報達主恩。今得殺身自效，雖斧鉞湯鑊，在所勿辭，幸毋復言！」李陵見不可勸，暫且忍住，但與武飲酒閒談。今日飲畢，明日復飲，約莫有三五日。陵又即席開口道：「子卿何妨竟聽陵言。」武慨答道：「武已久蓄死志，君如必欲武降，願就今日畢歡，效死席前！」陵見他語意誠摯，不禁長歎道：「嗚呼義士！陵與衛律，罪且通天了！」說著，泣下沾襟，與武別去。<break time="100ms" />　　已而陵使胡婦出面，贈武牛羊數十頭。又勸武納一胡女，為嗣續計。尚欲籠絡蘇武。武曾記著陵言，得知妻嫁子離，恐致無後，因也權從陵意，納入胡女一人，聊慰岑寂，及武帝耗問，傳達匈奴，陵復向武報知，武南向悲號，甚至嘔血。到了匈奴易主，與漢修和，中外使節往來，武卻全然無聞。漢使索還武等，胡人詭言武死，幸經常惠得聞消息，設法囑通虜吏，夜見漢使，說明底細，且附耳密談，授他秘語，漢使一一受教，送別常惠。越宿即往見單于，指名索回蘇武，壺衍鞮單于尚答說道：「蘇武已病死久了。」漢使作色道：「單于休得相欺，大漢天子在上林中，射得一雁，足上係有帛書，乃是蘇武親筆，謂曾在北海中，今單于既欲言和，奈何還想欺人呢！」這一席話，說得單于矍然失色，驚顧左右道：「蘇武忠節，竟感及鳥獸麼？」乃向漢使謝道：「武果無恙，請汝勿怪！我當釋令回國便了。」漢使趁勢進言道：「既蒙釋回蘇武，此外如常惠馬宏諸人，亦當一律放歸，方可再敦和好。」單于乃即慨允，漢使乃退。李陵奉單于命，至北海召還蘇武，置酒相賀，且飲且說道：「足下今得歸國，揚名匈奴，顯功漢室，雖古時竹帛所載，丹青所畫，亦無過足下，惟恨陵不能相偕還朝！陵雖駑怯　但使漢曲貸陵罪，全陵老母，使得如曹沫事齊，盟柯洗辱，寧非大願？曹沫見列國時。乃遽收族陵家，為世大辱，陵還有何顏，再歸故鄉。子卿係我知心，此別恐成永訣了！」說至此，泣下數行，離座起舞，慷慨作歌道：「經萬里兮度沙漠，為君將兮奮匈奴，路窮絕兮矢刃摧，士眾滅兮名已隤，老母已死，雖報恩，將安歸？」蘇武聽著，也為淚下。俟至飲畢，即與陵往見單于，告別南歸。<break time="100ms" />　　從前蘇武出使，隨行共百餘人，此次除常惠同歸外，只有九人偕還，唯多了一個馬宏。宏當武帝晚年，與光祿大夫王忠，同使西域，路過樓蘭，被樓蘭告知匈奴，發兵截擊，王忠戰死，馬宏被擒。匈奴脅宏投降，宏抵死不從，坐被拘留，至此得與武一同生還，重入都門。武出使時，年方四十，至此鬚眉盡白，手中尚持著漢節，旄頭早落盡無餘，都人士無不嘉歎。既已朝見昭帝，繳還使節，奉詔使武謁告武帝陵廟，祭用太牢，拜武為典屬國，賜錢二百萬，公田二頃，宅一區。常惠官拜郎中，尚有徐聖趙終根二人，授官與常惠同，此外數人，年老無能，各賜錢十萬，令他歸家，終身免役。獨馬宏未聞封賞，也是一奇。想是官運未通。
    </voice>
</speak>
