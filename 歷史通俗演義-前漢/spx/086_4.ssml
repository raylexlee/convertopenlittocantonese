<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　女盅之害人甚矣哉！不特亂家，並且亂國，古今中外一也。觀顓渠閼氏之私通屠耆堂，即致國內分崩，有五單于爭立之禍，而雄踞北方之匈奴，自此衰矣。夫以邁跡自身之漢高，雄才大略之漢武，累次北征，終不能屈服匈奴，乃十萬師摧之而不足，一婦人亂之而有餘，何其酷歟！若夫嚴母之智能料子，雖不足逭延年之誅，要未始非女中豪傑。且第一延年之殺身，而其餘四子，俱得高官，未聞波及，較諸蓋韓楊三家，榮悴不同，亦安知非嚴母之教子有方，失於一子而得於四子耶！然後知敗家者婦人，保家者亦婦人，莫謂晢婦皆傾城也。<break time="100ms" /><break time="100ms" />　　<break time="100ms" />　　
    </voice>
</speak>
