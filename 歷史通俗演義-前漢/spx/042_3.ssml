<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　呂后看到結末兩語，禁不住火星透頂，把書撕破，擲諸地上。想是只喜審食其，不喜冒頓。一面召集文武百官，入宮會議，帶怒帶說道：「匈奴來書，甚是無禮，我擬把他來人斬首，發兵往討，未知眾意如何？」旁有一將閃出道：「臣願得兵十萬，橫行匈奴中！」語尚未完，諸將見是舞陽侯樊噲發言，統皆應聲如響，情願從征。忽聽得一人朗語道：「樊噲大言不慚，應該斬首！」這一語不但激怒樊噲，瞋目視著；就是呂太后亦驚出意外。留神一瞧，乃是中郎將季布。又來出風頭了。布不待太后申問，忙即續說道：「從前高皇帝北征，率兵至三十多萬，尚且受困平城，被圍七日，彼時噲為上將，前驅臨陣，不能努力解圍，徒然坐困，天下嘗傳有歌謠云：『平城之中亦誠苦，七日不食，不能彀弩！』今歌聲未絕，兵傷未瘳，噲又欲搖動天下，妄言十萬人可橫行匈奴，這豈不是當面欺上麼？且夷狄情性，野蠻未化，我邦何必與較，他有好言，不足為喜，他有惡言，也不足為怒，臣意以為不宜輕討哩。」呂太后被他一說，倒把那一腔盛怒，嚇退到子虛國，另換了一種懼容。就是樊噲也回憶前情，果覺得匈奴可怕，不敢與季布力爭。老了，老了，還是與呂嬃歡聚罷。當下召入大謁者張釋，令他草一復書，語從謙遜，並擬贈他車馬，亦將禮意寫入書中，略云：<break time="100ms" />　　　單于不忘敝邑，賜之以書，敝邑恐懼，退日自圖，年老氣衰，發齒墮落，行步失度，單于過聽，不足以自汙，敝邑無罪，宜在見赦，竊有御車二乘，馬二駟，以奉常駕。<break time="100ms" />　　書既繕就，便將車馬撥交來使，令他帶同復書，反報冒頓單于。冒頓見書意謙卑，也覺得前書唐突，內不自安，乃復遣人入謝，略言僻居塞外，未聞中國禮義，還乞陛下赦宥等語。此外又獻馬數匹，另乞和親。大約因呂后復書髮白齒落，不願相易，所以另求他女。呂太后乃再取宗室中的女子，充作公主，出嫁匈奴。冒頓自然心歡，不復生事。但漢家新造，冠冕堂皇，一位安富尊榮的母后，被外夷如此侮弄，還要卑詞遜謝，送他車馬，給他宗女，試問與中國朝體，玷辱到如何地步呢！說將起來，無非由呂后行為不正，所以招尤。她卻不知少改，仍然與審食其混做一淘，比那高祖在日，恩愛加倍。審食其又恃寵生驕，結連黨羽，勢傾朝野，中外人士，交相訾議。漸漸的傳入惠帝耳中，惠帝又羞又忿，不得不借法示懲，要與這淫奴算帳了。小子有詩歎道：<break time="100ms" />　　幾經愚孝反成癡，欲罰雄狐已太遲，<break time="100ms" />　　盡有南山堪入詠，問他可讀古齊詩？<break time="100ms" />　　究竟惠帝如何懲處審食其，待至下回再表。　　<break time="100ms" /><break time="100ms" />　　偏憎偏愛，係婦人之通病，而呂后尤甚。親生子女，愛之如掌上珠，旁生子女，憎之如眼中釘，殺一趙王如意，猶嫌不足，且欲舉齊王肥而再鴆之，齊王不死亦僅矣。迨以城陽郡獻魯元公主，即易恨為喜，至齊王事魯元公主為母，則更盛筵相待，即日啟行。賞考遷固二史，於魯元公主之年齡，未嘗詳載，要之與齊王不相上下，或由齊王早生一二歲，亦未可知。齊王願事同父姊妹為母，謬戾已甚，而呂后反喜其能媚己女，何其偏愛之深，至於此極！厥後且以魯元女為惠帝後，逆倫害理，一誤再誤，無怪其不顧廉恥，行同禽獸，甘引審食其為寄豭也。冒頓單于遺書嫚褻，戚本自貽，復書且以年老為辭，假使年貌未衰，果將出嫁匈奴否歟？盈廷大臣，不知諫阻，而季布反主持其間，可恥孰甚！是何若屠狗英雄之尚有生氣乎！<break time="100ms" /><break time="100ms" />　　<break time="100ms" />　　
    </voice>
</speak>
