<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十六回<break time="100ms" />　　王美人有緣終作後　栗太子被廢復蒙冤
    </voice>
    <voice name="zh-HK-WanLungNeural">
        <break time="100ms" />
			　　卻說景帝妃嬪，不止栗姬一人，當時後宮裡面，尚有一對姊妹花，生長槐里，選入椒房，出落得娉娉婷婷，成就了恩恩愛愛。閨娃王氏，母名臧兒，本是故燕王臧荼孫女，嫁為同里王仲妻，生下一男兩女，男名為信，長女名娡，一名姝兒。次女名息姁。未幾仲死，臧兒挈了子女，轉醮與長陵田家，又生二子，長名蚡，幼名勝。娡年已長，嫁為金王孫婦，已生一女。臧兒平日算命，術士說她兩女當貴，臧兒似信非信。適值長女歸寧，有一相士姚翁趨過，由臧兒邀他入室，令與二女看相。姚翁見了長女，不禁瞠目道：「好一個貴人，將來當生天子，母儀天下！」繼相次女，亦云當貴，不過比乃姊稍遜一籌。漢家相士，所言多驗，想是獨得秘傳。臧兒聽著，暗想長女已嫁平民，如何能生天子？得為國母？因此心下尚是懷疑。事有湊巧，朝廷選取良家子女，納入青宮，臧兒遂與長女密商，擬把她送入宮中，博取富貴。長女娡雖已有夫，但聞著富貴兩字，當然欣羨，也不能顧及名節，情願他適。臧兒即托人向金氏離婚，金氏如何肯從，辱罵臧兒。臧兒不管他肯與不肯，趁著長女歸寧未返，就把她裝束起來，送交有司，輦運入宮。<break time="100ms" />　　槐里與長安相距，不過百里，朝發夕至。一入宮門，便撥令侍奉太子，太子就是未即位的景帝。壯年好色，喜得嬌娃，娡復為希寵起見，朝夕侍側，格外巴結，惹得太子色魔纏擾，情意纏綿，男貪女愛，我我卿卿，一朵殘花，居然壓倒香國，不到一年，便已懷胎，可惜是弄瓦之喜，未及弄璋。大器須要晚成。惟宮中已呼她為王美人，或稱王夫人。美人係漢宮妃妾之稱，秩視二千石。這王美人憶及同胞，又想到女弟身上，替她關說。太子是多多益善，就派了東宮侍監，齎著金帛，再向臧兒家聘選次女，充作嬪嬙。臧兒自送長女入宮後，尚與金氏爭執數次，究竟金氏是一介平民，不能與儲君構訟，只好和平解決，不復與爭。此次由宮監到來，傳說王美人如何得寵，如何生女，更令臧兒生歡。及聽到續聘次女一事，也樂得惟命是從，隨即受了金帛，又把次女改裝，打扮得齊齊整整，跟著宮監，出門上車。<break time="100ms" />　　好容易馳入東宮，乃姊早已待著，叮囑數語，便引見太子。太子見她體態輕盈，與乃姊不相上下，自然稱心合意，相得益歡。當夜開筵與飲，令姊妹花左右侍宴，約莫飲了十餘觥，酒酣興至，情不自持，王美人知情識趣，當即辭去。神女初會高唐，襄王合登巫峽，行雲布雨，其樂可知。比乃姊如何。說也奇怪，一點靈犀，透入子宮，竟爾絪縕化育，得孕麟兒。<break time="100ms" />　　十月滿足，產了一男，取名為越，就是將來的廣川王。<break time="100ms" />　　乃姊亦隨時進御，接連懷妊，偏只生女不生男，到了景帝即位這一年，景帝夢見一個赤彘，從天空中降下，雲霧迷離，直入崇芳閣中，及夢覺後，起游崇芳閣，尚覺赤雲環繞，彷彿龍形，當下召術士姚翁入問，姚翁謂兆主吉祥，閣內必生奇男，當為漢家盛主。景帝大喜，過了數日，景帝又夢見神女捧日，授與王美人，王美人吞入口中，醒後即告知王美人，偏王美人也夢日入懷，正與景帝夢兆相符。景帝料為貴兆，遂使王美人移居崇芳閣，改閣名為綺蘭殿，憑著那龍馬精神，與王美人諧歡竟夕，果得應了瑞徵。待至七夕佳期，天上牛女相會，人間麟趾呈祥，王美人得生一子，英聲初試，便是不凡。景帝嘗夢見高祖，叫他生子名彘，又因前時夢彘下降，遂取王美人子為彘。嗣因彘字取名，究屬不雅，乃改名為徹。王美人生徹以後，竟不復孕，那妹子卻迭生四男，除長男越外，尚有寄乘舜三人，後皆封王。事且慢表。<break time="100ms" />　　且說王美人生徹時，景帝已有數男，栗姬生子最多，貌亦可人，卻是王美人的情敵。景帝本愛戀栗姬，與訂私約，俟姬生一子，當立為儲君。後來栗姬連生三男，長名榮，次名德，又次名閼。德已封為河間王，閼亦封為臨江王，見五十三回。只有榮未受封，明明是為立儲起見。偏經王家姊妹，連翩引入，與栗姬爭寵鬥妍，累得栗姬非常憤恨。王美人生下一徹，卻有許多瑞兆相應，栗姬恐他立為太子，反致己子失位，所以格外獻媚，力求景帝踐言。景帝既欲立榮，又欲立徹，遷延了兩三年，尚難決定。惟禁不住栗姬催促，絮聒不休，而且舍長立幼，也覺不情，因此決意立榮，但封徹為膠東王。見前回。
    </voice>
</speak>
