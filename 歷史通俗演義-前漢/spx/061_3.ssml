<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　相如返至成都，已得僮僕資財，居然做起富家翁來，置田宅，辟園囿，就住室旁築一琴台，與文君彈琴消遣。又因文君性耽曲櫱，特向邛崍縣東，購得一井，井水甘美，釀酒甚佳，特號為文君井，隨時汲取，造酒合歡。且在井旁亦造一琴台，嘗挈文君登台彈飲，目送手揮，領略春山眉嫵。酒酣興至，翦來秋水瞳人。未免有情，願從此老。何物長卿得此豔福。只是蛾眉伐性，醇酒傷腸，相如又素有消渴病，怎禁得酒色沈迷，恬不知返，因此舊疾復發，不能起牀。特敘瑣事以戒後人。虧得名醫調治，漸漸痊可，乃特作一篇美人賦，作為自箴。可巧朝旨到來，召令入都，相如樂得暫別文君，整裝北上。不多日便到長安，探得邑人楊得意，現為狗監，掌上林獵犬。代為先容，所以特召。當下先訪得意，問明大略，得意說道：「這是足下的《子虛賦》，得邀主知。主上恨不與足下同時，僕謂足下，曾為此賦，現正家居。主上聞言，因即宣召足下。足下今日到此，取功名如拾芥了。」相如忙為道謝，別了得意。詰旦入朝，武帝見了相如，便問：「《子虛賦》是否親筆？」相如答道：「《子虛賦》原出臣手，但尚係諸侯情事，未足一觀。臣請為陛下作《遊獵賦》。」武帝聽說，遂令尚書給與筆札。相如受筆札後，退至闕下，據案構思，濡毫落紙，賦就了數千言，方才呈入。武帝展覽一周，覺得滿紙琳瑯，目不勝賞，遂即歎為奇才，拜為郎官。<break time="100ms" />　　當時與相如齊名，要算枚臯，臯即吳王濞郎中枚乘庶子。乘嘗諫阻吳王造反，故吳王走死，乘不坐罪，仍由景帝召入，命為弘農都尉。乘久為大國上賓，不願退就郡吏，蒞任未幾，便托病辭官，往游梁國。梁王武好養食客，當然引為幕賓，文誥多出乘手。乘納梁地民女為妾，乃生枚臯。至梁王病歿，乘歸淮陰原籍，妾不肯從行，觸動乘怒，竟將她母子留下，但給與數千錢，俾她贍養，逕自告歸。武帝素聞乘名，即位後，就派遣使臣，用著安車蒲輪，迎乘入都。乘年已衰邁，竟病死道中。使臣回報武帝，武帝問乘子能否屬文？派員調查，好多時才得枚臯出來，詣闕上陳，自稱讀書能文。原來臯幼傳父業，少即工詞，十七歲上書梁王劉買，即梁王武長子。得詔為郎，嗣為從吏所譖，得罪亡去，家產被收。輾轉到了長安，適遇朝廷大赦，並聞武帝曾求乘子，遂放膽上書，作了自薦的毛遂。趙人，此處係是借喻。武帝召入，見他少年儒雅，已料知所言非虛，再命作《平樂館賦》，卻是下筆立就，比相如尤為敏捷，詞藻亦曲贍可觀，因也授職為郎。惟相如為文，雖遲必佳，臯卻隨手寫來，片刻可成，但究不及相如的工整。就是臯亦自言勿如。惟謂詩賦乃消遣筆墨，毋庸多費心思，故往往詼諧雜出，不尚修辭，後人稱為馬遲枚速，便是為此。小子有詩詠道：<break time="100ms" />　　髦士峨峨待詔來，幸逢天子撥真才，<break time="100ms" />　　馬遲枚速何遑問，但擅詞章便占魁。<break time="100ms" />　　尚有朱買臣一段故事，不妨連類敘明，請看官續閱下回，自知分曉。　　<break time="100ms" /><break time="100ms" />　　文君夜奔相如，古今傳為佳話，究之寡廉鮮恥。有玷閨箴。而相如則尤為名教罪人，羨其美而挑逗之，涎其富而污辱之，學士文人，果當如是耶！我國小說家，往往於才子佳人之苟合，津津樂道，遂致鑽穴窺牆之行，時有所聞。近則自由擇偶，不待媒妁，蓋又變本加厲。名節益蕩然矣。然文君既隨相如，雖窮不怨。甚至當壚沽酒，亦所甘心，以視近人之忽合忽離，行同犬彘者，其得毋相去尚遠耶！讀此回，不禁有每況愈下之感云。<break time="100ms" /><break time="100ms" />　　<break time="100ms" />　　
    </voice>
</speak>
