<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九十回<break time="100ms" />　　斬郅支陳湯立奇功　嫁匈奴王嬙留遺恨
    </voice>
    <voice name="zh-HK-WanLungNeural">
        <break time="100ms" />
			　　卻說韋玄成死後，御史大夫匡衡，循例升任，另用繁延壽為御史大夫。匡衡雖尚正直，但見石顯權勢鞏固，也不敢與他反對，只得順風敲鑼，做一個好好先生。石顯有姊，欲與郎中甘延壽為妻，偏延壽看輕石顯，不願與婚，婉言謝絕。卻有特識。顯便即銜恨。建昭三年，甘延壽為西域都護騎都尉，與副校尉陳湯，同出西域，襲斬郅支單于，傳首長安。朝臣多為甘陳請封，獨石顯聯同匡衡，合詞勸阻，輿論遂不直匡衡。<break time="100ms" />　　究竟甘陳二人，何故襲斬郅支？說來卻有一種原因。郅支單于，徙居堅昆，怨漢擁護呼韓邪，不肯助己，拘辱漢使江憍始等，遣使求還侍子駒於利受。見八十六、八十七回。元帝許令回國，特遣衛司馬谷吉送往，吉被郅支殺死。郅支自知負漢，又聞呼韓邪漸強，恐遭襲擊。正想再徙他處，適康居國遣使迎郅支，欲令合兵，共取烏孫，郅支樂得應允，便引兵西往康居。康居王將己女嫁與郅支，郅支也將己女嫁與康居王，互相翁婿，也是罕聞。彼此結為婚姻，聯兵往攻烏孫。直至赤谷城下，赤谷城為烏孫都，見前文。掠得許多人畜，方才還師。烏孫不敢追擊，且將西近康居的地方，棄作荒地，所有舊時居民，一律東徙，免得遭殃。郅支恃勝生驕，即蔑視康居，凌虐康居王女。康居王女不肯服氣，惹動郅支怒意，竟拔刀將她砍死。自至都賴水濱，役民築城，民或少怠，便截斬手足，投入水中。二年餘才得畢工，郅支入城居住，據險自固；屢遣使分往大宛諸國，徵求歲貢。大宛國怕他強暴，不敢不依。漢廷尚以為谷吉未死，派使探問，才知吉被殺死。再使人索還屍骸，郅支不與，反將漢使羈住，佯求西域都護，自言僻居困厄，情願歸附大漢，遣子入侍。其實是設詞相誑，意在緩兵。凶狡已極！西域都護鄭吉，已老病歸休，元帝乃特簡甘延壽陳湯兩人，出鎮烏壘城。<break time="100ms" />　　延壽字君況，北地郅鬱人。湯字子公，山陽瑕邱人。延壽素善騎射，向以武力著名；湯卻是文士出身，不拘小節，專好奇謀。既與延壽同至西域，所過山川城邑，無不注意。當下與延壽商議道：「夷狄畏服大國，本性使然。前時西域，嘗服屬匈奴。今郅支單于遷移至此，自恃國威，侵陵烏孫大宛，並為康居畫策，謀吞二國。若烏孫大宛，果被併吞，勢必北攻伊列，西取安息，南擊月氐，不出數年，西域諸國，且盡為所有了！且郅支驃悍善戰，此時不圖，必為西域大患，最好是先發制人，盡發屯田吏士，驅從烏孫部眾，直指彼城。彼守備未堅，容易攻入，乘此斬郅支首，上獻朝廷，豈不是千載一時的大功麼？」延壽也以為然，惟欲先奏後行。湯又勸阻道：「朝廷公卿，怎知遠謀？如欲奏聞，必不見從。」延壽終以為不便專擅，未肯遽行。正思上書奏請，忽然得病，只好擱置一旁，從事醫治。<break time="100ms" />　　約過了好幾日，病治少瘥，忽聞外面人聲馬嘶，陸續不絕，忍不住跳落牀下，向外查問，但見陳湯檢閱兵馬，前後來列，差不多有數萬人，便喝聲道：「眾兵到此，意欲何為！」湯毫不斂縮，反按劍相叱道：「大眾齊集，往討郅支，豎子尚敢阻眾麼！」敢作敢言。說得延壽瞠目伸舌，不敢異議。及詢明實情，才知湯乘著己病，矯制調來。那時箭在弦上，不得不發，只得與湯部勒兵士，分作六隊，即日起行。三隊從南道逾蔥嶺，由大宛繞往康居，延壽與湯自率三隊，從北道過烏孫國都，入康居境。行至闐池西面，適值康居副王抱闐，領數千騎，侵赤谷城，擄得人畜回來，被湯麾兵截殺一陣，奪還人口四百七十人，交付烏孫大昆彌，牲畜留給軍食。再西行入康居界，訪聞康居貴人屠墨，與郅支不恊，因使人召他至軍，曉示禍福，屠墨自願乞和。湯即與歃血為盟，遣令還撫部眾，毋得抗漢，一面沿途揭示，不犯秋毫。途中復得屠墨從子開牟，使為嚮導，直向郅支居城進發。距城約三十里，紮定營盤。<break time="100ms" />　　可巧郅支差人到來，詰問漢兵何故到此？陳湯出應道：「汝單于上書歸漢，願遣侍子，故我朝特發兵相迎，因恐驚動左右，未便遽至城下，請單于送交妻孥，我等即當東歸。」將計就計。使人返報郅支，郅支本為緩兵起見，設詞誑漢。不意弄假成真，惹引漢兵入境，難道真個割捨妻子，送交漢營？當下再遣使誘約，但言行裝未備，須寬限時期。湯只准寬限三兩日，限滿又去催促，郅支只管延宕。兩下裡使節往來，約有數次，湯忽然作色，怒對來使道：「我等為單于遠來，勞兵糜餉，今到此多日，未見一名王貴人，來報實信，為何單于慢客至此？我等糧食將盡，人馬困乏，再若延挨，勢且不得生還，敢請單于速定籌畫，毋得誤我！」仍是以假應假。來使自依言回報，郅支雖亦知漢將詐謀，惟遠來糧少，想是真情，但教謹守不理，漢兵無糧，不去何待？當下號令人馬，分頭拒守。城上懸著五彩旗幟，令數百人戴盔披甲，登陴序立。再用壯士百餘人，夾門立陣，門下使游騎百餘，往來巡邏。
    </voice>
</speak>
