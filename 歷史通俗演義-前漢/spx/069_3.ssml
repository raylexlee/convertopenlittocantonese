<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　過了數月，適當元狩二年的夏季，去病復與合騎侯公孫敖，率兵數萬，再出北地，另派博望侯張騫，郎中令李廣出右北平。廣領騎兵四千人為前驅，騫率萬騎繼進，先後相去數十里，匈奴左賢王探知漢兵入境，亟引鐵騎四萬，前來抵禦。途次與廣相值，廣只四千馬隊，如何擋得住四萬胡騎？當即被他圍住。廣卻神色不變，獨命少子李敢，帶著壯士數十騎，突圍試敵。敢挺身逕往，左持長槊，右執短刀，躍馬陷陣，兩手挑撥，殺開一條血路，穿通敵圍，復從原路殺回，仍至廣前，手下壯士，不過傷亡三五人，餘皆無恙。頗有父風。軍士本皆惶懼，見敢出入自如，卻也膽壯起來，且聞敢回報道：「胡虜容易抵敵，不足為慮。」於是眾心益安。廣令軍士布著圓陣，面皆外向，四面堵住，胡兵不敢進逼，但用強弓四射，箭如飛蝗。廣軍雖然鎮定，究竟避不過箭鏃，多半傷亡。廣也令士卒返射，斃敵數千。嗣見箭幹且盡，乃使士卒張弓勿發，自用有名的大黃箭，大黃弩名。專射敵將，每一發矢，無不奇中，接連射斃數人，胡兒素知廣善射，統皆畏縮不前，惟四面守定圈子，未肯釋圍。相持至一日一夜，廣軍已不堪疲乏，個個面無人色，獨廣仍抖擻精神，力持不懈。俟至天明，再與胡兵力戰，殺傷過當。胡兵終恃眾勿退，幸張騫驅著大隊，前來援應，方得擊退胡兵，救出李廣，收兵南回。廣雖善鬥，其如命何！那驃騎將軍霍去病，與公孫敖馳出塞外，中途相失，自引部曲急進，渡居延澤，過小月氐，至祁連山，一路順風，勢如破竹，斬首三萬級，虜獲尤多，方才凱旋。武帝敘功罰罪，分別定論，廣用寡敵眾，兵死過半，功罪相抵，僅得免罰。張騫公孫敖延誤軍期，應坐死罪，贖為庶人。只去病三次大捷，功無與比，復加封五千戶，連部下偏將，如趙破奴等，皆得侯封。<break time="100ms" />　　是時諸宿將部下，俱不如去病的精銳，去病又屢得天佑，深入無阻，匈奴亦相戒生畏，不敢攖鋒。至焉支祁連兩山，被去病踏破，胡兒為作歌謠云：「亡我祁連山，使我六畜不蕃息！失我焉支山，使我婦女無顏色。」這種歌謠，傳入內地，去病聲威益盛。武帝嘗令去病學習孫吳兵法，去病道：「為將須隨時運謀，何必定拘古法呢？」武帝又替去病營宅，去病辭謝道：「匈奴未滅，何以家為？」這數語頗見忠勇，為他人所未及。武帝益加寵愛，比諸大將軍衛青。去病父霍仲孺，前在平陽侯家為吏，故得私通衛少兒。少兒別嫁陳掌，仲孺亦自回平陽原籍。去病初不識父名，至入官後，方才知悉。此次北伐回軍，道出河東，查知仲孺尚存，乃派吏往迎，始得父子聚首。仲孺已另娶一婦，生子名光，仲孺善生貴子，卻也難得！年逾成童，頗有才慧。去病視若親弟，令他隨行，一面為仲孺購置田宅，招買奴婢，使得安享天年，然後辭歸。霍光隨兄入都，補充郎官，大將軍衛青，見甥立功致貴，與己相似，當然欣慰。父子甥舅，同時五侯，真個是勢傾朝右，烜赫絕倫。<break time="100ms" />　　當時都中人私相豔羨，總以為衛氏貴顯，全仗衛皇后一人，因編成一歌道：「生男無喜，生女無怒，獨不見衛子夫，霸天下！」衛青雖偶有所聞，但也覺得不錯，未嘗相怪。無如婦人得寵，全靠姿色，一到中年，色衰愛弛，往往如此。衛皇后生了一男三女，漸漸的改變嬌容，就是滿頭的鬒發，也脫落過半。武帝目為老嫗，未免討厭，另去寵愛了一位王夫人。這王夫人出身趙地，色藝動人，自從入選宮中，見幸武帝，也產下一男，取名為閎，與衛後確是勁敵。衛後寵不如前，衛氏一門，亦恐難保，當有一個冷眼旁觀的方士，進策大將軍前，與決安危，頓令衛青如夢初醒，依策照行。小子有詩歎道：<break time="100ms" />　　到底光榮仗女兄，後宮色重戰功輕；<break time="100ms" />　　盛衰得失尋常事，何必營營逐利名！<break time="100ms" />　　欲知方士為誰，所獻何策，容至下回說明。　　<break time="100ms" /><break time="100ms" />　　昔袁盎論淮南王長事，謂文帝縱之使驕，勿為置嚴傅相，後世推為至論，吾意以為未然。淮南長之不得其死，與安賜之並致夷滅，皆漢高貽謀之不善，有以啟之耳。漢高寵戚姬而愛少子，釀成內亂，牝雞當國，人彘貽殃，微平勃之交歡，預謀誅逆，漢祚殆已早斬矣。淮南王長屢次謀叛，是謂無君，安與賜蓋尤甚焉，匪惟無君，甚至舉父子兄弟夫婦之道而盡棄之，安死於前，賜死於後，俱由家庭之自相殘害，卒至覆宗，由來者漸，高祖實階之厲歟？霍去病三次奏功，原邀天幸，而迎見乃父，提攜季弟，孝友固有足多者。且匈奴未滅，何以家為之言，尤見愛國熱誠。為將如霍嫖姚，正不徒以武功見稱也。<break time="100ms" /><break time="100ms" />　　<break time="100ms" />　　
    </voice>
</speak>
