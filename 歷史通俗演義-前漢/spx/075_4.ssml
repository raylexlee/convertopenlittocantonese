<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　既而且鞮侯單于病死，子狐鹿姑繼立，遣使至漢廷報喪。漢亦派人往弔，李陵已聞知家屬被戮，免不得詰問漢使。漢使即將公孫敖所言，備述一遍，陵作色道：「這是李緒所為，與我何干。」言下恨恨不已。李緒曾為漢塞外都尉，為虜所逼，棄漢出降，匈奴待遇頗厚，位居陵上。陵恨緒教胡備兵，累及老母嬌妻，便乘緒無備，把他刺死。單于母大閼氏，因陵擅殺李緒，即欲誅陵，還是單于愛陵驍勇，囑令避匿北方。俄而大閼氏死，陵得由單于召還，妻以親女，立為右校王，與衛律壹心事胡。律居內，陵居外，好似匈奴的夾輔功臣了。小子有詩歎道：<break time="100ms" />　　孤軍轉戰奮餘威，矢盡援窮竟被圍；<break time="100ms" />　　可惜臨危偏不死，亡家叛國怎辭譏？<break time="100ms" />　　武帝不能征服匈奴，那山東人民，卻為了暴斂橫徵，嚴刑苛法，遂鋌而走險，嘯聚成群，做起盜賊來了。欲知武帝如何處置，待至下回表明。　　<break time="100ms" /><break time="100ms" />　　武帝在位數十年，窮兵黷武，連年不息，東西南三面，俱得敉平，獨匈奴恃強不服，累討無功。武帝志在平胡，故為且鞮侯單于所欺，一喜而即使蘇武之修好，一怒而即使李陵之出軍。試思夷人多詐，反覆無常，豈肯無端言和？蘇武去使，已為多事，若李陵部下，只五千人，身餌虎口，橫挑強胡，彼即不自量力，冒險輕進，武帝年已垂老，更事已多，安得遽遣出塞，不使他將接應，而聽令孤軍陷沒耶？蘇武不死，適見其忠；李陵不死，適成為叛。要之，皆武帝輕使之咎也。武有節行，乃使之困辱窮荒；陵亦將才，乃使之沈淪朔漠。兩人之心術不同，讀史者應並為漢廷惜矣。<break time="100ms" /><break time="100ms" />　　<break time="100ms" />　　
    </voice>
</speak>
