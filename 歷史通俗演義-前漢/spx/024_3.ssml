<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　才閱一宵，忽來了一員將弁，素衣素服，踉蹌趨入，拜倒漢王座前，嗚咽不止。漢王急忙審視，見是沛中故友王陵，當即離座扶起，延令旁坐。陵且泣且語道：「臣與逆賊項羽，不知有何宿世冤仇，既逼我母自殺，還要將我母遺骸，付諸鼎烹，臣憤不欲生，願大王撥助雄師，與臣偕行，若不將賊羽碎屍萬段，誓不甘休！」漢王愕然道：「項羽竟這般殘忍麼？不但君欲報仇，就是我與君多年故交，亦當替君出力。況我的衰父弱妻，亦陷沒羽軍，存亡難料，怎好不前去救應？只恨我軍新敗，還須搜乘補闕，募兵添將，方好前去爭鋒，一鼓破賊。否則彼強我弱，彼眾我寡，再若一敗，不堪收拾了！」王陵仍然流涕，又由漢王慰諭一番，擬俟韓信等兵馬到來，便當出發。陵亦無可奈何，只好含淚拜謝。惟陵母也是個女中豪傑，何故自殺，何故被烹，小子應該補敘大略，表明烈婦情形。補筆斷不可少。陵母為羽所虜，羽留置軍營，脅她招降王陵，陵母不肯作書，由羽使人馳往陽夏，假傳陵母遺命，囑陵棄漢歸楚。陵料有詐謀，且亦不願降羽，乃遣歸楚使，另派心腹往楚省母，探明虛實。陵使到了彭城，無從與陵母相見，不得已進謁項羽，傳述陵言，願見陵母，羽即喚陵母出見，使他東向坐著，面諭陵使，叫陵即日來降，保全母命。陵母對著項羽面前，不便直述己見，只得支吾對付，敷衍數語。及陵使辭歸，陵母假送使為名，步出轅門。直至使人將要登車，向母拜別，陵母流淚與語道：「煩使人傳語陵兒，叫他善事漢王，漢王寬厚得民，將來必有天下，吾兒切勿顧念老婦，懷著二心，言已盡此，老婦當以死相送了。」使人尚不知陵母已具死意，還道是一時憤語，不足介懷，但說了尊體保重四字，匆匆上車。那知陵母袖中，取出一柄亮晃晃的匕首，向西叫了兩聲陵兒，便咬著牙關，把匕首向頸上一橫，喉管立斷，鮮血直噴，好一位志節高超的老母，撞倒車旁，一命歸陰去了！比漂母更高一倍。使人不及施救，並恐連害自身，疾馳而去。項羽正差人出視陵母，見了陵母言動等情，也為驚愕。至陵母已死，即刻入報，項羽大怒，喝令左右，舁入陵母屍首，擲置鼎鑊，用火一燒，頃刻糜爛，羽才算泄忿。但人已死去，烹亦何益？徒使王陵聞知，越加痛恨，這真叫做冤仇不解，越結越深呢。<break time="100ms" />　　漢王專待韓信等來援，韓信果然率兵來會，還有丞相蕭何，也遣發關中守卒，無論老弱，悉詣滎陽，人數又至十餘萬。漢王大喜，遂使韓信統軍留著，阻住楚鋒，自引子女還櫟陽。韓信究竟能軍，出與楚兵連戰三次，統獲勝仗。一次是在滎陽附近，二次是在南京地方，南京係春秋時鄭京，與近今之江寧不同。三次是在索城境內，楚兵節節敗退，不敢越過滎陽。韓信復令軍士沿著河濱，築起甬道，運取敖倉儲粟，接濟軍糧，漸漸的兵精糧足，屹成重鎮。漢王到了櫟陽，連得韓信捷報，放心了一大半，遂立子盈為太子，大赦罪犯，命充兵戍。太子盈年只五歲，使丞相蕭何為輔，監守關中。且立宗廟，置社稷，一切舉措，俱委蕭何便宜行事。何慨然受命，願在關中轉漕輸粟，擔任兵餉，並請漢王仍往滎陽，督兵東討。漢王依議，乃與蕭何囑別，復東往滎陽去了。小子有詩贊蕭丞相道：<break time="100ms" />　　從龍帶甲入關中，轉粟應推第一功，<break time="100ms" />　　為語武夫休擊柱，發蹤指示孰如公？<break time="100ms" />　　漢王再到滎陽，究竟如何東討，且看下回敘明。　　<break time="100ms" /><break time="100ms" />　　漢王既入彭城，應該亟迎老父，乃耽戀美人寶貨，置酒高會，匪特不知有親，並且不知有敵，何其昏迷乃爾！睢水之敗，乃其自取，太公呂后之被擄，亦何莫非漢王致之？況孑身避難，一遇戚女，即興諧歡，父可忘，妻可棄，兄弟家族可不顧，將帥士卒可不計，而肉慾獨不可不償，漢王亦毋乃不經乎？惟當時項王暴虐，各諸侯亦不足有為，蒼蒼者天，乃不得不屬意漢王，大風之起，已有特徵。陵母以一婦人，獨能見微知著，拚死囑兒，是真一女中丈夫，非庸嫗所得同日語也。本回敘及戚姬，所以原人彘之禍，不沒陵母，所以揚彤幃之光，詳正史之所略，而懲勸之意寓於中，是亦一中壘之遺緒云。<break time="100ms" /><break time="100ms" />　　<break time="100ms" />　　
    </voice>
</speak>
