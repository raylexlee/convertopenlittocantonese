<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　這封書係由許廣漢呈入，署名並非廣漢，乃是御史大夫魏相所陳。相字弱翁，定陶人氏，少學易，被舉賢良，對策得高第，受官茂陵令。遷任河南太守，禁止奸邪，豪強畏服。故丞相田千秋次子，方為雒陽武庫令，聞相治郡尚嚴，恐自己不免遭劾，辭職入都，入白霍光。光還道相器量淺窄，不肯容故相次兒，當即貽書責備。嗣又有人劾相濫刑，遂發緹騎，拘相入都。河南戍卒，在都留役，聞知魏相被拘，都乘霍光公出，遮住車前，情願多充役一年，贖太守罪。經光好言遣散，旋又接得函谷關吏報告，謂有河南老弱萬餘人，願入關上書，請赦魏相。光復言相罪未定，不過使他候質，如果無罪，自當復任等語。關吏依言撫慰，大眾方才散歸。至相被逮至，竟致下獄，案無左證，幸得不死。經冬遇赦，再為茂陵令，調遷揚州刺史。宣帝即位，始召入為大司農，擢任御史大夫。至是憤然上書，也並非欲報私仇，實由霍氏太橫，看不過去。因浼平恩侯許廣漢代為呈遞，委屈求全。相有賢聲，故筆下代為洗刷。<break time="100ms" />　　宣帝未嘗不陰忌霍家，因念霍光舊功，姑示包容，及覽到相書，自無異言。相復托廣漢進言，乞除去吏民副封，借免壅蔽。原來漢廷故事，凡吏民上書，須具正副二封，先由領尚書事將副封展閱一周，所言不合，得把正封擱置，不復上奏。相因霍山方領尚書事，恐他捺住奏章，故有此請。宣帝也即依從，變更舊制，且引相為給事中。霍顯得知此事，召語禹及雲山道：「汝等不思承大將軍餘業，日夕偷安，今魏大夫入為給事中，若使他人得進閒言，汝等尚能自救麼？」問汝果做何勾當？禹與雲山，尚不以為意。既而霍氏家奴與御史家奴爭道，互生齟齬，霍家奴恃蠻無理，竟搗入御史府中，洶洶辱罵。還是魏相出來陪禮，令家奴叩頭謝罪，才得息爭。旋由丞相韋賢，老病乞休，宣帝特賜安車駟馬，送歸就第，竟升魏相為丞相。御史大夫一缺，就用了光祿大夫丙吉。吉曾保護宣帝，未嘗自述前恩，此次不過循例超遷，與魏相同心夾輔，各盡忠誠。獨霍顯暗暗生驚，只恐得罪魏相，將被報復。且因太子奭冊立以後，嘗恨恨道：「彼乃主上微賤時所生，怎得立為太子？若使皇后生男，難道反受他壓迫，只能外出為王麼？」汝試自思係是何等出身？乃悄悄的入見霍后，叫她毒死太子，免為所制。霍后依著母命，懷著毒物，屢召太子賜食，擬乘間下毒。偏宣帝早已防著，密囑媬姆，隨時護持，每當霍后與食，必經媬姆先嘗後進，累得霍后無從下手，只好背地咒罵，銜恨不休。有是母必有是女。宣帝留心伺察，覺得霍后不悅太子，心下大疑。回憶從前許后死狀，莫非果由霍氏設計，遣人下毒，以致暴崩。且漸漸聞得宮廷內外，卻有三言兩語，流露毒案，因此與魏相密商，想出一種釜底抽薪的計策，逐漸進行。<break time="100ms" />　　當時度遼將軍范明友，為未央衛尉，中郎將任勝，為羽林監，還有長樂衛尉鄧廣漢，光祿大夫散騎都尉趙平，統是霍光女婿，入掌兵權。光祿大夫給事中張朔，係光姊夫，中郎將王漢，係光孫婿，宣帝先徙范明友為光祿勛，任勝為安定太守，張朔為蜀郡太守，王漢為武威太守；復調鄧廣漢為少府，收還霍禹右將軍印，陽尊為大司馬，與乃父同一官銜；特命張安世為衛將軍，所有兩宮衛尉，城門屯兵，北軍八校尉，盡歸安世節制。又將趙平的騎都尉印綬，也一並撤回，但使為光祿大夫。另使許史兩家子弟，代為軍將。<break time="100ms" />　　霍禹因兵權被奪，親戚調徙，當然鬱憤得很，托疾不朝。大中大夫任宣，曾為霍氏長史，且前此奉詔護喪，因特往視霍禹，探問病恙。禹張目道：「我有甚麼病症？只是心下不甘。」宣故意問為何因，禹呼宣帝為縣官，信口譏評道：「縣官非我家將軍，怎得至此？今將軍墳土未乾，就將我家疏斥，反任許史子弟，奪我印綬，究竟我家有甚麼大過呢？」宣聞言勸解道：「大將軍在日，親攬國權，生殺予奪，操諸掌握，就是家奴馮子都王子方等，亦受百官敬重，比丞相還要威嚴。今卻不能與前並論了。許史為天子至親，應該貴顯，願大司馬不可介懷！」宣亦有心人，惜語未盡透辟。禹默然不答，宣自辭去。<break time="100ms" />　　越數日禹已假滿，沒奈何入朝視事。天下事盛極必衰，勢盛時無不奉承，勢衰後必遇怨謗，況霍氏不知斂束，怎能不受人譏彈？因此糾劾霍家，常有所聞。霍禹、霍山、霍雲，無從攔阻，愁得日夜不安，只好轉告霍顯。顯勃然道：「這想是魏丞相暗中唆使，要滅我家，難道果無罪過麼？」婦人不知咎己，專喜咎人。山答說道：「丞相生平廉正，卻是無罪，我家兄弟諸婿，行為不謹，容易受謗，最可怪的是都中輿論，爭言我家毒死許皇后，究竟此說從何而來？」霍顯不禁起座，引霍禹等至內室，具述淳於衍下毒實情。霍禹等不覺大驚，同聲急語道：「這！這！……這事果真麼？奈何不先行告知！」顯也覺愧悔，把一張粉飾的黃臉兒，急得紅一塊，青一塊，與無鹽嫫母一般。無鹽嫫母古醜婦。小子有詩歎道：<break time="100ms" />　　不經貪賊不生災，大禍都從大福來；<break time="100ms" />　　莫道陰謀人不覺，空中天網自恢恢。<break time="100ms" />　　欲知霍氏如何安排，容至下回續敘。　　<break time="100ms" />
    </voice>
</speak>
