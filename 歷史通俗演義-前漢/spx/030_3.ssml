<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　信擇吉稱王，大閱兵馬，準備擊楚，忽有楚使武涉，前來求見。韓信暗想，我與楚為仇敵，為何遣使到此？想必來做說客，我自有主意，何妨相見。因即顧令左右，引入武涉。武涉係盱眙人，饒有口才，素居項王幕下。項王探得齊地確信，果被韓信破滅，當然驚心，所以派遣武涉，往說韓信，為離間計。涉一見信面，便下拜稱賀，信起座答禮，且微笑道：「君來賀我做甚！無非為了項王，來作說客，盡請道來！」涉乃申說道：「天下苦秦已久，故楚漢戮力擊秦，今秦已早亡，分土割地，各自為王，正應休息士卒，與民更始，乃漢王復興兵東來，侵入地，奪入土，脅制諸侯，與楚相爭，可見他貪得無厭，志在併吞。足下明智過人，難道尚未能預察麼？且漢王前日，嘗入項王掌握中，項王不忍加誅，使王蜀漢，也算是情義兩盡。偏漢王不念舊誼，復擊項王，機詐如此，尚好親信麼？足下自以為得親漢王，替他盡力，涉恐足下他日，亦必遭反噬，為彼所擒了！試想足下得有今日，實由項王尚存，漢王不能不籠絡足下。足下眼前處境，還是進退裕如的時候，左投漢王，漢勝，右投項王，楚勝，漢勝必危及足下，楚勝當不致自危。項王與足下本有故交，時常繫念，必不相負！若足下尚不肯深信，最好是與楚連和，三分天下，鼎足稱王，楚漢兩國，都不敢與足下為難，這乃是萬全良策了。」為韓信計，卻是此策最善。韓信笑答道：「我前事項王，官不過郎中，位不過執戟，言不聽，計不用，所以背楚歸漢。漢王授我上將軍印，付我數萬兵士，解衣衣我，推食食我，我若負德，必至不祥。我已誓死從漢了！幸為我復謝項王。」武涉見他志決，只好辭歸。<break time="100ms" />　　信送出武涉，有一人隨他進去，由信回頭一顧，乃是蒯徹，因即邀令入座。徹開口道：「僕近已學習相術了，相君面不過封侯，相君背乃貴不勝言。」信聽得甚奇，料他必有微意，復引徹至密室，屏人與談。徹又說道：「秦亡以後，楚漢分爭，不顧人民，專務角逐。項王起兵彭城，轉戰逐北，直下滎陽，威震遠近，今乃久困京索，連年不得再進。漢王率數十萬眾，據有鞏洛，憑借山河，一日數戰，無尺寸功，反致屢敗，這乃所謂智勇俱困呢。僕料現今大勢，非有賢聖，莫能息爭。足下乘時崛起，介居楚漢，為漢即漢勝，為楚即楚勝，楚漢兩主的性命，懸在足下手中，誠能聽僕鄙計，莫若兩不相助，三分鼎峙，靜待時機。其實如足下大才，據強齊，並燕趙，得時西向，為民請命，何人不服？何國不從？將來宰割天下，分封諸侯，諸侯俱懷德畏威，相率朝齊，豈不是霸王盛業麼？僕聞天與不取，反致受咎，時至不行，反致受殃，願足下深思熟慮，毋忽鄙言！」韓信道：「漢王待我甚厚，怎可向利背義呢？」徹又道：「從前常山王張耳，與成安君陳餘，約為刎頸交，後來為了張黶陳澤的嫌疑，竟成仇敵，汦水一戰，陳餘授首。足下自思與漢王交情，能如張陳二人否？所處嫌疑，止如黶澤一事否？乃猶欲自全忠信，見好漢王，豈非大誤！越大夫文種，存亡越，霸勾踐，立功成名，尚且被戮，獸死狗烹，已成至論，足下的忠信，想亦不過如大夫種罷了。且僕聞勇略震主，往往自危，功蓋天下，往往不賞，今足下已蹈此轍，歸漢漢必懼，歸楚楚不信，足下將持此何歸呢？」語雖近是，但蒯徹與漢無仇，何故唆人叛主。韓信不免動疑，因即語徹道：「先生且休，待我細思，更定進止。」徹乃辭退。過了數日，杳無動靜，乃復入見韓信，請他決機去疑，慎勿失時。信終不忍背漢，又自恃功高，總道漢王不致變卦，決將蒯徹謝絕。徹恐久居被禍，假作瘋癲，竟向別處作巫去了。信聞徹他去，也不著人挽留，惟心下忐忑不定，且將兵馬停住，再聽漢王消息。既已拒徹，應即發兵擊楚，偏又停住不進，真是何意。<break time="100ms" />　　漢王固守廣武，又是數旬，日望韓信到來，信終不至。乃立英布為淮南王，使他再赴九江，截楚後路。一面貽書彭越，仍侵入梁地，斷楚糧道。佈置已定，尚恐項王糧盡欲回，又取出太公，挾制多端，或乘怒將太公殺死，更覺可危。當下與張良陳平，商議救父的方法。兩人齊聲道：「項王乏糧，必將退歸，此時正好與他講和，救回太公呂后了。」漢王道：「項王情性暴戾，一語不合，便至動怒，欲要遣使議和，必須選擇妥人，方可無虞。」言未畢，有一人應聲閃出道：「臣願往。」漢王一瞧，乃是洛陽人侯公，從軍有年，素長應對，因即准如所請，囑令小心從事。侯公遂馳赴楚營，求謁項王。
    </voice>
</speak>
