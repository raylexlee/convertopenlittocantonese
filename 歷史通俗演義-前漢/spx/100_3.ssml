<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　才閱一月，便有安眾侯劉崇起兵，前來討莽。崇係長沙定王發六世孫，定王發係景帝子。聞得莽為假皇帝，遂與相張紹商議道：「莽必危劉氏，天下共知莽奸，莫敢發難，我當為宗族倡義，號召天下，同誅奸賊！」張紹很是贊成，崇不顧利害，單率部下百餘人，進攻宛城。宛城守兵，卻有數千，一經對仗，任你劉崇如何忠勇，也是多寡不敵。崇及紹俱死亂軍中。崇族父嘉，紹從弟竦，未被殺死，只恐王莽追究，反詣闕謝罪。莽欲牢籠人心，下詔特赦。張竦能文，又替劉嘉做了一篇奏章，極力諛莽，且願瀦崇宮室，垂為後戒。何其無恥乃爾。莽覽奏大喜，立即批准。褒封嘉為率禮侯，竦為淑禮侯。都人替他作歌道：「欲求封，無過張伯松；力戰鬥，不如巧為奏！」伯松係竦表字，竦由他歌笑，大官大祿，總得安然享受了。群臣乘機上奏，略言劉崇謀逆，由安漢公權力太輕，今應許他重權，方可鎮撫天下。太皇太后一想，莽已居攝，還有何權可加？再召王舜等入問，舜等謂宜除去臣字，朝見時也即稱假皇帝。太皇太后已不能制莽，只好由他稱呼。<break time="100ms" />　　偏是東郡地方，又有義兵崛起，傳檄討逆，為首的乃是郡守翟義。義為故丞相方進子，表字文仲，居官正直，因聞王莽種種要求，勢將篡漢，不由的義憤填胸，遽謀起義。有甥陳豐，年只十八，卻生得膽力兼全。義因召豐入議道：「新都侯莽，攝天子位，故意擇定幼主，號為孺子，將來必篡漢家。今宗室衰弱，外無強藩，沒人敢抗國難，我父子受國厚恩，義當為國討賊，汝意以為何如？」豐揚眉抵掌，朗聲應諾。義尚恐陳豐一人，不能濟事，再約同東郡都尉劉宇，嚴鄉侯劉信，及信弟璜，共同起事。一面部勒車騎材官，招募郡中勇敢戰士，準備出發，自稱大司馬柱天將軍，推立劉信為天子。信係東平王雲子，東平一案，人皆稱冤，見九十七回。所以將他推戴，以便號召。當下傳檄郡國，略言王莽鴆殺平帝，攝天子位，欲滅漢室，今天子已立，當恭行天罰等語。遠近義士，見他名正言順，卻也慨然樂從。義剋日興師，自東郡行至山陽，約得十餘萬眾。警報傳到長安，莽不覺心驚，幾乎食不下咽。慌忙召集黨羽，決議迎敵，拜輕車都尉孫建，為奮武將軍，成都侯王邑，為虎牙將軍，明義侯王駿，為強弩將軍，城門校尉王況，為震威將軍，忠孝侯劉宏，為奮衝將軍，震羌侯竇況，為奮威將軍，盡發關東兵甲，分道擊義。<break time="100ms" />　　正在陸續進兵的時候，又有三輔土豪趙朋霍鴻等，與義相應，趁著都中空虛，竟來攻打長安。莽遠近受敵，愈覺著忙，亟令衛尉王級為虎賁將軍，大鴻臚閻遷為折衝將軍，領兵出御，趙朋霍鴻，兵勢甚盛，不下十餘萬名，到處放火，連未央宮前殿，都瞭見火光。莽又使甄邯為大將軍，受鉞高廟，總掌天下兵馬，屯守城外。王舜甄豐，晝夜巡行殿中。莽抱孺子嬰至郊廟間，日夜禱告，且召語群臣道：「昔周公輔相成王，管蔡挾祿父叛周，今翟義亦狹劉信作亂，古時大聖人尚懮此變，況莽本斗筲，何堪遇此？」群臣都應聲道：「不經此變，如何得彰明聖德哩！」可謂善頌善禱。莽又仿《周書》作大誥，頒示天下，表明反位孺子的意思。果然計畫精良，軍士效力，七將軍會齊陳留，與翟義等大戰一場，先斬劉璜，後獲翟義，只劉信逃得不知去向。義被捕至都中，磔死市曹。義有勇無謀，所以敗死。七將軍班師西行，移攻三輔。趙朋霍鴻，探得翟義兵敗，已經氣餒，再加莽軍大集，愈不能敵，勉強持過了年，終落得兵敗身亡，同歸於盡。<break time="100ms" />　　莽連得捷報，大喜過望，當即大封諸將，頒爵五等。意欲即日篡位，適值莽母功顯君得病，只好在家侍奉，佯示孝思。遷延到了秋季，功顯君方才死去。莽只服量，自言攝踐祚，當承漢後，但令長孫王宗主喪素服三年。莽專援古例，敢問此例出自何朝？廣饒侯劉京，車騎將軍千人官名。扈雲，太保屬吏臧鴻，先後上書，競言符瑞。京說是齊郡臨淄縣亭長辛當，夢見天使與語云：「攝皇帝當為真皇帝，如若不值，但看亭中發現新井，便是確證。」次晨辛當起來，往視亭中，果有新井，深至百尺。雲說是巴郡有石牛出現，上有丹文。鴻說是扶風雍石，也有文字發表。石牛雍石，一並呈驗。全是現造。莽欣然迎納，還要加造數語，奏白太皇太后，謂雍石文共有八字，乃是天告帝符，獻者封侯。看來天意難違，此後令天下奏事，不必稱攝，並改居攝三年為初始元年，上應天命。太皇太后已悟莽奸詐百出，但權在莽手，不能不從。期門郎張充，頗懷忠義，密邀同志五人，刺殺王莽，改立楚王劉紆為帝。不幸謀泄，盡被殺死。<break time="100ms" />　　梓潼人哀章，素行無賴，挾詐求逞，暗制銅匱一具，上署兩簽，一署天帝行璽金匱圖，一署赤帝璽邦傳與皇帝金策書。自己扮作方士模樣，黃衣黃冠，趁著黃昏時候，齎匱至高帝廟中，付與守吏。一經交代，匆匆引去。守廟官忙報王莽，莽密令人展視銅匱中語，略言攝皇帝莽，應為真天子，下署佐命十一人，一王舜，二平晏，三劉歆，四就是哀章本名，五甄邯，六王尋，七王邑，八甄豐，九王興，十孫建，十一王盛。看畢後返報王莽，莽亦知是外人捏造，但正要他這般做作，方好侈言神命，篡竊國家。初始元年十二月朔，莽率群臣至高祖廟，拜受金匱神禪，還謁太皇太后，說了一派胡言。太皇太后正想詰駁，莽已見機趨出，改服天子冠裳，大搖大擺的走至未央宮前殿，居然登座。一班趨炎附勢的官僚，居然向莽朝賀。莽喜逐顏開，立命左右寫好詔旨，堂皇頒布，定國號曰新，即改十二月朔日為始建國元年正月朔日，服色旗幟尚黃，犧牲尚白。此詔一出，爭呼新皇帝萬歲。
    </voice>
</speak>
