<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說漢王劉邦，到了南鄭，休兵養士，安息了一兩月，獨將士皆思東歸，不樂西居。漢王部下，有一韓故襄王庶孫，單名為信，此與淮陰侯韓信異人同名。曾從漢王入武關，輾轉至南鄭，為漢屬將。因見人心思歸，自己亦生歸志，乃入見漢王道：「項王分封諸將，均在近地，獨使大王西居南鄭，這與遷謫何異？況軍吏士卒，皆山東人，日夜望歸，大王何不乘鋒東向，與爭天下？若待海內已定，人心皆寧，恐不可復用，只好老死此地了。」漢王道：「我亦未嘗不憶念家鄉，但一時不能東還，如何是好！」正議論間，忽有軍吏入報，丞相蕭何，今日出走，不知去向。漢王大驚道：「我正思與他商議，奈何逃去！莫非另有他事麼？」說著，即派人往追蕭何。一連二日，未見蕭何回來，急得漢王坐立不安，如失左右兩手。方擬續派得力兵弁，再去追尋，卻有一人踉蹌趨入，向王行禮，望將過去，正是兩日不見的蕭何。卻是奇怪。心中又喜又怒，便佯罵道：「汝怎得背我逃走？」何答道：「臣不敢逃，且去追還逃人！」漢王問所追為誰？何又道：「臣去追還都尉韓信！」漢王又罵道：「我自關中出發，直至此地，沿途逃亡多人，就是近日又有人逃去，汝並不往追，獨去追一韓信，這明明是騙我了。」何說道：「前時逃失諸人，無關輕重，去留不妨聽便，獨韓信乃是國士，當世無雙，怎得令他逃去？大王若願久居漢中，原是無須用信，如必欲爭天下，除信以外，無人合用，故臣特亟去追回。」漢王道：「我難道不願東歸，乃鬱鬱久居此地麼？」何即接入道：「大王果欲東歸，宜急用韓信，否則信必他去，不肯久留了。」漢王道：「信有這般才幹麼？君既以為可用，我即用他為將，一試優劣。」何又道：「但使為將，尚未足留信。」漢王道：「我就用他為大將可好麼？」何連說了幾個好字。漢王道：「君為我召入韓信，我便當命為大將。」何正色道：「大王豈可輕召麼？本來大王用人，簡慢少禮，今欲拜大將，又似傳呼小兒，所以韓信不願久留，乘隙逃去。」漢王道：「拜大將當用何禮？」何答道：「須先擇吉日，預為齋戒，築壇具禮，敬謹行事，方算是拜將的禮節。」漢王笑道：「拜一大將，須要這般鄭重麼？我就依君一行，君為我按禮舉行便了。」看到此種問答，便是興王大度。何乃退出，便去照辦。究竟韓信，是何等人物？聽小子約略敘明。信為三杰中人，自應補敘明白。信本淮陰人氏，少年喪父，家貧失業，不農不商，要想去充小吏，也屬無善可推，因此遊蕩過日，往往就人寄食。家中雖有老母，不獲贍養，也累得愁病纏綿，旋即逝世。南昌亭長，頗與信相往來，信常去吃飯，致為亭長妻所嫉。晨炊蓐食，不使信知，待信來時，好多時不見具餐。信知惹人厭恨，乃掉頭逕去，從此絕跡不至。便是有志。獨往淮陰城下，臨水釣魚。有時得魚幾尾，賣錢過活，有時魚不上鉤，莫名一錢，只好挨著饑餓，空腹過去。會有諸老嫗瀕水漂絮，與韓信時常遇著，大家見他落魄無聊，當然不去聞問。獨有一位漂母，另具青眼，居然代為憐惜，每當午餐送至，輒分飯與信。信亦饑不擇食，樂得吃了一餐，借充饑腹。那知漂母慷慨得很，今日飼信，明日又飼信，接連數十日，無不如此。與亭長妻相較，相去何如！信非常感激，便向漂母稱謝道：「承老母這般厚待，信若有日得志，必報母恩。」道言甫畢，漂母竟含嗔相叱道：「大丈夫不能謀生，乃致坐困，我特看汝七尺鬚眉，好象一個王孫公子，所以不忍汝饑，給汝數餐，何嘗望汝報答呢！」婦人中有此識見，好算千古一人。說著，攜絮自去。韓信呆望一會，很覺奇異，但心中總懷德不忘，待至日後發跡時，總要重重謝她，方足報德。無如福星未臨，命途多舛，只好得過且過，將就度日。他雖家無長物，尚有一把隨身寶劍，時時掛在腰間，一日無事，躑躅街頭，碰著一個屠人子，當面揶揄道：「韓信，汝平時出來，專帶刃劍，究有何用？我想汝身體長大，膽量如何這般怯弱呢？」信絕口不答，市人卻在旁環視。屠人子又對眾嘲信道：「信能拚死，不妨刺我，否則只好出我胯下！」說著，便撐開兩足，立在市中。韓信端詳一會，就將身子匍伏，向他胯下爬過。能忍人所不能忍，方可有為。市人無不竊笑，信卻不以為辱，起身自去。
    </voice>
</speak>
