<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　昌邑王賀，非不可立。但選立之初，宜如何考察，必視賀有君人之德，方可遣使往迎，奈何躁率從事，不問賀之能否為君，便即貿然迎立耶？光以廣陵失德，主張迎賀，就令不懷私意，而失察之咎，百喙奚辭。且賀在途中，種種不法，史樂成輩均已聞知，與其後來廢立，亦何若預先慎重，遣還昌邑之為愈乎？況廢立之舉，僥倖成功，設有他變，禍且不測。伊尹能使太甲之悔過，而霍光徒毅然廢立，專制成事，其不如伊尹多矣！然以後世之莽操視之，則光猶有古大臣風，與跋扈者實屬不同。善善從長，光其猶為社稷臣乎？<break time="100ms" /><break time="100ms" />　　<break time="100ms" />　　
    </voice>
</speak>
