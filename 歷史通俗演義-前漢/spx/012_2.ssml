<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　邦集眾會議，商及善後方法，眾願推邦為沛令，背秦自主。邦慨然道：「天下方亂，群雄並起，今若置將不善，一敗塗地，悔何可追？我非敢自愛，恐德薄能鮮，未能保全父老子弟，還請另擇賢能，方足圖謀大事。」眾見邦有讓意，因更推蕭何曹參，蕭曹統是文吏出身，未嫻武事，只恐將來無成，誅及宗族，因力推劉邦為主，自願為輔。邦仍然推辭，諸父老同聲說道：「平生素聞劉季奇異，必當大貴，且我等已問過卜筮，莫如季為最吉，望勿固辭！」邦還想讓與別人，偏大眾俱不敢當，只好毅然自任，應允下去。眾乃共立劉邦為沛公，是時劉邦年已四十有八了。<break time="100ms" />　　九月初吉，邦就沛公職，祠黃帝，祭蚩尤，殺牲釁鼓，特制赤旗赤幟，張掛城中。他因前時斬蛇，老嫗夜哭，有赤帝子斬白帝子語，故旗幟概尚赤色。即授蕭何為丞，曹參為中涓，樊噲為舍人，夏侯嬰為太僕，任敖等為門客。部署既定，方議出兵。看官聽說！自劉邦做了沛公，史家統稱沛公二字，作為代名，小子此後敘述，也即稱為沛公，不稱劉邦了。沛公令蕭何曹參，收集沛中子弟，得二三千人，出攻胡陵方與，俱縣名，方音旁，與音豫。命樊噲夏侯嬰為統將，所過無犯。胡陵方與二守令，不敢出戰，但閉城守著。噲與嬰正擬進攻，忽接到沛公命令，乃是劉媼去世，宜辦理喪葬，未遑治兵，因召二人還守豐鄉。二人不好違命，只得率眾還豐。沛公至豐治喪，暫將軍事擱起。那故楚會稽郡境內，又出了項家叔姪，戕吏起事，集得子弟八千人，橫行吳中。敘出項氏叔姪，筆亦不苟。<break time="100ms" />　　看官欲知他叔姪姓名，便是項梁項籍。項梁本下相縣人，即楚將項燕子，燕為秦將王翦所圍，兵敗自殺，楚亦隨亡。梁既遭國難，復念父仇，常思起兵報復，只因秦方強盛，自恨手無寸鐵，不能如願。有姪名籍，表字子羽，少年喪父，依梁為生。梁令籍學書，歷年無成，改令學劍，仍復無成。梁不禁大怒，呵叱交加，籍答說道：「學書有甚麼大用？不過自記姓名。學劍雖稍足護身，也只能敵得一人。一人敵何如萬人敵，籍願學萬人敵呢！」有志如此，也好算是英雄。梁聽了籍言，怒氣漸平，方語籍道：「汝有此志，我便教汝兵法。」籍情願受教。梁祖世為楚將，受封項地，故以項為姓。家中雖遭喪亂，尚有祖傳遺書，未曾毀滅，遂一律取出，教籍閱讀。籍生性粗莽，展卷時卻很留心，漸漸的倦怠起來，不肯研究，所以兵法大意，略有所知，終未能窮極底蘊。籍之終於無成者，便由此夫。梁知他的本性難移，聽他蹉跎過去。<break time="100ms" />　　既而梁為仇家所訐，株連成獄，被繫櫟陽縣中。幸與蘄縣獄掾曹無咎，素相認識，作書請托，得無咎書，投遞獄掾司馬欣，替梁緩頰，梁才得減罪，出獄還家。惟梁是將門遺種，怎肯受人搆陷，委屈了事？冤冤相湊，那仇人被梁遇著，由梁與他評論曲直，仇人未肯認過，惹起梁一番鬱憤，竟把仇人拳打足踢，毆死方休。一場大禍，又復闖出，自恐殺人坐罪，為吏所捕，不得已帶同項籍，避居吳中。吳中士大夫，未知項梁來歷，梁亦隱姓埋名，偽造氏族，出與士大夫交際，遇事能斷，見義必為，竟得吳人信從，相率悅服。每遇地方興辦大工，及豪家喪葬等事，輒請梁為主辦。梁約束徒眾，派撥役夫，俱能井井有條，差不多與行軍相似，吳人越服他才識，願聽指揮。<break time="100ms" />　　當秦始皇東巡時，渡浙江，游會稽，梁與籍隨著大眾，往看鑾駕。大眾都盛稱天子威儀，一時無兩，獨籍指語叔父道：「他！句他雖然是個皇帝，據姪兒看來，卻可取得，由我代為呢！」與劉季語異心同。梁聞言大驚，忙舉手掩住籍口道：「休得胡言，倘被聽見，罪及三族了！」籍才不復說，與梁同歸。時籍年已逾冠，身長八尺，悍目重瞳，力能扛鼎，氣可拔山，所有三吳少年，無一能與籍比勇，個個憚籍。梁見籍藝力過人，也料他不在人下，因此陰蓄大志，潛養死士數十人，私鑄兵器，靜待時機。<break time="100ms" />　　到了陳勝發難，東南擾攘，梁正思起應，忽由會稽郡守殷通，差人前來，召梁入議。梁奉召即往，謁見郡守，殷通下座相迎，且引入密室，低聲與語道：「蘄陳失守，江西皆叛，看來是天意亡秦，不可禁止了。我聞先發制人，後發為人所制，意欲乘機起事，君意以為何如？」這一席話，正中項梁心坎，便即笑顏相答，一力贊成。殷通又道：「行兵須先擇將，當今將才，宜莫如君。還有勇士桓楚，也是一條好漢，可惜他犯罪逃去，不在此地。」梁答道：「桓楚在逃，他人都無從探悉，惟姪兒項籍，頗知楚住處。若召楚前來，更得一助，事無不成了！」殷通喜道：「令姪既知桓楚行蹤，不得不煩他一往，叫楚同來。」梁又說道：「明日當囑籍進謁，向公聽令。」說著，即起身告辭，逕回家中，私下與籍計議多時，籍一一領教。<break time="100ms" />　　翌日早起，梁令籍裝束停當，暗藏利劍，隨同前往。既至郡衙，即囑籍靜候門外，待宣乃入。並申誡道：「毋得有誤！」話裡藏刀。籍唯唯如命。梁即入見郡守殷通，報稱姪兒已到，聽候公命。殷通道：「現在何處？」梁答道：「籍在門外，非得公命，不敢擅入。」殷通聞言，忙呼左右召籍。籍在外佇候傳呼，一聞內召，便趨步入門，直至殷通座前。通見籍軀幹雄偉，狀貌粗豪，不由的喜歡得很，便向梁說道：「好一位壯士，真不愧項君令姪。」梁微笑道：「一介蠢夫，何足過獎。」殷通乃命籍往召桓楚，梁在旁語籍道：「好行動了。」口中說著，眼中向籍一瞅。籍即拔出懷中藏劍，搶前一步，向通砍去，首隨劍落，屍身倒地。殷通的魂靈兒恐尚莫名其妙。
    </voice>
</speak>
