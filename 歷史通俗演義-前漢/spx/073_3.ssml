<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　立石既畢，遂東巡海上，禮祀八神。天主，地主，兵主，陰主，陽主，月主，日主，四時主。齊地方士，爭來獻書，統說海中居有神仙，武帝便命多備船隻，使方士一並航海，往尋蓬萊仙人。且使公孫卿持節先行，遇仙即報。卿復稱夜至東萊見有大人，長約數丈，近視即杳，但留巨跡。武帝聽說，自至東萊親視，足跡尚依稀可認，惟狀類魯蹄，未免動疑。偏從臣也來啟奏，謂路中遇一老翁，手中牽犬，說是欲見巨公，言畢不見。都是瞎說。武帝方信為真仙，再命隨行方士，乘車四覓。自在海上守候多日，不見回音，乃回至泰山，行封禪禮。即就山下東方致祭，築土為封，埋藏玉牒，牒中所說，無非求福求壽等語，旁人無從窺悉。又與奉車都尉霍子侯，同登山巔，秘密封土，禁人預聞。子侯名嬗，即去病子，武帝獨加寵遇，故使得從行。越宿，從山北下，來禪肅然山。封禪禮成，還駐明堂。到了次日，群臣奏聞封禪各處，夜有祥光，凌晨復有白雲擁護，引得武帝色動顏開。再由群臣一齊歌頌功德，武帝越加喜歡，遂下詔改稱本年為元封元年，大赦天下。並憶封禪期內，連日晴和，並無風雨，當由天神護佑，或得從此接見神仙，也未可知。乃復至海上探望。但見雲水蒼茫，並沒有神仙形影，悵立多時，心終未死，意欲親自航海，往訪蓬萊。群臣進諫不從，還是東方朔謂仙將自至，不可躁求，才將武帝勸止，不復進行。<break time="100ms" />　　適霍子侯感冒風寒，竟致暴死，想是成仙去了。武帝悲悼異常，厚加賻殮，飭人送柩回京。自己再沿海至碣石，終不得一見仙人，乃折向西行，過九原，入甘泉，總計費時五閱月，周行一萬八千里，用去金錢巨萬，賜帛百餘萬匹，全虧治粟都尉桑弘羊，職兼大農，置平准官，操奇計贏，才得逐年搜括，供給武帝游資。武帝因他理財有功，賜爵左庶長，金二百斤。弘羊嘗自詡為計臣能手，謂民不加賦，國用自饒。獨卜式斥他不務大體，專營小利。會因天氣亢旱，有詔求雨，式私語親屬，謂不如烹死弘羊，自可得雨，何必祈禱？那知武帝方依任弘羊，怎肯把他加誅。<break time="100ms" />　　是秋有孛星出現天空，術士王朔，反指為德星，群臣依聲附和，說是封禪瑞應。武帝大喜，乃至雍地，親祀五畤，復回甘泉祀泰一神。自從方士稱泰一最貴，特在甘泉設祠，號為泰畤。且定例三歲一郊，各畤中隨時致祭，不在此例。元封二年，公孫卿又復上言，東萊有神人，欲見天子，武帝乃再出東巡，至緱氏縣，拜卿為中大夫，使為前導，直赴東萊。偏是海山縹緲，雲霧迷蒙，有甚麼天神天仙？卿無從解說，又把那野獸腳跡，混充過去。武帝也不便窮詰，但托言天時屢旱，特為人民祈雨，來禱萬里沙神祠。萬里沙在東萊海濱，借此為名，掩飾天下耳目。還過泰山，又復望祀，再順路至瓠子口。瓠子河決，已二十多年，武帝嘗使汲黯、鄭當時前往堵塞，屢堙屢決。更命汲黯弟仁，與郭昌等往修河防，積久無成。此次武帝親臨決口，先沈白馬玉璧，致祭河神，隨令從官一齊負薪，填塞決河。河旁本有數萬人夫，隨吏供役，至是見文武百官，尚且這般辛苦，怎得不格外效勞？薪柴不足，濟以竹石，好在天晴已久，河水低淺，竟得憑借眾力，堵住決河。又上築一宮，名曰宣防。此舉總算為民除患，但梁楚一帶，受害已二十多年了。抑揚得當。<break time="100ms" />　　武帝還至長安，公孫卿恐車駕徒勞，仙無從致，將來必加嚴譴，因復想出一法，托大將軍衛青進言，謂仙人素好樓居，不如增築高樓，徐待仙至。武帝乃令長安作蜚廉觀，甘泉作通天台，台觀統高三四十丈。費了許多經營，仍使公孫卿持節供張，恭候神仙，另在甘泉宮添築前殿。殿成以後，忽在殿房中生出一草，九莖連葉，大眾都稱為靈芝，立即上奏。武帝親往看驗，果然不差，乃作芝房歌，頒詔大赦。既而在汶上作明堂，復出巡江漢，由南而東，增封泰山，即就明堂禮祀上帝。小子不勝殫述，但作詩申意道：<break time="100ms" />　　談仙說鬼盡無稽，英主如何也著迷？<break time="100ms" />　　累萬黃金空擲去，水長山杳日沈西。<break time="100ms" />　　土木頻興，迷信不已，遼東突來警報，又起兵戈。欲知如何起釁，待至下回再敘。　　<break time="100ms" /><break time="100ms" />　　觀漢武之迷信神仙，幾與秦皇同出一轍。秦始皇信方士，武帝亦信方士；秦始皇行封禪，武帝亦行封禪；秦始皇好神仙，武帝亦好神仙；秦始皇興土木，武帝亦興土木：凡始皇之所為，武帝皆踵而效之，尤有甚焉。始皇之信徐市盧生也，不過使之奔走海上耳。武帝乃任以高爵，待若上賓，並舉愛女而亦嫁之，且少翁戮而欒大復進，欒大誅而公孫卿又進，若明若昧，何其游移若此？要之皆貪心不足，妄冀長生，乃有此種種之謬舉耳。夫養心莫善於寡慾，美意乃足以延年，以好貨好色好戰之人主，反思與天同休，寧有是理？秦皇誤於前，漢武誤於後，多見其不自量也。若非輪台之悔，則漢武之異於始皇者，果幾何耶？<break time="100ms" /><break time="100ms" />　　<break time="100ms" />　　
    </voice>
</speak>
