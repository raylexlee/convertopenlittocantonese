<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第一○○回<break time="100ms" />　　竊國權王莽弒帝　投御璽元后覆宗
    </voice>
    <voice name="zh-HK-WanLungNeural">
        <break time="100ms" />
			　　卻說元始四年春二月，平帝大婚。特遣大司徒馬宮，大司空甄豐等，奉著乘輿法駕，至安漢公第恭迎皇后。莽令女兒裝束齊整，出受皇后璽綬，登輿入宮。當有典禮官依著儀注，引著一十三歲的小皇帝，與莽女成婚。莽女年齡，與平帝相去不多，也未曾通曉禮節，全賴男女儐相，隨時指導。禮成以後，頒詔大赦，三公以下，一律加賞。<break time="100ms" />　　太保王舜，邀集吏民八千餘人，申請加封安漢公王莽。事下有司復議，議定大略，仍將莽所讓還新野諸田，作為賞賜，採集伊尹周公稱號，命莽為宰衡，位居上公。賜莽母太夫人號為功顯君，莽子安為褒新侯，臨為賞都侯，加皇后聘金三千七百萬。太皇太后當即依議，親臨前殿，授策封拜。莽率二子入朝，稽首辭讓，不敢受賞。又要裝腔。及趨退後，復上奏章，只願受母功顯君稱號，餘皆不受。太師孔光，又出來諛莽，向太皇太后面奏道：「安漢公勛德絕倫，所議封賞，尚未足以酬功，公雖謙抑退讓，朝廷總當顯秩酬庸，毋令固辭！」太皇太后又依言諭莽，莽仍求見太皇太后，叩頭涕泣，堅辭封賞。裝得象。太皇太后再召問孔光，光答言新野諸田，或可聽他讓還，功顯君名號，止及一身，褒新賞都兩國，不過三千戶，並非重賞，聘金加給，乃是尊重皇后，與安漢公無關，應再派大員推誠曉喻，勿受讓詞。王舜為莽從弟，助莽或猶可說，孔光實屬可殺。太皇太后乃再命大司徒馬宮，大司空甄豐，持節勸莽，莽方才拜受。惟所受例外聘金，又取出千萬，賂遺太皇太后，下至宮娥采女，無不沾潤。且請尊太皇太后姊君俠為廣恩君，妹君力為廣惠君，君弟為廣施君，三人均給湯沐邑。婦人女子，得了好處，當然大喜過望，交口譽莽。於是內外一致，莫不稱莽為第一好人。<break time="100ms" />　　莽又求媚太皇太后，無所不至。暗想老年婦人，寂處深宮，定乏興趣，不若導令出遊，使她快意，遂入請太皇太后，四時出巡，存問孤寡。又是一個好題目。太皇太后果然合意，帶領皇后及列侯夫人，乘輦巡幸。莽飭有司預備錢帛牛酒，隨輦出發，到處查問孤兒寡婦，量為賜給，一班窮民，歡呼萬歲。太皇太后已經大悅，再加輦跡所經，都是長安城外的名勝地方，有山可眺，有水可觀，還有草木鳥獸，無奇不備，試想這老太后久處宮中，忽得別開生面，一擴眼界，還有甚麼不怡情悅色哩！太皇太后有一弄兒，病居外舍，莽且親往探視，弄兒感激非常，待至病癒，自然入白太皇太后。太皇太后尤為得意，覺得莽面面周到。就是古來孝子，想亦不過如斯，何況是一個姪兒，偏能這般孝順，真好說獨一無二了！那知他要奪你的家產！<break time="100ms" />　　莽既取悅太皇太后，還想籠絡天下士人，特創議設立明堂辟雍靈台，踵行周制。想做周公原應如此。並築學舍萬間，招羅天下俊秀，齊集京師。一面立樂經，增博士員，考校士人優劣。賢能為師，愚陋為徒。各有廩餼，不使向隅。群臣又奏言周公攝政七年，制度乃定，今安漢公輔政四年，營作二旬，大功畢成，應請升宰衡，位置在諸侯王上。太皇太后便即許可。群臣具會議九錫隆禮，為莽崇封。莽心想九錫封典，乃是異數，自從輔政以來，雖得運動四方夷狄，南獻白雉犀牛，北亦遣女入侍，只是東西兩方，還未入貢，應該再廣招徠。招徠二字用得妙。乃復派遣心腹，多持金帛，賄通東夷西羌，東獻方物，西獻鮮水海即青海。允谷鹽池等地，莽特增置西海郡，派吏往治。一片荒陬，毫無生產，乃更令罪犯徙居，迫令懇牧。每年充發，多約數萬，少約數千，罪犯不足，繼以邊民，百姓始漸有怨言了。<break time="100ms" />　　越年孔光病死，代以馬宮，宮比孔光還要諂諛，促成九錫禮儀。且陰囑吏民，陸續上書，請加賞安漢公。一時書奏雜陳，僅閱旬月，上書人數，總計共得四十八萬七千餘名，究竟是虛是實，後亦無從確查，大約是見字計數罷了。近來選舉敝習，就是從此處學來。太皇太后，見得朝野上下，恭維王莽，遂決行九錫封典。九錫是一錫衣服，二錫車馬，三錫弓矢，四錫斧鉞，五錫秬鬯，六錫命圭，七錫朱戶，八錫納陛，九錫虎賁。這是古今特別厚賞，由太皇太后御殿親行。莽上殿拜受，卻不推辭，太皇太后更將楚王舊邸，賜給王莽。莽即令修築，整刷一新，復改造祖廟，統用朱戶納陛，彷彿宮殿規模。會因採風使陳崇王惲等八人，還朝復命，這八人係王莽所遣，叫他觀風問俗。他卻窺透王莽本意，出去遊覽一周，管甚麼風俗醇澆，徒謅成了幾句歌功謠，頌德詩，就來復報，莽都說他有功，盡封列侯。好運氣。<break time="100ms" />　　當時郡國傅相，四方守令，均由採風使與他敘談，囑使上陳符瑞。大眾統皆應命，獨廣平相班稚，不肯遵行。瑯琊太守公孫閎，反奏報災荒，大司空甄豐，便劾閎捏造不祥。稚擱置嘉應，俱罪坐不道，應該捕誅。無理之至。當下由王莽批准，命將兩人逮京。還是太皇太后有些慈心，與莽談及，稚係班婕妤弟，為賢妃家屬，宜加哀矜，莽乃將稚放歸。閎下獄論死。莽又奏上市無二價，官無獄訟，邑無盜賊，野無饑民，道不拾遺，男女異路的古制，頒示天下。有人違法，應處象刑。看官聽說！這象刑二字，出自《尚書》，凡刑人俱按律更衣，遊行市曹，作為眾戒。但也須由王道化成，方足使人無犯，那裡靠著一道文告，就得見效？可笑王莽賊頭賊腦，竟欲踵行古制，粉飾太平，天下甚大，豈真盡為莽所欺嗎？況莽所行諸事，多是自相矛盾，忽而行仁，忽而逞威。從前呂寬事起，殺子及弟，並害叔父，此外無辜連坐，又有多人，一腔殘忍，已見端倪。
    </voice>
</speak>
