<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　歷朝革命，首事者往往無成，而勝廣之名為益著，即其敗亡也亦甚速。廣不足道耳。陳勝以隴上耕傭，一呼而起，集眾數萬，據陳稱王，何興之暴也？厥後各軍連敗，秦兵相逼，勝不能一戰，竟死於御者之手，又何其憊也！史稱其濫殺故人，苛待屬吏，遂至眾叛親離，以底於亡，此固不可謂非陳勝之定評，然自來真主出現，必有首事者為之先驅，首事者死，而真主乃得收功，項氏且不能據有海內，遑論一陳勝乎？若陳嬰母其知此道矣，誡嬰稱王，囑使依人，寧辭大名，免遭大禍。莫謂巾幗中必無智者，嬰母固前事之師也。<break time="100ms" /><break time="100ms" />　　<break time="100ms" />　　
    </voice>
</speak>
