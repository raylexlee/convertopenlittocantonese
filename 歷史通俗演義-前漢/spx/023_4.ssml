<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　天下共立義帝，北面事之，今項羽放殺義帝於江南，大逆無道，寡人親為發喪，諸侯皆縞素，悉發關內兵，收三河士，南浮江漢以下，願從諸侯王擊楚之殺義帝者！<break time="100ms" />　　這檄文傳報各國，魏王豹復書請從，漢王當然作答，叫他發兵相助。魏王豹如約而來，惟漢使至趙，趙相陳餘，卻要漢王殺死張耳，方肯聽命。使人返報漢王，漢王不忍殺耳，偏從兵中尋出一人，面貌與耳相類，竟將他割下首級，仍遣原使持示陳餘。殺一無辜而得天下，仁者不為，漢王此舉，毋乃傷仁！餘舉首審視，已是血肉模糊，未能細辨，不過大略相似，遽以為真，因也撥兵從漢。漢得塞翟韓魏殷趙河南各路大兵，共計五十六萬人，浩浩蕩蕩，殺奔彭城。又恐項羽乘虛襲秦，特使韓信留駐河南，扼要防守，自引大兵東出。路過外黃，正值彭越進謁，報告殺敗楚將，收取魏地十餘城。見前回。漢王道：「將軍既得魏地，應該仍立魏後，魏王豹可以復位，將軍即為魏相便了。」越領命自去，漢王逕至彭城。<break time="100ms" />　　彭城裡面，守兵寥寥，所有精兵猛將，都隨項王伐齊，單剩老弱數千人，留守城中，如何抵敵數十萬大兵，當下聞風遁去，聽令漢兵入城。漢兵魚貫而進，即將彭城占住，漢王攬轡徐入，檢查項王宮中，美人具在，珍寶雜陳，不由的故態復萌，就在宮中住下，朝飲醇酒，暮擁嬌娃，享受那溫柔滋味。就是部下將士，亦皆置酒高會，歡呼暢飲，快活異常。<break time="100ms" />　　此時張良樊噲想亦從軍，奈何不復進諫！小子有詩歎道：<break time="100ms" />　　樂極悲生本古箴，如何一得便驕淫！<break time="100ms" />　　彭城置酒尋歡夜，錦帳沈沈禍已深。<break time="100ms" />　　漢王正在縱樂，不料項王已回馬殺來。欲知兩軍勝負，且待下回敘明。　　<break time="100ms" /><break time="100ms" />　　司馬卬之反覆無常，宜為項王所痛恨，然不能責及陳平。平之說降司馬卬，已為盡職，若卬之戰敗降漢，平亦安能預料。乃項羽無端遷怒，擬加平以連坐之罰，卒使平畏罪走漢，是何異於為叢毆爵，為淵毆魚乎？漢得陳平，卒賴其六出奇計，以成王業，故本回特詳敘履歷，代為表揚。至若盜嫂一事，卻一再辨誣，所以維持風化，杜後人之口實，意至深也。然陳平主議東征，而未及縞素發喪之大義，反使新城遺老，叩馬進辭，是可知策士遺風，但尚詭謀，不知正道，王跡亡而亂賊興，綱常或幾乎息矣，得董公以規正之，未始非末流之砥柱也。<break time="100ms" /><break time="100ms" />　　<break time="100ms" />　　
    </voice>
</speak>
