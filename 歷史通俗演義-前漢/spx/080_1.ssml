<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十回<break time="100ms" />　　迎外藩新主入都　廢昏君太后登殿
    </voice>
    <voice name="zh-HK-WanLungNeural">
        <break time="100ms" />
			　　卻說元鳳四年，昭帝年已十八，提早舉行冠禮，大將軍霍光以下，一律入賀，只有丞相田千秋，患病甚重，不能到來。及冠禮告成，千秋當即謝世，諡曰定侯。總計千秋為相十二年，持重老成，尚算良相。昭帝因他年老，賜乘小車入朝，時人因號為車丞相。繼任相職，就是御史大夫王訢。訢由邑令起家，累遷至御史大夫，超拜宰輔，受封宜春侯；卻是步步青雲，毫無阻礙，到了官居極階，反至轉運，才閱一載，便即病終。搜粟都尉楊敞，已升任御史大夫，至是繼訢為相。敞本庸懦無能，徒知守謹，好在國家大政，俱由大將軍霍光主持，所以敞得進退雍容，安享太平歲月。庸庸者多厚福。至元鳳七年元日，復改元始平，詔減口賦錢十分之三，寬養民力。從前漢初定制，人民年十五以上，每年須納稅百二十錢，十五歲以下准免。武帝在位，因國用不足，加增稅則：人民生年七歲，便要輸二十三錢；至十五歲時，仍照原制，號為口賦。昭帝嗣祚十餘年，節財省事，國庫漸充，所以定議減徵，這也是仁愛及民的見端。<break time="100ms" />　　孟春過後，便是仲春，天空中忽現出一星，體大如月，向西飛去，後有眾小星隨行，萬目共睹，大家驚為異事。誰知適應在昭帝身上，昭帝年僅二十有一，偏生了一種絕症，醫治無效，竟於始平元年夏四月間，在未央宮中告崩。共計在位十三年，改元三次。上官皇后止十五歲，未曾生育，此外雖有兩三個妃嬪，也不聞產下一男。自大將軍霍光以下，都以為繼立無人，大費躊躇。或言昭帝無子，只好再立武帝遺胤，幸尚有廣陵王胥，是武帝親子，可以繼立。偏霍光不以為然，當有郎官窺透光意，上書說道：「昔周太王廢太伯，立王季；文王舍伯邑考，立武王；無非在付托得人，不必拘定長幼。廣陵王所為不道，故孝武帝不使承統，今怎可入承宗廟呢？」光遂決意不立廣陵王，另想應立的宗支，莫如昌邑王賀。賀為武帝孫，非武帝正后所出。但武帝兩后，陳氏被廢，衛氏自殺，好似沒有皇后一般。當武帝駕崩時，曾將李夫人配饗。李夫人是昌邑王賀親祖母，賀正可入承大統，況與昭帝有叔姪誼，以姪承叔，更好作為繼子。遂假上官皇后命令，特派少府史樂成，宗正劉德，光祿大夫丙吉，中郎將利漢等，往迎昌邑王賀，入都主喪。光尚有一種微意，立賀為君，外孫女可做皇太后了。<break time="100ms" />　　昌邑王賀，五齡嗣封，居國已十多年，卻是一個狂縱無度的人物，平時專喜游畋，半日能馳三百里。中尉王吉，屢次直諫，終不見從。郎中令龔遂，也常規正，賀掩耳入內，不願聽聞。遂未肯捨去，更選得郎中張安等人，泣求內用。賀不得已命侍左右，不到數日，一概攆逐，但與騶奴宰夫，戲狎為樂。一日，賀居宮中，驀見一大白犬，項下似人，頭戴方山冠，股中無尾，禁不住詫異起來。顧問左右，卻俱說未見，乃召龔遂入內，問為何兆？遂隨口答說道：「這是上天垂戒大王，意在大王左右，如犬戴冠，萬不可用，否則難免亡國了！」這是借端進諫。賀將信將疑，過了數日，又獨見一大白熊。仍然召問龔遂，遂復答道：「熊為野獸，來入宮室，為大王所獨見。臣恐宮室將空，也是危亡預兆。天戒甚明，請王速修德禳災！」賀仰天長歎道：「不祥之兆，何故屢至？」遂叩頭道：「臣不敢不竭盡忠言，大王聽臣所說，原是不悅；無如國家存亡，關係甚大。大王曾讀《詩經》三百五篇，中言人事王道，無一不備。如大王平日所為，試問何事能合詩言？大王位為諸侯王，行品不及庶人，臣恐難存易亡，應亟修省為是！」賀也覺驚慌，但甫越半日，便即忘懷。未幾又見血染席中，再召龔遂入問，遂號哭失聲道：「宮室便要空虛了！血為陰象，奈何不慎？」賀終不少悛，放縱如故。<break time="100ms" />　　及史樂成等由長安到來，時已夜深，因事關緊要，叫開城門，直入王宮。宮中侍臣，喚賀起視，爇燭展書，才閱數行，便手舞足蹈，喜氣洋洋。一班廚夫走卒，聞得長安使至，召王嗣位，都至宮中叩賀；且請隨帶入京。賀無不樂從，匆匆收拾行裝，日中啟行。王吉忙繕成一書，叩馬進諫，大略舉殷高宗故事，叫他諒喑不言，國政盡歸大將軍處決，幸勿輕舉妄動等語。賀略略一瞧，當即擲置，揚鞭逕去，展著生平絕技，當先奔馳，幾與追風逐電相似，一口氣跑了一百三十五里；已到定陶，回顧從行諸人，統皆落後，連史樂成等朝使，俱不見到，沒奈何停住馬足，入驛守候。待至傍晚，始見朝使等馳至，尚有隨從三百餘人，陸續趕來，統言馬力不足，倒斃甚多。原來各驛中所備馬匹，寥寥無幾，總道新王入都，從吏多約百人，少約數十人；那知賀手下倖臣，多多益善，驛中怎能辦得許多良馬，只好將劣馬湊足，供他掉換，劣馬不能勝遠，自然倒斃。從吏卻埋怨驛吏失職，倚勢作威，不勝騷擾。龔遂卻也從行，實屬看不過去，因向賀面陳，請發還一半從吏，免多累墜，賀倒也應允。但從人都想攀龍附鳳，如何肯中道折回？又況皆賀平時親信，這一個不便捨去，那一個又要強從，弄到龔遂左右為難，硬挑出五十餘名，飭回昌邑。還有二百多人，一同前進。
    </voice>
</speak>
