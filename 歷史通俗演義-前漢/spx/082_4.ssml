<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　孝婦含冤，三年不雨，於公代為昭雪，請太守祭塋表墓，即致甘霖之下降，是天道固非盡無憑也。天道有憑，寧有如霍顯之毒死許后，納入小女成君，而可得富貴之長保者？人有千算，天教一算，愈狡黠愈遭天忌，愈驕橫亦愈致天譴；況霍顯淫悍，霍禹霍山霍雲，更游佚無度，如此不法，尚欲安享榮華，寧有是理？人即可欺，天豈可欺乎？逮至兵權被削，親戚被徙，獨不知謝職歸田，反且蓄怨生謀，思為大逆，其自速滅亡也宜哉！觀於霍氏之滅亡，而後之營營富貴者，可自此返矣。<break time="100ms" /><break time="100ms" />　　<break time="100ms" />　　
    </voice>
</speak>
