<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　項王得武涉歸報，甚是愁煩，又見糧食將盡，越覺愁上加愁，忽聞漢營中遣到使臣，乃仗劍高坐，傳令入見。侯公徐徐步入，見了項王，毫無懼色，從容向前，行過了禮。項王瞋目與語道：「汝主既不出戰，又不退去，今差汝到來，有何話說？」侯公道：「大王還是欲戰呢？還是欲退呢？」項王道：「我願一戰！」侯公道：「戰是危機，勝負難料；況相持已久，兵力皆疲，臣今為罷兵息爭而來，故敢進見大王。」項王不覺脫口道：「據汝來意，是欲與我講和麼？」侯公道：「漢王並不欲與大王爭鋒，大王如為保國安民起見，易戰為和，敢不從命。」項王意已稍平，把劍放下，問及議和約款。侯公道：「使臣奉漢王命，卻有二議，一是楚漢兩國，劃定疆界，彼此相安，不再侵犯。二請釋還漢王父太公，及妻室呂氏，使他骨肉團圓，久感聖德。」項王掀髯獰笑道：「汝主又來欺我麼？他想保全骨肉，故令汝詭詞請和。」侯公道：「大王知漢王東出的意思否？人情無不念父母，顧妻子，漢王西居蜀漢，離家甚遠，免不得懷念在心，前次潛至彭城，無非欲搬取家眷，嗣聞為大王所拘，急不暇擇，遂至與大王為敵，累戰不休。今大王無意言和，原是不必說了，既商和議，何不將兩人釋還，不但使漢王從此感德，誓不東行，就是天下諸侯，亦且爭慕大王，無不歌頌。試想大王不殺人父，就是明孝，不污人妻，就是明義，已經拘住，又復放歸，所以明仁，三德俱備，聲名洋溢，如恐漢王負約，是曲在漢王，直在大王，古人有言：師直為壯，曲為老，大王直道而行，天下無敵，何論一漢王呢！」<break time="100ms" />　　項王最喜奉承，聽了侯公一番言語，深愜心懷，遂復召入項伯，與侯公商議國界。項伯本是袒漢，樂得賣個人情，兩下議決，就滎陽東南二十里外的鴻溝，劃分界限，溝東屬楚，溝西屬漢。當由項王遣使，與侯公同報漢王，訂定約章，各無異言。所有迎還太公呂后的重差，仍然要勞煩侯公，侯公再偕楚使同行，至楚營請求如約，項王毫不遲疑，便放出太公呂后，及從吏審食其，使與侯公同歸。漢王聞知，當然出營迎接，父子夫婦，復得相見，正是悲喜交集，慶賀同聲。漢王嘉侯公功，封他為平國君，是為漢四年九月間事。越日，即聞項王拔營東歸，漢王亦欲西返，傳令將士整頓歸裝，忽有兩人進諫道：「大王不欲統一天下麼？奈何歸休！」這一語有分教：<break time="100ms" />　　壇坫方才休玉帛，疆場又復啟兵戈。<break time="100ms" />　　欲知兩人為誰，待至下回報明。　　<break time="100ms" /><break time="100ms" />　　兵法有言：驕兵必敗，龍且未勝先驕，即非韓信之善謀，亦無不敗之理。項王以二十萬眾，委諸龍且，何用人之不明歟？然項王同一有勇無謀之暴主，而龍且即為有勇無謀之莽將，同氣相求，故有是失。龍且死而項王亦將敗亡，此徒勇之所以無益也。武涉之說韓信，各為其主，原不足怪。蒯徹並非楚臣，何為唆信叛漢，使之君臣相猜，他時鐘室之禍，非徹致之而誰致之乎？若漢之遣使請和，得歸太公呂后，雖由侯生之善言，實出一時之僥倖，假使項王不允，加刃太公，則漢王雖得天下，終不免為無父之罪人而已，貪天幸以圖功，君子所勿取焉。<break time="100ms" /><break time="100ms" />　　<break time="100ms" />　　
    </voice>
</speak>
