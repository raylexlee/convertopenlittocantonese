<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十九回<break time="100ms" />　　誅逆閹難延秦祚　坑降卒直入函關
    </voice>
    <voice name="zh-HK-WanLungNeural">
        <break time="100ms" />
			　　卻說閻樂返報趙高，高聞二世已死，自然大喜，立即趨入宮中，搶得傳國玉璽，懸掛身上。本想自己篡位，因恐中外不服，且將公子嬰抬舉上去，俟與楚軍講定和議，再作後圖。主見已定，乃召集一班朝臣，及宗室公子，當眾曉示道：「二世不肯從諫，恣行暴虐，天下離畔，人人怨憤，今日已自刎了。公子嬰仁厚得眾，應該嗣立。惟我秦本一王國，自始皇統馭天下，乃稱皇帝，現在六國復興，海內分裂，秦地比前益小，不應空沿帝號，可仍照前稱王為是。」大眾聞言，心中統皆反對，因為積威所制，未敢異議，只好勉強作答，聽憑裁奪。趙高便令子嬰齋戒，擇日廟見，行受璽禮。一面收拾二世屍首，視作尋常百姓一般，草草棺殮，藁葬杜南宜春苑中。三年皇帝，求生不得，死且不許服袞冕，也覺可憐！<break time="100ms" />　　公子嬰雖被推立，自思趙高弒主，大逆不道，倘非設法加誅，將來必致篡位。旁顧大臣公子，無一可與同謀，只有膝下二兒，係是親生骨肉，不妨密商，乃喚入與語道：「趙高敢弒二世，豈尚畏我！不過佈置未妥，暫借我做個傀儡，徐圖廢立。我不先殺趙高，趙高必且殺我了。」二子聽著，不禁泣下。<break time="100ms" />　　正密議間，忽有一人踉蹌趨入道：「可恨丞相趙高，遣使往楚營求和，將要大殺宗室，自稱為王，與楚軍平分關中了。」子嬰一瞧，乃是心腹太監韓談，可與密商，因低聲囑咐道：「我原料他不懷好意，今使我齋戒數日，入廟告祖，明明是欲就廟中殺我，我當托病不行，免遭毒手。」韓談答道：「公子但言有病，尚非善策。」子嬰道：「我若不去告廟，高必自行來請，汝可與我二子，先伏兩旁，俟他進見，突出刺高，大患便可永除了。」談欣然領命，與子嬰二子預先準備，專等趙高進來，一同下手。<break time="100ms" />　　高正遣人詣沛公營，欲分王關中，偏沛公不肯允許，叱還高使。高不得逞計，且恐人心益散，急欲子嬰告廟，鎮定一時，因此定了日期，派人往報子嬰，子嬰並不推辭。屆期這一日，高先至廟中，待了多時，竟不見子嬰到來。一再差人催促，回稱公子有疾，不能親臨。高憤然道：「今日何日，尚好不至麼？我當親往速駕。」今日是汝死期，汝尚不知麼？說畢，即匆匆馳赴齋宮。下馬入門，遙見子嬰伏案假寐，便大聲呼道：「公子今已為王，速宜入廟告祖，奈何不行！」道言未絕，兩旁趨出三人，持刃至前，喝聲弒君亂賊，還敢胡言！趙高不及答話，已被韓談手起刀落，砍倒地上，再經子嬰二子，雙刃並舉，連下二刀，當即送命。也有此日。子嬰見趙高已誅，亟召群臣入宮，指示高屍，曆數罪惡。群臣爭頌子嬰英明，且言高死不足蔽辜，應夷三族。從前何皆無言？子嬰點首，便令衛隊往捕趙高家屬，並及趙成閻樂一並拿到，俱處死刑，於是往告祖廟，嗣登大位，徵兵遣將，往守嶢關。<break time="100ms" />　　探報至沛公營，具述底細，沛公即欲引兵進擊，張良進言道：「秦兵尚強，未可輕攻。良聞守關秦將，係一屠家子，必然貪利，願公暫留營中，但使人齎著金寶，往啖秦將，一面就嶢關四近，登山張旗，作為疑兵，秦將內貪重賂，外怯強兵，還有甚麼不降？」沛公依議施行，命酈食其齎寶入關，招誘秦將，且撥部兵數千，悄悄上山，遍列旗幟。秦將登關東望，但見高低上下，統是楚幟豎著，不由的膽裂心寒。可巧酈生叩關入見，送上多珍，引得秦將心花怒開，看一樣，愛一樣，便問沛公何故厚遺？酈生道：「沛公素仰大名，所以備物致意，通告將軍，將軍試想事至今日，秦朝尚能長存麼？將軍若孤守關中，願為秦死，沛公有精兵數十萬，當與將軍相見。惟聞將軍明察事機，熟知利害，所以先禮後攻，敢請將軍明示。」秦將不待聽畢，便已一口應承，願與沛公連和，同攻咸陽。所謂利令智昏。<break time="100ms" />　　酈生當即告別，還報沛公。沛公甚喜，復欲令酈生入關訂約，旁有一人出阻道：「不可！句。不可！」沛公把頭回顧，就是前日獻計的張良。不覺動了疑心，問為何意？我亦要疑。張良道：「這不過秦將一人，貪利輕諾，料他部下未必盡從。我若驟與連和，入關同行，萬一彼眾生變，潛襲我軍，可危孰甚！最好是乘他不備，即日掩擊，定獲全勝。」是從假途滅虢的遺計變化出來。沛公連聲稱善，便令部將周勃，引步兵潛逾蕢山，繞出嶢關後面，逕襲秦營。秦將方以為酈生去後，必來續約，安心待著。猛聽得一聲喊起，即有許多敵兵，從營後殺來，秦兵茫無頭緒，還道是做夢一般，紛紛驚溃，秦將不識何因，親至營後察看，不防一大將持刀突入，直至面前，刀光閃處，已把秦將劈開頭顱，腦漿迸流，死於非命。實是該死！<break time="100ms" />　　這大將就是周勃。勃係沛邑貧民，少時學織蠶箔，賺錢餬口，又因他善能吹簫，常往喪家充役，列入樂工。既而漸屆壯年，身長力大，學習弓馬，無不具精。沛令聞他技勇，引為中涓。官名。及沛公起兵入城，勃即投效麾下，戰必先驅，所向有功。沛公為碭郡長，拜勃為虎賁令，及隨軍西向，尤多戰績。至是復殺死秦將，踏平秦營，關上守卒，亦皆遁去。沛公又引軍入關，接應周勃，追殺秦兵。到了藍田縣南境，遇有戍將攔截，便痛擊一陣。戍將大敗，逃回咸陽。嗣是沿途無阻，直抵霸上。
    </voice>
</speak>
