<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　沛公身入鴻門，為生平罕有之危機，項羽令焚秦宮，為史冊罕有之大火，於此見劉項之成敗，即定楚漢之興亡，鴻門一宴，沛公已在項氏掌握，取而殺之，反手事耳。乃有項伯為之救護，有張良樊噲為之扶持，卒使項羽不能逞其勇，范增不能施其智，雖曰人事，豈非天命！天不欲死沛公，羽與增安得而殺之？若羽之焚秦宮，愚頑實甚，秦宮之大，千古無兩，材料無不值錢，散給民生，正足嘉惠黎庶，焚之果何為者？武王滅紂，不聞舉紂宮而盡焚之，越王沼吳，又不聞舉吳台而盡焚之，羽果何心，付諸一炬？甚且殺子嬰，屠咸陽，掘始皇塚，烹韓生，以若所為，求若所欲，安往而不敗亡耶？秦之罪上通於天，羽且過之，故秦尚能傳至二世，而羽獨及身而亡。<break time="100ms" /><break time="100ms" />　　<break time="100ms" />　　
    </voice>
</speak>
