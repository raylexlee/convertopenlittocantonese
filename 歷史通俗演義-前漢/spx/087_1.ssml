<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十七回<break time="100ms" />　　杰閣圖形名標麟史　錦車出使功讓蛾眉
    </voice>
    <voice name="zh-HK-WanLungNeural">
        <break time="100ms" />
			　　卻說御史大夫一缺，本是蕭望之就任。望之自恃才高，常戲謾丞相丙吉，吉已年老，不願與較。望之心尚未足，又奏稱民窮多盜，咎在三公失職，語意是隱斥丙吉，宣帝始知望之忌刻，特使侍中金安上詰問，望之免冠對答，語多支吾。丞相司直緐延壽，緐音婆。素來不直望之，乘隙舉發望之私事，望之乃降官太子太傅。黃霸得應召入京，代為御史大夫。才閱一年，丞相博陽侯丙吉，老病纏綿，竟致不起。吉尚寬大，好禮讓，隱惡揚善，待下有恩。常出遇人民械鬥，並不過問，獨見一牛喘息，卻使人問明牛行幾里。或譏吉舍大問小，吉答說道：「民鬥須京兆尹諭禁，不關宰相。若牛喘必因天熱，今時方春和，牛非遠行，何故喘息？三公當爕理陰陽，不可不察。」旁人聽了，都說他能持大體。我意未然。<break time="100ms" />　　及丙吉既歿，霸代為丞相，相道與郡守不同。霸治郡原有政聲，卻非相才，所以一切措施，不及魏丙，一日見有鶡雀飛集相府，鶡音芬，或作鳻。雀形似雉，出西羌中，霸生平罕見，疑為神雀，遽欲上書稱瑞。後來聞知由張敞家飛來，方才罷議。但已被大眾得知，作為笑談。從前所稱鳳凰戾止，想亦如是。既而霸復薦舉侍中史高，可為太尉，又遭宣帝駁斥。略言太尉一官，罷廢已久，史高係帷幄近臣，朕所深知，何勞丞相薦舉等語。說得霸羞慚滿面，免冠謝罪，嗣是不敢再請他事。霸為相時，已晉封建成侯，任職五年，幸得考終，諡法與丙吉相同，統是一個定字。惟黃霸的妻室，卻是一個巫家女兒。從前霸為陽夏游徼，與一相士同車出遊，道旁遇一少女，由相士注視多時，說她後來必貴。霸尚未娶妻，聽了此語，便去探問該女姓氏，浼人說合。女父本來微賤，欣然允許，即將該女嫁霸為妻，誰知隨霸多年，居然得為宰相夫人，並且所生數子，亦得通顯，說也是一段佳話，閒文少表。<break time="100ms" />　　且說霸既病歿，廷尉於定國，正遷任御史大夫，復代霸為丞相。時為甘露三年，正值匈奴國呼韓邪單于款塞請朝，宣帝命公卿大夫，會議受朝禮節。丞相以下，俱言宜照諸侯王待遇，位在諸侯王下，獨太子太傅蕭望之，謂應待以客禮，位在諸侯王上，宣帝有意懷柔，特從望之所言，至甘泉宮受朝。自己先郊祀泰畤，然後入宮御殿，傳召呼韓邪單于入見，贊謁不名，令得旁坐，厚賜冠帶衣裳弓矢車馬等類。待單于謝恩退出，又由宣帝遣官陪往長平，留他食宿。翌日宣帝親至長平，呼韓邪上前接駕，當有贊禮官傳諭單于免禮，准令番眾列觀。此外如蠻夷降王，亦來迎謁，由長平坂至渭橋，絡繹不絕，喧呼萬歲。呼韓邪留居月餘，方遣令還塞，呼韓邪願居光祿塞下，係光祿勛徐自為所築之城。可借受降城為保障，宣帝准如所請，乃命衛尉董忠等，率萬騎護送出境，且令留屯受降城，保衛呼韓邪，一面輸糧接濟。呼韓邪感念漢恩，壹意臣服。此外西域各國，聞得匈奴附漢，自然震懾漢威，奉命維謹。就是郅支單于亦恐呼韓邪往侵，遠徙至堅昆居住，去匈奴故庭約七千里。到了歲時遞嬗，也遣使入朝漢廷。九重高拱，萬國來同，後人稱為漢宣中興，便是為此。提清眉目。<break time="100ms" />　　宣帝因戎狄賓服，憶及功臣，先後提出十一人，令畫工摹擬狀貌，繪諸麒麟閣上。麒麟閣在未央宮中，從前武帝獲麟，特築此閣，當時紀瑞，後世銘功，無非是休揚烈光的意思。閣上所繪十一人，各書官職姓名，惟第一人獨從尊禮，不聞書名。看官欲知詳細，由小子錄述如下：<break time="100ms" />　　　大司馬大將軍博陸侯姓霍氏。衛將軍富平侯張安世。<break time="100ms" />　　車騎將軍龍頟侯韓增。頟音額。後將軍營平侯趙充國。<break time="100ms" />　　丞相高平侯魏相。　丞相博陽侯丙吉。<break time="100ms" />　　御史大夫建平侯杜延年。　宗正陽城侯劉德。<break time="100ms" />　　少府梁丘賀。　太子太傅蕭望之。<break time="100ms" />　　典屬國蘇武。<break time="100ms" />　　照此看來，第一人當是霍光，霍家雖滅，宣帝尚追念舊勛，不忍書名。外此十人，只有蕭望之尚存，本應最後列名，為何獨將蘇武落後呢？武有子蘇元，前坐上官桀同黨，已經誅死，武亦免官。見前文。後來宣帝嗣位，仍起武為典屬國，並將武在匈奴時所生一子，許令贖回，拜為郎官。即通國，見前文。神爵二年，武已逝世，宣帝因他忠節過人，名聞中外，故意置諸後列，使外人見了圖形，覺得盛名如武，尚不能排列人先，越顯得中國多材，不容輕視了！<break time="100ms" />　　先是武帝六男，只有廣陵王胥，尚然存在。胥傲戾無親，嘗思為變，可惜兵力單薄，未敢發作，沒奈何遷延過去。到了五鳳四年，忽被人訐發陰謀，說他囑令女巫，咒詛朝廷。宣帝遣人查訪，果有此事，向胥提究女巫，胥竟把女巫殺死，希圖滅口。那知廷臣已聯名入奏，請將胥明正典刑。宣帝尚未下詔，胥已先有所聞，自知不能倖免，當即自縊，國除為郡。
    </voice>
</speak>
