<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　南越王趙佗，前曾受高祖冊封，歸漢稱臣。事見前文。至呂后四年，有司請禁南越關市鐵器，佗因此動怒，背了漢朝，僭稱南越武帝。且疑是長沙王吳回吳芮孫。進讒，遂發兵攻長沙，蹂躪數縣，大掠而去。長沙王上報朝廷，請兵援應，呂后特遣隆慮侯周灶，率兵往討。適值天時溽暑，士卒遇疫，途次多致病死，眼見是不能前行，並且南嶺一帶，由佗派兵堵住，無路可入，灶只得逗留中道，到了呂后病歿，索性班師回京。趙佗更橫行無忌，用了兵威財物，誘致閩越西甌，俱為屬國，共得東西萬餘里地方，居然乘黃屋，建左纛，與漢天子儀制相同。文帝見四夷賓服，獨有趙佗倔強得很，意欲設法羈縻，用柔制剛，當下命真定官吏，為佗父母墳旁，特置守邑，歲時致祭。且召佗兄弟屬親，各給厚賜，然後選派使臣，南下招佗。這種命意，不能不與相臣商議，陳平遂將陸賈保薦上去，說他前番出使，不辱君命，此時正好叫他再往，駕輕就熟，定必有成。文帝也以為然，遂召陸貿入朝，仍令為大中大夫，使他齎著御書，往諭趙佗。賈奉命起程，好幾日到了南越，趙佗聞是熟客，當然接見。賈即取書交付，由佗接過手中，便即展閱，但見書中說是：<break time="100ms" />　　　朕，高皇帝側室子也，奉北藩於代，道路遼遠，壅蔽樸愚，未嘗致書。高皇帝棄群臣，孝惠皇帝即世，高後自臨事，不幸有疾，日進不衰。諸呂為變，賴功臣之力，誅之已畢，朕以王侯吏不釋之故，不得不立。乃者聞王遺將軍隆慮侯書，求親昆弟，諸罷長沙兩將軍。朕以王書罷將軍博陽侯，親昆弟在真定者，已遣使存問，修治先人冢。前日聞王發兵於邊，為寇災不止，當時長沙王苦之，南郡尤甚。雖王之國，庸獨利乎？必多殺士卒，傷良將吏，寡人之妻，孤人之子，獨人父母，得一亡十，朕不忍為也。朕欲定地犬牙相入者，以問吏，吏曰：高皇帝所以介長沙王也，朕不能擅變焉。今得王之地，不足以為大，得王之財，不足以為富，嶺以南王自治之。雖然，王之號為帝，兩帝並立，無一乘之使以通其道，是爭也；爭而不讓，王者不為也。願與王分棄前惡，終今以來，通使如故，故使賈馳諭，告王朕意。<break time="100ms" />　　趙佗閱畢，大為感動，便握賈手與語道：「漢天子真是長者，願奉明詔，永為藩臣。」賈即指示御書道：「這是天子的親筆，大王既願臣服天朝，對著天子手書，就與面謁一般，應該加敬。」趙佗聽著，就將御書懸諸座上，自在座前拜跪，頓首謝罪。賈又令速去帝號，佗亦允諾，下令國中道：「我聞兩雄不並立，兩賢不並世。漢皇帝真賢天子，自今以後，我當去帝制黃屋左纛，仍為漢藩。」賈乃誇獎趙佗賢明。佗聞言大喜，與賈共敘契闊，盛筵相待。款留了好幾日，賈欲回朝報命，向佗取索復書，佗構思一番，亦繕成一書道：<break time="100ms" />　　　蠻夷大長老夫臣佗昧死再拜，上書皇帝陛下：老夫故越吏也，針對側室子句。高皇帝幸賜臣佗璽，以為南越王。孝惠帝即位，義不忍絕，所以賜老夫者厚甚。高後用事，別異蠻夷，出令曰：毋與蠻夷越金鐵田器，馬牛羊即予，予牡毋予牝。老夫處僻，馬牛羊齒已長，自以祭祀不修，有死罪，使內史藩，中尉高，御史平凡三輩，上書謝罪皆不返。又風聞老夫父母墳墓已壞削，兄弟宗族與誅論，吏相與議曰：今內不得振於漢，外無以自高異，故更號為帝，自帝其國，非敢有害於天下。高皇后聞之大怒，削去南越之籍，使使不通，老夫竊疑長沙王讒臣，故敢發兵以伐其邊。<break time="100ms" />　　且南方卑濕，蠻夷中西有西甌，其眾半羸，南面稱王，東有閩越，其眾數千人，亦稱王，西北有長沙，其半蠻夷，亦稱王，老夫故敢妄竊帝號，聊以自娛。老夫處越四十九年，於今抱孫焉，然夙興夜寐，寢不安席，食不甘味，目不視靡曼之色，耳不聽鐘鼓之音者，以不得事漢也。今陛下幸哀憐，復故號，通使漢如故，老夫死，骨不腐，改號，不敢為帝矣。謹昧死再拜以聞。<break time="100ms" />　　書既寫就，隨手封固，又取出許多方物，托賈帶還，作為貢獻，另外亦有贐儀贈賈。賈即別了趙佗，北還報命，及進見文帝，呈上書件，文帝看了一周，當然欣慰，也即厚賞陸賈，賈拜謝而退。好做富家翁了。嗣是南方無事，寰海承平，兩番使越的陸大夫，亦安然壽終，小子有詩詠道：<break time="100ms" />　　武力何如文教優，御夷有道在懷柔，<break time="100ms" />　　詔書一紙蠻王拜，伏地甘心五體投。<break time="100ms" />　　未幾就是文帝二年，歲朝方過，便有一位大員，病重身亡。欲知何人病逝，容至下回再表。<break time="100ms" /><break time="100ms" />　　有薄太后之為姑，復有竇皇后之為婦，兩人境遇不同，而其悲歡離合之情跡，則如出一轍，可謂姑婦之間，無獨有偶者矣。語有之：塞翁失馬，安知非福，兩后亦如是耳。長君少君，不期而會，先號后笑，命亦從同，得絳灌之代為設法，擇正士以保傅之，而長君少君，卒為退讓之君子，是何莫非竇氏之幸福歟。趙佗橫恣嶺南，第以一書招諭，即頓首謝罪，自去帝制，可見推誠待人，鮮有不為所感動者。忠信之道，行於蠻貊，奚必勞師動眾為哉！
    </voice>
</speak>
