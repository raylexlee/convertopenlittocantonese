<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　梁事已了，呂后勸高祖還都，高祖乃挈後同歸，入宮安居。約閱月餘，忽想起南粤地方，尚未平服，因特派楚人陸賈，齎著印綬，往封趙佗為南粤王，叫他安輯百越，毋為邊害。趙佗舊為龍川令，屬南海郡尉任囂管轄。囂見秦政失綱，中原大亂，也想乘時崛起，獨霸一方，會因老病纏綿，臥牀不起，到了將死時候，乃召趙佗入語道：「天下已亂，勝廣以後，復有劉項，幾不知何時得安。南海僻處蠻夷，我恐被亂兵侵入，意欲塞斷北道，自開新路，靜看世變如何，再定進止，不幸老病加劇，有志未逮，今郡中長吏，無可與言，只有足下倜儻不羈，可繼我志。此地負山面海，東西相距數千里，又有中原人士，來此寓居，正可引為臂助，足下能乘勢立國，卻也是一州的主子呢！」佗唯唯受教，囂即命佗行南海尉事。未幾囂死，佗為囂發喪，實任南海尉，移檄各關守將，嚴守邊防，截阻北路。所有秦時派置各縣令，陸續派兵捕戮，另用親黨接充。嗣是襲取桂林象郡，自稱南粤武王。及漢使陸賈，到了南海，佗雖不拒絕，卻大模大樣的坐在堂上，頭不戴冠，露出一個椎髻，身不束帶，獨伸開兩腳，形狀似箕，直至陸賈進來，仍然這般容態。陸賈素有口才，也不與他行禮，便朗聲開言道：「足下本是中國人，父母兄弟墳墓，都在真定，今足下反易天常，棄冠裂帶，要想舉區區南越，與天子抗衡，恐怕禍且立至了！試想秦為不道，豪傑並起，獨今天子得先入關，據有咸陽，平定暴秦。項羽雖強，終致敗亡，先後不過五年，海內即歸統一，這乃天意使然，並不是專靠人力呢！今足下僭號南越，不助天下誅討暴逆，天朝將相，俱欲移兵問罪，獨天子憐民勞苦，志在休息，特遣使臣至此，冊封足下，足下正應出郊相迎，北面稱臣。不意足下侈然自大，驟思抗命，倘天子得聞此事，赫然一怒，掘毀足下祖墓，屠滅足下宗族，再遣偏將領兵十萬，來討南越，足下將如何支持？就是南越吏民，亦且共怨足下，足下生命，就在這旦夕間了！」怵以利害，先挫其氣。佗乃竦然起座道：「久處蠻中，致失禮儀，還請勿怪！」賈答道：「足下知過能改，也好算是一位賢王。」佗因問道：「我與蕭何曹參韓信等人，互相比較，究竟孰賢？」賈隨口說道：「足下似高出一籌。」略略奉承，俾悅其心。佗喜溢眉宇，又進問道：「我比皇帝如何？」賈答說道：「皇帝起自豐沛，討暴秦，誅強楚，為天下興利除害，德媲五帝，功等三王，統天下，治中國，中國人以億萬計，地方萬里，盡歸皇帝，政出一家，自從天地開闢以來，未嘗得此！今足下不過數萬兵士，又僻居蠻荒，山海崎嶇，約不過大漢一郡，足下自思，能賽得過皇帝否？」佗大笑道：「我不在中國起事，故但王此地；若得居中國，亦未必不如漢帝呢！」乃留賈居客館中，連日與飲，縱談時事，賈應對如流，備極歡洽。佗欣然道：「越中乏才，無一可與共語，今得先生到來，使我聞所未聞，也是一幸。」賈因他氣誼相投，樂得多住數日，勸他誠心歸漢。佗為所感動，乃自願稱臣，遵奉漢約，並取出越中珍寶，作為贐儀，價值千金。賈亦將隨身所帶的財帛，送給趙佗，大約也不下千金，主客盡歡，方才告別。<break time="100ms" />　　賈辭歸復命，高祖大悅，擢賈為大中大夫。賈既得主眷，時常進謁，每與高祖談論文治，輒援據詩書，說得津津有味。高祖討厭得很，向賈怒罵道：「乃公以馬上得天下，要用什麼詩書？」賈答道：「馬上得天下，難道好馬上治天下麼？臣聞湯武逆取順守，方能致治，秦並六國，任刑好殺，不久即亡。向使秦得有天下，施行仁義，效法先王，陛下怎能得滅秦為帝呢？」明白痛快。高祖聽說，暗自生慚，禁不住面頰發赤。停了半晌，方與賈語道：「汝可將秦所以失天下，與我所以得天下，分條解釋，並引古人成敗的原因，按事引證，著成一書，也可垂為後鑒了。」賈奉命趨出，費了好幾天工夫，輯成十二篇，奏聞高祖。高祖逐篇稱善，左右又齊呼萬歲，遂稱賈書為新語。小子有詩詠道：<break time="100ms" />　　奉書出使赴南藩，折服梟雄語不煩。<break time="100ms" />　　更有一編傳治道，古今得失好推原。<break time="100ms" />　　欲知後事如何，且看下回分解。　　<break time="100ms" /><break time="100ms" />　　韓信謀反，出自舍人之一書，虛實尚未可知，呂后遽誘而殺之，無論其應殺與否，即使應殺，而出自呂后之專擅，心目中亦豈尚有高祖耶？或謂高祖出征，必有密意授諸帷房，故呂后得以專殺，此言亦不為無因，試觀高祖之不責呂后，與呂后之復請誅越，可以知矣。然吾謂韓彭之戮，高祖雖未嘗無意，而主其謀者，必為呂后。高祖擒信而不殺信，拘越而不殺越，猶有不忍之心，惟呂后陰悍過於高祖，高祖第黜之而不殺，呂后必殺之而後快，越可誣，信亦何不可誣？綱目於韓彭之殺，皆不書反，而殺信則獨書皇后，明其為呂后之專殺，於高祖固尚有恕辭也。婦有長舌，洵可畏哉！彼陸賈之招降趙佗，乃以口舌取功名，與酈食其隨何相類。惟馬上取天下，不能以馬上治二語，實足為佐治良謨，新語之作，流傳後世，謂為漢室良臣，不亦宜乎！<break time="100ms" /><break time="100ms" />　　<break time="100ms" />　　
    </voice>
</speak>
