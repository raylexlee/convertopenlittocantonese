<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　武子蘇元，聞父回來，當然相迎。武回家後，雖尚子姪團聚，追思老母故妻，先兄亡弟，未免傷感得很。且遙念胡婦有孕，未曾帶歸，又覺得死別生離，更增淒惻。還幸南北息爭，使問不絕，旋得李陵來書，借知胡婦已得生男，心下稍慰。乃寄書作復，取胡婦子名為通國，托陵始終照顧，並勸陵得隙歸漢，好幾月未接複音。大將軍霍光，與左將軍上官桀，與陵有同僚誼，特遣陵故人任立政等，前往匈奴，名為奉使，實是招陵。陵與立政等，宴會數次，立政見陵胡服椎髻，不覺悵然。又有衛律時在陵側，未便進言。等到有隙可乘，開口相勸，陵終恐再辱，無志重歸，立政等乃別陵南還。臨行時，由陵取出一書，交與立政，托他帶給蘇武。立政自然應允，返到長安復命。霍光上官桀，聞陵不肯回來，只好作罷。獨陵給蘇武書，乃是一篇答復詞，文字卻酣暢淋漓。<break time="100ms" />　　小子因陵未免負國，不遑錄及，但隨筆寫成一詩道：<break time="100ms" />　　子卿歸國少卿降，陵字少卿。胡服何甘負故邦？<break time="100ms" />　　獨有杜陵留浩氣，蘇武杜陵人。忠全使節世無雙。<break time="100ms" />　　蘇武回國以後，只隔一年，上官桀與霍光爭權，釀成大禍，連武子蘇元，亦一同坐罪。究竟為著何事？待小子下回敘明。　　<break time="100ms" /><break time="100ms" />　　武帝能知霍光之忠，而不能知上官桀之奸，已為半得半失。光與桀同事有年，亦未克辨奸燭偽，反與之結兒女姻親；是可見桀之狡詐，上欺君，下欺友，手段固甚巧也。女孫不過六齡，乃由子安私托丁外人，運動蓋長公主，僥倖成功，得立為後。推原由來，光不能無咎，假使蓋長公主不得入宮，則六齡幼女，寧能驟登後位乎？至若蘇武丁年出使，皓首而歸，忠誠如此，何妨特授侯封，乃僅拜為典屬國，致為外人所借口。陵復甦武書中，亦曾述及，而後來燕王旦之謀反，亦借此罪光。光忠厚有餘，而才智不足，誠哉其不學無術乎！<break time="100ms" /><break time="100ms" />　　<break time="100ms" />　　
    </voice>
</speak>
