<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　原來平與周勃，同朝為官，意見卻不甚融洽。從前高祖在滎陽時，勃嘗劾平受金，雖已相隔有年，總覺餘嫌未泯，所以平時共事，貌合神離。自從陸賈為平畫策，叫他與勃結歡，平遂特設盛筵，邀勃過飲。待勃到來，款待甚殷，當即請勃入席，對坐舉觴，堂上勸斟，堂下作樂，端的是怡情悅性，適口充腸，好多時方才畢飲。平又取出五百金，為勃上壽，勃未肯遽受，由平遣人送至勃家，勃稱謝而去。<break time="100ms" />　　過了三五日，勃亦開筵相酬，照式宴平。平自然前往，盡醉乃歸。嗣是兩人常相往來，不免談及國事。勃亦隱恨諸呂，自然與平情投意合，預為安排。平又深服陸賈才辯，特贈他奴婢百人，車馬五十乘，錢五百萬緡，使他交遊公卿間，陰相結納，將來可倚作臂助，驅滅呂氏。賈便到處結交，勸他背呂助劉。朝臣多被他說動，不願從呂，呂氏勢遂日孤。不過呂產呂祿等，尚未知曉，仍然恃權怙勢，不少變更。<break time="100ms" />　　會當三月上巳，呂太后依著俗例，親臨渭水，祓除不祥。事畢即歸，行過軹道，見有一物突至，狀如蒼狗，咬定衣腋，痛徹心腑，免不得失聲大呼。衛士慌忙搶護，卻不知為何因，但聽太后嗚咽道：「汝等可見一蒼狗否？」衛士俱稱不見，太后左右四顧，亦覺杳然。因即忍痛回宮，解衣細視，腋下已經青腫，越加驚疑。當即召入太史，令卜吉凶，太史卜得爻象，乃是趙王如意為祟，便據實報明。太后疑信參半，姑命醫官調治。那知敷藥無效，服藥更無效，不得已派遣內侍，至趙王如意墓前，代為禱免，亦竟無效。時衰受鬼迷。日間痛苦，還好勉強忍耐，夜間痛苦益甚，幾乎不能支持。幸虧她體質素強，一時不致遽死，直至夏盡秋來，方將全身氣血，折磨淨盡。吃了三五個月苦痛，還是不足蔽辜？鎮日裡纏綿牀褥，自知不能再起，乃命呂祿為上將，管領北軍，呂產管領南軍。且召二人入囑道：「汝等封王，大臣多半不平，我若一死，難免變動。汝二人須據兵衛宮，切勿輕出，就使我出葬時，亦不必親送，才能免為人制呢！」產與祿唯唯受教。<break time="100ms" />　　又越數日，呂太后竟病死未央宮，遺詔令呂產為相國，審食其為太傅，立呂祿女為皇后。產在內護喪，祿在外巡行，防備得非常嚴密，到了太后靈柩，出葬長陵，兩人遵著遺囑，不去送葬，但帶著南北兩軍，保衛宮廷，一步兒不敢放鬆。陳平周勃等，雖有心除滅諸呂，可奈無隙得乘，只好耐心守著。獨有朱虛侯劉章，盤問妻室，才知產祿謹守遺言，蟠踞宮禁。暗想如此過去，必將作亂，朝內大臣，統是無力除奸，只好從外面發難，方好對付產祿。乃密令親吏赴齊，報告乃兄劉襄，叫他發兵西向，自在都中作為內應，若能誅滅呂氏，可奉乃兄為帝云云。<break time="100ms" />　　襄得報後，即與母舅駟鈞，郎中令祝午，中尉魏勃，部署人馬，指日出發。事為齊相召平所聞，即派兵入守王宮，托名保衛，實是管束。齊王襄被他牽制，不便行動，急與魏勃等密商良策。勃素有智謀，至此為襄畫策，往見召平，佯若與襄不恊，低聲語平道：「王未得朝廷虎符，擅欲發兵，跡同造反，今相君派兵圍王，原是要著，勃願為相君效力，指揮兵士，禁王擅動，未知相君肯賜錄用否？」召平聞言大喜，就將兵符交勃，任勃為將，自在相府中安居，毫不加防。忽有人來報禍事，乃是魏勃從王府撤圍，移向相府，立刻就到，嚇得召平手足無措，急令門吏掩住雙扉，前後守護。甫經須臾，那門外的人聲馬聲，已聚成一片，東衝西突，南號北呼，一座相府門第，已被勃眾四面圍住，勢將搗入。平不禁長歎道：「道家有言，當斷不斷，反受其亂，我自己不能斷判，授權他人，致遭反噬，悔無及了！」遂拔劍自殺。此召平似與東陵侯同名異人。待至勃毀垣進來，平已早死，乃不復動手，返報齊王。齊王襄便令勃為將軍，準備出兵，並任駟鈞為丞相，祝午為內史，安排檄文，號召四方。<break time="100ms" />　　此時距齊最近，為瑯琊濟川及魯三國。濟川王是後宮子劉太，魯王是魯元公主子張偃，兩人為呂氏私黨，不便聯絡。惟瑯琊王劉澤，輩分最長，又與呂氏不甚相親，並見前文。論起理來，當可為齊王後援。齊王使祝午往見劉澤，約同起事，午尚恐澤有異言，因與齊王附耳數語，然後起行。及抵瑯琊，與澤相見，當即進言道：「近聞諸呂作亂，朝廷危急，齊王襄即欲起兵西向，討除亂賊，但恐年少望輕，未習兵事，為此遣臣前來，恭迎大王！大王素經戰陣，又係人望，齊王情願舉國以聽，幸乞大王速蒞臨淄，主持軍務！即日連合兩國兵馬，西入關中，討平內亂，他時龍飛九五，舍大王將誰屬呢？」言甘者心必苦。劉澤本不服呂氏，且聽得祝午言詞，大有利益，當即與午起行。到了臨淄，齊王襄陽表歡迎，陰加監制，再遣午至瑯琊，矯傳澤命，盡發瑯琊兵馬，西攻濟南。濟南向為齊地，由呂太后割畀呂王，所以齊王發難，首先往攻。一面陳諸呂罪狀，報告各國，略云：<break time="100ms" />　　　高帝平定天下，王諸子弟，悼惠王薨，惠帝使留侯張良，立臣為齊王。惠帝崩，高後用事，聽諸呂，擅廢帝更立，又殺三趙王，滅梁趙燕以王諸呂，分齊國為四，即瑯琊濟川魯三國，與齊合計為四。忠臣進諫，上惑亂不聽。今高後崩，皇帝春秋富，未能治天下，固待大臣諸侯。今諸呂又擅自尊官，聚兵嚴威，劫列侯忠臣，矯制以令天下，宗廟以危。<break time="100ms" />　　寡人率兵入誅不當為王者！
    </voice>
</speak>
