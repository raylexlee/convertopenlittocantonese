<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　東牟侯興居進奏道：「此次誅滅呂氏，臣愧無功，今願奉命清宮。」文帝允諾，命與太僕汝陰侯夏侯嬰同往。兩人逕至未央宮，入語少帝道：「足下非劉氏子，不當為帝，請即讓位！」一面說，一面揮去左右執戟侍臣。左右去了多人，尚有數人未肯退去，大謁者張釋，巧為迎合，勸令退出，乃皆釋戟散走。夏侯嬰即呼入便輿，迫少帝登輿出宮。少帝弘戰慄道：「汝欲載我何往？」嬰直答道：「出就外舍便是！」說著，即命從人御車驅出，行至少府署中，始令少帝下車居住。興居又逼使惠帝后張氏，移徙北宮，然後備好法駕，至代邸迎接文帝。文帝即夕入宮，甫至端門，尚有十人持戟，阻住御駕，且朗聲道：「天子尚在，足下怎得擅入？」文帝不覺驚疑，忙遣人馳告周勃。勃聞命馳入，曉示十人，叫他避開。十人始知新天子到來，棄戟趨避，文帝才得入內。當夜拜宋昌為衛將軍，鎮撫南北軍，授張武為郎中令，巡行殿中，自御前殿，命有司繕成恩詔，頒發出去。詔曰：<break time="100ms" />　　　制詔丞相太尉御史大夫，間者諸呂用事擅權，謀為大逆，欲危劉氏宗廟，賴將相列侯宗室大臣誅之，皆伏其辜。<break time="100ms" />　　朕初即位，其赦天下，賜民爵一級，女子百戶牛酒，酺五日。<break time="100ms" />　　是夜少帝弘暴死少府署中，還有常山王朝，淮陽王武，梁王太三人，當時雖受王封，統因年幼無知，未便就國，仍然留居京邸，這三人亦同時被殺。想是陳平周勃，恐他留為後患，不如斬草除根，殺死了事。文帝樂得置諸不問。究竟少帝與三王，是否惠帝子，亦無從證實，不過這數人無罪無辜，同致殺死，就使果是雜種，也覺得枉死可憐。推究禍原，還是呂太后造下冤孽哩。冤有頭，債有主，應該追究。話分兩頭。<break time="100ms" />　　且說文帝既已正位，倏忽間已是十月，沿著舊制，下詔改元。月朔謁見高廟，禮畢還朝，受群臣覲賀，下詔封賞功臣。有云：<break time="100ms" />　　　前呂產自置為相國，呂祿為上將軍，擅遣將軍灌嬰，將兵擊齊，欲代劉氏。嬰留滎陽，與諸侯合謀，以誅呂氏。呂產欲為不善，丞相平與太尉勃等，謀奪產等軍，朱虛侯章首先捕斬產，太尉勃身率襄平侯通，持節承詔入北軍，典客揭奪呂祿印。其益封太尉勃邑萬戶，賜金千斤，丞相平將軍嬰邑各三千戶，金二千斤，朱虛侯章襄平侯通邑各二千戶，金千斤，封典客揭為陽信侯，賜金千斤，用酬勞勩。<break time="100ms" />　　其毋辭！<break time="100ms" />　　封賞已畢，遂尊母后薄氏為皇太后，遣車騎將軍薄昭，帶著鹵薄，往代奉迎。追諡故趙王友為幽王，趙王恢為共王，燕王建為靈王。共靈二王無後，惟幽王友有二子，長子名遂，由文帝特許襲封，命為趙王，移封瑯琊王澤為燕王，所有從前齊楚故地，為諸呂所割封，至是盡皆給還，不復置國。中外臚歡，吏民額手。<break time="100ms" />　　忽由右丞相陳平，上書稱病，不能入朝，文帝乃給假數日。待至假滿，平只好入謝，且請辭職。文帝驚問何因？平復奏道：「高皇帝開國時，勃功不如臣，今得誅諸呂，臣功不如勃，願將右丞相一職，讓勃就任，臣心方安。」可見稱病是詐。文帝乃命勃為右丞相，遷平為左丞相，罷去審食其。實是可殺。任灌嬰為太尉。勃受命後，趨出朝門，面有驕色，文帝卻格外敬禮，注目送勃。郎中袁盎，從旁瞧著，獨出班啟奏道：「陛下視丞相為何如人？」文帝道：「丞相可謂社稷臣！」袁盎道：「丞相乃是功臣，不得稱為社稷臣。古時社稷臣所為，必君存與存，君亡與亡，丞相當呂氏擅權時，身為太尉，不能救正，後來呂后已崩，諸大臣共謀討逆，丞相方得乘機邀功。今陛下即位，特予懋賞，敬禮有加，丞相不自內省，反且面有德色，難道社稷臣果如是麼？」文帝聽了，默然不答，嗣是見勃入朝，辭色謹嚴，勃亦覺得有異，未敢再誇，漸漸的易驕為畏了。暗伏下文。小子有詩歎道：<break time="100ms" />　　漫言厚重足安劉，功少封多也足羞，<break time="100ms" />　　不是袁絲袁盎字絲。先進奏，韓彭遺禍且臨頭！<break time="100ms" />　　君嚴臣恭，月餘無事，那車騎將軍薄昭，已奉薄太后到來，文帝當即出迎。欲知出迎情事，容待下回再詳。　　<break time="100ms" /><break time="100ms" />　　諸呂之誅，雖由平勃定謀，而首事者為朱虛侯劉章。齊之起兵，章實使之，前回總評中已經敘及。至若周勃已奪北軍，即應捕誅產祿，乃尚不敢遽發，但遣劉章入衛，設章不亟殺呂產，則劉呂之成敗，尚未可知。陳平有謀無勇，因人成事，論其後日定策之功，未足以贖前日阿諛之罪。至文帝即位，厚齎平勃，而劉章不即加賞，文帝其亦有私意歟？西向讓三，南向讓再，無非為矯偽之虛文，彼於劉章之欲戴乃兄，尚懷疑忌，寧有不欲稱尊之理？況少帝兄弟，同時斃命，皆不過問，其居心更可見矣。夫賢如文帝，而不免懷私，此堯舜以後之所以終無聖主也。<break time="100ms" /><break time="100ms" />　　<break time="100ms" />　　
    </voice>
</speak>
