<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　本回全敘王莽專恣，見得莽陰賊險鷙，與眾不同。甫經起用，即貶廢四后，彼豈尚有人臣之義耶？孝元后反喜其報怨，婦人之私，斷不足與議大體。越裳氏之獻白雉，何足言功？周公之稱為元聖，固與白雉無關，況其由買囑而致乎？厥後黃支獻犀牛，越嶲現黃龍，何一非侈飾禎祥，矯揉造作。即如須卜居次之入侍，與漢廷有何利益？而朝臣競稱為王莽功德，不值一噱！至若呂寬事起，親子可殺，已非人情，甚且叔父從弟，無辜被害，是可忍，孰不可忍！寧待入宮逼璽，始無姑姪情乎？要之莽之篡漢，全由孝元后一人釀成，彼孔光等何足責哉！
    </voice>
</speak>
