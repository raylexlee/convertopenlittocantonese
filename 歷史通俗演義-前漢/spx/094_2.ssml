<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　會成帝入朝王太后，太后向他流涕道：「皇帝近日顏色瘦黑，也應自知保養，不宜沈湎酒色。班侍中秉性忠直，須從優待遇，使輔帝德。富平侯可遣令就國，慎勿再留！」成帝聽了，只好應聲而退。到了自己宮中，還不肯將張放遣去。丞相薛宣，御史大夫翟方進，俱由王商授意，聯名奏劾張放，成帝不得已將放左遷，貶為北地都尉。過了數月，復召為侍中。王商復白王太后，太后怒責成帝，成帝無法，再出放為天水屬國都尉。放臨行時，與成帝相顧泣別。俟放去後，常賜璽書勞問。後來放歸侍母疾，至母病癒，調任河東都尉；未幾又召為侍中。真是情愛纏綿。那時丞相薛宣，已經奪職，翟方進升任丞相，再劾放不應召用。成帝上憚太后，下怕相臣，因賜放錢五百萬，遣令就國。放感念帝恩，終日不忘，及成帝駕崩，連日哭泣，毀瘠而死。可惜是個龍陽君，若變做女子身，倒是為主殉節，也可流芳百世了。這是後語不提。<break time="100ms" />　　惟丞相薛宣，何故免官，事由太皇太后王氏，得病告崩，喪事辦得草率，不盡如儀，成帝坐罪薛宣，免為庶人。連翟方進亦有處分，貶為執金吾。廷臣都為方進解免，爭言方進公潔持法，請托不行，於是成帝復擢方進為相，封高陵侯。方進字子威，汝南上蔡人，以明經得官，性情褊狹，好修恩怨。既為丞相，如給事中陳咸，衛尉逢信，後將軍朱博，鉅鹿太守孫閎等，迭被劾去。咸懮恚成疾，竟致暴亡，但統是與方進有嫌，致遭排擊。惟奏彈紅陽侯王立，說他奸邪亂政，還算是不畏權貴，放膽敢言。至御史大夫一缺，委任了光祿勛孔光。光字子夏，係孔子十四世孫。父名霸，曾師事夏侯勝，選為博士。宣帝時進任大中大夫，補充太子詹事，元帝賜霸關內侯，號褒成君。光為霸少子，年未二十，已舉為議郎，累遷至光祿勛，典領樞機十餘年，遵守法度，踵行故事，從未聞獨出己見，爭論大廷。所有宮中行事，雖對兄弟妻子，亦不輕談。有人向光問及，謂長樂宮內溫室中，栽種何樹？光默然不應，另用他語作答。看似持重慎密，實在是借此保身，取容當世罷了！斷定孔光。故南昌尉梅福，雖然辭職家居，卻是心存君國，遇有朝使過境，往往托寄封事，成帝復置諸不理。<break time="100ms" />　　至是復上書直諫，略云：<break time="100ms" />　　　士者國之重器，得士則重，失士則輕。臣聞齊桓之時，有以九九見者，九九係算術，如今九章之類。桓公不逆，今臣所言，非特九九也。自陽朔以來，群臣皆承順上指，莫有執正，故京兆尹王章，面引廷爭，戮及妻子，凡受罪被辱皆稱為戮，非專主刑殺也。折直士之節，結諫臣之舌，天下以言為戒，最國家之大患也。往者不可及，來者猶可追，方今君命犯而主威奪，外戚之權，日以益隆，陛下不見其形，願察其景。建始以來，日食地震，三倍春秋，水災無與比數，陰盛陽微，金鐵為飛，此何景也？親戚之道，全之為上，今乃尊寵其位，授以魁柄，勢陵於君，權隆於上，然後防之，亦無及已！<break time="100ms" />　　這書呈入，也似石沉大海一般，並不見報。福自是讀書養性，杜門不出，及王莽專政，越見得主柄下移，勢且傾漢，遂拋妻撇子，一去不還。時人疑為仙去，後有人在會稽道上見他為吳市門卒，呼語不應。問諸旁人，代述姓名，並非梅福兩字，才知他是移名改姓，自甘淪落了。錄述梅福言行，無非闡發幽光。永始四年孟秋，日復食，越年改號元延，元旦天陰，日再食，孟夏無雲聞雷，有流星隨著日光，向東南行，四面如雨，自晡及昏，方才不見。到了新秋，星孛東井，天變迭現，成帝也覺驚心，不得不遍諮群臣，使他詳陳得失。劉向正調任中壘校尉，掌北軍壘門，故稱中壘。應詔陳言，始終是歸咎外戚。谷永方調任北地太守，也應詔入對，始終是歸咎後宮。兩人宗旨不同。這兩件緊要大事，成帝目中，早已看過數次，都是不能照辦，只好遷延度日。
    </voice>
</speak>
