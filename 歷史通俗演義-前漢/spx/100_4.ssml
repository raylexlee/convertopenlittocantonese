<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　莽下座回宮，自思得為天子，僥倖已極，只是傳國御璽，尚在太皇太后手中，應該向她取索。便召王舜入內，囑咐數語。舜應命即行，直至長樂宮中，向太皇太后取璽。原來孺子嬰未立，璽歸太皇太后執管。太皇太后罵舜道：「汝等父子兄弟，蒙漢厚恩，尚無報答，今受人托孤，反敢乘機篡奪，不顧恩義？如此過去，恐狗彘將不食其餘。天下豈有象汝等兄弟麼？且莽既托言金匱符命，自作新皇帝，盡可自去制璽，還要這亡國璽何用？我是漢家老寡婦，死且旦夕，欲與此璽俱葬，汝等休得妄想！」遲了，遲了！說著，涕泣不止。侍女統皆下淚，舜亦俯首唏噓。過了片時，舜乃仰頭申說道：「事已至此，臣等無可挽回；若莽必欲得璽，太后豈能始終不與麼？」太皇太后沉吟半晌，竟取出御璽，狠命的摔在地上，且大罵道：「我老將死，看汝兄弟能不滅族否？」舜也不答言，拾璽即出，繳與王莽。<break time="100ms" />　　莽見璽上已缺一角，問明王舜，知被太皇太后擲碎。不得已用金修補，終留缺痕。這璽乃是秦朝遺物，由秦子嬰獻與漢高祖，漢高祖留與子孫，至是暫歸王莽。莽用冠軍人張永言，改稱太皇太后為新室父母皇太后。未幾廢孺子嬰為定安公，號孝平皇后為定安太后，西漢遂亡。總計前漢十二主，共二百一十年。究竟王莽陰謀詭計，竊得漢家天下，能否長久享受，且孝元孝平兩后，及孺子嬰等如何結局，當由小子續編《後漢演義》，再行詳敘。惟有俚句二絕，作為《前漢演義》的煞尾聲。詩曰：<break time="100ms" />　　百戰經營造漢朝，誰知一旦付鴟鴞？<break time="100ms" />　　庸嫗無術江山去，空使宮僚著黑貂！莽改漢黑貂著黃貂，元后獨令宮吏黑貂，事見《後漢演義》。<break time="100ms" />　　得自子嬰失亦嬰，兩朝授璽若同情；<break time="100ms" />　　從知報應由來巧，莫替劉家恨不平！<break time="100ms" /><break time="100ms" />　　孝元皇后，無傅太后之驕恣，又無趙氏姊妹之淫荒，亦可謂母后中之賢者。乃過寵王莽，使其罔上行私，得竊國柄，是則失之愚柔，非失之驕淫也。莽知元后之易與，故設為種種欺媚，牢籠元后於股掌之中。迨弒平帝而元后不察，迎孺子而元后不爭，稱攝皇帝假皇帝而元后不問，徒懷藏一傳國璽，不欲遽給，果何益耶？要之婦人當國，暫則危，久則亡。元后享年八十有餘，歷漢四世，不自速斃，宜乎漢之致亡也。嗚呼元后！嗚呼西漢！
    </voice>
</speak>
