<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話分兩頭，且說陳廢後巫盅一案，本來不至株連多人，因有侍御史張湯參入治獄，主張嚴酷，所以鍛鍊周納，連坐至三百餘名。湯係杜陵人氏，童年敏悟，性最剛強。乃父嘗為長安丞，有事外出，囑湯守舍。湯尚好嬉戲，未免疏忽。至乃父回來，見廚中所藏食肉，被鼠齧盡，不禁動怒，把湯笞責數下。湯為鼠遭笞，很不甘心，遂熏穴尋鼠。果有一鼠躍出，被湯用鐵網罩住，竟得捕獲。穴中尚有餘肉剩著，也即取出，戲做一篇讞鼠文，將肉作證，處他死刑，磔斃堂下。父見他讞鼠文辭，竟與老獄吏相似，暗暗驚奇，當即使習刑名，抄寫案牘。久久練習，養成一個法律家。嗣為中尉寧成掾屬。寧成為有名酷吏，湯不免效尤，習與性成，尚嚴務猛。及入為侍御史，與治巫盅一案，不管人家性命，一味羅織，害及無辜。武帝還道他是治獄能手，升任大中大夫，同時又有中大夫趙禹，亦尚苛刻，與湯交好，湯嘗事禹如兄，交相推重，武帝遂令兩人同修律令，加添則例，特創出見知故縱法，鉗束官僚。凡官吏見人犯法，應即出頭告發，否則與犯人同罪，這就是見知法。問官斷獄，寧可失入，不可失出，失出便是故意縱犯，應該坐罪，這叫作故縱法。自經兩法創行，遂致獄訟繁苛，赭衣滿路。湯又巧為迎合，見武帝性好文學，就附會古義，引作獄辭。又請令博士弟子，分治《尚書》《春秋》。<break time="100ms" />　　《春秋》學要算董仲舒，武帝即位，曾將他拔為首選，出相江都。見前文。江都王非，本來驕恣不法，經仲舒從旁匡正，方得安分終身。那知有功不賞，反且見罰，竟因別案牽連，被降為中大夫。無非是不善逢迎。建元六年，遼東高廟及長陵高園殿兩處失火，仲舒援據春秋，推演義理。屬稿方就，適辯士主父偃過訪，見著此稿，竟覷隙竊去，背地奏聞。武帝召示諸儒，儒生呂步舒，本是仲舒弟子，未知稿出師手，斥為下愚。偃始說出仲舒所作，且劾他語多譏刺，遂致仲舒下獄，幾乎論死。偃之陰險如此，怎能善終？幸武帝尚器重仲舒，特詔赦罪，仲舒乃得免死。但中大夫一職，已從此褫去了。<break time="100ms" />　　先是菑川人公孫弘，與仲舒同時被徵，選為博士，嗣奉命出使匈奴，還白武帝，不合上意，沒奈何托病告歸。至元光五年，復徵賢良文學諸士，菑川國又推舉公孫弘。弘年將八十，精神尚健，筋力就衰，且經他前次蹉跌，不願入都，無奈國人一致慫慂，乃襆被就道，再至長安，謁太常府中對策。太常先評甲乙，見他語意近迂，列居下第，仍將原卷呈入。偏武帝特別鑒賞，擢居第一，隨即召入，面加咨詢。弘預為揣摩，奏對稱旨，因復拜為博士，使待詔金馬門。齊人轅固，時亦與選，年已九十有餘，比弘貌還要高古。弘頗懷妒意，側目相視。轅固本與弘相識，便開口戒弘道：「公孫子，務正學以立言，毋曲學以阿世！」弘佯若不聞，掉頭逕去。轅固老不改行，前為竇太后所不容，見前文。此次又為公孫弘等所排斥，仍然罷歸。獨公孫弘重入都門，變計求合，曲意取容，第一著是逢迎主上，第二著是結納權豪。他見張湯方得上寵，屢次往訪，與通聲氣。又因主爵都尉汲黯，為武帝所敬禮，亦特與結交。<break time="100ms" />　　汲黯籍隸濮陽，世為卿士，生平治黃老言，不好煩擾，專喜諒直。初為謁者，旋遷中大夫，繼復出任東海太守，執簡御民，臥病不出，東海居然大治。武帝聞他藉藉有聲。又詔為主爵都尉。名列九卿。當田蚡為相時，威赫無比，僚吏都望輿下拜，黯不屑趨承，相見不過長揖，蚡亦無可如何。武帝嘗與黯談論治道，志在唐虞，黯竟直答道：「陛下內多私欲，外施仁義，奈何欲效唐虞盛治呢！」一語中的。武帝變色退朝，顧語左右道：「汲黯真一個憨人！」朝臣見武帝驟退，都說黯言不遜，黯朗聲道：「天子位置公卿，難道叫他來作諛臣，陷主不義麼？況人臣既食主祿，應思為主盡忠，若徒愛惜身家，便要貽誤朝廷了！」說畢，夷然趨出。武帝卻也未嘗加譴，及唐蒙與司馬相如，往通西南夷，黯獨謂徒勞無益，果然治道數年，士卒多死，外夷亦叛服無常。適公孫弘入都待詔，奉使往視，至還朝奏報，頗與黯議相同。偏武帝不信弘言，再召群臣會議，黯也當然在列。他正與公孫弘往來，又見弘與已同意，遂在朝堂預約，決議堅持到底，弘已直認不辭。那知武帝升殿，集眾開議，弘竟翻去前調，但說由主聖裁。頓時惱動黯性，厲聲語弘道：「齊人多詐無信，才與臣言不宜通夷，忽又變議，豈非不忠！」武帝聽著，便問弘有無食言？弘答謝道：「能知臣心，當說臣忠；不知臣心，便說臣不忠！」老奸巨猾。武帝頷首退朝，越日便遷弘為左內史。未幾又超授御史大夫。小子有詩歎道：<break time="100ms" />　　八十衰翁待死年，如何尚被利名牽！<break time="100ms" />　　豈因宣聖遺言在，求富無妨暫執鞭？<break time="100ms" />　　欲知後事如何，且至下回分解。　　<break time="100ms" /><break time="100ms" />　　竇太主以五十歲老嫗，私通十八歲弄兒，瀆倫傷化，至此極矣。武帝不加懲戒，反稱董偃為主人翁，是導人淫亂，何以為治？微東方朔之直言進諫，幾何不封偃為堂邑侯也。張湯趙禹，以苛刻見寵，無非由迎合主心。公孫弘則智足飾奸，取容當世，以視董子轅固之守正不阿，固大相逕庭矣。然笑罵由他笑罵，好官我自為之，古今之為公孫弘者，比比然也。於公孫弘乎何誅？<break time="100ms" /><break time="100ms" />　　<break time="100ms" />　　
    </voice>
</speak>
