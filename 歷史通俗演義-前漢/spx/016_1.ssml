<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十六回<break time="100ms" />　　駐定陶項梁敗死　屯安陽宋義喪生
    </voice>
    <voice name="zh-HK-WanLungNeural">
        <break time="100ms" />
			　　卻說李斯受了刑訊，搒掠至千餘下，竟至昏暈不醒。趙高令左右取過冷水，噴上斯面，斯才甦醒轉來。再經高喝令供實，斯恐重遭搒掠，不得已當堂誣服，隨即牽還獄中。斯且忍痛作書，自敘前功，尚望二世從輕發落，特浼獄吏呈將進去，偏又為趙高所聞，呼吏入責道：「囚犯怎得上書？汝莫非受他賄托麼？」說得獄吏魂魄飛揚，慌忙自稱不敢，叩謝而出。斯書當然毀去，不得上聞。趙高復使心腹人偽為御史，及侍中謁者等官，私往按驗，至再至三，斯一呼冤，便即笞杖交下，不令翻供，嗣經二世派人復審，斯以為徒受笞杖，無從明冤，不如拚了一死，誣供了事。復審員還報二世，二世喜說道：「若非趙君，幾為李斯所賣！」於是斯遂讞成死罪。及三川查辦員還都，先向趙高處陳明，說是李由陣亡，死無對證，正好捏造反詞，構成大獄。趙高喜甚，遂令他捏詞奏報。<break time="100ms" />　　二世益怒，竟令斯備受五刑，並誅三族。應有此報。<break time="100ms" />　　可憐李斯家內，所有子弟族黨，一古腦兒拿到法庭，與李斯一同捆縛，推出市曹。斯顧次子嗚咽道：「我欲與汝再牽黃犬，出上蔡東門，趕捕狡兔，已不能再得了！」說著，大哭不止，次子亦哭，家屬無一不哭。俄而監刑官至，先命將李斯刺字，次割鼻，次截左右趾，又次梟首，又次斬為肉泥。五刑用畢，斯魂早入阿鼻地獄。餘外子弟族黨等，一並誅死，真落得陰風慘慘，冤魄沈沈。總計李斯一門，除長子由為三川守外，諸男多尚秦公主，諸女多嫁秦公子，顯貴無比。李斯也嘗歎物極必衰，終因貪戀祿位，倒行逆施，害得這般結果，可見貴富二字，最足誤人，願後世看作榜樣，切勿貪心不足呢！暮鼓晨鐘，無此異響。<break time="100ms" />　　且說趙高既害死李斯，遂得代斯後任，做了一個中丞相，凡軍國大事，都歸他一人包攬，二世似傀儡一般，毫無主權。高因禍亂日亟，特致書章邯，責成平盜。章邯困守濮陽，也想出奇制勝，建立戰功，每日派遣偵騎，探聽項梁軍情，以便乘隙定計。項梁駐兵定陶城下，適值霪雨兼旬，不便力攻。沛公項羽，自雍邱還攻外黃，亦為雨所阻，但把外黃城圍住，為持久計。項梁屢勝而驕，既不將兩軍召回，又復逐日寬懈，但在營中飲酒消遣，所有軍紀軍律，幾乎擱起一邊，不復過問，全營將士，亦樂得逍遙自在，快活幾天。這種情形，早被秦探窺知，往報章邯，邯尚恐兵力未足，不敢輕出，但向各處徵調兵馬。待至各軍趨集，方圖大舉，與項梁決一雌雄。<break time="100ms" />　　項梁麾下，有一謀士宋義，察知秦兵日增，引以為懮，遂入帳諫項梁道：「公渡江到此，屢破秦軍，威名日盛，可喜無過今日，可懼亦無過今日，大約戰勝以後，將易驕，卒易惰，驕惰必敗，不如不勝。試看各營將士，已漸驕了，已稍惰了，秦兵雖敗，秦將章邯，究竟是經過百戰，不可輕視。近聞他屢次添兵，必將與我決一死鬥；若我軍不先戒備，一旦被他襲擊，如何抵敵！所以義日夜擔懮，為公增懼呢。」項梁道：「君亦太覺多心。章邯屢次敗退，那裡還敢再來！就使他逐日添兵，也不過守著濮陽罷了；況天公連日下雨，路上泥泞得很，怎能攻我，一俟天晴，我即當攻克此城，去殺那章邯，看他逃往何處！」說至此，掀髯大笑。驕態如繪。<break time="100ms" />　　宋義尚欲有言，項梁先接入道：「我前擬徵集齊師，同去攻秦，偏田榮有懷私怨，忘我大惠，我本想遣使詰責，只因一時無暇，延誤多日，今若慮章邯增兵，與我為難，不如再召田榮，率師來會。榮若仍然不至，我卻要移兵攻齊了。」宋義見梁語益支離，料難再諫，眉頭一皺，計上心來，即向項梁說道：「公如欲使齊，臣願一往。」梁欣然許諾，義即起身辭行，出營東去。越快越妙。<break time="100ms" />　　走至半途，適遇齊使高陵君顯，免不得互相接談。義便問顯道：「君將往見武信君麼？」顯答聲稱是。義又與說道：「我受武信君差遣，出使貴國，一是為兩國修和，二是為一己避禍，願君亦不可速進，免受災殃。」顯不禁詫異，詳問原因，義答道：「武信君屢戰屢勝，已致驕盈，士卒亦多懈怠，恐難再戰。我聞秦將章邯，連日增兵，志在報復，武信君輕視秦軍，拒諫不納，將來必為所乘，不敗何待？君今前去，未免受累，看來還是徐徐就道，方可無虞。我料這旬日內，武信君就要失敗了！」顯似信非信，乃與義拱手揖別，各走各路。自思義為楚臣，有此關照，不為無因，今何妨遲遲吾行，較為妥當。遂囑咐輿夫，緩緩前進。
    </voice>
</speak>
