<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　莽既免職，輿情都屬望傅喜，喜已任右將軍，學行純正，志操清潔，傅家子弟，要算他最有令名。偏傅太后因喜常有諫諍，與己未恊，不欲令他輔政，乃進左將軍師丹為大司馬，封高樂侯，喜亦托疾辭官，繳還右將軍印綬，有詔賜金百斤，令食光祿大夫俸祿，歸第養痾。大司空何武，尚書令唐林，皆上書留喜，謂喜行義修潔，忠誠懮國，不應無故遣歸，致失眾望。哀帝亦知喜賢良，一時為祖母所制，不能不留作後圖。過了數日，接閱司隸校尉解光奏牘，乃是一本彈章，指斥著名權戚兩人。正是：<break time="100ms" />　　由來仕路多艱險，益信人心好詭隨。<break time="100ms" />　　欲知解光彈劾何人，容俟下回發表。　　<break time="100ms" /><break time="100ms" />　　財能買命，亦足傷命；色可迷人，實足害人。試觀淳於長之貪財得賂，復舍財請留，兩罪並發，卒致殺身。王融貪財而死，許后捨財而死，財之誤人生命，寧不大哉！成帝好色，得遇兩美，其樂何如？然絕嗣由此，喪生亦由此，色之為害，最酷最烈。故財色二字，為古今之大戒，一為所盅，其不至亡身滅種者幾希！傅昭儀固嘗以色進矣，為孫謀承正統，幸得逞志，顧所欲無厭，稱尊號，爭坐次，藉一己之幸遇，為種種之請求，婦德無極，信而有徵。王莽命移坐位，似兢兢於嫡庶之分，言之成理，但窺其私意，仍不外為身家計。外戚爭權，不顧王室，劉氏庸有幸乎！<break time="100ms" /><break time="100ms" />　　<break time="100ms" />　　
    </voice>
</speak>
