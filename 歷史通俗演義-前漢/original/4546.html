<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 前漢 - 第八十九回　馮婕妤挺身當猛獸　朱子元仗義救良朋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十九回</br>　　馮婕妤挺身當猛獸　朱子元仗義救良朋</font></h4>
			　　卻說石顯專權，怙惡橫行。當時有個待詔賈捐之，為前長沙太傅賈誼曾孫，屢言石顯過惡，因此待詔有年，未得受官。永光元年，珠崖郡叛亂不靖，朝廷發兵往討，歷久無功。郡在南粤海內，島嶼紛歧。自從武帝平定南越，編為郡縣，居民叛服無常，屢勞征伐。元帝因連年未定，擬大舉南征，為蕩平計，賈捐之獨上書諫阻道：「臣聞秦勞師遠攻，外強中乾，終致內溃。武帝秣馬厲兵，從事四夷，役賦繁重，盜賊四起。前事可鑒，不宜蹈轍。現今關東饑荒，百姓多賣妻鬻子，法不能禁，這乃是社稷深懮。若珠崖道遠，素居化外，不妨棄置。願陛下專顧根本，撫恤關東為是。」不務殖民遠地，但以棄置為宜，亦非良策。元帝將原書頒示群臣，群臣多半贊成，遂下詔罷珠崖郡，不復過問。<br>　　捐之言雖見用，仍然不得一官，鬱鬱久居，不堪久待。聞得長安令楊興，新邀主眷，正好托他介紹，代為吹噓。當下投刺請謁，互相往來，興見捐之口才敏捷，文採風流，且是賈長沙後人，自然格外契合。彼此締交多日，適值京兆尹出缺，捐之乘間語興，呼興表字道：「君蘭雅擅吏才，正好升任京兆尹，若使我得見主上，必然竭力保薦。」興亦呼捐之表字道：「君房下筆，言語妙天下，倘使君房得為尚書令，應比五鹿充宗，好得多了。」原來五鹿充宗，係頓丘地方的經生，與顯為友，顯曾引為尚書令，故興特借著充宗，稱美捐之。捐之聞言大笑道：「果使我得代充宗，君蘭得為京兆尹。我想京兆係郡國首選，尚書關天下根本，有我兩人，求賢佐治，還怕不天下太平麼！」大言不慚。興答說道：「我兩人若要進見，卻也不難，但教打通中書令關節，便可得志了。」捐之不禁愕然道：「中書令石顯麼！此人奸橫得很，我甚不願與他結歡。」興微哂道：「慢著！顯方貴寵，非得彼歡心，我等無從超擢。今且依我計議，暫投彼黨，這也是枉尺直尋的辦法呢！」捐之求官情急，不得已屈志相從，興即與商定，聯名保薦石顯，請賜爵關內侯。並召用顯兄弟為卿曹，再由捐之自出一奏，舉興為京兆尹。兩奏先後進去，誰知早被石顯聞知，先將賈楊二人密謀，奏達元帝。元帝尚有疑意，待二人奏入，果如顯言，乃即飭逮二人下獄，使後父王禁與顯究治。禁與顯復稱賈楊隱懷詐偽，更相薦譽，欲得大位，罔上不道，應即加嚴刑，有詔坐捐之死罪，興減死一等，髡為城旦。可憐捐之熱中富貴，反落得身首異處，興雖免死，丟去了長安令，做了一個刑徒，求福得禍，何苦為此？可為鑽營奔競者鑒。<br>　　越年日食地震，變異相尋。東海郡經生匡衡，方入為給事中，元帝問以地震日食的原因，衡答言天人相感，下作上應，陛下能祗畏天戒，哀憫元元，省靡麗，考制發，近中正，遠巧佞，崇至仁，匡失俗，自然大化可成，休征即至云云。元帝因衡奏對稱旨，擢為光祿大夫，已而地又震，日又食，自永光二年至四年，迭遭警變。元帝因記起周堪張猛，被貶在外，實是銜冤，乃責問群臣道：「汝等前言天變相仍，咎在堪猛，今堪猛外謫數年，何故天變較甚，試問將更咎何人？」群臣無詞可答，只好叩首謝罪。元帝因復徵拜堪為光祿大夫，領尚書事；猛為大中大夫，兼給事中。堪猛再入朝受職，總道元帝悔悟，此次總可吐氣揚眉，那知朝上尚書，先有四人，統是石顯私黨。一個就是五鹿充宗，官拜少府，兼尚書令，第二個是中書僕射牢梁，第三第四叫作伊嘉陳順，並皆典領尚書。堪與四人位置相同，口眾我寡，怎能敵得過四奸？再加元帝連年多病，深居簡出，堪有要事陳請，反要石顯代為奏聞，累得堪不勝鬱憤，有口難言。俗語說得好，懮能傷人，況堪已垂老，如何禁受得起？一日忽然病頟，噤不成聲，未幾即歿。張猛失了師援，越覺孤危，遂被石顯讒構，傳詔逮係。猛不肯受辱，竟在宮車門前，拔劍自剄。石顯未去，師弟何苦復來。顯是自己尋死。劉更生聞知堪猛死亡，倍增傷感，特仿楚屈原《離騷經》體，撰成「疾讒救危及世頌」凡八篇，聊寄悲懷；<br>　　還幸自己命不該絕，未被害死，也好算是蒙泉剝果了。<br>　　且說元帝後宮，除王皇后外，要算馮傅兩婕妤，最為寵幸。傅婕妤係河南溫縣人，早年喪父，母又改嫁，婕妤流離入都，得事上官太后，善伺意旨，進為才人。上官太后賜給元帝，元帝即位，拜為婕妤。憑著那柔顏麗質，趨承左右，深得主歡，就是宮中女役，亦因她待遇有恩，並皆感激，常飲酒酹地，代祝延穀。好幾年生下一女一男，女為平都公主；男名康，永光三年，封為濟陽王，傅婕妤得進號昭儀。元帝對她母子兩人，非常憐愛，甚至皇后太子，亦所未及。光祿大夫匡衡，曾上書規諫，勸元帝辨明嫡庶，不應得新忘故，移卑逾尊。元帝因令衡為太子太傅，但寵愛傅昭儀母子，仍然如故。傅昭儀外，便是馮婕妤最為得寵。馮婕妤的家世，與傅昭儀貴賤不同，乃父就是光祿大夫馮奉世。奉世曾討平莎車，只因矯詔的嫌疑，未得封侯。見八十三回。元帝初年，始遷官光祿勛。既而隴西羌人，為了護羌校尉辛湯，嗜酒性殘，激怒羌眾，復致造反。元帝因奉世夙諳兵法，特使為右將軍，領兵出擊。丞相韋玄成，御史大夫鄭弘等，主張屯戍，只肯發兵萬人，奉世謂宜出兵六萬，方可平羌。元帝初意尚如丞相御史所言，令率萬二千人西行，及奉世到了隴西，繪呈地形，再申前議，元帝乃使太常任千秋為奮威將軍，領兵六萬，前往策應。奉世既得大隊人馬，果然一鼓破羌，斬首數千級，餘羌並皆遁去，隴西復平。奉世班師復命，得受爵關內侯，調任左將軍。子野王為左馮翊，父子並登顯階，望重一時。馮婕妤係奉世長女，由元帝納入後宮，生子名興，得拜婕妤，受寵與傅昭儀相似。<br>　　永光六年，改元建昭。好容易到了冬令，元帝病體已痊，滿懷高興，挈著後宮妃嬙，親至長楊宮校獵，文武百官，一律從行。既至獵場，元帝在場外高坐，左有傅昭儀，右有馮婕妤，此外如六宮美人，不可勝述。文官遠遠站立，武官多去獵射，約莫有三五時辰，捕得許多飛禽走獸，俱至御前報功。元帝大悅，傳諭嘉獎。到了午後，還是餘興未盡，更至虎圈前面，看視鬥獸，傅昭儀馮婕妤等當然隨著。那虎圈中的各種野獸，本來是各歸各柵，不相連合，一經彙集，種類不同，立即咆哮跳躍，互相蠻觸。正在爪牙雜沓，迷眩眾目的時候，忽有一個野熊，躍出虎圈，竟向御座前奔來。御座外面，有檻攔住，熊把前兩爪攀住檻上，意欲縱身跳入。嚇得御座旁邊的妃嬪媵嬙，魂魄飛揚，爭相後面竄逸。傅昭儀亦逃命要緊，飛動金蓮，亂曳翠裾，半傾半跌的跑往他處。只有馮婕妤並不慌忙，反且挺身向前，當熊立住。卻是奇突！元帝不覺大驚，正要呼她奔避，卻值武士趨近，各持兵器，把熊格死。馮婕妤花容如舊，徐步引退，元帝顧問道：「猛獸前來，人皆驚避，汝為何反向前立住？」馮婕妤答道：「妾聞猛獸攫人，得人便止。意恐熊至御座，侵犯陛下，故情願拚生當熊，免得陛下受驚。」元帝聽了，贊歎不已。此時傅昭儀等已經返身趨集，聽著馮婕妤的答議，多半驚服。只有傅昭儀不免懷慚，由愧生妒，遂與馮婕妤有嫌。婦女性情往往如此。馮婕妤怎能知曉，侍輦還宮。元帝就拜馮婕妤為昭儀，封婕妤子興為信都王。昭儀名位，乃是元帝新設，比皇后僅差一級，前只有一傅昭儀，至此復有馮昭儀，位均勢敵，差不多如避面尹邢，兩不相下了。尹邢為武帝時婕妤，事見前文。<br>　　中書令石顯，見馮昭儀方經得寵，馮奉世父子，又並列公卿，便擬倚勢獻諛。特將野王弟馮逡，代為揄揚，薦入帷幄。逡已為謁者，由元帝即日召見，欲將他擢為侍中。偏逡見了元帝，極言石顯專權誤國，觸動元帝怒意，斥令退去，反將他降為郎官。石顯聞知，當然快意，但與馮氏亦從此有仇，把從前援引的意思，變作排擠。<br>　　當時有一郎官京房，通經致用，屢蒙召問。房本與五鹿充宗，同為頓丘人氏，又同學易經，惟充宗師事梁邱賀，房師事焦延壽，師說不同，講解互異。且充宗阿附石顯，尤為房所嫉視，嘗欲乘間進言，鋤去邪黨。一日由元帝召語經學，旁及史事，房遂問元帝道：「周朝的幽厲兩王，陛下可知他危亡的原因否？」元帝道：「任用奸佞，所以危亡。」房又問道：「幽厲何故好用奸佞？」元帝道：「他誤視奸佞為賢人，因此任用。」房復道：「如今何故知他不賢？」元帝道：「若非不賢，何至危亂？」房便進說道：「照此看來，用賢必治，用不賢便亂。幽厲何不別求賢人，乃專任不賢，自甘危亂呢？」元帝笑道：「亂世人主，往往用人不明。否則自古到今，有甚麼危亡主子哩？」房說道：「齊桓公與秦二世，也嘗譏笑幽厲，偏一用豎刁，一信趙高，終致國家大亂，彼何不將幽厲為戒，早自覺悟呢？」已是明斥石顯。元帝道：「這非明主不能見及，齊桓秦二世，原不得算做明君。」房見元帝尚是泛談，未曾曉悟。當即免冠叩首道：「春秋二百四十年間，迭書災異，原是垂戒將來。今陛下嗣位數年，天變人異，與春秋相似，究竟今日為治為亂？」元帝道：「今日也是極亂呢！」房直說道：「現在果任用何人？」元帝道：「我想現今任事諸人，當不致如亂世的不賢。」房又道：「後世視今，也如今世視古，還求陛下三思！」元帝沈吟半晌道：「今日有何人足以致亂？」房答道：「陛下聖明，應自知曉。」元帝道：「我實不知，已知何為復用。」房欲說不敢，不說又不忍，只得說是陛下平日最所親信，與參秘議的近臣，不可不察。元帝方接口道：「我知道了！」房乃起身退出，滿望元帝從此省悟，驅逐石顯諸人。那知石顯等毫不搖動，反將房徙為魏郡太守。房自知為石顯等所忌，隱懷懮懼，但乞請毋屬刺史，仍得乘傳奏事，元帝倒也允許，房只得出都自去。<br>　　才閱月餘，便由都中發出緹騎，逮房下獄。案情為房婦翁張博所牽連，因致得罪。博係淮陽王劉欽舅，欽即元帝庶兄。嘗從房學易，以女妻房。房每經召對，退必與博具述本末。博儇巧無行，便將宮中隱情，轉報淮陽王欽，且言朝無賢臣，災異屢見，天子已有意求賢，請王自求入朝，輔助主上等語。欽竟為所惑，為博代償債負二百萬，博又報書敦促，詐言已賄托石顯，從中說妥，費去黃金五百斤，欽復如數賚給。不料為石顯所聞，當即訐發，博兄弟三人，並皆係獄，連京房亦被株連，係入都中定罪，案情為翁婿通謀，誹謗政治，詿誤諸侯王，狡猾不道，一並棄市。房原姓李氏，推易得數，改姓為京。前從焦延壽學易，延壽嘗謂京生雖傳我道，後必亡身，及是果驗。御史大夫鄭弘，與房友善，房前為元帝述幽厲事，曾出告鄭弘，弘亦深表贊成。所以房棄市後，弘連坐免官，黜為庶人，進任匡衡為御史大夫。惟淮陽王欽，不過傳詔詰責，由欽上表謝罪，幸得無恙。<br>　　接連又興起一場冤獄，也是石顯一手做成。坐罪的是御史中丞陳咸，與槐里令朱雲。咸字子康，為前御史大夫陳萬年子。萬年好交結權貴，獨咸與乃父不同，十八歲入補郎官，便是抗直敢言。萬年恐他招禍，往往夜半與語，教他寬厚和平。咸在牀前立著，聽了多時，全與己意不合，但又不便反抗，索性置若罔聞，朦朧睡去。一個打盹，把頭觸著屏風，竟致震響，萬年不禁怒起，起牀取杖，意欲撻咸。咸方驚醒跪叩道：「兒已備聆嚴訓，無非教兒諂媚罷了！」原是一言可蔽。這語說出，累得萬年無詞可駁，也只得將咸喝退，上牀就寢，不復與言。未幾萬年病死，咸剛直如前，元帝卻重他材能，累遷至御史中丞。還有蕭望之門生朱雲，與咸氣誼相投，結為好友，兩人有時晤談，輒詆斥石顯諸人，不遺餘力，可巧顯黨五鹿充宗，開會講經，仗著權閹勢力，無人敢抗，獨朱雲攝衣趨入，與充宗互相辯論，駁得充宗垂頭喪氣，悵然退去。都人士有歌謠云：「五鹿岳岳，朱雲折其角。」嗣是雲名遂盛，連元帝也有所聞，特別召見，拜為博士，旋出任杜陵令，輾轉調充槐里令。雲因石顯用事，丞相韋玄成等，依阿取容，不如先劾玄成，然後再彈石顯，於是拜本進去，具言韋玄成怯懦無能，不勝相位。看官試想，區區縣令，怎能扳得倒當朝宰相，徒被玄成聞知，結下冤仇。會雲因事殺人，被人告訐，謂雲妄殺無辜，元帝因問韋玄成。玄成正怨恨朱雲，便答言雲政多暴，毫無善狀。湊巧陳咸在旁，得聞此言，不由的替雲著急，慌忙還家，寫成一封密書，通報朱雲。雲當然驚惶，復書托咸，代為設法，咸即替雲擬就奏稿，寄將過去，教雲依稿繕成，即日呈進，請交御史中丞查辦。計實未善。雲如言辦理，偏被五鹿充宗看見奏章，欲報前日被駁的羞辱，當即告知石顯，批交丞相究治。陳咸見計畫不成，又復通告朱雲，雲便逃入都門，與咸面商救急的計策。越弄越錯。丞相韋玄成，派吏查訊朱雲，不見下落，再差人探聽消息，知雲在陳咸家中，當下劾咸漏泄禁中言語，並且隱匿罪人，應一並捕治，下獄論罪。<br>　　元帝准奏，飭廷尉拘捕二人，二人無從奔避，盡被拿住，入獄拷訊。咸不肯直供，受了好幾次嫽掠，困憊不堪，自思受傷已重，死在眼前，忍不住呻吟悲楚。忽有獄卒走報，謂有醫生入視，咸即令召入，舉目一瞧，並不是甚麼良醫，乃是好友朱博。當下視同骨肉，即欲向他訴苦，博忙舉手示意，佯與診視病狀，使獄卒往取茶水，然後問明咸犯罪略情，至獄卒將茶水取至，當即截住私談，珍重而別。博字子元，杜陵人氏，慷慨好義，樂與人交，歷任縣吏郡曹，復為京兆府督郵。自聞咸得罪下獄，即移名改姓，潛至廷尉府中，探聽消息。一面買囑獄卒，假稱醫生，親向獄中詢問明白，然後求見廷尉，為咸作證，言咸冤屈受誣。廷尉不信，笞博數百，博終咬定前詞，極口呼冤。好在韋玄成得了一病，纏綿牀縟，也願放寬咸案，咸才得免死，髡為城旦。朱雲也得出獄，削職為民。但非朱博熱心救友，恐尚未易解決，這才可稱得患難至交呢！小子有詩贊道：<br>　　臨危才見舊交情，仗義施仁且熱誠，<br>　　誰似朱君高氣節，救人獄底得全生。<br>　　越年，韋玄成病死，後任丞相，當然有人接替。欲知姓名，試看下回便知。　　<br><br>　　馮婕妤之當熊，綽有父風，彼雖一娉婷弱質，獨能奮身不顧，拚死直前，殆與乃父之襲取莎車，同一識力。彼傅昭儀輩，寧能得此。然傅昭儀因是銜嫌，而馮婕妤卒為所傾，天胡不弔。反使妒功忌能者之得逞其奸，是正足令人太息矣！不寧唯是，天下之為主效忠者，往往為小人所搆陷。試觀元帝一朝，二豎擅權，正人義士，多被摧鋤，除賈捐之死不足惜外，何一非埋冤地下。陳咸之不死，賴有良朋，否則石顯韋玄成，朋比相傾，幾何不流血市曹也。宣聖有言，女子與小人為難養，誠哉其然！<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>