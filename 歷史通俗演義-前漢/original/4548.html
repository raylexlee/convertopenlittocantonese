<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 前漢 - 第九十一回　賴直諫太子得承基　寵正宮詞臣同抗議</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十一回</br>　　賴直諫太子得承基　寵正宮詞臣同抗議</font></h4>
			　　卻說元帝寢疾，逐日加劇，屢因尚書入省，問及景帝立膠東王故事，即漢武帝。尚書等並知帝意，應對時多半支吾。原來元帝有三男，最鍾愛的是定陶王康，係傅昭儀所出，見前文。初封濟陽，徙封山陽及定陶，康有技能，尤嫻音律，與元帝才藝相同。元帝能自制樂譜，創成新聲，嘗在殿下擺著鼙鼓，自用銅丸連擲鼓上，聲皆中節，與在鼓旁直擊相同，他人都不能及。獨康亦擅此技，有乃父風，元帝贊不絕口，常與左右談及。駙馬都尉史丹，係前大司馬史高長子，隨駕出入，日侍左右，聞元帝稱美定陶王，便向前直陳道：「陛下嘗謂定陶王多材，臣愚以為材具稱長，莫如聰敏好學的皇太子；若徒以絲竹鼓鼙為能，是黃門鼓吹郎陳惠李微，高出匡衡，何妨使為丞相哩！」元帝聽了，也不禁失笑。<br>　　已而中山王竟，得病遽殤。竟係元帝少弟，元帝初元二年，方授王封，年幼未能就國，留居都中，與太子驁同學，頗相親愛。中山王歿，元帝挈著太子，同往弔喪，撫棺流涕，悲不自禁，獨太子驁並無慼容，元帝怒說道：「天下有臨喪不哀，可以仰承宗廟，為民父母麼？」說著，旁顧左右，見史丹在側，便詰問道：「汝言太子多材，今果何如！」丹忙中有智，即免冠叩謝道：「臣見陛下悲哀過甚，因戒太子不再涕泣，免增陛下感傷，臣罪當死！」既為太子辯護，又為自己表忠，好一個伶俐口才。元帝被他瞞過，怒氣自平。到了元帝寢疾的時候，定陶王康，與生母傅昭儀，朝夕入侍。傅昭儀狡黠過人，憑著那靈心慧舌，哄動元帝，改易太子，好把親子補充儲位。元帝頗為所惑，因欲援膠東王故例，諷示尚書。史丹又有所聞，探得傅昭儀母子，不在寢宮，竟大膽趨入，跪伏青蒲上面，盡管叩頭。青蒲是青色畫地，接近御牀，向例只有皇后可登青蒲。史丹急不暇顧，又自恃為元帝近臣，不妨犯規強諫，元帝聞他叩頭有聲，開眼瞧著，見是史丹，乃驚問何因。丹涕泣陳詞道：「太子位居嫡長，冊立有年，天下莫不歸心，今乃道路流言，傳說太子不免動搖，如陛下果有此意，滿朝公卿，必然死爭，臣願先自請死，為群臣倡！」保全嫡嗣，不失守經之義。元帝素信丹言，且知太子不應輕易，才喟然長歎道：「我本無此意，常念皇后勤慎，先帝又素愛太子，我怎好有違？現在我病日加重，恐將不起，願汝等善輔太子，毋違我意！」丹乃欷歔起立，退出寢門。<br>　　又過數日，元帝駕崩，享年四十有二，在位十有六年，凡改元四次。太子驁安然即位，是謂成帝。當時太皇太后上官氏早歿，皇太后王氏尚存，因尊皇太后王氏為太皇太后，母后王氏為皇太后，封母舅陽平侯王鳳為大司馬大將軍，領尚書事。是王氏攬權之始。奉葬先帝梓宮於渭陵，廟號孝元皇帝。越年改元建始，卻有一件黜奸大計，足快人心。原來成帝居喪，朝政俱委任王鳳，鳳素聞石顯奸刁，因即奏請成帝，徙顯為長信太僕，奪去重權。丞相匡衡，御史大夫張譚，前曾阿附石顯，此次見顯失勢，竟劾顯種種罪惡，並及顯黨五鹿充宗等人。於是褫免顯官，勒令回籍。顯怏怏就道，病死途中。得全首領，大是幸事。少府五鹿充宗，被謫為玄菟太守，御史中丞伊嘉，也貶為雁門都尉，牢梁陳順，一並罷免，輿論稱快。又有歌謠傳聞道：「伊徙雁，鹿徙菟，去牢與陳實無價！」<br>　　惟匡衡張譚，既將石顯等劾去，總道前愆可蓋，從此無懮，誰知惱動了一位直臣王尊，竟奏入一本，直言丞相御史，前知石顯奸惡，並未糾彈，反與黨合。今顯罪已露，乃取巧彈奸，失大臣體，應該論罪！是極。成帝看了此奏，也知衡譚有過，但甫經即位，未便遽斥三公，因將原奏擱置不理。衡得知此信，慌忙上書謝罪，乞請骸骨，繳上丞相樂安侯印綬，成帝下詔慰留，仍將印綬賜還，並貶王尊為高陵令，顧全匡衡面子。衡始照舊行事。但朝臣多是尊非衡，為尊扼腕。尊係涿郡高陽人，幼年喪父，依伯叔為生，伯叔家況亦貧，囑使牧羊，尊且牧且讀，得通文字。嗣充郡中小吏，遷補書佐，郡守嘉他才能，特為保薦，尊遂以直言充選，擢為虢縣令。輾轉遷調，受任益州刺史。蒞郡以後，嘗出巡屬邑，行至邛郲山，山前有九折阪，不易往來。從前王陽嘗出刺益州，王陽即王吉。至九折阪前，慨然長歎道：「我承先人遺體，須當全受全歸，為何屢經出險呢？」當下辭官自去，及尊過九折阪，記起王陽遺事，獨使車夫疾驅向前，且行且語道：「這不是王陽的畏途麼？王陽為孝子，王尊為忠臣，各行其志便了。」尊在任二年，又奉調為東平相。東平王劉宇，係元帝兄弟，少年驕縱，不奉法度。元帝知尊忠直敢為，特將他遷調過去。尊犯顏進諫，不畏豪威，宇好微行，尊即囑令廄長，不准為宇駕馬。宇亦無可如何，惟心中很是不悅。一日尊入庭謁宇，宇雖與有嫌，不得不延令就坐。尊亦窺透宇意，向宇進說道：「尊奉詔來相大王，故人皆為尊作弔，尊聞大王素有勇名，也覺自危，今就職有日，不見大王勇威，不過自恃貴寵，才知大王無勇，如尊方算得真勇呢！」突兀得很。宇聽了尊言，不禁變色，意欲把尊格殺，又恐得罪朝廷，眉頭一皺，計上心來，因復強顏與語道：「相君既自稱有勇，腰下佩刀，定非常器，何妨與我一看？」尊注視宇面，屢次色變，料他不懷好意，但呼宇左右侍臣道：「汝可為我拔刀，呈示大王！」說著，兩手高舉，聽令侍臣拔刀，一面正色語宇道：「大王畢竟無勇，乃欲設計陷尊，說尊拔刀向王，架誣罪名麼？」真是急智。宇被尊說破隱情，暗暗懷慚，又久聞尊有直聲，更致屈服。乃命左右特具酒席，邀令與宴，盡歡而散。無如宇母公孫婕妤，平生只有此子，很是寵愛，此時得為東平太后，見尊監視甚嚴，令子抱屈，不由的懊怒異常，婦人溺愛，煞是可恨！當即上書朝廷，劾尊倨傲不臣，妾母子事事受制，恐遭逼死等語。元帝覽奏，見她情詞迫切，不得不令尊免官。及成帝即位，大司馬大將軍王鳳，素慕尊名，因召為軍中司馬，奏補司隸校尉。偏後因劾奏匡衡張譚，仍然坐貶。尊到官數月，不願久任，即托病告歸。<br>　　王鳳也知尊負屈，究因事關丞相，未便左袒，只好聽尊乞休，徐圖召用。惟成帝待遇母黨，格外從優，既使大將軍王鳳秉政，復封母舅王崇為安成侯，王譚王商王立王根王逢時，皆賜爵關內侯。鳳與崇俱係太后同母弟，故鳳先封侯，崇亦繼封，各得食邑萬戶。王譚以下，統是太后庶弟，所以受封較輕。但數人並無功勛，只為了母后兄弟，都受侯封，爵賞未免太濫，廷臣俱不敢多言。可巧夏四月間，黃霧四塞，咫尺不辨，成帝也覺得奇異，有詔問公卿大夫，各談休咎，毋得隱諱。諫大夫楊興，及博士駟勝等，並說是陰盛侵陽，故有此變。從前高祖立約，非功臣不得封侯，今太后諸弟，無功並侯，為歷朝外戚所未有，應加裁損等語。大將軍王鳳，得見此奏，當即上書辭職。偏成帝不肯照准，優詔挽留。是年六月，有青蠅飛集未央宮殿，繞滿廷臣坐次，八月間又有兩月相承，晨現東方；九月間夜現流星，長四五丈，委曲如蛇形，貫入紫宮。種種災異，內外多歸咎王氏，獨成帝因母推恩，倚畀如故。還有太后母李氏，已與太后父王禁離婚，改嫁苟氏，見前文。生下一子，取名為參。太后既貴，使王鳳等迎還生母，且欲援田蚡故例，封苟參為列侯，不知大體，無非是庸婦淺見。還是成帝稍有見識，謂田蚡受封，實非正當，苟參不應加封，但尚拜參為侍中水衡都尉。此外王氏子弟，除七侯外，無論長幼，悉授官祿，這真叫做因私廢公，無益有害了！<br>　　且說成帝嗣祚，年方弱冠，正是戒色時候，偏成帝生性好色，在東宮時已喜獵豔圖歡。元帝因母后被毒，不得永年，特選車騎將軍平恩侯許嘉女兒，為太子妃。許女秀外慧中，博通史事，並善書法，又與成帝年貌相當，惹得成帝意動神搖，好象得了仙女一般，鎮日裡相親相愛，相偎相倚，說不盡的千般恩愛，萬種溫存。反跌下文。元帝令中常侍與黃門郎，前去探問兩口兒情意，統回報是歡洽異常，頓使元帝欣慰，顧語左右道：「汝等可酌酒賀我！」左右忙奉觴上壽，齊呼萬歲。過了年餘，許妃生下一男，闔宮慶賀。那知蘭徵方驗，玉質遽凋，徒落得一泡幻影，轉眼成空。到了成帝登台，眼見這位專寵的許妃，應立為後。惟皇太后王氏，因許妃生兒不育，此外儲宮裡面，亦未聞有女生男，於是特傳詔旨，採選良家女子，入備後宮。前御史大夫杜延年子欽，方為大將軍武庫令，進白大將軍王鳳道：「古禮一娶九女，無非為承祖廣嗣起見，今主上春秋方富，未有嫡嗣，將軍何不上採古制，慎擇淑女，早備嬪嬙？從來後妃貞淑，必有良嗣，若及今不圖，待至儲貳無人，另求少艾，將來爭寵奪嫡，禍變且百出了！願將軍深思熟慮，毋貽後懮！」王鳳聞言，也以為然，乃入告王太后。偏王太后拘守漢制，不願法古，鳳亦未便固爭，只好遵循故事罷了。建始二年三月，冊立許妃為皇后，專寵如故。<br>　　是年夏季大旱，越年秋令，又復霪雨連旬，直至四十餘日，尚未放晴。長安人民，忽哄傳大水將至，紛紛奔避，你爭先，我恐後，老幼婦女，自相蹴踏，甚至傷亡多人。這消息傳入宮中，成帝慌忙升殿，召入群臣，商議避水方法。王鳳道：「如果水勢泛濫，陛下可奉兩宮太后，乘船暫避，所有宮中後妃，隨駕舟行，當可無懮，都中吏民，令他登城避水便了。」語尚未畢，左將軍王商接入道：此王商與鳳弟同名異人，履歷詳後。「古時國家無道，水尚不冒城郭，今政治和平，不聞兵革，上下相安，大水為何暴至？這必是民間訛言，斷不可信。若再令百姓登城，豈不是更滋擾亂麼！」長安地勢甚高，原不至為水所湮，但必謂政治和平，愈啟成帝驕淫，商亦未免失言。成帝方稍稍放心。商飭吏卒巡視城中，令民毋得妄動，約莫有三五時辰，民情少定，待至日暮，並沒有大水到來，才知全城驚動，實為訛言所誤。成帝因此重商，屢言商有定識，鳳未免慚恨，自悔失言。<br>　　說起王商履歷，乃是宣帝母舅樂昌侯王武子，王武見前文。武歿後襲爵為侯，居喪甚哀，且自願推財相讓，分給異母兄弟。廷臣因他孝義可風，交章薦舉，得進任侍中中郎將。元帝時已遷官右將軍，成帝復調任左將軍，敬禮有加。不過成帝雖優待王商，究竟是疏不間親，未及王鳳的親信。就是車騎將軍平恩侯許嘉，本兼有兩重親誼，且又輔政有年，嘉係孝宣許皇后從弟，過繼平恩侯許廣漢，且係成帝后父，故云兩重親誼。偏成帝恐他牽制王鳳，特將他大司馬車騎將軍的印綬，下詔收回。托言將軍家重身尊，不宜再累吏職，特賜黃金二百斤，以特進侯就第。漢制凡列侯有功德者，賜號特進，位在三公以下。嘉家居歲餘，便即逝世，予諡曰恭。惟許后寵尚未衰，後宮雖有婕妤數人，罕得進見許后不再生男，只產了一個女兒，又致夭逝。太后與王鳳等，屢懮成帝無子，成帝卻不以為意，每日退朝，只在中宮食宿，與許后恩好甚深，許后雖非妒婦，但必欲令成帝愛情，移到妃嬪身上，亦所不願，因此朝朝獻媚，夜夜承歡。<br>　　建始三年十二月朔，日食如鉤，夜間又地震起來，未央宮亦為搖動。成帝亦為不安，翌日下詔，令舉直言敢諫之士，問及時政闕失。杜欽及太常丞谷永，同時奏對，並言後宮女寵太專，有礙繼嗣。成帝明知他指斥許后，置諸不理。丞相匡衡，曾上疏規諷成帝，請戒妃匹，慎容儀，崇經術，遠技能，未見成帝聽從。及災異迭見，復屢乞讓位，成帝卻優詔不許。會衡子昌為越騎校尉，酒醉殺人，坐罪下獄。越騎官屬，與昌弟密謀，擬劫昌出獄，不幸謀泄，為有司所訐奏，有詔從嚴查辦。衡聞信大驚，徒跣入朝，免冠謝罪。成帝尚留餘地，諭令照常冠履，衡謝恩趨退。不意司隸校尉王駿等，又劾奏衡封邑逾界，擅盜田地，罪該不道，應罷官定罪。衡坐是褫職，免為庶人，餘罪免致究治，還算是成帝的特恩。左將軍王商，得代衡職，拜為丞相；少府尹忠為御史大夫。建始四年正月，毫邑隕石有四，肥累隕石有二，成帝命罷中書宦官，特置尚書員五人。漢制尚書有四，至此更增一人。四月孟夏，天復雨雪，詔令直言極諫諸士，詣白虎殿對策。太常丞谷永奏對道：<br>　　　方今四夷賓服，皆為臣妾，北無熏粥冒頓之患，南無趙佗呂嘉之難，三陲晏然，靡有兵革，諸侯大者乃食數縣，不得有為，無吳楚燕梁之勢，百官盤互，親疏相錯，骨肉大臣，有申伯之忠，無重合馬何羅弟通封重合侯。安陽上官桀。博陸霍禹。之亂，三者無毛髮之辜，乃欲以政事過差，咎及內外大臣，皆瞽說欺天者也。竊恐陛下舍昭昭之白過，忽天地之明戒，聽闇昧之瞽說，歸咎於無辜，倚異乎政事，重失天心，不可之大者也。陛下即位，委任遵舊，未有過政，元年正月，白氣起東方，四月黃霧四塞，復冒京師，申以大水，著以震蝕，各有占應，相為表裡，百官庶士，無所歸依，陛下獨不怪與？白氣起東方，賤人將興之表也。黃霧冒京師，王道微絕之應也。夫賤人當起，而京師道微，二者甚醜，陛下誠深察愚臣之言，致懼天地之異，長思宗廟之計，改往返過，抗湛溺之意，解偏駁之懮，奮乾綱之威，平天復之施，使列妾得人人更進，猶尚未足也，急復益納宜子婦人，毋擇好醜，毋論年齒，廣求於微賤之間，祈天眷佑，慰釋皇太后之懮慍，解謝上帝之譴怒，則繼嗣蕃滋，災異永息矣。疏賤之臣，至敢直陳天意，斥譏帷幄之私，欲離間貴後盛妾，自知忤心逆耳，難免湯鑊之誅，然臣苟不言，誰為言之？願陛下頒示腹心大臣，腹心大臣以為非天意，臣當伏妄言之罪；若以為誠天意也，奈何忘國大本，背天意而從人欲？惟陛下審察熟念，厚為宗廟計，則國家幸甚！<br>　　看官閱到此文，應知谷永意中，全然幫著王鳳。鳳攬權用事，兄弟等並登顯爵，已有人議論紛紛，統說天變屢見，實由王氏勢盛所致。惟一班對策人士，都未敢明言指斥，不過模模糊糊，說了幾句籠統話兒，便算塞責。谷永更趨炎附勢，力為王氏洗刷，反嫁禍到許后身上，真是乖刁得很。此外還有武庫令杜欽，也與谷永同一論調，果然揣摩得中，兩人並列高第。永為首選，欽居第二，永得升官光祿大夫。明明是王鳳主選。永字子雲，籍隸長安，就是前衛司馬谷吉子。吉出使匈奴，為郅支單于所殺，事見前文。欽字子夏，一目患盲，在家飽學，無心出仕。王鳳聞他材名，羅致幕下，同時有郎官杜鄴，也字子夏，學成登仕，時人因兩杜齊名，不便區別，特號欽為盲杜子夏。欽恨人說病，獨改制小冠，遊行都市，於是都人改稱杜鄴為大冠杜子夏，杜欽為小冠杜子夏。欽感王鳳提拔，阿附王鳳，還有可說；永由陽城侯劉慶忌薦入，慶忌係故宗正劉德孫，襲封陽城侯。也欲倚勢求榮，比盲杜且不如了！小子有詩歎道：<br>　　大廷對策貴摅誠，豈為權豪獨徇情？<br>　　誰料書生充走狗，學成兩字是逢迎。<br>　　王氏未去，弭災無術，俄而淫霖下降，黃河決口，百姓又吃苦不堪了。欲知河患如何得平，且看下回再表。　　<br><br>　　元帝三男，惟太子驁為王太后所出，以嫡長論，應立為嗣，有何疑義？況儲位固已早定乎？元帝為傅昭儀所惑，幾致易儲，史丹一再諫諍，義所當然。或謂太子驁若不得立，則王氏之禍，可以不興，此說似是而實非。元帝不立驁，即立康，康好聲色，必致淫荒，傅昭儀亦非易與者，觀哀帝時之傅太后，可見一斑。天下事但當憑理做去，禍福安能逆料乎？彼許女之為太子妃，非以色進，太子驁和好無間，亦屬伉儷常情，厥後太子即位，許氏為後，樂而不淫，寧致釀災？乃變異迭聞，史不絕書，如果為戾氣所感召，則王氏應難辭咎。杜欽谷永，不導王鳳以謙抑之德，反斥許后之寵愛太專。離間帝后，構成嫌隙，禍水入而火德衰，罪由欽永兩人，寧特阿附權戚也哉！<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>