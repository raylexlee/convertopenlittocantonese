<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 前漢 - 第九十九回　獻白雉罔上居功　驚赤血殺兒構獄</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十九回</br>　　獻白雉罔上居功　驚赤血殺兒構獄</font></h4>
			　　卻說王莽既得專政，遂與太皇太后商議，迎立中山王箕子為嗣。箕子為哀帝從弟，就是劉興嗣兒。興母馮婕妤死後，箕子幸未連坐，仍襲王封。當下派車騎將軍王舜，持節往迎。舜係王音子，為莽從弟，太皇太后素來愛舜，故特使迎主立功。舜奉命去訖，宮中無主，太皇太后又老，一切政令，全由莽獨斷獨行。莽即將皇太后趙氏，貶為孝成皇后，皇后傅氏，逼令徙居桂宮。趙太后的罪狀，是與女弟趙昭儀，專寵橫行，殘滅繼嗣。傅后的罪狀，是縱令乃父傅晏，驕恣不道，未嘗諫阻。罪案宣佈以後，沒一人敢與反對。莽索性追貶傅太后為定陶共王母，丁太后為丁姬，所有丁傅兩家的子弟，一律免官歸里。傅晏負罪尤甚，令與妻子同徙合浦，獨褒揚前大司馬傅喜，召入都中，位居特進，使奉朝請。嗣復再廢傅太后趙皇后為庶人，二后皆憤恚自殺。論起四后優劣，趙太后生前淫惡，該有此報，傅太后專擅過甚，也應有此，丁姬因哀帝入嗣，不過母以子貴，未聞干政，傅后更無過失，就是傅晏擅權，也由哀帝主見，並非傅后從中請求。王莽怎得不分皂白，一概貶黜？況莽係漢朝臣子，怎得擅貶母后，無論丁姬傅后，不應被貶，即如趙飛燕的淫惡，傅昭儀的專擅，罪有攸歸，也豈莽所得妄議！義正詞嚴。太皇太后王氏，平時受著傅趙二后的惡氣，還道莽為己泄忿，暗地生歡。那知莽已目無尊親，何事不可做得？履霜堅冰，由來者漸，奈何尚沾沾自喜呢！庸嫗曉得甚麼？<br>　　莽既連貶四后，恣所欲為，惟見孔光歷相三朝，為太皇太后所敬重，不得不陽示尊崇。實是喜他阿諛。特引光女婿甄邯為侍中，兼奉車都尉。凡朝右百僚，但為莽所不合，莽即羅織成罪，使甄邯齎著草案，往示孔光。光不敢不依旨舉劾，莽便持光奏章，轉白太皇太后，無不邀允。於是何武公孫祿，坐實互相標榜的罪名，一並免官，令武就國。董宏子武，嗣爵高昌侯，坐父諂佞，褫奪侯爵。關內侯張由，史太僕史立等，坐中山馮太后冤案，削職為民，充戍合浦。紅陽侯王立，為莽諸父，成帝時遣令就國，哀帝時已召還京師，莽不免畏忌，又令孔光奏立前愆，請仍遣立就國。太皇太后親弟，只立一人，不願准奏。又經莽從旁攛掇，謂不宜專顧私親，太皇太后無可奈何，只好命立回國。莽遂引用王舜王邑王商子。為腹心，甄邯甄豐主彈擊，平晏平當子。領機事，劉歆劉向子。典文章，孫建為爪牙。佈置周密，一呼百諾，平時欲有所為，但教微露詞色，黨羽即希承意旨，列入奏章。太皇太后有所褒獎，莽假意推讓，叩首泣辭。其實是上欺姑母，下欺吏民，口是心非，自便私圖罷了。<br>　　大司空彭宣，見莽挾權自恣，不願在朝，遂上書乞休。莽恨他無端求退，入白太后，策免宣官，令就長平封邑。宣居長平四年，壽考終身。就是傅喜奉詔入都，也覺得孤立可危，情願還國，莽亦許他歸去，亦得壽終。莽因進左將軍王崇為大司空，崇為王吉孫，與王太后母弟王崇同名異人。封扶平侯。<br>　　既而中山王箕子到來，由莽召集百官，奉著太皇太后詔命，擁他登基，改名為衎，是為平帝。年只九歲，不能親政，即由太皇太后臨朝。莽居首輔，百官總己以聽。奉葬哀帝於義陵，兼諡孝哀皇帝。大司徒孔光，卻也內懷懮懼，上書求乞骸骨。有詔徙光為帝太傅，兼給事中，掌領宿衛，供奉宮禁。所有政治大權，盡歸莽手，與光無涉。莽想權勢雖隆，功德未著，必須設一良法，方可籠絡人心。躊躇數日，得了一策，暗使人至益州地方，囑令地方官吏，買通塞外蠻夷，叫他假稱越裳氏，獻入白雉。地方官當即照辦。<br>　　平帝元始元年正月，塞外蠻人入都，說是越裳氏瞻仰天朝，特奉白雉上貢，莽即奏報太皇太后，將白雉薦諸宗廟。從前周成王時代，越裳氏來朝重譯，也曾進獻白雉，莽欲自比周公，故特想出此法。果然群臣仰承莽意，奏稱莽德及四夷，不讓周公旦。公旦輔周有功，故稱周公，今大司馬莽安定漢朝，應加稱安漢公，增封食邑。太皇太后當即依議，偏莽裝出許多做作，故意上表固辭，只說臣與孔光王舜甄豐甄邯諸人，共定策迎立中山王，今請將孔光等敘功，臣莽不敢沐恩。太皇太后得了莽奏，不免遲疑。甄豐甄邯等急忙上書，謂莽功最大，不宜使落人後。太皇太后乃諭莽毋辭。莽再三推遜，定要讓與孔光等人，尋且稱疾不起。太皇太后因封孔光為太師，王舜為太保，甄豐為少傅，甄邯為承安侯，然後乃頒詔召莽，入朝受賞。莽尚托病不至，真會裝刁。再經群臣申請封莽，即日下詔，令莽為太傅，賜號安漢公，加封食邑二萬八千戶，莽始出受官爵名號，但將封邑讓還。且為東平王雲伸冤，使雲子開明為東平王，奉雲祭祀。又立中山王宇孫桃鄉侯子成都，為中山王，奉中山王劉興祭祀。再封宣帝耳孫三十六人，皆為列侯。此外王侯等無子有孫，或為同產兄弟子，皆得立為嗣，承襲官爵，皇族因罪被廢，許復屬籍，官吏年老致仕，仍給舊俸三分之一，贍養終身，下至庶民鰥寡，無不周恤。如此種種恩施，統由王莽創議施行，好教朝野上下，交口稱頌，都說是安漢公的仁慈，把老太后小皇帝二人，一概抹煞。真是好計。莽又諷示公卿，奏稱太皇太后春秋太高，不宜親省小事，此後惟封爵上聞，他事盡歸安漢公裁決。太皇太后又復依議，於是朝中只知有王莽，不知有漢天子了。<br>　　惟當時一班朝臣，偶有私議，謂平帝入嗣大統，本生母衛姬未得加封，不免向隅。莽獨懲丁傅復轍，恐衛姬一入宮中，又要引進外家，干預國政。但若不加封衛姬，又未能塞住眾口，乃遣少傅甄豐，持冊至中山，封衛姬為中山孝王后，帝舅衛寶衛玄，爵關內侯，仍然留居中山，不得來京。扶風功曹申屠剛，直言對策道：「嗣皇帝始免襁褓，便使至親分離，有傷慈孝，今宜迎入中山太后，使居別宮，使嗣皇帝得按時朝見，樂敘天倫，並召馮衛二族，平帝祖母馮婕妤，故云馮衛二族。選入執戟，親奉宿衛，免得另生他患。」迎母則可，必召入外家宿衛，亦屬未善。這數語最中莽忌，莽當然駁斥，因不欲自己出名，特請太皇太后下詔，斥責申屠剛僻經妄說，違背大義，因即放歸田里。恩歸自己，怨歸太后。剛被黜歸還，有何人再敢多言？<br>　　越年二月，黃支國獻入犀牛，廷臣相率驚異，都稱黃支國在南海中，去京師三萬里，向來未曾朝貢，今特獻犀牛，想來又是安漢公的威德。正要上書獻諛，偏又接得越嶲郡奏報，說有黃龍出遊江中。太師孔光，遂與新任大司徒馬宮，以及甄豐甄邯等三人，擬奉表稱瑞，歸德王莽。旁有大司農孫寶說道：「周公上聖，召公大賢，彼此尚有齟齬，今無論遇著何事，都是異口同聲，難道近人，果勝過周召麼？」眾人聽了，莫不失色，甄邯遂口稱奉旨，暫令罷議。其實犀牛入獻，也是買囑出來，黃龍游江，未必果是真事。邯本與莽同謀，自覺情虛，所以情願中止，但心中很仇視孫寶，不肯輕輕放過。當下囑咐黨羽，陰伺孫寶過失。適寶遣人迎接老母，並及妻子數人，母至中途，忽患老病，因折回弟家養痾，但遣妻子入都。當有司直陳崇，查得此事，立上彈章，斥寶寵妻忘母。莽即告知太皇太后，將寶免官。大司空王崇，不願與群小聯絡，稱病乞歸。當有詔書批准，令崇解職，改用甄豐為大司空。光祿大夫龔勝，大中大夫邴漢，並皆辭官歸里。勝係楚人，節行並茂。同郡人龔舍，與勝友善，勝嘗薦為諫大夫，舍不肯就徵，再召拜光祿大夫，仍然不起，平居以魯詩教授生徒，年至六十八乃終，時人稱為兩龔。邴漢係瑯琊人，亦有清行。兄子曼容，養志自修，為官不肯過六百石，稍有不合，當即辭歸，因此名望益隆，幾出漢右。莽尚欲借此市恩，優禮送歸勝漢。勝漢明知莽奸巧，表面上只好道謝，兩袖清風，飄然自去。擺脫名韁，莫如此策。<br>　　會當盛夏大旱，飛蝗為災，莽不能視作祥瑞，只得派吏查勘，準備賑饑。一面奏請太皇太后，宜衣繒減膳，表率萬民。自己也戒殺除葷，連日茹素，且願出錢百萬，獻田三十頃，付諸大司農，助給災黎。滿朝公卿，見莽如此慷慨，也不得不捐田助宅，充作災賑，共計有二百三十人。但第一發起，總要算安漢公王莽，一班災民，仍說莽功德及人，莽又借著天災，得了一種大名。處處使乖。已而得雨經旬，群臣聯疏上陳，請太皇太后照常服食，又盛稱安漢公修德禳災，感格天心，果沛甘霖。<br>　　可巧匈奴有使人到來，入見王莽。莽問及王昭君二女，是否俱存。來使答言俱已適人，現並無恙，莽乘機說道：「王昭君係我朝遣嫁，既有二女遺傳，亦應使他入省外家，顧全親誼，煩汝轉告汝主便了！」來使唯唯受教，謝別而去。過了月餘，匈奴單于囊知牙斯，竟依著莽意，特遣王昭君長女雲，曾號須卜居次，入謁宮廷。須卜居次，見前文。當由關吏飛章入報，莽聞信大悅，便令地方官好生接待，派妥吏護送來京。及須卜居次已到，莽即稟白太皇太后，說是匈奴遣女入侍，應該召見。太皇太后聽著，也是心歡，立即傳見須卜居次，須卜居次雖是番裝，卻尚不脫遺傳性質，面貌頗肖王昭君，楚楚動人。再加中朝言語，也有好幾句通曉，就是尋常禮節，亦約略能行，所以入見太皇太后，跪拜應對，大致如儀。太皇太后喜動慈顏，賜她旁坐，問過了許多說話，然後賜給衣飾等物，令她留住宮中。須卜居次生長朔方，所居所食，無非毳帳酪漿，此次得至皇宮中寄居數月，服羅綺，戴金珠，飽嘗天廚珍饈，有何不願？不過安漢公以下的走狗，又說得天花亂墜，歸德安漢公，能使外人悅服，遣女入侍。就是太皇太后也道由莽德能及遠，上下被欺，莽計又被用著了。<br>　　時光易過，又是一年，須卜居次懷念故鄉，懇請遣歸。太皇太后卻不加阻，准令北返，臨行時復厚給賞賜。須卜居次拜舞而去。平帝年僅一十二歲，情竇未開，但當須卜居次來往時，見她語言舉動，半華半夷，很覺有些稀奇，所以每與相見，輒為注目。莽又湊著機會，轉告太皇太后，應為平帝擇婚，太皇太后自無異議。莽復採取古禮，謂宜援天子一娶十二女制度，方可多望生男，借廣繼嗣，當下詔令有司，選擇世家良女，造冊呈入。有司領命，採選數日，已得了數十人，按年編次，呈將進去。莽先行展閱，見他所開選女，原是豪閥名家，但一半是王氏女兒，連己女亦有名在內。莽眉頭一皺，計上心來，即攜名冊入內，面奏太皇太后道：「臣本無德，女亦無材，不堪入選，應即除名。」太皇太后聽了，不知莽是何用意，俯首細思，想係莽不欲外家為後，故有此議。當下詔令有司，王氏女俱不得選入。那知王莽本意，正要想己女為後，好做個現成國丈；不過為了選名冊中，多採入王氏女，只恐魚目混珠，被他奪去。偏太皇太后無端誤會，竟命將王氏女一概除去，豈不是弄巧成拙麼？全是欲取姑與的狡計。正懮慮間，已有許多朝臣，伏闕上書，請立安漢公女為皇后，接連是吏民附和，都奏稱安漢公功德巍巍，今當立後，奈何不選安漢公女，反去另採他家？說得太皇太后不能不從，只好依言選定。莽始尚推辭，繼見太皇太后已經決意，乃申言臣女為後，亦當另選十一人，冀合古制。群臣又相率上議，競言不必另選，免多後患。莽還要生出周折，一是請派官看驗，一是請卜定吉凶。太皇太后，因遣長府宗正尚書令等，往視莽女，須臾復命，俱言女容窈窕，允宜正位中宮。再令大司徒大司空，策告宗廟，兼及卜筮。太卜又奏稱卜得吉兆，乃是金水旺相，父母得位，定主康強逢吉。誰知後來是烏焦巴弓！於是續議聘禮，遵照先代聘後故事，計黃金二萬斤，錢二萬萬緡。莽仍請另選十一媵女，待至選就，自己只受聘禮錢四千萬，還把四千萬內騰出三千三百萬，分給媵女各家，每家得三百萬。群臣再奏稱皇后受聘，只收受七百萬錢，與媵女相去無幾，應該加給。太皇太后復增錢二千三百萬，合莽原留七百萬緡，共計三千萬，莽又騰出一千萬，散給九族。群臣更尋出古禮，謂古時皇后父受封百里，今當舉新野田二萬五千六百頃，加封安漢公，莽慌忙固辭，乃不復加封。莽意原不止此。<br>　　後既聘定，由太史擇定婚期，應在次年仲春吉日。莽家聞信，預備嫁奩，自然有一番忙碌。不意一夕有門吏出外，見有一人立在門前，才打了一個照面，便即竄去。門吏本認識此人，乃是莽長子宇妻舅呂寬，平日嘗相往來，為何鬼鬼祟祟，逢人即避？此中定有蹊蹺。正在懷疑，驀聞有一陣血腥氣，貫入鼻中，越覺奇怪得很。慌忙返身入門，取火出照，見門上血跡淋漓，連地上亦都濕了，不由得毛骨悚然。亟入內報知王莽，莽怎肯不問？連夜遣人緝捕呂寬。次日即被捕到，仔細盤問，乃是莽子宇唆使出來。從前莽迎入平帝，只封帝母衛姬為中山王后，不許入都。見本回前文。衛後止有此子，不忍遠離，免不得上書請求，莽仍然不從。獨莽子宇，不直乃父，恐將來平帝長成，必然懷怨，不如預先籌謀，省得後悔。當下與師吳章，及妻兄呂寬，私下商議良策。章默想多時，方密告道：「論理應由汝進諫；但汝父執拗，我亦深知，現在只有一法，夜間可用血灑門，使汝父暗中生疑，向我說起，我方好進言，勸他迎入衛後，歸政衛氏便了。」呂寬拍手道：「此計甚妙，便可照行。」宇知莽迷信鬼神，亦連聲稱善，遂托呂寬乘夜辦理。寬遂出覓豬羊狗血，聚藏缽內，至夜間往灑莽門。冤冤相湊，撞見門吏，竟被發覺詭謀，不得不卸罪王宇。他想宇是莽子，定可邀恕，誰知莽毫無恩情，立刻將宇召入，問由何人主謀。宇答由吳師所教。莽竟縛宇，送交獄中，連宇妻呂焉一同連坐。越宿即逼宇自殺，呂焉腹中有孕，才令緩刑，復把吳章拿到，磔死市曹。狼心狗肺，至此已露。<br>　　章籍居平陵，素通《尚書》，入為博士。生徒負笈從游，約有一千餘人。莽都視為惡黨，下令禁錮。諸生統皆抵賴，不肯自認為吳章弟子，獨有大司徒掾屬雲敞，自認章徒，且收抱吳章遺屍，買棺殮葬。都人士因此譽敞，就是莽從弟王舜，亦稱敞見義必為，足比欒布。布收彭越首級事，見前文。莽專好沽名，因聞敞為眾所稱，倒也不敢加罪。惟甄邯等入白太皇太后，極稱莽大義滅親。當由太皇太后下詔道：「公居周公之位，行管蔡之誅，不以親親害尊尊，朕甚嘉之！」為此一詔，更激動賊莽狠心，一不做，二不休，索性殺盡衛氏支屬，只留下帝母衛後一人。還有元帝女弟敬武公主，曾為高陽侯薛宣繼妻，宣死後留居京師，屢言莽專擅不臣。莽查得宣子薛況，與呂寬為友，遂將他母子株連，迫令敬武公主自盡，處況死刑。外如莽叔父紅陽侯王立，及從弟平阿侯王仁，王譚長子。樂昌侯王安，王商子。與莽未恊，由莽假傳太皇太后詔旨，並皆賜死。又殺死故將軍何武，前司隸鮑宣，護羌校尉辛通，函谷都尉辛遵，水衡都尉辛茂，南郡太守辛伯等人，所有罪狀，都坐與衛氏通謀。北海人逢萌，留寓長安，悵然語友人道：「三綱已絕，若再不去，禍將及身！」說著，即脫冠懸掛東城，匆匆出都。至家中挈領妻子，渡海東游，逕往遼東避禍去了。小子有詩歎道：<br>　　灑血門前理固差，論心還是望持家。<br>　　無端殺盡諸親屬，難怪伊人逝水涯。<br>　　越年便是元始四年，平帝大婚期至，特派大員，往迎莽女。所有一切禮儀，且至下回再敘。<br><br>　　本回全敘王莽專恣，見得莽陰賊險鷙，與眾不同。甫經起用，即貶廢四后，彼豈尚有人臣之義耶？孝元后反喜其報怨，婦人之私，斷不足與議大體。越裳氏之獻白雉，何足言功？周公之稱為元聖，固與白雉無關，況其由買囑而致乎？厥後黃支獻犀牛，越嶲現黃龍，何一非侈飾禎祥，矯揉造作。即如須卜居次之入侍，與漢廷有何利益？而朝臣競稱為王莽功德，不值一噱！至若呂寬事起，親子可殺，已非人情，甚且叔父從弟，無辜被害，是可忍，孰不可忍！寧待入宮逼璽，始無姑姪情乎？要之莽之篡漢，全由孝元后一人釀成，彼孔光等何足責哉！<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>