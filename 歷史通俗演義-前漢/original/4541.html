<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 前漢 - 第八十四回　詢宮婢才識酬恩　擢循吏迭聞報績</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十四回</br>　　詢宮婢才識酬恩　擢循吏迭聞報績</font></h4>
			　　卻說宣帝在位六七年，勤政息民，課吏求治，最信任的大員，一是衛將軍張安世，一是丞相魏相。霍氏誅滅，魏相嘗參議有功，不勞細敘。張安世卻小心謹慎，但知奉詔遵行，未嘗計除霍氏，且有女孫名敬，曾適霍氏親屬，關係戚誼，至霍氏族誅，安世恐致連坐，侷促不安，累得容顏憔悴，身體衰羸。宣帝察知情偽，特詔赦他女孫，免致株連，安世才得放心，辦事愈謹。安世兄賀，時已病歿，宣帝追懷舊惠，問及安世，才知賀子亦亡，只遺下一孤孫，年甫六齡，取名為霸。賀在時嘗將安世季男彭祖，養為嗣子。彭祖又嘗與宣帝同塾讀書，因此宣帝詢明底細，先封彭祖為關內侯。安世入朝固辭，宣帝道：「我只為著掖庭令，與將軍無關。」安世乃退。宣帝又欲追封賀為恩德侯，並置守冢二百家。安世復表辭賀封，且請減守冢家至三十戶，宣帝總算依議，親定守冢地點，使居墓西鬥雞翁舍。舍旁為宣帝少時游憩地，故特使三十家居住，留作紀念。已而餘懷未忘，自思不足報德，便於次年下詔，賜封賀為陽都侯。予諡曰哀，令關內侯彭祖襲爵，拜賀孫霸為車騎中郎將，賜爵關內侯，食邑三百戶。霸年幼弱，但予祿秩，不使任事。賀有大德，原應贍養孤孫，但賜祿則可，賜官則不可。惟安世因父子封侯，名位太高，復為彭祖辭祿，詔令都內別藏張氏錢，數約百萬。安世持身節儉，身衣弋綈，妻雖貴顯，常自紡績，家童卻有七百人，但皆使為農工商，勤治產業，積少成多，所以張氏富厚，勝過霍氏。不過安世約束子弟，格外嚴謹，終得傳遺數世，不致速亡。這是保家第一要旨。<br>　　先是安世長子千秋，與霍光子禹，並為中郎將，同隨度遼將軍范明友，出擊烏桓。及奏凱回來，進謁霍光，光問千秋戰鬥方略，與山川形勢，千秋口對指畫，毫不遺忘。至轉問及禹，禹均已失記，但答言俱有文書，光不禁歎息道：「霍氏必衰，張氏將興了！」誰叫你不知教子？後來光言果驗，張氏子孫，出仕不絕。時人謂昭宣以後，漢臣世祚，要算金張兩家。<br>　　金即金日磾子孫，這且待後再表。<br>　　且說御史大夫丙吉，本與張賀同護宣帝，論起當時德惠，賀尚不及丙吉，只因吉為人深厚，絕口不道前恩。宣帝自幼出獄，尚是茫無知識，故但記及養生的張賀，未嘗憶起救死的丙吉。可巧有一女子名則，嘗為掖庭宮婢，保抱宣帝，至是已嫁一民夫，令他伏闕上書，自陳前功。宣帝全然忘記，特交掖庭令查訊，則供言御史大夫丙吉，曾知詳細。掖庭令乃引則至御史府，驗明真偽。吉見則後，面貌尚能相識，才說起前情道：「事誠不虛，但汝嘗保養不謹，受我督責，今怎得自稱有功？惟渭城胡組，淮陽趙徵卿，曾經乳養，卻是有功足錄呢！」即八十一回之趙胡兩婦。掖庭令乃轉奏宣帝，宣帝再召問丙吉，吉因述胡趙兩婦保養情狀。當下傳詔至渭城淮陽，訪尋兩婦，俱已去世；只有子孫尚存，得蒙厚賞。則雖未及兩婦辛勤，總覺得前有微勞，也特賜錢十萬，豁免掖庭差役。並將則召入細問，則備述丙吉前事，宣帝方知吉有大恩。待則去後，便封吉為博陽侯，食邑千三百戶。並將許史兩家子弟，如史曾史玄皆史恭子。許舜許延壽等，兩許皆廣漢弟。曾與宣帝關係親舊，一體封侯。就是少時朋友，及郡獄中曾充工役，亦各給官祿田宅財物，多寡有差，一面選用良吏，入朝治事。進北海太守朱邑為大司農，渤海太守龔遂為水衡都尉，東海太守尹翁歸為右扶風，潁川太守黃霸，膠東相張敞，先後為京兆尹。<br>　　朱邑字仲卿，庐江人氏，少為桐鄉嗇夫，廉平不苛，吏民悅服，遷補北海太守，政績卓著，推為治行第一。宣帝乃擢為大司農。性情淳厚，待人以德，惟遇人囑托私情，獨峻拒不允，朝臣頗加敬憚。所得祿賜，輒賙濟族黨，家無餘財，自奉卻很儉約。入任大司農五年，得病不起，遺言囑子道：「我嘗為桐鄉吏，民皆愛我。後世子孫，向我致祭，恐反不如桐鄉百姓，汝宜將我遺骸，往葬桐鄉，休得有違！」言訖即逝。子遵父命，奉葬桐鄉西郭，百姓果為起冢立祠，祭祀不絕。<br>　　龔遂字少卿，籍隸平陽，前坐昌邑王賀事，枉受髡刑，罰為城旦。見第八十回。至宣帝即位以後，適值渤海歲饑，盜賊蠭起，郡守以下，多不能制。丞相御史，便將龔遂登入薦牘，請令出守渤海，宣帝即召遂入見。遂年逾七十，體態龍鍾，且身材本來短小，尤覺得曲背駝腰。宣帝瞧著，殊失所望，但已經召至，不得不開口問道：「渤海荒亂，足貽朕懮，敢問君將如何處置盜賊？」遂答道：「海濱遐遠，未沾聖化，百姓為饑寒所迫，又無良吏撫慰，不得已流為盜賊，弄兵滿池。今陛下俯問及臣，意欲使臣往剿呢？還是使臣往撫呢？」宣帝道：「朕今選用賢良，原欲使撫人民，並非壹意主剿。」遂又答道：「臣聞治亂民如治亂繩，不應過急，須徐徐清理，方可治平。陛下既有意撫民，使臣充乏，臣願丞相御史，毋拘臣文法，得一切便宜從事，方可有成。」成竹在胸。宣帝點首允諾，並賜遂黃金百斤，令即為渤海守。遂叩謝而出，草草整裝，乘驛入渤海境。郡吏發兵往迎，遂一概遣還。移檄屬縣，盡罷捕吏，所有操持田器的百姓，盡為良民，吏毋過問，惟持兵械，方為盜賊。盜賊得此命令，聞風解散。及遂單車至府，開發倉廩，賑貸貧民，並把舊有吏尉，去暴留良，使他安撫牧養。人民大悅，情願安土樂業，不願輕身試法，烽煙息警，闔郡咸安。渤海民風，向來奢侈，專務末技，不勤田作，遂以儉約率民，勸課農桑，教導樹畜，民間或帶持刀劍，悉令賣劍買牛，賣刀買犢，且親加慰諭道：「汝等俱係好民，為何帶牛佩犢呢？」百姓無不遵諭，勉為良民。才閱三四年，獄訟止息，吏民富饒。撫字之道，原應如此。宣帝嘉遂政績，遣使召歸。遂奉命登程，吏民恭送出境，望車泣別，議曹王生，獨願隨行。王生素來嗜酒，旁人都說他酒醉糊塗，不應與偕，遂未忍謝絕，許得相從。自渤海至長安，王生連日飲酒，未嘗進言，及已入都門，見遂下車赴闕，獨搶前數步，逕至遂後，高聲呼遂道：「明府且止！願有所白。」遂聞聲回顧，視王生臉上，尚有酒意，不知他說甚話兒。但聽王生語道：「天子如有所問，公不宜遽陳治績，只言是聖主德化，非出臣力，願公勿忘！」無非是教他貢諛，但對於專制君主，只應如此。遂頷首自行，既見宣帝，果然承問治狀，便將王生所言，應答出去。宣帝不禁微笑道：「君怎得此長者言語，乃來答朕？」確是明察。遂不敢隱諱，索性直陳道：「這是議曹教臣，臣尚未知此道呢！」恰也老實。宣帝復問了數語，當即退朝。暗想遂年已老，不能進任公卿，乃命為水衡都尉，並授王生為水衡丞。未幾遂即病歿，也是一位考終的循吏。<br>　　尹翁歸字子兄，音況。世居平陽，遷住杜陵。少年喪父，依叔為生，弱冠後充當獄吏，曉習文法，又喜擊劍，人莫敢當。適田延年為河東太守，巡行至平陽，校閱吏役，令文吏在東，武吏在西，翁歸時亦在列，獨伏不肯起，抗聲說道：「翁歸文武兼備，願聽驅策！」左右目為不遜，惟延年暗暗稱奇，令他起立，與語吏事，翁歸應對如流。當由延年帶歸府舍，囑使讞案。發奸摘伏，民無遁情，延年大加器重，歷署吏尉。及延年內調，翁歸亦遷補都內令，尋且拜為東海太守。廷尉於定國，係東海人，翁歸奉命出守，不能不向他辭行，乘便問及東海民風。定國有邑子二人，欲托翁歸帶去，量為差遣，那知互談多時，竟難出口，只好送他出門。返語邑子道：「他是當今賢吏，不便以私相托；且汝兩人，亦未能任事，我所以不好啟齒呢！」邑子雖然失望，也覺得情真語確，只好罷休。那翁歸到了東海，悉心查訪，凡吏民賢否，及地方豪猾，一一載入籍中，然後巡行各縣，按籍賞罰，善必勸，惡必懲。有郯縣土豪許仲孫，武斷鄉曲，稱霸一隅，歷屆太守，屢緝不獲。翁歸親督捕吏，將他拘住，訊出種種罪惡，立命處死。嗣是民皆畏法，不敢為非，東海遂得大治。殺一儆百，也不可少。宣帝復調翁歸為右扶風，翁歸蒞任，仍照東海辦法，且訪用廉平吏人，優禮接待。詳詢民間利害，聞有土豪敗類，立命縣吏拘拿，所至必獲，懲罪如律。因此扶風治盜，稱為三輔中第一賢能。<br>　　至若黃霸履歷，已見前文。在八十二回中。惟霸出任揚州刺史，察吏安民，三載考績，當然課最。有詔遷霸為潁川太守，特賜車中高蓋，以示旌異。霸至潁川，宣諭朝廷德惠，使郵亭鄉官，皆畜雞豚，贍養貧窮鰥寡。然後頒布規條，囑令鄉間父老，督率子弟，按章舉行。會有密事調查，因派一老成屬吏，前往訪察，毋得泄機，屬吏依言出發，途次易服微行，不敢食宿驛舍，遇著腹饑的時候，但在市中買得飯菜，就食野間。忽有一烏飛下，把他食肉攫去，吏不及搶奪，只好自認晦氣，食畢即行。待至事已查畢，回署復命，霸一見便說道：「此行甚苦，烏鳥不情，攫去食肉，我已知汝委曲了！」吏聞言大驚，還疑霸遣人隨著，無事不知，看來是不能隱蔽，只好將調查案件，和盤說出，詳盡無遺。其實霸並未差人隨去，不過平日在署，任令吏民白事。有鄉民詣署陳情，霸問他途中所見，他即順口說烏鳥攫肉等事，當由霸記在心中，見吏回來，樂得借端提及，使他不敢欺飾，才得真情。有時鰥寡孤獨，死無葬費，由鄉吏上書報明，霸即批發出去，謂有某所大木，可以為棺，某亭豬子，可以宰祭，鄉吏依令往取，果如霸言，益奉霸若神明。境內奸猾，聞風趨避，盜賊日少，獄訟漸稀。許縣有一縣丞，老年病聾，督郵太守屬吏。欲將他免官，向霸報告。霸獨與語道：「許丞乃是廉吏，雖是年老重聽，尚能拜起如儀，汝等正應從旁幫助，勿使賢吏向隅！」督郵只好退去。或問老朽無用，如何留住？霸答道：「縣中若屢易長吏，免不得送舊迎新，多需費用。且奸吏得從中舞弊，盜取財物。就使換一新吏，亦未必果能賢明。大約治道，惟去其太甚，何必多此紛更呢？」自是所有屬吏，各求寡過，霸亦不輕事變更，上下相安，公私交濟。歷觀黃霸行誼，足稱小知，未堪大受，故後來為相，不若治郡之有名。<br>　　適京兆尹趙廣漢，因私怨殺死邑人榮畜，為人所訐，事歸丞相御史查辦。案尚未定，廣漢卻刺探丞相家事，陰謀抵制。可巧丞相府中有婢自殺，廣漢疑由丞相夫人威迫自盡，乃俟丞相魏相出祭宗廟時，特使中郎趙奉壽，往諷魏相，欲令相自知有過，未敢窮究榮畜冤情。偏魏相不肯聽從，案驗愈急。廣漢乃欲劾奏魏相，先去請教太史，只言近來星象，有無變動。太史答稱本年天文，應主戮死大臣。廣漢聞言大喜，總道應在丞相身上，便即放大了膽，上告魏相逼殺婢女，當下奉得復詔，令京兆尹查問。廣漢正好大出風頭，領著全班吏役，馳入相府。剛值魏相不在府中，門吏無法禁阻，只好由他使威。他卻入坐堂上，傳喚魏夫人聽審，魏夫人雖然驚心，不得已出來候質，廣漢仗著詔命，脅令魏夫人下跪，問她何故殺婢？魏夫人怎肯承認？極口辯駁，彼此爭執一番，究竟廣漢不便用刑，另召相府奴婢，挨次訊問，也無實供。廣漢恐魏相回來，多費唇舌，因即把奴婢十餘人，帶著回衙。魏夫人遭此屈辱，當然不甘，等到魏相回府，且泣且訴。魏相也容忍不住，立即繕成奏牘，呈遞進去。宣帝見魏相奏中，略言臣妻未嘗殺婢，由婢有過自盡。廣漢自己犯法，不肯伏辜，反欲向臣脅迫，為自免計，應請陛下派員查明，剖分曲直云云。乃即將原書發交廷尉，令他徹底查清。廷尉於定國，查得相家婢女，實係負罪被逐，斥出外第，自致縊死。與廣漢所言不同。司直官名。蕭望之，遂劾奏廣漢摧辱大臣，意圖劫制，悖逆不道。恐也是投阱下石。宣帝方依重魏相，自然嫉恨廣漢，當即褫職治罪，再經廷尉復核，又得廣漢妄殺無辜，鞫獄失實等事，罪狀並發，應坐腰斬。廷尉依律復奏，由宣帝批准施行，眼見得廣漢弄巧成拙，引頸待誅。廣漢為涿郡人，歷任守尹，不畏強御，豪猾斂蹤，人民樂業，所以罪名既定，京兆吏民，都伏闕號泣，籲請代死。宣帝意已決定，不肯收回成命，當將吏民驅散，飭把廣漢正法市曹。廣漢至此，也自悔晚節不終，但已是無及了！一念縈私，禍至梟首。<br>　　惟京兆一職，著名繁劇，自從廣漢死後，調入彭城太守接任，不到數月，便至溺職罷官。乃更將潁川太守黃霸，遷署京兆尹。霸原是一個好官，奉調蒞任，也嘗勤求民隱，小心辦公。誰知都中豪貴，從旁伺察，專務吹毛索瘢，接連糾劾，一是募民修治馳道，不先上聞；一是發騎士詣北軍，馬不敷坐；兩事俱應貶秩，還虧宣帝知霸廉惠，不忍奪職，乃使霸復回原任，改選他人補缺。僅一年間，調了好幾個官吏，終難勝任。後來選得膠東相張敞，入主京兆，才能稱職無慚，連任數年。<br>　　敞字子高，平陽人氏，徙居茂陵，由甘泉倉長遷補太僕丞。昌邑王賀嗣立時，濫用私人，敞切諫不從。至賀廢去後，諫牘尚存，為宣帝所覽及，特擢敞為大中大夫。嗣復出為山陽太守，著有循聲。山陽本昌邑舊封，昌邑王廢，國除為山陽郡，地本閒曠，並非難治。只因劉賀返居此地，宣帝尚恐他有變動，特令敞暗中監守，毋使狂縱，敞隨時留心，常遣丞吏行察。嗣又親往審視，見賀身長體瘠，病痿難行，著短衣，戴武冠，頭上插筆，手中持簡，蹣跚出來，邀敞坐談。敞用言探視，故意說道：「此地梟鳥甚多。」賀應聲道：「我前至長安，不聞梟聲，今回到此地，又常聽見梟聲了。」敞聽他隨口對答，毫無別意，就不復再問。但將賀妻妾子女，按籍點驗。輪到賀女持轡，賀忽然跪下，敞亟扶賀起，問為何因？賀答說道：「持轡生母，就是嚴長孫的女兒。」說完兩語，又無他言。嚴長孫就是嚴延年，前因劾奏霍光，得罪遁去。及霍氏族滅，宣帝憶起延年，復徵為河南太守。賀妻為延年女，名叫羅紨，他把妻族說明，想是恐敞抄沒子女，故請求從寬。敞並無此意，好言撫慰。至查驗已畢，共計賀妻妾十六人，子十一人，女十一人，此外奴婢財物，卻是寥寥無幾，並無什麼私蓄。料知賀是沉迷酒色，跡等癡狂，不必慮及意外情事。<br>　　因即辭別回署，據實奏聞。<br>　　宣帝方以為賀不足懮，下詔封賀為海昏侯，食邑四千戶。海昏屬豫章郡，在昌邑東面，賀奉詔移居後，昏愚如故。侍中金安上奏白宣帝，斥賀荒廢無道，不宜使奉宗廟，宣帝乃但使賀得食租稅，不准預聞朝廷典禮。已而揚州刺史柯，又復奏稱賀有異志，與故太守卒吏孫萬世交通。萬世咎賀不殺大將軍，聽人奪去璽綬，實屬失策，且勸賀謀為豫章王。賀亦自悔前誤，意欲自立為王等情。宣帝雖將原奏發交有司，心中已知賀無材力，不能起事，所以有司復奏，請即逮捕，有詔謂不屑究治，只削奪賀邑三千戶。賀入不敷出，未免懮愁，往往駕舟浮江，至贑水口憤慨而還，後人稱為慨口。未幾賀即病死。豫章太守一面報喪，一面上言賀嘗暴亂，不當立後，宣帝因除國為縣。後來元帝嗣位，始封賀子代宗為海昏侯，即得傳了好幾世。小子有詩歎道：<br>　　荒淫酒色太神昏，狂悖何能望久存，<br>　　多少廢王捐首去，得全腰領尚蒙恩。<br>　　賀未死時，張敞已經調任膠東，欲知敞在膠東時事，待至下回表明。　　<br><br>　　嘗讀《戰國策》文，見唐睢說信陵君云：「人有德於我，不可忘；我有德於人，不可不忘。」此實為對己對人之要旨。如丙吉之有功不伐，固施恩不望報者；宣帝因宮婢一言，即封吉為博陽侯，亦可謂以德報德，不愧為賢；人不可無天良，宣帝之無德不報，即天良之發現使然。此其所以為中興令主也。且其勵精圖治，迭用循吏，尤得撫字之方。若朱邑，若龔遂，若尹翁歸，若黃霸，若張敞，果皆以治績著名，天下多一良吏，即為國家保全數萬生靈，而推厥由來，則全賴有選用循良之人主，主德清明，循吏輩出，天下自無不治矣。閱此回，益信為政在人之說，亙古不易云。<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>