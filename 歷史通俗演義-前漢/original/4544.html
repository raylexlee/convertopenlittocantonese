<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 前漢 - 第八十七回　杰閣圖形名標麟史　錦車出使功讓蛾眉</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十七回</br>　　杰閣圖形名標麟史　錦車出使功讓蛾眉</font></h4>
			　　卻說御史大夫一缺，本是蕭望之就任。望之自恃才高，常戲謾丞相丙吉，吉已年老，不願與較。望之心尚未足，又奏稱民窮多盜，咎在三公失職，語意是隱斥丙吉，宣帝始知望之忌刻，特使侍中金安上詰問，望之免冠對答，語多支吾。丞相司直緐延壽，緐音婆。素來不直望之，乘隙舉發望之私事，望之乃降官太子太傅。黃霸得應召入京，代為御史大夫。才閱一年，丞相博陽侯丙吉，老病纏綿，竟致不起。吉尚寬大，好禮讓，隱惡揚善，待下有恩。常出遇人民械鬥，並不過問，獨見一牛喘息，卻使人問明牛行幾里。或譏吉舍大問小，吉答說道：「民鬥須京兆尹諭禁，不關宰相。若牛喘必因天熱，今時方春和，牛非遠行，何故喘息？三公當爕理陰陽，不可不察。」旁人聽了，都說他能持大體。我意未然。<br>　　及丙吉既歿，霸代為丞相，相道與郡守不同。霸治郡原有政聲，卻非相才，所以一切措施，不及魏丙，一日見有鶡雀飛集相府，鶡音芬，或作鳻。雀形似雉，出西羌中，霸生平罕見，疑為神雀，遽欲上書稱瑞。後來聞知由張敞家飛來，方才罷議。但已被大眾得知，作為笑談。從前所稱鳳凰戾止，想亦如是。既而霸復薦舉侍中史高，可為太尉，又遭宣帝駁斥。略言太尉一官，罷廢已久，史高係帷幄近臣，朕所深知，何勞丞相薦舉等語。說得霸羞慚滿面，免冠謝罪，嗣是不敢再請他事。霸為相時，已晉封建成侯，任職五年，幸得考終，諡法與丙吉相同，統是一個定字。惟黃霸的妻室，卻是一個巫家女兒。從前霸為陽夏游徼，與一相士同車出遊，道旁遇一少女，由相士注視多時，說她後來必貴。霸尚未娶妻，聽了此語，便去探問該女姓氏，浼人說合。女父本來微賤，欣然允許，即將該女嫁霸為妻，誰知隨霸多年，居然得為宰相夫人，並且所生數子，亦得通顯，說也是一段佳話，閒文少表。<br>　　且說霸既病歿，廷尉於定國，正遷任御史大夫，復代霸為丞相。時為甘露三年，正值匈奴國呼韓邪單于款塞請朝，宣帝命公卿大夫，會議受朝禮節。丞相以下，俱言宜照諸侯王待遇，位在諸侯王下，獨太子太傅蕭望之，謂應待以客禮，位在諸侯王上，宣帝有意懷柔，特從望之所言，至甘泉宮受朝。自己先郊祀泰畤，然後入宮御殿，傳召呼韓邪單于入見，贊謁不名，令得旁坐，厚賜冠帶衣裳弓矢車馬等類。待單于謝恩退出，又由宣帝遣官陪往長平，留他食宿。翌日宣帝親至長平，呼韓邪上前接駕，當有贊禮官傳諭單于免禮，准令番眾列觀。此外如蠻夷降王，亦來迎謁，由長平坂至渭橋，絡繹不絕，喧呼萬歲。呼韓邪留居月餘，方遣令還塞，呼韓邪願居光祿塞下，係光祿勛徐自為所築之城。可借受降城為保障，宣帝准如所請，乃命衛尉董忠等，率萬騎護送出境，且令留屯受降城，保衛呼韓邪，一面輸糧接濟。呼韓邪感念漢恩，壹意臣服。此外西域各國，聞得匈奴附漢，自然震懾漢威，奉命維謹。就是郅支單于亦恐呼韓邪往侵，遠徙至堅昆居住，去匈奴故庭約七千里。到了歲時遞嬗，也遣使入朝漢廷。九重高拱，萬國來同，後人稱為漢宣中興，便是為此。提清眉目。<br>　　宣帝因戎狄賓服，憶及功臣，先後提出十一人，令畫工摹擬狀貌，繪諸麒麟閣上。麒麟閣在未央宮中，從前武帝獲麟，特築此閣，當時紀瑞，後世銘功，無非是休揚烈光的意思。閣上所繪十一人，各書官職姓名，惟第一人獨從尊禮，不聞書名。看官欲知詳細，由小子錄述如下：<br>　　　大司馬大將軍博陸侯姓霍氏。衛將軍富平侯張安世。<br>　　車騎將軍龍頟侯韓增。頟音額。後將軍營平侯趙充國。<br>　　丞相高平侯魏相。　丞相博陽侯丙吉。<br>　　御史大夫建平侯杜延年。　宗正陽城侯劉德。<br>　　少府梁丘賀。　太子太傅蕭望之。<br>　　典屬國蘇武。<br>　　照此看來，第一人當是霍光，霍家雖滅，宣帝尚追念舊勛，不忍書名。外此十人，只有蕭望之尚存，本應最後列名，為何獨將蘇武落後呢？武有子蘇元，前坐上官桀同黨，已經誅死，武亦免官。見前文。後來宣帝嗣位，仍起武為典屬國，並將武在匈奴時所生一子，許令贖回，拜為郎官。即通國，見前文。神爵二年，武已逝世，宣帝因他忠節過人，名聞中外，故意置諸後列，使外人見了圖形，覺得盛名如武，尚不能排列人先，越顯得中國多材，不容輕視了！<br>　　先是武帝六男，只有廣陵王胥，尚然存在。胥傲戾無親，嘗思為變，可惜兵力單薄，未敢發作，沒奈何遷延過去。到了五鳳四年，忽被人訐發陰謀，說他囑令女巫，咒詛朝廷。宣帝遣人查訪，果有此事，向胥提究女巫，胥竟把女巫殺死，希圖滅口。那知廷臣已聯名入奏，請將胥明正典刑。宣帝尚未下詔，胥已先有所聞，自知不能倖免，當即自縊，國除為郡。<br>　　宣帝立次子欽為淮陽王，三子囂為楚王，四子宇為東平王，雖是援照成例，畢竟是樹恩骨肉，信任私親。還有少子名寬，為戎婕妤所生，年齡尚幼，未便加封。欽囂宇三人生母，見第八十三回，故此處敘及戎婕妤。這數子中，要算淮陽王欽，最得宣帝歡心，一半由欽母張婕妤，色藝兼優，遂致愛母及子；一半由欽素性聰敏，喜閱經書法律，頗有才幹，比那太子奭的優柔懦弱，迥不相同。宣帝嘗歎賞道：「淮陽王真是我子呢！」太子奭雅重儒術，見宣帝用法過峻，未免太苛，嘗因入朝時候，乘間進言道：「陛下宜用儒生，毋尚刑法。」宣帝不禁作色道：「漢家自有制度，向來王霸雜行，奈何專用德教呢？且俗儒不達時宜，是古非今，徒亂人意，何足委任？」雜霸之言，亦豈真足垂示子孫。太子奭見父發怒，不敢再言，當即俯首趨去。宣帝目視太子，復長歎道：「亂我家法，必由太子，奈何！奈何！」嗣是頗思易儲，轉想太子奭為許后所生，許后同經患難，又遭毒死；若將太子廢去，免不得薄倖貽譏，因此不忍廢立，儲位如舊。<br>　　甘露元年，復命韋玄成為淮陽中尉。玄成係故相扶陽侯韋賢少子，韋賢年老致仕，見八十二回。生有四男，長名方山，已經早世，次子名弘，三子名舜，四子就是玄成。弘曾受職太常丞，得罪係獄。及賢病終，門生博士義倩等，矯托賢命，使季子玄成襲爵。玄成方為大河都尉，還奔父喪，才知有襲爵消息，暗思上有二兄，怎能越次嗣封？於是假作癡癲，為退讓計。偏義倩等已將偽命出奏，宣帝即使丞相御史，傳召玄成，入朝拜爵，玄成仍佯狂不理。那知丞相御史，卻已窺出玄成隱情，竟復奏玄成並未真狂。幸有一侍郎，為玄成故人，恐玄成抗命得罪，亟從旁解說道：「聖主貴重禮讓，應優待玄成，勿使屈志！」宣帝乃知玄成好意，仍使丞相御史，帶引玄成入朝。玄成無法，只好應召詣闕，當由宣帝面加慰諭，迫令襲爵，玄成不能再讓，方才拜受，尋即詔令玄成為河南太守，並將韋弘釋放，使為泰山都尉。未幾又召玄成入都，拜未央衛尉，調任太常；嗣復坐楊惲黨與，免官歸家；忽又起拜淮陽中尉；乃是宣帝為太子奭起見，特令退讓有禮的韋玄成，輔導淮陽王欽，教他看作榜樣，省得將來窺竊神器，釀成兄弟爭端，這也是防微杜漸，苦心調劑的方法呢。<br>　　惟淮陽王欽雖然受封，還是留居長安，玄成亦未赴任。宣帝復因欽曉通經術，命與諸儒至石渠閣中，講論五經異同。當時沛人施仇論易；齊人周堪，魯人孔霸即孔子十三世孫。論書；沛人薛廣德論詩；梁人戴勝論禮；東海人嚴彭祖即嚴延年弟。論《公羊傳》；齊人公羊高傳《春秋》。汝南人尹更始，與太子太傅蕭望之等，論《穀梁傳》。魯人穀梁赤亦傳《春秋》學。折衷取義，匯奏宣帝。宣帝親加裁決，並設諸經博士，令習專書，修明經術，稱盛一時。<br>　　忽由烏孫國遣到番使，呈上一書，乃是楚公主解懮署名。書中大意，係為年老思鄉，乞賜骸骨，歸葬故土。宣帝看他情詞悱惻，也不覺淒然動容，當即派遣車徒，往迎楚公主解懮。<br>　　解懮本嫁烏孫王岑陬為妻，尋復改適嗣主翁歸靡，生下三男兩女，已見前文。見八十一回。翁歸靡上書漢廷，願立解懮所生子元貴靡為嗣，仍請尚漢公主，親上加親。宣帝不欲絕好，乃令解懮姪女相夫為公主，盛資遣往，特派光祿大夫常惠送行。甫至敦煌，接得翁歸靡死耗，元貴靡不得嗣立，由岑陬子泥靡為王，常惠不得不馳書上奏。一面將相夫留住敦煌，自持節至烏孫，責他不立元貴靡。烏孫大臣，卻是振振有詞，謂前時岑陬遺言，原欲傳國與子，不能另立元貴靡。亦見八十一回。常惠亦駁他不過，只好馳回敦煌，請將楚少主送歸。宣帝復書批准，於是常惠即偕楚少主還都。那泥靡既得立為主，性情橫暴，又將解懮強逼成奸，據為妻室。解懮已經失節，也顧不得甚麼尊卑，連宵繾綣，又結蚌胎，滿月即產一男，取名鴟靡。但解懮究竟將老，泥靡尚屬壯年，一時為情慾所迫，占住後母，漸漸的遷情他女，便與解懮失和。此外一切舉動，統是任意妄為，國人號為狂王。可巧漢使衛司馬魏和意，及衛侯任昌同往烏孫，解懮得與相見，密言狂王粗暴，可以計誅。問汝何不早死？魏和意即與任昌商定秘謀，安排筵宴，邀請狂王過飲。狂王毫不推辭，竟來赴宴。飲到半酣，魏和意囑使衛士，劍擊狂王，偏偏一擊不中，被狂王逃出客帳，飛馬竄逸，不復還都。魏和意任昌，馳入都中，托言奉天子命，來誅狂王。番官多恨狂王無道，卻無異言。那知狂王子細沈瘦，為父報仇，召集邊兵，進攻烏孫都城。城名赤谷，四面被圍。虧得西域都護鄭吉，從烏壘城發兵往援，才得將細沈瘦逐去。吉收兵還鎮，據實奏聞。宣帝使中郎將張遵等，持醫藥往治狂王，並賜金幣。拿還魏和意任昌兩人，責他矯詔不臣，按律當斬。狂王不過略受微傷，既由漢使賜藥給金，如法調治，不久即愈，使張遵回朝謝命，自還赤谷城，仍王烏孫。偏又有翁歸靡子烏就屠，在北山號召徒眾，乘隙襲殺狂王，居然自立。<br>　　烏就屠出自胡婦，非解懮所生，漢廷當然不認為王，即命破羌將軍辛武賢，領兵萬五千人，出屯敦煌，聲討烏就屠，獨西域都護鄭吉，恐武賢出征烏孫，道遠兵勞，勝負難料，不如遣人游說，令烏就屠自甘讓位，免動兵戈。當下想出了一位巾幗英雄，浼她前去勸導，果然片言立解，遠過行師。這人為誰？乃是解懮身旁一個侍兒，姓馮名嫽，西域稱為馮夫人，足當彤筆。她隨解懮至烏孫後，嫁與烏孫右大將為妻，生性聰慧，豐采麗都，本來知書達理。及出西域，僅閱數年，即把西域的語言文字，風俗形勢，統皆通曉。解懮嘗使持漢節，慰諭鄰近諸國，頒行賞賜，諸國都驚為天人，相率敬禮。烏孫右大將，得此才婦，自然恩愛有加。惟右大將與烏就屠，素相往來，馮夫人當亦識面，所以鄭吉遣使關白，令她往說烏就屠。馮夫人本是漢女，滿口應承，立即至烏就屠居庐，開口與語道：「昆彌烏孫王號。今日乘勢崛興，可喜可賀！但喜中不能無懮，賀後不能不弔。」烏就屠驚問道：「莫非有意外禍變麼？」馮夫人道：「漢兵已出至敦煌，想昆彌當亦知悉，昆彌自思，能與漢兵決一勝敗否？」烏就屠躊躇半晌，方答說道：「恐敵不住漢兵。」馮夫人道：「昆彌既自知漢兵難敵，奈何尚欲稱尊，一旦漢兵前來，必遭屠滅，何若見機知退，聽命漢朝，還可借此保全，不失富貴。」卻是一個女張良。烏就屠道：「我亦不敢長作昆彌，但得一個小號，我便向漢歸命了。」馮夫人道：「這想是沒有難處。」說著，即辭別烏就屠，還報西域都護鄭吉。吉便將馮夫人說降烏就屠，詳報朝廷。<br>　　宣帝得報，便欲一見馮夫人，召令入都。馮夫人應召東來，好幾日到了闕下。報名朝見，彬彬有禮，舉止大方，再加一張粲花妙舌，見問即答，應對如流。宣帝大喜，面命她作為正使，往諭烏就屠，別遣謁者竺次，與甘延壽，兩人為副，一同登程。婦人作為朝使，千載一時。馮夫人拜別宣帝，持節出朝，早有人備著錦車，請她登輿。就是竺次甘延壽兩人，且向馮夫人參見，聽從指示。馮夫人與談數語，從容上車，向西逕去。竺次甘延壽，隨後繼進，直抵烏孫。烏就屠尚在北山，未入國都，馮夫人等往傳詔命，叫烏就屠速至赤谷城，往會漢光祿大夫長羅侯常惠。原來宣帝遣還馮夫人時，又命常惠馳赴赤谷城，立元貴靡為烏孫王。所以馮夫人到了北山，常惠亦入赤谷城。至烏就屠往見常惠，惠即宣讀詔書，冊封元貴靡為大昆彌。惟烏就屠也不令向隅，使為小昆彌，烏就屠得如所望，當即樂從。常惠又與他分別轄地，大昆彌得民戶六萬餘，小昆彌得民戶四萬餘，割清界限，免致相爭。<br>　　越兩年餘，元貴靡便即病逝。子星靡嗣立，楚公主解懮，年將七十，因上書乞歸，得蒙宣帝慨允，派使往迎。解懮挈領孫男女三人，回至京師，入朝宣帝。宣帝見她白髮皤皤，倍加憐惜，特賜她田宅奴婢，俾得養老。過了兩年，解懮病歿，三孫留守墳墓，毋庸細表。<br>　　惟馮夫人曾隨解懮回國，至解懮歿後，聞得烏孫嗣主星靡，懦弱無能，恐為小昆彌所害，乃復上書請效，願仍出使烏孫，鎮撫星靡。宣帝准奏，遣百騎護送出塞，後來星靡終得保全，馮夫人已嫁烏孫右大將，想總是功成以後，告老西陲了。馮夫人之歿，史傳中未曾詳敘，故特從活筆。小子有詩贊道：<br>　　錦車出塞送迎忙，專對長才屬女郎，<br>　　讀史漫誇蘇武節，鬚眉巾幗並流芳。<br>　　越年有黃龍出現廣漢，因改元黃龍。那知不到年終，宣帝忽然生起病來，欲知病狀如何，待至下回再敘。　　<br><br>　　麟閣圖形，計十一人，若黃霸於定國張敞夏侯勝等，皆不得並列，似乎嚴格以求，寧少毋濫，然如杜延年劉德梁邱賀蕭望之四人，不過粗具丰儀，無甚奇績，亦胡為參預其間，且蘇子卿大節凜然，獨置後列，雖為震懾外人起見，但王者無私，豈徒恃虛憍之威，所能及遠乎？蘇武後，復有馮夫人之錦車持節，慰定烏孫，女界中出此奇英，足傳千古，惜乎重男輕女之風，已成慣習。宣帝能破格任使，獨不令繪其像於麟閣之末，吾猶為馮夫人歎息曰：「天生若材，何不使易釵而弁也！」<br><br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>