
			　　卻說丞相陳平，專任數月，忽然患病不起，竟至謝世。文帝聞訃，厚給賻儀，賜諡曰獻，令平長子賈襲封。平佐漢開國，好尚智謀，及安劉誅呂，平亦以計謀得功。平嘗自言我多陰謀，為道家所禁，及身雖得倖免，後世子孫，恐未必久安。後來傳至曾孫陳何，擅奪人妻，坐法棄市，果致絕封。可為好詐者鑒。這且不必細表。惟平既病死，相位乏人，文帝又記起絳侯周勃，仍使為相，勃亦受命不辭。會當日蝕告變，文帝因天象示儆，詔求賢良方正，直言極諫。當由潁陰侯騎士賈山，上陳治亂關係，至為懇切，時人稱為至言。略云：
　　　臣聞為人臣者，盡忠竭愚，以直諫主，不避死亡之誅，臣山是也。臣不敢虛稽久遠，願借秦為喻，唯陛下少加意焉！夫布衣韋帶之士，修身於內，成名於外，而使後世不絕息。至秦則不然，貴為天子，富有天下，賦斂重數，音朔百姓任罷，音疲赭衣半道，群盜滿山，使天下之人，戴目而視，傾耳而聽。一夫大呼，天下響應，蓋天罰已加矣。臣聞雷霆之所擊，無不摧者，萬鈞之所壓，無不靡者，今人主之威，非特雷霆也，勢重非特萬鈞也，開道而求諫，和顏色而受之，用其言而顯其身，士猶恐懼而不敢自盡，又況於縱欲恣暴，惡聞其過乎！昔者周蓋千八百國，以九州之民，養千八百國之君，君有餘財，民有餘力，而頌聲作。
　　秦皇帝以千八百國之民自養，力罷不能勝其役，財盡不能勝其求，身死才數月耳，天下四面而攻之，宗廟滅絕矣。秦皇帝居滅絕之中，而不自知者何也？亡無也輔弼之臣，亡直諫之士，天下已溃而莫之告也。今陛下使天下舉賢良方正之士，天下之士，莫不精白以承休德，今已在朝廷矣，乃選其賢者，使為常侍諸吏，與之馳騁射獵，一日再三出，臣恐朝廷之懈弛，百官之墮於事也。陛下即位，親自勉以厚天下，振貧民，禮高年，平獄緩刑，天下莫不喜悅。臣聞山東吏布詔令，民雖老羸癃疾，扶杖而往聽之，願少須臾毋死，思見德化之成也。今功業方就，名聞方昭，四方向風，乃從豪俊之臣，方正之士，與之日日獵射，擊兔伐狐，以傷大業，絕天下之望，臣竊悼之！詩曰：靡不有初，鮮克有終，臣不勝大願，願少衰射獵，以夏歲二月，定明堂，造大學，修先王之道，風行俗成，萬世之基定，然後唯陛下所幸耳。古者大臣不得與宴游，方正修絜音潔之士，不得從射獵，使皆務其方以高其節，則群臣莫敢不正身修行，盡心以稱大禮。如此則陛下之道，得所尊敬，然後功業施於四海，垂於萬世子孫矣。
　　原來文帝雖日勤政事，但素性好獵，往往乘暇出遊，獵射為娛，所以賈山反覆切諫。文帝覽奏，頗為嘉納，下詔褒獎，嗣是車駕出入，遇著官吏上書，必停車收受，有可採擇，必極口稱善，意在使人盡言。當時又有一個通達治體的英材，與賈山同姓不宗，籍隸洛陽，單名是一誼字。少年卓犖，氣宇非凡。賈誼是一時名士，故敘入誼名，比賈山尤為鄭重。嘗由河南守吳公，招置門下，備極器重。吳公素有循聲，治平為天下第一，文帝特召為廷尉。隨筆帶過吳公，不沒循吏。吳公奉命入都，遂將誼登諸薦牘，說他博通書籍，可備咨詢，文帝乃復召誼為博士。誼年才弱冠，朝右諸臣，無如誼少年，每有政議，諸老先生未能詳陳，一經誼逐條解決，偏能盡合人意，都下遂盛稱誼才。文帝也以為能，僅一歲間，超遷至大中大夫。誼勸文帝改正朔，易服色，更定官制，大興禮樂，草成數千百言，釐舉綱要，文帝卻也歎賞，不過因事關重大，謙讓未遑。誼又請耕籍田、遺列侯就國，文帝乃照議施行。復欲升任誼為公卿，偏丞相周勃，太尉灌嬰，及東陽侯張相如，御史大夫馮敬等，各懷妒忌，交相詆毀，常至文帝座前，說是洛陽少年，紛更喜事，意在擅權，不宜輕用。文帝為眾議所迫，也就變了本意，竟出誼為長沙王太傅。誼不能不去，但心中甚是怏怏。出都南下，渡過湘水，悲弔戰國時楚臣屈原，屈原被讒見放，投湘自盡。作賦自比。後居長沙三年，有鵩鳥飛入誼舍，停止座隅。鵩鳥似鴞，向稱為不祥鳥，誼恐應己身，益增懮感，且因長沙卑濕，水土不宜，未免促損壽元，乃更作鵩鳥賦，自述悲懷。小子無暇抄錄，看官請查閱《史》《漢》列傳便了。
　　賈誼既去，周勃等當然快意，不過勃好忌人，人亦恨勃，最怨望的就是朱虛侯劉章，及東牟侯劉興居。先是諸呂受誅，劉章實為功首，興居雖不及劉章，但清宮迎駕，也算是一個功臣。周勃等與兩人私約，許令章為趙王，興居為梁王，及文帝嗣位，勃未嘗替他奏請，竟背前言，自己反受了第一等厚賞，因此章及興居，與勃有嫌。文帝也知劉章兄弟，滅呂有功，只因章欲立兄為帝，所以不願優敘。好容易過了兩年，有司請立皇子為王，文帝下詔道：「故趙幽王幽死，朕甚憐憫，前已立幽王子遂為趙王，見四十七回。尚有遂弟辟彊，及齊悼惠子朱虛侯章，東牟侯興居，有功可王。」這詔一下，群臣揣合帝意，擬封辟彊為河間王，朱虛侯章為城陽王，東牟侯興居為濟北王，文帝當然准議。惟城陽濟北，俱係齊地，割封劉章兄弟，是明明削弱齊王，差不多剜肉補瘡，何足言惠！這三王分封出去，更將皇庶子參，封太原王，揖封梁王。梁趙均係大國，劉章兄弟，希望已久，至此終歸絕望，更疑為周勃所賣，嘖有煩言。文帝頗有所聞，索性把周勃免相，托稱列侯未盡就國，丞相可為倡率，出就侯封。勃未曾預料，突接此詔，還未知文帝命意，沒奈何繳還相印，陛辭赴絳去了。
　　文帝擢灌嬰為丞相，罷太尉官。灌嬰接任時，已在文帝三年，約閱數月，忽聞匈奴右賢王，入寇上郡，文帝急命灌嬰調發車騎八萬人，往御匈奴，自率諸將詣甘泉宮，作為援應。嗣接灌嬰軍報，匈奴兵已經退去，乃轉赴太原，接見代國舊臣，各給賞賜，並免代民三年租役。留游了十餘日，又有警報到來，乃是濟北王興居，起兵造反，進襲滎陽。當下飛調棘蒲侯柴武為大將軍，率兵往討，一面令灌嬰還師，自領諸將急還長安。興居受封濟北，與乃兄章同時就國，章鬱憤成病，不久便歿。了過劉章。興居聞兄氣憤身亡，越加怨恨，遂有叛志，適聞文帝出討匈奴，總道是關中空虛，可以進擊，因即驟然起兵。那知到了滎陽，便與柴武軍相遇，一場大戰，被武殺得七零八落，四散奔逃。武乘勝追趕，緊隨不捨，興居急不擇路，策馬亂跑，一腳踏空，馬竟蹷倒，把興居掀翻地上。後面追兵已到，順手拿住，牽至柴武面前，武把他置入囚車，押解回京。興居自知不免，扼吭自殺。興居功不及兄，乃敢造反，怎得不死。待武還朝復命，驗明屍首，文帝憐他自取滅亡，乃盡封悼惠王諸子罷軍等七人為列侯，惟濟北國撤銷，不復置封。
　　內安外攘，得息干戈，朝廷又復清閒，文帝政躬多暇，免不得出宮遊行。一日帶著侍臣，往上林苑飽看景色，但見草深林茂，魚躍鳶飛，卻覺得萬匯滋生，足快心意。行經虎圈，有禽獸一大群，馴養在內，不勝指數，乃召過上林尉，問及禽獸總數，究有若干？上林尉瞠目結舌，竟不能答，還是監守虎圈的嗇夫，官名從容代對，一一詳陳，文帝稱許道：「好一個吏目，能如此才算盡職哩？」說著，即顧令從官張釋之，拜嗇夫為上林令。釋之字季，堵陽人氏，前為騎郎，十年不得調遷，後來方進為謁者。釋之欲進陳治道，文帝叫他不必高論，但論近時。釋之因就秦漢得失，說了一番，語多稱旨。遂由文帝賞識，加官謁者僕射，每當車駕出遊，輒令釋之隨著。此時釋之奉諭，半晌不答，再由文帝重申命令，乃進問文帝道：「陛下試思絳侯周勃，及東陽侯張相如，人品若何？」文帝道：「統是忠厚長者。」釋之接說道：「陛下既知兩人為長者，奈何欲重任嗇夫。彼兩人平時論事，好似不能發言。豈若嗇夫利口，喋喋不休。且陛下可曾記得秦始皇麼？」文帝道：「始皇有何錯處？」釋之道：「始皇專任刀筆吏，但務苛察，後來敝俗相沿，競尚口辯，不得聞過，遂致土崩。今陛下以嗇夫能言，便欲超遷，臣恐天下將隨時盡靡哩！」君子不以言舉人，徒工口才，原是不足超遷，但如上林尉之糊塗，亦何足用！文帝方才稱善，乃不拜嗇夫，升授釋之為宮車令。
　　既而梁王入朝，與太子啟同車進宮，行過司馬門，並不下車，適被釋之瞧見，趕將過去，阻住太子梁王，不得進去，一面援著漢律，據實劾奏。漢初定有宮中禁令，以司馬門為最重，凡天下上事，四方貢獻，均由司馬門接收，門前除天子外，無論何人，並應下車，如或失記，罰金四兩。釋之劾奏太子梁王，說他時常出入，理應知曉，今敢不下公門，乃是明知故犯，以不敬論。這道彈章呈將進去，文帝不免溺愛，且視為尋常小事，擱置不理，偏為薄太后所聞，召入文帝，責他縱容兒子，文帝始免冠叩謝，自稱教子不嚴，還望太后恕罪。薄太后乃遣使傳詔，赦免太子梁王，才准入見。文帝究是明主，並不怪釋之多事，且稱釋之守法不阿，應再超擢，遂拜釋之為中大夫，未幾又升為中郎將。會文帝挈著寵妃慎夫人，出遊霸陵，釋之例須扈蹕，因即隨駕同行。霸陵在長安東南七十里，地勢負山面水，形勢甚佳，文帝自營生壙，因山為墳，故稱霸陵，當下眺覽一番，復與慎夫人登高東望，手指新豐道上，顧示慎夫人道：「此去就是邯鄲要道呢。」慎夫人本邯鄲人氏，聽到此言，不由的觸動鄉思，淒然色沮。文帝見她玉容黯淡，自悔失言，因命左右取過一瑟，使慎夫人彈瑟遣懷。邯鄲就是趙都，趙女以善瑟著名，再加慎夫人心靈手敏，當然指法高超，既將瑟接入手中，便即按弦依譜，順指彈來。文帝聽著，但覺得嘈嘈切切，暗寓悲情，頓時心動神移，也不禁懮從中來，別增悵觸。於是慨然作歌，與瑟相和。一彈一唱，饒有餘音，待至歌聲中輟，瑟亦罷彈。文帝顧語從臣道：「人生不過百年，總有一日死去，我死以後，若用北山石為槨，再加紵絮雜漆，涂封完密，定能堅固不破，還有何人得來搖動呢。」文帝所感，原來為此。從臣都應了一個是字，獨釋之答辯道：「臣以為皇陵中間，若使藏有珍寶，使人涎羨，就令用北山為槨，南山為戶，兩山合成一陵，尚不免有隙可尋，否則雖無石槨，亦何必過慮呢！」文帝聽他說得有理，也就點頭稱善。時已日昃，因即命駕還宮。嗣又令釋之為廷尉。
　　釋之廉平有威，都下憚服。
　　惟釋之這般剛直，也是有所效法，彷彿蕭規曹隨。他從騎尉進階，是由袁盎薦引，前任的中郎將，並非他人，就是袁盎。盎嘗抗直有聲，前從文帝游幸，也有好幾次犯顏直諫，言人所不敢言。文帝嘗寵信宦官趙談，使他參乘，盎伏諫道：「臣聞天子同車，無非天下豪俊，今漢雖乏才，奈何令刀鋸餘人，同車共載呢！」文帝乃令趙談下車，談只好依旨，勉強趨下。已而袁盎又從文帝至霸陵，文帝縱馬西馳，欲下峻阪，盎趕前數步，攬住馬韁。文帝笑說道：「將軍何這般膽怯？」盎答道：「臣聞千金之子不垂堂，百金之子不騎衡，聖主不乘危，不僥倖，今陛下馳騁六飛，親臨不測，倘或馬驚車復，有傷陛下，陛下雖不自愛，難道不顧及高廟太后麼？」文帝乃止。過了數日，文帝復與竇皇后慎夫人，同游上林，上林郎署長預置坐席。待至帝后等入席休息，盎亦隨入。帝后分坐左右，慎夫人就趨至皇后坐旁，意欲坐下，盎用手一揮，不令慎夫人就坐，卻要引她退至席右，侍坐一旁。慎夫人平日在宮，仗著文帝寵愛，嘗與竇皇后並坐並行。竇後起自寒微，經過許多周折，幸得為後，所以遇事謙退，格外優容。俗語說得好，習慣成自然，此次偏遇袁盎，便要辨出嫡庶的名位，叫慎夫人退坐下首。慎夫人如何忍受？便即站立不動，把兩道柳葉眉，微豎起來，想與袁盎爭論。文帝早已瞧著，只恐慎夫人與他鬥嘴，有失閫儀，但心中亦未免怪著袁盎，多管閒事，因此勃然起座，匆匆趨出。明如文帝，不免偏愛幸姬，女色之盅人也如此！竇皇后當然隨行，就是慎夫人亦無暇爭執，一同隨去。文帝為了此事，打斷遊興，即帶著後妃，乘輦回宮。袁盎跟在後面，同入宮門，俟帝后等下輦後，方從容進諫道：「臣聞尊卑有序，方能上下和睦，今陛下既已立後，後為六宮主，無論妃妾嬪嬙，不能與後並尊。慎夫人就是御妾，怎得與後同坐？就使陛下愛幸慎夫人，只好優加賞賜，何可紊亂秩序，若使釀成驕恣，名為加寵，實是加害。前鑒非遙，寧不聞當時『人彘』麼！」文帝聽得「人彘」二字，才覺恍然有悟，怒氣全消。時慎夫人已經入內，文帝也走將進去，把袁盎所說的言語，照述一遍。慎夫人始知袁盎諫諍，實為保全自己起見，悔不該錯怪好人，乃取金五十斤，出賜袁盎。婦女往往執性，能如慎夫人之自知悔過，也算難得，故卒得保全無事。盎稱謝而退。
　　會值淮南王劉長入朝，詣闕求見，文帝只有此弟，寵遇甚隆。不意長在都數日，闖出了一樁大禍，尚蒙文帝下詔赦宥，仍令歸國，遂又激動袁盎一片熱腸，要去面折廷爭了。正是：
　　明主豈宜私子弟，直臣原不憚王侯。
　　究竟淮南王長為了何事得罪，文帝又何故赦他，待至下回說明，自有分曉。　　

　　賈誼以新進少年，得遇文帝不次之擢，未始非明良遇合之機。惜乎才足以動人主，而智未足以絀老成也。絳灌諸人，皆開國功臣，位居將相，資望素隆，為賈誼計，正宜與彼聯絡，共策進行，然後可以期盛治。乃徒絮聒於文帝之前，而於絳灌等置諸不顧，天下寧有一君一臣，可以行政耶！長沙之遷，咎由自取，弔屈原，賦鵩鳥，適見其無含忍之功，徒知讀書，而未知養氣也。張釋之之直諫，語多可取，而袁盎所陳三事，尤為切要。斥趙談之同車，所以防宵小；戒文帝之下阪，所以范馳驅；卻慎夫人之並坐，所以正名義。誠使盎事事如此，何至有不學之譏乎？惟文帝從諫如流，改過不吝，其真可為一時之明主也歟！

　　
　　