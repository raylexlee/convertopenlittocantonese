
			　　卻說元光六年，匈奴興兵入塞，殺掠吏民，前鋒進至上谷，當由邊境守將，飛報京師。武帝遂命衛青為車騎將軍，帶領騎兵萬人，直出上谷，又使騎將軍公孫敖，出代郡，輕車將軍公孫賀出雲中，驍騎將軍李廣出雁門。部下兵馬，四路一律，李廣資格最老，雁門又是熟路，總道是旗開得勝，馬到成功。那知匈奴早已探悉，料知李廣不好輕敵，竟調集大隊，沿途埋伏，待廣縱騎前來，就好將他圍住，生擒活捉。廣果自恃驍勇，當然急進，匈奴兵佯作敗狀，誘他入圍，四面攻擊，任汝李廣如何善戰，終究是寡不敵眾，殺得勢窮力竭，竟為所擒。匈奴將士，獲得李廣，非常歡喜，遂將廣縛住馬上，押去獻功。廣知此去死多活少，閉目設謀，約莫行了數十里，只聽胡兒口唱凱歌，自鳴得意，偷眼一瞧，近身有個胡兒，坐著一匹好馬，便盡力一掙，扯斷繩索，騰身急起，躍上胡兒馬背，把胡兒推落馬下，奪得弓箭，加鞭南馳。胡兵見廣走脫，回馬急追，卻被廣射死數人，竟得逃歸。代郡一路的公孫敖，遇著胡兵，吃了一個敗仗，傷兵至七千餘人，也即逃回。公孫賀行至雲中，不見一敵，駐紮了好幾日，聞得兩路兵敗，不敢再進，當即收兵回來，總算不折一人。獨衛青出兵上谷，逕抵籠城，匈奴兵已多趨雁門，不過數千人留著，被青驅殺一陣，卻斬獲了數百人，還都報捷。全是運氣使然。武帝聞得四路兵馬，兩路失敗，一路無功，只有衛青得勝，當然另眼相待，加封關內侯。公孫賀無功無過，置諸不問，李廣與公孫敖，喪師失律，並應處斬，經兩人出錢贖罪，乃並免為庶人，看官聽說！這衛青初次領兵，首當敵衝，真是安危難料，偏匈奴大隊，移往雁門，僅留少數兵士，抵敵衛青，遂使青得著一回小小勝仗。這豈不是福星照臨，應該富貴麼？
　　李廣替災。
　　事有湊巧，他的同母姊衛子夫，選入宮中。接連生下三女，偏此次阿弟得勝，阿姊也居然生男。正是喜氣重重。武帝年已及壯，尚未有子，此次專寵後房的衛夫人，竟得產下麟兒，正是如願以償，不勝快慰！三日開筵，取名為據，且下詔命立禖祠。古時帝嚳元妃姜源，三妃簡狄，皆出祀郊禖，得生貴子。姜源生棄，簡狄生契。武帝仿行古禮，所以立祠祭神，使東方朔枚臯等作禖祝文，垂為紀念。一面冊立衛子夫為皇后，滿朝文武，一再賀喜，說不盡的熱鬧，忙不了的儀文。惟枚臯為了衛後正位，獻賦戒終，卻是獨具隻眼，言人未言。暗伏後文。武帝雖未嘗駁斥，究不過視作閒文，沒甚注意，並即紀瑞改元，稱元光七年為元朔元年。
　　是年秋月，匈奴又來犯邊，殺斃遼西太守，掠去吏民二千餘人，武帝方遣韓安國為材官將軍，出戍漁陽。部卒不過數千，竟被胡兵圍住，安國出戰敗績，回營拒守，險些兒覆沒全巢，還虧燕兵來援，方得突圍東走，移駐右北平。武帝遣使詰責，安國且慚且懼，嘔血而亡。訃聞都中。免不得擇人接任，武帝想了多時，不如再起李廣，使他防邊。乃頒詔出去，授廣為右北平太守。
　　廣自贖罪還家，與故潁陰侯灌嬰孫灌強，屏居藍田南山中，射獵自娛。嘗帶一騎兵出飲，深夜方歸，路過亭下，正值霸陵縣尉巡夜前來，厲聲喝止。廣未及答言，從騎已代為報名，說是故李將軍。縣尉時亦酒醉，悍然說道：「就是現任將軍，也不宜犯夜，何況是故將軍呢？」廣不能與校，只好忍氣吞聲，留宿亭下，待至黎明，方得回家。未幾即奉到朝命，授職赴任，奏調霸陵尉同行。霸陵尉無從推辭，過謁李廣，立被廣喝令斬首，廣雖數奇，亦非大器。然後上書請罪，武帝方倚重廣才，反加慰勉，因此廣格外感奮，戒備極嚴。匈奴不敢進犯，且贈他一個美號，叫做飛將軍。
　　右北平向多虎患，廣日日巡邏，一面了敵，一面逐虎，靠著那百步穿楊的絕技，射斃好幾個大蟲。一日，復巡至山麓，遙望叢草中間，似有一虎蹲著，急忙張弓搭箭，射將過去。他本箭不虛發，當然射著。從騎見他射中虎身，便即過去牽取，誰知走近草叢，仔細一瞧，並不是虎，卻是一塊大石！最奇怪的是箭透石中，約有數寸，上面露出箭羽，卻用手拔它不起。大眾互相詫異，返報李廣。廣親自往觀，亦暗暗稱奇，再回至原處注射，箭到石上，全然不受，反將箭鏃折斷。這大石本甚堅固，箭鋒原難穿入，獨李廣開手一箭，得把石頭射穿，後來連射數箭，俱不能入，不但大眾瞧著，驚疑不置，就是李廣亦莫名其妙，只好拍馬自回。但經此一箭，越覺揚名，都說他箭能入石，確具神力，還有何人再敢當鋒？所以廣在任五年，烽燧無驚，後至郎中令石建病歿，廣乃奉召入京，代任郎中令，事見後文。
　　惟右北平一帶，匈奴原未敢相侵，此外邊境袤延，守將雖多，沒有似李廣的聲望，匈奴既與漢朝失和，怎肯斂兵不動，所以時出時入，飄忽無常。武帝再令車騎將軍衛青，率三萬騎出雁門，又使將軍李息出代郡。青與匈奴兵交戰一場，復斬首虜數千人，得勝而回。青連獲勝仗，主眷日隆，凡有謀議，當即照行，獨推薦齊人主父偃，終不見用。偃久羈京師，資用乏絕，借貸無門，不得已乞靈文字，草成數千言，詣闕呈入。書中共陳九事，八事為律令，一事諫伐匈奴。大略說是：
　　臣聞怒為逆德，兵為兇器，爭為末節，蓋務戰勝，窮武事者，未有不悔者也。昔秦皇帝併吞六國，務勝不休，嘗欲北攻匈奴，不從李斯之諫，卒使蒙恬將兵攻胡，闢地千里，發天下丁男，以守北河，暴兵露師，十有餘年，死者不可勝數。又使天下飛芻挽粟，起自負海，轉輸北河，率三十鐘而至一石，男子疾耕，不足於糧餉，女子紡績，不足於帷幕，百姓靡敝，孤寡老弱，不能相養，天下乃始叛秦也。及高皇帝平定天下，略地於邊，聞匈奴聚於代谷之外，而欲擊之。御史成進，進諫不聽，遂北至代谷，果有平城之圍。高帝悔之，乃使劉敬往結和親，然後天下無兵戈之事。夫匈奴難得而制，非一世也，行盜侵驅，所以為業也，天性固然，上及虞夏商周，固弗程督，禽獸畜之，不比為人。若不上觀虞夏殷周之統，而下循近世之失，此臣之所以大恐，百姓之所疾苦也。且夫兵久則變生，事苦則慮易，使邊境之民，靡敝愁苦，將吏相疑而外市，故尉佗章邯，得成其私，而秦政不行，權分二子，此得失之效也。故周書曰：安危在出令，存亡在所用。願陛下熟計之而加察焉！
　　這封書呈將進去，竟蒙武帝鑒賞，即日召見，面詢數語，也覺應對稱旨，遂拜偃為郎中。故丞相史嚴安，與偃同為臨淄人，見偃得邀主知，也照樣上書，無非是舉秦為戒，還有無終人徐樂，也來湊興，說了一番土崩瓦解的危言，拜本上呈，具由武帝召入，當面獎諭道：「公等前在何處？為何至今才來上書？朕卻相見恨晚了！」遂並授官郎中，主父偃素擅辯才，前時嘗游說諸侯，不得一遇，至此時來運湊，因言見幸，樂得多說幾語，連陳數書。好在武帝並不厭煩，屢次採用，且屢次超遷。俄而使為謁者，俄而使為中郎，又俄而使為中大夫，為期不滿一載，官階竟得四遷，真是步步青雲，聯梯直上。嚴安徐樂，並皆瞠乎落後，讓著先鞭。偃越覺興高采烈，遇事敢言。適梁王劉襄，劉買子。與城陽王劉延，劉章孫。先後上書，願將屬邑封弟，偃即乘機獻議道：
　　　古者諸侯，地不過百里，強弱之形易制，今諸侯或連城數十，地方千里，緩則驕奢，易為淫佚，急則恃強合縱，以逆京師，若依法割削，則逆節萌起，前日鼂錯是也。今諸侯子弟或十數。而嫡嗣代立，餘雖骨肉，無尺地之封，則仁孝之道不宣。願陛下令諸侯推恩，分封子弟，以地侯之，彼人人喜得所願，靡不感德。實則國土既分，無尾大不掉之弊，安上全下，無逾於此。願陛下採擇施行！
　　武帝依議，先將梁王城陽王奏牘，一律批准，並令諸侯得分國邑，封子弟為列侯，因此遠近藩封，削弱易制，比不得從前驕橫了。賈長沙早有此議，偃不過拾人牙慧，並非奇謀，然尚有淮南之叛。元朔二年春月，匈奴又發兵侵邊，突入上谷漁陽，武帝復遣衛青李息兩將軍，統兵出討，由雲中直抵隴西，屢敗胡兵，擊退白羊樓煩二王，陣斬敵首數千，截獲牛羊百餘萬，盡得河套南地。捷書到達長安，武帝大悅，即派使犒勞兩軍。嗣由使臣返報，歸功衛青。無非趨奉衛皇后。因下詔封青為長平侯，連青屬下部將，亦邀特賞。校尉蘇建，得封平陵侯，張次公得封岸頭侯。
　　主父偃復入朝獻策，說是河南地土肥饒，外阻大河，秦時蒙恬嘗就地築城，控制匈奴，今可修復故塞，特設郡縣，內省轉輸，外拓邊陲，實是滅胡的根本云云。但知迎合主心，不管前後矛盾。武帝見說，更命公卿會議，大眾多有異言。御史大夫公孫弘，且極力駁說道：「秦時嘗發三十萬眾築城北河，終歸無成，今奈何復蹈故轍呢？」武帝不以為然，竟從偃策，特派蘇建，調集丁夫，築城繕塞，因河為固，特置朔方五原兩郡，徙民十萬口居住。自經此次興築，費用不可勝計，累得府庫日竭，把文景兩朝的蓄積，搬發一空了。
　　主父偃又請將各地豪民，徙居茂陵。茂陵係武帝萬年吉地，在長安東北，新置園邑，地廣人稀，所以偃擬移民居住，謂可內實京師，外銷奸猾等語。武帝亦惟言是聽，詔令郡國調查富豪，徙至茂陵，不得違延。也是秦朝敝法。郡國自然遵行，陸續派吏驅遣，越是有財有勢，越要他趕早啟程。時有河內軹人郭解，素有俠名，乃是鳴雌侯許負外孫，短小精悍，動輒殺人。不過他生性慷慨，遇有鄉里不平事件，往往代為調停，任勞任怨，甚至自己的身家性命，亦可不顧。因此關東一帶，說起郭解二字，無不知名，稱為大俠。此次亦名列徙中。解不欲遷居，特托人轉懇將軍衛青，代為求免。青因入白武帝，但言解係貧民，無力遷徙。偏武帝搖首不答，待至青退出殿門，卻笑顧左右道：「郭解是一個布衣，乃能使將軍說情，這還好算得貧窮麼？」青不得所求，只好回覆郭解，解未便違詔，沒奈何整頓行裝，挈眷登程。臨行時候，親友爭來餞送，贐儀多至千餘萬緡，解悉數收受，謝別入關。關中人相率歡迎，無論知與不知，競與交結，因此解名益盛。會有軹人楊季主子，充當縣掾，押解至京，見他擁資甚厚，未免垂涎，遂向解一再需索。解卻也慨與，偏解兄子代為不平，竟把楊掾刺死，取去首級。事為楊季主所聞，立命人入京控訴，誰知來人又被刺死，首亦不見。都下出了兩件無頭命案，當然哄動一時，到了官吏勘驗屍身，察得來人身上，尚有訴冤告狀，指明兇手郭解，於是案捕首犯，大索茂陵。解聞只潛遁，東出臨晉關。關吏籍少翁，未識解面，頗慕解名，一經盤詰，解竟直認不諱。少翁越為感動，竟將他私放出關，嗣經偵吏到了關下，查問少翁，少翁恐連坐得罪，不如捨身全解，乃即自殺。解竟得安匿太原。越年遇赦，回視家屬，偏被地方官聞知，把他拿住，再向軹縣調查舊事。解雖犯案累累，卻都在大赦以前，不能追咎。且全邑士紳，多半為解延譽，只有一儒生對眾宣言，斥解種種不法，不意為解客所聞，待他回家時候，截住途中，把他殺死，截舌遁去。為此一案，又復提解訊質。解全未預聞，似應免罪，獨公孫弘主張罪解，且說他私結黨羽，睚眥殺人，大逆不道，例當族誅。武帝竟依弘言，便命把郭解全家處斬，解非不可誅，但屠及全家，毋乃太酷。還是郭解朋友，替他設法，救出解子孫一二人，方得不絕解後。東漢時有循吏郭伋，就是郭解的玄孫，這些後話不提。
　　且說燕王劉澤孫定國，承襲封爵，日夕肆淫，父死未幾，便與庶母通姦，私生一男。又把弟婦硬行占住，作為己妾。後來越加淫縱，連自己三個女兒，也逼之侍寢，輪流交歡。禽獸不如。肥如令郢人，上書切諫，反觸彼怒，意欲將郢人論罪。郢人乃擬入都告發，偏被定國先期劾捕，殺死滅口。定國妹為田蚡夫人，事見六十三回。田蚡得寵，定國亦依勢橫行，直至元朔二年，蚡已早死，郢人兄弟，乃詣闕訴冤，並托主父偃代為申理。偃前曾游燕，不得見用，至是遂借公濟私，極言定國行同禽獸，不能不誅。武帝遂下詔賜死。定國自殺，國除為郡。定國應該受誅，與偃無尤。
　　朝臣等見偃勢盛，一言能誅死燕主，夷滅燕國，只恐自己被他尋隙，構成罪名，所以格外奉承，隨時饋遺財物，冀免禍殃。偃毫不客氣，老實收受。有一知友，從旁誡偃，說偃未免太橫，偃答說道：「我自束髮遊學，屈指已四十餘年，從前所如不合，甚至父母棄我，兄弟嫉我，賓朋疏我，我實在受苦得夠了。大丈夫生不五鼎食，死就五鼎烹，亦屬何妨！古人有言，日暮途遠，故倒行逆施，語本伍子胥。我亦頗作此想呢！」
　　既而齊王次昌，與偃有嫌，又由偃訐發隱情。武帝便令偃為齊相，監束齊王。偃原籍臨淄，得了這個美差，即日東行，也似衣錦還鄉一般。那知福為禍倚，樂極悲生，為了這番相齊，竟把身家性命，一古腦兒滅得精光。小子有詩歎道：
　　謙能受益滿招災，得志驕盈兆禍胎，
　　此日榮歸猶衣錦，他時暴骨竟成堆。
　　欲知主父偃如何族滅，待至下回敘明。　　

　　李廣射石一事，古今傳為奇聞，吾以為未兄奇也。石性本堅，非箭鏃所能貫入，夫人而知之矣，然有時而泐，非必無罅隙之留，廣之一箭貫石，乃適中其隙耳。且廣曾視石為虎，傾全力以射之，而又適抵其隙，則石之射穿，固其宜也，何足怪乎！夫將在謀不在勇，廣有勇寡謀，故屢戰無功，動輒得咎，後人惜其數奇，亦非確論。彼主父偃所如不合，挾策干進，一紙書即邀主眷，立授官階，前何其難，後何其易，甚至一歲四遷，無言不用，當時之得君如偃者，能有幾人？然有無妄之福，必有無妄之災，此古君子所以居安思危也。偃不知此，反欲倒行逆施，不死何為？乃知得不必喜，失不必懮，何數奇之足惜云！

　　
　　