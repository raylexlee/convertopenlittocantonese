
			　　卻說衛子夫懷妊在身，被陳皇后察覺，恚恨異常，立即往見武帝，與他爭論。武帝卻不肯再讓，反責陳後無子，不能不另幸衛氏，求育麟兒。陳皇后無詞可駁，憤憤退去。一面出金求醫，屢服宜男的藥品，一面多方設計，欲害新進的歌姬。老天不肯做人美，任她如何謀畫，始終無效。武帝且恨後奇妒，既不願入寢中宮，復格外保護衛氏，因此子夫日處危地，幾番遇險，終得復安。陳皇后不得逞志，又常與母親竇太主密商，總想除去情敵。竇太主就是館陶長公主，因後加號，從母稱姓，所以尊為竇太主。太主非不愛女，但一時也想不出良謀，忽聞建章宮中，有一小吏，叫做衛青，乃是衛子夫同母弟，新近當差，太主推不倒衛子夫，要想從她母弟上出氣，囑人捕青。
　　青與子夫，同母不同父，母本平陽侯家婢女，嫁與衛氏，生有一男三女，長女名君孺，次女名少兒，三女就是子夫。後來夫死，仍至平陽侯家為傭，適有家僮鄭季，暗中勾搭，竟與私通，居然得產一男，取名為青。鄭季已有妻室，不能再娶衛媼，衛媼養青數年，已害得辛苦艱難，不可名狀。誰叫你偷圖快樂。只好使歸鄭季，季亦沒奈何，只好收留。從來婦人多妒，往往防夫外遇，鄭季妻猶是人情，怎肯大度包容？況家中早有數子，還要他兒何用？不過鄭季已將青收歸，勢難麾使他去，當下令青牧羊，視若童僕，任情呼叱。鄭家諸子，也不與他稱兄道弟，一味苛待。青寄人籬下，熬受了許多苦楚，才得偷生苟活，粗粗成人。一日跟了里人，行至甘泉，過一徒犯居室，遇著髡奴，注視青面，不由的驚詫道：「小哥兒今日窮困，將來當為貴人，官至封侯哩！」青笑道：「我為人奴，想甚麼富貴？」髡奴道：「我頗通相術，不至看錯！」青又慨然道：「我但求免人笞罵，已為萬幸，怎得立功封侯？願君不必妄言！」貧賤時都不敢癡想。說罷自去。已而年益長成，不願再受鄭家奴畜，乃復過訪生母，求為設法。生母衛媼，乃至平陽公主處乞情，公主召青入見，卻是一個彪形大漢，相貌堂堂，因即用為騎奴。每當公主出行，青即騎馬相隨，雖未得一官半職，較諸在家時候，苦樂迥殊。時衛氏三女，已皆入都，長女嫁與太子舍人公孫賀，次女與平陽家吏霍仲孺相奸，生子去病。三女子夫，已由歌女選入宮中。青自思鄭家兄弟，一無情誼，不如改從母姓，與鄭氏斷絕親情，因此冒姓為衛，自取一個表字，叫做仲卿。這仲卿二字的取義，乃因衛家已有長子，自己認作同宗，應該排行第二，所以係一仲字，卿字是志在希榮，不煩索解。惟據此一端，見得衛青入公主家，已是研究文字，粗通音義。聰明人不勞苦求，一經涉覽，便能領會，所以後此掌兵，才足勝任。否則一個牧羊兒，胸無點墨，難道能平空騰達，專閫無慚麼？應有此理。
　　惟當時做了一兩年騎奴，卻認識了好幾個朋友，如騎郎公孫敖等，皆與往還，因此替他薦引，轉入建章宮當差。不意與竇太主做了對頭，好好的居住上林，竟被太主使人縛去，險些兒斲落頭顱。建章係上林宮名。虧得公孫敖等，召集騎士，急往搶救，得將衛青奪回，一面托人代達武帝，武帝不禁憤起，索性召見衛青，面加擢用，使為建章監侍中，尋且封衛子夫為夫人，再遷青為大中大夫。就是青同母兄弟姊妹，也擬一並加恩，俾享富貴。青兄向未知名，時人因他入為貴戚，排行最長，共號為衛長君。此時亦得受職侍中。衛長女君孺，既嫁與公孫賀，賀父渾邪，嘗為隴西太守，封平曲侯，後來坐法奪封，賀卻得侍武帝，曾為舍人，至是夫因妻貴，升官太僕。衛次女少兒，與霍仲孺私通後，又看中了一個陳掌，私相往來，掌係前曲逆侯陳平曾孫，有兄名何，擅奪人妻，坐罪棄市，封邑被削，掌寄寓都中，不過充個尋常小吏，只因他面龐秀美，為少兒所眼羨，竟撇卻仲孺，願與掌為夫婦。掌兄奪人妻，掌又誘人妻，可謂難兄難弟，不過福命不同。仲孺本無媒證，不能強留少兒，只好眼睜睜的由她改適。那知陳掌既得少婦，復沐異榮，平白地為天子姨夫，受官詹事。俏郎君也有特益。就是搶救衛青的公孫敖，也獲邀特賞，超任大中大夫。
　　惟竇太主欲殺衛青，弄巧成拙，反令他驟躋顯要，連一班昆弟親戚，並登顯階，真是悔恨不迭，無從訴苦！陳皇后更悶個不了，日日想逐衛子夫，偏子夫越得專寵，甚至龍顏咫尺，似隔天涯，急切裡又無從挽回，惟長鎖蛾眉，終日不展，慢慢兒設法擺佈罷了。伏下文巫盅之禍。惟武帝本思廢去陳後，尚恐太皇太后竇氏。顧著血胤，出來阻撓，所以只厚待衛氏姊弟，與陳後母女一邊，未敢過問。但太皇太后已經不悅，每遇武帝入省，常有責言。武帝不便反抗，心下卻很是抑鬱，出來排遣，無非與一班侍臣，嘲風弄月，吟詩醉酒，消磨那愁裡光陰。
　　當時侍臣，多來自遠方，大都有一技一能，足邀主眷，方得內用。就中如詞章滑稽兩派，更博武帝歡心，越蒙寵任。滑稽派要推東方朔，詞章派要推司馬相如，他若莊助枚臯吾邱壽王主父偃朱買臣徐樂嚴安終軍等人，先後干進，總不能越此兩派範圍。迄今傳說東方朔司馬相如遺事，幾乎膾炙人口，稱道勿衰。小子且撮敘大略，聊說所聞。東方朔字曼倩，係平原厭次人氏，少好讀書，又善詼諧。聞得漢廷廣求文士，也想乘時干祿，光耀門楣，乃西入長安，至公車令處上書自陳，但看他書中語意，已足令人解頤。略云：
　　　臣朔少失父母，長養兄嫂，年十二學書，三冬文史足用，十五學擊劍，十六學詩書，誦二十二萬言，十九學孫吳兵法，戰陣之具，鉦鼓之教，亦誦二十二萬言。凡臣朔固已誦四十四萬言，又嘗服子路之言。臣朔年二十二，長九尺三寸，目若懸珠，齒若編貝，勇若孟賁，孟賁衛人，古勇士。捷若慶忌，吳王僚子。廉若鮑叔，齊大夫。信若尾生，古信士。
　　若此可以為天子大臣矣。臣朔昧死再拜以聞。
　　這等書辭，若遇著老成皇帝，定然視作癡狂，棄擲了事。偏經那武帝的眼中，卻當作奇人看待，竟令他待詔公車。公車屬衛尉管領，置有令史，凡徵求四方名士，得用公車往來，不需私費。就是士人上書，亦必至公車令處呈遞，轉達禁中。武帝叫他待詔公車，已是有心留用，朔只好遵詔留著。好多時不見詔下，惟在公車令處領取錢米，只夠一宿三餐，此外沒有甚麼俸金，累得朔望眼將穿，囊資俱盡。偶然出遊都中，見有一班侏儒，倭人名。從旁經過。便向他們恐嚇道：「汝等死在目前，尚未知曉麼？」侏儒大驚問故。朔又說道：「我聞朝廷召入汝等，名為侍奉天子，實是設法殲除。試想汝等不能為官，不能為農，不能為兵，無益國家，徒耗衣食，何如一概處死，可省許多食用？但恐殺汝無名，所以誘令進來，暗地加刑。」虧他捏造。侏儒聞言，統嚇得面色慘沮，涕泣俱下。朔復佯勸道：「汝等哭亦無益，我看汝等無罪受戮，很覺可憐，現在特為設法，願汝等依著我言，便可免死。」侏儒齊聲問計，朔答道：「汝等但俟御駕出來，叩頭請罪，如或天子有問，可推到我東方朔身上，包管無事。」說罷自去。侏儒信以為真，逐日至宮門外候著，好容易得如所望，便一齊至車駕前，跪伏叩頭，泣請死罪。武帝毫不接洽，驚問何因？大眾齊聲道：「東方朔傳言，臣等將盡受天誅，故來請死。」武帝道：「朕並無此意，汝等且退，待朕訊明東方朔便了。」
　　眾始拜謝起去。武帝即命人往召東方朔。朔正慮無從見駕，特設此計，既得聞召，立即欣然趕來。武帝忙問道：「汝敢造言惑眾，難道目無王法麼？」朔跪答道：「臣朔生固欲言，死亦欲言，侏儒身長三尺餘，每次領一囊粟，錢二百四十，臣朔身長九尺餘，亦只得粟一囊，錢二百四十，侏儒飽欲死，臣朔饑欲死，臣意以為陛下求才，可用即用，不可用即放令歸家，勿使在長安索米，饑飽難免一死呢！」武帝聽罷，不禁大笑，因令朔待詔金馬門。金馬門本在宮內，朔既得入宮，便容易覲見天顏。會由武帝召集術士，令他射覆。是遊戲術名。詳見下句。特使左右取過一盂，把守宮復諸盂下，令人猜射。守宮蟲名，即壁虎。諸術士屢猜不中，東方朔獨聞信趨入道：「臣嘗研究易理，能射此復。武帝即令他猜射，朔分蓍布卦，依象推測，便答出四語道：
　　　臣以為龍又無角，謂之為蛇又無足，跂跂脈脈善緣壁，是非守宮即蜥蜴。
　　武帝見朔猜著，隨口稱善，且命左右賜帛十匹，再令別射他物，無不奇中，連蒙賜帛。旁有寵優郭舍人，因技見寵，雅善口才，此次獨懷了妒意，進白武帝道：「朔不過僥倖猜著，未足為奇。臣願令朔復射，朔若再能射中，臣願受笞百下，否則朔當受笞，臣當賜帛。」想是臀上肉作癢，自願求笞。說著，即密向盂下放入一物，使朔射覆。朔布卦畢，含糊說道：「這不過是個窶數呢。」獨言小物。郭舍人笑指道：「臣原知朔不能中，何必謾言！」道言未畢，朔又申說道：「生肉為膾，乾肉為脯，著樹為寄生，盆下為窶數。」郭舍人不禁失色，待至揭盂審視，果係樹上寄生。那時郭舍人不能免笞，只得趨至殿下，俯伏待著。當有監督優伶的官吏，奉武帝命，用著竹板，笞責舍人，喝打聲與呼痛聲，同時並作。東方朔拍手大笑道：「咄！口無毛，聲嗷嗷，尻益高！」尻讀若考，平聲。郭舍人又痛又恨，等到受笞已畢，一蹺一突的走上殿階，哭訴武帝道：「朔敢毀辱天子從官，罪應棄市。」武帝乃顧朔問道：「汝為何將他毀辱？」朔答道：「臣不敢毀他，但與他說的隱語。」武帝問隱語如何，朔說道：「口無毛是狗竇形，聲嗷嗷是鳥哺鷇聲，尻益高是鶴俯啄狀，奈何說是毀辱呢！」郭舍人從旁應聲道：「朔有隱語，臣亦有隱語，朔如不知，也應受笞。」朔顧著道：「汝且說來。」舍人信口亂湊，作為諧語道：「令壺齟，側加切。老柏涂，丈加切。伊優亞，烏加切。狋音銀。吽讀若牛。牙。」朔不加思索，隨口作答道：「令作命字解；壺所以盛物，齟即邪齒貌；老是年長的稱呼，為人所敬；柏是不凋木，四時陰濃，為鬼所聚；涂是低濕的路徑；伊優亞乃未定詞；狋吽牙乃犬爭聲，有何難解呢？」舍人本胡謅成詞，無甚深意，偏經朔一一解釋，倒覺得語有來歷；自思才辯不能相及，還是忍受一些笞辱，便算了事。是你自己取咎，與朔何尤。武帝卻因此重朔，拜為郎官。朔得常侍駕前，時作諧語，引動武帝歡顏。武帝逐漸加寵，就是朔脫略形跡，也不復詰責，且嘗呼朔為先生。
　　會當伏日賜肉，例須由大官丞官名。分給，朔入殿候賜，待到日昃，尚不見大官丞來分，那肉卻早已擺著；天氣盛暑，汗不停揮，不由的懊惱起來，便即拔出佩劍，走至俎前，割下肥肉一方，舉示同僚道：「三伏天熱，應早歸休，且肉亦防腐，臣朔不如自取，就此受賜回家罷。」口中說，手中提肉，兩腳已經轉動，趨出殿門，逕自去訖。群僚究不敢動手，待至大官丞進來，宣詔分給，獨不見東方朔，問明群僚，才知朔割肉自去，心下恨他專擅，當即向武帝奏明。汝何故至晚方來？武帝記著，至翌日御殿，見朔趨入，便向他問道：「昨日賜肉，先生不待詔命，割肉自去，究屬何理？」朔也不變色，但免冠跪下，從容請罪。武帝道：「先生且起，盡可自責罷了！」朔再拜而起，當即自責道：「朔來！朔來！受賜不待詔，為何這般無禮呢？拔劍割肉，志何甚壯！割肉不多，節何甚廉，歸遺細君，情何甚仁！難道敢稱無罪麼？」細君猶言小妻，自謙之詞。武帝又不覺失笑道：「我使先生自責，乃反自譽，豈不可笑！」當下顧令左右，再賜酒一石，肉百斤，使他歸遺細君。朔舞蹈稱謝，受賜而去。群僚都服他機警，稱羨不置。
　　會東都獻一矮人，入謁武帝，見朔在側，很加詫異道：「此人慣偷王母桃，何亦在此。」武帝怪問原因，矮人答道：「西方有王母種桃，三千年方一結子，此人不良，已偷桃三次了。」武帝再問東方朔，朔但笑無言。其實東方朔並非仙人，不過略有技術，見譽當時！偷桃一說，也是與他諧謔，所以朔毫不置辯。後世因訛傳訛，竟當作實事相看，疑他有不死術，說他偷食蟠桃，因得延年，這真叫做無稽之談了。辟除邪說，有關世道。惟東方朔雖好談謔，卻也未嘗沒有直言，即據他諫止辟苑，卻是一篇正大光明的奏議，可惜武帝反不肯盡信呢。
　　武帝與諸人談笑度日，尚覺得興味有限，因想出微行一法，易服出遊。每與走馬善射的少年，私下囑咐，叫他守候門外，以漏下十刻為期，屆期即潛率近侍，悄悄出會，縱馬同往。所以殿門叫做期門，有時馳騁竟夕，直至天明，還是興致勃勃，跑入南山，與從人射獵為樂，薄暮方還。一日又往南山馳射，踐人禾稼，農民大嘩，鄠杜令聞報，領役往捕，截住數騎，騎士示以乘輿中物，方得脫身。已而夜至柏谷，投宿旅店。店主人疑為盜賊，暗招壯士，意圖拿住眾人，送官究治。虧得店主婦獨具慧眼，見武帝骨相非凡，料非常人，因把店主灌醉，將他縛住，備食進帝。轉眼間天色已明，武帝挈眾出店，一直回宮。當下遣人往召店主夫婦，店主人已經酒醒，聞知底細，驚慌的了不得。店主婦才與說明，於是放膽同來，伏闕謝罪。武帝特賞店主婦千金，並擢店主人為羽林郎。店主人喜出望外，與妻室同叩幾個響頭，然後退去。虧得有此賢妻，應該令他向妻磕頭。
　　自經過兩次恐慌，武帝乃托名平陽侯曹壽，多帶侍從數名，防備不測。且分置更衣所十二處，以便日夕休息。大中大夫吾邱壽王，阿承意旨，請拓造上林苑，直接南山，預先估計價值，圈地償民。武帝因國庫盈饒，並不吝惜。獨東方朔進奏道：
　　　臣聞謙游靜慤，天表之應，應之以福。驕溢靡麗，天表之應，應之以異。今陛下累築郎台，郎與廊字通。恐其不高也，弋獵之處，恐其不廣也，如天不為變，則三輔之地，盡可為苑，何必盩厔鄠杜乎？夫南山天下之阻也，南有江淮，北有河渭，其地從汧隴以東，商雒以西，厥壤肥饒，所謂天下陸海之地，百工之所取資，萬民之所仰給也。今規以為苑，絕陂池水澤之利，而取民膏腴之地，上乏國家之用，下奪農桑之業，其不可一也。且盛荊棘之林，大虎狼之墟，壞人冢墓，毀人家庐，令幼弱懷土而思，耆老泣涕而悲，其不可二也。斥而營之，垣而囿之，騎馳東西，車騖南北，縱一日之樂，致危無堤之輿，其不可三也。夫殷作九市之宮而諸侯叛，靈王起章華之台而楚民散，秦興阿房之殿而天下亂，陛下奈何蹈之？糞土愚臣，自知忤旨，但不敢以阿默者危陛下，謹昧死以聞。
　　武帝見說，卻也稱善，進拜朔為大中大夫，兼給事中。但遊獵一事，始終不忘，仍依吾邱壽王奏請，拓造上林苑。小子有詩歎道：
　　諧語何如法語良，嘉謨入告獨從詳；
　　君雖不用臣無忝，莫道東方果太狂！
　　上林苑既經拓造，遂引出一篇上林賦來。欲知上林賦作是何人？便是上文所說的司馬相如，看官且住，容小子下回敘明。　　

　　陳皇后母子欲害衛子夫，並及其同母弟衛青，卒之始終無效，害人適以利人，是可為婦女好妒者，留下龜鑒。天下未有無故害人，而能自求多福者也。東方朔好為詼諧，乘時干進，而武帝亦第以俳優畜之。觀其射覆之舉，與郭舍人互相角技，不過自矜才辯，與國家毫無補益。至若割肉偷桃諸事，情同兒戲，更不足取，況偷桃之事更無實證乎？惟諫止拓苑之言，有關大體，厥後尚有直諫時事，是東方朔之名聞後世者，賴有此爾。滑稽派固不足重也。

　　
　　