
			　　卻說漢使領了大兵，遽將淮南王宮圍住，淮南王安，還是一無預備，怎能抵敵？只好佯作不知，迎入朝使。朝使並不多說，當即指揮兵士，四處搜尋，好一歇尋出謀反證據，就是私造的各種璽印。安至此無可隱諱，只嚇得面如土色，聽他所為。漢使便將太子遷及王后荼，一並拿去，止留安在宮中，派兵監守。又出宮捕拿許多食客，盡拘獄中。俗語有言：迅雷不及掩耳，這真好算似青天霹靂，令人不防。其實仍由劉安父子，自取禍殃。安前曾拘住伍被父母，硬要迫被同謀，被雖替安想出末策，自知凶多吉少，乃乘漢使到來，前去出首。漢使不便遲慢，因即調兵入宮，搜查證據，證據到手，便好拘人；一面遣人飛報朝廷，聽候詔命。未幾即有宗正劉棄，持節馳至淮南，來提一班案犯。安已服毒自盡，餘犯押解到京，發交廷尉張湯審辦。湯是個著名辣手，怎肯從寬？先將荼遷兩人，定了死罪，推出梟首。復查出莊助與安有私，鄂但張次公與安女通姦，同時拿問。安女陵無從奔避，當然拿到正法，隨那父母兄弟，同入冥途。也快活得夠了。還有一班淮南僚佐，與安通同謀反，湯不但悉數致死，並且悉數滅族。就是自行出首的伍被，亦讞成死刑。武帝愛被有才，擬從赦宥，湯獨入請道：「伍被不能力諫，曾與叛謀，罪不可赦。」武帝不得已准議，乃將伍被處死。莊助本可邀赦，也由湯入朝固爭，隨即棄市。鄂但張次公，卻未聞伏誅，想是與湯有交，但坐奸罪，免官贖死罷了。湯又會同公卿，請逮捕衡山王賜，武帝卻批駁道：「衡山王自就侯封，雖與安為兄弟，究未聞有同謀確證，不應連坐。」這數語批發下來，賜乃得免議，惟將淮南國除為九江郡，總算了案。
　　哪知餘波未靜，一僕一起，遂致衡山亦逆謀敗露，同就滅亡。衡山王賜，本與安私下訂約，專待淮南起兵，當即響應。嗣聞淮南失敗，只好作罷。偏是人心不軌，天道難容，也與淮南復轍相似，弄得骨肉相殘，全家畢命。賜後乘舒，生下二子一女，長子名爽，立為太子，少子名孝，女名無彩。乘舒病歿，寵姬徐來繼立為後，徐來亦生有男女四人。惟徐來以外，尚有一個厥姬，也曾得寵，兩人素來相妒，不肯相下。至後位被徐來奪去，厥姬那裡甘心？遂向太子爽進讒，偽言太子母乘舒，被徐來暗中毒死。太子爽信以為真，甚恨徐來，會徐來兄至衡山，爽佯與宴飲，伺隙行刺，僅得不死。兩造結冤愈深，互相尋釁。賜少子孝，童年失母，歸徐來撫養。徐來未嘗愛孝，佯示仁慈。孝姊無彩，已經出嫁，與夫相忤，離歸母家。無彩年少思淫，怎肯守著活寡？竟與家客通姦。事為太子爽所聞，屢加訶斥，無彩不知斂束，反與長兄有仇。徐來又故意厚待無彩，聯為臂助。轉眼間孝亦長成，與徐來無彩，串同一氣，讒毀太子。太子爽孤立無助，當然敵不過三人，往往觸怒乃父，動遭笞責。劉賜妻子，與乃兄絕對相似，真是難兄難弟。
　　已而徐來假母，被人刺傷，如乳母相類。徐來硬指為太子所使。賜聽信讒言，又將太子敲撲一番，父子遂積成怨隙，好似冤家一般。適賜有疾病，太子爽並不入視，亦假稱有疾。徐來與孝，正好乘間進言，說出太子如何心喜，準備嗣位，惹得賜非常懊惱，便欲廢爽立孝。徐來見賜有廢立意，又想出一種毒計，意欲並孝陷害，好使親生子廣，起嗣王封。徐來有侍女善舞，為賜所寵，適為徐來所嫉忌，乃特縱令伴孝，日夕相親，乾柴碰著熱火，怎能不爇？自然湊成一堆。太子爽聞孝奸姬侍，也覺垂涎，暗想弟烝父妾，我何不可遂烝父妻？況徐來屢加讒構，若能引與私通，定當易憎為愛，不至尋仇。想入非非。計畫已就，便逐日入宮，向徐來處請安，並自陳前愆，立誓悔過。徐來不能不虛與周旋，取酒與飲，溫顏慰勸。爽奉巵上壽，跪在徐來膝前，俟徐來接過酒巵，便將兩手捧住兩膝，涎臉求歡。徐來且驚且怒，忙將酒巵放下，將身離座，那衣襟尚被爽牽住，不肯放手，急得徐來振喉大呼，方才走脫。爽不能逞計，起身便走，回至住室，正想法免禍，那外面已有宮監進來，傳述賜命，把爽拖曳了去。及得見賜面，還有何幸？無非把坐臀晦氣，吃了幾十下毛竹板子。爽號呼道：「孝與王侍女通姦，無彩與家奴通姦，王奈何勿問？盡管笞責臣兒！臣兒願上書天子，背王自去！」說著，竟似癡似狂，向外奔出。賜已氣得發昏，命左右追爽，爽怎肯回頭，及賜親自出追，乃將爽牽回，械係宮中。孝反日見寵愛，由賜給與王印，號為將軍，使居外家，招致賓客，與謀大事。
　　江都人枚赫陳喜，先後往依，為孝私造兵車弓箭，刻天子璽及將相軍吏印，待機發作。陳喜本事淮南王，淮南事敗，乃奔投衡山，為孝畫策。孝謀為太子，運動乃父，上書朝廷，廢長立幼。太子爽雖然被係，總尚不至斷絕交通，因囑心腹人白嬴潛往長安，使他上書告變，說孝上烝父妾，且與父謀逆等情。書尚未上，嬴卻被都吏拘住，訊出孝納叛人等情，乃行文至沛郡太守，飭他速拿陳喜。喜未嘗預防，竟被捉住。孝知已惹禍，也想援自首減罪的律例，自行告發，且歸咎枚赫陳喜等人。武帝又委廷尉張湯查辦，湯怎肯放鬆？當然一網打盡，立遣中尉等馳往衡山，圍住王宮。仍是一番老手段。賜驚惶自殺，賜後徐來，及太子爽次子孝，與幫同謀反諸黨羽，一古腦兒押至都中。經張湯一番審讞，悉數論罪。徐來坐盅前後乘舒，爽坐告父王不孝，孝坐與王侍妾通姦，並皆棄市。所有黨羽，亦皆伏誅，國除為郡。總計淮南衡山兩案，株累至好幾萬人，真是漢朝開國以後所僅聞。主意多出自張湯，武帝見湯讞詞，都是死有餘辜，自然不肯特赦，徒斷送了許多生命。
　　時皇子據年已七歲，即冊立為皇太子，儲作國本，冀定人心。一面擬通道西域，再遣博望侯張騫，出使西方。騫為漢中人，建元中入都為郎。適匈奴中有人降漢，報稱匈奴新破月氐，音支。陣斬月氐王首，取為飲器。月氐餘眾西走，常欲報仇，只恨無人相助云云。武帝方欲北滅匈奴，得聞此言，便欲西結月氐，為夾擊匈奴計，惟因月氐向居河西，與漢不通音問，此時為匈奴所敗，更向西徼竄去，距漢更遠，急切欲與交通，必須得一精明強幹的人員，方可前往。乃下詔募才，充當西使。廷臣等偷生怕死，無人敢行，只張騫放膽應募，與胡人堂邑父等相偕出都，從隴西進發。隴西外面，便是匈奴屬地，騫欲西往月氐，必須經過此地，方可相通，乃悄悄的引了徒眾，偷向前去。行經數日，偏被匈奴邏騎將他拘住，押送虜廷。騫等不過百人，勢難與抗，只好懷著漢節，坐聽羈留。匈奴雖未敢殺騫，卻亦加意管束，不肯放歸。一連住了十多年，騫居然娶得胡婦，生有子女，與胡人往來周旋，好似樂不思蜀的狀態。匈奴不復嚴防，騫竟與堂邑父等伺隙西逃，奔入大宛國境。大宛在月氐北面，為西域中列國，地產善馬，又多葡萄苜蓿。騫等本未識路徑，亂闖至此，當由大宛人把他截留。彼此問答，才得互悉情形，大宛人即報知國王。國王素聞漢朝富庶，但恨路遠難通，一聞漢使入境，當即召見，詢明來意。騫自述姓名，並言奉漢帝命，遣使月氐，途次被匈奴羈留，現幸脫身至此。請王派人導往月氐，若交卸使命，仍得還漢，必然感王厚惠，願奉重酬。大宛王大喜，答言此去月氐，還須經過康居國，當代為通譯，使得往達云云。騫稱謝而出，遂由大宛王遣人為導，引至康居。康居國同在西域，與大宛毗鄰，素來交好。既由大宛為騫介紹，樂得賣個人情，送他過去，於是騫等得抵月氐國。月氐自前王陣亡，另立王子為主，王夫人為輔，西入大夏，據有全土，更建一大月氐國。大夏在媯水濱，地勢肥沃，物產豐饒，此時為月氐所據，坐享安逸，遂把前時報仇的思想，漸漸打銷。騫入見國王，談論多時，卻沒有甚麼效果。又住了年餘，始終不得要領，只好辭歸。歸途復入匈奴境，又被匈奴兵拘去，幸虧騫居胡有年，待人寬大，為胡兒所愛重，方得不死。會匈奴易主，叔姪交爭，即伊稚斜單于與兄子於單爭國，事見前文。國中未免擾亂，騫又得乘隙南奔，私挈胡地妻子，與堂邑父一同歸漢，進謁武帝，繳還使節。
　　武帝拜騫為大中大夫，號堂邑父為奉使君。從前騫同行百人，或逃或死，大率無存，隨歸只有二人，惟多了一妻一子，總算是不虛此行，不怕故妻吃醋麼？及定襄一役，騫熟諳胡地，不絕水草，應得積功封侯。回應前回。他卻雄心未厭，又想冒險西行，再去一試，乃入朝獻議道：「臣前在大夏時，見有邛竹杖蜀布，該國人謂買諸身毒。身音捐，毒音篤，即天竺二字之轉音。臣查身毒國，在大夏東南，風俗與大夏相似，獨人民喜乘象出戰，國瀕大川。依臣窺測，大夏去中國萬二千里，身毒又在大夏東南數千里，該地有蜀物輸入，定是離蜀不遠。今欲出使大夏，北行必經過匈奴，不如從蜀西進，較為妥便，當不至有意外阻礙了。」武帝欣然依議，復令騫持節赴蜀，至犍為郡，分遣王然於柏始昌呂越人等四路並出，一出駹，一出莋，一出邛，一出僰。音見前。駹莋等部，本皆為西夷部落，歸附漢朝。見六十四回。但自元朔四年以來，內外不通，又多反側，此次漢使假道，又被中阻，北路為氐駹所梗，南路為嶲音舍。及昆明所塞。昆明雜居夷種，不置君長，毫無紀律，見有外人入境，只知殺掠，不問誰何。漢使所齎財物，多被奪去，不得已改道前行，趨入滇越。滇越亦簡稱滇國，地有滇池，周圍約三百里，因以為名。滇王當羌，為楚將軍莊蹻後裔，莊蹻嘗略定滇地，因楚為秦滅，留滇為王，後來傳國數世，與中國隔絕多年，不通聞問。及見漢使趨入，當面問訊，才知漢朝地廣民稠，乃好意款待漢使，代為覓道。嗣探得昆明作梗，無法疏通，乃回覆漢使，返報張騫。騫亦還白武帝。
　　武帝不免震怒，意欲往討，特就上林鑿通一池，號為昆明池，使士卒置筏池中，練習水戰，預備西討。一面復擢霍去病為驃騎將軍，使他帶領萬騎，出擊匈奴。去病由隴西出擊，迭攻匈奴守砦，轉戰六日，逾焉支山，深入千餘里，殺樓蘭王，梟盧侯王，擒住渾邪王子，及相國都尉，奪取休屠王祭天金人，斬獲虜首八千九百餘級，始奏凱還京。武帝賞去病功，加封食邑二千戶。
　　過了數月，適當元狩二年的夏季，去病復與合騎侯公孫敖，率兵數萬，再出北地，另派博望侯張騫，郎中令李廣出右北平。廣領騎兵四千人為前驅，騫率萬騎繼進，先後相去數十里，匈奴左賢王探知漢兵入境，亟引鐵騎四萬，前來抵禦。途次與廣相值，廣只四千馬隊，如何擋得住四萬胡騎？當即被他圍住。廣卻神色不變，獨命少子李敢，帶著壯士數十騎，突圍試敵。敢挺身逕往，左持長槊，右執短刀，躍馬陷陣，兩手挑撥，殺開一條血路，穿通敵圍，復從原路殺回，仍至廣前，手下壯士，不過傷亡三五人，餘皆無恙。頗有父風。軍士本皆惶懼，見敢出入自如，卻也膽壯起來，且聞敢回報道：「胡虜容易抵敵，不足為慮。」於是眾心益安。廣令軍士布著圓陣，面皆外向，四面堵住，胡兵不敢進逼，但用強弓四射，箭如飛蝗。廣軍雖然鎮定，究竟避不過箭鏃，多半傷亡。廣也令士卒返射，斃敵數千。嗣見箭幹且盡，乃使士卒張弓勿發，自用有名的大黃箭，大黃弩名。專射敵將，每一發矢，無不奇中，接連射斃數人，胡兒素知廣善射，統皆畏縮不前，惟四面守定圈子，未肯釋圍。相持至一日一夜，廣軍已不堪疲乏，個個面無人色，獨廣仍抖擻精神，力持不懈。俟至天明，再與胡兵力戰，殺傷過當。胡兵終恃眾勿退，幸張騫驅著大隊，前來援應，方得擊退胡兵，救出李廣，收兵南回。廣雖善鬥，其如命何！那驃騎將軍霍去病，與公孫敖馳出塞外，中途相失，自引部曲急進，渡居延澤，過小月氐，至祁連山，一路順風，勢如破竹，斬首三萬級，虜獲尤多，方才凱旋。武帝敘功罰罪，分別定論，廣用寡敵眾，兵死過半，功罪相抵，僅得免罰。張騫公孫敖延誤軍期，應坐死罪，贖為庶人。只去病三次大捷，功無與比，復加封五千戶，連部下偏將，如趙破奴等，皆得侯封。
　　是時諸宿將部下，俱不如去病的精銳，去病又屢得天佑，深入無阻，匈奴亦相戒生畏，不敢攖鋒。至焉支祁連兩山，被去病踏破，胡兒為作歌謠云：「亡我祁連山，使我六畜不蕃息！失我焉支山，使我婦女無顏色。」這種歌謠，傳入內地，去病聲威益盛。武帝嘗令去病學習孫吳兵法，去病道：「為將須隨時運謀，何必定拘古法呢？」武帝又替去病營宅，去病辭謝道：「匈奴未滅，何以家為？」這數語頗見忠勇，為他人所未及。武帝益加寵愛，比諸大將軍衛青。去病父霍仲孺，前在平陽侯家為吏，故得私通衛少兒。少兒別嫁陳掌，仲孺亦自回平陽原籍。去病初不識父名，至入官後，方才知悉。此次北伐回軍，道出河東，查知仲孺尚存，乃派吏往迎，始得父子聚首。仲孺已另娶一婦，生子名光，仲孺善生貴子，卻也難得！年逾成童，頗有才慧。去病視若親弟，令他隨行，一面為仲孺購置田宅，招買奴婢，使得安享天年，然後辭歸。霍光隨兄入都，補充郎官，大將軍衛青，見甥立功致貴，與己相似，當然欣慰。父子甥舅，同時五侯，真個是勢傾朝右，烜赫絕倫。
　　當時都中人私相豔羨，總以為衛氏貴顯，全仗衛皇后一人，因編成一歌道：「生男無喜，生女無怒，獨不見衛子夫，霸天下！」衛青雖偶有所聞，但也覺得不錯，未嘗相怪。無如婦人得寵，全靠姿色，一到中年，色衰愛弛，往往如此。衛皇后生了一男三女，漸漸的改變嬌容，就是滿頭的鬒發，也脫落過半。武帝目為老嫗，未免討厭，另去寵愛了一位王夫人。這王夫人出身趙地，色藝動人，自從入選宮中，見幸武帝，也產下一男，取名為閎，與衛後確是勁敵。衛後寵不如前，衛氏一門，亦恐難保，當有一個冷眼旁觀的方士，進策大將軍前，與決安危，頓令衛青如夢初醒，依策照行。小子有詩歎道：
　　到底光榮仗女兄，後宮色重戰功輕；
　　盛衰得失尋常事，何必營營逐利名！
　　欲知方士為誰，所獻何策，容至下回說明。　　

　　昔袁盎論淮南王長事，謂文帝縱之使驕，勿為置嚴傅相，後世推為至論，吾意以為未然。淮南長之不得其死，與安賜之並致夷滅，皆漢高貽謀之不善，有以啟之耳。漢高寵戚姬而愛少子，釀成內亂，牝雞當國，人彘貽殃，微平勃之交歡，預謀誅逆，漢祚殆已早斬矣。淮南王長屢次謀叛，是謂無君，安與賜蓋尤甚焉，匪惟無君，甚至舉父子兄弟夫婦之道而盡棄之，安死於前，賜死於後，俱由家庭之自相殘害，卒至覆宗，由來者漸，高祖實階之厲歟？霍去病三次奏功，原邀天幸，而迎見乃父，提攜季弟，孝友固有足多者。且匈奴未滅，何以家為之言，尤見愛國熱誠。為將如霍嫖姚，正不徒以武功見稱也。

　　
　　