<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>吳江雪 - 第十九回　獻平遠奉旨求婚　吳參軍抗疏回主</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　獻平遠奉旨求婚　吳參軍抗疏回主</font></h4>
			　　逸世奇姿人共羨，幾番風雨添愁。懨懨眷病玉妝頭。五絲難續命，千古盡成憂。　　仙苑芳枝寧玉碎，何堪復分睢鳩。吹簫休說上秦樓。鐵衣猙獰客，何必解風流？<br />
　　　　　　右調《臨江仙》<br />
　　說這獻公子因李小姐仙逝，正要訪求才貌雙全的，方肯娶他。因侍女們說這吳參軍小姐生得好，又且才學非凡，他即向父親獻蛟說了，要去求婚。獻蛟即聽其言，央人去說。吳老爺因見夫人口氣，已經許了江潮的，故回絕了令狐公子。今見獻蛟公子如此模樣，那裏又肯許他？竟說已有女婿的了。獻蛟又央大來頭強要說合。吳老決意不允。那獻公子氣得暴噪如雷，說向父親道：「前番李小姐蒙聖旨命他與咱們聯姻，他是個首相，不得不從。今吳參軍女兒明明未婚，公然執拗，不看咱在眼裏。若得為爹的奏請聖上，那怕他不從？」獻蛟聽信子言，卻教帳下兩個儒生草疏。儒生道：「這節事情也不好上疏，祇消太尉面見天子，說了就是。」獻蚊道：「言之有理。」<br />
　　即日，天子召入朝中，商議軍機重務，便間，即將此言奏上。天子即遣內侍，曉諭吳洲與平遠侯聯姻。吳洲接過天使，雖沒有詔書，也排了香案。行五拜之禮，俯伏道：「臣止有一女，已有所夫，綱常為重，臣萬死不敢奉命。」天使道：「吳參軍，你須修一奏疏，我與你奏上方可。」吳老隨即草成一疏，就煩天使帶回奏聞。疏曰：<br />
　　　　平遠侯獻蛟幕府參軍臣吳洲秦為卻婚全綱事：臣衰朽餘生，叩荷聖恩，職居平遠侯幕府。臣旦夕冰惕，思欲仰報聖恩，但恨職卑分薄，無由展籌；惟是草野微氓，頂踵不惜。今承明旨，命與平遠聯姻。念臣止生一女，業已有夫。臣即舉家延首就戮，亦所不辭，何惜一女之微，致違明旨；但念聖人治天下，以綱常為重，臣雖卑賤，不敢首為亂僭。伏願聖明察臣愚悃，俾平遠侯之子獻赫騰另擇名門，俾臣女得全貞節，庶綱維不紊，治道無虧，臣不勝戰栗待命之至。<br />
　　奏上天子，天子即以此疏示獻蛟。獻蛟奏道：「他女兒既是尚未成親，還可移易，何關治道？誑言推卻，實係欺君。伏乞降一敕旨，查彼既已成婚，夫今何在？」天子見他說得無禮，龍顏大怒，道：「汝為大臣，何故苦苦要求有夫之女，壞朕綱常？朕見吳洲奏疏詞切，是個忠義之人，朕反有愧於他了。汝兒子要娶妻，朕有偏宮所生金鄉公主，年已十六，才色雙全。朕嘉汝勛勞，何惜一女？就與你兒子為妻罷。」獻蛟感激，俯伏謝恩。聖駕回宮去了，大小臣工咸退。有詩為證：<br />
　　天子無私，綱常不廢。<br />
　　□此金卿，全彼黎庶。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>