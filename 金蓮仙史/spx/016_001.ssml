<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-TracyRUS">
        第十六回<break time="100ms" />　　白玉贍死心求道德　丘長春度世作西遊
    </voice>
    <voice name="zh-HK-Danny">
        <break time="100ms" />
			　　詞曰： <break time="100ms" />　　功深報應天然，行滿飛升有日。堅心苦志無休歇，要在虛心自覓。《西遊》道路幽深，《封神》火性未滅。若將看作等閒文，難窺神仙門戶。（右調《醉高歌》） <break time="100ms" />　　卻說郝太古帶了雲姑，一路隨緣，過山西，渡過黃河，上西嶽華山修煉。運用神工，將華山頂上背後壁峭之處，鑿開一洞居之。外用鐵樁排插岩中，以九接木椽接之，令人往來進出可走。遂授道雲姑。二人不食火食，就在山上採取黃精、山藥、百合之類為糧。郝真人命雲姑居對山洞中，修煉道成，滿身長毛，步履如飛，人見之，聳身壁岩而去。此洞後人呼曰「毛女洞」。 <break time="100ms" />　　那郝真人復開七十二洞，以便後人養道。時有訪道者上山求道，投師日眾。那郝真人遂下山雲遊積功，待詔上升，留傳派詩曰華山派： <break time="100ms" />　　至一無上道，崇教演全真。沖和德正本，仁義禮智信。<break time="100ms" />　　嘉祥宗泰宇，萬理復元亨。清靜通玄化，體性悟誠明。 <break time="100ms" />　　卻說瓊州有白玉蟾，本姓葛，乃福州閩清縣人，董教瓊州。父名振業。於宋高宗紹興三年甲寅歲三月十五日，母夢一道者以玉蟾蜍授之，遂生子，取名玉蟾。稍長，又名長庚。祖、父相繼而逝，母他適，因改姓白，自號瓊館。幼時天資敏慧，十歲自航海西來廣州，應童子科，主司命賦織機詩，應詠曰：大地山河作織機，百花如錦柳如絲。虛空白處做一疋，日月雙梭天外飛。 <break time="100ms" />　　主司意其狂，弗錄，遂拂袖而歸。 <break time="100ms" />　　年十六歲，專思學仙，毅然就道，囊中止有錢三百。初別家山，不知夜宿何處，日落烏啼，匆匆投止而已。行了數日，至漳州城，衣服賣盡，舉目無親，夜宿江村孤館。明日起程，隨身只柄雨傘矣。勉強行到興化地界，風雨瀟灑，時正送春時候，到此欲歸不得，乃乞祭充飢。又走了一十餘天，至羅源與福寺，願自身作僕。未滿半月，與主僧作別。值炎日燒空，赤足奔馳，肉流血汗，痛不可言。至江浦，秋雨淒淒，頭無傘笠遮蓋，四顧難行。聞建寧府城中人俱好善，特往彼地求活。通衢舒手，誰人可憐乞兒？因入悲田院中，相混暫歇。後上武夷山，道士罵其孤窮，玷辱宗風，悲泣下山。訪至龍虎山上清宮，謁見嗣師，知客嫌其襤樓。直往東北，過饒州，渡鄱陽湖，至建康，遇兵渡江。時淮、泗兵火，橫屍堆道，野無草粒。轉至江東，正當三伏炎天，家人避藏谷穴。行人兩浙，秋涼漸侵。在武林夜宿古廟，天方大雪七日，幸得童精未泄，死而復甦。自思淒涼，欲去尋死，復自慰曰：「修道大事，切莫怨尤。我生果有神仙之分，前程自有師指。幸而天與殘生，受此飢寒勞苦，何足悲哉！」 <break time="100ms" />　　那玉贍勞苦不辭，寒暑不懼，遍處訪道求玄。幸其智慧天成，見多識廣，能知真偽，不人傍門邪教之網。所見這些僧道，盡在名利上搜求，並無一個性命中著腳。來往二十餘年，未嘗遇一真師。 <break time="100ms" />　　至四十二歲，時孝宗淳熙三年，游於甬東海濱，遇陳泥丸真人，見而憐之。識其道器，攜歸羅浮，傳授還丹之訣。居一年，泥丸見其有怠惰之意，遂令下山，謂曰：「子可更在外勤求苦志數載，吾當於此俟子。」玉蟾無奈，悲泣拜辭下山。 <break time="100ms" />　　初至黎母山，遇神人授其上清法錄、洞玄雷訣。游武當山，北極驅邪院左判官，即三國中魯肅也，與講行施符法，濟人立功。游西蜀青城，訪謁金堂，遇老道授《度人經》。轉至巴陵時，民染瘟疫，以符水濟民，驅邪治病，然無不應；以經度鬼，皆獲超升。自此以後，呼召雷雨，收攝魔精，方方累行，處處積功。如是七年，歸羅浮覆命。 <break time="100ms" />　　泥丸見之，喜曰：「學道須要如此辛勤，方是道器。」復援太乙刀圭之道，向玉贍道：「我此時正欲調神出胎，必仗伴侶之功。汝當在此護法數年，何如？」玉簷拜答道：「師父用功，弟子應當護法。此乃為弟子分內之事，願當護法，侍候恩師。」於是泥丸得玉蟾誠心護持，就下手用功，遂調神出胎，三年乳哺，復再大定六年，神化無方，隱顯莫測。 <break time="100ms" />　　那白玉蟾在山侍師九年，一朝至師前再拜，啟問曰：「弟子今生可得仙乎？」陳泥丸白：「人人皆可作仙，個個俱能成道，何況汝乎？」玉贍拜求道：「不避尊嚴之責，重伸僭易之問，修煉工夫，願得一言點化。」泥丸真人愍其真切，為其講明次第火候、金丹妙旨以及出胎調神之功，逐一指示，道：「汝既得玄旨，須要下手用工，不可遲延歲月。光陰迅速，，轉瞬無常，謹慎修持，此是天機秘密，不可輕傳匪人。昔日張祖紫陽真人，三傳非人，三遭天譴。必須慎之！我令內丹已成，你可隨我往北一走。」那玉蟾拜謝起來，遂收拾單行，即日起程。師徒別眾下山，眾弟子送行。不表。 <break time="100ms" />　　且說泥丸真人至湘江，向玉蟾道：「我此去北遊，必要遲延歲月，猶恐耽誤你修煉的工程，不如你去辦你的事。但你今無人護法，只可以財輔之。你可去買些水銀來，愈多愈好。」玉蟾問道：「師父要水銀何用？」泥丸道：「你去買來，自有用處。」於是玉蟾聽師之言，就去買了二斤水銀，交與師父。泥丸喜道：「這二斤水銀，足可以供養數載矣。」就將水銀放在口中，片刻吐出，變成黃金。玉蟾一見，驚喜曰：「我師有這般神通！嘗聞《丹經》有云：道成之後，體化純陽，能入水不溺，入火不焚，入金石而無礙，步日月而無影。未聞水銀入口，化成黃金。此道更奇異也。」泥丸曰：「此金丹大道修證，聚則成形，散而無質。能使枯骨立地成形，朽木頃刻發生。此水銀化為黃金，何足異也？」 
    </voice>
</speak>
