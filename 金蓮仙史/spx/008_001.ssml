<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-TracyRUS">
        第八回<break time="100ms" />　　重陽子南遊逢了道　王孝先北轉遇真師
    </voice>
    <voice name="zh-HK-Danny">
        <break time="100ms" />
			　　詞曰： <break time="100ms" />　　忙忙世事如喪狗，世態炎涼，轉眼無何有。時人盡逐烏飛走，我今不落無常手。為甚將身苦海漂，富貴榮華，安享何可久。如今識破是非門，終須不在他人後。（右調《蝶戀花》） <break time="100ms" />　　話說郝太古聽師父之言，遂問道：「弟子聞師之言，欲修正道，必須先修三皈，後修五戒。未知何為三皈五戒？乞師指示。」重陽道：「三皈者，釋謂佛法僧，道謂道經師。總而言之，即是自身中精氣神也。所以皈依道，離欲尊，永脫輪迴。修道之人，常守本性元神，居於性地，毋使思慮妄想擾害心君。外相不入，內相不出，將個識神自然化成不生不滅之元神，久久存養，方離愛河欲海之苦惱。道果圓成，可脫六道輪迴之死生，豈不離去慾念之尊貴乎？皈依經，兩足尊，得聞正法。真修大道者，恐元神無所依托，落於幻空，不能足踏實地，故太上流傳三十六部尊經，正法眼藏，使人可達修真之路，有所修證，不為外道修羅所惑，不落傍道，自然煉養元氣，助化元神。是有神氣兩足之尊貴，可得長生久視之大道，故有正法可聞也。皈依師，眾中尊，不落邪見。即今者，有外道紛紛，傍門多種，或用搬運精髓，開關補腦；或用咽津納氣，服氣餐霞；或用採戰之術；或用御女之功；或將山根一穴，指為玄關，以二目謂陰陽；或將五金八石，當於至寶，以謂身中鉛汞；或持咒念佛，打七煉魔；或存神默想，導出陰神；以及絕谷休糧，燒茅煉汞，種種異類傍門，不可記極。總屬幻化之軀紐索，難得超凡人聖。所以須得真師口訣，煉精化氣，煉氣育神，煉神返虛；陽神出現，跳出天外之天，與太虛同體，日月同明。天地有壞，而吾身不壞，故名萬劫不壞之金仙。是曰聖，曰仙，曰佛，豈不眾中之尊乎？所以不落邪妄之所見，方知有真道可修也。凡修道者，常將此身中之三寶常住身中，毋使耗散，是曰『常住三寶』。今者這些凡僧俗子，不知自身三寶之作用，認作庵堂寺觀謂常住，三佛三清謂三寶。誰知三佛三清亦是自身三寶之別號，敬重自身中之三寶，即是敬重三佛三清也。念佛天尊，即是念自的心也。若然自心不正，雖日念十萬，如魚嚼水，有何益乎？只要自己貴重三寶，無起諸想，雖唸經萬卷，不如靜坐一時。三寶既皈，要除殺、盜、淫、酒、妄之五戒。將此三皈常持，五戒謹守，然後方可論道也。」 <break time="100ms" />　　那太古聞言，戰兢惶恐，不敢違背。拜過師父及諸師兄道友，回到丹房靜養。不表。 <break time="100ms" />　　話說重陽自從祈雨應驗之後，遐邇咸聞，投師日眾。時有燕京方德茂、揚州聶道明、萊州韓秀道、白元亮等，以及俗家皈依者，有數百眾。師厭繁賾，欲往終南一遊，欲帶丹陽往崑崙而去，恐庵中不得安靜，命丹陽等料理庵中事務。丹陽等拜送，乞師父歸期。重陽道：「為師臘月可歸矣。」別眾飄然而去。至西嶽華山，時值薛紫賢欲歸天台，在玉女峰坐脫，留偈曰：鐵馬奔人海，泥龍飛上天。蓬萊三島路，原不在西邊。 <break time="100ms" />　　重陽與其徒眾殯殮於龕，舉火焚之，得堅固子無數於砂礫中。 <break time="100ms" />　　重陽欲上終南，至長安遇和玉簷，各談寒溫，二人同上終南。正逢二師在洞中煉藥，重陽引玉贍拜見仙師。鍾、呂二仙喜悅，向和玉贍道：「汝夫婦二人來根深厚，得成大道，更須積功累行，他日必登上仙之位矣。」玉贍道：「弟子欲去積功，未知何功可積？請師指示。」呂祖道：「今南宋明春當作疫癘，吾將傳汝驅疫方法，往彼濟人利物，積累功勳可也。」玉贍拜謝。重陽將馬、孫、譚、丘等事細述一遍，鍾師道：「汝可度齊七朵金蓮，方可應詔上升。」重陽與玉蟾拜辭回程，玉蟾往吳越濟度。不表。 <break time="100ms" />　　且說重陽拜別二仙，回轉全真庵，大眾拜迎。過了新春，重陽復吩咐丹陽等看廟，命長真、太古隨身，往江南一遊。時處機欲隨師侍候，上前稟道：「弟子欲隨師父出外隨身應候，未知我師意下如何？」重陽不答，就叫長真、太古收拾起程。眾門人俱送五里之遙方止。 <break time="100ms" />　　長真、太古與師同行，處機在後，走到二十里亭歇息。重陽見符陽走到。就叫太古取戒尺過來。太古道：「師父要戒尺何用？」重陽道：「處機犯我清規，打他四十下。」長真、太古一同跪下討保，打了二十戒尺，起身就走。 <break time="100ms" />　　復走五里遠近的路，重陽道：「我腹中有些飢，口中有些乾，這段路無物可買，可取水來止渴亦可。」符陽聽見，急忙手拿瓜瓢去尋水。偏偏這路往兗州當道，走了許遠的路，尋不見水，只得回見師父。重陽怒道：「這廝憊懶，不知往哪裡去取水沒有？」舉枝一指：「這不是水麼？」長真、太古見路傍有水塘在此，急忙去取水與師父止渴。重陽飲了水。舉杖向處機頭上就敲，長真、太古解勸，方能行路。 <break time="100ms" />　　符陽心中想道：「我去遍尋不見，這路傍有水，到也奇事。」遂自去取水止渴，忽然不見。心中明白：「這是我師父點化出來的水，所以我去取水，就不見了。」見他們走遠了，急忙趕去。一路之上，不是這樣不對，定然那件不是。魔了一月有餘，符陽總是刻刻慇懃，不離左右。 
    </voice>
</speak>
