<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-TracyRUS">
        第三回<break time="100ms" />　　岳鵬舉捨命輔中興　王世雄被黜空世事
    </voice>
    <voice name="zh-HK-Danny">
        <break time="100ms" />
			　　詞曰： <break time="100ms" />　　世人志要堅，輔國安邦學聖賢。一片忠心扶社稷，未展衷情意，浩氣沖天已了然。懷抱先天志氣全。今將世事都拋撒，了卻塵情覓真鉛。（右調《追雲飛》） <break time="100ms" />　　卻說乙已冬，金兵分道入寇，宋帝召種師道為兩河制置使，姚平仲與俱赴汴。帝以金師日迫，避兵東幸，李綱請假皇太子位號以守社稷，帝即禪位。太子桓即位為欽宗，尊帝為太上皇帝，立朱氏為後。丙午春，改元靖康。立十二月，師潰黎陽，金人渡河。以李綱為東京留守，督諸兵入援。金兵圍汴京，李綱力戰，屢挫之。金人議和，遣康王構為質。 <break time="100ms" />　　種、姚兵至，夜襲金營。金將侯吏覺之，出馬交戰，早驚動了金營各路兵馬，一時殺來。種師道督兵在後，見金兵勢大，不敢亂戰，引兵且戰且退，漸漸遁去。姚平仲之兵在前，深人重圍，二萬精兵盡被圍困。姚平仲原有萬夫不當之勇，此時金兵勢大，左衝右突，殺條血路，乘著青騾，一晝夜馳七百五十里，至鄧州得食。後入大面山，解騾倚石坐定，忽覺心地清涼。見上山來一道者，曰：「汝爭著這點功名，陷害二萬之命，罪業不小。」平仲拜伏求度。道者曰：「余漢將鍾離權也，以事跡相類，特來度汝。」遂授至道，令其山洞靜養，道成時，必當積功累行。平仲拜受靜養。不表。 <break time="100ms" />　　是冬，金人陷河東諸郡，更陷西京。詔康王往金，至磁州，守臣宗澤迎謁，勸勿往。 <break time="100ms" />　　初，相州湯陰縣岳和，真人須林五世孫也。妻姚氏有娠，晝寢，見鐵甲丈夫人曰：「漢張翼德當住於此。」醒來遂生一子，有大鳥若鵠，飛鳴屋上，因名飛，字鵬舉。時崇寧癸未二月望日。生未幾，洪水泛漲，母抱飛坐大甕中，隨水沖激。抵岸，母子無恙。少負節氣，沉厚寡言。家貧力學，少有神力。初學射於周同，發無不中。周同死，每朔望必至墓祭奠。父卒，盡禮喪葬。娶妻李氏奉母。復師西牟山魏中，即魏伯陽真人玩世，得受兵鈴。時鄉人多為盜匪，母刺「盡忠報國」四字于飛背上以誡之。劉始宣撫真定，募敢戰士，飛往投之，累擒劇賊，康王授飛為承信郎。 <break time="100ms" />　　時康王在磁州，出謁崔珏祠，少憩祠中，俟日暮潛歸，朦朧際有人曰：「速起，追兵至矣！」王驚醒，見星光下有馬，跨而加鞭，遇水騰躍而過。天明，遇相州兵迎入，其馬僵立，視之，即崔府君祠中泥馬也。 <break time="100ms" />　　金兵圍京城，要帝出盟。遣使持臘詔至相州，命康王為河北兵馬大元帥，帥師入衛。兵敗，帝如金營議和。 <break time="100ms" />　　丁未春，帝身陷金營，金將迫帝易服。侍郎李若水罵賊被殺。劉拾自縊死，八十日就殮，顏色如生。二月，金劫后妃、太子、宗戚，惟孟後以廢居得免。金人以少宰張邦昌為楚帝。是夏，金囚二帝三千人往北，孟後降手書，令康王嗣統。群臣固請正位，遂即位於應天府，為南宋高宗，改元建炎，尊孟後為元佑太后。宗澤為京留守，令岳飛大敗金人，升為統制。 <break time="100ms" />　　戊申春，金兀術犯汴，宗澤敗之。前後上疏為黃、汪所抑，疽發背而死。杜充代之，悉反於澤，兵敗。 <break time="100ms" />　　己酉，帝奔鎮江，以呂頤浩拒守。帝如江寧，改江寧為建康。冊子裡為皇太子，未幾殂。遣洪皓使金，通問二帝消息，被拘留於冷山。七月，兀術寇汴，杜充棄汴走。帝如杭州，改曰臨安。是冬，杜充叛，降於金，諸軍皆潰。兀術南侵，帝奔明州。兀術陷臨安，帝航於海。 <break time="100ms" />　　庚戌春，金人追襲帝，提領海州張公裕敗之。帝如溫州，停舟於金鼇島下。帝登游，見石上壁峭有詩云： <break time="100ms" />　　牡蠣濰頭一艇橫，夕陽西下待潮生。<break time="100ms" />　　與君不負登臨約，好向金鼇背上行。（徐神翁題） <break time="100ms" />　　帝驚歎，顧侍臣曰：「朕初生時，徐神翁進此詩於上皇而化，豈知應於今日也！」帝還越州。時韓世忠大敗兀術於江中，兀術欲趨建康，岳飛伏兵牛頭山，長子岳雲年十二歲，雙錘截戰，兀術復敗出江。韓世忠阻金兵於金山下，兀術用火攻，遁去。徙二帝於五國城。金立劉豫為齊帝。 <break time="100ms" />　　辛亥，宋改元紹興，以張濬為江淮招討使，岳飛副之。張濬遣子張憲隸岳飛帳下。飛引張憲、牛臯、王貴、岳雲等討擊江淮，悉平。孟太后崩。以秦檜、呂頤浩為左右僕射，黜胡安國提舉仙都觀，召張濬經略熙河。是夏，岳飛破虔州，帝書「精忠岳飛」四字，制旗賜之。 <break time="100ms" />　　乙卯春，金主晟崩，其兄之孫炳稟，為熙宗，仍號大金。帝以趙鼎、張濬為左右僕射，張濬欲薦友蘇雲卿代之，使至，蘇雲卿隱去，有詩寄使回。張濬見詩云： <break time="100ms" />　　多年別作一家風，豈料閒名達帝聰。<break time="100ms" />　　可笑時人貪富貴，莫將污穢濺蘇公。 <break time="100ms" />　　張濬歎息不已。後有人見於宜興，容貌益少，轉瞬不見。是夏，岳飛受命，進爵鄂侯，討楊麼。帝召張濬還，飛曰：「請留八日，我擒楊麼。」果然八日斬麼。濬歎曰：「岳侯神算也。」 <break time="100ms" />　　丙辰夏，岳飛以母喪去官。詔起復之。飛上疏請復中原，帝不許，乃還。 <break time="100ms" />　　丁已，何蘚自金還，始聞太上皇及太后喪，帝成服。詔岳飛屯江州。 <break time="100ms" />　　戊午春，金改元天眷。帝定都臨安，以秦檜為相。王倫偕金使來議和、歸地，檜力主之。岳飛上言：「相臣謀國不臧。」檜深銜憤。王倫被金人拘於河間府，自縊而死。 
    </voice>
</speak>
