<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　玉蟾問曰：「此金變成，後來復變否？」泥丸曰：「神仙以金丹點化，可使五百年不變。若是幻術點化者，或有一年半載；及至三年五載，不化者鮮也。今將此金與你帶去，可作道本，方能下手用工也。」玉贍曰：「弟子今聞師言，此金五百年之後復成水銀，豈不害人乎？弟子不敢用也。」泥丸曰：「今聽汝之言．慮五百年已後之事，足見汝之道心，將來必成天仙果位。但此金五百年之後，雖變亦不害人。所藏金之人，必是官宦富戶；這二斤黃金，分作八塊，亦未必一家所藏。何害之有？汝可大隱鬧市，勤修苦煉。我欲渡江往北一遊。汝至功成果滿，後會有期。」玉蟾含淚拜送。至於湘江岸上，只見江水滔滔，泥丸真人將頭上箬笠放在水上，腳踏箬笠，渡江而去。時湘江岸上，千目共睹，眾人都道真是個活神仙，無不驚呀下拜。 <break time="100ms" />　　玉贍見師父擲笠過江，知師道成，遂在這湘鄉鬧市廟中勤功修煉。越歷三載，始得鉛汞相投。復修二年，時當大丹將成，一朝被外緣所誘，用心不謹，忽然汞走鉛飛，前功俱廢。自嗟根基淺薄，哀悲大哭。時有從人相勸，方可罷休。遂往東遊，以符水濟人疾苦，培功積德。 <break time="100ms" />　　游訪天台，拜見祖師張紫陽真人，以金丹四百字授之，教其嚴防守護，謹慎魔侵。玉蟾拜別祖師，人武夷山，結廬居之，修煉丹成。是年六十四歲矣。因緣護法天然，復用大定凝神，坐忘九載，脫胎神化，方得形神俱妙，與道合真。然後出山，行功積德，待詔上升。自號雲外子，善能草書丹青。自贊云： <break time="100ms" />　　千古蓬頭出腳，一生伏氣餐霞。笑指武夷山下，白雲深處吾家。 <break time="100ms" />　　自此隨處逍遙，濟人利物。復號紫清。後作書一集，曰《悟道集》，流傳於世。遍遊天下，行法積功，畫梅畫竹以自娛。接引多方之士，且飲且吟而勿倦，提攜無數眾生。跣腳蓬頭，風流自在，不表。 <break time="100ms" />　　且說長春真人，在龍門洞別了眾弟子，過蔥嶺積雪，西渡流沙河，邀游諸國，度化眾生。至於天竺國，一名竺幹國，即今名印度國也。國王見丘真人常有雲霞盤結頂上，如寶蓋相似，稱丘真人為寶蓋佛，又日震旦活佛，至今西方家家供奉。不表。 <break time="100ms" />　　那丘真人游月氏、回回等國，指引迷徒，隨處化度。返至雪山，至靈鷲寺掛單，見一老僧，法號白雲，手捧《封神傳》一冊，與長春真人觀看。真人執過手來，細閱一遍，見其文義雖妙，火性未消，不足於道。丘真人在他寺中盤桓年餘，著成《西遊記》一冊。共有百回、九九魔難，妙化無窮，是為修道降魔釋厄之玄機也。書成，付與白雲和尚。那和尚執去，靜玩一月。一旦，將長春真人請到方丈，大設筵宴，推真人上坐，執弟子禮，倒身下拜，道：「弟子才疏學淺，德薄孽深，學道無成。今遇真人至於敝寺，乃弟子三生之幸也。伏乞真人指示一線之機，使末學有進修之路。倘然日後有成道之期，不忘真人開示之恩也。」 <break time="100ms" />　　長春亦急忙還禮，道：「禪師德若丘山，性如秋月，何愁不成佛果？因何固謙也？」遂挽手起來，二人坐下。禪師道：「若非真人至此，我似河伯，而自之多於水也。今見真人之道，方知我丑，如登丘阜而睹漢表，仰之彌高，鑽之彌堅，正如小石小木之在大山，毫末之在馬體也。」長春道：「禪師因何謙虛若此？」和尚曰：「非我謙也。今觀真人之《西遊記》中，字字玄機，聲聲妙諦，內藏秘奧，玄妙無窮，實有經天緯地之才，乘景御風之變。真人若肯度脫愚迷，我願投門下。未知恩師意下何如？」長春曰：「你乃佛門弟子，將來亦是西方禪祖，非我玄宗之器。我觀汝之《封神傳》中，妙法頗有，奈何火性未滅。必須滅盡火性，方證菩提，然後方可論道。慾念除盡，方離欲界；塵情了盡，方出色界。心不著於虛，即超無色矣。可將我這部《西遊記》細細玩悟，八十一般魔障滅盡，自然可得真經返國。經者，金也。金丹人腹，大道自然可成也。」那白雲禪師拜謝道：「盛蒙玉言開導，師恩何日可報？」 <break time="100ms" />　　長春真人齋畢，告辭道：「我明日起程，回轉故國，即今告別。只要汝勤修大道，功成果滿之時，同赴龍華勝會，後會有期。」那禪師見丘師告別，苦留道：「敢乞恩師赦我狂瞽，我師居寺中一年有餘，才至今朝，方知恩師道德。赦弟子不知之罪。乞師再住幾天，凡《西遊》之內隱言密語，乞師指示一二，感恩之至。」於是長春真人見其真誠，權留半月，微有所傳。遂告別道：「余本當久居於此，但中國有許多的大事，心願未了，不得久留。」 <break time="100ms" />　　那白雲禪師苦留不住，無奈其何，向丘師道：「恩師既然中國有大事未了，弟子不敢強留。」遂取出黃金百兩、白銀五十，呈於師前，叩拜道：「弟子這點少少的薄禮，乞師收下，帶到中途，權作路費。」長春道：「我在常住處找一年有餘，深蒙眷顧。今汝之厚禮，實不敢收也。」和尚道：「今者蒙師救拔，師徒之分，不必謙遜。況師《西遊記》中有言曰：『欲求天上寶，須用世間財。』唐三藏不捨金缽盂，真經不能到手。雖然是道中的隱語，世禮亦當然也。」長春道：「貪財不出家，出家不貪財。既愛財寶，不是出家之人。但我此去，欲建造叢林，非財不可。」正是： <break time="100ms" />　　仁者施財能得福，不仁聚貨自亡身。<break time="100ms" />　　若然愛寶貪財物，豈是修身學道人？ <break time="100ms" />　　要知丘真人後事如何，且聽下回分解。 <break time="100ms" />　　
    </voice>
</speak>
