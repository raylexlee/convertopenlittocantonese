<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　那柳大老爺吩咐道：「你們眾紳士耆老及僧道兵民人等，一體知識，齊集法台左右，待法師上台祈雨，各人志心禮拜，毋起諸念。待雨下時，不許迴避遮蓋，更不可惟先走散，至遭雷擊之禍，更兼雨止，不能蘇生萬物。違者究辦！」於是眾人聽官之言，悉到法台侍候。那柳老爺同太太亦排轎來到法台之下，見眾人俱已齊集，但未見法師上台，即便高聲請道：「此刻三事俱備，可請法師登壇。」言畢，只見一個道士上台，怎樣打扮？但見： <break time="100ms" />　　頭戴荷葉巾，一輪明月；身披鶴氅襖，兩袖清風。手拿淨塵拂，儼若蓬瀛仙子臨凡；足踏多耳鞋，勝如閬苑真人降世。唇似塗朱，雙眸發金光四射；臉如撲粉，一體藏玉質周潤。令牌擊響，驚動雷神轟霹靂；咒語誦持，召來雨部降甘霖。正是：不是劉仙施道力，安能萬物得蘇生？ <break time="100ms" />　　那柳老爺一見這法師上台，生得仙風道骨，相貌異常，就同太太倒身下拜。兩傍的紳士僧道，傾心皈叩。 <break time="100ms" />　　卻說劉真人上了法台，焚符一道，口誦真言，手拿令牌一擊，龍王急忙興雲布霧。真人再運神焚符二道，令牌二響，雷部霹靂轟轟。真人復念咒語，焚符三道，令牌三響，雷電交掣，大雨如注。這些官員紳士僧道兵民人等，不敢迴避，苦捱足有一個時候，方得雨止雲散，平地水沒尺餘。眾人見真人下台，身上不濕，眾人傾心下拜。 <break time="100ms" />　　長生真人向眾說道：「汝等今日在此祈雨，吾將汝等洗滌愆尤。你們既然出家，身人空門，不肯發心修道，更造孽障，該遭此劫。幸遇我至此救汝等性命。自此之後，必須各發善念，改往修來。今朝這雨，可與你們洗滌心身，不可復作前非，可免輪迴苦趣矣。」轉向州官道：「汝乃儒門弟子，口讀詩書，心通禮義。今為一州之主，上替國家辦事，下與萬民分憂，豈得不明三教之理乎？你設壇祈雨不應，乃汝之過也。應當齋聲行善，訓導萬民，改惡修善，以人心感格天心。天心順遂，自然雨暢自若，物阜民安。此乃你為官之本分也。你自不行善，運將僧道囚於駙馬獄中餓死，若然貧道不至此地，這三百餘人死於非命，含冤不釋，輾轉相報，何時了期？你造下這彌天大罪，將來如何了局？急速回頭省悟，今日將你洗滌，毋使再污，不至沉埋於苦海矣。自此告別。」遂拂袖而去。眾人叩頭禮拜，欲留不住，各各拜謝送出。 <break time="100ms" />　　這片地方得了此雨，民安物阜。那州官遂行文上疏，建造劉仙廟宇，世代香煙不絕。此是後話，不表。 <break time="100ms" />　　卻說郝太古在咸陽別了師兄弟們，遍遊天下。至江州遊玩匡廬山，遇異人談道，指授易理，卜筮益精。後至揚州指引愚迷，一載有餘，聲名遠播。復思光陰迅速，若不急早修持，難免輪迴苦趣。即欲擇地用工，奈何地緣不遇，遂往北遊。至趙州地界，見一座大橋，高闊異常，逢亢旱時，水乾見底；遇大水只沒半河。南有小洞，可坐三人許，不濕不污，到也清靜。原來此橋名曰趙橋，是昔魯班先師所造。橋成之時，張果老仙曾帶韓女騎騾過橋，外向踏倒二層橋石，橋上有騾跡數個，深限數寸，此仙跡存焉。這橋南橋北，莊村稠密，那郝太古就坐此橋下靜養，肚飢時出去化齋。 <break time="100ms" />　　這橋南莊中，有一女子，姓滕，名叫雲姑，年十四歲。其家有父母兄弟，向來好善。惟有這雲姑夙緣有種，從幼吃素唸經，不喜繁華。時見太古居此橋下，一月有餘，對人不言不語，默坐橋洞，知他有異。那雲姑與母商議，每日送些糧食與他，常來陪伴。太古知他宿有根基，有時與他說幾句修身的言語。那雲姑覺悟，就拜太古為師。太古道：「汝心源澄湛，夙有來因，將來登仙有分。今且幸汝天癸未降，情慾未萌，修身易得。我今授汝三一之道，修之，可使不漏身軀。但我今欲養胎調神，非侶伴不可。命汝護法三年，待我功成，方可度汝。」雲姑道：「願師道成，弟子護法應當。」 <break time="100ms" />　　太古歡喜，遂下手用功。雲姑朝夕慇懃，侍候三年。太古金丹成就，不飢不渴，脫胎神化，逆知未來。 <break time="100ms" />　　一夜，聞橋下有二鬼道：「我明日午時，當有一個戴鐵帽的人來代我出苦矣。」一鬼作賀而去。至明日旁午之際，見天下雨，有一人頭頂鐵鍋，下橋洗足。太古止之，其人乃去。至晚來，見有數鬼會聚。一鬼問道：「你說今朝午時有人代你出苦，為何不去？」一鬼答道：「其人來時，卻被這位先生止之而去，所以不得其代。」眾鬼怒道：「此人好生無理！他坐此橋下數年，我們未曾害他，他反來害我們？如今就將他拿去替代罷了。」眾鬼簇擁而來，追尋不見，道：「才見在此打坐，一時為何不見？」眾鬼歎息而去。 <break time="100ms" />　　太古向雲姑道：「鬼乃純陰之質，仙乃純陽之體。一人得道，更有萬神護持。仙欲滅鬼尤易，鬼欲害仙則難。」眾鬼尋覓不見者，郝真人神返虛無，金光罩體，眾鬼焉能得見者乎？ <break time="100ms" />　　此時這趙州的人俱信太古有道，皆來護法，皈依日眾，欲與師創建廟宇。太古厭其繁賾，遂同雲姑往華山而去。那雲姑拜別父母兄弟，隨師至西嶽，隨路化齋度日，磨煉心性。正是： <break time="100ms" />　　一心慕道學神仙，不記生前苦萬千。<break time="100ms" />　　堪笑時今裝偽者，卻思坐至可昇天。 <break time="100ms" />　　要知郝、滕後事，且聽下回分解。 <break time="100ms" />　　
    </voice>
</speak>
