<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　白衣道者曰：「怙寵戕善，將使半壁河山盡遭腥穢，難逃陰譴，尚敢傲慢如此！我是吳都督周，此是關內侯葛也。」黃衣道者曰：「福盡時當罹虎口，惟惜污我靈山耳。」攜手昂然而去。似道問博士，曰：「此是俠士也。」 <break time="100ms" />　　癸酉，元陷樊、襄。 <break time="100ms" />　　甲戌，江萬里罷相居饒。是秋，宋帝崩。似道立嘉國公量為恭帝，年四歲，謝太后臨朝稱制。封兄罡為吉王，弟昂為信王。時劉秉忠居南屏精舍，無病而逝。元主驚悼，命伯顏南侵，攻鄂州，都統制張世杰力戰莫近。伯顏去，圍鄂州，取荊湖。宋帝幼，驚而成疾。召醫李立之進藥而愈。 <break time="100ms" />　　乙亥，宋改元德佑，似道師至蕪湖，請和，伯顏不許。池州通判趙昂發夫妻同死，伯顏命葬之。一夕，風雨大作，墓破不見其屍。江萬里赴水死。江南諸郡，或降或遁。江西都統密佑戰死。張世杰師復饒州。江東諸郡，皆降於元。都統孟記克沙市，司馬夢求死之。六月，詔賈似道安置會稽，鄭虎臣為監押，至漳州木棉庵殺之，以應前詩之兆。 <break time="100ms" />　　丙子，克潭州，提刑李芾一門盡節。知衡州尹彀舉家自焚。湖南軍陷。文天祥乞命吉王、信王鎮閩廣，太后從之，拜天祥為右丞相，保二王南行。伯顏兵人臨安，收圖籍，封府庫，拘太后、宋帝北行。 <break time="100ms" />　　丙子，天祥至溫州，奉罡開府福州。是夏，奉罡即位為端宗，改元景炎。封景為衛王。元主廢帝量為瀛國公，尋為僧，全後為尼，同棲正智寺。 <break time="100ms" />　　元分道取閩、廣，張世杰奉帝航海，走潮州。元主以張弘范為元帥。戊寅，帥師人閩、廣。 <break time="100ms" />　　夏四月，端宗崩於綱州。群臣欲散。陸秀夫請立衛王，改元祥興，為帝景。以陸秀夫為左丞相，與張世杰共秉政事，遷帝居崖山。有大星南流隕海、小星千餘隨之之兆，其聲如雷。加天祥少保、信國公。時中軍大疫，天祥之子道生卒，佛生被執。六月，張弘范執天祥，固請死。世杰力戰，兵潰。陸秀夫負帝量赴海死。帝養白鷴，奮擊哀鳴，墮海以殉。弘范兵退，世杰得帝屍，與端宗葬之，散潰稍集。聞逸王之子在廣，謀立之，忽颶風大作，世杰登柁樓，爐香祝曰：「天意欲滅趙氏耶？」風濤愈甚，覆舟而死。諸將棄其屍於香山，眾皆散去。宋亡，元歸一統。 <break time="100ms" />　　元世祖追思祖上立業，嘗敬道崇仙，今成大元，一統天下，全仗仙真護庇。遂出旨： <break time="100ms" />　　洞賓呂祖敕封純陽演正警化孚佑帝君。 <break time="100ms" />　　海蟾劉祖敕封海陽嗣派九天扶正帝君。 <break time="100ms" />　　重陽王祖敕封重陽廣教興玄育德帝君。 <break time="100ms" />　　紫陽張祖敕封紫陽少府天台啟派真君。 <break time="100ms" />　　杏林石祖敕封紫虛繼派慕義懷仁翠玄真君。 <break time="100ms" />　　紫賢薛祖敕封紫賢演派瑜咖開悟真君。 <break time="100ms" />　　泥丸陳祖敕封紫泥昭異隨光普度真君。 <break time="100ms" />　　瓊館白祖敕封紫清殿派神霄輔元真君。 <break time="100ms" />　　長春丘祖敕封長春全德靜化明應主教真君。 <break time="100ms" />　　長生劉祖敕封長生輔化宗玄明德真君。 <break time="100ms" />　　長真譚祖敕封長真凝神玄靜蘊德真君。 <break time="100ms" />　　丹陽馬祖敕封丹陽抱一無為普化真君。 <break time="100ms" />　　玉陽王祖敕封玉陽體玄廣慈普度真君。 <break time="100ms" />　　太古郝祖敕封太古廣寧通玄妙極真君。 <break time="100ms" />　　不二孫祖敕封清靜淵真玄虛順化元君。 <break time="100ms" />　　西河薩祖敕封西河救苦一元無上真君。 <break time="100ms" />　　以上諸真列祖，各有加封，並有寶浩宣揚。並敕天下：天慶觀改為玄妙觀；各處宮觀，盡賜匾額敕建。天下玄風丕振，道化興行。 <break time="100ms" />　　且說長春真人，自從了道之後，游於房山，後游王屋山，遇王玉陽，同至終南極真洞中拜見師尊。重陽歡喜道：「汝今功行已高，不必出外行功，居此待詔上升而已。徹待眾道友會集，同赴蓬瀛可也。」 <break time="100ms" />　　且說馬丹陽在南閩行功，見宋室已滅，一歸混元，知長春早已了道，欲回終南。至湘州，不期而遇不二，邀其同赴終南。路過洞庭君山，見酒肆有白雲籠罩，知有上仙在此。二仙進去一看，見鍾、呂二祖化作二個游訪的道侶，同一位襤樓道友飲酒。二仙識之，上前參拜。三仙佯狂大笑而出，帶領丹陽、不二同赴終南洞中。重陽率諸子參見祖師。翌日，譚、劉仙亦到。到不多時，見郝太古帶了滕姑進洞，參見祖師並及諸仙。 <break time="100ms" />　　時眾仙會集，正在各談功業。忽見雲鶴飛繞空中，仙樂齊鳴，族幢掩映，雲車之中出來一位仙官，乃是許旌陽天師，奉玉旨下降，宣詔曰： <break time="100ms" />　　人天路上，為善最先；仙籍簿中，行功第一。功高德廣，則仙籍標名；道備神全，則玉京註冊。王真人昔奉玉旨，下凡積功，玄功已著，命正陽、純陽率領諸子，早赴凌霄受職。御旨已下，各宜欽此。 <break time="100ms" />　　眾仙拜畢，頃刻各登雲車，隨旨登天。旌幢儀仗，金童玉女，對對導引而上凌霄。 
    </voice>
</speak>
