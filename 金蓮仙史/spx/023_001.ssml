<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-TracyRUS">
        第二十三回<break time="100ms" />　　丘長春白雲堂登真　純陽子青霞洞留跡
    </voice>
    <voice name="zh-HK-Danny">
        <break time="100ms" />
			　　詞曰： <break time="100ms" />　　我說的修道原由，不可閒遊，不記春秋。急烹煉割欲斷情，傍花隨柳，默養勤修。聚三寶存無守有，擒六賊法令嚴收。不得拘留，終日無休。勿忘勿助，何喜何憂？（右調《折桂令》） <break time="100ms" />　　卻說丘真人將傳戒律法傳於趙道堅曰：「此戒法者，上志之人，動靜語默，事事在道；行住坐臥，自然合儀。無戒可戒，無律可律，何用戒哉？中志之人，依戒而戒，以威儀教相行其外，以戒律宏願鎮其內，使其內外不敢妄動。初則勉強，習慣純熟，終歸自然。由戒生定，由定生慧。智慧滋生，情慾淨盡，丹基築矣；動靜合儀，不失其道，仙品立矣。所謂戒者，止惡遷善，造福永命之大端也，後世不得不行。吾有索海市之詩偈五則付子。」偈曰： <break time="100ms" />　　應天以實不以文，人間世事徒紛紛。一自元豐感靈應，百年異代殊無聞。山東安撫心好道，一過蓬萊問嘗草。深期恍惚通仙靈，不見嘉祥棕懷抱。是時巨海風濤息，萬里涵空襯天碧。天邊和氣生紫煙，海下群山削青壁。層城異木當頭現，甲馬神兵隨後變。空幢幡蓋出山巔，寶閣瓊樓浮水面。參寥有若蓬萊宮，自移三山出海東。鶴駕飄飄近西岸，來向清時振道風。 <break time="100ms" />　　那趙虛靜受了戒法，拜謝師父。丘師復向眾人道：「今吾門下，或有講道論德，或修身煉性，或行功濟世，或苦行積功，於道門中事，內外勾當之人悉俱。吾歸無遺憾矣。」 <break time="100ms" />　　七月七日，大眾請師上堂，丘師曰：「我九日上堂去也。」眾門人留道：「請師住世再幾年。眾等感師庇廕，多增光輝。」丘師曰：「吾年八十矣。師兄弟們俱早已了道，待吾同去應詔，以應七朵金蓮之數，不可強違也。汝等既有真志者，後會有期。背吾道者，終不能見吾矣。」語畢，凝神安坐，閉口不言。至初九日午飯上堂，留頌曰： <break time="100ms" />　　生死朝昏事一般，幻泡出沒水長閒。微光見處跳烏兔，元量開時納海山。揮斥八肱如咫尺，吹噓萬有似機關。狂辭落筆成塵垢，寄在今人妄聽間。 <break time="100ms" />　　時坐寶光堂歸真焉。此時，空中雲鶴飛翔，白虹貫於林瑞，遠近人民驚駭，萬目共睹。異香數日不散。師前形容甚陋，及道果圓成，變為天人法相。眾門人善士威集，四方道俗奔來，赴喪者有數萬人眾，哀慟聞者如喪考妣。 <break time="100ms" />　　師住世八十載，弟子將師肉身殮葬於白雲觀，以缸坐之。師所著有《蟠溪鳴道集》及《西遊記》等書行於世，復有宗派四十字流傳於後，曰龍門派： <break time="100ms" />　　道德通玄靜，真常守太清。一陽來複本，合教永圓明。至理宗誠信，崇高嗣法興。世景榮惟懋，希微衍自寧。 <break time="100ms" />　　丘師葬後未幾日，有人見於房山，衣冠如故。楚村奏丘長春之靈感默佑，元太宗褒贈長春演道主教大真人，命立像於墓上，世代香煙繚繞不輟。每至正月十九日聖誕之辰，香火愈覺熾盛，後人謂之燕九會，大會一十二日方止。每年春秋御祭，以酬其功。丘師門下弟子，不知其數，內有一十八人得其真傳，最上者惟尹清和、趙虛靜、王志明、李真多也。此是閒話，不表。 <break time="100ms" />　　且說李真多自在龍門洞得訣別師，後遇麻姑，更授妙旨，入霍山修成真果，六根無漏，自號無漏子。至四十八歲，始得脫胎神化，然後出山積功。至是，知師返真，至燕京送葬，眾人皆未之識。惟有趙虛靜知之，見其年嘗二十許，知其道成，愈加恭敬。眾人皆來問趙師兄道：「這位女道友是誰？年貌尚輕，師兄何與其相識？」虛靜道：「此位乃師父之首徒李師兄也。曾在龍門得師傳授丹訣，一別至今，數十年間，顏容轉少，師兄大道圓成矣。」 <break time="100ms" />　　眾人聽虛靜之言，皆來拜見。李無漏亦各各還禮畢。趙虛靜問道：「李師兄這數十年間在何處辦道？如何這等速易？我輩皆不及也。」李無漏答道：「我自在龍門洞拜別師兄後，至關東修煉數年，游麻姑山丹霞洞天，遇麻姑仙姥賜丹傳道。後人霍山修煉，微得長生通神之術耳，不足於高道也，難比眾仙師兄道高德著，將來作玄門之領袖，為度世之慈航，豈同區區小術之比哉？今我欲南遊吳越而去，後會有期。」眾人欲留不得，送出山門，見李無漏飄然而去。 <break time="100ms" />　　眾人回轉觀中商議道：「師父今已仙化，喪事已畢，觀中無主。惟趙師兄道高德隆，可登主席。」虛靜讓道：「今觀中道眾數百，內中道德才能者不知其數，另當別舉。我乃德薄孽深，才疏學淺，焉能承此大事？」眾人俱道：「此任非趙師兄不可。況師父曾傳戒法，宜登主席。」一面叫各殿殿主焚香秉燭；眾人拉拉扯扯，上殿拈香，鳴鐘擂鼓。各殿參拜已畢，送入方丈。一面命廚房設齋，迎請新方丈上座，觀中道俗咸來參拜恭賀。次日，滿朝文武百官鄉紳軍民人等，咸集恭賀，整整熱鬧一十餘天。 <break time="100ms" />　　那趙虛靜自登主席，遵師規模，威儀教相，更兼長春真人敕封之後，香火茂盛，教宇日興。那長春真人的肉身坐在缸中，後人修理墳墓，缸破而身不壞，顏容如生，衣毀肉見，肌膚玉色，手足指甲皆長數尺。方知真人神升上界，留形住世，可謂形神俱妙，與道合真矣。此是後事，不表。 <break time="100ms" />　　且說丘真人門下弟子，分投各處，住持闡教，演揚妙法，各積宏功。凡丘祖宗支及七真各派，各處闡揚，時開叢林共計七十有二，大闡宗風。正是：世界變成仙界，俗風化作道風。 
    </voice>
</speak>
