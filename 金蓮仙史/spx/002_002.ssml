<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　丁酉，金改元天輔。秋，帝幸上清宮，命靈素講道經。每設大醮，費錢數百萬，謂之千道會，天下道士咸集。一日有瘋癲道人，赴齋畢，欲面謝恩，見帝曰：「陛下好道誠美，難免幸北之憂。」帝異之，問曰：「君非呂仙乎？」答曰：「臣姓李，不姓呂。將返入閩，至午、未、丙、丁，再謁於北轅也。」言畢，忽然不見。帝問靈素，素曰：「聞閩有李梯，其狀是也。」詔立像於呂祖之側。 <break time="100ms" />　　戊戌四月，道篆院上章，冊帝為教主道君皇帝，凡表疏奏章皆從道教。敕天下遍造宮觀，造帝浩，天書云篆。加靈素號通真達靈元妙先生，加張虛白號通玄衝妙先生。至於諸王爭入道教，都人稱道家兩府。張虛白係鄧州人，通太乙六壬，遇異人傳道。帝聞其名，召主太乙宮，出入禁中，惟談道德，不言事務。後見朝政日紊，遂辭去。游武陵，於崔婆飲酒，屍解去。後鄉人復遇於揚州，因寄詩於崔婆曰： <break time="100ms" />　　武陵溪畔崔婆酒，天上應無地下有。道土南來飲一斗，醉臥白雲深洞口。 <break time="100ms" />　　戊戌，改元重和。己亥，改元宣和。改佛號謂大覺金仙，改僧為德士，易衣服，複本姓。寺院改作宮觀，尼為女德。 <break time="100ms" />　　庚子夏，改元元德。靈素有罪，放歸田裡，謂徒曰：「我將逝矣。可將棺抬至南山下，遇地折處，可埋之。」言畢遂逝。徒從其言，至南山下，果有折地；掘下，見深不可測，遂下棺葬之。明日視之，坦然不知葬處。聞於帝，帝歎息不已。 <break time="100ms" />　　是冬，睦州方臘作亂，攻陷婺、歙、衢州，繼陷杭州，虎踞數年。淮南有宋江等三十六人，上應天罡之數，結寨梁山，得玄女娘娘夢授天書及黃白之術，橫行河朔，轉掠京東諸郡，官軍莫敢挫其鋒。張叔夜知海州，宣論朝廷德意勸之，宋江等乃降。即命從徵杭州方臘，宦官童貫合兵進擊。宋江等兵大半喪於水滸。方臘兵敗，遁隱於幫源洞。時韓世忠為王淵種將，潛行溪谷，問野婦得徑，殺其數十人，擒方臘。睦州寇平。 <break time="100ms" />　　忽禁中妖祟作亂，貫夜不寧，或現如大龜，或化為人形，兵刃莫能近其身。帝甚憂之。臣僚具奏：「嵩山道士名曰昌虛中，頗有道術，善能治祟。」帝命召之。使去訪求，見一道士獻詩一首云： <break time="100ms" />　　遙指高峰笑一聲，紅霞紫霧面前生。<break time="100ms" />　　每游塵市無人識，長向山中有鶴迎。<break time="100ms" />　　時弄玉蟾驅鬼魅，日煎金鼎煮瓊英。<break time="100ms" />　　他年若赴蓬萊會，知我丹書有姓名。 <break time="100ms" />　　帝觀詩意，思「昌」字虛中乃「呂」也。自此禁中妖祟頓止，更加崇奉。不表。 <break time="100ms" />　　卻說成都有謝石，字潤夫，博學知變，得呂祖之道，以拆字言人禍福，無不奇中，名聞九重。召至後苑，嬪妃太子，斷之無不應驗。帝錫甚厚，補承信郎。石知北方多過，未幾歸蜀。 <break time="100ms" />　　壬寅春，金伐遼，遼主敗走雲中。金又克西京，遼奉晉王淳稱帝，都燕京。是冬，宋約金攻遼，克燕京，遼主淳走天德。 <break time="100ms" />　　癸卯秋，金主文殂，弟晟立，為金太宗，改元天會。時王嘉年十二歲，能通經史，諸子百家，無不通曉。忽父無疾而終，家事悉憑母與王興料理喪葬，以自未曾成立，惟痛哭而已。謝氏太太憂子年幼，十分悲泣，恐其有傷，反以好言相慰道：「父老百歲，死期終有，況你父年已六十餘矣，亦不謂短命也。只要汝發憤攻書，求其上達，那時你父雖在九泉，心則安矣。」允卿聽母之言叫他立志攻書，遂答道：「兒思此時天下紛紛變亂，宋今約金滅遼，金強，必然南渡滅宋。這數年間，正在武將進功之際，依兒所見，不如棄文入武，一則可以保身立業，二則可以輔國安邦。此乃兒之願也，乞母親裁之。」謝氏想道：「我兒年雖幼稚，出言非凡，今且人事未達，開口就論邦國之事，量其將來不是池中物，必待風雲際會時。」遂向嘉道：「娘是女人見識，無非望汝長成立業而已。凡曰文武，聽從汝好可也。」 <break time="100ms" />　　自此以後，允卿更名中孚，就在家中操弓演箭，負石弄刀。至十八歲，改名世雄，赴考入判，娶長安城中和都尉之女為妻。明年，母親病卒。居喪三年，至二十四歲赴試，高中第三十六名進士，回家興墳祭祖。不表。 <break time="100ms" />　　且說宋以張商英為相，天旱已久，及商英受命，是夕大雨。帝喜，大書「商霖」二字賜之。有怄僂道人及門求施，商英戲問曰：「為道士，當有道術否？」答曰：「能捏土為香。」即階側取土，捏而焚之，奇香撲鼻。煙罷，道人不見，案上留詩一首云： <break time="100ms" />　　捏土為香事有因，世間宣假不宜真。<break time="100ms" />　　皇朝宰相張天覺，天下雲遊呂洞賓。 <break time="100ms" />　　商英身憾不識，從此格去心非，有志於道。後被何執中譖言，出知河南府，復貶為承信軍節度使。後見事日非，乃棄官至終南訪道，見二人曰：「瞌睡漢今醒矣？」商英驚異，拜叩姓氏，二人曰：「言乎近則范蠡、張良，言乎遠則歧伯、風後。子向從呂公之游，成道奚難？」商英拜求度世，二真遂授以口訣，令其勉力自修，遂別去。商英擇地修持。不表。 <break time="100ms" />　　乙已春，金執遼主延禧歸，東遼沒。耶律大石稱帝於起兒漫，為西遼德宗，建元延慶。時宋封童貫為廣陽郡王，張商英歎日：「外起強敵，國多災異，宦者封王，亙古未有。此亡國可翹足而待也。」遂入滇南修煉。未幾，丹成度世。正是： <break time="100ms" />　　道路雖遙自可求，忠心保國自然休。今朝不管紅塵事，跨鶴乘鸞返十洲。 
    </voice>
</speak>
