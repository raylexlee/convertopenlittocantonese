<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-TracyRUS">
        第五回<break time="100ms" />　　李老君崆峒會群真　王重陽寧海度諸子
    </voice>
    <voice name="zh-HK-Danny">
        <break time="100ms" />
			　　詞曰： <break time="100ms" />　　仙籍以功為上道，宜在塵間討。三千八百果完全，一旦了然跨鶴會眾仙。隨機應化善因緣。昔日奉丹詔，今朝採取七金蓮。果滿功成飛步瑤天。（右調《虞美人》） <break time="100ms" />　　話說王重陽真人到了惠州，訪陳翠虛。見一箍桶者念頌云：有漏成無漏，如何水洩通？既能圓密了，內外一真空。 <break time="100ms" />　　且說泥丸隱於市，嘗與人箍桶時，念了這篇頌，見一道者目中神光四射，必非凡流，急忙上前鞠躬迎謁。重陽曰：「子何所見而迎我也？」翠虛道：「仙長目有神光，頂有紫氣，某因識之。」重陽問道：「汝曾師紫賢乎？」曰：「然。」重陽與翠虛走至避靜之處，論金丹之旨，無不契合。遂同人天台山面晤紫陽真人，盤桓久之。重陽辭別，邀游海濱。 <break time="100ms" />　　癸未，未改元隆興。是冬，詔徵陝州郭雍，不至。雍父忠孝，師事程頤，著《易說》，雍得其學。曾與重陽辨論養生之道，自號白雲先生，帝賜號衝晦處士。 <break time="100ms" />　　甲申夏，張濬卒。是冬，金攻楚州，魏勝拒敵而死。 <break time="100ms" />　　乙酉春，宋改元乾道。陳康伯卒。樞密院王剛中晝坐校書，見陳康伯至，曰：「予日傍桂宮，以子節烈可嘉，帝君命召歸王局，同赴峰同會去。」剛中遂卒。 <break time="100ms" />　　卻說太上老君命尹喜真人邀集群真，類敘有功之仙，於丁亥三月十八日齊到崆峒報功覆命。道旨一出，諸仙咸集，謁見老君。老君命各談玄旨，別敘真功，語類不同，會歸宗旨。老君命設天廚之宴，次第排坐。上元天官唐堯聖帝曰：「人起貪嗔，釀此劫運。某等不能化及萬匯，保合太和，雖勤厥職，實愧無功。」老君顧文始等曰：「善哉諸子，功德大矣！救蒼生於水火，化煩惱於清涼。天心順遂，金篆垂勛。但度人濟世，以何為旨，試再言之。」 <break time="100ms" />　　文始真人曰：「古今四方之俗，先和後事，捐忿塞欲，簡物恕人，權其輕重而導之可也。」老君曰：「子言甚善。」 <break time="100ms" />　　正陽曰：「旁門小法，易為見功，而人喜之，互相傳授，至死不悟，敗壞大道。自己深沉苦海，返思牽引他人，勸誘愚人，自彰法式，死人重泉。真可悲也。」老君曰：「此固凡夫少識，亦由邪說流行，故使迷徒難以省悟。汝等急宜救正，可令其覺悟耳。」正陽呈上《破迷正道歌》，老君觀之，曰：「得此足破旁門，使迷者覺悟。今生雖不能成真，轉世可涉大道之徑也。」 <break time="100ms" />　　純陽呈《敲爻歌》並《直指大丹歌》、《漁父詞》，海贍呈《還丹賦》、《至真歌》，陰長生呈《龍虎歌》，嚴君平獻《鉛汞歌》，許施陽進《醉思仙歌》，諸仙紛紛進呈。老君視之，贊日：「足見諸子度世心切，可稱吾道長城也。」命侍女各進醍醐，諸真暢飲。 <break time="100ms" />　　中上地官虞舜聖帝曰：「適奉玉敕：岳氏忠良，已昇天界；秦檜奸雄，立墮三途。但宋金強弱，將何了結？」老君曰：「金人好殺，慘毒太甚，將來受報於蒙古，必當倍之。」遂命大容啟《道藏》，取經付諸仙曰：「此《度人經》、《玉樞經》、《三官經》人能受持讀誦，可以消災解厄。《大梵鬥》、《朝真科》，禮之可以請福延生。《生神章》、《濟煉科》、《救苦經》、《生大經》，誦之可度亡升遷。《玉皇經》、《三洞經》、《大洞經》、《道德經》、《黃庭經》、《龍虎經》、《陰符經》、《清靜經》悟之而可得道成真。爾等可將此經傳示信道之人，令其讀誦參悟，有志者自可人聖超凡矣。」眾真拜辭，老君命伶倫等送出山前，各登雲程。 <break time="100ms" />　　老君知兩河大疫，雖有馮長等在彼，救濟不逮，欲往助之。李凝陽亦願隨行。 <break time="100ms" />　　卻說河東馮漸，即馮長化世。初以明經入仕，性與俗背，棄官居伊水，時以藥治疫。時有道士李君，以道術行於金邦，尤善視鬼。李君更推重馮漸，人稱漸名，鬼即遁去。李君更教患家以「漸」字題門，鬼見之即避。 <break time="100ms" />　　卻說李凝陽去游長安，自稱李客，常披蓑戴笠，腰繫葫蘆，在城中賣殺鼠藥，以木鼠為記。或有人買藥，即曰：「此藥不單殺鼠，兼療疾病。」書店張贊買藥殺鼠，燈下見大鼠數頭爭食其藥，俄見鼠生羽翼飛去。贊異之，因問李客求藥。客云：「藥已盡矣。」贊歸言之，其父年餘七十，久患風症，乃取鼠食餘藥舐食，頓覺病除。 <break time="100ms" />　　凝陽去往終南，會正陽、純陽。正遇王重陽來到，拜謝師恩，並將妻和玉贍成道之由細說一遍。正陽道：「汝妻本瑤池守花青鳥精衛降凡，夙因不昧，汝傳授他修成道果，更兼積功累行，他日位證金仙，無復羽毛之累矣。」 <break time="100ms" />　　三仙正在笑談，只見凝陽到來。正陽、純陽出洞迎人，命重陽拜見道祖：「此位即異形真仙李凝陽道君。」重陽倒身下拜，凝陽急忙留住，道：「汝是通程真人王升下世，不昧前因，幸得鍾、呂二仙化度，方能得道成真。夙願宏深，度人心切，他日功圓，仙秩高矣。」重陽聽凝陽之言，始知本來面目。復向凝陽行禮道：「不是二師度化，焉能得覲道祖仙容？今蒙恩指點，誓當盡心濟度。」遂拜辭三仙，回轉東海。三仙亦送出洞門而別。凝陽與鍾、呂二仙在終南遊玩。不表。 <break time="100ms" />　　且說馬宜甫娶孫氏為妻，男材女貌，夫婦如魚水一般，朝夕吟詩答對，其樂可知。後直甫身人黃門，不求上達，不樂仕進。連生三子：長曰庭珍，次曰庭瑞，三曰庭圭。三子長成，各成配偶。正是光陰荏苒，不覺年長四十五歲。原來孫氏長了四春，年四十九矣。那宜甫晝寢，見一道士攜其登天，遍遊聖境，景致非常。覺而有感，題詩云： 
    </voice>
</speak>
