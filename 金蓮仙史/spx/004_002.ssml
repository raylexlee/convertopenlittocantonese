<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　那婦人見重陽低頭不語，遂上前斟酒，道：「大伯腹飢，可請飲酒進膳。」重陽道：「我曾許良願：明晨老君聖誕，詣觀拈香。這幾天持齋食素，今蒙恩待，乞賜一飯足矣。」那婦人道：「大伯不聞聖人云，祭如在，祭神如神在？至誠在心，齋戒在口，但求心齋而已，何必定要戒酒除葷，執著於形相也？今大伯執意，難以強勸。」遂喚廚房換了素飯。 <break time="100ms" />　　重陽食畢，那婦人令兩個丫頭送重陽安睡。重陽辭別，隨著兩個丫頭至一房內，見牀鋪俱已豔麗精潔，就在牀上打坐靜養多時，忽然睡著。朦朧之間，只見兩個丫頭進來，陪著那婦人進房。兩個丫頭回去，那婦人閉上門戶，脫去外衣，露出身體，如同白雪一般，一陣香風撲鼻，人帳而來，要與重陽同枕而睡。此時急得重陽心中十分驚慌，想道：「倘然被這尤物纏住，我命休矣！」急忙推開被褥，跳下牀來，開門往外就走。但見月光照耀如同白晝。此處即在花園，急就跳出花牆。見是一條大路，趁此月光皎潔，緩步遊行。 <break time="100ms" />　　忽見前面一陣火光，山坡塌倒，現出兩大石匣的金銀，光耀奪目。重陽想道：「我此刻金銀毫無用處，倘然天賜於我，只可濟急救貧。」遂向空祝道：「此物或賜別人，無復我事；或賜於我，敢祈收藏，待我道成，濟世累功可也。」忽然金銀不見。 <break time="100ms" />　　只見山上趕來一隻黑虎，利牙張爪，欲食重陽。重陽道：「虎乃百獸之長，能通人言。我王重陽一心向道，何懼之有？悄然先世作孽，今當報應，要食就食，當去則去。」見虎搖頭擺尾，上山而去。 <break time="100ms" />　　重陽往前就走，不滿三里之遙，只見來了一群強盜，手執槍刀，將重陽圍住要錢，道：「這個漢子，好生無理，來到此地闖我們的路頭，可有銀錢留下？饒你狗命！若無銀錢，管教你頃刻去見閻君！」重陽見這鼠輩挺槍舞刀，一齊上前，想道：「我若飛身逃走，將來必害後人。何不趁此機會奪他一把刀來，殺他乾乾淨淨，以免後人被害？」主意一定，急趕上前，一腳踢去，將個強盜踢倒在地，就奪得一把刀在手，欲斲他一刀，忽聽背後人言：「不可，不可！」 <break time="100ms" />　　重陽急回頭一看，仰跌一跤，覺是南柯一夢。但見身在荒野之地，天色微明。自思夢中之事，諸心淨盡，惟有氣性未除，還要漸漸鍛鍊。忽見有人過路，遂問賈府原由。此地二十餘里並無人煙，知是神仙顯化，試他的道心，重陽愈覺道念堅固。一路行程不表。 <break time="100ms" />　　且說鍾、呂二仙點化賈府種種變態試他，酒、色、財三字已了，惟有一氣未除：「此子前因不昧，可授金液還丹之旨矣。」二仙化作兩個教化子，在醴泉觀之山門外打架。 <break time="100ms" />　　卻說重陽到了醴泉觀，買來香燭，先去敬香，禮拜禱祝；次則尋訪二師。只見山門外，兩個教化子在此打架。重陽上前勸解道：「二位為著何事在此打架？」二人道：「我二人討飯，為飯而打。你到此為的甚麼？」重陽想：「二人說話有因。他二人為飯而打，我為求道而來。二人知我意乎？」遂上前作揖道：「我聽二位說話有因，可知我的來意麼？」二仙復變昔日在甘河鎮之形容，道：「你可認得我二人麼？」重陽一見，急忙倒身下拜。二仙止住，攜手就走。走到無人跡處，三人坐下，傳授金丹真旨，遂向東方指曰：「汝何不觀之？」重陽向東一望，只見金光燦爍，中有七朵金蓮結子。二仙笑曰：「豈止如是而已，將有萬朵玉蓮房也。」二師遂拂袖而去。 <break time="100ms" />　　重陽茫然若失，回轉咸陽，將夫人改名和玉蟾。與道友李靈陽結庵同修三載。重陽胎息既成，遂斷煙火，居地穴中，養神一十二載，人皆稱名「活死人墓」。出穴時，妻和玉贍道果已成。時有史處厚、劉通徹、嚴處常相繼成道，各自云游積功。 <break time="100ms" />　　重陽聞朝廷棄川陝之地，遂出關東遊，接引群迷，欲應金蓮之兆。至嵩山，路遇見二人，道貌不類凡俗，三人相對作揖，同坐談論。重陽叩問二位道友姓名，二人答道：「我本姓薛，字紫賢。昔日為僧。曾遇我師石杏林真人，同師祖張紫陽真人講說六字經偈，因是去釋從玄，始得還丹真旨。今與徒張環衛覓地煉丹。未知尊師姓名法號？」重陽遂將自己得道本末原由細說一遍，雖則道從鍾、呂所傳，但而紫賢丹成在先，兩人互相欽敬。重陽問道：「尊師今且焉在？」紫賢曰：「吾師已於去歲化矣，留偈曰：『雷破泥丸穴，真人駕火龍。不知誰下手，打破大虛空？』」 <break time="100ms" />　　重陽曰：「味此偈句，足見返神還虛矣。二人今欲何往？」紫賢曰：「將欲謁海贍師祖於華山。我有弟子陳翠虛在惠州，師能往被指示玄微、益其篤信否？」重陽許之。遂別去。 <break time="100ms" />　　那陳翠虛，惠州府博羅縣白水岩人，名楠，字南木，以盤攏箍桶為業。先遇黎姥山靈人，授《景霄大雷瑯書》，能以符水捏土為丸，愈人疾病，人呼為陳泥丸。後遇紫賢真人，授還丹口訣；復遇毗陵大師，授太乙刀圭之道。修煉既成，神異莫測，披髮不梳，能敕集天丁，驅龍行雨，執鐵鞭濟世，日行數百里。嘗往侍張紫陽真人，真人誡其勿輕用法，恐招褻讀。那翠虛遂聽真人之言，戒而勿用。正是： <break time="100ms" />　　法雖助道立根基，有法無根終必危。道法兼修功行足，管教指日步丹墀。 <break time="100ms" />　　要知陳泥丸事跡如何，且聽下回分解。 <break time="100ms" />　　
    </voice>
</speak>
