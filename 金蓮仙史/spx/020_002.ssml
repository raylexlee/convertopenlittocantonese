<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　那耿仙姑同孫不二常至山中採藥濟世。時游南嶽衡山，採藥於回雁峰，遇見魏夫人，引入大虛洞天，朝見閒禮元君衛真人。元君命扶厄府君崔鈺設宴，邀請朱陵仙嬪丁淑英元君相陪，命仙姬奏樂。孫、耿二仙上前拜謝，道：「我等愚劣，初入仙班，蒙上仙魏夫人引入仙府，得見上真，感激之至。更叨盛宴賜坐，實不敢當！」衛元君道：「汝等雖則初入聖流，將來必作女仙領袖。子等內丹雖成，外行未足，必假外丹助之，然後丹成濟世，功圓果滿，方能應詔上升。」二仙拜求外丹之旨。衛元君指曰：「外丹功用火候同於內丹，須要內外相應，但藥物銖兩鍛鍊之不同耳。凡內丹未成者，修煉卻是不易。今二子內丹已成，烹煉外丹卻易也。」遂授藥物銖兩、抽添烹煉之法。孫、耿二仙姑拜謝衛元君及丁元君、魏夫人等，魏夫人送出洞天外，待二子丹成再會。 <break time="100ms" />　　孫、耿二仙拜別魏夫人，就在衡山採藥，下山鑄成爐鼎。至於臨江府地界，見閣皂山生得清秀，乃是天下第三十四福地、九州仙都高明大史中玄妙行真君許遜之仙都。孫、耿二仙上山，擇純陽正火之日，安爐立鼎，外按八卦次序方位，定就藥物銖兩，起火鍛鍊。調停火候，煉至四十九日，才得丹成。二仙服食之後，更覺內外洞徹，將餘丹收拾壺中，下山隨處積功，復遇魏夫人於湘州。 <break time="100ms" />　　二仙見之，上前拜迎。魏夫人向不二道：「子可積功待詔而已。耿姑可隨我以作侶伴，同往九疑山一遊。」孫不二拜送，魏夫人道：「子可會丹陽同人終南，會集七朵金蓮，隨師覆命。將來會子於瑤池矣。」自此別過。那不二真人見魏夫人帶耿姑同游九疑而去，遂往東行積功。不表。 <break time="100ms" />　　且說白玉蟾，自得紫陽真人四百字，遂往武夷山修煉。道成，各處雲遊，積功數年，至是復居武夷。這山上凡夫俗子焉知白紫清道成？惟獨山南詹琰夫知之，乃重建止止庵，欲延以居。真人為之作記，以遊興未竟為辭，許其五年再來。 <break time="100ms" />　　初，白真人入武夷時，無人護法為伴。忽有善士彭侶，字集益，乃三山人也。幼時敏慧，長喜道書。至三十二歲選中進士後，遂棄家慕道，苦志參玄，不喜朝中纖紫披緩，獨愛清虛散淡逍遙。游訪武夷，見師有道，以師事之數年。紫清丹成之後，道傳於彭侶。侶自得師傳之後，別師，居於鶴林道院，即改號鶴林。修煉數載，道成，以丹道傳授蕭挺之，字天來，乃閩中人也；自得鶴林之道，自號紫虛。那彭鶴林真人此後隨處顯化，神異莫測。後功成厭世，蕭紫虛延師至福州坐化。此是後話，不表。 <break time="100ms" />　　甲戌，金主徙都於汴京，求宋歲幣。宋臣劉煽奏絕金幣。是歲岳珂著《程史》及《辨誣集》、《天定錄》，上與宋帝。岳珂乃岳飛之孫，岳霖之子也。 <break time="100ms" />　　乙亥夏，蒙古鐵木真復入燕京。宋以德秀為江東轉運副使，乃浦城人也。其長子名景元，幼而好道，嘗結廬於嘉禾西山，夢游紫府，朝禮太微仙君，得授功過格。覺而錄之，自號又玄子，廬曰會真，堂無憂軒。後著《大學衍義》行於世。 <break time="100ms" />　　丁丑，金改元興定。 <break time="100ms" />　　戊寅，金起兵伐宋。宋以孟宗政、扈再興、許國合戰，金兵大潰。金人懼孟宗政威名，呼為孟爺爺。 <break time="100ms" />　　己卯，宋趙方使孟宗政、扈再興、許國等分道伐金。對蒙古帥本華黎奉旨攻取山東、山西等處。 <break time="100ms" />　　庚辰，蒙古以史天倪權知河北西路兵馬事。史天倪嘗聞教於丘長春，尚存愛民利人之心。時與木華黎相會，說黎曰：「這數年間，兵匪相繼，百姓無容身之地。況今中原粗定，大兵又兼抄掠，非王者除暴救民之義。大帥切宜審之。」木華黎聽史天倪之言，自覺有愧，即下令立禁剽略，違者就地正法，遣歸所俘老幼。兵發到處，各州、郡、縣盡歸降附。此皆仗長春真人之道化也。 <break time="100ms" />　　且說蒙古主存心訪道，遍訪賢才。得遼人耶律履之子楚村，命處左右，以備訪問。這耶律楚村博通術數，尤精象緯，制庚午元歷上之。常言：「宋之氣運，恭膺天命也，德昭後亦當興焉。」又言：「南北賢帥及夏金國主有災。」後果應其言。 <break time="100ms" />　　辛已，宋帥趙方及安丙卒。 <break time="100ms" />　　壬午，蒙古主親征西代回回，滅其國。兵至忻都國，破鐵門關，侍衛見一獸，鹿形而馬尾，綠色獨角，作人言曰：「汝等還不早歸！」言畢如風而去。帝怪之，而問楚材，對曰：「此獸角端，日行十萬八千里，能解四夷語。今之言語，惡殺之象，上天遣此獸以告陛下也。當宥此數國人命，可積無疆之福。」帝聞之，即日班師。 <break time="100ms" />　　癸未，蒙古帥木華黎卒。夏主神宗傳位於太子德旺，為獻宗，改元乾定。是年金主為崩，子守緒立，為哀宗。 <break time="100ms" />　　甲申春，金改元正大。宋聞金喪主，眾將商議乘喪伐金。禮部尚書崔與之言：「今且南運不嘉，恐伐之不祥。」遂止。崔與之知帝將終，乃辭疾歸廣州，隱之。 <break time="100ms" />　　且說陳泥丸真人北遊歸，於惠州羅浮山居之。一日，浩然歎曰：「帝王將相，皆有盡期。吾今久住於世，何益乎？」時白玉蟾與沙蟄虛同至拜見，泥丸喜曰：「汝二人亦知我乎？」白沙同曰：「師既行滿飛升，故弟子二人不約而會，特來拜送也。」泥丸曰；「你二人仙秩已高，將當不久會於蓬瀛矣。」言畢，邀二子同登山觀日，夜半時即現金光霞彩，太陽旋出，詢巨觀也。三人回轉觀中，翠虛端坐而作頌日：頂上雷聲霹靂，混元落地無蹤。今朝得路便去，騎個無角火龍。 
    </voice>
</speak>
