<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-TracyRUS">
        第十九回<break time="100ms" />　　蒙古帝頒詔求道德　丘長春御前說玄功
    </voice>
    <voice name="zh-HK-Danny">
        <break time="100ms" />
			　　詩曰： <break time="100ms" />　　時人棄俗學參玄，宜向個中著意研。<break time="100ms" />　　立志非求身外物，存心要取水中鉛。<break time="100ms" />　　有功無道紅塵客，有道無功陸地仙。<break time="100ms" />　　若是煉丹兼積德，何愁不上大羅天？ <break time="100ms" />　　卻說尹清和見譚仙去後，回轉茅廬，如癡如醉一般。坐了片時，將師父這封書拆去一看，書中寫道： <break time="100ms" />　　大抵修身辨道，須憑積行累功。若不苦志堅心，難以超凡人聖。或於教門用功，大起塵勞；或於心地下手，全拋世事。但克己存心於道，皆為致福之基。 <break time="100ms" />　　然道包天地，其大難量，小善小功，卒難見效。所以道者剎那悟道，須憑長劫煉磨；頓悟一心，必假圓修萬行。今世之悟道，皆夙世之有功也。而不知夙世之因，只見年深苦志，不見成功，以為玄功虛假，即生退志，甚可惜也。殊不知行住坐臥，存心於道，雖然未展時刻之心，皆因積功累行之未足。則道之不全，如人有大寶明珠，價值百萬，我欲買之，而錢數未及；須日夜經營，儉用勤求，積聚錢財，積少成多。或至三萬五萬，錢數未足，而寶珠終不能得；必當積成百萬，然後可買寶珠。其聚錢應物，急時且得使用耳。比於貧簍之家，雲泥有隔。積功累行者亦然。雖未得道，其善根深重，或今世，或來生，必有聖賢提挈，自然終有成道之日。無夙緣善根者，求之不亦遠乎？惟遇患難而生退志，見富貴而起貪心，雖是神仙，不能度汝。若然苦志勤修，不生退怠，堅心不移，今世不成，必待來世，累世修持，自有神仙提挈，必直至了達耳。 <break time="100ms" />　　我無夙骨，雖遇明師，萬苦千辛，至今未了。丹陽長真等皆具夙緣，則十年五載間，天外飛騰自在。然我雖未了，所受艱難，亦與常人異耳。祖師云：凡為道者，先捨家而後捨身。功夫未到，病即教他病；道業未全，死即教他死。至死一著，抱道而亡，任從天斷，不能自強。斯為至言，學者當審之。 <break time="100ms" />　　那清和覽畢，嗟歎不已。自此更添道念，累積功勳，朝暮勤修，求玄功之克證；時刻不忘，守煉藥之鼎爐。開單接眾，提摯多方之士；採藥濟世，普利有疾之人。往來鬧市，出人山林，只存利人利物之心，不憚自身勞苦；惟有烹鉛煉汞之志，嘗思塵境虛浮。如此行持一十餘載，腋不占席，食無甘馨。後遇耿仙姑，見其苦行具足，授其至道，枯坐三年，得見本來。丹道圓成，隨方度化。不表。 <break time="100ms" />　　且說蒙古鐵木真，於癸酉秋進兵人燕京，取涿州，屯兵於燕。早聞丘處機之名，意欲召至問道。齋戒七日，遂抄手詔云： <break time="100ms" />　　「制曰：天厭中原，驕幸太極之性；朕居北野，嗜慾未生之情。反樸還淳，去奢從儉，每一衣一食，與牛豎馬圉共弊同饗。視民如赤子，養士若弟兄。謀素和，思素蓄。練萬眾，以身入之先；臨百陣，無念我之後。七載之中成大業，六合之內為一統。非朕之行有德，蓋金之政無恒。是以受之天佑，獲承之尊。南連蠻宋，北接回紇，東夏西夷，悉稱臣佐。念我單于國，千載百世已來，未有之也。 <break time="100ms" />　　然而任大守重，治平猶懼有闕。且夫刳舟刻揖，將欲濟江河也；聘賢選佐，將以安天下也。朕踐作已來，勤心庶政，而三九之位，未見其人。訪聞丘師先生，體真履規，博物洽聞，探賾窮理，道衝德著，懷古子之肅風，抱真上人之雅操，久棲岩谷，藏聲隱形，闡祖師之遺化，坐致有道之士，雲集仙徑，莫可稱數。自干戈而後，伏知先生猶隱山東舊境，朕心仰懷無已。豈不聞渭水同車、茅廬三顧之事，奈何山川弘闊，有失躬迎之禮？朕但避位側身，齋戒沐浴，選差近侍官劉仲祿，謹備輕騎素車，不遠數千里，謹邀先生，暫屈仙步，不以沙漠游遠為念，或以憂民當世之務，或以恤朕保身之術。朕親侍仙座，欽惟先生將咳唾之餘，但授一言，斯可矣。 <break time="100ms" />　　今者聊發朕之微意萬一，明於詔章，誠望先生既著大道之端，要善無不應，亦豈違眾生小願哉？故咨詔示，惟宜知悉。 <break time="100ms" />　　五月一日詔」 <break time="100ms" />　　書詔已就，遂命劉仲祿賚詔而行。一路風塵不表。 
    </voice>
</speak>
