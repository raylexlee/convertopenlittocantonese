<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />　　至宋徽宗政和年間，西秦長安咸陽縣大魏村地方，有一位老爺姓王，名仁政，曾舉孝廉，兼且世代簪纓。仕為山西武州令。在任數年，頗有清政之名。年長半百，因乏嗣，辭職還鄉，與太太謝氏帶同家人、小僕渡過黃河，僱了幾乘馬車。路過西嶽廟前，日已西沉，急忙投店歇宿，安置車夫馬匹。用過夜膳，與太太商議道：「此處華嶽廟，乃西嶽金天順聖帝君之行宮，神靈顯赫，世人凡有禱祈，靡不立應。我今因無後嗣，辭官不做，想我家祖上數代嘗有積善之名，今我與你平生好善，佈施樂道。余嘗聞《易》云：積善之家，必有餘慶。豈虛言哉！我思天網恢恢，疏而不泄，我王氏今招絕嗣之愆，恐未必也。」遂連夜寫成一張祈嗣的表章，徹待天明，遂買些香燭紙錢之物，夫婦二人詣廟拈香禱祝。化表呈詞畢，夫婦回程。不表。 <break time="100ms" />　　且說西嶽大帝掌管天下仙秩、鬼神、人民賞罰功過之事，凡有大事，必奏玉帝，由天詔發落，小事悉由自主。今見王仁政這道疏文，遂差判官並城隍、土地等神，急去查察王氏。諸神回復道：「王氏數代積善，兼且仁政，夫婦累積陰功。」西嶽大帝見其根原深厚，不敢自主，遂將這道疏文帶至通明殿，表奏玉皇，內有許旌陽天師執疏呈上玉帝。玉帝見疏文上寫云： <break time="100ms" />　　伏以位居西方，統庚辛而化育；職司華嶽，稟乾兑以生成。萬世昭靈，無求不應；千秋赫濯，有感必通。謹疏為據。大宋國西秦咸陽縣大魏村居住信官王仁政偕妻謝氏，是日共沐拈香，至心懇禱於西嶽廟庭之手曰：伏惟王氏數代行仁，難招絕嗣之尤；仁政半生積善，可禱續先之慶。謹露丹衷，冒瀆聖聰，凡所希求，曲垂蔭佑。伏願白玉京中頒紫浩，賜永壽之麟兒；黃金闕內敕丹書，衍宗祧之犢子；承先啟後，光祖耀宗。更祈家居迪吉，諸事亨嘉。下情無任不勝激切屏營之至。謹具心疏，百拜上奏以聞。 <break time="100ms" />　　玉帝覽畢，道：「未知王氏果有善證否？」西嶽帝君奏曰：「臣曾遣使查察，王氏數代頗有陰功，更兼仁政夫婦十分行善。臣不敢私賞，因是表奏玉帝，伏乞陛下敕四果之仙下降，與其作子，將來可暢玄風。」 <break time="100ms" />　　玉帝聞奏，未及回旨，只見班中走出王升真人，執簡長跪，奏道：「臣啟奏玉帝陛下：臣昔從老君邀游下界，見玄風衰弱，欲降塵寰，將來重整玄綱，作後人之模範；廣闡大教，為苦海之慈航。臣敢冒聖聰，允臣奏悃，不勝慶幸之至。」玉皇見奏，玉顏大喜，道：「卿欲下降塵寰，廣闡道教，幸其與卿同姓，根原不改。」遂命玉女精衛進玉液瓊漿一杯：「飲此瓊漿，雖轉托胎原，能使前因不昧。徹待棄塵之時，自有真仙點化，證品仙秩，另行升賞。」那王升真人拜謝玉帝，執杯就飲。玉女精衛在傍，見王升真人奉旨下凡，遂起思凡之念，微動秋波，將王升一窺。玉帝早知其意，即命精衛一同下凡，將來配成夫婦，直至功圓果滿，可登天闕，同返瑤宮。二仙謝恩辭駕。四大天師及諸天仙送出凌霄，二真拜別眾仙。西嶽帝君回轉華嶽。不表。 <break time="100ms" />　　且說玉女精衛原來是神農炎帝之女，名曰女華，曾師赤松子。此女因欲渡海訪道，志慕長生，拜辭父母，帶同宮娥采女，至海濱結筏渡海，出洋溺海而死。一靈真性不昧，化成一鳥，而名精衛。嗔心不改，嘗欲銜西山之木石，填盡東海。後遇師赤松子，帶見王母，王母命守閬苑桃園。徹待嗔心淨盡，轉托人身，方能脫離羽屬而升上界。自從赴方諸大會，王母命精衛侍駕玉帝，隨機應變，轉托人身。故那精衛此時乘機下降，托胎於長安城中和氏為女。其母夢青鳥飛人懷中，覺而有孕，後生和氏。不表。 <break time="100ms" />　　且說王仁政回至家中，忙了幾天，家事安排定妥，才覺心安。忽然冬去春來，時逢二月，天氣清和，夫妻同游花園。但見桃花正開，豔麗映目，嘗思乏嗣，未展眉懷。遂喚家人王興移酒席於花前，對花賞嚼，吟詩云： <break time="100ms" />　　曾記當年栽植時，興中嘗詠種機詩。<break time="100ms" />　　今辰攜酒重欣賞，樹老花開結果遲。 <break time="100ms" />　　那太太聽見這首詩，笑道：「樹老果遲結成，方知老有實味。」這一言感動仁政心懷，夫婦歡飲談笑。 <break time="100ms" />　　是夕夫婦同寢榻中，忽見一羽士黃冠鶴氅，從空而下，立於榻前，高聲道：「吾乃漢朝真仙，欲寄居於此，將來可作玄門領袖也。」夫婦驚覺，卻是南柯一夢。二人疑而不信：若然是夢，為何一同見聞？其中必有因緣。那太太遂覺有孕。 <break time="100ms" />　　正是光陰茬苒，不覺十月胎圓，時值政和二年壬辰歲十二月二十二日。那謝氏忽覺腹疼，知將坐蓐，急忙叫使女通知老爺。那王仁政急排香案，先拜天地神明，次告祖先。但見紅霞映民異香滿空，想道：「這三九天氣，如何有此霞光瑞氣？乃是此子瑞證也。」只見家人使女歡天喜地，抱出一個活寶。仁政執過手來一看，見此子生得眉清目秀，額高鼻隆，將來不是凡品，「一則是王氏數代積善，二則上年禱於華嶽廟，神靈有感，故得此子，可延王氏宗祧，亦可慰老景平生之望，不負我夫婦一生好善之意也。」遂吩咐王興安排酒席，以備三朝待客，凡左鄰右舍、親戚良朋，無不到來恭賀。一家忙了數天，不覺年近春來，更添許多的熱鬧。 <break time="100ms" />　　忽然滿月之期將至，此時咸陽一縣的縉紳，長安無數的官員，俱來恭賀。車馬來來去去，不知其數，整整鬧熱了數天。正是： <break time="100ms" />　　車馬盈門如赴會，良朋滿座似方諸。<break time="100ms" />　　若非積善陰功廣，安得真仙降玉輿？ <break time="100ms" />　　欲知後事如何，且聽下回分解。 <break time="100ms" />　　
    </voice>
</speak>
