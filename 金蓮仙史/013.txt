
			　　詞曰： 
　　丹經杳，玄機渺，幾多真志道難了。光陰促，風前燭，咽喉氣斷，黃金難續。毒，毒，毒。急須煉，時無倦，功成早赴蟠桃宴。入洞天，會眾仙，逍遙快樂，跳出三千。甜，甜，甜。（右調《釵頭鳳》） 
　　話說那孫、馬、耿三仙各乘白鶴，離了終南，各分路頭積功累行。不表。 
　　癸丑秋，宋帝詔朱熹知潭州。壽皇有病，丞相留正率群臣請帝問疾。帝不從，眾臣子皆慟哭而出。 
　　甲寅夏，壽皇崩。帝以疾辭不出，留正稱疾遁去。帝臨朝，急僕於地，遂崩。樞密使趙汝愚等請太后詔嘉王擴，乃是光宗三子，遂成服即位，為寧宗。汝愚乞詔留正還，留正立韓後為妃，以汝愚為右丞相。 
　　乙卯，改元慶元。後季父佗冑用權，排斥正士，引用奸邪。安置大理寺丞。呂祖儉於韶州，其從弟祖恭以布衣劾佗冑，兄弟忠義齊名。十月，竄汝愚於永州，至衡州，暴卒。 
　　丙辰，金改元承安。宋以京鏜為右相。葉翥、倪思二人知貢舉，稍知義理者黜落。削朱熹官，竄蔡元定於道州。蔡元定與朱熹為友，時與子沈偕行，在道逾年，忽謂沈曰：「可謝客，吾欲安靜以還造化。」越三日，卒。後稱西山先生。 
　　丁巳，籍偽學，以留正、朱熹等五十九人，皆著書籍。 
　　且說王玉陽在家守孝三年滿足，拜別兄嫂，出山用功。那孝全苦勸道：「我弟既然立志辦道，何用出山，就在自家靜養幾年，你嫂嫂與你護靜，豈不美哉？」王陽道：「弟乃是個不仁不義之人，不在家中敬順兄嫂，自圖清靜出家，不能與兄效力，人理有虧，何況在家偷閒，勞動嫂嫂？實難承當。」那孝全再三勸弟，王陽執意不從。孝全無奈，就去到房中取銀子二百兩，付與玉陽，道：「我弟斷然不在家中，為兄無奈。今將這二百銀子與弟帶去，可作道本。」那玉陽十分推辭，收了一百兩，拜別兄嫂，大哭一場。孝全送出三里之遙，悲泣不已。那王陽含淚相別，眷戀不捨，淒然而去。那孝全站立道旁，看弟不見，方得回家。 
　　且說王玉陽別了兄長，往至寧海地界，見嵛山生得秀氣，憶孫不二之言，說將來緣在嵛山，遂上山訪之。只見一石室，生得幽雅，上鎸著「雲光洞天」四字。王陽就居此修煉。越數月，因緣護法天然，有數善士訪道至此。王陽收之為徒，隨身護法，遂下手用工，修煉三年，丹成，陽神出現。復用煉虛合道之工三載，神通變化，隱現隨方，靈異莫測。著書一集，曰《雲光集》，復作派字四十，曰嵛山派，傳流後世： 
　　清靜無為道，至誠有性名。金玉功知巧，通此加地仙。
　　玄衝宗義德，茂演教宏元。中和真法永，智慧保神全。 
　　時金主聞東牟王處一有道，遣使往聘。處一應詔至燕。金主試其術，以壁虎覆盆下，問內有何物，玉陽曰： 
　　似虎非虎，似蛇非蛇。四足長尾，以壁為家。 
　　帝復以金錢一個覆之，處一曰： 
　　外圓內方，見之有光。人稱至寶，深藏勿彰。 
　　帝深信。嫉妒者以鴆酒與飲，不死。辭歸，遍處行功，度人逐鬼，行符救厄。 
　　至東嶽泰山之下，見有大石當路，遂高舉鐵鞭，大施慧力，擊碎當途之石，以便行路通衢。來往眾人識是神仙，各各倒身下拜。真人拂袖而往。 
　　至漢郡其城之北，時見天氣亢旱，萬民猖狂。真人識蘇門山之下有大泉源，命眾掘之，得一大泉，灌溉數百里之遙，群黎咸沾福惠。隱形療病，遇難救人，後隱中條山，獨立危巖九載，待詔飛升，不表。 
　　且說丘處機在蟠溪，日間積功，夜來打坐。六年之間，磨煉身心，大死七次，死而復甦。小死遭魔，不知其數。堅志苦修，戰退睡魔。雖然受些魔折，心中卻是明道，自號長春子。暇時著書一集，曰《蟠溪鳴道集》行世。 
　　且說三元門下唐、葛、週三位真官，駕雲至蟠溪經過，見丘處機頂有白光沖天，知他苦功滿足，緣在龍門。三官遂變作三個差人模樣，肩背三個人頭，至蟠溪脫腳渡水。長春看見，止道：「你三位不必脫腳，我來背你過去。」三官道：「我有三個人頭在此，如何背得？」長春道：「待我將這三個頭先送過去，後來背人可也。」三官道：「這三個頭乃是要緊東西，不可失一。若還失卻了一個，我們的性命在此。須要小心！」長春道：「但放寬心，我在此背了六年，並未失了一物。」遂將三個頭送過溪，掛在溪樹枝上，然後再來背人。 
　　步過溪來，只見一隻大大的老鷹飛來，將一顆人頭摶去。長春唬得膽戰心驚。時三官假作驚惶，道：「我對你說過，人頭要緊，不可失一。今被這餓鷹捧了一個去，豈不害著我們的性命？這個人頭，乃是有名的強盜，解獻上司。今少了一個，連我三人性命難保。」長春聽他三人言語，心中難忍，道：「別人的頭可代否？」三官道：「人死改相，別人的頭可以代得，如今那有別人的頭去代？」長春道：「既然別人的頭可代，我看你三位各帶有刀，可就將我的頭割去代罷。」三官道：「既然你肯捨身替代，可不必殺頭去代，我們同你去見上司，直言修行的人，背人渡水失之。倘然上司憐愍，可免殺身之患。」長春聽說，道：「既然如此，你三位到此廟中，待我煮飯，同三位吃飽，起程同上長安可也。」三官道：「這樣到也可得。」 
　　四人同進廟中。三人坐下，長春急忙去燒茶弄飯，將茶泡好送出。見三人改了天人法相，知是神仙下降，遂倒身下拜，哀求度脫。三官道：「我等非別，乃三元門下唐、葛、周也。見汝在此行功六年，功行已足，捨身代頭，性心純粹。汝緣在隴州龍門洞，靜煉內丹，內丹既成，行化度人，徹待功圓行滿，上朝金闕之時，相會可也。」言畢化風而去。 
　　長春望空拜謝，遂收拾往隴州而去。隨路化齋，至隴州明家坡紫家驛地方，夜宿古廟打坐，正遇連日陰雨，不能行路。 
　　這驛中有一富戶，姓王，名存富，有百萬的家資，家有數十口度日。那王存富性心躁暴，兇惡異常，每見貧寒孤苦之輩，不將錢米周濟，反將惡言傷罵；凡遇僧道募化，定然打罵出門。那鄉方之人送他一個混號，叫做「天不赦」。他家正在修造房屋，工匠等人共有百餘。他家門前有一塊響石，每餐吃飯，擊石為號。丘長春在廟中打坐，腹內飢餓，忽聽王家擊石，遂手拿瓜瓢，到了他家門首化齋。那些工匠見師募化，就拿了幾個饃饃與之，卻被這王存富看見，趕上前來，將丘長春打罵一場，將他饃饃奪去，丟在地上飫狗。那長春反作揖稱罪，毫無慍怒，回轉廟中養靜。 
　　這王家有一奴婢，姓李，名春花，年長二十歲，本有根基。是日見員外將個道士打罵一場，又將饃饃奪去飫狗，這道士反臉含笑容，上前陪罪。知是有道之士，被雨所阻，隱在廟中，遂暗中送些饃饃與他充飢。不表。 
　　且說值日功曹早見王存富十分行惡，凌辱道德之人，將饃饃奪去飫狗之事，上奏天廷。玉帝遂敕風伯、雨師、雷部、龍王，令天師宣傳御旨道：「隴州王存富，十分行惡，家財萬貫，數代毫無片善之功。今又凌辱有道之士，奪食飫狗。其罪尤重，該遭水劫。惟他家有一使女李春花，夙有仙緣，前因不昧，不在劫數。不得有誤！」那雷神、雨部領了玉旨，先令敕野夢神至於王家，托夢李春花道：「汝家主人十分行惡，明日辰時該遭水劫。因你夙有善緣，不在劫內。汝當寅時赴廟，求告道士，他自有解救。醒來牢記，吾神去也。」 
　　那春花驚醒，卻是南柯一夢。復思夢中之言，不可不信，不可全信。急忙爬起，坐待天明，走到廟中。只見師父坐在蒲團之上，遂上前跪下道：「奴本王家一婢李氏春花，乞師救我一命，不忘再造之恩也。」長春睜眼一看，只見李春花跪在面前，急忙扶起，問其原由。春花將夢中之事細說一遍。長春聽春花之言，急忙出廟觀看，果見陰雲四合。那長春不忍眾匠人遭劫，急攜春花至作場，通知匠人急速避難。眾匠人深信，急忙逃避。長春帶了春花上。南山而去，有五里之遙，見一巖洞，二人隱之。頃刻，只見轟雷掣電，大雨滂淪，狂風驟起，黑霧瀰漫。約有一時之久，風恬雨止，霧散雲收，只見王家房屋盡成荒野，人物俱赴扶桑。 
　　長春向春花道：「你家主人造了彌天大罪，故遭此劫。因你夙有善緣，才留活命。可見天之至私，用之至公，信之極矣。但他家數十口家眷頃刻盡赴黃泉，哀哉痛矣！」二人悲歎不已。 
　　那春花遂雙膝跪地哀告道：「我今蒙師父救我，死裡逃生。師是我的再生父母，大恩何日當報？」丘師道：「汝今看破塵情否？」春花答道：「弟子年幼喪父，七歲亡母。因我家貧無靠，我家叔父將我賣銀十兩，將母埋葬，因與王家為婢，一十三年。朝暮慕道，不能脫身，無奈其何！該當我命不絕，夜夢神人指點，叩告師父，蒙師救我活命。今見王家一時之間，人物房屋俱無，榮華富貴焉在？我看紅塵幻化，恩愛似夢，我何戀乎？求師父度脫，恩上加恩，終不忘也。」時長春聽春花之言，知他宿有善根，遂起度化之心，向春花說道：「汝既發真心修道，未經鍛鍊，又是女體，恐遭魔折。可隨我往龍門一走何如？」春花叩頭答道：「謹遵師命，敢不依從？」 
　　於是長春帶了春花往龍門洞而去。隨路化齋，不數日訪至。遙見山水清幽，正好奇觀也。但見： 
　　馬嘶猿啼，山脈振天響應；桃紅柳綠，雉雛傍壑爭鳴。牧童歡野笛，音透層霄；樵子唱狂歌，聲聞雲谷。綠樹蔭濃，鵲鷙爭雄翩翩舞；春光豔麗，漳狐比賽趿趿行。瑤草奇花馥鬱，可稱隴西福地；紫霞彩霧瀰漫，堪誇終南洞天。正是：柴扉壅塞塵情遠，曲徑幽深人跡稀。 
　　二人且行且看，隨路問信，到了龍門洞。丘師抬頭一看，只見此洞果然生得幽雅，兼且離人煙約有七八里之遙，人跡稀疏，正好辦道之處。與春花同居，日間莊村乞化，晚來洞中養靜。一朝向春花道：「出家容易，修身最難。你乃女體五漏之軀，不比男人。幸得汝未曾失節，還丹尤易。惟出家貴乎修身，欲修其身者，要在煉性。煉性不純，即命基不能立矣。凡煉性者，先除七情，後斬六賊。七情者，喜怒哀樂貪戀惡也；六賊者，眼耳鼻舌心意也。眼不觀五色，令人目盲，返觀內照，而神存也。耳不聽五音，而聽之於虛，真水凝也。鼻不嗅五香，元氣不亂，真息調也。舌不嘗五味，舐於上腭，元氣升也。心不掛於萬緣，元神泰定，智慧生也。意不著於虛妄，心身安逸。不貪名利，六賊自滅，六欲不生，三毒消滅，七情除則性智全，性智全則慧光生，修命之術可得，而長生永命之道可成矣。既得長生之道，金液還丹不遠矣。」正是： 
　　道體無為法自然，塵心淨盡返先天。
　　煉成本性明如月，可作蓬瀛閬苑仙。 
　　欲知丘、李二人後事如何，且聽下回分解。 
　　