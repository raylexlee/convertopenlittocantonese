
			　　詩曰： 
　　時人棄俗學參玄，宜向個中著意研。
　　立志非求身外物，存心要取水中鉛。
　　有功無道紅塵客，有道無功陸地仙。
　　若是煉丹兼積德，何愁不上大羅天？ 
　　卻說尹清和見譚仙去後，回轉茅廬，如癡如醉一般。坐了片時，將師父這封書拆去一看，書中寫道： 
　　大抵修身辨道，須憑積行累功。若不苦志堅心，難以超凡人聖。或於教門用功，大起塵勞；或於心地下手，全拋世事。但克己存心於道，皆為致福之基。 
　　然道包天地，其大難量，小善小功，卒難見效。所以道者剎那悟道，須憑長劫煉磨；頓悟一心，必假圓修萬行。今世之悟道，皆夙世之有功也。而不知夙世之因，只見年深苦志，不見成功，以為玄功虛假，即生退志，甚可惜也。殊不知行住坐臥，存心於道，雖然未展時刻之心，皆因積功累行之未足。則道之不全，如人有大寶明珠，價值百萬，我欲買之，而錢數未及；須日夜經營，儉用勤求，積聚錢財，積少成多。或至三萬五萬，錢數未足，而寶珠終不能得；必當積成百萬，然後可買寶珠。其聚錢應物，急時且得使用耳。比於貧簍之家，雲泥有隔。積功累行者亦然。雖未得道，其善根深重，或今世，或來生，必有聖賢提挈，自然終有成道之日。無夙緣善根者，求之不亦遠乎？惟遇患難而生退志，見富貴而起貪心，雖是神仙，不能度汝。若然苦志勤修，不生退怠，堅心不移，今世不成，必待來世，累世修持，自有神仙提挈，必直至了達耳。 
　　我無夙骨，雖遇明師，萬苦千辛，至今未了。丹陽長真等皆具夙緣，則十年五載間，天外飛騰自在。然我雖未了，所受艱難，亦與常人異耳。祖師云：凡為道者，先捨家而後捨身。功夫未到，病即教他病；道業未全，死即教他死。至死一著，抱道而亡，任從天斷，不能自強。斯為至言，學者當審之。 
　　那清和覽畢，嗟歎不已。自此更添道念，累積功勳，朝暮勤修，求玄功之克證；時刻不忘，守煉藥之鼎爐。開單接眾，提摯多方之士；採藥濟世，普利有疾之人。往來鬧市，出人山林，只存利人利物之心，不憚自身勞苦；惟有烹鉛煉汞之志，嘗思塵境虛浮。如此行持一十餘載，腋不占席，食無甘馨。後遇耿仙姑，見其苦行具足，授其至道，枯坐三年，得見本來。丹道圓成，隨方度化。不表。 
　　且說蒙古鐵木真，於癸酉秋進兵人燕京，取涿州，屯兵於燕。早聞丘處機之名，意欲召至問道。齋戒七日，遂抄手詔云： 
　　「制曰：天厭中原，驕幸太極之性；朕居北野，嗜慾未生之情。反樸還淳，去奢從儉，每一衣一食，與牛豎馬圉共弊同饗。視民如赤子，養士若弟兄。謀素和，思素蓄。練萬眾，以身入之先；臨百陣，無念我之後。七載之中成大業，六合之內為一統。非朕之行有德，蓋金之政無恒。是以受之天佑，獲承之尊。南連蠻宋，北接回紇，東夏西夷，悉稱臣佐。念我單于國，千載百世已來，未有之也。 
　　然而任大守重，治平猶懼有闕。且夫刳舟刻揖，將欲濟江河也；聘賢選佐，將以安天下也。朕踐作已來，勤心庶政，而三九之位，未見其人。訪聞丘師先生，體真履規，博物洽聞，探賾窮理，道衝德著，懷古子之肅風，抱真上人之雅操，久棲岩谷，藏聲隱形，闡祖師之遺化，坐致有道之士，雲集仙徑，莫可稱數。自干戈而後，伏知先生猶隱山東舊境，朕心仰懷無已。豈不聞渭水同車、茅廬三顧之事，奈何山川弘闊，有失躬迎之禮？朕但避位側身，齋戒沐浴，選差近侍官劉仲祿，謹備輕騎素車，不遠數千里，謹邀先生，暫屈仙步，不以沙漠游遠為念，或以憂民當世之務，或以恤朕保身之術。朕親侍仙座，欽惟先生將咳唾之餘，但授一言，斯可矣。 
　　今者聊發朕之微意萬一，明於詔章，誠望先生既著大道之端，要善無不應，亦豈違眾生小願哉？故咨詔示，惟宜知悉。 
　　五月一日詔」 
　　書詔已就，遂命劉仲祿賚詔而行。一路風塵不表。 
　　卻說丘師在崇福宮，見玄風日盛，宗教興行。一日，上堂講論道德，普示大眾曰：「人生在世，猶如游魚在水，優悠自在；為名圖利，似魚吞鉤，不知其幻。一朝上鉤，刀劈釜煎之時，悔之何及！若不急早回頭猛省，光陰迅速，轉瞬無常。今見汝等既已出家，不肯行功修道，坐消信施，不言今世辦道無成，來生債主難以酬償。更有一等，自己不信罪福因果，出家更造愆尤，致於疾病顛連，自己不萌悔心，更生毀謗，其罪尤重。此等之輩，死墮地獄，無有出期。夫修身者，須要先博文而後約理，先收心而後放心。博文者，見廣識多，明其人倫世事之道；約理者，泱洽祛私，會其性命造化之源。收心者，割情斷欲，蕩滌雜念，思慮不起；放心者，恐無心落於幻空，拘繫恐遭執著之魔，故放之入於太虛之境，以待造化之功矣。方曰窮理盡性以致命，則可以養生，可以保身，可以遊宴玉京金闕，可以與虛皇並駕。時今之人，不明人倫世事之道，而欲求天道，猶盲者不用杖，聾者聽宮商，入水捕兔，登山索魚，豈能得乎？蓋人倫之道，莫過於黃石公曰：『夫道、德、仁、義、禮五者一體也。』道者，人之所蹈，使萬物不知其所由。德者，人之所得，使萬物各得其所欲。仁者，人之所親，有慈惠惻隱之心，以遂其生成。義者，人之所宜，賞善罰惡，以立功立事。禮者，人之所履，夙興夜寐，以成人倫之序。夫欲為人之本，不可無一焉。賢人君子，明於盛衰之道，通乎成敗之數，審平治亂之勢，達乎去就之理，故潛居抱道以待其時。若時至而行，則能極人臣之位；得機而動，則能成絕代之功。如其不遇，沒身而已。是以其道足高而名重於後代。如此之言，人倫之道達矣。既明人倫之道，則天道不遠矣。」 
　　長春真人正在談論之際，只見外面有人進報：「蒙古有使到來。」師下座出迎。那劉仲祿見師道貌非凡，急忙上前施禮，同至客堂，分賓主坐下。長春真人問道：「請問大人，貴府何處？來至故宮有何貴事？」劉仲祿答道：「下官姓劉，名仲祿。今奉我主成吉思皇帝手詔，敕召丘真人往北一走。我主誠心訪道求賢，早聞丘真人道德崇高，故特命下官資詔至此。伏乞真人俯諾允請，方不負我主誠懇之意也。」遂呈上手詔。 
　　丘師執來，打開看了一遍，向劉宣差道：「貧道乃山野之鄙夫，今蒙主上推敬，實抱慚愧，何以克當？」劉宣差道：「真人道冠三才，德超九品，名布諸國，功著群黎。下官仰企已久，至今方能得見仙顏，真人何固謙也？」長春道：「貧道虛名雖則布於海內，實抱慚愧。前者金三璧，宋五聘，皆莫之應。今見主上誠心，大人遙降，不得違命。請大人在敞宮屈待三天，貧道應詔同赴燕京可也。」劉宣差見師允諾，不勝喜躍，就在崇福官安歇，待師同行。不表。 
　　卻說丘真人將常住內外的公事吩咐調理得清清楚楚，不覺已過三天。劉宣差催師動身。那丘真人前者金三璧、宋五聘，皆高臥不起，眾門人問師之故，師曰：「我之行止，天也。非汝輩可知，他日自有留不住的時去也。」至是應詔北行，眾門人皆泣送十里之遙方回。時正炎夏天氣彷徨，一路風塵。不表。 
　　是六月，金乞和於蒙古，鐵木真班師回沙漠而去，遂離燕京。那丘真人與劉宣差同行，至七月方人燕京。忽聞主上班師歸北，丘師遂與劉宣差商議道：「我看主上已今歸北，路途遙遠，數日不能得到。況今天氣炎熱，貧道老弱，不堪動身。且在燕京駐足，可待秋涼而往北行。未知大人意下若何？」劉宣差道：「我主思賢若渴，豈可待乎？」丘師日：「既然大人不允，貧道實不能行，只得自出奏章。」遂寫成奏章一道，交與內侍二人，往北而去。劉仲祿見丘師自納奏章，不敢阻當，亦不敢催逼，只得權寄燕京住下，以待回旨。不表。 
　　且說成吉思皇帝允金之和，遂班師退歸錫林郭勒盟，屯兵養馬。一日，見二侍臣賚丘處機奏章而至，呈於帝。帝開覽，奏云： 
　　成吉思皇帝旨衷：登州棲霞縣誌道丘處機，欽奉宣旨，遠詔不才，海上居民，心皆恍惚。處機自念謀生太拙，學道無成，苦辛萬端，老而不死。名雖播於諸國，道不加於眾人。內顧自傷，衷情誰測？前者南京及宋國屢召不從，今者龍庭一呼即至，何也？ 
　　伏聞皇帝天賜勇智，今古絕倫，道協威靈，華夷率服。是故便欲投山竄海，不忍相違。且常冒雪衝霜，圖其一現，兼聞車駕只在桓撫之北。及到燕京，聽得車駕返回，遙不知其幾千里風塵，兼且天氣蒼黃，老弱不堪，且恐途中不能到得，假之皇帝所則軍國之事，非己所能。道德之心令人戒欲，悉為難事。遂與劉宣差商議，不若且在燕京等處盤桓住足，先令人前來奏知其事。劉宣差不從，故不免自納奏帖。念處機虛得其名，顏色憔悴，形容枯槁，伏望聖裁。 
　　帝覽表章畢，知丘處機應詔已至燕京，因天氣炎熱所阻，不能往北。遂復詔一道，另選侍臣顧元開賚旨直到燕京。先見丘師，呈上復詔。丘師開展一看，詔云： 
　　成吉思皇帝敕真人丘師：省所奏應詔而來者備悉。惟師道逾三子，德重多方。命臣奉厥玄曛曛，馳傳訪諸滄海。時與願適，天不人違。兩朝屢詔而弗行，單使一邀而肯起。謂朕天啟，所以身歸，不辭暴露於風霜，自願跋涉於沙磧。書章來上，喜慰何言！軍國之事，非朕所期；道德之心，誠雲可尚。朕以彼酋不遜，我代用張；軍旅試臨，邊陲底定。來從去背，實力率之故然；久逸暫勞，冀心服而後已。於是載揚威德，略駐車從。重念雲軒既發於蓬萊，鶴馭可游於天竺。達磨東邁，元印法以傳心；老氏西行，或化胡而成道。顧川途之雖闊，瞻幾杖以非遙。愛答來章，可明朕意。秋暑，師北平安好，指不多及。八月十四日詔。 
　　丘真人看畢，向顧元開道：「今已重陽之節，暑氣已消，更不可遲延日久，恐金風驟至矣。遂擇九月望日動身，煩大人通知劉仲祿。」於是元開別了丘師，去見劉仲祿，約定日期一同北行。曉行夜宿，至冬月初旬，得入都城。劉仲祿先去復旨，安丘師於館舍。正是： 
　　道高四海皆瞻仰，德重萬民享太平。
　　西化諸胡東闡教，玄風自此振大京。 
　　欲知丘真人後事如何，且聽下回分解。 
　　