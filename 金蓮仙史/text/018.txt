
			　　詩曰： 
　　曾憶當年採藥翁，求玄訪道悟真空。
　　化機透徹心猿定，妙理圓融意馬彤。
　　消盡陰魔超世俗，煉成陽質出樊籠。
　　從今打破天羅網，快樂逍遙跨鶴衝。 
　　卻說丘長春真人在崇福宮別了眾門人，至睦州地界，路遇宋披雲、李靈陽，三人相見。俱未會面，彼此俱知有道，各談姓名，方知靈陽乃重陽之友，披雲乃丹陽之徒。那李靈陽自同和玉贍、王重陽等結庵同修，丹成，各人自去立功，遍處雲遊。至此不意而會長春、披雲，三人彼此相敬。宋披雲知長春是他師叔，執弟子禮，下拜道：「弟子久聞師言，師叔之名冠紫冊，德重天人，至今才得相見。」長春急忙留住，問道：「汝師丹陽，與不二在河南洛陽跨鶴飛升。聞汝等皆得丹陽真旨，道果皆可圓成矣。」披雲道：「我師授道於李大乘、趙蓬萊、韓清甫等數人，彼嘗未成，惟我勤修苦煉一十二載，始得脫胎神化。一感師父宏恩，二仗師叔福庇也。我聞龍川有藍橋者，舉進士不第，去隱霍山，嘗吹鐵笛，遇踏歌狂者，攜之飛升矣。」長春曰：「莫羨他人美，自己積功累行，以待天符。功成行滿之時，比他更美幾倍矣。今劉長生功圓返虛，我欲至福州一遊。」 
　　靈陽、披雲亦欣然同去。不表。 
　　庚申歲，宋帝詔復留正少保，致仕，卒。三月，故秘閣修撰朱熹卒，年七十一歲。是日大風拔木，洪水崩山。熹釋《四書》，編《通鑑綱目》。八月，太上皇崩。冬，韓後崩。 
　　辛酉，宋改元嘉泰。臨安大火，四日乃滅。時張道清在西蜀得譚真人之道，譚真人出外雲遊而去，張道清遂拜別眾位師兄弟們。後到九宮山精修一十餘載，道成，靈異莫測。宋帝有疾，屢召之，以符水進帝，病即愈。賜號真君。至是上言：「今秋大旱，當弛禁回天。」又言：「耶律氏將滅，彼乃荒狂之故，以此為鑒。」此時西遼直魯古出獵，乃蠻王伏兵，突出擒之。遼滅。 
　　壬戌春，京鏜卒。佗冑加封太師，聞劉處玄在福州講經，欲往問其道。劉真人是年二月初六日鳴鼓集眾告曰：「韓子佗冑，殺機正熾，欲來求道，此人豈可聞道乎？吾欲赴仙師之約，爾等勿懈真修。吾當去矣！」時長春與披雲、靈陽三人將到，劉真人見之，拱手相別道：「汝等功圓道備，飛升有日。今朝告別，後會有期。」遂曲肱倏然而解。所著有《仙樂》、《太虛》、《盤陽》、《同塵》、《安閒》、《修真》文集六卷，又有派詩四十字留於後世，曰隨山派： 
　　思道明仁德，全真性復常。景高和禮義，嗣信守忠良。
　　裕謙賢旅泰，宗友茂惟祥。盛益希誠樸，玄元世永昌。 
　　眾門人將師人殮已畢，過三日，起棺安葬。棺中輕如無物，眾人揭開棺蓋一看，只存衣冠簪履等物。長春道：「劉師兄既已屍解而去，可就將衣冠等物埋葬，以作仙跡而已矣。」葬畢，眾人分投度化而去。有司奏宋帝：劉處玄化去。賜號輔化真人。時佗冑請追封岳飛為鄂王。 
　　乙丑，宋改元開禧。 
　　丙寅夏，興州都統制吳曦反，以四州地獻金。時夏國李安全廢主純佑而自立，為襄宗。十月，金立吳曦為蜀王。是冬，蒙古奇渥溫鐵木真稱成吉思皇帝，建元聖武。乃是蒙古先有一女，名日阿蘭，寡居漠北，屢有天光照耀其腹，連生三子：長曰孛完合答吉，次曰孛吉撒赤，，三曰孛端叉兒。惟叉兒狀貌奇特，沉重寡言，人謂之癡，其母曰：「此兒非癡，子孫必有大貴。」其部世奉貢於遼、金，而總款於韃靼。至叉兒九世孫也速該攻塔塔兒部，護其部長還於鐵裡溫盤陀山而生子，名奇握溫鐵木真。父也速該卒，鐵木真幼，部眾多歸於泰赤烏部。至是鐵木真長，有智謀，與母月倫招集部眾，與泰赤烏部戰，大勝。遂伐乃蠻，太陽可汗敗死，部下悉降於鐵木真。諸部見其智勇雙全，皆歸降其下。遂大會於斡難河之原，遂登位稱帝。 
　　丁卯春，金將議伐宋，適宋斬吳曦。是冬，史彌遠殺佗冑，以佗冑首級獻金。戊辰，宋改元嘉定。以史彌遠為右丞相。是年金主憬崩，衛王永濟即位，己已，改元大安。蒙古聖武四年，鐵木真滅諸部，大侵金地。 
　　辛未，夏主安全崩，族子遵頊立為神宗，改元光定。 
　　且說丘長春真人自從福州歸回崇福官，宋、金屢次遣使徵聘，皆不之應。丘師向眾道：「吾居此處，恐宋使復至，有些不便。我觀紫氣射於東方，我欲往東一走。」遂帶門人數個東去。宮中個個道友泣涕跪送，乞師歸期。師見眾道友誠心感戚，道：「汝等當勿悲憂，三載即歸。眾等必須慎守清規，進修德業，勿違吾示。吾今往矣。」眾人俱送出十里而回。 
　　師與眾人等至於山東省城內，有一古廟，名太初宮，真人居之。三年因緣護法天然，重修廟宇，改太初宮為天長觀。忽然金使亦來幣聘，師知金國將終，不肯應詔，遂返於河南崇福官。眾門人迎人，喜之不已。趙虛靜道：「師父東去之後，宋使連復二次，我們皆以雲遊方外為辭。」丘真人曰：「我在天長觀，金使亦來幣聘，焉可許也？」 
　　師徒們正在談論邦國之事，忽見來了一個藏僧進見。丘師詰其來由，卻是雪山白雲禪師所使。那藏僧呈上書信一封，丘師展開一看，內中略說求道之事，以其自身老弱，不能踵叩仙顏之語。丘真人看畢，留來人住了數天，遂寫回書一封，命其帶回雪山。內云： 
　　竊聞釋珈東來訪道，西竺成真；迦葉恒河渡人，抵園聞法。悉從苦行以人門，徹證無為而了當。金丹、舍利，果同而名異；作佛、成仙，言別而道通。《法華經》上，載三車過關之術，細可參詳；《周易》旨中，泄九二見龍之機，理亦明辨。即吾《西遊記》內，陰陽消長，水人返還，鉛汞交媾，鼎爐火候，無不備載也。今汝性工克證，命理略聞，最能窮究丹經，更可修持德業。功圓道備，可知極樂非遙；性見心明，方識蓬丘不遠。省之，省之。 
　　外寫著「長春子書」四字，打發藏僧歸國。不表。 
　　且說陳翠虛真人，自別白玉蟾，北遊江陰。有農家沙氏，世喜佈施行善，累積陰功。翠虛偽為乞化，步進他家，見其有人在此盤櫳，因作頌曰： 
　　終日盤盤圓又圓，中間有路通泥丸。磨來磨去知多少，個裡全無斧鑿鑽。 
　　歌畢，只見戶內走出一少年之人，趨前伏地叩頭，道：「弟子愚昧，虛心訪道已久。今朝得遇仙師至此，乃弟子三生有幸也。乞真師救度弟子，永遠不忘師恩也。」翠虛曰：「子何以知之？」少年日：「仙師出言，字字玄機，更兼神氣清爽，目有精光。不是蓬島真人，定然瑤宮仙子。豈能隱乎？」 
　　翠虛知是道器，留居二月，將他取名蟄虛。初傳還元覆命之道，繼授金液還丹之旨。將別時，謂曰：「金國將滅，宋歸於混元一氣。然後子可出而行道。」蟄虛乞師後會有期，陳真人曰：「子丹成，可往南行，將來會於羅浮山矣。吾將入漳水而解。」蟄虛拜送，五里方回，就在家勤修至道，立志不懈。修煉五年，自得鉛汞相投。後話不表。 
　　癸酉夏，金改元至寧。耶律留哥取遼東州郡，自為遼王。五月，蒙古敗金兵於縉山。是秋，金胡沙虎弒主永濟，立升王殉，乃是章宗之兄，為宣宗，改元真佑。 
　　且說譚長真真人，在西蜀出神顯化之後，遍處遊行積功。至是游於臨安，見城中大火半日，真人憐之。大施慧力，救火回風。見宋運不久，轉游江南。聞丘長春在河南設教，大闡宗風；兼且道德之名聲聞諸國，宋金各聘數次，皆高臥不起。知南運當衰，固不應詔，可謂知機之士，真可作萬世之師匠也。欲往中州相會，遂至崇福官而去。 
　　丘真人早知長真到來，急使眾道友出五里迎接長真真人。長真知丘長春道已高矣，遂同眾人至崇福官。長春出宮迎入方丈，兩下敘禮畢，眾人俱來拜見。長春曰：「聞師兄早已成道，以為天仙。今朝仙駕至此，真個難得。」長真真人遂將自己西蜀遇緣成道、遍遊天下、積功待詔之事說了一遍。「今聞丘師弟道德高超，名聞諸國，余不勝喜躍之至，故特來一會。」長春日：「師兄功圓道備，飛升有日。惟我德薄孽深，辦道無成，恐難免輪迴苦趣矣。」長真笑道：「師弟功高紫府，德冠天人。西化諸胡，咸稱震旦活佛；東闡金宋，悉呼全德真人。大器晚成，豈小功小行之可比哉！」長春道：「蒙師兄贊譽，但弟焉敢克當？想師兄外行俱足，內果圓成，更不必勞身費力，可以在此駐足，待詔上升，意下如何？」長真道：「我欲往終南會集師友，不能久留於此。待師弟他年功圓果滿，相會有期。自此別過。」長春道：「師兄才得到此，焉能就去？在此少住幾天。更兼你我相別多年，多少的要緊話語還要相商。」於是譚真人就在崇福宮歇了幾天。 
　　長真辭別，長春欲留不得，向長真道：「師兄此去，必見師父及諸位師兄，與我多多拜上。又此去必到西嶽經過，我有弟子尹清和，住在華州之少華山，煩師兄帶書一封，可代弟囑咐一二。」那長真真人執書告別，向秦川而去。長春等送出有三里之遙方回。 
　　且說譚真人別了長春向西而去不表。 
　　卻說尹清和，乃隴西人也，在家讀書。一旦覺悟塵情幻化，世事虛浮，遂棄家慕道，苦志求玄。訪至龍門洞，時長春真人西遊回來，清和求度，微得玄旨。遂東遊長安，至於華州地界，見少華山生得清幽，遂結廬居之，精修苦煉，性地頗明。一旦閒暇，散步遊玩。只見一道友飄然而至，見他道骨仙風，神氣卓然有異，想道：「此人不是蓬瀛仙子，定然三島神人。」急忙上前稽首，道：「弟子遙觀真人適降荒山，接駕來遲，乞師赦罪。」 
　　那譚長真真人見這道友神清氣爽，到有幾分仙骨，遂問道：「子莫非尹清和矣？」清和答道：「驀然見面，就知我的名姓，師真是金仙也！」急忙倒身下拜道：「弟子何幸，今朝得遇真人下降。伏乞真人開普度之心，得救弟子出其苦海。願師指一線之玄機，使弟子進修真之路，倘得日後大道圓成，永遠不忘師恩也。」 
　　長真上前扶起，向清和說道：「子自得長春之旨，雖然未能成道，還丹在望。余昨日打在嵩山崇福官經過，曾會汝師，囑我帶書一封。子當拆覽，必然有益於汝。倘有玄機不足，他日可往求師指示。汝當勿慮，成道有期。」遂向懷中取出書信一封，付與清和道：「余本當在此駐足，與汝盤桓談道，窮究玄功。但欲上終南有事，不得久停。子當精進修持，積累功勳。自此別過，後會有期。」遂飄然而去。 
　　那清和欲留不住，只得拜送有三里之遙，默然回首，轉到廬中，愴然自失。正是： 
　　志念未堅休論道，塵心不淨莫談玄。
　　欲將名利為真實，焉得飛升上九天？ 
　　欲知尹清和後來如何，且聽下回分解。 
　　