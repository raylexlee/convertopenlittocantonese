
			　　詞曰： 
　　修道覓真鉛，虛極先天運後天。九二見龍須下手，玄玄。剖腹分明說與賢。子午火烹煎，審察前弦與後弦。卯酉兔雞宜沐浴，綿綿。文武剛柔次第研。（右調《南鄉子》） 
　　卻說丘長春真人向白雲和尚說道：「我此去欲建造幾處叢林，禪師既有真心助我，權且收去，與汝栽培道根可也。」那和尚聽師之言，要建造叢林，復去取黃金一百兩，向師道：「弟子聞師欲建造叢林，乃弟子之本願也。再有金一百，乞師帶去，與弟子求些懺悔。」於是丘真人將二百黃金、五十白銀一共收下。那和尚命二僧送師下山，眾僧人送出山門，有五里之遙，跪地拜送，望師不見方回，二僧送了一日，到山下有一腳堂，歇宿一宵。明日二僧回寺，丘真人歸國。不表。 
　　且說龍門洞趙虛靜，自從師父西遊去後，威儀教相，謹持清規，修身之人，更添茂盛。一日，與眾道友說道：「俺師父西遊，至今七載未歸。那年師父下山之時，俺曾叩師歸期，師父言香風西至之時，即其歸也。眾位道友們牢記。」正在談論之間，，摹然聞異香噴鼻，虛靜道：「此香風來得各異。出洞去看，來而何風。若是西風，師父歸矣。」大眾一同出洞觀看，果然西來香風，陣陣噴鼻馨香。虛靜道：「眾位道友，可一同往西路迎接。」時共有一十餘人，盡皆欣然而去，只留一人看洞。 
　　眾人齊往西走，有十里之遙，果見師父遠遠而來。眾人喜之不已，擁簇上面拜迎，將師父的包囊各人搶背而去。長春真人先走，眾門人後隨，至於洞中坐下。眾人羅列拜畢，趙虛靜道：「恩師西遊，越歷七年，今朝始得回來。一路風塵勞苦，弟子等終日懸望。師游西域，諸邦人民可化否？」長春真人將西邦諸國之由略說一遍，復將靈鷲寺白雲禪師作《封神傳》、自作《西遊記》之事細述一遍。遂打開包囊，取出《西遊記》的草稿，付於虛靜道：「可將此刊板，傳流後世，有益於後學修身者也。」遂命擇日興工造屋，就將這龍門洞開作叢林，招賢居住。 
　　長春真人居龍門年餘，吩咐道堅，將家交於宋道安，自帶趙道堅、鄭志修等五人同往東行。過了潼關，至河南登封縣地界，只見兩座大山，彩雲結蓋，秀麗異常，東曰太室，西曰少室。太室者，即中嶽嵩山也。長春道：「天下名山，五嶽為首。五嶽之中，嵩山居中。我欲丕暢玄風，必當立此為首，而後再興別處可也。」眾門人俱道：「師父斯言盡妙。」 
　　於是師徒們齊至山下，四維遍覽，至於山下之西南軒轅峰之下，離中嶽廟不遠，有古廟名長生宮，師徒居之。遂興工重建，十方善土咸集，樂助喜捨，數載之間，功成告竣。共造房屋一百餘間，共計殿宇三十六殿，將長生官改名崇福宮。你道真人師徒們居此數年，如何就能興此大廟？卻原來長春真人道成之後，常有天兵十萬擁護其身，朱、王、殷、潘、岳、溫、馬、趙八大元師不離左右，更有山神、土地、城隍、龍神等眾暗中扶持。不數年間，就將個崇福宮造成如同仙府一般。巍巍殿宇，儼若蕊宮貝闕；蕩蕩廟貌，似乎閬苑蓬壺。山門上鎸著七個大字：「崇福宮十方叢林。」自此以來，十方道侶疊疊而來，天下賢士源源而至。宗風丕暢，玄教日興，三十六條清規，字字謹嚴；八十一行執事，個個有款。居者行住坐臥，猶若蓬瀛仙子。老幼賢愚，無不聞風而道化；剛強暴惡，並無見語不回心。 
　　那長春真人一日閒暇無事，與眾同遊山境，遍處玩賞。只見一塊大石，生得平正，可坐數十人。丘師登與石上，坐下。時正逢三月天氣，但見和風拂面，香氣逼人；魚躍鳶飛，水流花放。真人一時玄機發動，心花開放，向眾人說道：「今日此等佳景，世罕相逢。人生在世，亦然如是。汝等得生中國，已入玄門，若不急早回心向道，空勞處世之機。光陰易邁，佳景難遇。花落到有復發之期，人死鮮見回陽之客。一息不來，命非已有，肉化清風，骨化污泥，榮華富貴，總成幻夢也。」 
　　時有門人王志明進跪師前，問曰：「弟子今聞師言，花落到有轉放之期，人死鮮見回陽之客。世間可有長生不死、死而復生者？果有否？」丘師曰：「善哉，問乎！汝當復坐，眾所樂聞者洗心諦聽，無起他念，端拱冥心，聽吾宣說。蓋人從三皇五帝以來，迄至於今，未有不死者也。惟不死者仙也，佛也。有死而靈者，神也，鬼也。人生處世，作事公正，懷抱全心，忠孝節義有所兼者，本來天性未曾喪盡，死後皆可為神。是靈明不昧、正氣不散之故也。所以為神、鬼者，純陰而無陽。因人生在世，作事糊塗，邪淫妄語，奸盜詐偽，害人利己，妄貪妄求，凡有作為不合天理之事，起種種不良之心，朝消暮耗，將自身中精神氣三寶敗盡則死，天良敗完，靈明喪盡。是為鬼也。陰府冥官，照過取罪，或墮三途，或為畜生，果報無差，不可盡說。仙佛者，純陽而無陰。一團靈明本性，如明月相似，迷雲拂盡，一輪孤月，高懸天際，大地山河，無不照徹，曰性、曰日，姹女、青龍，謂汞、謂砂，異名不一。總而言之，一點靈明本性，思之為識神，含之為元神，養之為胎神，出之為陽神。在方為東，在卦為震，在五行為木。木能生火，火者心也。心者性之子。能知修身者，割情斷欲，妄想思慮之心滅盡，真性自現；不知修身者，縱情放欲，妄想貪求，朝消暮耗，心現性滅，愈用愈喪，性昧神昏，故死人鬼域矣。蓋修道之人，要在無心。無心者，即孔子之毋意、毋必、毋固、毋我，顏子之坐忘，子綦之喪我，莊子老仙無何有之鄉。此皆指無心之說也。」 
　　王志明復問曰：「弟子聞師言，心無則道妙無窮。顏子有坐忘之功，因何三十二歲而卒也？」長春答曰：「子獨不聞紫陽翁云：東華本性老仙翁，獨坐空房未有功。忽遇西池金聖母，靈丹一粒便騰空。金者，西方之祖氣也。在人身中，養之為元氣，煉之為真鉛，發之為真種、日月、白虎、嬰兒，在方為西，在卦為兑，在五行為金。金能生水。水者，金之於，即腎中之陽精也。大修行者，能知養水生金，養火生木。故曰逆行之道，能可作佛成仙。此水能生木製火。人性本上炎，非水克之，則不住；水性本下潤，非土克之，順流則不止。金非火鍛鍊，則不剛；木非金雕刻，則不成器。土非火則不生，木非土則無根。蓋五行互相用也。顏子只知順五行而歸本位，不知逆五行而通造化；豈知五行有攢簇之理、八卦有交納之功？故死也。修身者，奪天地之造化，察朔望之盈虛，辨陰陽之消長，窮同類而施工。金烏玉兔，是我身中之藥物；天地乾坤，無非規內之鼎爐。達此理者，可以窮萬化之機；修此道者，可以步大虛之境；得此法者，可以輔帝王之基；了此道者，可以騎鯨乘鳳，可以跨龍馭虎，可遊宴玉京金闕，可以與虛皇並駕。但道有三乘，仙有九品，法有八則，入有五門。五門者，宗、律、教、法、科也。律門者，受戒守規，以著相而修出無相，以有為而證無為也。教門者，先積外功，而栽培內果，教化愚迷，而開其覺路，使其行善修德，往德門而入也。法門者，行符治病，驅妖縛魅，以術濟人，救災拔難，以功為證也。科門者，唸經拜懺，朝真禮鬥，祈福消災，度亡解厄，利人為用。以上四門，各有所證，總在我垂訓文內，不出乎三乘之中。吾宗門惟貴在見性，而水火配合次也。大要以息心凝神為初機，以明性見空為實地，以忘識化障為作用，回視龍虎汞鉛，皆法相而不可拘執也。若拘執法相，此便為外道，非吾徒也。汝等學道，既有入路，即宜退藏於密，直從念頭上洗刷。天理愈微，益見人心之難克；人欲將淨，反覺天心之杳茫。汝等可參之。」 
　　眾門人聞師語畢，各各上前稽首禮謝。只見空中百鳥翔集，頂上結如寶蓋相似，眾人道：「此亦怪也！我師在此談道，這扁毛俱來聽講。聞師語畢，漸漸散去。」丘師道：「凡胎、卵、濕三生之類，各有靈性。而久命者，皆可修成精果。今日既來聽我之語，皆獲無窮福利，歿後必轉人身也。惟化生有識而無性，即不能復於人身也。」 
　　時師正與眾人談論之際，只見道友報到「宋皇有使到來」。於是師徒們回轉宮中，果見山門外拴著馬匹。長春真人向眾道：「你們前去見他，我回方丈而去，說我有病在牀，不能執旨，請他原旨帶回可也。」眾人不解其意，只得順命而行。 
　　趙虛靜到了客堂，見了禮畢，各分賓主坐下。虛靜問道：「你這位老爺，貴府何處？今來到故宮有何貴事？」那使者答日：「下官乃宋帝駕前欽差劉忠是也。我主乃是一個有道的明君，每番敕旨，遍處訪賢，安全社稷。昨聞朝臣奏道，寶觀有位丘真人，道高德隆，有經天緯地之才能，定國安邦之韜略，故差我等至此敕召真人，同至帝都，安民定國，庶使君臣有賴，萬民沾恩矣。」虛靜上前舉禮道：「衲等實不知宋國欽差大人到來，未曾出宮迎接，赦衲等不知之罪。」劉忠道：「先生不知，何罪之有？煩請真人出來，我等參見。」虛靜答道：「大人奉了宋帝旨意宣召我師，該當與國報效，替民分憂。但我等俱是山野鄙夫，不足於道，又兼我師有疾在牀，不能執旨。煩大人原旨帶回，回復主上，另選別賢。衲輩內無道德，外無才謀，此乃有名無實之徒，豈足用哉？」 
　　那劉忠聽虛靜這番言語，想道：「這些道士，量是有名無實。」遂帶旨回復去了。虛靜送出山門，不表。 
　　且說丘真人在宮，不幾天又有金使來聘，皆高臥不起。眾門人莫測其意。忽一日，對眾道：「汝等好好演揚教相，不可懈怠修持。我欲南行有事。」遂別眾飄然而去。眾人送出五里之遙，回頭。不表。 
　　卻說第三十三代嗣師張伯憬，因魏王鎮守明州，有疾，召嗣師打醮祈安。時劉長生真人游於明州，見魏王府設醮於花廳之中，見嗣師未至，花園寂寞，就作起法來，現出海市蜃樓於主醮之壇，猶如蓬島仙宮。萬民睹者，日有萬幾。魏王聞說，疑而不信，因有病，不能出看。長生真人以符水與服，即刻病癒。魏王出觀，知是真人作法，喜不可言。待嗣師到，一人醮壇，見之，疑是誤入仙府，不敢開言。少刻，劉真人出，與張伯憬見禮，天師急忙下拜，道：「弟子誤入仙闕，敢祈真人匆罪。」劉真人道：「此地固是凡境，天師因何誤看也？」伯憬道：「凡間焉能有此仙境？」長生道：「這是末學所設之幻景，非真境也。」於是真人與嗣師各生敬信，邀留七天，醮畢法收，辭別魏王。劉真人同嗣師至杭州分別。 
　　劉真人遊玩閩中，至福州會善堂居之。眾人知其有道，住不多時，投其門下者到有二百餘人。真人擇日開講道德經義，道俗成集，闡揚宗風，普度有緣。正是： 
　　大道成時法亦通，神全變化樂無窮。
　　方方闡教逢人度，萬古千秋住太空。 
　　要知劉真人後事，且聽下回分解。 
　　