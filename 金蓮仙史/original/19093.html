<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金蓮仙史 - 第十六回　白玉贍死心求道德　丘長春度世作西遊</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　白玉贍死心求道德　丘長春度世作西遊</font></h4>
			　　詞曰： <br>　　功深報應天然，行滿飛升有日。堅心苦志無休歇，要在虛心自覓。《西遊》道路幽深，《封神》火性未滅。若將看作等閒文，難窺神仙門戶。（右調《醉高歌》） <br>　　卻說郝太古帶了雲姑，一路隨緣，過山西，渡過黃河，上西嶽華山修煉。運用神工，將華山頂上背後壁峭之處，鑿開一洞居之。外用鐵樁排插岩中，以九接木椽接之，令人往來進出可走。遂授道雲姑。二人不食火食，就在山上採取黃精、山藥、百合之類為糧。郝真人命雲姑居對山洞中，修煉道成，滿身長毛，步履如飛，人見之，聳身壁岩而去。此洞後人呼曰「毛女洞」。 <br>　　那郝真人復開七十二洞，以便後人養道。時有訪道者上山求道，投師日眾。那郝真人遂下山雲遊積功，待詔上升，留傳派詩曰華山派： <br>　　至一無上道，崇教演全真。沖和德正本，仁義禮智信。<br>　　嘉祥宗泰宇，萬理復元亨。清靜通玄化，體性悟誠明。 <br>　　卻說瓊州有白玉蟾，本姓葛，乃福州閩清縣人，董教瓊州。父名振業。於宋高宗紹興三年甲寅歲三月十五日，母夢一道者以玉蟾蜍授之，遂生子，取名玉蟾。稍長，又名長庚。祖、父相繼而逝，母他適，因改姓白，自號瓊館。幼時天資敏慧，十歲自航海西來廣州，應童子科，主司命賦織機詩，應詠曰：大地山河作織機，百花如錦柳如絲。虛空白處做一疋，日月雙梭天外飛。 <br>　　主司意其狂，弗錄，遂拂袖而歸。 <br>　　年十六歲，專思學仙，毅然就道，囊中止有錢三百。初別家山，不知夜宿何處，日落烏啼，匆匆投止而已。行了數日，至漳州城，衣服賣盡，舉目無親，夜宿江村孤館。明日起程，隨身只柄雨傘矣。勉強行到興化地界，風雨瀟灑，時正送春時候，到此欲歸不得，乃乞祭充飢。又走了一十餘天，至羅源與福寺，願自身作僕。未滿半月，與主僧作別。值炎日燒空，赤足奔馳，肉流血汗，痛不可言。至江浦，秋雨淒淒，頭無傘笠遮蓋，四顧難行。聞建寧府城中人俱好善，特往彼地求活。通衢舒手，誰人可憐乞兒？因入悲田院中，相混暫歇。後上武夷山，道士罵其孤窮，玷辱宗風，悲泣下山。訪至龍虎山上清宮，謁見嗣師，知客嫌其襤樓。直往東北，過饒州，渡鄱陽湖，至建康，遇兵渡江。時淮、泗兵火，橫屍堆道，野無草粒。轉至江東，正當三伏炎天，家人避藏谷穴。行人兩浙，秋涼漸侵。在武林夜宿古廟，天方大雪七日，幸得童精未泄，死而復甦。自思淒涼，欲去尋死，復自慰曰：「修道大事，切莫怨尤。我生果有神仙之分，前程自有師指。幸而天與殘生，受此飢寒勞苦，何足悲哉！」 <br>　　那玉贍勞苦不辭，寒暑不懼，遍處訪道求玄。幸其智慧天成，見多識廣，能知真偽，不人傍門邪教之網。所見這些僧道，盡在名利上搜求，並無一個性命中著腳。來往二十餘年，未嘗遇一真師。 <br>　　至四十二歲，時孝宗淳熙三年，游於甬東海濱，遇陳泥丸真人，見而憐之。識其道器，攜歸羅浮，傳授還丹之訣。居一年，泥丸見其有怠惰之意，遂令下山，謂曰：「子可更在外勤求苦志數載，吾當於此俟子。」玉蟾無奈，悲泣拜辭下山。 <br>　　初至黎母山，遇神人授其上清法錄、洞玄雷訣。游武當山，北極驅邪院左判官，即三國中魯肅也，與講行施符法，濟人立功。游西蜀青城，訪謁金堂，遇老道授《度人經》。轉至巴陵時，民染瘟疫，以符水濟民，驅邪治病，然無不應；以經度鬼，皆獲超升。自此以後，呼召雷雨，收攝魔精，方方累行，處處積功。如是七年，歸羅浮覆命。 <br>　　泥丸見之，喜曰：「學道須要如此辛勤，方是道器。」復援太乙刀圭之道，向玉贍道：「我此時正欲調神出胎，必仗伴侶之功。汝當在此護法數年，何如？」玉簷拜答道：「師父用功，弟子應當護法。此乃為弟子分內之事，願當護法，侍候恩師。」於是泥丸得玉蟾誠心護持，就下手用功，遂調神出胎，三年乳哺，復再大定六年，神化無方，隱顯莫測。 <br>　　那白玉蟾在山侍師九年，一朝至師前再拜，啟問曰：「弟子今生可得仙乎？」陳泥丸白：「人人皆可作仙，個個俱能成道，何況汝乎？」玉贍拜求道：「不避尊嚴之責，重伸僭易之問，修煉工夫，願得一言點化。」泥丸真人愍其真切，為其講明次第火候、金丹妙旨以及出胎調神之功，逐一指示，道：「汝既得玄旨，須要下手用工，不可遲延歲月。光陰迅速，，轉瞬無常，謹慎修持，此是天機秘密，不可輕傳匪人。昔日張祖紫陽真人，三傳非人，三遭天譴。必須慎之！我令內丹已成，你可隨我往北一走。」那玉蟾拜謝起來，遂收拾單行，即日起程。師徒別眾下山，眾弟子送行。不表。 <br>　　且說泥丸真人至湘江，向玉蟾道：「我此去北遊，必要遲延歲月，猶恐耽誤你修煉的工程，不如你去辦你的事。但你今無人護法，只可以財輔之。你可去買些水銀來，愈多愈好。」玉蟾問道：「師父要水銀何用？」泥丸道：「你去買來，自有用處。」於是玉蟾聽師之言，就去買了二斤水銀，交與師父。泥丸喜道：「這二斤水銀，足可以供養數載矣。」就將水銀放在口中，片刻吐出，變成黃金。玉蟾一見，驚喜曰：「我師有這般神通！嘗聞《丹經》有云：道成之後，體化純陽，能入水不溺，入火不焚，入金石而無礙，步日月而無影。未聞水銀入口，化成黃金。此道更奇異也。」泥丸曰：「此金丹大道修證，聚則成形，散而無質。能使枯骨立地成形，朽木頃刻發生。此水銀化為黃金，何足異也？」 <br>　　玉蟾問曰：「此金變成，後來復變否？」泥丸曰：「神仙以金丹點化，可使五百年不變。若是幻術點化者，或有一年半載；及至三年五載，不化者鮮也。今將此金與你帶去，可作道本，方能下手用工也。」玉贍曰：「弟子今聞師言，此金五百年之後復成水銀，豈不害人乎？弟子不敢用也。」泥丸曰：「今聽汝之言．慮五百年已後之事，足見汝之道心，將來必成天仙果位。但此金五百年之後，雖變亦不害人。所藏金之人，必是官宦富戶；這二斤黃金，分作八塊，亦未必一家所藏。何害之有？汝可大隱鬧市，勤修苦煉。我欲渡江往北一遊。汝至功成果滿，後會有期。」玉蟾含淚拜送。至於湘江岸上，只見江水滔滔，泥丸真人將頭上箬笠放在水上，腳踏箬笠，渡江而去。時湘江岸上，千目共睹，眾人都道真是個活神仙，無不驚呀下拜。 <br>　　玉贍見師父擲笠過江，知師道成，遂在這湘鄉鬧市廟中勤功修煉。越歷三載，始得鉛汞相投。復修二年，時當大丹將成，一朝被外緣所誘，用心不謹，忽然汞走鉛飛，前功俱廢。自嗟根基淺薄，哀悲大哭。時有從人相勸，方可罷休。遂往東遊，以符水濟人疾苦，培功積德。 <br>　　游訪天台，拜見祖師張紫陽真人，以金丹四百字授之，教其嚴防守護，謹慎魔侵。玉蟾拜別祖師，人武夷山，結廬居之，修煉丹成。是年六十四歲矣。因緣護法天然，復用大定凝神，坐忘九載，脫胎神化，方得形神俱妙，與道合真。然後出山，行功積德，待詔上升。自號雲外子，善能草書丹青。自贊云： <br>　　千古蓬頭出腳，一生伏氣餐霞。笑指武夷山下，白雲深處吾家。 <br>　　自此隨處逍遙，濟人利物。復號紫清。後作書一集，曰《悟道集》，流傳於世。遍遊天下，行法積功，畫梅畫竹以自娛。接引多方之士，且飲且吟而勿倦，提攜無數眾生。跣腳蓬頭，風流自在，不表。 <br>　　且說長春真人，在龍門洞別了眾弟子，過蔥嶺積雪，西渡流沙河，邀游諸國，度化眾生。至於天竺國，一名竺幹國，即今名印度國也。國王見丘真人常有雲霞盤結頂上，如寶蓋相似，稱丘真人為寶蓋佛，又日震旦活佛，至今西方家家供奉。不表。 <br>　　那丘真人游月氏、回回等國，指引迷徒，隨處化度。返至雪山，至靈鷲寺掛單，見一老僧，法號白雲，手捧《封神傳》一冊，與長春真人觀看。真人執過手來，細閱一遍，見其文義雖妙，火性未消，不足於道。丘真人在他寺中盤桓年餘，著成《西遊記》一冊。共有百回、九九魔難，妙化無窮，是為修道降魔釋厄之玄機也。書成，付與白雲和尚。那和尚執去，靜玩一月。一旦，將長春真人請到方丈，大設筵宴，推真人上坐，執弟子禮，倒身下拜，道：「弟子才疏學淺，德薄孽深，學道無成。今遇真人至於敝寺，乃弟子三生之幸也。伏乞真人指示一線之機，使末學有進修之路。倘然日後有成道之期，不忘真人開示之恩也。」 <br>　　長春亦急忙還禮，道：「禪師德若丘山，性如秋月，何愁不成佛果？因何固謙也？」遂挽手起來，二人坐下。禪師道：「若非真人至此，我似河伯，而自之多於水也。今見真人之道，方知我丑，如登丘阜而睹漢表，仰之彌高，鑽之彌堅，正如小石小木之在大山，毫末之在馬體也。」長春道：「禪師因何謙虛若此？」和尚曰：「非我謙也。今觀真人之《西遊記》中，字字玄機，聲聲妙諦，內藏秘奧，玄妙無窮，實有經天緯地之才，乘景御風之變。真人若肯度脫愚迷，我願投門下。未知恩師意下何如？」長春曰：「你乃佛門弟子，將來亦是西方禪祖，非我玄宗之器。我觀汝之《封神傳》中，妙法頗有，奈何火性未滅。必須滅盡火性，方證菩提，然後方可論道。慾念除盡，方離欲界；塵情了盡，方出色界。心不著於虛，即超無色矣。可將我這部《西遊記》細細玩悟，八十一般魔障滅盡，自然可得真經返國。經者，金也。金丹人腹，大道自然可成也。」那白雲禪師拜謝道：「盛蒙玉言開導，師恩何日可報？」 <br>　　長春真人齋畢，告辭道：「我明日起程，回轉故國，即今告別。只要汝勤修大道，功成果滿之時，同赴龍華勝會，後會有期。」那禪師見丘師告別，苦留道：「敢乞恩師赦我狂瞽，我師居寺中一年有餘，才至今朝，方知恩師道德。赦弟子不知之罪。乞師再住幾天，凡《西遊》之內隱言密語，乞師指示一二，感恩之至。」於是長春真人見其真誠，權留半月，微有所傳。遂告別道：「余本當久居於此，但中國有許多的大事，心願未了，不得久留。」 <br>　　那白雲禪師苦留不住，無奈其何，向丘師道：「恩師既然中國有大事未了，弟子不敢強留。」遂取出黃金百兩、白銀五十，呈於師前，叩拜道：「弟子這點少少的薄禮，乞師收下，帶到中途，權作路費。」長春道：「我在常住處找一年有餘，深蒙眷顧。今汝之厚禮，實不敢收也。」和尚道：「今者蒙師救拔，師徒之分，不必謙遜。況師《西遊記》中有言曰：『欲求天上寶，須用世間財。』唐三藏不捨金缽盂，真經不能到手。雖然是道中的隱語，世禮亦當然也。」長春道：「貪財不出家，出家不貪財。既愛財寶，不是出家之人。但我此去，欲建造叢林，非財不可。」正是： <br>　　仁者施財能得福，不仁聚貨自亡身。<br>　　若然愛寶貪財物，豈是修身學道人？ <br>　　要知丘真人後事如何，且聽下回分解。 <br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>