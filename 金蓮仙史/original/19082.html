<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金蓮仙史 - 第五回　李老君崆峒會群真　王重陽寧海度諸子</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　李老君崆峒會群真　王重陽寧海度諸子</font></h4>
			　　詞曰： <br>　　仙籍以功為上道，宜在塵間討。三千八百果完全，一旦了然跨鶴會眾仙。隨機應化善因緣。昔日奉丹詔，今朝採取七金蓮。果滿功成飛步瑤天。（右調《虞美人》） <br>　　話說王重陽真人到了惠州，訪陳翠虛。見一箍桶者念頌云：有漏成無漏，如何水洩通？既能圓密了，內外一真空。 <br>　　且說泥丸隱於市，嘗與人箍桶時，念了這篇頌，見一道者目中神光四射，必非凡流，急忙上前鞠躬迎謁。重陽曰：「子何所見而迎我也？」翠虛道：「仙長目有神光，頂有紫氣，某因識之。」重陽問道：「汝曾師紫賢乎？」曰：「然。」重陽與翠虛走至避靜之處，論金丹之旨，無不契合。遂同人天台山面晤紫陽真人，盤桓久之。重陽辭別，邀游海濱。 <br>　　癸未，未改元隆興。是冬，詔徵陝州郭雍，不至。雍父忠孝，師事程頤，著《易說》，雍得其學。曾與重陽辨論養生之道，自號白雲先生，帝賜號衝晦處士。 <br>　　甲申夏，張濬卒。是冬，金攻楚州，魏勝拒敵而死。 <br>　　乙酉春，宋改元乾道。陳康伯卒。樞密院王剛中晝坐校書，見陳康伯至，曰：「予日傍桂宮，以子節烈可嘉，帝君命召歸王局，同赴峰同會去。」剛中遂卒。 <br>　　卻說太上老君命尹喜真人邀集群真，類敘有功之仙，於丁亥三月十八日齊到崆峒報功覆命。道旨一出，諸仙咸集，謁見老君。老君命各談玄旨，別敘真功，語類不同，會歸宗旨。老君命設天廚之宴，次第排坐。上元天官唐堯聖帝曰：「人起貪嗔，釀此劫運。某等不能化及萬匯，保合太和，雖勤厥職，實愧無功。」老君顧文始等曰：「善哉諸子，功德大矣！救蒼生於水火，化煩惱於清涼。天心順遂，金篆垂勛。但度人濟世，以何為旨，試再言之。」 <br>　　文始真人曰：「古今四方之俗，先和後事，捐忿塞欲，簡物恕人，權其輕重而導之可也。」老君曰：「子言甚善。」 <br>　　正陽曰：「旁門小法，易為見功，而人喜之，互相傳授，至死不悟，敗壞大道。自己深沉苦海，返思牽引他人，勸誘愚人，自彰法式，死人重泉。真可悲也。」老君曰：「此固凡夫少識，亦由邪說流行，故使迷徒難以省悟。汝等急宜救正，可令其覺悟耳。」正陽呈上《破迷正道歌》，老君觀之，曰：「得此足破旁門，使迷者覺悟。今生雖不能成真，轉世可涉大道之徑也。」 <br>　　純陽呈《敲爻歌》並《直指大丹歌》、《漁父詞》，海贍呈《還丹賦》、《至真歌》，陰長生呈《龍虎歌》，嚴君平獻《鉛汞歌》，許施陽進《醉思仙歌》，諸仙紛紛進呈。老君視之，贊日：「足見諸子度世心切，可稱吾道長城也。」命侍女各進醍醐，諸真暢飲。 <br>　　中上地官虞舜聖帝曰：「適奉玉敕：岳氏忠良，已昇天界；秦檜奸雄，立墮三途。但宋金強弱，將何了結？」老君曰：「金人好殺，慘毒太甚，將來受報於蒙古，必當倍之。」遂命大容啟《道藏》，取經付諸仙曰：「此《度人經》、《玉樞經》、《三官經》人能受持讀誦，可以消災解厄。《大梵鬥》、《朝真科》，禮之可以請福延生。《生神章》、《濟煉科》、《救苦經》、《生大經》，誦之可度亡升遷。《玉皇經》、《三洞經》、《大洞經》、《道德經》、《黃庭經》、《龍虎經》、《陰符經》、《清靜經》悟之而可得道成真。爾等可將此經傳示信道之人，令其讀誦參悟，有志者自可人聖超凡矣。」眾真拜辭，老君命伶倫等送出山前，各登雲程。 <br>　　老君知兩河大疫，雖有馮長等在彼，救濟不逮，欲往助之。李凝陽亦願隨行。 <br>　　卻說河東馮漸，即馮長化世。初以明經入仕，性與俗背，棄官居伊水，時以藥治疫。時有道士李君，以道術行於金邦，尤善視鬼。李君更推重馮漸，人稱漸名，鬼即遁去。李君更教患家以「漸」字題門，鬼見之即避。 <br>　　卻說李凝陽去游長安，自稱李客，常披蓑戴笠，腰繫葫蘆，在城中賣殺鼠藥，以木鼠為記。或有人買藥，即曰：「此藥不單殺鼠，兼療疾病。」書店張贊買藥殺鼠，燈下見大鼠數頭爭食其藥，俄見鼠生羽翼飛去。贊異之，因問李客求藥。客云：「藥已盡矣。」贊歸言之，其父年餘七十，久患風症，乃取鼠食餘藥舐食，頓覺病除。 <br>　　凝陽去往終南，會正陽、純陽。正遇王重陽來到，拜謝師恩，並將妻和玉贍成道之由細說一遍。正陽道：「汝妻本瑤池守花青鳥精衛降凡，夙因不昧，汝傳授他修成道果，更兼積功累行，他日位證金仙，無復羽毛之累矣。」 <br>　　三仙正在笑談，只見凝陽到來。正陽、純陽出洞迎人，命重陽拜見道祖：「此位即異形真仙李凝陽道君。」重陽倒身下拜，凝陽急忙留住，道：「汝是通程真人王升下世，不昧前因，幸得鍾、呂二仙化度，方能得道成真。夙願宏深，度人心切，他日功圓，仙秩高矣。」重陽聽凝陽之言，始知本來面目。復向凝陽行禮道：「不是二師度化，焉能得覲道祖仙容？今蒙恩指點，誓當盡心濟度。」遂拜辭三仙，回轉東海。三仙亦送出洞門而別。凝陽與鍾、呂二仙在終南遊玩。不表。 <br>　　且說馬宜甫娶孫氏為妻，男材女貌，夫婦如魚水一般，朝夕吟詩答對，其樂可知。後直甫身人黃門，不求上達，不樂仕進。連生三子：長曰庭珍，次曰庭瑞，三曰庭圭。三子長成，各成配偶。正是光陰荏苒，不覺年長四十五歲。原來孫氏長了四春，年四十九矣。那宜甫晝寢，見一道士攜其登天，遍遊聖境，景致非常。覺而有感，題詩云： <br>　　夢人華胥到九天，天中處處住群仙。<br>　　香飄紫闕龍鸞舞，瑞映丹台獅懈眠。<br>　　凡境原非真境樂，人身難比法身堅。<br>　　紅塵富貴終非久，跳出樊籠壽萬年。 <br>　　孫氏看見這首詩，暗暗稱奇，遂問員外詩意。宜甫道：「夢游天府有感，因作是詩。我想人生在世，料不能久，上壽者百歲，中壽者八十，下壽者六十。聖人云：五十而知天命。我和你知命之年已至，日落將近西山，若不急早回頭猛省，老來難躲無常。趁此色身尚健之時，訪個明師，早求度世之方，修個長生不死之神仙；逍遙物外，做個與天齊壽之仙子。十洲三島，舉念即至；大千世界，任意邀游。到此之時，豈不快哉！」 <br>　　孫氏道：「員外說修仙之事，甚妙。但我和你是個凡夫俗子，焉能妄想至此呼。怕畫虎不成，反類其犬，惹人取笑耳。」宜甫道：「自古迄今，得道者數萬，拔宅者有數百家，皆是凡人修煉後成真仙。豈不聞古詩云： <br>　　萬劫千生到此生，此生總是夙生成。<br>　　今生不把此身度，空在世問爭利名。 <br>　　諦觀仙傳，古來多少根基淺者，千魔萬難，苦志修身，今世不成，求其來世；來根厚者，早遇真師，得授至道，三年五載，直超三界。若論來根，我和你比上不足，比下有餘。今生得產富貴，嘗存濟世之心，目前子孫滿堂，夫婦更無疾病，這就是大根基也。我欲出外尋訪道德之師，傳授長生之道，修成一個天仙，方滿我平生之願矣。」 <br>　　孫氏笑道：「古人有言：夫榮妻貴。我員外修成一個神仙，做妻豈有不仙乎？」宜甫道：「這神仙二字，乃天上之榮貴，豈同凡間可比？夫榮妻貴乃凡人之話，修仙之事，諺云『公修公得，婆修婆得，自修自得』，這叫做『各人修身各人了，各人吃飯各人飽』。食在我腹，你焉能飽乎？且如世人在世，父子、夫妻、兄弟、朋友，至於大難一到，子不能隨父，妻烏得隨夫？各人奔走各人的路，生離死別終有時。」 <br>　　這一段言語，說得孫氏如醉方醒，向員外道：「我員外倘然訪得明師，可能與妻同修否？」宜甫道：「志同，外人卻成契友；心背，至親即是他人矣。」 <br>　　過了幾天，馬員外人城有事，走到城門，因天氣暑熱，少坐片時，買瓜止渴。見一老道走來，也就坐下。你道怎生模樣？但見： <br>　　頭戴清風巾，足踏多耳芒鞋；手拿淨塵拂，身披千針袖襖。雙眸炯炯，兩道金光如電閃；含神默默，一團和氣似龜藏。耳大鼻隆，面凝金色；額高眉闊，舌絡錦紋。坐如磐石，步若輕風。正是：無人無我真如體，不滅不生自在心。 <br>　　馬鈺見此人形容蒼古，體相不凡，遂買一個瓜，向前道：「老師父，我看這天氣炎熱，身穿袖襖，不怕暑蒸？我買這瓜兒與你結個緣。」重陽不語，執過手來就吃，卻從瓜蒂食起。馬鈺道：「這個瓜蒂是苦的，何不棄之？」重陽曰：「香從臭裡得，甜向苦中來。」馬鈺復問道：「老師父何方人氏？到此何事？」重陽道：「不遠千里而來，特來扶醉漢耳。」馬鈺異之，知是有道，遂上前深深打躬，道：「弟子見師形容迥異，出言不凡，有意度人，請師到我家中養息幾天，未知老師尊意若何？」 <br>　　重陽見他至誠虔恭，知是道器，遂與馬鈺同至家中。廳上坐定，急命家童烹茶設齋。重陽止道：「貧道出山，久避煙火。」馬鈺聽言，愈加恭敬，急忙命家童請出孫氏，道：「我今日進城，路遇這位真仙。他不食煙火多年，此人必定有道。」就叫孫氏上前，夫婦一同參拜。重陽一見這婦人，年雖已近知命，體相不凡，將來必成大器，但其目前道心未固，待我慢慢琢磨。 <br>　　馬鈺請師到花廳養靜，每日買些瓜果之物供養。重陽將馬鈺更名處鈺，字通寶，號丹陽。丹陽拜謝，問師曰：「何為道？」重陽答曰：「道是虛無體，強名曰先天。五行不到處，父母未生前。」 <br>　　丹陽即悟大略，事師不倦，日與談玄論道。重陽分梨與丹陽同食，嘗作詩省之，詩曰： <br>　　此物外圓內卻堅，中含一點是先天。<br>　　收來嘗以凝花露，放去觀如出水蓮。<br>　　劈破鴻蒙修妙道，剖開太極揀真鉛。<br>　　時人不識玄元理，那曉食梨有秘傳？ <br>　　凡分梨十次，每次必有詩以化之，多方指點，丹陽嘗未覺悟。不表。 <br>　　卻說登州府寧海州，時有一人，姓譚名玉，字伯玉。祖居河南洛陽縣人氏，因金兵南渡襲汴京，逃出，至山東登州寧海寄住。緣登、萊、青三府之地近於海濱，不順大路，雖金人至此，得其城池，百姓歸降，故未大動干戈，到也安寧，故有外人逃入境中。這譚玉生於金太宗天會癸卯元年三月初一日，生時有彩霞照室之祥，少有敏慧，卻遇金兵作亂，隨父逃奔寧海，開店度日。父親亡故，嘗甘淡泊，篤好清虛，不思娶妻傳後，獨念固守元精。至四十二歲，忽患風痹之症，求醫罔效，服藥無靈，曾有三載，行路艱難。忽聞馬員外家中有一位神仙，冬夏單衣，不食煙火之食。「倘有靈驗，能使患痊如故，我就哀求出家。」主意一定，坐了一乘轎子，到了馬家門首下轎，入內問訊。馬家家人引進花廳相見。 <br>　　丹陽問知來由，引見師父。那譚玉一見重陽，卓犖有異，知是神仙臨凡，急忙倒身下拜，求療沉痾。重陽與其神觀，觀其夙緣有種，根器不凡，就將葫蘆內取出丹丸三顆，向譚玉道：「當用無根水煎服，熟睡一時，病體即刻痊癒。」正是： <br>　　夙緣有種今生遇，得道修持卻在人。不是譚生勤苦志，焉能他日見天真？ <br>　　要知譚玉後事，且聽下回分解。 <br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>