<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金蓮仙史 - 第二十二回　劉真人洛陽插牡丹　黃石公紫柏遺松子</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二回</br>　　劉真人洛陽插牡丹　黃石公紫柏遺松子</font></h4>
			　　詞曰： <br>　　得道所為無著，萬般如志如心。插花栽植自森森，枯木萌芽發莖。變化飛騰霄漢，豈拘鬧市山林？千年松子不難尋，豈在塵寰馳騁？（右調《西江月》） <br>　　話說丘真人，在燕京白雲觀大闡宗風，使弟子宋道安、鄭志修、於清風、尹志平等各處設教。不表。 <br>　　且說劉長生真人，自福州解化之後，遍遊洞天福地、三山五嶽，朝謁仙真。或現或隱，隨處積功，待詔上升。時遊玩洛陽，憶昔孫不二養道於破窯之中，道成同丹陽、耿始跨鶴衝舉之後，遂名三井洞，此時香火茂盛，欲去觀玩一回。遂搖身一變，變作一個全真道侶，年紀卻在二十上下，風流迥異於常倫，逍遙不同於俗子。你看怎生打扮？但見： <br>　　頭戴綸巾，兩條風帶飄飄；身披鶴氅，一體花開錦繡。面如滿月，臉泛桃花，唇若塗朱，目藏秋水。憑丹青描畫難比，任佳妓撲粉不如。十指如玉筍生輝，一身似凝脂潤澤。正是：風流不讓裴仙子，體態豈輸宋美人？ <br>　　時正逢二月十五日，青牛現太上老君聖誕之辰，這洛陽城鄉的大家小戶，男男女女，都要到青牛觀來燒香。那劉真人先到三井洞遊覽，次往青牛觀進香。這些年輕的女人，看見劉真人生得十分的容貌，一個個股體酥麻，俱道：「世間那有這樣的美男子？為甚麼要出家修道？」有等說道：「他的前生費了多少的苦志修來，今世投生有這樣的美貌，今世再修，豈不成仙乎？」眾人談論，見者俱有眷戀之心。 <br>　　那劉真人見一女子，頭上插一朵含蕊的牡丹，上前說道：「小姐頭上這朵牡丹，雖然豔麗，可惜不能嘉於眾人。若將此花送與貧道，頃刻間，管教眾人可分。」那女子聽真人之言，心中歡悅，就將頭上這朵牡丹拔下來，送與真人。那劉真人執過手來，吹了一口仙氣，畫了一道起死回生的符，再運動先天真一之水灌溉花中，將這朵牡丹花插在這莽山地上，念動真言，加符灑水。頃刻之間，但見發芽長枝，結蕊開花。此花更覺豔麗，清香異常。劉真人向眾人道：「此花不比家園之花，折去一日就謝。我這牡丹摘去帶在頭上，可使七日不凋，愈帶愈香。有人愛者，皆可摘取。」時這些人圍籠大堆，不知其數，男男女女，挨挨擠擠，俱來採摘，摘完頃刻復發。這一句話名揚出去，遠近的人俱來觀看。正是：聞至洛陽添景色，出門俱是看花人。 <br>　　那劉真人見眾人鬧熱之際，遂化道清風，無影無蹤。眾人見那道士忽然不見，正在驚訝，只見牡丹葉上有「長生子劉書」五字，眾人方知劉仙顯化，人人俱稱「插花劉真人」。後人創建廟宇，塑造神像，遂名劉仙廟，世代香煙繚繞不絕。此是後話，不表。 <br>　　且說劉真人自洛陽插花顯跡已後，欲上終南一遊。路過長安，至孟至縣地界，忽然想道：此處有古樓觀，乃太上流傳道德之地，堪算古聖遺蹟，至此不可不游。遂上山遊覽，但見： <br>　　層巒磊疊，壁峭參差。霞光通碧漢，儼若瓊瑤，紫霧繞玄關，勝如仙府。虎嘯龍吟鬥勝，柳紅桃綠爭春。說經台如兜率天宮，傳法所似蓬瀛貝闕。留聖跡於古樓石上，顯仙蹤於化女泉邊。呂仙岩下，思唐宋之仙翁；五老洞中，憶商周之老子。乘青牛，東來紫氣度關尹；過函谷，西渡流沙化諸胡。鑒古明今，可稱終南福地；追蹤覓跡，堪誇樓觀仙宮。正是：五千妙諦流傳後，萬古遺風永不磨。 <br>　　那劉真人在古樓觀遊覽仙跡，羨慕不已。遠遠見白雲西邁，知有神仙經過。片刻間，只見王玉陽同譚長真到來，遊山覽終南。 <br>　　卻說王玉陽自在中條山，獨立危巖九載，脫體飛升，積功待詔。一朝游於熊耳山，時譚長真在熊耳山脫化，正遇王玉陽，二仙約同遊玩終南。至終南鎮，見古樓觀有紫氣盤結，知有真仙駐足於此。二仙同上遊覽，只見劉長生在此。三仙相會，喜不自勝，各各見禮，將自成道原由細說一遍。 <br>　　長真道：「今日我三個不期而遇，真個難得。惟丹陽、不二早已脫化，至今猶在南方積功，不久亦要會於南山。郝太古自在趙州橋成道後，帶滕姑居於華嶽，鑿開石室七十有二，欲利後賢安養，至滕姑丹成，同游寰宇，積功度人。獨有長春名播諸國，德冠群真，今為北國輔相，大闡宗風，真乃大器晚成，我輩皆不及也。」王陽道：「丘長春棄家學道四十餘載，受了千辛萬苦，死而復甦，一志不移，及至道成，諸方瞻仰，各國稱揚。自古迄今，苦志求道者莫過於丘長春及白玉蟾也。若人效此修持，這樣苦志，一心不移，人人皆可成道，個個俱能登真矣。」三仙一同贊羨不已。 <br>　　長生真人道：「我同你三人既已相會至此，可同去極真洞拜見師祖。」王、譚二真欣然同往，各顯神通。王玉陽真人拘來一虎，劉長生真人招來一鹿，譚長真真人收來一豹，各跨坐騎，不多時間，早到了紫柏山。只見極真洞天，祥雲瑞氣繽紛，鶯歌鶴唳，鳳舞鸞翔。三仙下了坐騎，同進洞中，但見瑤草奇花馥鬱，靈山異果芬芳。內有仙童報入。片刻間，只見內中出來許多的真仙。劉、譚、王三真急忙上前頂禮下拜。 <br>　　呂祖攜了三真隨至後洞。重陽指和玉蟾道：「此位是你師母和玉蟾也。」三仙上前參拜畢，復坐。譚長真道：「弟於昔在西蜀，瘋婆打我一拳，有『一拳打退多生孽』之語，即師母點化否？」和玉蟾笑道：「昔我知汝性功克證，故留此語，待汝道成後可續此詩也。」長真拜謝道：「昔蒙尊恩指授，方得今有成道之日。弟子更欲塵寰積功幾載，以報師恩。」重陽真人曰：「汝既有此心，凡功不厭多，行不嫌廣，愈積愈高，天福愈大。再可去行些宏功，待長春功圓道備之時，同赴仙都朝參金闕可也。」劉長生、王處一各將自己成道度化終始的原由說了一遍。眾仙稱揚未了，只見洞外祥光遐著，知有上仙到來，眾仙急忙出洞邀迎。 <br>　　但見一個仙人身跨赤虯而來，後面隨著一個仙童，肩背一個葫蘆，從空而下。正陽知是赤鬆老仙下降，急忙率眾仙拜迎，引人洞中。眾仙俱未會面，見正陽帝君擎拳接禮，眾等不敢待慢，上前參拜。正陽進謁道：「我等未知老仙光降荒山，未曾遠迎，多有失敬。」 <br>　　赤鬆大仙道：「昨在南極赴會，聞許遜真人之言，始知精衛下降之由。今已蒙正陽、純陽、重陽三真點化成道，得入仙班。是則仗諸真之恩度接，一則他夙因不昧，故我今來引他至崑崙見過王母，然後待詔發落。」和玉蟾聞之，急忙上前跪下，道：「弟子今聞師言，才覺本來。若非恩師點化，幾乎失卻本來矣。」赤鬆於日：「汝本炎帝之女，嘗師於我，時未聞道，急欲往蓬島求真，漂海溺水而亡。一靈真性變成青鳥，名曰精衛，心懷嗔怒，欲銜西山之木石，填滿東海。那時我見之，引人瑤池，蒙王母收留，命往閬苑，看守桃園積功，直待嗔心淨盡，方能轉托人世，修持道果。今已脫離羽毛，永證金仙之位矣。」 <br>　　言畢，遂取出松子數顆，向眾仙道：「我昨日南極赴會，帶來這松子，乃是離農所產，千載一實。凡人食此，能可長生不老；神仙食之，亦能神通倍增。分於諸子，各食一顆可也。餘了一顆，種在此山，將來後人有志於道者，食此可以益壽延年。久久服此，修之可得長生神仙矣。」即今紫柏山的鬆於，只此種也。此話不表。 <br>　　且說眾仙各執松子食之，果然甘香異常，贊羨不已。 <br>　　赤松子命回祿往西蜀警格人民而去，自帶和玉蟾，跨赤虯，同赴西池。眾仙送出洞外，只見赤虯望西而去。 <br>　　眾仙回轉洞中，時正陽、純陽同欲下山，積功度化，譚、劉、王三仙亦欲隨之。獨留重陽真人在洞待等諸子功圓，七朵金蓮會集，方可應詔上升。眾仙出洞，譚長真等三仙拜別師父及祖師等，各各分頭度化不表。 <br>　　卻說鍾、呂二仙離了終南，游於臨安，遇崔與之。那與之自在宋帝駕前辭疾歸廣州後，遇白紫清真人，見是道器，傳其延年永壽之術。至此游於臨安，遇鍾、呂二仙，傳其三五歸一之道。 <br>　　甲申秋，宋帝寧宗崩。史彌遠矯詔，立沂王貴誠為理宗，更名鈞；尊後為太后，同聽政事。封皇子弘為濟陽郡王。寧宗無子，立弘為太子，乃理宗之兄也，被史彌遠殺之。 <br>　　乙酉，宋改元寶慶。時有神僧道濟坐化。此僧乃天台人也，幼而穎悟，喜觀釋典。二親去世，即棄家學道。訪至臨安，游靈隱寺，拜老僧遠瞎堂為師。後得悟本來，佯狂混世，飲酒食肉。寺僧見其風顛，無不厭賤於他，皆呼為濟顛。迨遠瞎堂去世，即棄靈隱寺，佯狂城市，或療宮室危災，或救紅樓重病，無語不靈，有邪皆正。後居淨慈寺為書記，嘗夢中顯化，感謝皇太后重修大殿。復向四安山中募木，運至本寺井中冒起。有以葷酒責之，則吐所食之物，悉能飛走而去，或水族魚鱗，亦皆優游而去。至六十歲，忽然不食葷酒。平日朝臣有以葷酒招飲，濟顛皆云：「可放生。」灼焦斷尾之物，放水皆活。此時眾人益加敬信。是秋示寂，眾僧將他赴火焚化，得舍利無數。明日，有僧帶書至淨慈寺，對主僧云：「昨日途中遇濟顛寄書，曾言蒙古暴虐，佛國被殘，今欲返於台州矣。」後人乃云道濟是國清寺紫金羅漢再世也。 <br>　　時蒙古伐高麗及西域、全、夏，各路分兵征伐。夏主德旺憂悸而殂，其姪睨立。 <br>　　丁亥，蒙古執夏主睨歸，夏滅。諸將爭取金帛子女，惟楚材獨取書數部、大黃，二駱駝載之。班師未幾，軍士病疫，惟得大黃可癒。賴此大黃，所活萬眾之命，方得全師。回頭復破入三關，金人惟守河南而已。 <br>　　是年，蒙古主鐵木真崩，四子拖雷監國。攻取西和州，知州陳寅同妻杜氏飲藥死，僵立不倒。拖雷言其盡忠，許其廟祀，方能倒去。以大夫之禮葬之。蒙古復催兵人金，太昌原陳和尚以四百騎大破之。 <br>　　是秋，蒙古立三子窩闊台為太宗。任用楚材，殷富治平，軍聲大振。太宗傳旨，改北宮仙島為萬安宮，改天長觀為長春觀。敕丘處機管理天下出家僧道，善人皆隸焉。賜以金虎牌，凡有教相事務，悉聽丘神仙處置。山東安撫覆命王志明，自泰州傳旨至燕京白雲觀。 <br>　　五月二十三日，人報巳、午時分，雷雨大作，太液池之南岸崩裂，水入東湖，聲聞數十里，魚鱉盡去，池水遂涸。北山口亦摧。師聞歎曰：「山摧池涸，吾將與之俱乎？」七月初四日，師謂門人宋道安、尹志平等曰：「昔丹陽師兄嘗授記於余云：吾歿之後，教法大興，四方往往化為道鄉，道院皆敕賜名額，汝等當住持大宮大觀，仍有使者佩符乘傳、乾道門的事。我師重陽之言，－一皆驗矣。」正是： <br>　　時來大地皆春色，風正方方樂太平。千古玄宗從此振，丹台紫府錄仙名。 <br>　　要知丘祖後事如何，且聽下回分解。 <br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>