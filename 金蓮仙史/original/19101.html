<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金蓮仙史 - 第二十四回　元運興諸將扶社稷　帝詔降眾仙受敕封</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十四回</br>　　元運興諸將扶社稷　帝詔降眾仙受敕封</font></h4>
			　　詩曰： <br>　　邀游大地幾春秋，勸化時人不肯修。<br>　　性命機關堪守護，利名圈裡莫綢繆。<br>　　百年有限光陰促，一旦無常萬事休。<br>　　急早回頭勤苦煉，與君同上鳳麟洲。 <br>　　卻說西河薩守堅，生於元符庚辰歲九月二十三日。生時紅霞罩室。幼而貞敏。初學醫生，誤用藥殺人。後棄家學道，遍訪名山，遇鐵師真人傳授妙旨，修成道果，自號全陽子。嘗受九州提刑錄，主天下鬼神功過事，大顯神通。道經湘陰浮梁，見人用童男女生祀廟神，守堅曰：「此等淫神，好焚其廟。」言訖，雷火飛空，其廟立毀。薩翁後遍行救濟，一十二年，積累百千萬億功勳。至龍興江邊盥手，以口含水，唾而盥濯，忽見水中神影在頭上。薩翁問是何神，神答曰：「吾先天主將火車靈官王是也。久值靈霄殿，奉玉敕廟食湘陰，以懲此方惡業。自真人焚吾廟後，相隨一十二載，但候有過，便復前仇。今真人功行已高，職隸天樞，願為部將，以備驅策。」薩守堅與為盟誓，表達其情。 <br>　　後至漳州，一朝諸將現形環侍，天詔召人天樞。薩翁受詔，掌都天宗主、一元無上真君之職，旌幢幡蓋，仙童導引昇天。後命王靈官護法道門，世間凡有真志修道行功，必當隨身擁護，倘有飢饉虎狼鬼妖惡人、一切刀兵水火，不能傷害其身。部領銀牙鳳嘴將三千、虎首兵百萬，護持玄宗。不表。 <br>　　丙申，蒙古闊端破成都，文州守臣劉銳、趙汝向固守，援兵不至。劉銳集家人，盡飲藥死。及破城，劉銳及二子屍皆攝去。趙汝向被執而殺之。蒙古復侵江陵。孟珙連破二十四寨。復侵真州，丘岳敗之。 <br>　　丁酉，宋改元嘉熙。 <br>　　己亥，水淹艮山門。 <br>　　辛丑。宋改元淳佑。時蒙古主嗜酒，楚材諫，敕日進三鍾。二月，帝疾篤，脈絕。楚村言天下罪囚多枉，宜赦之以祈佑。帝命赦發，脈復。子月，楚材推太乙數，言帝不宜出獵。帝不聽，徑出五日，還崩於道。時蒙古乃馬真氏稱權專政。楚材因諫不聽，憂憤而卒。為相二十年．惟留琴書而已。 <br>　　甲午，蒙古入兩淮。呂文德大敗之。復侵蜀，余階敗之。蒙古自太宗崩。後六皇后掌國五年。楚材卒，法度不一，內外離心。是秋，貴由立，為定宗，乃太宗長子也。是冬，聞宋孟珙卒，蒙古分道攻江淮。 <br>　　丁未，宋以趙葵督江淮兵馬拒之。 <br>　　己酉。宋孫貴妃生一子，不哭而憨，因名敏。 <br>　　庚戌，以賈似道制置兩淮，罷趙葵。蒙古主定宗崩。 <br>　　辛亥，立拖雷長子蒙哥為憲宗，命太弟忽必烈總治蒙古漢地事。聞姚樞有道，召之，虛己受言，遂分道取淮、蜀。宋以史天澤經略河南，軍民大治。 <br>　　壬子，行會天歷，封王子敏為逸王。 <br>　　癸丑，宋改元寶佑。帝以四川為憂，有言余階失戎伍心，帝以余晦代之。階聞之，不自安。一夕暴卒。後人有見於青城山，同一紫髯道者對坐石上，曰：「余方憂憤悶絕，忽遇姚翁奉鍾離翁命喚醒至此。」故人再拜，回視忽不見。回往余府通報，命不復揚言。 <br>　　甲寅，詔籍階家財以犒師。階子如孫家貧，償債不足，遇唐真人贈姜，皆變黃金。如孫貨於市，有賈胡買之數十萬，道：「此金是唐真人丹金也，能辟水火，順年穀，外邦稱為至寶。」如孫得以償債、置家產。不表。 <br>　　且說余晦在蜀屢敗，召還。忽必烈乃薦許衡為京兆提學，不至。聞邢台劉秉忠有道，隱居武安山，忽必烈召僧海雲與秉忠俱至。烈見其材。薦秉忠相宅，遂營開平府。蒙古主欲親伐宋，命卜其行。秉忠曰；「宋之國勢將亡，但主上南行不吉。」 <br>　　丁已，宋以趙葵為少保。賈似道誣其侵蝕軍資，葵罷職，病卒。 <br>　　己未，宋改元開慶。蒙古主聞趙葵卒，自將兵代蜀，崩於軍。忽必烈渡江，江、淮州縣俱降。宋國大驚，以吳潛為左丞相，似道右丞相。似道密遣使乞和．忽必烈班師。 <br>　　庚申，宋改元景定。蒙古忽必烈即位，建元中統，為元世祖，定國為大元。聞宋披雲有道，封為通玄弘教披雲真人，主天下道教事。以僧人思馬為國師，主統天下釋門，與宋披雲並禮。使諭安南、高麗，皆請降。時宋罷吳潛於循州，賈似道復使以毒藥殺之。吳潛曾得道於彭鶴林，至是中毒，謂家人曰：「吾其死矣。夜有風雷勿驚。」是夜果風雷大作，其屍不見。 <br>　　甲子秋，慧星出於柳。劉秉忠謂帝曰：「宋主將殂矣。」元改至元。拜秉忠為太保。冬十月，宋帝崩，太子基即位，為度宗。乙丑，改元咸寧。丁卯，立全妃為後。己巳，呂文德疽發背死。庚午春，參知政事江萬里以襄陽、樊城交急，請兵往救。似道不回答，江萬里請去。時蒙古平章政事廉希憲調理有度，賈似道不以朝廷為憂，日坐葛嶺，起樓台，延羽流，塑己像其中。建多寶閣，藏寶貨古玩。大設雲水齋，有二道人人座，啖飲太過，家人拽出，則劍琴二囊也。俄有二道進謁曰：「吾聞相度休休，有容為貴，何以拒乎？我二人因游舊境，是以進謁。敢以一詩呈獻： <br>　　平章威福極頑殘，社稷傾危爾自安。 <br>　　促織半閒方鬥罷，朔風吹徹木棉寒。」 <br>　　白衣道者曰：「怙寵戕善，將使半壁河山盡遭腥穢，難逃陰譴，尚敢傲慢如此！我是吳都督周，此是關內侯葛也。」黃衣道者曰：「福盡時當罹虎口，惟惜污我靈山耳。」攜手昂然而去。似道問博士，曰：「此是俠士也。」 <br>　　癸酉，元陷樊、襄。 <br>　　甲戌，江萬里罷相居饒。是秋，宋帝崩。似道立嘉國公量為恭帝，年四歲，謝太后臨朝稱制。封兄罡為吉王，弟昂為信王。時劉秉忠居南屏精舍，無病而逝。元主驚悼，命伯顏南侵，攻鄂州，都統制張世杰力戰莫近。伯顏去，圍鄂州，取荊湖。宋帝幼，驚而成疾。召醫李立之進藥而愈。 <br>　　乙亥，宋改元德佑，似道師至蕪湖，請和，伯顏不許。池州通判趙昂發夫妻同死，伯顏命葬之。一夕，風雨大作，墓破不見其屍。江萬里赴水死。江南諸郡，或降或遁。江西都統密佑戰死。張世杰師復饒州。江東諸郡，皆降於元。都統孟記克沙市，司馬夢求死之。六月，詔賈似道安置會稽，鄭虎臣為監押，至漳州木棉庵殺之，以應前詩之兆。 <br>　　丙子，克潭州，提刑李芾一門盡節。知衡州尹彀舉家自焚。湖南軍陷。文天祥乞命吉王、信王鎮閩廣，太后從之，拜天祥為右丞相，保二王南行。伯顏兵人臨安，收圖籍，封府庫，拘太后、宋帝北行。 <br>　　丙子，天祥至溫州，奉罡開府福州。是夏，奉罡即位為端宗，改元景炎。封景為衛王。元主廢帝量為瀛國公，尋為僧，全後為尼，同棲正智寺。 <br>　　元分道取閩、廣，張世杰奉帝航海，走潮州。元主以張弘范為元帥。戊寅，帥師人閩、廣。 <br>　　夏四月，端宗崩於綱州。群臣欲散。陸秀夫請立衛王，改元祥興，為帝景。以陸秀夫為左丞相，與張世杰共秉政事，遷帝居崖山。有大星南流隕海、小星千餘隨之之兆，其聲如雷。加天祥少保、信國公。時中軍大疫，天祥之子道生卒，佛生被執。六月，張弘范執天祥，固請死。世杰力戰，兵潰。陸秀夫負帝量赴海死。帝養白鷴，奮擊哀鳴，墮海以殉。弘范兵退，世杰得帝屍，與端宗葬之，散潰稍集。聞逸王之子在廣，謀立之，忽颶風大作，世杰登柁樓，爐香祝曰：「天意欲滅趙氏耶？」風濤愈甚，覆舟而死。諸將棄其屍於香山，眾皆散去。宋亡，元歸一統。 <br>　　元世祖追思祖上立業，嘗敬道崇仙，今成大元，一統天下，全仗仙真護庇。遂出旨： <br>　　洞賓呂祖敕封純陽演正警化孚佑帝君。 <br>　　海蟾劉祖敕封海陽嗣派九天扶正帝君。 <br>　　重陽王祖敕封重陽廣教興玄育德帝君。 <br>　　紫陽張祖敕封紫陽少府天台啟派真君。 <br>　　杏林石祖敕封紫虛繼派慕義懷仁翠玄真君。 <br>　　紫賢薛祖敕封紫賢演派瑜咖開悟真君。 <br>　　泥丸陳祖敕封紫泥昭異隨光普度真君。 <br>　　瓊館白祖敕封紫清殿派神霄輔元真君。 <br>　　長春丘祖敕封長春全德靜化明應主教真君。 <br>　　長生劉祖敕封長生輔化宗玄明德真君。 <br>　　長真譚祖敕封長真凝神玄靜蘊德真君。 <br>　　丹陽馬祖敕封丹陽抱一無為普化真君。 <br>　　玉陽王祖敕封玉陽體玄廣慈普度真君。 <br>　　太古郝祖敕封太古廣寧通玄妙極真君。 <br>　　不二孫祖敕封清靜淵真玄虛順化元君。 <br>　　西河薩祖敕封西河救苦一元無上真君。 <br>　　以上諸真列祖，各有加封，並有寶浩宣揚。並敕天下：天慶觀改為玄妙觀；各處宮觀，盡賜匾額敕建。天下玄風丕振，道化興行。 <br>　　且說長春真人，自從了道之後，游於房山，後游王屋山，遇王玉陽，同至終南極真洞中拜見師尊。重陽歡喜道：「汝今功行已高，不必出外行功，居此待詔上升而已。徹待眾道友會集，同赴蓬瀛可也。」 <br>　　且說馬丹陽在南閩行功，見宋室已滅，一歸混元，知長春早已了道，欲回終南。至湘州，不期而遇不二，邀其同赴終南。路過洞庭君山，見酒肆有白雲籠罩，知有上仙在此。二仙進去一看，見鍾、呂二祖化作二個游訪的道侶，同一位襤樓道友飲酒。二仙識之，上前參拜。三仙佯狂大笑而出，帶領丹陽、不二同赴終南洞中。重陽率諸子參見祖師。翌日，譚、劉仙亦到。到不多時，見郝太古帶了滕姑進洞，參見祖師並及諸仙。 <br>　　時眾仙會集，正在各談功業。忽見雲鶴飛繞空中，仙樂齊鳴，族幢掩映，雲車之中出來一位仙官，乃是許旌陽天師，奉玉旨下降，宣詔曰： <br>　　人天路上，為善最先；仙籍簿中，行功第一。功高德廣，則仙籍標名；道備神全，則玉京註冊。王真人昔奉玉旨，下凡積功，玄功已著，命正陽、純陽率領諸子，早赴凌霄受職。御旨已下，各宜欽此。 <br>　　眾仙拜畢，頃刻各登雲車，隨旨登天。旌幢儀仗，金童玉女，對對導引而上凌霄。 <br>　　正陽、純陽二仙率領諸仙，先參見四大大王及兩班天先聖眾、仙官仙吏，次拜四帝君、四天師，後上通明殿，朝拜玉帝至尊。玉帝一見，玉顏大喜，遂傳旨加封正陽為金闕上相，純陽為玉清內相，薩守堅為天樞內相，劉海蟾為天機右相，張伯端為東華侍詔仙官，王知明為飛雨妙化輔極真人，丘處機為天仙狀元，孫不二為女仙領袖上仙。其餘眾仙，各封真人之職，各就名山福地洞天處止，待有功之時，另行賞賜。眾仙受職拜謝，各各作禮而退。各轉雲程，就於洞天福地居止；快樂逍遙，再行積功度人。正是： <br>　　功圓道備成真日，奉詔飛升上界仙。<br>　　天榜高標千古仰，金蓮史記不虛傳。 <br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>