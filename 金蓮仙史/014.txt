
			　　詩曰： 
　　九轉丹成返太虛，圓明本性是真如。
　　陽神出入身無礙，任意逍遙樂有餘。
　　西化諸胡稱震旦，東遊萬國學華胥。
　　方方接引修行者，同赴蓬瀛閬苑居。 
　　卻說丘長春遂將固基永命之術傳授李春花，同居數月，日間或化齋，或採藥；晚來或談道，或養神。因男女同居，恐惹惑眾人，令春花假裝瘋子，鄉村募化，磨練心身。春花拜別師父，下山而去。 
　　那長春每日早三晚四，定化七家，隨緣度日，不拘多少，聽其自便。復過數月，一日自歎道：「光陰迅速，道業難成，欲修金液還丹，須仗法、財、侶、地。今者法、地已得，財、侶缺乏，難以下手用工。」 
　　正在思惟之際，只見來了一人，年庚不過三十上下，生得額高眉闊，形容魁偉，稟氣卓然。長春暗想道：「此人若肯投我玄門，將來必作中流砥柱。」那人進洞，向長春執弟子禮，倒身下拜。長春急還禮道：「先生錯焉！貧道觀先生乃是儒門弟子，因何至此舉起大禮？不亦過乎？」那人答道：「師父不必固謙。弟子今為訪道而來。未到此地，遠遠看見此洞上彩霞四繞，白氣沖天。今見師父眼有神光，因知師父必非凡品，故特來投師。乞師慈悲，收留弟子，指引迷途，永遠不忘師恩也。」長春問道：「先生貴府何地？高姓尊名？因何至此？」那人答道：「弟子乃是河南南陽府新野縣人氏，姓趙，名元通。幼習詩書，長契儒禮，鄉人俱叫我古人。因好道典，不慕儒名，父兄俱說我是個腐儒。弟子因看名利虛浮，紅塵冷淡，榮華富貴盡在南柯一夢。光陰迅速，轉瞬無常。因是棄家慕道，苦志求玄。倘蒙恩師垂愍，救度弟子，千生之幸也。」 
　　長春道：「聽汝之言，真心出家學道。我有一言，你可聽否？」元通道：「師父有話，即當訓教。」長春道：「我今朝正在思惟。師云：『欲修無上玄功，須仗『法、財、侶、地。』今我法、地已得，財、侶未周。幸遇汝來，可能助我丹成否？」元通答道：「今蒙師父垂慈，收留弟子，護法師父，乃弟子份內之事也。」長春道：「既然如是，你可焚起香來，拜過祖師。我將你改名道堅，號虛靜可也。」那元通遂焚香秉燭，拜過祖師，來到師父跟前拜了八拜。遂身邊拿出銀子二百兩，付與師父道：「這些銀子，該師父作個道本。」長春道：「出家之人，本當見財不貪，見色不愛。今汝有真心護我，終是一樣。」遂將銀子收下。自此得財、侶相扶，內功日進。 
　　那趙虛靜見師一心修煉，自己亦起真志護法，朝暮不離左右。這隴州的好道之士聞長春有道，悉來皈依擁護，或送糧食，或送小菜，或砍柴，或運水。長春修煉內丹數月，大藥將成。 
　　一旦，隴州有位都總至洞設齋，請師談道說德。長春無奈，與他盤桓了半天。是夜汞走鉛飛，丹失，前功俱廢。翌日告弟子道：「汝等將來用工至此，必須提防謹慎。我今大藥將成，昨日因與都總盤桓半天，誤了內功，昨夜丹走無存，前功俱棄。可不悲歟！汝輩後日至此境界，必當謹慎。所謂道也者，不可須臾離也。可離非道也。」 
　　長春復重新下手，時刻提防。烹煉三月，才得大藥成就。遂用過關大周天之工，煉成金液還丹。十月養胎，三年乳哺。在洞中靜定之時，忽見山崩岩倒，師乃一念不移。又見施財施食，分毫不受。復見美女美物，一心不戀。種種變態，千般幻境，不染不著。又見虎狼蛇蟲，不驚不懼。才得陽神出現。 
　　師對眾道：「凡修道之人，功夫至此，魔障多端，不可不省。或有上天遣試道行，或有妖狐鬼魁、山精石怪耗奪神氣，或有前生冤衍、今世孽障纏結不散，或有陰魔，夢寐昏迷，或有陽魔，六親眷屬。任他千般妖幻，萬種變誘，不可著一。倘然著了一魔，即大道無成也。所謂道高一尺，魔高一丈。魔過一次，我心愈明一次。魔過十番，我心愈明十倍。謹告後學，魔境至時，不可不慎也！」 
　　丘長春在龍門洞修煉七載，勤修不怠，靜裡求玄，無中煉有，不為世俗塵情所累，不怕寒暑往來所迫。逍遙不記歲月，悟道豈知春秋？猶恐陽神不老，復用三年大定之工，默養元神，始得形神俱妙，與道合真。 
　　時李春花亦來求道，師以道授之，囑云：「我今將你改名真多，這金液還丹之道授汝。謹慎勤修，丹道可成。功圓果滿，必加外功栽培。道果功圓有日，後會有期。但此道不可傳於非人，至招罪戾。謹之，慎之！」那李真多拜謝而去，後成道果。不表。長春復將延年永壽之術傳與趙虛靜。時有隴西人，姓宋，名道安，亦得長春真人之旨。 
　　真人欲往西方遨遊諸國，度化群迷，積功待詔，遂吟詩一律云： 
　　修身不擇孰愚賢，只要心誠志念堅。割欲除情行道德，利人損己學神仙。六年蟠谷千魔盡，七載龍門萬行全。徹待丹書宣詔後，管教跨鶴上瑤天。 
　　詠畢，遂吩咐眾門人道：「我今西遊諸國，度化眾生。汝輩必須精進修持，毋違吾示。」於是眾門人各各跪送，乞指歸期。真人道：「此去西遊諸國，歸期難限。汝聞香風西至之時，即吾歸也。」語畢，遂手拿便鏟，肩背蒲團，下山往西而去。眾門人送有十里之遙方回。 
　　趙虛靜見師父西去，精修德業，恪守清規，募化建造房屋，不幾年間，就將龍門洞變成仙府瑤宮。此事不表。 
　　話說譚長真，自從在咸陽別了各位師兄弟們，遂往西蜀而走。隨路募化，二月有餘，方入成都。一日，在街行走，只見來了一個瘋姑，長真識是有道，急忙上前施禮。那瘋姑舉手一拳，將長真打倒在地，門牙打落二個，滿口吐血。長真立起，聲聲稱罪，毫無慍怒。那瘋姑笑道：「一拳打退多生孽。後會有期，成真不久。」拱手而去。 
　　看書者未知這瘋姑果是何仙，必當表明。原來是和玉蟾道成，別了重陽，雲遊積功，指引迷途。時游峨嵋、青城諸境，適在成都經過，一見譚長真，知是重陽弟子，故打他一拳，試他性功如何。見長真打落二齒，心無慍怒，此子將來必成大道，故留詩一句，待長真成道，可續此詩。時街上來往之人，看見長真被瘋婆打落牙齒二個，起來運上前作揖稱罪，眾人不識瘋婆是仙，俱道長真是佛，各各稱揚不已。 
　　那長真在成都城內，一旦游至東北隅上，見一古廟，到也清靜，遂在此廟中打坐用工。這城中許多信善之人，見長真在此古廟，或一日出外化一餐，或數日出來走一回，見其似乎有道，每每有人送錢送米與他護法。時長真欲煉大丹，外雖有護法，錢米不乏；內卻無至誠的伴侶護法，難以下手用工。 
　　一日，忽然來了一個年輕的書生，上前參拜求道，欲作門徒。乃川北綿竹人氏，姓李，名鶴年，世業書塾。那鶴年幼時澄靜，不喜繁華，長契孝弟，喜讀丹經。時年二十四歲，不娶不奢，一心學道。遊玩青城訪道，未見有道之士。轉至成都城中探訪，忽聞人言東城內古關帝廟有一道士，可稱有道，遂尋至廟中。見長真果有道氣，意欲出家。長真見其真誠，就收為門徒。 
　　繼來一人投師，此人乃埕州人氏，自言姓張，名守道，年三十二歲。在川東自流公井販賣鹽業，早有棄塵之志。時來遊玩成都，見師有道，遂師事長真。將他改名道清，將李鶴年改名道靜。 
　　那長真自得二子護法，遂下手用功。三年胎圓神出，調神變化，靈通莫測，身外有身。一日出外與客談道論德，弟子奇之，道：「我師靜養三載有餘，未曾出外行走，今朝為何出來與客談道？」轉至房中一看，只見師父坐在丹牀之上。急出外觀看，外面又有一個師父。張道清邀同眾人看之，亦然。不敢究問。待客去，見師父送客出門，忽然不見。回到房中，拜問師父，長真答道：「大道回成，神通變化，隱現隨方。在外者，我之神也。陽神出現，道高者一身化多身，遍十方而隱現，豈獨一人而已矣？」眾門人始知師父陽神出外，身外有身，眾人議論稱揚。不表。 
　　且說成都府尹嚴邦輔，有子嚴炎，被狐所媚，久則成病，千方百計不能驅除。聞古關帝廟譚道士有道，那府尹親自到廟拈香，拜請譚仙與他驅除妖祟。長真叫張道清陪他盤桓，自去坐靜片時，遂書符二道，付與嚴邦輔道：「大人將此二符帶去，一道貼在房門之上，一道與少爺戴在頭上。過了四十九天，此妖永遠不敢來矣。可將二符燒化，與少爺服之，非但除邪驅魅，更可祛病延年。」邦輔道：「若使我兒妖滅病癒，我就叫他皈依仙師門下。本府替你護法，將此古廟重新。」遂帶二符回衙，長真送出山門。不表。 
　　且說邦輔回轉衙內，家人稟道：「今日大人去後不多時，有一道士進行而來，口言為少爺捉妖。問他姓名，住在那裡，他說大人請他來的，大人自知。他到了少爺的房中，就打了一個霹靂的響雷，忽見少爺房中跑出一個狐狸。那道士趕出，與狐狸摹然不見蹤跡。此事卻是古怪！」那府尹疑道：「莫非譚仙顯跡而來？真個大大的怪異！」就將二符依言帶貼，果然妖除病癒。不表。 
　　卻說那日邦輔到廟哀求譚仙，那長真真人就出了陽神，早到府行打了一個掌心雷，那妖狐驚走而去。以後這狐精復來至門，見門有符使守住，遂變一隻麻雀兒飛窗而進。至榻前，見嚴炎身帶有符，暗有神將守護，不敢近身，連複數次，不敢造次，那狐精悲泣而去。後見服了此符，真氣歸身，永遠不敢來矣。 
　　那府尹見兒病癒妖去，遂帶嚴炎到廟，命拜譚仙門下，一面糾工建廟。自此之後，名聞遐邇，皈依門人不知其數。那長真真人畫《龜蛇圖》一幅，送與府尹，道：「此處近有火災逢之。此圖懸之，能可滅火，當須寶之。」那嚴邦輔打開一看，見圖中畫著一龜一蛇，蛇之口中，吐出是火；龜之口中，吐出是水，以水濟火之像。不幾日間，成都城中大火燎天，那府尹急忙將此圖帶去救火，將圖展開一掛，其火自滅。那府尹歡悅，信是至寶，知譚仙道法頗高。 
　　那譚真人見宗風已暢，日多繁賾，遂別了眾人，雲遊度人，積功而去。眾門人留他不住。將金丹大道傳授張道清。眾人送出十里之遙，乞期後會。譚真人道：「汝等勤修不怠，功圓果滿，後會有期。」拂袖而去。留下派詩曰南無派： 
　　道本崇真理，玄微至妙仙。法去雲霄上，功成必有名。
　　大教明清淨，宏演德惟良。悟元光體性，一志復圓融。 
　　且說譚真人門下，弟子數十，得道惟張、李二人，而後修成道果。不表。 
　　且說譚真人遍處雲遊，積功待詔。至嘉州大峨山，出神玩境，悠悠自得。忽思昔日初至成都時，遇瘋仙姑之言，遂續成絕詩一首，題於峨山之上。詩云： 
　　昔日棄塵訪道時，仙姑識破管中規。
　　一拳打退多生孽，跳出陽神獨自居。 
　　欲知譚真人後事如何，且聽下回分解。 
　　