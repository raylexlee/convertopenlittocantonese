
			　　詞曰： 
　　世人志要堅，輔國安邦學聖賢。一片忠心扶社稷，未展衷情意，浩氣沖天已了然。懷抱先天志氣全。今將世事都拋撒，了卻塵情覓真鉛。（右調《追雲飛》） 
　　卻說乙已冬，金兵分道入寇，宋帝召種師道為兩河制置使，姚平仲與俱赴汴。帝以金師日迫，避兵東幸，李綱請假皇太子位號以守社稷，帝即禪位。太子桓即位為欽宗，尊帝為太上皇帝，立朱氏為後。丙午春，改元靖康。立十二月，師潰黎陽，金人渡河。以李綱為東京留守，督諸兵入援。金兵圍汴京，李綱力戰，屢挫之。金人議和，遣康王構為質。 
　　種、姚兵至，夜襲金營。金將侯吏覺之，出馬交戰，早驚動了金營各路兵馬，一時殺來。種師道督兵在後，見金兵勢大，不敢亂戰，引兵且戰且退，漸漸遁去。姚平仲之兵在前，深人重圍，二萬精兵盡被圍困。姚平仲原有萬夫不當之勇，此時金兵勢大，左衝右突，殺條血路，乘著青騾，一晝夜馳七百五十里，至鄧州得食。後入大面山，解騾倚石坐定，忽覺心地清涼。見上山來一道者，曰：「汝爭著這點功名，陷害二萬之命，罪業不小。」平仲拜伏求度。道者曰：「余漢將鍾離權也，以事跡相類，特來度汝。」遂授至道，令其山洞靜養，道成時，必當積功累行。平仲拜受靜養。不表。 
　　是冬，金人陷河東諸郡，更陷西京。詔康王往金，至磁州，守臣宗澤迎謁，勸勿往。 
　　初，相州湯陰縣岳和，真人須林五世孫也。妻姚氏有娠，晝寢，見鐵甲丈夫人曰：「漢張翼德當住於此。」醒來遂生一子，有大鳥若鵠，飛鳴屋上，因名飛，字鵬舉。時崇寧癸未二月望日。生未幾，洪水泛漲，母抱飛坐大甕中，隨水沖激。抵岸，母子無恙。少負節氣，沉厚寡言。家貧力學，少有神力。初學射於周同，發無不中。周同死，每朔望必至墓祭奠。父卒，盡禮喪葬。娶妻李氏奉母。復師西牟山魏中，即魏伯陽真人玩世，得受兵鈴。時鄉人多為盜匪，母刺「盡忠報國」四字于飛背上以誡之。劉始宣撫真定，募敢戰士，飛往投之，累擒劇賊，康王授飛為承信郎。 
　　時康王在磁州，出謁崔珏祠，少憩祠中，俟日暮潛歸，朦朧際有人曰：「速起，追兵至矣！」王驚醒，見星光下有馬，跨而加鞭，遇水騰躍而過。天明，遇相州兵迎入，其馬僵立，視之，即崔府君祠中泥馬也。 
　　金兵圍京城，要帝出盟。遣使持臘詔至相州，命康王為河北兵馬大元帥，帥師入衛。兵敗，帝如金營議和。 
　　丁未春，帝身陷金營，金將迫帝易服。侍郎李若水罵賊被殺。劉拾自縊死，八十日就殮，顏色如生。二月，金劫后妃、太子、宗戚，惟孟後以廢居得免。金人以少宰張邦昌為楚帝。是夏，金囚二帝三千人往北，孟後降手書，令康王嗣統。群臣固請正位，遂即位於應天府，為南宋高宗，改元建炎，尊孟後為元佑太后。宗澤為京留守，令岳飛大敗金人，升為統制。 
　　戊申春，金兀術犯汴，宗澤敗之。前後上疏為黃、汪所抑，疽發背而死。杜充代之，悉反於澤，兵敗。 
　　己酉，帝奔鎮江，以呂頤浩拒守。帝如江寧，改江寧為建康。冊子裡為皇太子，未幾殂。遣洪皓使金，通問二帝消息，被拘留於冷山。七月，兀術寇汴，杜充棄汴走。帝如杭州，改曰臨安。是冬，杜充叛，降於金，諸軍皆潰。兀術南侵，帝奔明州。兀術陷臨安，帝航於海。 
　　庚戌春，金人追襲帝，提領海州張公裕敗之。帝如溫州，停舟於金鼇島下。帝登游，見石上壁峭有詩云： 
　　牡蠣濰頭一艇橫，夕陽西下待潮生。
　　與君不負登臨約，好向金鼇背上行。（徐神翁題） 
　　帝驚歎，顧侍臣曰：「朕初生時，徐神翁進此詩於上皇而化，豈知應於今日也！」帝還越州。時韓世忠大敗兀術於江中，兀術欲趨建康，岳飛伏兵牛頭山，長子岳雲年十二歲，雙錘截戰，兀術復敗出江。韓世忠阻金兵於金山下，兀術用火攻，遁去。徙二帝於五國城。金立劉豫為齊帝。 
　　辛亥，宋改元紹興，以張濬為江淮招討使，岳飛副之。張濬遣子張憲隸岳飛帳下。飛引張憲、牛臯、王貴、岳雲等討擊江淮，悉平。孟太后崩。以秦檜、呂頤浩為左右僕射，黜胡安國提舉仙都觀，召張濬經略熙河。是夏，岳飛破虔州，帝書「精忠岳飛」四字，制旗賜之。 
　　乙卯春，金主晟崩，其兄之孫炳稟，為熙宗，仍號大金。帝以趙鼎、張濬為左右僕射，張濬欲薦友蘇雲卿代之，使至，蘇雲卿隱去，有詩寄使回。張濬見詩云： 
　　多年別作一家風，豈料閒名達帝聰。
　　可笑時人貪富貴，莫將污穢濺蘇公。 
　　張濬歎息不已。後有人見於宜興，容貌益少，轉瞬不見。是夏，岳飛受命，進爵鄂侯，討楊麼。帝召張濬還，飛曰：「請留八日，我擒楊麼。」果然八日斬麼。濬歎曰：「岳侯神算也。」 
　　丙辰夏，岳飛以母喪去官。詔起復之。飛上疏請復中原，帝不許，乃還。 
　　丁已，何蘚自金還，始聞太上皇及太后喪，帝成服。詔岳飛屯江州。 
　　戊午春，金改元天眷。帝定都臨安，以秦檜為相。王倫偕金使來議和、歸地，檜力主之。岳飛上言：「相臣謀國不臧。」檜深銜憤。王倫被金人拘於河間府，自縊而死。 
　　庚申，兀術復陷河南、陝西州郡，吳磷敗於扶風。兀術用鐵浮圖，被劉蹊破之。岳飛進復西京，留大軍於穎昌。兀術以拐子馬來戰，飛命以麻紮刀做斲其馬足。兀術益兵攻戰，岳雲以兵敗之。兀術兵敗，欲歸北。秦檜欲議和，諷帝詔諸將班師，以金字牌召岳飛還。飛憤泣，引兵還鄂。兀術復陷河南郡縣。秦檜以張九成等七人謗己，皆貶之。九成自號無垢子，乃是文昌化身，通釋、道經典。貶知邵州，後乃隱著書。不表。 
　　辛酉，金改元皇統。兀術陷壽春。詔張俊、劉符救之，金兵奔遁。詔班師，以韓世忠、張俊為樞密使，岳飛為副使。秦檜譖飛，罷為萬壽觀使。檜矯詔下飛於獄。議和已成，奉表稱臣於金。除夕，檜逼飛縊死於獄；張憲、岳雲斬棄於市。是日，天暗。岳飛昔夢兩犬爭言，渡江時聞金山僧道月逆知未來，往叩之，因言以夢。道月道：「二犬爭言，乃獄字也。惟勸將軍潛身遁跡，可免風波之難。」公笑而不信，至被難於風波亭下也。秦檜籍公家資，徙於嶺南。飛女銀瓶投井死。韓世忠罷為醴泉觀使，遂杜門謝客，攜酒自樂。 
　　壬戌，金歸徽宗太后之喪。韋太后至。加秦檜太師，封魏國公。時謝石游臨安，以相字為名，帝遇之，舉杖於地一畫，令相之。石曰：「土上加一畫，王字也。請再書一字。」帝又以杖書一「問」字。石驚曰：「左右是君，即主上也。」帝曰：「毋多言，明日當召卿。」次日召見，帝於偏殿書一「春」字命相。石曰：「秦頭太重，壓日無光。」帝默然，賜賞命出。檜聞之，陰以他事中之，竄謝石於嶺南。不表。 
　　且說王世雄曾任長安都尉，在任三年。金兵犯關，與副帥吳磷會兵於同州．敗金兵於扶風，復守陝西城治。後升西路長吏，把守潼關。不表。 
　　卻說山東登州府寧海州西門外，離城五里許，有一富戶，姓馬，名鈺，子宜甫。其母初孕時，夢麻姑賜丹一粒，吞之，覺而分娩。生於金天會癸卯歲五月二十日。少有智慧，兒時常詠乘雲駕鶴之詩。李無夢見之，曰：「此子真仙材也。」家財巨富，別號馬半州。長娶裡人孫顯忠之女為妻。孫氏生於宋徽宗宣和元年己亥歲正月初五日，母夢白鶴人懷之祥，覺而有孕。生得眉清目秀，少而聰慧天成，有沉魚落雁之容，閉月羞花之態；酷好翰墨，尚喜賦詩。長適馬宜甫，每與夫聯句賦詩，不讓蘇少。但是翁姑早喪，夫婦幸得男材女貌，朝歡暮樂，難免持家主事之煩。幸其有富於家，自當不乏用人。先有金兵犯境，恐遭流亂之憂，幸得生於偏道，不復傾危。不表。 
　　且說乙丑秋，慧星現，張濬因論時事，貶於連州。 
　　丙寅，劉子羽卒。初，吏部朱鬆有疾，以家事托子羽，教其子朱嘉。更後以道義成立。後話不表。 
　　戊辰，金太師兀術卒，以完顏亮為丞相。 
　　己已冬，完顏亮端主直而自立，改元天德。大殺宗室，淫亂無倫。復遷都於燕京。宋臣欲伐金，秦檜不許。 
　　庚午夏，施全刺秦檜於道，不中。辛未，咸平王韓世忠卒。 
　　甲戌，西遼主夷列殂，詔命其妻權掌國事。為承天皇后，改元崇福。 
　　乙亥秋，秦檜欲行謀逆，陷張濬等諸賢，忽病不能言。詔封檜建康王，令致仕，是夕死。帝始覺秦檜之奸，詔治秦黨，皆竄遠州。復張濬、胡寅、張九成等官。 
　　丙子夏，金改元正隆。欽宗皇帝崩於金。 
　　已卯春，張九成提舉江州太平觀，上言金必敗盟，因薦陳康伯、朱嘉。九成六月有天使來迎，遂危坐而逝。是秋，召朱嘉，不至；以陳康伯為右僕射。 
　　庚辰冬，遣虞允文至金賀歲。金主曰：「我將看花於洛陽矣。」允文還奏。康伯請用吳磷、劉椅、王剛中督兵防禦。 
　　辛巳秋，金大舉入寇江淮，王剛中與吳磷敗之。金主敗兵渡淮，劉椅張兵淮陰隨之。宋帝親征，康伯請允文參謀軍事。完顏亮趨揚州，軍臨彩石，允文出兵截殺，大敗金兵，完顏亮死於軍中。允文等請帝班師。冬十月，金人立烏祿於遼陽，更名雍，為金世宗，改元大定。 
　　壬午五月，宋帝傳位太子各，為孝宗。尊高宗為太上皇。召張濬宣撫江淮，追復岳飛官，禮葬於西湖。時宿遷魏勝起兵，克復海州。勝善用大刀，金人見而懼走。勝少與王世雄為友，矢心報國。 
　　先，王世雄守陋握關，見金兵屢敗，正可與二聖報仇，秦檜反出議和，稱臣於金，心中銜憤，乃獻賦春官，寓言其非，因謂。許旨，而黜其官。 
　　世雄被黜，回轉咸陽，時年四十七歲，唱然歎曰：「孔子四十而不惑，孟子四十不動心，我今已過矣，尚吞腥啄腐，纖紫懷金，不亦愚乎？」遂與妻和氏言道：「我看拜相封侯，盡似浮雲紫霧；腰金繫玉，豈如物外閒人？今幸被黜，不至老陷於仕途，若不猛醒急退，只恐深沉於苦海矣。」夫人道：「諺云：陪王如陪虎，食祿似吞鉤。今老爺為官被黜，何足掛齒？況你我今已知命之年，幸有二子金寶、金玉，量來不乏後嗣；更兼衣食無虧於體，何勞更向別求哉！」世雄道：「夫人言雖有理，奈何世事如麻，光陰迅速，一息不來，命非我有。欲效漢之留侯、越之范合、晉之葛洪、唐之賈耽，此皆功成名遂，得道登仙，與天地齊其壽，與日月合其明；或乘駕跨鶴游三島，或騎龍馭虎上九霄。到此之時，豈不快哉！言雖如是，未知天隨人願否。」夫人道：「人有是願，天必從之。但老爺這一派言語，說得妾身如醉夢初醒，頓覺塵境虛浮，願老爺早遇明師，得受修身的妙法，可與我修持，夫婦同登仙界，豈不美乎！」世雄笑道：「倘有得道之日，摹路相逢，可以傳授，何況夫妻乎？我當自此訪問參求，倘然蒼天憐感，你我夙有仙根，自有真師相遇，傳授至道。」正是： 
　　夙緣有種今生遇，從此分離斷赤繩。不是當年青鳥降，如何一指便飛騰？ 
　　欲知世雄夫妻訪道如何，且聽下回分解。 
　　