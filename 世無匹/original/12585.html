<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>世無匹 - 題辭　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>題辭</font></h4>
			　　士君子得志於時，翱翔皇路，贊廟謨而修明國典；名聞於當時，聲施於後世。幸矣！設不幸而齎志以老，泉石煙霞，為僚友君臣；山林風月，為經綸事業。時而俯仰盱衡，懷抱莫展；或借酒盞以澆傀儡，或藉詩簡以舒抑鬱；甚至感憤無聊，弗容自己，則假一二逸事可以振聾瞶挽凋敞者，為之描聲而繪影。筆舌之間，情意曲傳，令有心者讀之，怒可喜，喜可怒，醉可醒，醒可醉，生可死，死可生，觀感觸發，有莫知其然而然者，斯果何氏之書歟？要亦不得志於時者之所為也，寧得稗史目之乎？請觀其命名曰《世無匹》，標其人干白虹，彼所寄托，已約略可睹矣，又何庸詢其人之有與無，並其事之虛與實哉。雖然，覽其首尾，意在言外。吾得以兩言斷之，曰：有干白虹，而天下事何不可為；有干白虹，天下正復多事，賴有恩怨釋然。一瓢長醉數語，可以化有事為無事。總風雲萬變，仍是長空無際。即書中倫常交至，禍福感召，又能懲創遺志，感發善心，殊有風人之旨寓乎間。此書有稗於世道人心不少，即曰稗官野史，亦何不可家弦而戶誦。<br />
　　　　　　　　　　　　　　學憨主人書於桃塢之徵蘭堂 　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>