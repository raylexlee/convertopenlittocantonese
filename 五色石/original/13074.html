<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>五色石 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　《五色石》何為而作也？學女媧氏之補天而作也。客問予曰：「天可補乎？」予曰：「不可。輕清為天，何補之有。」客曰：「然則女媧煉石之說何居？」予曰：「女媧氏吾不知其有焉否也，五色石吾不知其有焉否也，特昔人妄言之，而子姑妄聽之云爾。然而女媧所補之天，有形之天也；吾今日所補之天，無形之天也。<br />
　　有形之天曰天象，無形之天曰天道。天象之闕不必補，天道之闕則深有待於補。」客曰：「所謂天道之闕奈何？」，予曰：「天道不離人事者近是。如為善未蒙福，為惡未蒙禍，禹稷不必皆榮，羿不必皆死，顏回早夭，盜跖善終；更有孝而召尤，忠而被謗，德應有後而弗續箕裘，化足刑於而致乖琴瑟，永懷奉養而哀風樹之莫寧，眷念在原而悵之終鮮；以至施恩而遭負心之友，善教而得不令之徒；婿背義翁，奴欺仁主。諸如此類，何可勝數。甚且顛倒黑白，淆亂是非：燕人之石則見珍，荊山之璞則受刖；良馬不逢伯樂，真龍乃遇葉公；名才以痼疾沉埋，英俊以非辜廢斥；送窮無計，乞巧徒勞；青氈既數奇，紅顏又嗟命薄：或赤繩誤牽，或藍田虛種，或彩雲易散。傷哉！玉折蘭摧，或好事難成。痛矣！釵分鏡破，或暌違異地，二美弗獲相通；或咫尺各天，兩賢反至相厄；倩盼之碩人是悼，婉孌之季女斯饑。茲皆吾與子披陳往牒，遐覽古今，所欲搔首問天，唏噓歎息，而莫解其故者也。豈非女媧以前之闕也不可知，而女媧以後之天之閥，真有屈指莫能殫，更僕莫能盡者哉。」客曰：「如子所言，其闕誠有然矣。今子以文代石，遂足以補之乎？」予曰：「吾固與子言之矣。女媧氏五色石，吾不知其有焉否也。則吾今日以文代石而欲補之，亦未知其能補焉否也。第自吾妄言之而抵掌快心，子妄聽之而入耳滿志。舉向所望其如是、恨其不如是者，今俱作如是觀。則以是為補焉而已矣。」客聞予言而稱善。予遂以「五色石」名篇而為之序。<br />
　　　　筆煉閣主人題於白雲深處<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>