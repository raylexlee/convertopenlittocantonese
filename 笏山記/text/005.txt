
			　　那巡案那珍，湖廣寶慶府人，是個最貪墨的。恨玉公無所賂遺，欲尋事參公他，奈玉公賢名藉甚，沒有半絲的縫兒，及聞辦了這件奇案，愈觸起個妒忌的念頭。恰明年提學道行文各府縣，催考童試，玉公遂將顏少青取了過府的案首，進了庠，入衙謝恩。玉公留著飲酒，正說得入港，忽報夫人添了個少爺。玉公喜得眉花眼笑，留少青住了月餘，才放他歸。俗語說的好，贓官易升，清官難做。被那珍參了一本，謂玉廷藻屈抑人才，私賣案首。幸左布政，提學道，聯名保奏，才得罷職放歸。攜眷至永和津，僱了船，欲歸蒙化。猛見一個人跪在岸旁，哭的沙都滾起來。認得的，都說顏秀才送行了。玉公邀進船裡，曰：「賢契，此別不知何時見面了。」言著，早流下淚來。少青曰：「門生無父母妻室掛累，如恩師許我跟隨，做個負錦的奚奴，免得銜環來世。」玉公乍聞妻室二家；便觸起向平的心願來。歎曰：「我本山中人，為巨族所凌，撇了父母，出山求名。自入泮登第，歷名場二十餘年。仕途冷暖，都已厭嘗。父母存忘，恒縈夢寐。嬌兒幼小，恐入山終不免為強鄰所辱。知賢契膽略過人，如肯隨某入山，教輔我兒，小女今年已十六歲，吟詩寫字，都略諳些，願備巾櫛。」少青叩首於地曰：「肢體髮膚，皆恩師所賜，願糜肢體作奚奴之語，寤寐豈遂能忘，至於辱及賢媛誠所不敢。」玉公不由分說，教請夫人出見女婿。少青謊著，一彷徨，夫人已出矣。玉公曰：「賢婿為何不拜岳母。」少青蒼蒼黃黃，不知拜了幾拜。即著人回寓，挑那文篋行李下船，同歸蒙化。見前所住錦溪邊屋，依舊空著，仍暫借此，寄頓行裝。