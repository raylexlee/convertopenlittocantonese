
			　　劫囚車打韓莊的，你道是誰？初，紹其杰聚集莊勇老幼，請立玉公，始知單騎逃去。沒奈何，自己襲了公位。少青大憂，使玉無敵、玉大用、玉吉人，分頭探訪。有人曰：「天亮時，一官人騎著馬，問我黃石的路，我正向這條路指著，你從這條去尋時，定有蹤跡了。」吉人正尋到牛嶺，見壁上題的詩句，知從這裡過的。又問到緣木鄉，見個白髮的鄉人，細細問他，才知端的。大用、無敵，亦訪得消息，大約不差。少青大驚，遂稟其杰，帶著可當、鐵牛、騰驤、松齡、金榮，及原帶來的鄉勇，與新降的軍馬，約五六百人，十五夜，乘著月色，悄悄地埋伏韓可交界的地面，一山名鉤鐮坡，最多樹木，少青藏兵於此，待至明日，好劫囚車。那紹鐵牛家小並無，惟剩個小姪女名秋娥，從小兒好弄一根鐵棒，力大如虎，因家中沒人看他，亦帶著來跟少青。是日，劫了囚車。因乘韓莊不備，哄入莊裡，殺人放火，以報前仇。又令可松齡、鬥騰驤，乘夜攻破緣木鄉，將春大觀殺了。回至黃石鄉，天色漸明。先將降將降兵安插妥貼，是役也，雖無功而返。幸無敵等六名莊勇無缺，又得了數員猛將，黃石由此漸強。

　　玉公自遭磨折，不越月，臥床不起，執著少青的手，垂淚曰：「我兒壽官，年紀幼小，又結下兩個大大的對頭，我死後，汝須招賢納士，緊守險隘，防韓可尋仇。又宜卑禮紹莊，冀其拯救。」又召諸鄉勇吩咐曰：「我死你們便奉吾婿為鄉長，共捍強鄰，無萌貳志。」言罷，歎氣而終，年五十三歲。一面使人往紹莊及諸鄉長處告喪，一面經營葬事。葬之日，桃花鄉長雲桐榮、繡旗鄉長梅伏熊、端木鄉長端木興、豬頭鄉長袁應星、黑齒鄉長章用威、五柳鄉長陶菊泉、花鄔鄉長忽如蛟、紫藤鄉長花瑞昭、青草鄉長楊擒虎、牢蘭鄉長許武，咸來會葬。紹莊公其杰，亦紆道由魚腸坂而來。眾見其杰哭甚哀，無不墮淚。少青扶玉壽官匍泣謝客，並述玉公臨終遺囑。雲桐榮曰：「可莊一動，紹公起兵躡其後，必不敢來。韓莊新遭蹂躪，元氣未復，況莊中四勇，名為四虎，實韓杰一人耳。杰生而癡憨，十歲不能辨馬鹿，父令販瓜於市，盡以瓜與人，不取值，空手而回。父笞逐之，臥叢祠，七日不得食。潛視之，見叢祠火起，正駭愕間，火中跳出一人，裸體臉焦赤，蓋杰也。由是勇冠群豪。會適野，見鬥虎，杰振臂一呼，從中格之，虎皆辟易而逃。性貞毅，恒對酒露肝膈，以趙子龍自命。雖為韓卓莊勇，然鬱鬱不得志，奇人也。今已降，剛威已死，韓超雖存，魄已奪矣。」紹公使人召韓杰來，戒之曰：「某等與韓公本屬同盟而乃黷貨敗約，其人不足共死生，莊勇所知也。今玉公棄世，顏鄉長年少，惟鄉勇們輔導之，無懷貳心。」韓杰叩頭於地曰：「自杰被擒，父母妻子，皆為韓卓所殺。是堅杰之降也。今顏鄉長雖年少，英襟妙略，突過前人，是可與有為之人也。良臣擇主，敢有貳心。」紹公點頭曰：「好男子也。」又喚鐵牛吩咐曰：「汝本我莊人，念汝結拜情重，由汝在此汝女姪秋娥，十幾歲了？」鐵牛曰：「十四歲了。」紹公曰：「這女子勇猛過人，可當一女將。再待此時可與顏鄉長做個娘子。」言罷辭眾去了。諸鄉長亦各辭歸，蓋山中稱呼。凡鄉長莊公的正妻，稱夫人。姬妾，稱娘子。其俗然也。舊例，鄉田所出谷，每一石，以三斗供鄉長。而鄉長自取一斗，各以六升供韓與紹，以八升供可。少青既立，免其歲供。每一石，惟自取一斗作軍資耳。於是鄉人大悅，負耒耜而來氓者，不可勝計。忽有夷庚鄉老者，攜一女來獻，曰：「聞鄉長賢，願以拙女備下陳。」少青曰：「某逼處強鄰，有仇未報，不敢色選。但擇有能者納之，不知汝女何能？」老者曰：「我女樂姓，名更生，今年才十五歲，力挽鐵弓，發鐵矢，三百步外能中懸絲，當鄉長意麼。」少青大悅，命女來見。其女眼圓口小，膚白如脂，試其技，一如老者言。言於連錢納之。這連錢知山中女子，能文者少，大力者多，欲廣為羅置以自強。又廣買農家莊健女子，得百餘人。諸鄉有願食女糧者，聽之。建女教場，使紹秋娥、樂更生，分領之，日日操練。少青又於瞿谷口、聖姥坡二處，憑險負固，建重關為黃石門戶。使可當改了俗妝，選精兵三百，守瞿谷，使可松齡選精兵三百，守聖姥。越年，兵強糧足，思結諸鄉以攻韓莊。乃修書一封，痛述先鄉長之意以動紹公。令軍於碣門之左，牽掣可軍。