
			　　由是在迎鸞樓，與嬌鸞娘子誓海盟山，直鬧至十五日才得出莊。這幾日，雖在蘭麝叢中，而實刻刻驚心吊膽。回想了幾回，魂魄尚兀自搖蕩哩。是時，帶了鯨鵬，跨馬直奔鬥騰驤營，喜得無人窺破。遂打點明日謁可公的禮。知韓杰精細過人，吩咐暗藏兵器，緊緊相隨。至期，可明禮帶了幾個莊勇，出莊門迎接。兩旁鼓樂齊喧，並著馬，奔可府裡來。少青登堂敘禮已畢，曰：「丈人不棄潺懦，許駙馬後，願得始終奉事。」明禮笑曰：「人惟不慎其始，故弗保其終。莊公肯輕身賁我荒莊，立刻便見心腹。」須臾茶罷，便邀進花園燕飲。暗使人打發從人先回，惟留韓杰在外俟候，不許隨進。將少青帶進園裡，正欲舉目看那亭榭花木，忽兩旁走出十餘個軍士，將少青拿住，捆在一個空房裡，吩咐不許聲張。教人絆著韓杰，在外面飲酒，裡頭的事，一些不知。