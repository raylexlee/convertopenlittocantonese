
			　　是日，明禮得可瓊密信，大喜。盡調莊兵，作追襲計。嬌鸞聞之，大驚。入見曰：「陶士秀之謀，不可從也。從之，必為敵人所算。」明禮曰：「何也？」嬌鸞曰：「可瓊無故偽降，何能瞞得玉廷藻？」遂附耳低言：「欲擒廷藻，除非將此謀變而用之，只須如此。」遂下令使可飛熊、可大英，引步軍四百，二更時候，從羊蹄徑小路，抄出碣門之右，截右伏兵。使可飛虎、可如，，引步軍四百，抄出碣門之左，截左伏兵。教鬥騰驤、可金榮，率兵五百，截殺碣門內伏兵，即乘勢奪碣門而守之。不得容碣門內一人出，亦不得容碣門外一人入。又令可信之引兵二百，伏碣門左松林深處，為飛虎如，接應。可衍鴻引兵二百，伏碣門右亂石中，為飛熊大英接應。人俱銜枚，暗藏火把。但聽連珠炮五聲，一齊殺出。這五路兵，皆二更起行，從羊蹄徑進發，各自埋伏。著明禮率軍八百，三更時候，候敵軍拔營去時，即從莊門殺出，從後掩襲。將至碣門，即連放五炮，俾四面接應。各皆遵令準備去了。