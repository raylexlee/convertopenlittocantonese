
			　　少青正在紫霞洞與眾娘子經營匠作，欲立萬年之基。忽聞嬌鸞及無敵、凌雲至，大驚。嬌鸞哭訴紹潛光襲破黃石之事。少青曰：「黃石既破，竹山何如？」嬌鸞曰：「戰敗而逃，不知究竟。」少青大哭曰：「覆巢之下，必無完卵。竹山全恃娘子死生固守，故某得閒身經畫紫霞。今娘子兵敗逃來，夫人帳下只一銀銀，龍飛又閉門不與外事，天乎，竹山誰與守者。眼見家鄉破碎，妻子為虜，某何顏見笏山之人乎。」言已抽劍出匣，欲自刎。無知、萬寶奪其劍曰：「事已至此，雖忿無益。宜速興救火之兵，或者竹山未破，可以救夫人，復黃石。」嬌鸞見少青埋怨著他，遂嗚咽曰：「今日之事罪在嬌鸞，非斬嬌鸞之頭，無以謝夫人娘子。願公正法，以警其餘。」言已跪地大哭，扯著少青衣帶不釋手。少青怒以足蹴之，無知勸曰：「公無怒娘子，無絮絮，商議起兵為急。」少青乃拭淚升帳，使可炭團、紹秋娥率女軍一千為先鋒，抄白藤嶺往救竹山，以先到為功。可嬌鸞、白雪燕、樂更生率女軍一千作第二隊。自與可足足、可香香、張鐵鐵、竇小端，及無敵、凌雲為後隊，率男軍三千，即刻進發。趙公挪請曰：「妾無寸功，濫廁娘子之班，俯仰殊愧。願從諸娘子後往救夫人。」少青許之。公挪使無知署理莊事，使趙聯、趙速，急調莊兵隨後進發。軍至月山，忽見黑齒鄉長章用威、阪泥鄉長黃倫，迎於道左。少青細詢黃石消息，方知竹山未破，紹兵已回。少青令公挪、小端，帶兵回守紫霞，二人齊曰：「願至竹山見夫人，一盡妾媵之禮。」少青遂使足足、香香、鐵鐵、更生、雪燕、秋娥分軍四千■刈舷既■恕?/P>

　　少青、小端、嬌鸞，合炭團之軍，為前隊。公挪自率無力莊兵為後隊。軍至青草，忽有兩個婦人拿著狀子攔住少青的馬頭叫冤。少青駐馬，看了狀子，問他端的。老婦人自言：「楊楊氏兒子楊申，被鄰人楊吉挾釁殺死，鄉長不能為兒申冤，故攔駕分訴。」又指少年的婦人道是媳婦兒，亦楊楊氏。少青傳鄉長楊擒虎備問原故，擒虎曰：「這楊申，原與鄰人楊吉善。十年前，楊吉生個女兒，名三弟，甫週歲，楊吉的妻亡故了，因與了楊申為女，自在韓莊作小買賣。因今年韓莊公小妹將嫁黃石，覓美女子十餘人作媵婢。楊吉見女兒有些姿色，已在韓莊填了名冊，楊申不肯，兩家爭鬧起來。這日楊申趕買貨物，在僻野處被人殺死，某往檢驗，屍旁又有一屍，俱是刀戳死的。這屍初無人認，查得是鄉民楊行素。其人素不守法，又無父母妻小，有個再從的叔父，並不追問緣由殮葬而去。這楊楊氏婆媳指定楊申是楊吉殺死，但並無證驗，如何著他抵償。」少青沉吟了半晌，謂楊楊氏曰：「你說楊吉殺死你的兒子，有何證驗？」楊楊氏曰：「只因氏兒並無孫兒養育，獨有這個孫女兒，雖不是自己生的，只是鞠育了十年，婚嫁須由著我為何私在韓莊，自應了韓莊公討媵婢的名，並不先向我們說一聲。顯係貪財欺氏兒子。見氏兒子不從，故此謀害性命，這便是證驗。」少青曰：「胡說。殺你兒子的時候，何人看見呢？」楊楊氏曰：「雖沒人見，只是氏兒被殺是真的。難道自己殺死麼？」少青謂擒虎曰：「除非究出真兇才得他心服。」擒虎欲留少青辦妥此案才去，少青謂嬌鸞曰：「某歸心如箭，難緩須臾。娘子聰慧過人，可留此為他審明此案。只要公著心，公則生明，不宜貪受私賂，致昭昭者變昏昏。」嬌鸞初聞叫他審案甚喜，及道他受賂，又甚惱。遂顰蹙曰：「公既見疑，儂亦隨公回莊領罪罷。」少青曰：「娘子休著急，此是論理的話。即如我黃石儲積十餘年，府庫充v，被紹兵劫掠一空，多其藏者，厚其亡，必然之理也。人生百年只要建功名以垂不朽，貪利不厭，人將求多於汝矣。」話得嬌鸞低著頭紅著臉說不出話來。少青又使炭團、小端及女兵百名，輔著嬌鸞，留青草。自乃與公挪率兵回黃石去了。