<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第六十四回　慈雲庵封發酬君寵　延秋亭同心解主憂</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十四回</br>　　慈雲庵封發酬君寵　延秋亭同心解主憂</font></h4>
			　　黎安帶著御醫從人，不一日，回至紫都。呈上表文斷髮，將上項事奏聞。王大哭，減了御膳，欲降旨，硬將嬌鸞拿回長髮。後及眾妃苦諫，乃巳時。花容欲攛掇無知往解王憂，無知曰：「解鈴的，還要繫鈴的人。相公以一封書送多智侯入空門，以致王憂，此憂非相公解，誰解。」言未已，忽報山真妃翠屏至，無知延入樞密府，與花容相見，三人行了禮。無知列筵相款，酒間談及嬌鸞之事，翠屏曰：「王為著可貴妃，飲食不思，無心視政，倘成了個相思病，卻怎了。」花容曰：「趁此良宵，我們何不入宮見王，解王的憂。」翠屏笑曰：「王的憂，除非再覓一個嬌鸞才解得。」花容曰：「娭家自有法兒，但肯同去，便有個可嬌鸞弄出來。」三人再勸了一回酒，散了筵，各人有些醉意，喚宮女備採輿宮燈直奔南薰宮來。<br />
　　下了輿，同進宮裡。宮監曰：「王在宮後延秋亭，獨自一個看花，吩咐不許他人闌入的。娘娘們欲見王，須待通報。」花容曰：「我們亦來看花的，不用通報了。」宮監那敢攔阻，三人遂入御園尋王。王正在月下對著桂花，思想嬌鸞。忽聞佩環笑語之聲，回顧月影裡三人緣花徑而來，認得前行的是山真妃，在後的是左右兩丞相。一俄延，三人已至欄外。王下階，挽花容的手，進亭子裡，三人俱賜了坐。王曰：「妃子們，不待宣召，深夜來此，得無欲釋朕憂乎？」花容曰：「王的憂非臣妾輩所能釋，前日可貴妃娘娘的謝表，臣等未得寓目，欲懇王賜臣一觀。聞王獨自一人在這裡看花，因聖恩寬大慣了，故冒罪來此。」王曰：「這表文，朕方才反覆復看了一回，置在袖裡，妃子們來得恰好。」因向袖中摸出，與花容三人向銀燭下聚觀之。其詞曰：<br />
　　前鎮南將軍多智侯南貴妃臣可嬌鸞今法名無可上言：臣聞功名不可高，高則招忌。富貴不可極，極則生災。臣才本駑駘，姿輸蒲柳。六齡薙發，曾依法炬之光。三略縈懷、翻博智囊之譽；影淹明鏡，髫年重傳丹鉛。足插軟塵，眷屬仍依兄嫂，只為春風入幕，偶睹神儀。遂今暮雨迷山，誤污御服。明知越禮，星偷鵲駕之期。何處銷魂，月滿鸞樓之夜。敢謂識英雄於未遇，預思附鳳辭巢。居然冒患，難以相從，卒使蟠龍離井。嗟乎？咤風雲而合陣，棄家室而從王。白玉肌明，常污戰血；紅羅袖窄，難護刀瘢。王念臣苦辛，位臣娘子。由是竹山偃武，雲鬟許脫雞翹。薤簟承恩，月夜得隨魚貫。然而，區區黃石，難容七萃之旌。鬱鬱紫霞，終定萬年之鼎。臣也脫舞衣而擐瑣甲，繡鞋踏破三莊。親枹鼓而拓鐵山，錦帶銘飄八字。王則化家為國，端拱深宮。臣猶衽革枕戈，遠羈異土。猥以枯條，遙渥膏雨。心邇身遐，勞微賞厚。敢道名高十亂，男兒增彼美之歌。何期寵冠六宮，女子博封侯之印。當紹潛光之未破也，奉敕紫宮，起兵黃石。單騎摩壘，陰風黯慘之場；雙鬢壓兜，大雪溟－之夜。桃花馬濕，漸顫芳心。蘆葉刀飛，幾遭毒手。只剩戰裙六幅，裹橐鍵之餘生。誰憐戎幕雙層，掩膏盲之病骨。女哥舒，半槍無恙。小賓滿，百難相磨。向君門而北望，三年淚斷寒冰。驟御輦之南巡，一夕春回枯木。當是時也，灼艾含辛，／／愉愉之愛；留釵合鈿，生生世世之情。自謂專房寵固，無憂掩鼻之讒。誓海恩深，難盡糜身之報者矣。既而，敵巢盡覆，偽主生降。百戰乾坤，日月全銷兵氣。一家中外，旗常寵答，臣庸竹帛，勛名全歸兩相。河山密誓，難說三生。臣雖貴為上妃，位亞嫡後。然而羊車跡絕，鴛帳形單。銀鑰動黃昏之怨，玉階興白露之吟。院少回心，忍見風生長信。丹徒注面，難禁月落上陽。因而雄心未死，瑣闈復請長纓。雌口雖騰，錦傘終提孤旅。林間食黮，欲息鴞音。水底含沙，竟忘蜮射。天實為之命奪伏魔之伯，躬自悼矣，名慚多智之侯。胡為乎，喪心失圖，至於此極。嗟乎！曹孟德一世之雄，智猶窮於赤壁。楚項羽萬人之敵，力尚拙於烏江。臣何人斯，不念昔者。然而半生負氣，九死縈心。十年矛掠釵光，有勝無敗。一旦塵淹黛色，欲蓋彌彰。瑕雖可錄，無顏重見君王。戚自伊貽，有舌終嘲姊妹。加以黃粱夢醒，邯鄲之事業原虛。紫蔻湯寒，宮閫之笑啼皆幻。屠刀一放，藥爐蓮缽之旁；歌扇長拋，佩玉鳴環之地。懇王赦臣犬馬之餘年，成臣菩提之善果。從此，臂間風月，膏桂紅銷，頂上醍醐，塵根綠洗，為道宮花笑日，讓諸媛爭彩局之憐。只應瓶柳縈風，向我佛祝皇圖之固。始禪室而終禪室，笑中間多一孽緣。入劫塵而出劫塵，喜首尾猶能相顧。臣今者，封雲發以酬寵誥，憑天使而獻御床。苟知生本無身，遑計為塵為野馬。莫謂緣非結髮，須知一縷一嬌鸞。言盡無言，淚盡無淚。謹附王子黎安，奉表以聞。<br />
　　閱罷，翠屏曰：「這表文作得情詞悱惻，曲曲折折，將終身的勛勞，離合為文之波瀾，諱言處，亦能傳會言之。玉藻瓊敷，軼態橫出，所謂慷慨有餘哀者乎。是駢體文之最工的，不知倩何人代作耳。花容曰：「聞黎安言，是渠的師父早溪禪師作的。」無知歎曰：「這文儼如嬌鸞自作的一般，想禪家有因心法，大底將自己的心鑽入嬌鸞的心裡，然後將嬌鸞的心為自己的心。言由心生，筆隨心轉，才能成得這文。笏山偏又有這一個奇才，只可惜出了家，不肯為國家鳴盛。」言次，有宮女捧著御茗，分賜三人。一宮女將珠簾捲起，放進那月光上亭子來。王顧影而歎曰：「如何臨皓魄，不見月中人。」翠屏笑曰：「王思月中人，月中人偏不思王，奈何？」花容曰：「昔漢武帝思李夫人而不得見，乃命術士齊少翁，設帷隱燭，以致夫人。帝從帳中望之，彷彿見女子影，帝愈悲愴，乃為歌曰：『是耶，非耶，立而望之，翩何珊珊而來遲。』臣以為少翁果有異術，何不致夫人真形，談笑如生平，以慰岑寂，影胡為者。」王曰：「朕今欲見可妃影，且不可得，世無少翁，吾已矣乎。」花容曰：「臣今夕之來，專為王致可貴妃，慰王岑寂也，王無意乎？」王曰：「卿亦有幻術，如少翁者乎？」花容曰：「臣之術與少翁不同，臣之可貴妃，與少翁之李夫人又不同。」王曰：「何謂不同。」花容曰：「少翁致死者，臣致生者。術固不同矣，且臣之所致者，能笑、能顰、可偎、可抱、可薦王枕席，王以為與少翁有影無形者，同乎，否乎？」王曰：「然則速為朕致之。如言不驗，當治卿欺罔之罪。」花容曰：「可貴妃，臣已攜來矣，王自不見耳。昔者王語臣曰：『趙無知美而不媚，山翠屏媚而不美，美媚兼者惟可嬌鸞乎。』臣今者以無知之美，翠屏之媚，合作一個嬌鸞，以奉王。往者，王以一嬌鸞權當無知、翠屏看。今臣以無知、翠屏，權當一嬌鸞看。所謂兩美必合者也，所謂能顰、能笑、可偎、可抱、可薦枕席者，豈臣之謾語以欺王、罔王乎？」王聞言，不覺破顏大笑。無知、翠屏，亦以袖掩口，笑不止。少定無知曰：「相公無少翁術，不能致嬌鸞，偏拿著娭家們，作笑話兒，何苦呢。要知娭家一個，難比嬌鸞一縷發兒，怎能當得半個嬌鸞呢。」花容笑著向王再拜曰：「夜深矣，今為王致得合體嬌鸞，臣事畢矣。」遂起而去。無知、翠屏，亦辭王欲出，王笑挽之，雙抱於懷曰：「妃子既不願作嬌鸞，當年與妃子偶羈唐埗洞房之夜，猶能記憶麼？」翠屏曰：「王謂無知美而不媚，妾謂渠作女子，或不解媚，若作男子，最善向女人心坎裡體貼溫柔，繾綣千態萬狀，媚得人死去又生，生去又死的。」王曰：「當年作汝假老公，大約領略過他的媚法了。」翠屏曰：「可是呢，當時被他媚得不生不死，只願熔作團，永無離別。但礙著作大娘的眉眼，有些懼怕。不然怎肯竟放他去。」言著，以臉偎王而笑。王曰：「不聞說媚外，只聞說媚內。媚老婆，是通病的，較之媚老公，猶甚些哩。但媚亦有間，媚大娘斷不若媚姬妾之工。當時朕作大娘，任你受丈夫的媚，並不曾爭鬧。今夕與你丈夫作個顛倒鴛鴦，你須要好好的在這裡服事大娘，無生妒忌。」言著，不覺哄堂的又笑起來。無知以綃帕掩著櫻唇，笑的氣沒回轉，正欲擰翠屏一下，說些便宜的話。只見宮人擺上御筵，王親為無知解去襆頭，脫去朱紱，露出銀泥透繡襦，與翠屏的鳳襪蝶裙相映射。時正新秋，金鳳薦爽。王與兩妃屈卮醉月，秘枕行雲，果然當作嬌鸞看待。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>