<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第五十二回　亂宗嗣瞋雲私育偽儲君　媚鄰邦潛光忍遣廢王后</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　亂宗嗣瞋雲私育偽儲君　媚鄰邦潛光忍遣廢王后</font></h4>
			　　是夜潛光與家寶、春華等數十騎，隨著百全繞山陂而走，被可炭團截殺一陣，遁入山谿小徑，緣徑而走。家寶曰：「倘此徑有人截殺，我輩休矣。」言未已，見火把驟明，一將揮雙銀鞭，截住出路，蓋香得功也。潛光在馬上揖曰：「將軍別來無恙。」得功不語，努目視之。潛光曰：「孤與將軍，同興草澤，推食解衣，情同手足。將軍以孤不足有為，棄孤事故，是將軍之見幾早也，今夜詎不相容耶。」得功曰：「臣從大王平紹，難功最多，不幸為韓人所擄，卒能引王師破黃石，以謝大王，」言著以鞭指家寶曰：「不期這匹夫，日譖臣於王前，使臣幾死者數數，是王以草芥視臣也。夫俘虜之餘，誠不足為興朝人傑，但大丈夫激昂風雲，終有鬱而必發之日。」因顧左右曰：「這綸巾鶴氅騎白馬的，可與我拿來，以泄吾忿。」言罷，退去。軍中閃出偏將張安、魯琦揮刀直取家寶。家寶大驚，躲在潛光背後。潛光橫槍來戰張安，回顧春華，已被魯琦捉去了。正在驚惶，忽一軍如飛的斜刺殺來，正是紹將可伯符，殺退張安，引潛光、家寶下陂而走。得功也不追趕。走至天明，遇尹百全身中數槍從林子裡蹲出。是時，馬疲人瘁，同坐山陂，相對痛哭。又聽得人馬嘶喊，後面塵頭大起，眾軍心膽俱裂。潛光仰天歎曰：「蒼天，蒼天，於我何極。」方掉槍上馬，後面的追兵已近，馬上一人大呼曰：「大王休慌，某是雞叫鄉長平光紫也。大王速行，後面若有軍馬追來，臣自當之。」時十萬大軍，只剩得伯符部下三千騎，其餘皆帶重傷隨著潛光，從大路而走。將至碣門，丁勉之、可衍鴻率兵迎回眉京，居玲瓏苑，終夜驚悸，遂得病。<br />
　　先是太康長女橫煙，嫁繆方有孕。鐵山之役，繆方陣亡，兩妹接入宮中，令私侍潛光。潛光病漸愈，欲立為宗妃，恐名不順，乃使瞋雲偽孕。六月產一男，名繼文，乃廢可後而立瞋雲。以繼文為太子，舉朝嘩然。時紹龍飛會合趙無知之軍直逼碣門，尹百全戰瘡雖復，而右指骨為炭團之鐧所碎，拿槍發矢，俱不良。左眉二十鄉已為黃石軍所據，右眉十三鄉亦為趙公挪所得。碣門雖有重兵固守，而人心搖搖，不可終日。廢后可紅綃召飛虎入宮，私議曰：「王不念舊德而仇我兄妹，今晉軍圍急，我八紹鄉又為無力所破，無家可歸。哥哥何不私以眉京降晉，以保富貴。」飛虎曰：「晉王雖與吾有舊，但事權不屬。尹百全又譏察完密，恐消息不能出得碣門。俟有同志的，可慢慢商量耳。」時勞譯、老士矜輩，日倡降議，思得美人以惑晉主，而驟不可得。飛虎言於勞譯曰：「聞侍郎日求美人以獻晉，某妹紅綃已遭廢黜，量無福以配紹廟，侍郎何不言於大王，使某妹一行乎。」勞譯曰：「容商之。」乃私見潛光曰：「臣遵旨選彩美人，雖俗語雲，可氏多佳麗，然能傾人城國者，卒鮮聞。故侍郎繆方的夫人紹橫煙，笑生百媚，見者無不眩迷，王曷遣之。」潛光初聞怒甚。旋低頭歎息了一回，溫語答勞譯曰：「容商之。」是夜潛光至窈窕苑以勞譯之語語橫煙，橫煙泣曰：「妾姊妹皆沐殊恩，何敢自愛以阻軍國大計乎。昔漢元以昭君和單于，王允以貂蟬惑董卓，前人自有故事，倘天祐眉京，妾當建奇功於床第間乎。若再得一人為副，大事成矣。」顰雨曰：「今廢后蓄怒已深，妾姊妹終為所害，大王既不忍加誅，何不遣之與姐姐同行。」潛光蹙然曰：「後雖廢，猶然後也。以妻事人，何以立於光天化日之下乎。」顰雨倒在潛光懷裡哭曰：「大王不忘結髮之情，是將欲復後而棄妾姊妹也。妾請先死於大王之前。」言罷，嚶嚶的哭個不止。潛光摟抱著軟慰了幾回。橫煙曰：「此事妾當先見可後以言瞋之，若自願離宮，則令改換名姓，終身不許少露真情，亦不使朝臣一人知道，應不為大王辱。」又使人請瞋雲酌議，瞋雲復慫恿之。橫煙乃私見紅綃，備述其謀。紅綃大喜，誓改姓名，終身不泄。是時，由不得潛光做主。瞋雲私召勞譯入宮，使以橫煙紅綃為女，橫煙改名勞奢奢，紅綃改名勞慶慶，出所藏奇珍異寶以飾二女。勞譯曰：「今碣門外盡是紹龍飛趙無知的軍馬，左有可嬌鸞右有趙公挪。女無妍丑，入宮見妒。況天仙似的兩個美人，怎能相容。惟眉京之後，皆屬韓騰，羊蹄徑雖塞，然猶可容一人一馬。不如重賂韓騰，因之以見晉主，憑著老臣三寸不爛之舌，倘得重圍頓解，大業會有重興。王不見吳越之事乎？」潛光低頭不語。勞譯曰：「忍一時之辱，保萬代之基，在此舉矣。」潛光曰：「此事，須令呼家寶知之。」勞譯曰：「不可。家寶大臣也，知而不諫是失為相之體，知而諫事轉紛更。」乃修成降表，選宮婢十二人，羽林壯士三十人，錦車繡馬，從後苑門而去，潛光餞之。紅綃曰：「妾待罪冷宮，苦雨淒風，已成棄物。今為國家之故，何敢惜此無用之身，妄冀回心有院，不為王一行乎。倘王念一日結髮之情，善視妾兄，妾之死日，即妾生年也。」言著哀哀的哭個不了。潛光執其手，淚流滿面，不能聲。只見橫煙抱著繼文，哭曰：「我的兒，你他日成人，纘承大業，亦知為娘的千磨百折如今日乎。」瞋雲、顰雨亦相與抱頭大哭。時，日已落，月初升。露重星稀，一鶴唳空而過，其聲如哭，甚淒惻人。勞譯曰：「天上河明，人間砧急。此時正好出宮，無戀戀也。」潛光捧酒一杯，賜紅綃曰：「朕興卿伉儷以來，本無瑕釁，但緣分淺薄，不能偕老終身。天為之也。願卿善事新主，無仇舊君。」言著，大哭。紅綃跪在地下，嗚咽不能言。瞋雲亦捧酒一杯，跪著，曰：「妾不才，不能終事娘娘，致恩怨參差，妾之罪也。願娘娘滿飲此杯，以釋前過。」紅綃曰：「子留受榮，奴去受辱，命也。」言未已，顰雨亦捧杯跪下曰：「娘娘倘肯展其狐媚之才，以蠱惑晉主，使之戮忠良用宵小，則功高麟閣，不遠勝妾等乎。」紅綃曰：「汝姊妹邀寵深宮，而以辱身賤行之事派奴家，而猶以為勝汝，不大可痛恨乎。」瞋雲曰：「渠年幼，出語不倫，娘娘恕之。」時勞譯率軍校屢催，見橫煙與潛光摟做一團，哭得風酸月慘，露泣星啼。潛光已魂魄搖蕩，不省人事了。瞋雲姊妹扶歸苑中。隨行的宮女，遂扶橫煙、紅綃登了錦車，勞譯亦拜辭君後，連夜向羊蹄徑進發。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>