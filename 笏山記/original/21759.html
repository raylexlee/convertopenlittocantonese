<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第五十六回　布檄文一巧匠鴉飛鳶鬧　亂宮閫兩國舅殺相逼君</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十六回</br>　　布檄文一巧匠鴉飛鳶鬧　亂宮閫兩國舅殺相逼君</font></h4>
			　　王留幸四日，使萬寶、小端，俱拔營同集碣門。時紹龍飛攻碣門之左，花余余攻碣門之右。王率萬寶等至，軍威大振。是夜，王幸花容營。容曰：「近有一絕奇的事，不可不為王述之。前數日，接得新榜眼可芳蕤書，所賜美人勞慶慶，王猜是誰？」王曰：「是勞譯的小女，不用猜的。」容笑曰：「這頂綠巾兒，紹潛光戴得太不值了。這慶慶，原是可飛虎的妹子紅綃。潛光既立為後，又寵太康二女，而廢紅綃。紅綃既廢，不無怨言。二女懼其謀己，又攛掇潛光，令認勞譯為女獻王。今紅綃與芳蕤，十分恩愛，故燈前枕畔，每每漏泄真情。芳蕤恐事關軍國，不敢隱秘，以密函致臣。王道這事奇麼？」王聞這話，呆了半晌。忽的大笑起來，遂向空指著眉京曰：「潛光，潛光，你用著老婆，勾引朕作野老兒，你的計大拙了。」又問花容曰：「這新狀元娶的勞奢奢，可真勞譯的女兒麼？」容曰：「這個更奇，原來太康三個女兒皆美，當年趙無知為紹莊花狀元時，太康欲以三女招他為婿。無知逃去，遂將長女橫煙嫁了繆方，次女瞋雲、幼女顰雨皆有寵於潛光，築玲瓏窈窕院以居之。繆方亡於鐵山之役，兩妹知橫煙有孕，私招入宮，令侍潛光。今潛光的太子繼文，橫煙所出，實繆方之子也。瞋雲俗以繼文為己子，久欲借他，故也橫煙，故又令橫煙裝作勞譯長女，改名奢奢，今歸玉狀元，聞說又有孕了。」王更詫異曰：「有這等奇而又奇之事。」又呆了半晌，忽然拍股曰：「破眉京的計在是矣。朕欲將這事作一檄文，射入眉京以辱之，他將自羞不暇，而又臣羞其君，民羞其主。上下交羞，而人心亡矣。心亡於內，亂作於外，其能相與死守乎。但此文須朕自制，與妃子參定之。」遂挑燈連夜製成。花容讀之，大笑曰：「此一篇文勝甲兵十萬矣。」明日使人繕寫百餘條，召龍飛共議之。龍飛曰：「昔韓莊告示，用張小逾垣夜貼，所以啟其疑也。今何不復召張小，倘能如貼韓莊者貼眉京，潛光必疑內應有人，疑則亂生，我軍乘其疑亂之際，四面逾險，齊登必獲濟矣。」王曰：「善。」<br />
　　乃使人往黃石召張小。張小至，龍飛語之故。張小登高一望，見旌旗森布，無縫可緣，不敢應召。花容乃使摩訶辛造木鴉一隻，擬以月黑之宵，使張小騎鴉飛入眉京行事。木鴉成，先教張小試習，張小大喜，屢試不爽。三月初一日，三更時。張小著小黑衣，攜檄文百餘張，並漿糊等物，跨上木鴉，扭動機竅，先飛下碣門，貼了十餘張，並無人知。黑暗中，又隨著巡哨的軍士背後，偷過尹百全大營，復撒十餘張於營盤要路。見碣山左右，盡是連珠的營柵，十分嚴密，亦各撒數張。尋至一僻處，復跨上木鴉，扭機竅騰空而上，窺眉京僻靜處，復扭機而下，時已四更了。凡幽衢市），無不遍貼。餘的盡從空中拋下，飛出眉京，繳旨去了。<br />
　　是夜，呼家寶與夫人飲了數杯，瞢騰睡著，至五更，泡燥起來，呼從人提燈出廳事。正欲請諸幕友酌議軍情，忽見空中一片白紙，從簷前飄下。拾視之，乃檄文一通。<br />
　　其文曰：「牧牛兒紹潛光者，性原狡險，目不識丁。而矯為磊磊落落之狀以欺世，窺紹莊之難，偽立紹公子紹平以收人心，旋逐平自立。朕欲聲罪討之，而未暇也。乘朕之未暇，盡驅孱弱小鄉，襲朕屬莊，而卒招天厭。十字關前，全軍覆沒，朕甚憫之，聽其收骨而去。民亦何辜，草菅若此。朕趙貴妃之父翦，為潛光所惑，率其鄉勇以從，死於鉤鐮。貴妃新立，正宜撫恤遺孤，以大字小。乃不念舊德，欺妃弱稚，暴驅鄉兵，欲奪妃地。苟有人心，何忍出此。而又敗於烏溝，將亡弟擄，受盟而返。宜知天道之不爽矣。四旬不娶，儉樸類窮民，與莊勇同臥起，此三者，生平之伎倆也。倘能矯此以終其身，亦可以欺愚而罔俗；乃悅可飛虎之妹紅綃之美，乘兩可之亂，陰令互相吞噬，而竊紅綃於干戈擾攘之間，據為室而盡奪其地。磊磊落落者，固如是乎！是時，朕紫都新造，亦未暇聲罪致討也。又乘朕之未暇，襲朕黃石，竊朕韓莊。井蛙自大，僭稱偽王。而納紹太康二女，命之曰宗妃。起玲瓏、窕窈、巢玉諸院，窮極奢侈，放恣無狀。用酷臣，虐百姓，誅叔父，前後若兩截人。嗚呼，怪矣哉！更有甚者，既立紅綃為後，入宗妃之讒而廢之。納故臣繆方有孕之妻，生子繼文，而以為太子。自斬宗祧，不孝孰大於是。前者四旬不娶，今何淫亂至如是也。前者儉樸類窮民，今何縱所欲若是其無度也。前者與莊勇同臥起，今何戮故交、殺鄉長、誅叔父，以為快也。自以為據三莊之地，臥眉山，而號令四隅。縱吾為之所得為，誰敢不服。而不知履德，則民歸；悖德，則民叛。故紹坐茅以至親叛，而歸朕矣。丁推善以鐵山重鎮叛，而歸朕矣。香得功以同起草澤之臣叛，而歸朕矣。不特此也，可紅綃為潛光結髮之妻，紹橫煙為潛光太子之母，則亦潛光之妻也，奈何帷簿不修，竟使勞譯飾二妻，攜至紫都，獻朕求降。夫降，可也。以妻求降，不可也。豈真身請為臣者，必妻請為妾耶。朕心惻然，准其降，而遣二妻歸國，而二妻晝夜號泣，以為身可死不可歸。勞譯不得已，遂將紅綃私嫁朕臣可芳蕤，橫煙私嫁朕臣玉和聲。夫二妻豈不念夫婦之愛母子之恩哉，胡為乎亦叛，潛光而甘心再嫁也。吁！可怪已。此其謀，大都皆出呼家寶。彼家寶以庸劣之才，持中外之事，喪師辱國，不能展一奇謀，計惟以君之妻餌朕。就令朕中其謀，擁汝主之妻，日夜行樂，君若臣何面目立人世乎！昔西子夷光一浣紗女耳，非勾踐之妻也，而以女沼吳，千載猶有遺臭。家寶何不自以其妻餌朕，而必以君之妻太子之母乎。吁，可怪已！朕圍眉京三載，非力不能破也。二十韓、十三紹之役，殺戮頗多，損朕陰德。故日望潛光悔禍，家寶見幾，知天命所歸，早降馬首，與爾民休息相安，則朕之心也。如必欲糜爛體肢而後快，眉京一破，玉石同災，朕亦無如諸將何也。」<br />
　　此檄，家寶看罷，氣得息粗手顫，眼白髯張，倒在床中，半晌不語。時天漸亮，挑燈再看，看至「家寶何不自以其妻餌朕而必以君之妻太子之母乎」數語，不禁胸中一嗌，喉裡一甜，吐出一口鮮血來。左右大驚，報知夫人。夫人剛出前軒，只聽得人聲喧嚷。大將軍尹百全，率諸武將鬧進相府來。有言：「勝敗軍家常事，奈何攛掇大王乾這沒臉的勾當，被敵人取笑。」有言：「只因乾這無恥之事致被敵人輕薄，圍困三年，倉庫空虛，人心攜貳。」有言：「未聞堂堂宰相，謀人家國，先賣了主母的。」正嚷得沒法，又見國舅可飛虎，帶著數十人鬧進相府，將家寶一把扯住，大呼曰：「還我妹子來！」時紹太康被擄，其子士隆亦嚷進來，口呼：「還我姐姐。」正鬧不已，只見一隊文官，在這裡排解：「原來此事，全是勞譯與兩宗妃強潛光做的，家寶實不與聞。今這檄文，盡推在家寶身上，縱有千個蘇秦的口，亦不能分辯。」於是你推我拉，鬧進潛光殿裡去了。<br />
　　潛光正為這檄文惱得半死半生，埋怨著兩宗妃。忽見內侍忙忙的走進來，言朝堂諸文武喧嚷不止，正待大王臨朝。潛光羞見朝臣，推病不出。復嚷了一回，各自散了。是夜，家寶私見潛光曰：「這事奇怪，我們碣門眉京，守得十分完密，蒼蠅亦不能飛度的，苟非有奸人作內應，如何滿市滿衢貼幾遍。」潛光曰：「卿可為孤密密的查捕奸人，不然必敗。」言未已，忽內侍飛報，後宮火起。潛光大驚，急召羽林軍士後宮救火。才救滅了火，又報無數火鳶飛將下來，鳶墜處，延燒民房無算。丁勉之捉得幾隻火鳶，入見潛光，是木製成的，中藏火藥，觸處火起。言未已，一鳶飛墮殿角，觸著楹柱，已燒了好些。使人救息了，又報呼相府亦燒了後堂。鬧得眉京百姓，終夜救火，不得安寢。一連幾夜，無時刻，皆有火鳶飛下，倉粟亦幾乎燒盡。潛光終夜驚悸，抱著宗妃痛哭。明日，集文武酌議，決意投降。只見可飛虎率數百人殺入殿中。潛光逃入後宮，飛虎罵曰：「眉京本可家故物，以妹子嫁汝，權作妝奩。奈何寵庶廢嫡，將我妹子送與敵人。」呼家寶上前，責以大義。飛虎怒曰：「橫豎是汝匹夫助主行虐，尚敢饒舌。」語未終已，將家寶斲死階下。可憐家寶幼負異才，識潛光於牛口之下，許以馳驅，從草澤中，據紹莊，取兩可，襲韓莊於談笑之中，宅中而圖，君臣魚水，言罔弗從，創業幾於過半，而天命不在紹，以底滅亡，致身死于飛虎之手，不重可歎哉！是時，飛虎割了首級，拴腰際。正遇紹海深、紹鷹揚，相與戰於殿前。海深亦為飛虎所殺，鷹揚逃脫。尹百全聞變，從阜財門率軍入援，紹太康之子紹士隆亦率數百人來助飛虎，與百全戰於拱極門。百全病不能持槍，軍敗退回碣門。飛虎殺入巢玉院，尋潛光不見，乃使士隆搜玲瓏、窈窕諸處。士隆將一宮人拿住以刀協之，逼問大王娘娘藏何處，宮人唬得不能出聲，以手指著苑後的小屋。士隆撇了宮人，打開小屋尋了一回，並無蹤影。忽聞嚶嚶的哭聲，尋聲而往，聲出屋後芭蕉叢裡。撥蕉而入，見潛光抱著瞋雲、顰雨及太子繼文一團兒，坐蕉葉下哭。潛光見士隆拿著明晃晃的刀，大驚曰：「國舅何故造反？」士隆努目不語。瞋雲曰：「兄弟不念同胞之情，來殺姐姐麼。」士隆曰：「橫煙姐姐，姐夫盡忠於國，你們挑唆他，做出不端之事，辱沒家門被人恥笑，今又不知弄往那裡去，你們乾的好事。」顰雨曰：「兄弟，你今時拿著刀，到底想怎樣呢？」士隆曰：「父親被擄九死一生，欲取兩位姐姐獻敵人，以保父親性命，此是絕孝的事，不勝似從那昏君。」潛光大哭曰：「孤侍汝家不薄，自古君憂臣辱，就令死於敵人，也是留名萬載的。國舅，何苦相逼？」士隆不答，喚從人將瞋雲、顰雨硬行搶去，太子繼文拋在地下。潛光向地下抱起繼文時，士隆已押著兩姐姐去了。剛出了小屋，遇可伯符率兵入衛，遇士隆於窈窕院前。伯符偽招與語，士隆措手不及，被伯符的軍士從腦後搠死，殺散餘黨，救了瞋雲、顰雨，來尋潛光。見潛光抱著繼文坐井旁啼哭，似欲投井的一般。伯符曰：「使王狼狽至此，臣等之罪也。」潛光見宗妃仍在，復相抱大哭。伯符曰：「哭也沒用，請王與兩娘娘回宮再議。」時天漸晚，乃隨著伯符回窈窕院去了。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>