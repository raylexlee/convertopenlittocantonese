<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第五十七回　破碣門紹主出降　迎王師晉軍奏凱</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十七回</br>　　破碣門紹主出降　迎王師晉軍奏凱</font></h4>
			　　是夜，火鳶更多，仍鬧得家號戶哭。可飛虎招京營將可之毅、可廣蔭，殺出阜財門，與尹百全夜戰於碣門之內。時香得功屯鴉山，於絕高處造個望樓，日夜窺眉京的動靜。見碣門軍士，吶喊自亂，互相戰鬥，即稟龍飛傳令大軍，四面一齊爬山而進。但見漫天火炬如星，炮鼓奔雷，地維俱震。百全驚惶失措，望見存存侯可炭團，疑從天上飛來，大懼策馬向阜財門而走。炭團追上，一鐧打翻，眾軍將百全縛了。時碣山四週的寨柵旗幟盡倒，軍無鬥志。飛虎打開碣門迎龍飛軍拜於馬前。諸將見百全已擄，大軍已入碣門，諒不可支，降者甚眾。龍飛既得碣門，將百全等四十餘人陷上囚車，連夜解往監軍營中聽君相發落。<br />
　　天剛明，阜財門大開，紹潛光率眾文武，囚服輿櫬出降。龍飛押往監軍營見王。王使人祛其囚服，焚其櫬，下座執其手曰：「朕與賢王，烏溝一會，久違眉宇矣。今以斯民之故，許朕常得相見，朕之幸也。」潛光俯伏流涕曰：「臣昧於天命，數抗王師，罪該萬死。若許自新，願攜家屬，為率土民，死無敢貳。」王笑曰：「聞瞋雲、顰雨一代美人，朕後宮雖眾誰堪與比，願賢王分枕席之愛以及朕，朕必有以報賢王。」潛光伏地嗚咽不能對。花容曰：「紹王既降，正深慚赧，願王自重，無出此無賴言以相謔。」王肅然曰：「丞相之言是也，朕言過矣。」遂封潛光為多情侯。許瞋雲、顰雨繼文相從。使白萬寶、竇小端及段安、黎安兩王子，先率部下軍押潛光等回紫都而去。<br />
　　三月十五日，王入眉京，查點府庫軍糧，見玲瓏巢玉諸院，十分華侈，毀之，改作民居。放出宮女數百人，聽其自嫁。諸文武有不願仕者，悉放歸農。於是大犒三日。龍飛以下賜幸有差。花容奏：「眉京之民，被困三年，衣食多不給。」乃發倉粟庫銀以賑之。使龍飛暫守眉京，擇日班師。<br />
　　玉王后聞王師凱旋，偕無知、萬寶、翠屏及諸王子出都門迎駕。紹坐茅、可芳蕤、玉和聲諸文官，韓騰、可介之、司馬發諸武官，及溫平、九隴諸鄉長，共駐玉帶泉迎駕。王后又使小端於玉帶泉造浮橋一座，以渡王師。浮橋之左，造一吹台，小端乃與司馬杏英、鬥貫珠憑吹台以觀之。但見凱歌動地，旌影連天。一對對柝羽飛竿，一行行霜戈電戟。首一隊皆白袍銀鎧，一將軍玉面烏髯，威風凜凜，騎著拳毛銀花怒馬，擁著一面大白旗，上書「先鋒香」三枚大字。貫珠曰：「莫非香得功乎？」小端曰：「此正無貳將軍香得功也，摧鋒陷陣功最多。」第二隊皆著紅軍衣，一大旗寫著「前將軍可」，旗下的將軍，碧眼赤髯，坐匹赤汗馬。貫珠曰：「此何人也？」小端曰：「降將可飛虎，即今榜眼可芳蕤之舅也。」言未已，一將首形如虎，戴雉尾，卷簷纓頂帽，擐五獸銜環甲，坐烏雲馬，豎一大紅旗，寫著「前將軍忽」。小端指曰：「此亦降將忽雷也。」言未已，一片笳聲，引著一隊花旗軍馬，簇著兩個小將軍，年紀約十四五，並馬而行，左邊的旗寫著「錦衣使丁」，右邊的旗寫著「錦衣使凌」。杏英曰：「這兩個將軍年雖幼甚驍猛。端的是誰？」小端曰：「這姓丁的是鐵山伯丁推善之弟名讓能，這姓凌的便是他結義兄弟名祖興。」正談論間又有兩個並馬而行的將軍，年紀約十八九，粉面朱唇，十分英武。小端曰：「這兩個是紹坐茅兒子，一名紹玉，一名紹金。破碣門時全虧這四個少年將軍，爬山越險，各執一旗，旗端燃火，為士卒先。」貫珠才答了幾句，只見一串兒九個將軍，皆翹雉尾，鼇甲獸盔，揮鞭魚貫而渡。杏英曰：「此九人無一個認得的，大都俱是降將軍了。」小端點頭曰：「不錯，不錯。前五個是黃熊、黃鉞、可約、韓魚、紹真，後頭四個是紹鍾奇、謝吉昭、謝配乙、可進同，俱是龍飛元帥的舊降將。為元帥出過死力的，尚有文降官紹春華、老士矜等。聞說偕可大郎、可大紳留在元帥幕下守眉京了。」言未已，笳鼓之聲又作。一隊軍馬皆黑衣鐵帽，帽頂皆傘黑纓，一對對各擎小黑旗，後面大黑旗有四個大白字是「參將軍山」。貫珠曰：「此何人也？」小端曰：「是參將山明也。」又一隊綠旗的軍士，皆綠衣竹帽，頂傘綠纓，後面大綠旗，四個大金字是「參將軍紹」。小端曰：「此參將紹士雄也。」又一隊黃衣滕帽，皆擎黃旗。小端指著大黃旗四個大黑字是「副將軍老」。小端曰：「副將軍老虎變也。」又一隊藍衣氈帽，上傘藍纓，皆擎藍旗。小端又指著旗上的字曰：「此副將軍田麟也。」這田麟生得獅臉虯髯，巨頭闊膀，擐鋼鱗攢花甲，坐烏雲蓋雪騅，揮鞭叱咤而渡。連接的這隊軍馬，皆擎青龍白虎之旗，戈戟隊嚴，熊羆氣肅，一面五色大牙旌上書「揚威將軍鬥」五個大金字。貫珠喜曰：「此兒叔父也。」即下吹台，拜於馬首。騰驤笑慰數語，揚鞭遂去。俄聞金鼓連天，一面大紅旗當先，繡著「王曰旋歸」四個大金字。一隊紅衣繡領的軍士，盡吹胡笳，一隊步軍，皆著短繡衣，橫刀執幟；一隊羽林軍馬，皆＋鎧蛟盔團龍馬褂，左弓右矢，手擎金龍御棒。後面一將軍，單眉細目五綹長髯，聘鐵花馬而來者，玉凌雲也。旋見一面九色大牙旗，耀著九雲軍三個銷金大字，引著一部鼓吹，每一部間著一隊纏鬟繡幗的女軍，一連九隊。第一隊紅襖紅旗紅雲都司張朝霞也，第二隊綠襖綠旗綠雲都司朱芳蓮也，第三隊白襖白旗白雲都司白楚娃也，第四隊黑襖黑旗黑雲都司謝彩菱也，第五隊紫襖紫旗紫雲都司喬弄珠也，第六隊藍襖藍旗藍雲都司范細腰也，第七隊黃襖黃旗黃雲都司可紅葉也，第八隊青襖青旗青雲都司花見羞也，第九隊碧襖碧旗碧雲都司凌月娘也。後面一隊鱗襖牙裙的女軍簇擁著一面飛鳳大繡旗，上有八個銷金大字是「九雲都總督解意侯」。白杏英大喜曰：「此奴家結義妹妹也」。即與小端、貫珠，下吹台同拜於馬前。雪燕下馬執杏英手，各道一聲喜，便上馬揚鞭而去。後來的一隊隊盡是霓旌鸞旆，雲罩星旄，五色相間。每一隊，即有一隊的笳鼓鉦鐃，兩面交龍大牙旗，引著鳳盔魚甲的女馬軍，左邊旗上繡著「執訊獲丑」四字，右邊繡著「歸馬放牛」四字。旋有一簇燕尾九，」輔著重牙通－的錦輿，輿中端坐一人髻束芙蓉自在，翠冠羽裳龍帔，手揮玉柄麈尾，貫珠曰：「此吾師花相公也。」漸聞鳳簫鶴鼓龍角鸞笙，朱旌九九，黃鉞雙雙，風裊爐煙，星繁劍佩，遙望四騎女將軍護著鑾輿而至。珠鎧星。者神箭將軍樂更生也，玳鎧青驄者神棒將軍紹秋娥也，瑙鎧紫／者擒虎伯可香香也，金鎧黃0者存存侯可炭團也，三人下台拜迎了鑾輿。復有女兵一隊押著數十輛囚車，風A著一面大白旗，上有「嫵媚侯可」四個雜彩攢成的大字。小端拉著貫珠的手曰：「夫人的小女兒香香已過去了，今去見見大女兒罷。」貫珠紅暈了粉臉，低著頭不語。杏英從後面推著小端，將足足的馬頭勒住大呼曰：「可娘娘你的娘在此，還不下馬拜見麼。」足足曰：「黑娘娘鬧甚麼。」一面說著，一面下馬。小端遙指著貫珠，向足足耳畔說了。足足曰：「這小娃兒喚娭家作母親還嫌他小哩，你的話可是真麼，若哄娭家錯拜了人，明日與你黑貨兒計算。」遂整衣上前朝著貫珠拜了兩拜，說孩兒參拜了。羞得貫珠兩瓣臉兒赤了又白，回了禮無話可說。足足笑曰：「待回府才與母親敘話。」即上馬去了。又見韓騰介之等都鬧嚷嚷，回鞭朝賀去了。杏英曰：「為何不見了這兩位張娘娘。」小端曰：「聞說留元帥處，鎮守眉京哩。俺們亦打點回都朝賀要緊。」各人上了馬渡浮橋回去了。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>