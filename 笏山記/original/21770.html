<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第六十七回　鬥分身白髮小兒喪命　破妖陣藍眉仙子伏誅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十七回</br>　　鬥分身白髮小兒喪命　破妖陣藍眉仙子伏誅</font></h4>
			　　足足等破了妖霧回營，三軍大悅。命諸營將校皆來參拜聖姥。明日，無知欲分遣軍士齊圍四城，忽諜報聖姥城外環列八營，旗幟悉用八卦式樣，不知何意。足足遂拔營，進逼聖姥城下寨。藍眉使人下戰書，約日大戰。<br />
　　是日，無知使香得功點兵三千，率田麟、忽雷輔著顓和會陣。見對陣的門旗開處，羽葆之下，一人銳頭深目，兩眉拖臉，藍如濃靛，頭上以金龍束髮，發紅色，身披五色百衲，騎一異獸類獅子而無尾，腰佩兩個葫蘆，手握七星雙劍，得功謂左右曰：「此藍眉也。」田麟曰：「非有三頭六臂，吾何畏彼。橫鐵蘸策馬大呼，直取藍眉。未至陣門，一道者打扮，手揮雙刀，迎住田麟廝殺。那道者那是田麟對手，正欲向袋中取妖器來傷田麟，取不迭，已被田麟蘸為兩段。藍眉怒曰：「傷我徒弟怎肯干休，白髮兒何在？」只見旗角裡蹲出一個十一二歲的小兒來，那小兒生得唇紅眼綠，發白如銀絲，綰作五枚葡萄髻，髻上插五朵紅花，身上擐著透繡紅暖肚，下面沉綠＞，赤著足，騎只小虎，手中並無兵器，拿個布袋，笑嘻嘻的走出陣來。田麟大怒，只一蘸，蘸做了兩個小兒，一樣的騎著小虎，一樣的打扮。田麟左一蘸，右一蘸，兩個又分作四個，再蘸了幾回，又分作十餘個，圍著田麟嘻嘻的笑。田麟懼虛，揮一蘸欲走回陣。只見眾小兒的布袋一齊拋在空中，紛紛的黏著，霎時合做一個，連人帶馬將田麟攝在袋裡。十餘個小兒已合做一個了，笑嘻嘻提著袋，欲回陣。忽雷大怒，飛馬來奪小兒的袋。小兒正欲將袋來攝忽雷，乍見紅光閃處一小赤蛇，從忽雷馬後飛出化為小箭，貫小兒喉，小兒倒地而死。忽雷見小兒已倒，欲將布袋提回。誰想那袋沉重的了不得，忽一片白光從空飛下，袋裂一縫，田麟依舊騎著馬似縫裡蹲出來的一般，同走回陣。眾軍士正看得呆呆地，俄一陣熱風吹將過來，吹出一天的火鴉來啄軍士。眾軍驚皇欲走，忽背後飛出一天黑豆旋舞空中，眾軍望見一豆打一鴉。頃之，火鴉盡被黑豆打落。藍眉大喝曰：「汝軍中何處妖人，敢出陣前賭鬥麼？」言未已，顓和騎一大蝴蝶飛出陣門。藍眉見是個十餘歲的美人兒，樂與賽賭取笑。遂舞動雙劍，迎風一晃，變作個書生，十分美貌，亦騎著蝴蝶來調顓和。顓和把袖一翻，袖中飛出千百個蜂兒，向書生粉臉上釘著，釘得書生面龐腫爛，如瘋疾人一般。書生大怒，望空一聳，高十餘丈，數十隻手各拿兵器，齊刺顓和。顓和和蝶墮地變作十餘個矮人，各拿斧鑿，鑿他甕大的毛腿。那長人翻身倒地，現出原形，走回陣中。顓和意欲揮軍掩殺，只見一道童走出旗門，稽首曰：「敢請仙師仙號。」顓和曰：「我顓和聖姥也。汝師獨不知乎？汝師欲逆天行道輔虐助淫，可惜千年修煉之功，一旦盡成盔燼。道童曰：「我師言，非我逆天道而行，實天逆我道而行耳。聖姥如果有能，今已日暮不必相逼，明日我師擺一陣圖，聖姥能破此圖，便帖耳聽聖姥指示。如不能破，請回洞府，免結冤仇。」顓和笑曰：「汝善言語，讓汝師再演習一夜，作汝的人情。」遂回陣，鳴金而退。<br />
　　香得功謂諸將曰：「我等戰鬥多年，並不曾見此奇戰。若非我們有聖姥相助，盡喪於火鴉隊中矣。」正歎息間，忽報指揮官張小解糧至。張小見得功，備問勝敗之事。得功一一言之。是夜無知傳張小進帳，吩咐曰：「汝丈人玉無敵，既上降表願作內應，我明日絆住藍眉鬥陣，欲潛以一軍抄道取黃石。汝可連夜逾城，與無敵父子謀，明日午時，賺開城門，納我軍。切勿誤事。」張小領令，連夜去了。<br />
　　天未明，足足攜王子升帳，無知旁坐，密傳香得功、可松齡、丁勉之、玉鯨飛、玉鵬飛五人進帳。使香得功率部下兵二千人，銜馬勒潛師往襲竹山，擒三弟。使可松齡率部下兵二千人，銜馬勒潛襲瞿谷擒楊吉。丁勉之率鯨飛鵬飛部下兵二千，襲黃石。俱午時三刻，奮力攻城，務在必破，無誤大事。又使紹金、紹玉各率軍一千，為三路接應，俱不許豫說軍士知道。是日，得藍眉戰書。即令白雪燕率軍三千，點田麟、忽雷、黃熊、紹武、山貴、趙聯，輔顓和鬥陣。軍至聖姥營，藍眉陣已擺成了。顓和登高望之，但見陰磷慘慘，妖霧重重。皆惡煞兇神，分佈陣內。右邊風攪腥氛，騰作黃黑氣，知地下盡布地雷。前面三個陣門，以納敵軍，陣後一門，為自己退步。顓和復騎蝴蝶，在陣前蹀踱了一回。見三個陣門，每門皆有藍眉坐著，皆以拂招顓和。顓和慧眼中，知中一個是真藍眉，左右兩個是假藍眉。乃謂雪燕曰：「此陣軍卒不滿三百人，皆用神煞佈滿，若用軍士攻之，必為所傷。乃選弓弩手五百人，使人取清水一盤，出葫蘆中紅砂一枚，攪水中，水盡赤。使軍士以水染弩鏃，鏃皆紅色。令弓弩手，逼陣門射之。一聲炮響，眾弩齊發。弩鏃化作火蛇，飛入陣中，地雷盡發。右邊守陣軍卒，一齊燒死，神煞皆逃。左邊守陣軍卒百餘人為火弩所驅，盡落坎中，陣不攻而自破。雪燕以槍向後一招，田麟六將率兵從之，奪了營寨，將聖姥城圍得水洩不通。藍眉駕雲欲遁，顓和以手中扇招之，墮地化為巨獸，舞兩爪欲撲顓和。顓和墮地化為小兒，那獸張巨口，齒粲粲然，吃這小兒。小兒卻蹲入巨獸口中，眾大驚，咸以為顓和被吃。忽聞空中有人鼓掌大笑，蓋顓和也。仰見顓和立雲際，手中拿一黑縧，其端直透巨獸口中，笑謂眾軍曰：「這獸所吃的小兒，乃黑縧端之金鉤耳，非真小兒也。今已鉤其心，可任你們擺佈矣。即以黑縧係雪燕槍頭，令牽回營中，與足足看。<br />
　　婆胡在聖姥城，聞藍眉被擒，驚得魂不附體。平時所習妖術，至此皆不靈。城中百姓縛之，開門出降。雪燕屯兵聖姥，使山貴將婆胡解回大營。是日，黃石子弟，開門迎丁勉之軍。可松齡攻破瞿谷，楊吉投井而死。惟竹山未破。明日足足大軍進屯黃石，張小帶玉無敵父子見足足。足足慰勞之。吉姐抱玉重華策馬入城，家家焚香酹酒，願見少主。足足令可松齡、紹金、紹玉之兵助香得功，並力攻竹山。戚成貴涕泣勉軍士，登陴死守，急切不能下。圍之越月，無知使張小穴地道攻之，遂殺成貴。三弟聞變，與小蠻、朵兒、粉兒，以大帶連身，欲投井，為宮奴寵兒所獲，以獻得功，竹山遂平。足足問顓和曰：「藍眉變為巨獸，此何獸也？」顓和曰：「此即藍眉獸也。修煉於奄烏山，將成大道。但淫心未絕，在黃石造孽過多，罪宜誅滅。」乃令係黑縧於黃石之西門，凡受其淫毒者，許臠割之。不終日而盡。藍眉既誅，是夕，遂失顓和聖姥所在。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>