<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第三十七回　欺可氏手札賺飛熊　諷紹公眉莊媒卜鳳</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　欺可氏手札賺飛熊　諷紹公眉莊媒卜鳳</font></h4>
			　　紹莊公潛光，自與百花、春桃，共立石表回莊，恒鬱鬱不樂。一日，丁勉之拿著南可莊飛熊的密書入白。書中約五月初十夜，潛師往襲碣門，彼從莊內起兵，絆住飛虎，內外夾攻，北可可破，事平之後，割莊右連壤田千畝酬謝等語。潛光大喜。曰：「天以可莊賜某，不可失也。」乃集諸莊勇酌議起兵。呼家寶曰：「假途滅虢，兵貴精不貴多。前者驅遣鄉兵，兩遭失利，以人心渙散，不能持久也。某以為只在本莊挑選精銳三千人，破可有餘矣。」潛光然之。點尹百全、奇子實、司馬恭、紹鷹揚、趙子廉、弗江、忽雷、紹真、紹武、紹匡十個有名莊勇，率步軍一千，為前隊；呼家寶為隨軍參謀。潛光自率奇子翼、紹太康等二十名莊勇馬軍二千，陸續進發。<br />
　　五月初十夜，初更時候，在碣門外取齊。剛傳令攻打碣門，忽碣門大開，門內火把齊明，眾軍大驚。誰知是守碣門的莊勇紹無憂，引著數十騎出降。潛光遂進碣門內下寨。是時飛虎正與飛熊相持，莊內互相勝敗，聞潛光已入碣門，大驚。即令可衍鴻、可存溫引軍三千屯莊外禦敵。連夜修書一封，使人往黃石求救。謀士焦鬱輪言于飛虎曰：「紹軍潛師宵襲，必與飛熊有約，裡外夾攻，使我不能相顧。可一面令衍鴻、存溫，深溝高壘，守而勿戰。一面修偽書一封，使人扮細作行反間。飛熊無謀之輩，必中吾計。乃附飛虎耳曰：「只須如此。」飛虎從之。<br />
　　是夜，飛熊打探得紹軍已入碣門，正欲分軍殺出莊門為紹軍接應。只見莊勇可存禧捉得一細作，搜出密書一封，上寫曰：「紹潛光頓首，上北可莊公麾下，來書許以莊稅一半歸某，又肯聯以姻好，許以令妹紅綃下嫁，何敢貪飛熊之賂，不為公報仇乎。今夜令無憂虛守碣某，率精兵從羊蹄殺入。但聽連珠七炮齊發，公即率兵劫飛熊之營，使彼首尾不顧，飛熊可擒矣。謹此上聞。」飛熊大怒，問細作曰：「你是紹軍來的麼？」細作曰：「是，是來投密書的。」飛熊曰：「紹公既許與某連和，何故又來算某。」細作未及答應，謀士香不雕使人將細作帶過一旁，謂飛熊曰：「潛光以書投飛虎，錯投公處，公只可朦朧的認作飛虎，切勿識破他，將計就計，飛虎可擒。擒了飛虎，然後以得勝之兵，破潛光，大事成矣。」飛熊大喜，喚這細作上前，謂之曰：「這封書就是投我的，你來時紹公的軍馬移動了沒有？」細作曰：「大隊軍馬已出碣門，那路去的，我卻不知。」飛熊曰：「你速去回話，說我知道了。」遂放了細作，即將這書依前封好，另選一人扮做紹軍細作的模樣，將這書送與飛虎。立刻傳齊莊勇令可信之率兵五百埋伏寨後；可毒龍率軍五百埋伏寨左，可敬邦率軍五百埋伏寨右，但聽連珠七炮，便有人劫營，又聞一聲單炮，便可三面殺出，務要活擒飛虎。又自率莊勇八名精兵三千殺出羊蹄徑以迎紹軍。香不雕曰：「公至羊蹄徑遇敵則戰，不遇則守，切勿造次。」<br />
　　飛熊軍至羊蹄已打四更了。忽聽得連珠七炮，覺四面隱隱有喊殺之聲。速揮兵出徑，卻不見紹軍。教人四下裡探聽，那有紹軍的影兒，又不肯回軍。天已明，猶呆呆的守著。守了一回，果然無紹軍了，遂引兵回徑。剛至那徑中間的狹處，路已塞斷了。飛熊大驚，教軍士開路。誰知峭壁上的矢石如狂風驟雨，眼見這羊蹄徑回不得莊了。沒奈何復引軍出徑外，從鴉山下抄至莊前，又有紹軍的營寨不敢過。弄得飛熊前不能，退不可，只得傍碣門外左邊空地上立寨。使人探聽碣門消息，誰知紹軍圍得鐵桶似的一些兒消息不能走漏。飛熊大怒曰：「潛光本與我同謀約滅飛虎，乃貪飛虎的妹子標緻，遂轉了念頭，反與飛虎算計我。若非識破了機謀，昨夜已做了刀下之鬼。今日弄得進不能，退不可，無地可走，無家可歸，豈不是無用的贅瘤。」拔刀欲自刎，眾莊勇勸住。忽又尋思曰：「橫豎是個死，不如殺進碣門，能夠殺了潛光，死也甘心的。遂揮軍從碣門殺入。時紹軍正用全力攻打衍鴻、存溫的寨，不提防後面可飛熊的軍殺來。飛熊以忿怒之師，逢著的便斲，衍鴻見紹軍旗幟自亂，偕存溫登高一望，是飛熊的軍與紹軍廝殺，未知其故，不敢輕動。存溫曰：「趁彼軍自亂，不乘此時殺一陣，更待何時。」即揮軍殺出。時尹百全等見飛熊勢猛，奮勇殺出碣門。飛熊卻不追趕，回馬來戰存溫。四個南可莊勇圍住存溫，已被溫斲殺了兩個。不提防飛熊的大刀從腦後削來，已削去半個肩膀，死於馬下。衍鴻慌了，退軍回營，將箭射住。<br />
　　時潛光見飛熊不來追趕，復殺入碣門。忽雷見紹鷹揚、趙子廉、紹真、紹武，皆接著南可的莊勇廝殺，乃從亂軍中來尋飛熊，恰遇弗江、司馬恭絆住飛熊，正殺得氣噓噓地，大呼曰：「忽雷來也。」手起刀落，早將飛熊斲下馬來，一步兵割了首級。眾餘軍見飛熊已死，或走或降。潛光鳴金收軍，依舊屯營碣門內，與衍鴻相持。<br />
　　卻說飛虎使反間書，哄飛熊出了羊蹄徑，使人塞斷徑之左丫；又令可大英、可貞忠、山貴搜空寨外的伏兵，殺散了。自率數十人打入飛熊府中，無男女皆殺了。乃使貞忠、山貴、石蛟往助衍鴻，以拒紹軍，守而不戰。呼家寶謂潛光曰：「可軍連日不戰，將以老我師也。昔玉廷藻攻可莊，設伏於莊之左右，偽遁以誘其追，上策也。斯時有可嬌鸞在猜破其謀，故致於敗。今踵而行之，必破可莊。」潛光曰：「軍師不擇勝策而效之，而踵人之敗策，何也？」家寶曰：「時勢不同也。今鬱輪之智不及嬌鸞，而熊、虎之亂過於明禮。夫鏡靜則明，人躁則暗。飛熊既誅則喜，我軍圍急則懼。喜與懼擾於中，將岌岌然，慮不終日，餘何知焉。況廷藻之謀有可疑之跡，我則雷鳴不及掩耳，必勝之道也，公請勿疑。」潛光喜，即使尹百全、司馬恭、紹鷹揚率軍一千，伏莊左；弗江、忽雷、紹匡、紹武率軍一千，伏莊右；奇子實、趙子廉率軍一千，分伏碣門內外。自率紹真諸莊勇，卷甲而遁，留舊寨，故作虛張旗鼓之狀，以惑之。<br />
　　可衍鴻望其旗幟，曰：「彼遁矣，急追之。」貞忠曰：「彼有謀，無輕動。」山貴曰：「老莊勇從戰多年，鬚髮白矣，何怯敵乃爾。彼日久糧盡故退，捨此不追，焉用兵為。」遂揮軍急出。剛過碣門，炮聲震地，伏兵齊起。碣門已為紹軍所據，不得入。潛光反旆，四面合圍。可貞忠死於亂軍中，衍鴻力竭被擄。山貴、石蛟，單騎殺出，投無力莊去了。潛光乘全勝之勢，復從碣門殺入。先是尹百全、奇子實等窺衍鴻軍出，早乘虛殺進莊門。及潛光至，見莊門大開，揮軍繼之。可軍巷戰而死者，不可勝計。紹匡已擄了飛虎家屬三十餘口，飛虎遂降。可莊平，即日出榜安眾，大犒軍士。潛光見中眉山，左有鴉山，右有小眉，蜓蜿旋抱。前面碣山；天然門戶，遂有宅中而圖之志。與家寶商議，家寶曰：「莊公四旬未室，人多疑公。今飛虎之妹，婉慧多姿。公何不因可妹而家焉。擇可莊之雄者遷往紹莊，擇紹莊之雄者來住可莊，然後高枕無憂耳。」潛光拊家寶之背曰：「軍師知吾心也。」乃擇日娶飛虎之妹紅綃為夫人，將眉坂之迎鸞樓，改為莊府。使丁勉之將紹莊分作十三鄉，徒可莊之雄武者一百三十三家實之。驅逼甚苦，哭聲載道。釋飛虎，降為八紹鄉鄉長，可衍鴻為十一紹鄉鄉長，紹無憂為十三紹鄉鄉長。其十三鄉，不更立鄉名。稱一紹鄉，二紹鄉，三紹鄉，至十三紹鄉而止。飛虎等，即日攜眷屬，各長其鄉。丁勉之又率紹莊未從徵之莊勇紹海深、奇子翼等，及紹民之富者一百五十家，來家可莊，即改可莊為眉莊，而不稱中。由是遐邇震懼，韓莊黃石九畏憚之。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>