<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第四十六回　舊恩歡續南薰宮　吉語新留群玉府</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十六回</br>　　舊恩歡續南薰宮　吉語新留群玉府</font></h4>
			　　於是六宮總管樂更生，先使人送司馬杏英回玉帶營會韓騰。乃於南薰宮之左，掃除一院，以居嬌鸞。撥宮女八人事之。嬌鸞又令心腹女兵十餘人入侍，餘暫隸碧雲營凌月娘麾下。何謂碧雲營？原來璣鏡門外，有內教場，教場之外，有九雲營，盡女兵駐紮。一紅雲，二綠雲，三白雲，四黑雲，五紫雲，六藍雲，七黃雲，八青雲，九碧雲。每營設都司一人，正分司八人，副分司一十六人，悉解意侯白雪燕主之。是日，白萬寶往謁嬌鸞，請交卸銀粟諸物存庫。嬌鸞語萬寶曰：「滿朝女官都是儂們舊時的娘子，個個認得。惟與儂對坐的這個何人，是新納的麼？嬌兒俏兒有何出人處呢。」萬寶曰：「這人姓山，名翠屏，是唐埗鄉長山維周的妹子。只因趙丞相扮男妝時，與王同宿唐埗，他看上了丞相，苦局成親，沒奈何用王頂替的，」言到這裡，已笑個不住了。嬌鸞曰：「這事，儂也聞人說來。後來卻怎地呢？」萬寶曰：「誰知一宵雨露，花便含胎，後來遂生下個王子。後念人丁孤弱，使人迎至。母以子貴，封真妃。因其人別無所長，只解捻毫弄墨，詩文書畫皆工，故現署翰林學士之職。」嬌鸞點點頭，即喚：「蝶紅鞴馬，娭家與白娘娘交卸銀粟去也。」遂與萬寶各跨了馬，出南薰宮，渡過翠微橋，至左教場，令軍士運粟入倉。右倉在新錦裡，名民信倉；左倉在古槐市，名安慶倉。時安慶倉尉漆甘叩拜了兩娘娘，交割清楚，即著人運銀入內庫。另有紫藤象牙十枝，漆精十壇，小銅鼎十座。內庫亦在璣鏡門外，與戶工秘館相連。時萬寶暫居這館，邀嬌鸞坐談一會，嬌鸞辭別回宮去了。宮人添香瀹茗，正在著忙。忽見兩個女侍郎，拿杏花一株報喜。何謂女侍郎？凡給奉王左右著男子巾服者，知王欲幸何宮，先執時花一枝報喜討賞，又名傳花侍郎。嬌鸞給賞去了，一面使人豫備禦筵，伺候兼浴體的豆寇香湯。因自啟鏡台照了一回，不禁歎息曰：「我們這些人只解爭強鬥智自顯功名，不知花無色則蝶嫌，女無色則人棄。即如我可嬌鸞，凝酥削玉，自顧亦憐。擾攘了這幾年。」言到這裡，又指著鏡中的影曰：「當年的眉痕，不如是之蕪亂也。當年的臉色，不如是之枯燥也。雖唇暈眼波依然未改，而髹髹雲發漸漸的褪了許些。欲如麗華之光能鑒影不可得矣。總之年華日長，顏色日衰，今顧無知、萬寶輩對影，轉覺自慚吁可歎哉。」蝶紅從旁笑曰：「娘娘脈脈對鏡，只是無端歎息，又不梳妝，為甚麼呢？今七香荳蔻湯已具，請娘娘先臨浴室。」嬌鸞長吁了數聲，就浴去了。俄而春信催花，夕陽流翠。剛出浴，漸黃昏了，就鏡奩重新妝扮起來。鴛鈿罷貼，鳳鼎重燃。回顧百寶龍燈，宮娥已遍上了。螭漏乍聞，羊車不至。等得不耐煩，不覺支床假寐。剛合眼，被宮人推醒，御鑾已到了。嬌鸞整衣出迎，王下輿拉著嬌鸞的手，拉進裡面。嬌鸞先謝了恩，又談些別後的話。擺上御筵，並坐而飲。王曰：「竹山、黃石，全賴妃子支持。只是枕邊風月，疏缺了些，今宵補足罷。」交飲了數杯，微有醉意，催解鳳裙，同交龍榻，所謂久別的恩愛，反勝新歡者耶。<br />
　　越數日，徘徊鄉貢一長白女子，年四十以來，號廚精。王將拒之，玉後曰：「我後宮正少此人，何故拒之？」王曰：「煮筍烹葵，膾魚羹彘，非不可飽，然人人能之也。其人而曰廚精，則必於常味之外，究求味外之味，以爭奇巧。我功業未成，而先引吾妃嬪以爭口腹之勝，以為人生可勝之事，只此而已，不亦癲乎。不然，何爭此一婦人而不相容也。」卒辭之。又一日，胡廬鄉貢木工一、玉工一。王曰：「木工汝何能？」木工曰：「臣摩訶辛也，能造美人，飾以衣鬢，中有機，機動處，亞身偃地，作招腰舞以娛王。」王曰：「偃師之流也。玉工汝何能？」玉工曰：「臣能造至難造之物，置真物中，而弗能辨也。」王曰：「可試乎？」曰：「可。」王曰：「幾時可成？」木工曰：「三日。」玉工曰：「三年。」王曰：「昔宋公以千金聘一玉工，令造楮葉，三年乃成，置之真楮葉中，而宋公弗辨也。宋公怒曰，置真楮葉中而弗能辨，一真楮葉而已。夫待三年，費千金，而得楮樹上之一葉，何所用之，乃逐玉工。今朕新即大位，無德及民，奇技者且退矣。」亦逐玉工。又謂摩訶辛曰：「汝造美人能舞能移，此意造獸能走，造鳥能飛乎？」摩訶辛曰：「昔武鄉侯造木牛流馬，為千古美談，臣師其意而變通之，人且能為，何況諸物，惟王試之。」王笑許之。三日成一鳥，亦木鳥而已。王曰：「能南飛乎？北飛乎？」曰：「欲南則南，欲北則北。」王乃與之登觀雲之台，遙望眉山，環抱如帶，辛乃縱鳥止於眉山之左，招之使回，復縱之止於眉山之右，及眉山之中。王大喜，禮辛以上賓，賞給豐厚。又一日，溫平鄉貢巫三人、醫四人，南單鄉貢醫一人，同集殿階。王曰：「醫汝，何能？」一人進曰：「臣內科也，號天醫，望氣於深帷之外，可以知吉凶。視色於無病之先，可以決生死。人已死，臣能生之。人既生，臣能壽之。」王笑曰：「真天醫也。」一人曰：「天醫者臣兄也。臣兄用符不用藥，臣則不用藥而用針。曾於山中遇白骨，按其穴而針之，一針而聲蘇蘇，骨節鳴矣。再針而顫巍巍，肌肉生矣。三針而氣｜｜，呼吸動矣。世多呼臣為地醫。」王笑頷之。一人破巾單衣，俯而笑王曰：「汝獨何笑？」那人曰：「臣自笑臣術之拙耳。」王曰：「汝術如何？」那人曰：「天醫能壽人命，地醫能起白骨，臣人醫也。平時惟惟求藥之性，臨症惟細察病之理，運用惟自盡醫之心，三者雖不能至，心嚮往之。至於死生壽夭，造命存焉，非臣所敢知也。」王起而問曰：「汝即南單鄉所薦者乎。」曰：「然。」王曰：「汝良醫也。」乃注其姓名於御案。又顧一青衣者問曰：「醫汝，何能？」醫曰：「臣軍中之醫也。箭鏃深入者，能攝之使出，腹腸拖出者，能托之使入。筋已斷者，續之。骨已碎者，完之。頭折而管完者，亦可以調護使不死。」後一紅衣少年，大言曰：「汝術何奇？四肢已斷，越日猶能續之，何況筋骨；頭已墜地，越日猶能綴之，何須完管。」王笑曰：「此人醫術更奇。」乃問三巫曰：「汝三人，何術？」巫曰：「臣三人同道同師，以術交濟，欲使其人死，千里不能逃其生；欲使其人生，萬軍不能梟其首。何也，恒有六丁六甲天兵數萬，為臣三人，輔也。」王吐舌曰：「神巫也。」使人牽數犬至，先將一犬從蹄後貫一箭，又以刀刺一犬，使腸出。謂青衣者曰：「汝能醫此乎？」青衣者曰：「能。」即解所佩絹袋，出藥未滲犬腸，少間腸漸縮入，以針線縫其口，更滲藥於□。其帶箭之犬，亦滲藥如法，去箭封創。曰：「愈矣。」不一時，〔傷犬〕顫顫然起立，掉尾去矣。王大喜，亦注姓名於御案。與□□鄉所貢內科，令值殿官，帶往延英館去矣。謂紅衣者曰：「汝言頭離項，越日猶能綴續，今以犬試汝術，如言不驗，雖〔需〕償犬命。」紅衣者大驚怖。實不料其立試殿前，無所庸其誕詐也。方欲辦詞抵飾，而錦衣軍已將犬足斲斷矣。紅衣者沒奈何，亦向衣帶間解下葫蘆出藥末滲其傷口，而續之用兩竹片夾著，且曰：「明朝或……」愈語未完，而犬已直挺挺死矣。王大怒曰：「犬雖微，亦一命也。不可以不償。」喝錦衣軍押出外法場斬之。又謂三巫曰：「汝言欲生其人，萬軍不能梟其首，朕今殺人，汝可令六丁六甲十萬天兵護他，如言不驗，汝亦從此逝矣。三巫叩頭曰：「大王，天也。王欲殺之而臣生之，是逆天也，逆天則罪滋大。」王曰：「今不知天之不天，惟問言之驗與不驗。汝三人各顯神通，何難祝彼使生，而咒朕使死。朕必不畏死，而逃諸千里之外；朕死則彼生，彼生則汝生，且汝三人亦當自顯其萬軍不能梟其首之術矣。」亦將三巫押出法場去。王顧地醫曰：「汝的神針能生白骨，況初決之人乎？今朕正戮此四人，試汝技，汝往針之，敬哉慎哉。四人生，則汝可為造物師。四人不生，汝亦難免為閻王友矣。」言畢，即斥錦衣牽去。又顧天醫曰：「手足之情，不容不救。汝可生汝之弟，而壽之，不特精天醫，亦所以篤天倫也。不然，汝不能生汝之弟而壽之，汝弟之壽促，汝壽亦不長矣。」錦衣亦牽去。不一時，六人之首，已高懸柵上矣。舉朝皆驚，惟右丞相趙無知正笏御階，稽首載拜，恭頌明德。退而語玉王后曰：「王其興矣。拒廚精，所以養天和也；黜玉工，所以反醇樸也；厚木工所以儲戰材也；斬妖巫，所以一風俗也；誅誕醫、禮真醫，所以重民命也。」後乃召翰林學士山翠屏、錄無知之語於群玉府之屏風，以示後賢焉。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>