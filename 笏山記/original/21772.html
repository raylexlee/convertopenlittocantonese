<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第六十九回　從龍飛鳳繪功臣　玉牒珠囊貽後嗣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十九回</br>　　從龍飛鳳繪功臣　玉牒珠囊貽後嗣</font></h4>
			　　卻說張珍、張布，將可夫人母女送至紫都。王覽張小的表文，大喜。即傳可夫人上殿，封為安瀾夫人，許母女後宮供養。炭團廝見了，不覺大哭一場，各訴別後的遭際。炭團深感張小，請於王，欲拜張小為誼父，以報母夫人再造之恩。王許之，又封張小為安便男。<br />
　　是時，左丞相玉和聲奏曰：「昔漢唐定鼎，有麒麟、凌煙等閣，繪功臣像以昭示後賢。今笏山既定，十道承平，和豐安阜，萬古一時。懇敕工部臣，仿漢唐故事，擇地建閣，以垂不朽。」王從之。乃令工部尚書韓春蓀繪左右功臣閣圖以獻。王令於左錦屏之內，依圖造左功臣閣。〔以〕繪男臣像，名從龍閣。於右錦屏之內，依圖造右功臣閣，以繪女臣像，名飛鳳閣。於御馬園之北建太廟，以祀顏氏祖先，追尊父顏伯書，為作聖王，祖顏光之為開聖王，曾祖顏清臣為啟聖王。<br />
　　凝命十五年，廟與閣俱落成。乃敕畫苑卿韓媚茲繪從龍閣像十三人，飛鳳閣像十六人。七越月而成，極英姿颯爽之妙。八月辛丑，王與後幸從龍、飛鳳二閣。先閱從龍閣功臣：第一位，右鎮將軍親義侯可當。第二位，中鎮將軍忠義侯韓杰。第三位，玉帶左營將軍集義侯可松齡。第四位，定威將軍定威侯可介之。第五位，揚威將軍鬥騰驤。第六位，追贈愍義侯紹鐵牛。第七位，鎮威將軍兼左鎮將軍玉帶侯韓騰。第八位，無貳將軍維新伯香得功。第九位，玉帶右營將軍鐵山伯丁推善。第十位，追贈從事將軍玉吉人。第十一位，從□將軍玉凌雲。第十二位，歸誠將軍可飛虎。第十三位，百黠將軍安便男張小。又閱飛鳳閣功臣：第一位，左丞相兼吏兵二部尚書寅亮侯左貴妃花容。第二位，右丞相兼禮部尚書神機侯右貴妃趙無知。第三位，都督神都大元帥篤孝侯中貴妃紹龍飛。第四位，神鏟將軍兼蕩寇元帥嫵媚侯貴妃可足足。第五位，徵東大將軍無力公西貴妃趙公挪。第六位，鎮南將軍多智侯南貴妃可嬌鸞。第七位，神槍將軍解意侯貴妃白雪燕。第八位，鎮中將軍兼戶工二部尚書伏魔伯貴嬪白萬寶。第九位，神鐧將軍存存侯真妃可炭團。第十位，神棒將軍著翅伯真妃紹秋娥。第十一位，神箭將軍六宮總管司自如伯真妃樂更生。第十二位，神斧將軍擒虎伯貴嬪可香香。第十三位，神耙將軍馬後伯貴嬪張鐵鐵。第十四位，神鋤將軍馬前伯貴嬪張銀銀。第十五位，神刀將軍行人司彩嬪竇小端。第十六位，左鎮副將軍繡旗伯夫人司馬杏英。王與後一一閱畢，後曰：「猗歟盛哉！昔周之十亂，只一婦人。今雖兩閣並峙，而豐功偉業，翻在鳳閣諸臣。笏山雖中國一隅乎，然創造之奇，千古無兩。後之錦繡才人，必有傳其事以補正史所夫及者。王亦嘉歎不〔已。乃〕召花容以下，宴于飛鳳閣。諸臣畢至，王念及萬寶、嬌鸞，不禁悄然不樂。後知之笑曰：「天傾西北，地缺東南，宇宙之大，猶有所憾，而況人乎。君子論其大者、遠者，些些兒女□□，何足以累盛德。」時司馬夫人後至，襝衽拜手，為幼男雲次，上珠囊頌。先是杏英長男墓生，生得鐵臉銀眉，熊腰猿臂，最多力，娶可當之女為妻，後為佐命功臣。幼男雲次，貌如好女，聰穎喜讀書，時才十歲。王覽頌，大嘉賞。命紹秋娥為媒，令尚金相公主。公主為可貴妃足足所出，與四王子孿生的。明日，可介之之子瑤章，亦十齡，上玉牒文，中寓箴戒。王命並書之御屏，以示後嗣。亦尚金心公主，公主為樂真妃更生所出。由是年豐刑措，致太平者二十餘年。<br />
　　凝命三十九年，王崩。太子玉生立，是為愍王。昏淫不道，權歸丞相紹繼文。繼文本降王紹潛光養子，由進士起家，以權術取相位，勢傾中外，弒愍王，而立山太妃之子寄生。時玉太后已薨，山太妃及花容無知等，亦相繼薨。寄生懼繼文之勢，恐復被弒。乃與福生奏趙太妃公挪逃往無力，起兵討亂，不克而還。基生、連生亦奉可太妃足足逃黃石。繼文乃立張貴嬪銀銀之子武生。貴嬪亦薨，武生才七歲。政〔從繼〕文出，自稱攝王。黃石侯玉重華英武有雄略，亦奉星生、連生，起兵討賊。韓墓生首倡義旗與弟雲次謀，乃招駙馬都慰可瑤章起兵助重華。三人皆智勇之士，乃擒紹繼文〔遂戮〕之。誅其黨五十餘人。眾以為擾亂之餘，非幼主克負荷，乃廢武生為保壽侯，迎福生於無力，將立之。福生曰：「世治則論長幼，世亂則論賢愚。今四王子賢，天不欲定笏山，必不虛生四王子。今諸文武舍四王子而不立，是欲再亂笏山也。」乃立星生，是為造王。追諡顏少青為神武王，玉太后為恭靜王后。尊母可太妃足足為王太后，趙公挪、紹龍飛為王太妃。笏山復平。造王崩，傳位連生，是為守王。守王復十二傳，而滅於趙氏。顏氏之後，逃出笏山，隸蒙化籍者百餘人，固和尚其裔也。始終元要，和尚猶能歷歷言之。予養痾兩樹園，短榻長書，無以破寂，記和尚之言，交心鬥角，用小說家演義體飾而記之，共得六十九回。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>