<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第四十回　接紫藤書三莊勇中途逢敗將　復黃石地兩娘子分道展奇猷</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　接紫藤書三莊勇中途逢敗將　復黃石地兩娘子分道展奇猷</font></h4>
			　　於是大集三叉、北永、南單、黃婆、溫平、碧□、九隴、白狼、橫窖、木棉、高翔、蓬婆、石棋、唐埗，及利、平、章等共四十余鄉，會於紫霞。公挪捧出開明玉璽，示諸鄉長，備言其故。又言洞□紫霞，至午後即攢紅積翠，對面不見人。自顏莊公到此，這霞，只在空中暈五色，布九光，不敢到地，豈非天欲王顏公乎。」眾皆拜手頌功德。即日封翠微內的三層翠巒為紫垣峰，羅致匠作，彩洞中大木，於紫垣第一層，建宮殿。翠微江上，造大石橋，闊可三丈。錦屏內，造將軍府，及內外教場，兵房馬廄。洞外，怒龍伏虎二山，各造石塞，周圍因山為城，以玉帶泉為地。<br />
　　布畫粗定，忽接紫藤鄉花容手書曰：「妾聞紫霞洞猛獸既平，復得開明玉璽，珍符啟瑞，天為公奠億萬載雄圖，妾雖待罪紫藤，而實心依雲日也。然君子用其大，不遺其小，據其安不忘其危。前者韓可三莊勇，去黃石而就紫霞，妾曾叩馬切諫，竊以為有趙莊公之威望，加以諸娘子之猛勇，紫霞猛獸不足平也，不宜輕移黃石三莊勇。夫黃石為根本發祥之地，東南百鄉全恃黃石為r圞，竹山夫人亦恃黃石為捍御。而黃石非三莊勇不足以守，公所知也，況紹潛光新據可莊，登龍斷而左右望，所懼者三莊勇耳。玉無敵材器中人，不足深恃。今為敵人，去其所懼，倘一旦有失，竹山危矣，百鄉解體矣，不貽笏山謬笑者幾何。妾曾勸公都紫霞，而非勸公棄黃石也。召三莊勇，是棄黃石而已。其謀大都出自無知娘子，彼無知才智有餘，而慎重不足，好矜尚而不能沉晦，有勝算而少遠謀，全倚之，必有疏缺。今為公計，宜速遣三莊勇回莊，以可當守瞿谷、松齡守聖姥、韓杰守黃石，公與趙莊公經營紫霞，庶幾可無顧慮。所慮者，妾書呈覽之日，即黃石遭劫之時耳。苟非曾侍衾裯，恩渥深重，必不敢直言以攖公怒，惟公諒之，惟公念之。」少青閱已，沉吟了半晌，忽啞然一笑，以書示無知。無知握書顰蹙，赧然紅暈於面。歎曰：「余余知我者也。老成之謀，吾所不及。公何不即遣三莊勇以從其言。」少青笑曰：「余余太怯，諒潛光小輩，何敢潛師深入，窺我黃石。」越數日，無知又言之，少青乃決意遣三人歸。<br />
　　三人辭別少青，率數騎而去，剛至夷庚，遙見一隊敗軍，拋旗棄甲而走。三人大驚，登山望之，正是黃石莊的軍馬。前面是可嬌鸞，數十騎女兵跟著。後面是玉無敵、玉凌雲。可當大呼曰：「娘子何故狼狽如此。」嬌鸞聞呼，望見山上三人，以手中槍招之使下備言前事。原來，紹潛光先使人約香得功為內應，潛師從羊蹄徑抄韓莊、桃花、青草之後。夜半軍至黃石，無一人知覺，先使尹百全圍住聖姥，香得功殺了玉子白，開瞿谷寨納紹軍，又引弗江、忽雷、司馬恭、紹鷹揚等，乘夜賺開黃石莊門，玉鎮東、玉大用皆巷戰而死。竹山聞警，連錢使嬌鸞率軍往救，戰不利，卻不回竹山，與玉無敵、玉凌雲，越紫藤，欲往紫霞尋少青。說到這裡，可當大吼一聲，如雷的發怒曰：「娘子們欲往紫霞，自謀則得矣。夫人少爺何在？」嬌鸞曰：「夫人困在竹山，未必即破。莊勇速往救之，圍可解。」可當意欲將嬌鸞的軍馬驅回，與紹軍決一死戰，以奪回黃石。松齡勸住，遂放嬌鸞去了。韓杰曰：「某想余余娘子，聖人也，先時苦勸我們回莊，後又致書莊公，諄諄為黃石慮。莊公笑他膽怯，不遣某等，若見書即遣某等回莊未便一敗。至此，今不如先到槐陰別院，與他相議，或有勝算，可以救得夫人少爺，奪回黃石。」可當從之，乃相與先至紫藤。望見鄉外旌旗整肅，壁壘森嚴，三人大疑，徘徊不敢竟進。忽聞鼓聲響，一人橫矛拍馬，躍出旗門，驚視之，乃可介之也。介之仰見三人，以鞭招曰：「三莊勇幾時回來，不救我們一救？」韓杰曰：「莊勇何故在此？」介之曰：「昨黑夜裡被紹軍賺入莊來，殺的四散逃走，迷了路徑，某被幾個人趕入一樹林裡，正欲回矛與鬥，朦朧月色，見樹影裡有箭射來，某驚駭伏地下。誰知那箭不是射某的，將趕某的盡情射倒。某從林隙裡問那人是誰。」言次，笑顏可當曰：「誰知就是尊奶娘玉無瑕。他遂帶我見花娘子，娘子留在麾下。正與鄉長花淵雲商議起兵，只是兵少，尚自躊躇，你三人來得正好。」遂引三人先見了淵雲，乃至槐陰別院。見余余坐帳中，髻戴蓮花，約鬢冠，手揮塵尾，下坐揖三人，曰：「莊勇不聽吾言，遂至於此。當莊勇曾讀儒書，必諳武略，為今之計，何者為先？」可當曰：「救竹山為先。」余余曰：「不然，竹山嬌鸞雖去，龍飛娘子仍在，必不令旦夕破。某以為救聖姥為先。聖姥存而黃石未有不復者也。黃石復，則竹山安。但兵微將寡，計將安出？」眾皆踟躇無善策，余余長歎遂升帳，點本鄉鄉勇四名，鄉兵三百，俟候聽令。喚鄉勇花進吩咐曰：「料韓莊救兵已至沙頭，汝可領令箭一枝，使韓軍回馬，出十字關，乘虛直搗碣門，不必來救。喚可當吩咐曰：「汝領令箭一枝，帶鄉勇二名，兵一百，駐黃石莊外，紹軍若出救聖姥，汝便截住廝殺。紹兵多，我兵少，不可進，亦勿遽退，只圖絆住他的軍馬，某自有妙策破他。」又喚可松齡吩咐曰：「汝領令箭一枝，帶鄉勇一名，兵一百，往攻瞿谷，須量力而進，可破則破之，不可破則堅守陣腳，只圖絆住紹軍不能救聖姥而已，切勿躁進。」又喚玉無瑕附耳吩咐，無瑕點頭，領令箭去了。韓杰曰：「娘子言先救聖姥，如何只發他處的兵？」余余曰：「此正所以救聖姥也。聖姥後面一帶，皆大松樹，汝可領兵八十人，從松樹左邊，繞出聖姥前面。他兵多汝兵少，不可貪戰，待他合攏來時，汝便回馬，退回後面的松林裡，復從右邊繞出前面。他來截殺時，又從後繞過左，如此數次，騰驤、韓貢必能乘懈殺出，解聖姥圍。復黃石救竹山之策，即在是矣。切要仔細，勿違某言。」<br />
　　韓杰領了令箭，拿了大刀，引兵而進。望見紹軍劍戟如林，旌旗遍野，乃潛繞至聖姥後面。只見玉無瑕擁著數十個女兵，在松林裡坐地。韓杰呼曰：「玉奶娘在此何干？」無瑕曰：「你干你的，儂乾儂的，何必問。」韓杰遂躍馬橫刀，繞出前面，逢人便斲。正遇紹匡、紹武，戰了幾合。尹百全揮兵趕來，韓杰便退繞後而走。紹武當先趕近松林，卻不見了韓杰。正欲殺入松林中，忽颼的一箭，不知從何處射來，側首避時，一箭繼至，正射中右睛，跌下馬來。眾軍救時，只見箭飛如白雨點，貫喉洞胸而死的，不可勝計，卻無一箭墮地。紹軍只得退回，又遇韓杰從右邊殺來。尹百全揮軍來戰，不十餘合，韓杰又退，百全從右追來，至松林外，見軍士皆帶著箭跑回。百全剛欲退時，忽一箭從手貫肘，手中槍丟在地下。剛退至前面，又遇韓杰從左殺來。韓杰見百全已中了箭，欲結果了他，一刀橫腰斲去，百全夾馬一閃，早斲斷那馬的後蹄，把百全撞下馬來。又是劈頭一刀，刀落處，一叉從下格著，將那刀格將上來，看那拿叉的，卻是紹匡。韓杰大怒，舍了百全，來取紹匡。刀來叉去，鬥了十餘合。韓杰將刀虛閃一閃，讓叉叉來，紐斜了肩膊避叉，那叉遂從肩上飛過。韓杰逼得近了，這刀捍梢已點著紹匡的馬眼，那馬咆嘶起來。紹匡夾馬不住，被韓杰橫戳一刀，已將紹匡戳做兩截。猛聽得一聲炮，韓杰大驚。回望寨門大開，鬥騰驤、韓貢，引寨內兵衝殺下來。韓杰接應著，殺得紹軍走的走，降的降。忽有軍士報曰：「那邊松齡莊勇已奪回瞿谷了。」<br />
　　此時紹潛光正攻打竹山。玉連錢謂銀銀曰：「諸娘子皆去，我身邊只有你一人，何以禦敵。上有老母，下有弱弟，及襁褓兒，一死何能瞑目。」言罷哀哀的哭將起來。銀銀曰：「往者嬌鸞在這裡，龍飛娘子不肯相幫，今危且急，請他酌議或有良謀。言未已，只見龍飛匹馬掉槍來見連錢曰：「使冠至此，龍飛之罪也。」遂與銀銀並馬巡視一回，入稟連錢曰：「寇軍隊亂旗靡，人相偶語，無鬥志而有懼心。開門一戰，圍可立解。」連錢從之，點女兵一千與銀銀，分兩路殺出。龍飛使人呼曰：「昨夜三更，韓人已襲破可莊了，你們有父母妻子的，宜速往救，何為苦苦的在這裡討死。」紹軍先時已聞得紹匡戰死，百全紹武中箭將亡，瞿谷聖姥已被三莊勇奪回，又聞韓軍攻打碣門甚急，各人的心中已忙亂了好些，及聞此言，多恐是真，無心戀戰。龍飛乘其驚愕之際，搠死了趙子實。銀銀鋤翻了陳象雄。潛光遂鳴金退軍。龍飛卻不追趕，與銀銀在竹山前，立了兩個犄角的大寨。紹軍師呼家寶謂潛光曰：「前面瞿谷聖姥，已為敵軍奪回，竹山又不能攻拔，徒據黃石四面受敵，倘顏少青救兵又至，韓軍攻破碣門，大事去矣，不如召黃石弗江、忽雷之兵從花鄔鄉渡夾水，復從凌溝渡鐵山，紆道回莊，全師可保。若再留連，竊恐得不償失耳。」潛光曰：「此路遙遠，倘一旦韓兵攻破碣門，諒海深如何保守，不如從舊路回莊罷了。」家寶曰：「紫霞救兵定從這條路來，彼以忿怒之師，加以諸娘子之強，遇之必敗。」潛光曰：「然則從魚腸阪可乎？」家寶曰：「不可。倘有百人守住，數千軍有翅莫逃矣。」潛光曰：「若然我則直從鉤鐮坡打破十字關襲韓軍之後，亦一道也。」家寶大驚曰：「若從此路，片甲不回矣。必不紆道，寧從舊路，須越黃石右坳，繞紫藤鄉後而去。縱有追截，不至大劇。」乃使人召弗江、忽雷之兵。江、雷正在黃石莊外與可當相持，得回軍密令，乃以進為退，發箭射住可當的兵，一齊退後。可當見紹軍不入黃石，反從兩旁繞過黃石之後，恐有埋伏，不敢追趕。龍飛在望樓上望見紹軍旗鼓虛張，而紛紛屬屬盡趨黃石右坳，知其潛遁。乃使人報知余余，從紫藤鄉後截殺，自乃與銀銀引兵追殺。紹軍復折了許多軍馬，所載去黃石莊的金珠粟帛，擄的男女悉被奪回。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>