<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第五十九回　兩才人新詩強結百年緣　四奇媛狂歌醉鬧五仙廟</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十九回</br>　　兩才人新詩強結百年緣　四奇媛狂歌醉鬧五仙廟</font></h4>
			　　這朱芳蓮，原三叉邑人，父朱楨，能讀書，工詞翰，晚年無子，見芳蓮聰慧可裁，教之讀，遂無書不讀，教之吟，遂一吟便工。喟然歎曰：「此吾家女學士也。膝前慰藉，聊勝於無。」年十一，朱楨去世，母亦繼亡。貧不自給，傭為碧嵌邑故鄉勇林樞家為婢。林樞女兒蕣英，好弓馬槍棒，芳蓮日從蕣英獵，故弓馬嫻熟，善用雙鐧。年十四，聞紫霞都出榜廣招女軍，言於蕣英曰：「婢子事姑娘三載，蒙姑娘教訓，武藝粗諳，今欲往紫霞投軍，博個出頭日子，報姑娘有日也。」蕣英歎曰：「汝言是也。我們身為女子，轉側仰丈夫鼻息，老死閨中，亦復無謂。汝去投軍，與汝同去。」遂婉告父母。林樞大怒曰：「女子只宜謹守閨門，三從無忝以「汝非吾家券婢，去亦由汝，何必挑唆姑娘。」芳蓮遂獨去。芳蓮玉貌亭亭，溫婉可愛，大為解意侯白雪燕所喜。才三閨閣之身，遠離父母而儕奴隸，將欲何為。」又謂芳蓮曰：月，即授青雲營副分司，旋升正分司，從徵鐵山，以功授綠雲營都司。<br />
　　是役也，香香既拿從雲家屬，解回黑齒。芳蓮獨駐白榕。是夜，宿邑衙中，翻覆睡不著。起視明月，圓鏡麗天。遂攜雙鐧，隨月色，步至衙後。但見花影離離，柳痕裊裊，從粉牆上篩將過來。牆下一門半開，推門入，一小園也。園後一假山，倚著一株大榆樹，攀榆步上假山，四面寒光，蟾華滿眼。但聞蛩吟蚓曲，哀楚動人。俄有微颺從東吹至，吹出一縷書聲，頓挫悠揚，十分可愛。旋變作吟哦之聲，細聽之，其詞曰：<br />
　　「燕愛雙飛蝶有情，何堪孤影獨盈盈。<br />
　　畫眉我有張郎筆，不遇蛾眉誤此生。」<br />
　　芳蓮觸撥芳心，從英雄氣概中抽出一縷纏綿的幽恨來。不禁低鬟歎息了一聲，囀著嚦嚦的鶯喉，和將起來。念曰：<br />
　　「誰道人情遜物情，無端棖觸淚盈盈。<br />
　　蛾眉蹙損憑誰畫，不遇張郎誤此生。」<br />
　　吟了幾回，遂下假山，坐花下，顰眉不語。恍惚聞假山上樹聲喇喇，遙睇之，見月光下一書生立假山上，張目四顧。芳蓮叱問何人，其人曰：「是槐影風搖暮鴉，是玉人帽側烏紗。」芳蓮曰：「你這書生，深夜逾牆，欲摟東家處子乎。」其人笑曰：「姑娘今夜得遇張郎，不須蹙損蛾眉了。」言著，遂跳下假山來。芳蓮曰：「小書生，好大膽！」即揮雙鐧，向那書生臉上一晃，罵曰：「好大膽的小書生，你道我是何人，我乃當朝蕩寇可元帥部下朱芳蓮將軍便是。從雲既擒，奉將令暫守此城，汝不知麼？汝端的是鬼是賊，從實招來。一字糊塗，死於鐧下。」那書生唬得魂魄搖蕩，跪伏在地，只是顫顫的說不出話來。芳蓮細睨之，年紀約十八九，神清骨秀，玉照中人也。不忍恐嚇著他，遂低聲曰：「你不要慌，慢慢的說來。」那書生依然顫顫的說一句顫一回，定了性兒徐曰：「小生韓姓名春蓀，父母早亡，孤無兄弟，幼好吟詠，所寓書齋貼近假山短垣，因邑令從雲之女從錦瑟，常登假山，挑逗小生，小生以他有貌無才，拒而不應。今日聞王師將他家屬拿去，故敢肆口吟詩，不期吟者無心，和者有意，觸撥小生一片憐香惜玉之情，以為從雲家屬，雖是被捉或者錦瑟密藏小園中也未見得。既能吟出這樣情韻雙絕之句，便非無才可知。翻悔前時錯過了，遂大著膽跳下假山。誰知誤觸虎威，罪該萬死。望將軍憫小子無知，饒了性命。」芳蓮曰：「汝可曾娶妻麼？」春蓀曰：「小生雖是孤貧，發願要娶個有才的女子，故至今未有家室。」芳蓮將雙鐧放下，微笑曰：「某雖是個女將軍，頗嫻吟詠，方才和君子的絕句，君子中意麼。」春蓀曰：「將軍錦心繡口，能言心所欲言，小生沒有不中意的道理。」芳蓮笑揎玉手，扶起春蓀，令同坐石磴上。春蓀不肯坐，只求釋放回去。芳蓮曰：「某是武人，不解推三掩四。君子苦苦要去，究竟某所吟，非君子心悅誠服的。如果悅服時，不妨與某駢坐，好說話。」言著，遂拉春蓀比肩兒坐下。芳蓮曰：「某父母早亡，今年十九歲了。正要揀個才子才嫁他，如君子不棄，願訂百年。」春蓀雖非不羨他的貌，愛他的才，只是方才嚇怕了，仍有幾分懼心。乃低頭答曰：「如將軍不棄寒賤，願得身事將軍。但婚姻大事，雖無父母之命，也要媒妁之言。今夕須避嫌疑，他日洞房好相見也。」言著，起欲去。芳蓮一把拉住曰：「君子是去不得的。對面的欲言便言，何用媒妁紛更作盡醜態。今宵的明月，便是媒人了。」言罷，遂將春蓀摟抱起來。春蓀只是不肯，幾次推開欲走。芳蓮大怒曰：「汝這腐儒，不中抬舉，須吃我一鐧。」一手將春蓀揪翻在地，一手拿鐧，提得高高的，撲將下來。誰知撲到近身處，便停住不撲，只是騎在春蓀身上，將鐧約了幾約，忽然拋了鐧，又將春蓀抱將起來。春蓀被他拖曳了幾回，方寸無主，只得任他恁地。芳蓮恐嚇壞了他，又笑淫淫與他親了幾個嘴，又按他的心曰：「妙人，不要慌。」春蓀被他調得橫不是，豎不是，轉懼為歡，情興俱動，遂在石磴上，倒鳳顛鸞，成了眷屬。恰有幾個女兵拿燈籠，尋將進來。芳蓮正摟著春蓀，在月下嬲戲，見女兵至，全不著忙，曰：「你們叩拜了這男夫人，鋪好枕席，我還要與夫人進去睡哩。」女兵不敢不依。<br />
　　明日，將招婿之事，行文稟知足足。足足因走了韓水，無心理他。下令五關諸邑，如有藏匿的，以謀反論。正欲拔營取路，往擒韓火。忽報繡旗伯司馬夫人解韓火至，在轅門候見。足足速令傳進，問擒賊備細。杏英曰：「韓火為我兵所遏，逃入魚腸阪，端木參雲圍之阪中，三日不得食，餘黨皆掘地苄療饑。初十夜，有盜百餘人，乘大雷雨，從小路劫入阪中，救出韓火。時某兵恰屯端木，為部下巡哨官田子方所獲。聞元帥駐軍於此，解來聽元帥發落。」足足大喜，曰：「本帥當以實情奏聞當寧，斷不敢攘賢伯之功，以為功也。」即將囚車嚴行監禁，置酒後營，與杏英相敘。時貫珠、香香皆卸甲明妝，齊來接見。四人同席酣飲，說得十分投機，互相酬勸，各人都有醉意了。香香曰：「聞這山後，有座五仙廟，甚幽雅，久欲到此一逛，未得空。今趁著好一天月色，又得繡旗伯來，合作個四明女狂客，何不同走一遭，遣此良夜？五仙有知，應歎從來無此嘉會也。」貫珠乘著酒興，拍掌而起曰：「我的兒，甚合為娘的意。去波，去波。」一面說，一面拉著三人，走出營後來。女兵曰：「夜深了，元帥們往何處去？」足足曰：「咱們往五仙廟夜遊，不用你們一個跟來的。」黑雲都司謝彩菱曰：「不用他們也罷，只是各人醉了，況身子沉重，不比平時，須拿著軍器要緊。」杏英曰：「這話不差，你們速將軍器扛來。」俄而扛至香香的斧、足足的鏟、杏英貫珠的刀與槍，各人拿了上馬加鞭。走過營後的小平岡卻是一帶松樹，滿地針痕，隨月影動漾。四人酒興勃發，繞著松樹，唱起歌來。足足歌曰：「咱本田家女，嫁與晉天王，封侯兼掛帥，樂事正無疆。」香香曰：「力如虎兮貌如花，身為王妃兮居紫霞，願得金丹兮注年華。」杏英曰：「夫為侯妻為伯，臣顏紅，臣心赤，願千秋萬歲沐膏澤。」貫珠曰：「不惜紅顏女，嫁與白頭翁，誰言妾命薄，兒女本英雄。金門曾射策，身與瓊林席，王恩許作探花郎，鏡裡芙蓉照天碧。貴妃為兒兮天子為婿，我將聯姻天室兮世復世。」唱罷咸鼓掌大笑。香香指松林深處一門曰：「此不是五仙的廟門麼。」下了馬，以鞭撾門，撾了一回，沒有人應。香香怒只一腳，打得那門粉碎。見兩個婦人拿著燈，走將出來：「你們是何處強人，欺我丈夫外出，打破廟門，將欲何為？」香香見兩婦人，一個是二十餘歲以來，一個是四十餘的。香香遂將那老的揪住頭髮，掀翻在地，罵曰：「你不認得擒虎伯可娘娘麼，咱們來這廟拈頭炷的早香，你閉著門不開，你要命麼。」言著提起拳頭，足足曰：「香香他是不知的，饒他罷。」香香喝他起來，指著各人曰：「此是蕩寇元帥可娘娘，此是女探花鬥夫人，此是繡旗伯司馬夫人，你睜狗眼來認認。先時年紀少的婦人，已唬個死伏地下不能動。今聞這些話，這老的遂攙著他，搗蒜也似的磕了一回頭。貫珠問曰：「你兩個是廟司麼？」婦人曰：「小婦人是廟司章羨敖的妻。」又指著少年的曰：「此是小婦人的媳婦兒，只因丈夫兒子，被一個相好的拉了去，吩咐閉著廟門，不許開的，廟中只有小婦人婆媳兩個，恐有強人窺伺，實不知眾娘娘微行到此，罪該萬死。」杏英曰：「你且點著燈燭，焚著香，待我們拈了香，遊玩一番，便回營去了。」於是兩人叩頭謝了恩，忙忙的打掃神龕，點著燈燭，焚起一爐香。叫媳婦兒烹茶，敲動鐘鼓，請娘娘們拈香。四人拴好了馬，步上神殿，將軍器支在一旁。聽營中的刁鬥，仍未交到子時。恰值那媳婦兒托出茶盤來，各人飲了茶，教拿交椅四張，暫在神殿旁坐一會，待籌點交到子時初刻，然後行禮。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>