<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第三十九回　三勇召道中苦諫花容　百獸殲洞裡祥呈玉璽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九回</br>　　三勇召道中苦諫花容　百獸殲洞裡祥呈玉璽</font></h4>
			　　先是少青欲借公挪兵力，襲紫霞而取其地。謀之雪燕，雪燕曰：「紫霞非智力所能襲取者。俺以為奮全力、煩奇計而爭勝敗，不可知之地，不如掉三寸舌之行所無事也。昔更生娘子勸無智蓄髮事，公已有成說，未逢其適耳。俺雖不才，願與更生娘子匹馬入紫霞，使無智蓄髮迎公。公少分諸娘子枕席之愛而愛之，彼必感恩輸誠，紫霞全洞非公物而誰物也。」少青曰：「善。」乃使雪燕、更生將厚聘以行。而無智自與更生別後，念殺人行劫終非了局，未免有摽梅求士之感湮鬱中懷。而小智又不能知其意，故眉常綠鎖臉漸紅消。今見雪燕、更生忽來勸駕，正遂素心。遂決意迎少青入洞而委身焉。又降格事諸娘子，往時雄悍之氣，至是全消矣。是日，炭團、香、鐵送小智回洞，心雖不悅，亦不敢少出怨言，遂相安焉。少青將無智的名改作萬寶，小智改名小端。無事時，輒攜萬寶、無知欲窮洞中之趣。<br />
　　一日，並馬審度形勢。行不半里，有危峰左右竦峙。萬寶以鞭指曰：「此錦屏山也。」無知歎曰：「天產王都先設門戶，造化亦云有功矣。」過了錦屏山，一望平衍。少青曰：「此地可住萬家，何榛蕪若此。」又行裡許，盡是千章的大木。漸聞水聲潺〕出喬木裡，乃披宿莽穿喬林，而北望，見一水彎環，波平類削。隔水遙窺，但見繡幛分青，畫屏橫翠，疊疊的萬筍千鬟，不可窮究。萬寶又指曰：「此水名翠微江，隔江的山，不知何名，多產珍寶，但惡獸太多，恐難除滅。」少青曰：「某當召黃石莊勇與諸娘子奮勇誅捕，得其皮，可以為裘，為器；得其地，可以建造宮殿。」萬寶曰：「昔年俺與雪燕、小端兩師弟及數十個嘍囉，紮桴渡過翠微江，雖採了些異鐵及奇香奇藥，各人擒得一匹耿純作戰馬。然已送了十餘個嘍囉性命。這鐵名雲華鐵，俺求良工造一百環禪杖，雪燕造條槍，小端造口戒刀，餘的被嘍囉盜去賣與民間。聞說這鐵打做簷馬是絕好聲音的。公如欲平那山，起造宮殿，須挑選極神勇的人馬，不知黃石莊勇中絕好漢的是誰，可能召他來平那山。」少青曰：「有個可當，原可莊人，虯髯豹眼，使一根大椎，是某義兄。有個韓杰，使大刀，可松齡，使三尖刀。一是韓卓的莊勇，一是可明禮的莊勇，皆與其主不合，改而事某。這三人不特武藝超群，一胸忠義，慷慨敢前，某最虧他。明日修書一封，召他三人。」言未已，只見公挪尋至，辭少青回莊。少青語以搜山滅獸之事。公挪曰：「現今莊中有事，有莊勇來接待。搜山時，某來相助。」言罷即與無知跨馬去了。原來無力山與紫霞相去不過二十餘里，中間只隔丫叉港，往來絕易的。無力莊的財帛粟米，大半輸去紫霞，供洞中費用。是時，少青修了書，令玉子白、香得功守瞿谷，鬥騰驤、韓貢守聖姥，玉無敵、玉凌雲、玉鎮東、玉大用、可介之守黃石。調可當、松齡、韓杰點精兵二千，將庫金倉粟，分一半，解往紫霞。<br />
　　黃石莊自少青去後，皆無敵用事，惟軍機大事，乃請命於竹山。得少青書，分撥已畢。可當三人，帶領軍馬財粟，從東路進發，路經紫藤鄉，花余余匹馬來見可當。曰：「顏公既去，全賴三莊勇，義勇過人，鎮壓黃石，今三位俱去，倘紹軍乘虛來襲，何以御之。」可當曰：「娘子真婦人之見也。我黃石、瞿谷、聖姥，皆有重軍把守，瞿聖如兩翼，韓莊為頭，竹山為尾，潛光雖桀驁，何所用之。」余余曰：「紹軍從十字關來則先韓而後黃石，倘從羊蹄徑抄夷庚之後，則先黃石矣。黃石有失，我東南諸鄉，將誰仰耶。請莊勇回鞭，待某作書回覆顏公，思萬全之舉，乃可。」可當曰：「莊公之命，誰敢不遵。娘子且回，無相阻撓。」余余知可當脾氣不好，不敢再纏，乃退而與花淵雲練兵選勇，為死守計。可當等既至紫霞，少青大喜。使人多造竹筏，擇日搜山。又造火箭、藥箭、冷尖、尾炬諸器。至期，公挪率毛果、毛敢、趙聯領兵二千會獵。又約三叉鄉長朱必勝、黃婆鄉長畢大堅、橫窖鄉長趙春桃、白狼鄉長范百花，各率鄉勇鄉兵相助。<br />
　　是日東南風起，一聲炮響金鼓齊鳴。八千軍馬，一齊渡過翠微江。香香一斧當先，引女軍從左而進。可當一椎當先，引男軍從右而進。公挪引百花、春桃，及莊勇、鄉勇，霓旌切天，兕甲照日，從中路凌峻赴險而進。但聞風聲颯颯，樹聲颼颼。＿瞋『怖，a泣貘愁時，萬寶左拉少青，右拿禪杖，招雪燕、小端曰：「兩娘子從俺來。」小端提刀，雪燕橫槍，隨萬寶覓筏渡江。卻不知先去的三隊軍馬往何處去了。四人登第一層平巒，四週回望，只見范百花翹雉尾擐百花繡鎧揮紫纓鼠尾槍，從煙莽裡，趕出一隻三足的白鹿來。趕上時，一槍從鹿後搠去，那鹿後一隻足立將起來，舞前兩足來撲百花，百花退後幾步。又見一簇紅b白袷的女兵趕著一群白面狐狸，那狐狸被趕得急，將那白鹿衝倒，眾兵來擒那鹿，百花的紫纓槍，早將白面狐搠個淨盡。只聞少青在平巒上叫曰：「范鄉長好槍。」四人同下平巒。又見一簇男兵，是三叉、黃婆二鄉的軍士，扛著無數死熊、殪虎、困狒、斮狿，他他藉藉而來。萬寶又拉少青，呼雪燕、小端，登第二層平巒。披叢棘，緣阪而觀，但見焱腥塵惡，眾軍士圍著一獸，狀如虎而大倍之，毛長三尺，人面豬口，有翼不飛，尾拖地長一丈八尺，而大不能掉。只見韓杰、可當、松齡四下裡刀剁椎撲。那獸毛長而滑，刀椎著處，側瀉而去，故全然不懼，張牙舞爪打滾兒的攫人。鬥了好一會兒，三個有名莊勇，五六百精悍的莊兵，總弄他不倒。少青問萬寶娘子：「居洞中久，此獸到底何名，如此難伏。」萬寶與小端皆對以不知。雪燕曰：「趙狀元博學多聞，或能認識。」少青乃使小端乘筏請無知。少間，小端拉了無知，渡過翠眉到第二層平巒頂上，見少青。少青指獸相問，無知細觀一遍，大笑曰：「這獸，男人伏他不得，惟伏女人。」言未已，忽見春桃雉冠猩甲，引著一隊紅衣女兵，亦扛著無數死熊、殪虎、困狒、斮狿，緣阪而過。少青大呼曰：「春桃鄉長，可助莊勇們擒那怪物。」春桃揮雙鐧搶入圍場，見眾莊勇鬥得氣噓噓地，筋力大半疲了。那物，咆哮怒恣，殊不解困。先拿鐧向他蹄上一掃，那物只做不知，扭過頭來，見了春桃，便咻咻的伸鼻來嗅。春桃收了鐧，拔佩刀向鼻端刺去，那物大吼一聲，直噴出黑血來，滾地作個深坑。原來那物遍體長毛，不畏刀箭，獨這酒皻似的紅鼻兒沒毛，故一刺便解疼痛。正欲復斲一刀，不知何處一箭射來，正中那物的左眼。方駭愕間，翎聲未絕，右眼又有一箭釘著。眾人散開了些，看他滾來滾去，滾得憊了，思量再去擒他。只見更生拿著弓笑嘻嘻的走入圍場，指那物罵曰：「你這混帳東西，一雙鬼眼，污了娘子的神箭。」那物兩眼都中了箭，是個盲物了，那裡管人唾罵。可當揮著大椎，只一椎連那口鼻椎得歪在一邊，仍在坑裡嗚嗚的滾出一堆惡糞。少青，無知等一齊下阪，看那怪物。少青曰：「娘子是最博物的，端的是何物？」無知曰：「你們願聽的，近前來聽我說。」於是少青、韓杰、可當、松齡在東，萬寶、雪燕、小端、春桃在西，都環著無知。無知擇一高石凳，箕踞其上，鼓掌大言曰：「此物無父有母，其母一日交百毒虺，積毒成胎，有腹無心肝。出胎時善吃，所吃的物，以絕穢的為香，以絕苦的為甘。腹無旋腸，即食即便。聞人忠孝廉節輒怒，然亦伺察其真偽。其偽者，則銜獸往饋，跪而獻之。其真者，則抵粗之。故兩人鬥其前，必助曲者。或曰渾沌，或曰檮杌，或曰傲狠，或曰難訓，或曰窮奇。前人強分別之，而實皆此物也。」少青曰：「何以知女子能勝他。」無知曰：「其物性淫，必死於婦人之手，以理推之而已。」少青與莊勇及娘子們聽者無不聳異。回看那獸時，仍在坑裡顫顫的不能死。可當使人聚薪焚之，腥臭之氣，觸著的輒嘔。春桃乃使人扛之而去。<br />
　　少青引眾再上一層平巒，是第三層了。展鳳翹鸞，千岩獻秀，憑高一望，但見左怒龍，右伏虎，金童玉女，左右排衙，全笏之地，周圓如鏡，俯拾目前。正延覽間，忽聞軍士呼曰：「不好了，足足娘子被一野獸追來了。」各皆吃驚，但見那獸九頭百足，足皆鳥爪，頭皆人頭，比前的渾沌其大倍之。遍體鱗甲，刀斲椎撲，皆不能傷。專食惡魅、毒蛇、猛獸。先是公挪、炭團、秋娥、鐵鐵、香香五娘子鬥他不過，足足揮鏟來助，那獸舍卻眾人，來追足足，足足緣坡而走。無知曰：「此獸名開明，幸是雌獸，易制。」少青曰：「何以知其雌獸？」無知曰：「其首有髻，其鱗扁，最喜美男子，今須用著莊公。」少青大懼曰：「某不會鬥，奈何？」無知笑曰：「公勿慌。」萬寶接著曰：「這事蹺蹊，若有些不測時，俺們豈不是一齊守著寡麼。」無知笑曰：「娘子已吃了前半世的齋，何妨守後半世的寡。不然這獸追著足足，誰肯救他。」萬寶大怒，揮著禪杖，來鬥開明。誰知走不多幾步，又有一怪物，從亂叢裡蹲將出來，迎著萬寶便撲。那物頭目手足如人，頭上戴些野花，傅著滿臉脂粉，將萬寶的禪杖抱住，在這裡支撐。那邊韓杰、可當、松齡，一齊來鬥開明。開明舍了足足，來鬥可當等。後面，公挪指揮趙聯、毛果、毛敢來助可當。足足跑到少青跟前，抱著曰：「我的公，險些兒沒命見你了。」少青〔安〕慰之。又見六個莊勇仍鬥那開明不過，教更生放箭。更生覷著開明的眼睛射去，喝聲：「中！」誰知開明舞動百爪，九個口兒呼呼的風，將更生的箭吹回，落在地下。連發數箭，皆然。公挪拿起齒椎對著雪燕一招，雪燕、小端一齊下來，大呼曰：「莊勇們憊了，待俺們再鬥一會，諸莊勇略走開些。」只見炭團的鐧，秋娥的棒，香香的斧，鐵鐵的耙，小端的刀，更生、雪燕的槍，七般兵器一齊碰出火光。少青曰：「這獸如此難降，怎的了。」無知曰：「昔沛季斬蛇乃興漢室，公肯上前，便增笏山一段故事，奚怯為？」少青沒奈何，只得拿口寶劍，揮鞭下巒。足足拉住了馬蹄，大叫曰：「去不得，去不得。」正鬧著，只見萬寶擒了一物，擲於馬前，仍是生的教人縛了。那物流下淚來。無知曰：「此物名都，又名野姑。好戴花傅脂粉，見美貌的女人，他便妒著生陷害心。他見萬寶娘子美故來相撲」那物見無知說著他的隱痛，便低了頭滴淚。足足聽無知說得呆了，忘記拉少青。少青已躍馬下巒去了。無知喚轉來身上解下一紅巾，不知裹著何物，交與少青，又向少青耳朵裡，不知說些甚麼。少青大喜，策馬走入圍場中，大呼曰：「開明，開明，我有九件寶貝聘你，你吞在肚裡罷。」那獸聞人喚他開明，鱗甲盡竦，躍一躍，跪在地下，九口齊開如九個血盆一般。少青解開紅包，將出九個箭鏃，逐個的拋在他九個口裡，一齊吞下。遂回鞭策馬而走。那獸分開眾人，來趕少青，少青繞坡而走，走至一大檀樹下，見無知、萬寶、足足在這裡坐地。三人挽少青下了馬，一同坐下觀那開明。只見開明倒在地下，亂吼亂抓，一百隻足，挺直直的顫著，十八個鼻孔俱流出血來。後面可當等追來時，那獸口眼生煙，已是不活的了。眾人問少青曰：「紅巾裡的是何物，他如何肯吞。」少青曰：「這九個是異藥浸透的箭鏃，若是人時，見血立死。天生神獸，自喜無人識他，驟聞喚他開明，他便神亂精奪，教他恁地，便恁地。虧他依著某言，一齊吞了九個。若非趙狀元博物知微，神機妙用，豫為之備，安能滅得此獸。」因向無知拜了一拜，眾人一齊拜起來，咸呼神機娘子。」或呼：「神機狀元。」忙未已，恰小端帶著平時的幾個嘍囉上前，指著曰：「這一帶枰櫨大木中，有九個巨穴，每穴必有怪物，何以平之？」無知曰：「餘孽不足平也。令以硫硝雜草束，塞滿洞口，乘東南風縱火薰之。莊勇娘子們伏穴外，鳴鐃鼓以震之，俟其出穴，暴誅之，應無有存者。」少青、無知，先率兵扛那開明及先時打死生降的羅羅、狌狌、精精、獙獙、狪狪、軨軨、文文、朏朏、卬卬、峳峳，不下數百種，出山而去。才過翠微江，見朱必勝、畢大堅，先在錦屏山守著先扛出的熊、虎、狒、狿。少青令後扛來的羅、狌、精、獙、狪、軨、文、朏、卬、峳，總堆在一處，擇味美的使廚人烹調。治酒張樂，以相慶。只見范百花、趙春桃先在白猿洞等著。俄而公挪率毛果、毛敢、趙聯，扛著二獸，俱如野彘。其一，兩肩盛著相背的首。無知曰：「此踈踢也。」其一，一首在胸，一首在背。無知曰：「此並封也。這二物無他長，惟善吃。」言未已，見可當、松齡、韓杰，亦扛二獸至。其一，豹頭馬尾，其一形如壺蜂。無知曰：「豹頭的名泆陽，好傷同類，蜂腰的名黃腰。子長大則群逐其母，是不孝之畜，而不可不誅者也。」言次，遙見旌羽紛紛，軍士歡呼，爭筏而渡。足足、香香、鐵鐵、炭團、更生、秋娥、雪燕、萬寶等，雉尾雲交，獸裙花簇，齊押著雌雄大小約數十頭，盡是奇形的猛獸。令無知辨之，得四種。一種人身豕首，中實餒怯，而貌為剛直，不撓，名駭神。一種虎身人首，目在頂上，見上不見下，名狗蠐。一種小如□，而頭銳若錐，善揣摩開明顏色，而得其歡心。因假其威□凌折熊虎，名首鼠，訛為丑嫗。一種牛形虎文，有頭面，一目在額，而實無睛，名天形。少青曰：「這天形，既有一目，何以無睛？」無知曰：「原是有睛的，只因好從雲霧裡看天花，自以為獨具隻眼，妄品妍媸，天帝怒使力士抉其眸子，故至今雖具目之形實與無目同也。」少青等聽至此，無不咤異嗟歎。無知又曰：「某聞開明，天獸也。至人生，則天獸出。得雄者帝，得雌者王。腰間必有異寶，可驗也。」乃剖開明，腰間果得玉璽，方五寸，其文曰：「笏山之王。」諸莊勇、娘子，無不歡p，羅拜於地，呼大王者三。於是宴男鄉長及莊勇、鄉勇於錦屏之下，女鄉長及娘子們聚宴於白猿洞中。酒間，歡呼起舞，唱萬年之歌。無知以指點眾人，不見了小端。謂諸娘子曰：「今夕之飲樂乎，未也。」眾曰：「何也？」無知曰：「黑臉小娘，何同去不同返也。」眾聞語大愕。少青泣曰：「得非葬於猛獸之口麼？」但見炭團、鐵鐵投杯而起曰：「我們當往尋之。正張皇間，忽一物墮於席前，有人笑曰：「你們飲得快活，卻不等俺一等。」眾視其人，正是黑臉小娘子。眾嘩然而笑曰：「黑小娘來何遲，有人憂得你很哩。」小端指著席前那物曰：「只為著他毛色殷□，軟滑可愛，思量擒他，剝其皮，為莊公作一褥，故遲些。少青大喜，拉小端坐身旁曰：「小娘子愛我，手擒異獸，為我作褥，我為小娘子多吃一杯，小娘子亦當為我多吃一杯。」遂拿杯與小端串著。足足離席，將這獸撫摩了一回，歎曰：「好皮毛呵，此獸究竟何名，又要請教神機娘子了。」無知曰：「此名卻塵獸，制為褥，霜雪不敢侵，塵埃不敢犯，寒暑俱宜，黑小娘是最識貨的。」眾大笑。更生亦撫摩著，笑曰：「較當年足足娘子的黑虎皮還強些哩。近來莊公寵愛小娘，是怪不得的。」足足低頭不語。頃之，燭斜釵□，一痕眉月，光上杯盤，各盡歡而散。此宵風月讓黑小娘焉。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>