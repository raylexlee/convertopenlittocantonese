<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第六十六回　改公文一字誅韓水　淨妖霧兩妃遇顓和</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十六回</br>　　改公文一字誅韓水　淨妖霧兩妃遇顓和</font></h4>
			　　三弟自從以黃眉妖術，中途弒了玉侯，逃回竹山，稱竹山天王，以父親楊吉守瞿谷號兵馬大元帥。時婆胡守聖姥，藍眉居黃石，自據竹山為巢穴。所居之室，號如意宮。選美男子，傅脂粉，去衣袴，環立四面，號情娘子。與一情娘子交，眾情娘子下體皆躍舉，如不能躍舉的便是無情，貶出宮去。玉無敵之子敬之曾充情娘子而被貶者也，惟不樂與藍眉交，又不敢明拒，遂與藍眉約一月一度。然藍眉每攝閨女淫之，亦不必定交三弟也。一日，三弟聞韓水來投，問左右韓水何如人，或言韓水為韓卓莊公之子，美而偉，下體雄健異人。三弟大喜，使平章戚成貴，促藍眉將韓水解回竹山，親自訊鞫，而實欲與之淫亂。藍眉為張小所改之文書所誤，乃殺韓水，以韓水之頭寄竹山。三弟大怒，欲殺藍眉。然懼其術而不敢發，終日皺眉不悅。小蠻等百般獻媚，解三弟愁。是日，正裸體酣嬉，樂未已，忽報戚成貴入宮言有緊急軍情求見。三弟不肯出，成貴怒，以劍擊宮門而去。明日，藍眉亦至，三弟正左抱朵兒，右抱粉兒，疊股而嬉。見藍眉仗劍入內宮，不覺失色而起。藍眉怒曰：「禍在眼前，猶不思商議國事，是何心肝。」三弟曰：「外事有軍師，內事有平章，儂何知焉。」藍眉喝左右請平章相公來。成貴至，拔劍欲誅三許，藍眉止之。成貴仰天歎曰：「某無識為軍師所誤，誤事穢主，難免身為俘虜，貽笏山人笑。」言罷大哭。三弟曰：「平章無動氣，且問何事惱著平章。」成貴曰：「今玉侯韓夫人將檄文遍貼四城，人心搖動，咸有叛志，王猶抱著這幾個猴子，刻不離身，何所恃而不恐。」言罷將檄文擲案頭，三弟展閱之。其詞曰：<br />
　　故玉黃石侯夫人韓佈告竹山、黃石、瞿谷、聖姥四城子弟百姓曰：楊三弟本小童賤媵，隨嫁黃石，以淫佚逢主，立為娘子。固已出污土而上雲霄矣，乃不思菲葑下體，包藏禍心。知侯懦弱，工讒布蠱，欲廢小童，而自立為夫人。幸可貴妃及先姑雲太夫人持正，事遂寢。逮貴妃回宮，三弟放恣益甚，思以淫欲殺侯。憑女巫梁婆胡，私招孌男許阿蠻等，以斷袖之愛惑侯而實與三弟奸。淫嬲裸逐，穢臭薰天，皆爾子弟百姓所已悉者。乃狼心未已，窺小童身妊少主，思為一網打盡之計。使侍婢芷香以毒藥害小童，而實欲害少主也。芷香不忍，反泄其謀。三弟懼與小童無兩立之勢，又進毒弒太夫人，而誣小童。令太守丁勉之解小童赴都，而自揣情虛不肯赴質。天子震怒，乃使著翅伯擒三弟婆胡等，入都對獄。而三弟用婆胡策招妖人藍眉，陰行妖術，偽以囚車載侯同行。至半途，即以妖術弒之，而揚言曰，晉王實殺之也。而夜攝三弟等仍回黃石，自稱天王，據四城以叛。幸天不絕玉氏，小童於凝命六年，葬侯之日，即誕少主。天子喜玉氏有後，思除蛇虺，靖我室家，乃命可貴妃，率師討三弟。而三弟使藍眉布妖霧以塞道路，致貴妃師出無功。嗚呼！毒淫凶梗，四惡俱全。罄千江之水，不足洗其污。煤萬嶺之鬆，不足書其罪。今天子覆命四王子星生率六師誅四惡，掃妖孽復舊邦，先使小童佈告爾等。嗚呼！先侯雖薨，少主猶在。倘念先公累世仁澤，漿食迎師，擁少主而立之，是氛翳重開，復見天日也。小童死且不朽，慎無助淫從逆，以乾罪戾。<br />
　　三弟看罷並不瞋怒，既而笑曰：「儂以為甚麼大事，這紙上的言語，理他則甚。縱有王師，我大軍師的法術，自能破之。平章且回府，無為紙上的空言所惑。」藍眉曰：「天道惡淫，逆天何以自免哉！」長歎而出，成貴亦歎曰：「吾其為虜乎！」初四城之人憤王殺玉侯，咸願從三弟反。逮三弟淫恣日甚，多有疑者。及見檄文咸躍而起曰：「我侯有子，不患無君矣。」多有聚黨聯盟，以仇三弟者。平章戚成貴性急刑峻，民多竄逃。<br />
　　凝命十年五月，王命四王子星生掛帥討賊。時星生年已六歲，以足足、雪燕輔之。以故玉侯之子玉重華為先鋒，年亦五歲，以吉姐、朱芳蓮輔之，大將則可松齡、香得功，戰將則田麟、忽雷、黃熊、紹武、紹玉、紹金、山貴、趙聯、鬥艮山、奇亮功、玉鯨飛、玉鵬飛、丁讓能、凌祖興，以可大郎、可大紳為行軍記室，以鬥貫珠為女記室，丁勉之、玉世安、顏段安、顏黎安為行軍參謀，右丞相趙無知為軍師。王使花容餞軍於玉帶泉，無知與花容密議了一回。花容以錦囊一個付無知曰：「破妖之策，在此矣。然他人不能悟也，相公幸留意焉。」無知佩好錦囊，辭別花容與足足等，率大軍渡過浮橋，從石杵岩進發。<br />
　　楊吉聞報，盡點四城軍馬，不滿三千，半皆老弱。大懼，謀之婆胡曰：「以三千之疲卒，當數萬之雄師，何以戰為。」婆胡曰：「汝癡矣。曩可嬌鸞亦數萬之眾，我們何曾用著一兵一矢，我仙家自有天兵神將，攻破紫霞，擄晉王且不難，何況區區小寇。乃相與往見藍眉。藍眉正聚諸徒演習妖術，見二人至，曰：「正欲請元帥酌議，今來大好。」楊吉終嫌兵少不放心，藍眉曰：「並不用元帥出軍，可分軍馬鎮壓四城，防百姓作亂。軍中事，不敢相煩。又使梁婆胡厚布毒霧，籠罩四界，須較前番更濃密。二人遵令辭去。<br />
　　是時，寅邱鎮韓騰夫婦聞王師至，率兵迎勞。王師據紫藤之左山坡下寨。足足召紫藤令花淵雲問曰：「妖人的毒霧，平時恒有，還有臨時布的，只布這一面，還是面面有的。」淵雲曰：「這霧是臨時布的，然面面皆有，與當年只布一面，以阻可娘娘軍者大不同。」足足大憂，集眾謀士擬破妖霧之策。顏段安曰：「昔年兒兄弟平樊仙岩，亦有黑砂噴出，兒仗著王的開明御璽，以紅光衝散黑砂，故能成功。兒兄弟來時密求父王以御璽各印兒背，或能衝這妖霧。」無知曰：「樊仙一犬妖耳，為禍未烈。今藍眉居奄烏洞修煉千年，將登寶錄，其術正未易破。兒欲去，須待明日正午陽氣盛時。切勿深入，須記出路。」段安曰：「出路可得辨乎？」無知曰：「過午則日漸西，汝可從西方衝入。但見黑霧中有些黃氣，便是出路。」段安兄弟領了令箭。<br />
　　明日，披髮赤足，以黃金絡索束小黃衣仗劍從西殺入。行數十步，忽一陣鐵雨四面飄來，離身一尺而散。段安走來走去，已不知黎安在何〔處〕。雖近身處無霧，然一尺之外，黑陰陰不辨南北。漸漸的足力疲乏，不能支。記無知言，細辨果有微微的黃氣在黑影中，乃趁黃氣，揮劍而走。似前面黃氣中有喘吁聲，心疑之。呼曰：「汝黎安麼？」只聞應曰：「諾，哥哥隨我來。」再走幾步，欲追上黎安，忽兩眼芒生，卻是夕陽射著，不知身已出霧了。兄弟各說了一回，大約所遇略同。乃一齊上帳繳令。段安曰：「兒有一言，可破妖霧。兒兄弟以御璽印背，霧不能傷，何不班師回都求王以璽遍印諸軍之背，一齊攻入，何患妖霧之不破乎。」足足以問無知，無知曰：「孩提之見，無足聽信。」是夜，眾軍大嘩，言營寨之東，一火人從地亙天，不知幾千萬丈，將奔我營。無知笑曰：「此幻術欲眩我軍耳目耳。」乃下令，言火人不能為害，諸軍無得嘩駭。密使朱芳蓮以穢物擊箭頭以射火人，但見火人隨射而沒。頃之西邊復有一火人，狀如前。芳蓮復射倒之。又一夜足足與無知等正酌議間，忽聞軍又嘩，無知與雪燕出營觀之，見月光下一巨人，遍體綠毛，騎惡獸奔來，頭長倍身，十分獰惡。無知使芳蓮射之，應弦而倒。使人往視之，一草人耳。由是連夕多見怪異，軍士亦多儲穢物射之。足足被他鬧得不進不退，從前的性子不覺復使出來，定要單騎殺開惡霧，踏平四城，屢被諸人勸止。無知亦憂悶無策，乃密開余余的錦囊視之，初甚悶悶，忽然拍案大喜，私與雪燕謀。雪燕初難之，既而頓悟。無知戒之曰：「今日之事，可以意取，而不可以聲色求。」雪燕點頭乃相與往見足足。足足見二人至，戚戚不展眉。無知曰：「昔多智侯師出無功，致逃禪而去。今我軍亦為妖霧所阻，不能前進，況連夜妖物疊出，亂我軍心，倘再罹火獸之禍，奈何，不如趁此銳氣未挫之際，全師而還。」足足怒曰：「娭家生平有進無退，況王子初次出師，不得利，誓不回都。量這妖霧，何足道哉。」乃下令軍中誰敢破此妖霧？軍中面面相覷，無應令者。無知歎曰：「娘娘昔日拳打雙虎，威震笏山，何懼妖邪。但近來嬌養深宮氣力較從前，量減些了。況抱著王子，安富尊榮，不可以千金之貴，試險阻。不然這妖術何足道哉！」足足大怒拍案而起，曰：「相公視娭家今不如前麼。」乃顧雪燕曰：「為將之道，當親冒矢石，身為士卒。先娭家的兩頭鏟何在？」雪燕曰：「妹與姊姊皆顓和聖姥弟子，尚有難香一枚，留妹處，言非有軍國大事，不可焚。今夕當與姊姊虔心拜祝。明日，便隨姊姊殺入霧中，直抵黃石，擒妖人，這霧何足道哉！」足足大喜。是夕無知相地，使人築一三層高台，四面用青、赤、白、黑之旗，及四隅間色之旌圍繞之，使顏段安、顏黎安披髮佩劍持香爐在台第二層左右立，使紹金、紹玉、凌祖興、丁讓能，亦披髮跣足，執長矛分立。下一層使朱芳蓮，及紅雲都司凌月娘，皆扮道妝，持弓矢，在台第二層前後立。至三更時候，足足、雪燕，皆扮道妝。足足佩漏景刀，雪燕佩十光劍，攜難香，登台燃著，各人拜了一回。見香煙蟠結空中，化作彩鸞，從東飛去。足足正佇望間，聞有聲出腰際，驚而顧，乃所佩之漏景刀自鳴，雪燕之十光劍亦鳴。蓋劍與刀皆聖姥所賜者。雪燕大喜，攜足足下台，準備明日同破妖霧。足足將王子交與吉姐，吉姐諸人皆受無知意，不敢諫。足足佩刀提鏟，雪燕亦橫槍佩劍相隨。兩人皆五色戰裙，杏黃攢金星的小襖，不騎戰馬，一齊衝入霧中。但見黑陰蓋日，腥氣襲人。足足在霧中，呼雪燕曰：「這霧雖惡，咱們既來，須奮力穿過這霧，勿半道而回，被人笑話。」雪燕諾之。兩人舞著槍、鏟，果然向前直進，如行黑夜中，不辨高下。忽大叫一聲，「呵呀，不好了。」足足連鏟和人撲的墮落野塘中，不覺失聲大呼曰：「師父救我！」呼未已，一轉盼，只見黑霧全收，天日清朗。雪燕立野塘邊以槍柄授足足。足足從野塘中緣槍柄躍起，下半截淋淋漓漓的都是野塘水。幸塘水不深，天氣尚暖，雪燕為他解去拖泥帶水的五色裙，分身上衣為足足換去濕的，教他快見師父。足足曰：「師父何在？」雪燕指曰：「這石上坐的，不是麼。」足足見石上坐一女子，羽帔蓉裳，十分美豔。足足大疑，向雪燕耳畔說曰：「我師是病瘦似的一個老尼姑，豈是這個？」雪燕曰：「神仙不肯示人真相，要變怎地便怎地。」足足曰：「你莫非弄個假的來哄我。」雪燕曰：「這毒霧百般的不能破，師父一到，便見青天。你說，假的有這樣靈應麼。」足足大喜，乃整衣上前，向這女子拜去。女子曰：「娘娘的兩頭鏟無恙麼？」足足指著鏟曰：「師父賜的如何有恙。」女子笑曰：「夷庚草坡上一別，十數年矣，娘娘猶認得麼。」足足曰：「師父有的是還少丹，今比初見時，俊俏了許多，弟子肉眼，如何認得。」女子曰：「娘娘猜我是多少年紀？」足足再瞅一眼，屈著指曰：「左不過十七八歲。」女子曰：「我才十七八歲，娘娘呼我作師，心裡有些不服麼？」足足曰：「怎見得不服？」女子曰：「娘娘的母親鬥貫珠，年紀小些，娘娘喚他作母親，心裡猶未輸服，何況我。如不服我時，我便去了。」足足叩頭不迭。雪燕曰：「師父既肯降臨，為天子淨掃妖氛，今日決不放師父去的。」女子笑曰：「我見這可娘娘的言語趣甚，與他取笑兒，那便真去。」言未已，望見一彪軍馬，從北邊追將上來。女子指著笑曰：「娘娘的母親來了。」正驚顧間，那彪軍馬已到。一騎女將，橫槍躍馬，當先正是女探花鬥貫珠。見三人在此說話，大喜曰：「妖霧果然消了。」遂下馬廝見。雪燕指謂貫珠曰：「此我師顓和聖姥也。玉指一豎，毒霧驟平。」貫珠跪地叩見了聖姥。足足曰：「母親來此何干？」貫珠曰：「趙軍師恐我兒有失，故帶兵追來接應，今已日暮，請聖姥同回營中議平妖之策。」四人遂並馬回營。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>