<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>笏山記 - 第七回　玉公登壇大破敵　韓氏受賂先背盟</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　玉公登壇大破敵　韓氏受賂先背盟</font></h4>
			　　牛嶺之會，合莊鄉兵得二萬餘人，築將台於牛嶺之東以待玉公。玉公至，紹公親握其手曰：「我們二莊三十余鄉，專候鄉長為盟主，請登壇執牛耳以盟諸軍。既盟之後，惟鄉長之命是聽。」玉公大驚曰：「諸公欲死某耶，某德涼勢弱，隨諸鄉長後，猶有懼心，若號令群公以招嫉忌，何能生返故鄉，惟諸公憐之。」眾鄉長齊聲曰：「如玉鄉長不肯主盟，我們各自散了。」其杰攘臂而前，厲聲曰：「今日合義兵，討無道，那可存強弱的成心，惟有才德者可以主盟。我兄弟晝夜籌思，才能夠合得這些軍馬。如眾軍散了，鄉長何安。」遂不由分說，推推拉拉的，將玉公推上將台。玉公曰：「諸公聽者，以免馭慮，勢本難行。諸公強某主盟，須依某三事，不然，死不從命。」眾問那三事，玉公曰：「第一件，要人心悅服。如眾鄉長中，有心裡不悅的，不必赴盟，先自回去，免得忮害中萌，敗乃公事。第二件，要事權歸一。莊鄉諸勇士，須聽某調度，不得各為其主。第三件，要號令嚴明。自公長以下，有令須從，即蹈火赴湯，無生嗟怨。倘犯軍令，即以軍法從事。勿恃平時勢燄，欺壓主帥。」眾人曰：「這是一一當依，不待說的。」於是殺牲祭纛，歃血同盟。第一，盟主黃石鄉鄉長玉廷藻；第二，右眉山莊公紹其英；第三，左眉山莊公韓卓；第四，黑齒鄉鄉長章用威。第五，大寅鄉鄉長張楚材；第六，坂泥鄉鄉長黃鑠翁；第七，逢婆鄉鄉長呼貴卿；第八，五柳鄉鄉長陶菊泉；第九，古田鄉鄉長田大有；第十，鐵山鄉鄉長丁潛龍；第十一，劍浦鄉鄉長香延桂；第十二，司馬鄉鄉長司馬魁；第十三，九隴鄉鄉長客克威；第十四，石基鄉鄉長山源；第十五，新泉鄉鄉長麥迎春；第十六，魯鄉鄉長魯從周；第十七，上埗鄉鄉長弗家珍；第十八，程家鄉鄉長程遂；第十九，永定鄉鄉長繆鎮江；第二十，唐埗鄉鄉長百全；第二十一，夷庚鄉鄉長樂進；第二十二，長坂鄉鄉長戚明；第二十三，桃花鄉鄉長雲榮桐；第二十四，雞叫鄉鄉長平光紫；第二十五，芝蘭鄉鄉長魚化龍；第二十六，紫藤鄉鄉長花瑞昭；第二十七，豬頭鄉鄉長袁應星；第二十八，沙頭鄉鄉長奇壯猷；第二十九，花鄔鄉鄉長忽如蛟；第三十，繡旗鄉鄉長梅伏熊；第三十一，青草鄉鄉長楊擒虎；第三十二，牢蘭鄉鄉長許武；第三十三，苦竹鄉鄉長鬥大雄；第三十四，胡盧鄉鄉長老祥麟；第三十五，端木鄉鄉長端木興；一一歃了血。<br />
　　祭畢，玉公大言曰：「既盟之後，同忻共戚，如臂指之相關。有奸盟者，眾共攻之。」眾唯唯。於是大吹大擂，轟飲一回。連日操演軍馬，殺奔中眉山來。明禮大懼，集謀士莊勇，議禦敵之策。陶士秀曰：「諸鄉平昔受我欺凌，乘釁聯盟，驟不可解，惟韓卓貪財好大，若使能言之士，啖以重賂，悅以卑詞，免其歲供，彼必倒戈相向。且玉廷藻以鄉長主盟，妒之者必眾。以我可莊之強，開門以迎烏合，倘一戰而捷，其勢瓦解。況我碣門，如秦之函谷，恐九國之眾，無奈我何也。」言未已，人報碣門失守，莊勇可全義陣亡，敵軍如山傾海倒，迫莊前紮營了。明禮士秀驚惶失色。無憂曰：「趁彼紮營未定，驅軍殺出，可以得志。」明禮乃自率莊勇可飛虎、可飛熊、鬥騰驤、紹無憂、可貞忠、花三郎，點千餘軍馬，一聲炮響，搖旗吶喊，殺出莊門來。但見來軍已布成陣勢，旗門開處，擁出一面大紅旗，繡著「右眉莊紹」四個大金字。旗下一員大將，赤面短髯，頭帶戴鋼嵌赤金虎鬥盔，身披乾紅團繡戰袍，擐著鐵連錢紫絨軟甲，坐一匹烏骹馬。正是紹莊公其英，手拿著八稜龍把鋼鞭，氣糾糾指著明禮罵曰：「弒父弒君的匹夫，納鄰仇，奸親妹，不來受死，更待何時。」明禮正欲答時，左有玉無敵，右有玉大用，一齊殺將過來。這裡可飛虎接著無敵，可飛熊接著大用，兩下裡刀槍互擊，金鼓齊鳴。戰到三十餘合，明禮舉槍一揮，一齊掩殺。無敵、大用，急退回陣。紹軍且戰且退，約莫一箭之地，連珠炮響，紹軍後軍，分為兩翼，左翼紹雄達，繆鎮山，引著諸鄉兵；右翼韓超、韓杰引著韓莊兵，斜刺地合攏殺來。將可軍四面圍住。明禮左右衝突不得出，忽左軍中走出一個黑臉的少年，赤著膊，揮百斤重的大斧，橫腰一戳，早有花三郎橫槍格著。斧猛槍柔，那槍戳做兩段，連明禮的坐馬，也截去了後臀，明禮掀翻在地。三郎舞半段槍來鬥黑臉的，可貞忠已將明禮扶上自己的坐馬，自己步行隨馬而走。剛走得數十步，回顧時，那黑臉的大吼一聲，早把花三郎斲翻，再搶幾步，把可貞忠又揮做兩段。但聞軍中有人喝采曰：「紹鐵牛，好大斧！」明禮正慌著，恰可飛熊、可飛虎、鬥騰驤，引著數十騎趕上。騰驤揮著丈八蛇矛，絆住鐵牛，飛熊等輔著明禮，從陣後殺出，轉了兩個山坳，抄小路回莊。忽颼的一聲，山坳裡箭翎到處，從明禮左耳穿過，那箭釘在盔兜上，向耳捫時，已缺了三分之二，忍著疼，跑得回莊，收拾殘兵，已折了大半，連碣門失守時，共折了六名莊勇。正在懊惱，漸聽得屏後嚷將出來。細聽時，是可夫人的聲音。哭曰：「我養你一場，才得這麼大，欲向千軍萬馬裡送性命，是個不孝的女兒了。」明禮欲問緣由，只見女兒炭團，拿兩根銀稜鐧，從屏後打出堂上來。可夫人趕著亂罵，明禮曰：「我的兒且住，刀箭叢中，不是你孩子們耍得的。」炭團嚷著曰：「爹爹的耳朵呢，捏粉兒大都補不完的。兒不去報仇時，人定笑兒不孝，去時，娘呵，又罵兒不孝。」言著，已跑下堂去，明禮那裡呼得住。忽見幾個丫頭，隨著嬌鸞進來，問了備細，將炭團拉往迎鸞樓去了。<br />
　　明禮從陶士秀之計，是夜，將出黃金羅漢一十八尊，使莊勇可衍鴻、可飛虎，輔著陶士秀往賂韓軍。一面派人緊守莊門。任敵軍辱罵，連日不出。一夜，玉公帶顏少青，及無敵、凌雲、吉人、鎮東，登小科峰探望形勢。星淡雲薄，明月如波。遙見右軍旗幟漾漾摩動，心大疑。少青曰：「當歃盟時，韓莊公面顏不悅，這幾日，察其動止，似有去志。或此時拔營而遁，也未可知。」玉公使人往探端的，如果遁去，即請紹莊公兄弟來這裡議事。俄紹其英兄弟俱至。其杰曰：「韓卓首背血盟，拔營夜遁，追襲之可以得志。」玉公曰：「君子不欲多上人。未鋤元惡，先翦同盟，諸鄉誰不解體？不如聽之，伺隙而動。」少青曰：「諸鄉之不驟解體者，徒以二莊耳。今韓公私自拔營，置而不問，諸鄉尤效，又何責焉。不如追而戮之，別立新公，可以肅眾。」其英曰：「追韓有三不可：追之而可兵躡吾後，首尾不顧，一不可也；勝其師而不獲韓卓，是追猶未追，徒種釁苗，二不可也；勝其師而竟殺韓卓，卓五子皆猛鷙，倘盡起莊兵，為父報仇，為可莊添一犄角，三不可也。不如破可之後別圖之。」少青曰：「韓卓黜財虐下，子弟嗟怨，五子雖強，如一莊何。夫去一暴公，立一賢公，彼莊之人，畏我威，亦懷我德，必舉莊以隨鞭＋。況可莊新敗，氣必餒，敢躡吾後乎。捨此弗圖，吾輩必受其禍。公其思之。」玉公紹公，皆不以為然。<br />
　　明日，正欲調眾攻打可莊，忽報大寅鄉張楚材，坂泥鄉黃鑠翁，司馬鄉司馬魁，拔營俱去。玉公大怒，令山源、魯從周、弗家珍、忽如蛟、老祥麟、客克威，各率其鄉勇追之。至夜，並追者亦遁。明日，去者漸眾。玉公與紹公兄弟，正酌議間，見逢婆鄉勇呼雄伯入，言有可莊勇可瓊，率百人來降，現在轅門外候令。玉公大喜，喚入問了端的，吩咐在第八營暫行安插。密謀於紹公曰：「可瓊之偽降，窺伺我也，不如將計就計，假傳密令，二更時，全軍皆遁，彼狃於韓卓諸鄉之遁，必信而率兵襲我後，我設伏於碣門內外，密布地雷，待其追過碣門，返戈與鬥，兩旁伏起，皆用強弓火箭夾射，地下地雷齊發，碣門內兵，亦據碣門，用矢射出，彼軍進退無路，有不獲全勝者乎。又別使人將可瓊殺了，取其衣甲，擇軍中面貌相似者，扮作可瓊，乘著朦朧月色，賺開莊門，彼重軍已出，內必空虛，一呼殺入，誰與我當。奪了可莊，縱有敗軍逃回，無門可入矣。功成唾手，只在此宵。」其英、其杰，皆鼓掌稱妙。少青曰：「計雖萬全，勢不可恃。今我軍去者大半，岌岌搖搖，將挾貳心，兵不用命，縱有奇謀，終成畫餅。況聞近用嬌鸞折衝軍務，此女子外雖驕而內能克，足智多奇計，不可輕動。彼可瓊庸庸輩耳，殺之不足為可莊損，不如喝破詭謀，驅而去之，將諸鄉之兵，一切遣回，惟留袁應星、雲桐榮、端木興、梅伏熊、陶菊泉。五鄉之兵，此皆義切同仇，死生以之者。然後退保碣門，暗求內應，是先立於不敗之地也。」玉公曰：「我客彼主，利在速戰，爾書生何知焉。」遂使紹公兄弟，率諸鄉兵設伏碣門，自乃率軍為奪莊計，各領軍令如議以行。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>