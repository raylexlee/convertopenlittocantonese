<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>萬錦情林 - 　詞歌賦曲贊類五十七篇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>詞歌賦曲贊類五十七篇</font></h4>
			　　岳虎穆詞　唱春容詞　指環歌　竹木寒鴉圖<br />
　　登釣台詞　妓館題詞　彩桑賦　相思文<br />
　　題烈女詞　明日歌　梅花賦　祭義蜂文<br />
　　一剪梅詞　無油歌　胡茄曲　文天祥贊<br />
　　兩姨兄妹　長恨歌　題貧樂圖　半身喜容贊<br />
　　勝瓊寄詞　賦鷓鴰詞　題百子圖　下堂歌<br />
　　紅白桃花詞　妻守節詞　送窮文　相思賦<br />
　　勉學歌　贈採花詞　答誡酒文　鳳求凰曲<br />
　　行樂歌　餞夫別詞　真西山贊　題四柳圖<br />
　　節婦歌　壁上題詞　題魁星贊　題紅梅圖<br />
　　岳王祠詞　金馬綠衣　青梅歌　題美人圖<br />
　　祝壽月詞　樂學歌　落葉賦　褻梅枝文<br />
　　和竹枝詞　明月歌　搗衣曲　誅老鼠文<br />
　　伊川令詞　霜發歌　題騎牛圖　烹雌雞贊<br />
　　吟春心詞　相思歌　題貴妃圖<br />
<br />
　　竹枝詞<br />
<br />
　　曹氏妙清，字比玉，號雪，錢塘人。工詩，善鼓琴，行草皆有法度。事母孝謹，三十不嫁，而風操可尚。嘗和楊廉夫《竹枝》詞云：<br />
　　美人絕似董妖嬈，家住南山第一橋。<br />
　　不肯隨人過湖去，月明夜夜自吹簫。<br />
　　廉夫答妙清云：<br />
　　紅牙管帶紫裡毫，雪水初融玉帶袍。<br />
　　寫得薛濤萱草帖，西湖紙價頓能高。<br />
　　玉帶袍者，曹之名硯。萱草帖者，狀其孝也。<br />
<br />
　　採花詞<br />
<br />
　　劉鼎臣，婺州人，僦省試於行都。其妻朱氏，自制採花一枝贈之，並侑以《鷓鴣天》詞云：<br />
　　金屋無人夜剪繒，寶釵翻過齒痕輕。<br />
　　臨行執手慇懃襯，贈與蕭郎兩鬢青。<br />
　　頻頻囑付好看承，千金不抵一時情。<br />
　　明年宴罷瓊林晚，酒面微紅相映明。<br />
<br />
　　寄外詞<br />
<br />
　　易俊，字彥章，潭州人，以優等為前郎。久不歸，其妻作《一剪梅》詞寄之云：<br />
　　染淚修書寄彥章，貪卻前郎，忘卻回郎。功名成遂不還鄉。石做心腸，鐵做心腸。　　紅日三竿懶畫妝。虛度韶光，瘦損容光。不知何日得成雙？羞對外央，懶對外央。<br />
　　顏章感之遂歸。<br />
<br />
　　樂學歌<br />
<br />
　　於心齋平生不喜著書，惟此歌可以自警。歌曰：<br />
　　人心本自樂，人將私欲縛。<br />
　　私欲一萌時，良知還自覺。<br />
　　一覺便消除，人心依舊樂。<br />
　　樂是樂此學，學是學此樂。<br />
　　不樂不是學，不學不是樂。<br />
　　樂便然後學，學便然後樂。<br />
　　樂是學，學是樂。<br />
　　於乎！天下之樂，何如此學？<br />
　　天下之學何如此樂。<br />
<br />
　　勉學歌<br />
<br />
　　君不見，東鄰一出騎青聰，笑我徒步真孤窮。讀書一旦登樞要，前遮後擁如雲從。昔時孑身今富足，大纛高牙導前陸。始信出門莫恨無，書中車馬多如簇。<br />
　　君不見，西鄰美婦巧畫眉，笑我無妻誰娶之。讀書一旦高及第，名門爭許成婚期。昔時孤房今花燭，孔雀屏開忻中目。始信娶妻莫恨無良媒，書中有女顏如玉。<br />
　　君不見，南鄰萬頃業有餘，笑我饑寒苦讀書。讀書一旦登雲路，腰間紫袋懸金魚。昔時簞瓢今梁肉，便是全家食天祿。始信富家不用買良田，書中自有千鍾粟。<br />
　　君不見，北鄰飛宇聳雲端，笑我屋漏門無關。讀書一旦居相府，便是廣廈千萬間。昔時茅簷今樑木，畫棟雕甍成突兀。始信安居不用架高堂，書中自有黃金屋。<br />
<br />
　　明日歌<br />
<br />
　　明日歌，明日歌，紛紛世事急如梭。<br />
　　古人戒莫待明日，事到明朝事轉多。<br />
　　事轉多時猶自可，青春不再將奈何。<br />
　　我今試作明日歌，勸君年少莫蹉跎。<br />
　　歲如馳兮月如梭，克已工夫當自加。<br />
　　君不見，囊螢映雪誠足取。<br />
　　又不見，鑿壁閉戶實堪誇。<br />
　　學不因循待明日，分明箬笠成烏紗。<br />
　　我今歌罷明日歌，請君明日試歌麼。<br />
<br />
　　行樂歌<br />
<br />
　　春台冉冉圍青竹，春夜沉沉秉華燭。鸚鵡杯未停，琵琶聲已續。君當為曲海上歌，妾當獨唱江南曲。江南曲，聲未足，池中鴛鴦兩兩飛，江頭鳧鴨雙雙綠。勸君莫待鬢邊華，勸君莫負杯中。君不見，紫羅山上月如珠，錦石屏前人似玉。人生年少須盡歡，莫待形骸空結束。空結束，慢蹉跎，青山碧草容易過，白髮茫茫君奈何？<br />
<br />
　　彩桑賦<br />
<br />
　　秋鬍子，魯人。納妻五日，往仕於陳，五年始歸。見婦人彩桑於路，甚美。胡曰：「力田不如見少年，彩桑不如見貴郎。吾有黃金願與子。」婦不受。胡還家，奉金於母。母乃呼妻。乃桑間婦也。婦曰：「見色棄金而忘其母，大不孝也。任君別娶。」而罷，從後門投水而死。後有才人，援筆而賦曰：<br />
　　彩桑彩桑復彩桑，妾身不逐春風忙。<br />
　　高堂阿姑冷如霜，夫婿蹉跎天一方。<br />
　　妾身不文亦不武，如何朝夕供甘脂。<br />
　　年年辛苦把蠶桑，夜夜勤勞向機杼。<br />
　　明朝又向桑間行，猗猗桑葉如雲騰。<br />
　　南枝彩盡北枝好，忽聞寶馬驕嘶聲。<br />
　　寶馬驕嘶何處客？玉勒金鞍壯行色。<br />
　　南來下馬氣如虹，笑談便把黃金擲。<br />
　　妾視黃金輕若無，黃金雖好非妾圖。<br />
　　問君既是遠行人，君家寧無彩桑婦？<br />
　　行客聞言慷慨悲，據鞍上馬行復吟。<br />
　　回首夕陽驚天晚，一筐一筐桑葉滿。<br />
　　阿姑歡喜出門迎，聲聲報導秋郎還。<br />
　　妾心還喜還自疑，驚憶桑林遇客時。<br />
　　入門堂上一相見，正是棄金輕薄兒。<br />
　　問君棄金何如此，棄妾棄金復棄母。<br />
　　棄妾寧為不義夫，棄母安能成孝子。<br />
　　義夫孝子君不為，妾身羞與長相隨。<br />
　　門前流水清如玉，妾身願葬江魚腹。<br />
　　但期萬古與千秋，江水長流妾心足。<br />
<br />
　　搗衣曲<br />
<br />
　　夫戍邊塞，其妻搗寒衣，作《搗衣曲》以寄云：<br />
　　搗衣搗衣復搗衣，搗到更深月落時。<br />
　　臂弱不勝砧杵重，心忙惟恐搗聲遲。<br />
　　妾身不是商人妻，商人射利東復西。<br />
　　妾身不是蕩子婦，寂寞空房為誰守？<br />
　　妾夫為國戍邊頭，黃金鎖甲跨紫騮。<br />
　　從軍一去三十秋，死當廟食生封侯。<br />
　　如此別離猶不惡，年年搗衣與君著。<br />
<br />
　　題老婦騎牛圖<br />
<br />
　　國朝，太祖皇帝平陳友諒，屯兵康山，軍士乏食。有一老媼，騎牛吹笛，指家助米。後繪其圖像，太祖題曰：<br />
　　楊妃空死馬嵬坡，出塞昭君淚更多。<br />
　　爭似阿婆牛背隱，笛聲吹出太平歌。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>