<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>萬錦情林 - 　玩江樓記</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>玩江樓記</font></h4>
			　　誰家柔女勝■娥，行步香塵體態多。<br />
　　兩朵桃花焙曉日，一雙星眼轉秋波。<br />
　　釵從鬢畔飛金鳳，柳傍眉間鎖翠蛾。<br />
　　萬種風流觀不盡，馬行十步九蹉跎。<br />
　　這首詩，是柳耆卿題美人詩。當時是宋神宗朝，東京有一才子，姓柳，雙名耆卿，排行第七，人皆稱柳七官人。年二十五歲，豐恣灑落，人材出眾，琴棋書畫，吟詩作賦，無所不通。專愛在花街柳巷，多少名妓無不瞻仰。他在京師，與三個出名上等行首家取樂。一個喚作陳師師，一個喚作趙香香，一個喚作徐鼕鼕。這三個行首，賠錢爭養著那柳七官人。曾作詞兒一闋為證。詞名《西江月》：<br />
　　師師媚容豔質，香香與我情多，鼕鼕與我煞脾和。獨自窩盤三個。　　撰字蒼生未肯，權將好字停那，如今意下待如何。奸字中間著我。<br />
　　這柳七官人在三個行首家閒耍。一日做一篇歌頭曲尾，歌云：<br />
　　十里荷花九里紅，中間一朵白鬆鬆。白蓮到好摸藕吃，紅蓮只好結蓮蓬。蓮蓬好吃藕玲瓏。開花雖結子，也是一場空。一時乘酒興，空肚裡吃三盅。翻身落水尋不見，則聽得彩蓮船聲撲咚咚。<br />
　　柳七官人一日攜僕，到金陵城外玩江樓上，獨自個玩賞。吃得大醉，命僕取筆，作詞一闋，詞寄《虞美人》，乃寫於樓中粉壁上：<br />
　　春花秋月何時了？往事知多少。小樓昨夜又東風，故園不堪回首月明中。雕欄玉砌應猶在，只是朱顏改。問君卻有許多愁？恰似一江春水向江流。<br />
　　柳七官人詞罷，擲筆於樓，拂袖而返京師。這耆卿，詩詞文采，壓於才士。因此，近侍官僚喜敬者，多舉孝廉，保奏耆卿為浙江管下餘杭縣宰。耆卿乃辭官僚，別了三個行首，各各餞別而不忍舍。遂別親朋，帶將僕人，攜琴劍書箱，迤邐在路。不則一日，來到餘杭縣上任。端的為官清正，訟簡詞清。過了兩月，使用己財起造一樓於官塘水次，效金樓之樓，題之額曰玩江樓，以自取樂。本處有一美歌妓，姓周名字月仙。那柳七官人每召至樓上歌唱祗應。柳縣宰見月仙果然生得：<br />
　　雲鬢輕梳蟬翼，娥眉巧畫春山。朱唇注一顆夭桃，皓齒排兩行碎玉。花生媚臉，水剪明蛑。意態嬌嬈，精神豔冶。豈特餘杭之月色，猶勝都下之名花。<br />
　　當日酒散，柳縣宰看了月仙，春心蕩漾，以言挑之。月仙再三拒而不從乃去。柳七官人叫兵隸打聽，原來這周月仙自有個黃員外，情密甚好。好黃員外宅，與月仙家離古渡一里有餘。因此每夜用船來往。耆卿備知其事，乃密召其舟人至，吩咐交伊夜間，船內強姦月仙，可來回話，自有重賞。那舟人領命去了。<br />
　　卻說周月仙，一日晚獨自下船竟投黃員外家去。其夜月明如晝，船行半程，舟人將船泊於無人煙處，走入船倉內，舟人把月仙摟抱在艙中，逼著定要雲雨。月仙自料難以脫身，不得已而從之。與舟人云收雨散，月仙惆悵而作詩歌之：<br />
　　自恨身為妓，遭淫不敢言。<br />
　　羞歸明月渡，懶上載花船。<br />
　　是夜，周月仙被舟人淫過了，不敢明言，乃往黃員外家至曉回家，那舟人已自回復柳縣宰。縣宰設計，乃排宴於玩江樓上，令人召周月仙歌唱，卻令舟人假作客官預坐。酒至半酣，柳縣宰乃歌月仙所作之詩曰：<br />
　　自恨身為妓，遭淫不敢言。<br />
　　羞歸明月渡，懶上載花船。<br />
　　柳耆卿歌詩畢，周月仙惶愧，羞慚滿面，安身無地低首不語。耆卿命舟人退，月仙向前跪下而告曰：「伏望相公恕容賤妾之罪，憐而惜之。妾今願為侍婢，以奉相會，心無二矣。」當日，月仙遂與耆卿歡會雲雨。耆卿大喜而作詩曰：<br />
　　佳人不肯奉耆卿，卻駕孤舟犯夜行。<br />
　　殘月曉風楊柳舞，肯教孤員此時情。<br />
　　詩罷，月仙拜謝耆卿而回。自此，常侍耆卿之側，與之歡悅無怠。忽一日，耆卿酒醉，命月仙取紙筆，作詞一闋，詞寄《浪裡來》。其詞曰：<br />
　　柳解元使了計策，周月仙中了機謀。我教那打魚人，準備了釣鼇鉤。你是惺惺人算我，出不得文人手。姐姐免勞慚歉，我將那點鋼鍬掘倒了玩江樓。<br />
　　柳七官人寫罷，付與周月仙。月仙謝了自回。這柳縣宰，在任三年，周月仙慇懃奉侍，兩情愛篤。卻恨任滿回京，與周月仙相別。自回京都，至今風月江湖上，萬古漁樵作話文。有詩云：<br />
　　一別知音兩地愁，任他月上玩江樓。<br />
　　來年此日知何處？遙指白雲天際頭。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>