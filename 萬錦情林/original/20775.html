<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>萬錦情林 - 　白生瓊姐佳會</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>白生瓊姐佳會</font></h4>
			　　時，日方轉申，扶瓊就寢。生、錦為解羅帶，奇姐為布枕衾。瓊半醉半醒，嬌香無那，謂生曰：「妾既醉酒，又復迷花，弱草輕盈，何堪倚玉？」生曰：「窈窕佳人，入吾肺腑，若更固拒，便喪微軀。」生堅意求歡。女兩手推送，曰：「妾似嫩花，未經風雨，若兄憐惜，萬望護持。」生笑曰：「非為相憐，不到今日。」生護以白帕，瓊側面無言。彩掇之餘，猩紅點點；檢視之際，無限嬌羞。正是：一朵花英，未遇游蜂採取；十分春色，卻來舞蝶侵尋。生於雲雨之時，未敢恣其逸興。只見：<br />
　　容如秋月，臉斜似半面■娥；神帶桃花，眉蹙似病心西子。錦衾漾秋水，嬌態襲人；玉露點白蓮，和風入骨。生欲彩而女求罷彩，女欲休而生未肯休，神思飛揚，如風之摶柳；形骸留戀，如漆之附膠。誠天下奇逢，世間佳遇。<br />
　　斯時錦、奇竊視，莫不毛骨竦然。生既戰休，瓊謂之曰：「妾生人世，落落此身，將圖結王謝之姻，不意見崔張之事。便微軀已托之兄，願終始如環不絕。」因以少時所佩玉環授生，永以為好。生曰：「此奇遇也，吾當作賦以紀之。」瓊曰：「與兄聯句何如？」生曰：「甚妙。」時天將暮矣，於是明豹膏之燭，索文房之寶，揭得「林」字韻。生為之首倡，曰：<br />
　　爰朱明之佳候兮，花嬌笑於上林（白）。<br />
　　風乍和而乍暖兮，黃鶯巧調夫奇音（李）。<br />
　　茲良辰之可愛兮，展予布於花陰（白）。<br />
　　怨中閨之寂寥兮，憎飛蝶之侵尋（李）。<br />
　　予登瑤台以盼望兮，撫求凰之素琴（白）。■<br />
　　予容於鸞鏡兮，飾環佩於綠襟（李）。<br />
　　上憑虛之綺閣兮，見絕色之奇琛（白）。<br />
　　與英豪而乍遇兮，擬天上之球琳（李）。<br />
　　緣秋波之轉盼兮，飄蕩子之芳心（白）。<br />
　　彼飄飄之元白兮，托孤鳳以悲吟（李）。<br />
　　凴欄百種情思兮，橫憂懷之□□（白）。<br />
　　守深閨以困念兮，亦凌風而顧影（李）。<br />
　　比天上之嫦娥兮，虞空思夫畫餅（白）。<br />
　　亮中外之靡同兮，徒鬱憂而自省（李）。<br />
　　謝月老之勤渠兮，登予身於巫山之嶺（白）。<br />
　　朱履之遇金釵兮，慚花容之載整（李）。<br />
　　感芳卿之憐予兮，傍日邊之紅杏（白）。<br />
　　君似彩蝶戀花兮，舞正陽之美景（李）。<br />
　　弄珠環於掌中兮，緬此生之何幸（白）。<br />
　　抱席上之奇珍兮，羞芳情之欲逞（李）。<br />
　　問予二人其何若兮，擬桃源之遇劉（白）。<br />
　　亦似文魚比目兮，深芳沼之清流（李）。<br />
　　賽連枝之琪樹兮，偎玉骨於青丘（白）。<br />
　　斜據胡床吟詠兮，宛銀河之女牛（李）。<br />
　　並頭蓮花似汝與我兮，開菡萏於芳洲（白）。<br />
　　羅帶同心共結兮，不解夫千秋萬秋（李）。<br />
　　指九天以為誓兮，情方鍾而思悠悠（白）。<br />
　　願以日為證兮，吐誓詞而含羞（李）。<br />
　　千金難買此良晤兮，誠人世之所好逑（白）。<br />
　　緣自天之五百兮，今夕諧此鸞儔（李）。<br />
　　軟玉溫香在手兮，身外更有何求（白）？<br />
　　作賦□□致祝兮，幸無使妾歎白頭（李）。<br />
　　詞賦既成，各書其一，女制二錦囊藏之。時譙鼓三更，瓊倦而就枕矣。<br />
　　生伏枕片時，乃曰：「吾去謝冰人，免教他嗔恨。」遂開錦娘之戶，上鏤金之床。時錦睡酣，被生驚覺，曰：「適自何來，遽集於此？今番月老功效何如？」生具陳始終，不敢隱寂。錦曰：「吾悉聞矣，試君心耳。」生因求歡。錦固辭謝，曰：「妾聞人亦有言，一座豈有兩主？」生笑曰：「非魏無知，臣安得進？」錦曰：「冠玉之英，亦不背本。」因與之久謔。錦附耳曰：「奇妹功亦不少，彼在東床獨宿，兄可著意懇求，機會不可錯過。」<br />
　　時奇已醒，只得詐睡。奈生興如狂，刻意求歡。奇幸著裡衣，力以死拒，然形神雖未媾合，而骸骨亦盡偎依矣。牢抱甚久，堅守不從。生固請具期，奇答曰：「後會有日。」生苦懇，無奈何奇哀告不已。錦恐聲跡外揚，乃起，勸生釋手。<br />
　　生既終夜不寐，不勝困倦，乃復就枕片時，趙家已進早膳。起而梳洗，以計脫歸，不及告辭。瓊甚悒怏，相送惶，淚傾春雨。瓊既為生切念，又復為奇縈懷，寢食不安，衷腸悶損，唯錦娘調諧左右，曾莫得其歡心者矣。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>