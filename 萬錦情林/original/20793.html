<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>萬錦情林 - 　東坡三過記</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>東坡三過記</font></h4>
			　　府治西二十餘里，有寺，曰本覺，即古■裡地，■裡亭猶存。寺僧文長老者，通禪持戒，博學攻詩文，多與達人墨士相賓主。堂前種竹數竿，畜鶴一隻。遇月明風清，則倚竹調琴，嗽茗孤吟。真不愧於清修者也。<br />
　　時蘇文忠公軾，守杭，有事於潤道，過■李，泊舟尋訪，將以證所聞何如耳。及見，款侍之外，不發起居一語，點坐澄神，怡然自得，若不知有公之在前也。東坡因喜，賦詩一律：<br />
　　萬里家山一夢中，吳音漸已變兒童。<br />
　　每逢蜀叟談終日，便覺娥眉翠婦空。<br />
　　師已忘言真有道，吾除搜句百無功。<br />
　　明年採藥天台去，更欲題詩滿浙東。<br />
　　文長老一東坡遂知為剛明勁正之器，一毫私不可於者。敬和一詩，以寓酬勉之意。詩曰：<br />
　　身滿華於法界中，香廚底事感天童。<br />
　　那知本覺從何覺？才悟真空自不空。<br />
　　若有相對原說夢，到無言處卻收功。<br />
　　一勾月出星三點，汝向西來我面東。<br />
　　東坡見詩，益大敬異，因謂文曰：「久慕禪宗，已申快睹。但後期難再，不識何以教之。」文微哂曰：「公性素明，豈容復贅。惟一言相勵，便不負斯來耳。」東坡曰：「請問一言者何？」文曰：「頡頏翔嗚，物莫我攖，不足為之榮；羈窮窘局，動與禍觸，不足為之辱。浩浩乎雲無心，皎乎月常新。庶幾乎一代之偉人。」東坡深額其言，相笑而別。<br />
　　後六年，蘇公自徐移湖，再過■李，因思長老之言，復造焉。時則小門半掩，松竹蕭然；庭間孤鶴見公至，則點頭張羽，飛舞長空，似拜告狀者，三。東坡異曰：「汝亦識故人耶？」及訪侍者，方知文已臥疾於床，不能出迓，而鶴若為之代啟也。蘇略與語，復賦一詩以記。詩曰：<br />
　　愁間巴叟臥荒村，米打三更月下明。<br />
　　往事過年如昨日，此身不死得重論。<br />
　　老夫壯士情相得，病不開堂道益尊。<br />
　　惟有孤棲舊時鶴，舉頭見客似長言。<br />
　　吟畢而別。又十年，自翰林學士累章請郡，除知杭州。旨下日，東坡私賀曰：「錢塘佳勝區也，湖上清風，山間明月，復可在吾襟握中矣，能不喜哉！且文公曠別十年，此行當便一面，又一幸也。」及舟近■李，心腹念之。推窗豁日，忽見文長老已杖錫徐來，笑相謂曰：「相公別來無恙乎？」東坡維舟，執手，且笑且談。但語多悽慘無聊，非復向日之比。及抵其門，一擊而進。東坡意其點茶留款，先所事也。不意獨坐移時，久待不出。始怪而呼之，則有一僧趨禮而應。東坡因問曰：「文長老待客，何所見而迎，又何所見而避？」僧曰：「文師脫化塵寰，經五秋天，安得又有長老迎避於公耶？」東坡默然良久而悟，不言所以。又賦一詩：<br />
　　初歸鶴叟不可識，漸作雲歸無處尋。<br />
　　三過問間老病死，一彈指頃去來今。<br />
　　存志見慣渾無淚，鄉曲難忘尚有心。<br />
　　欲向錢塘弔圓澤，葛洪川畔待秋深。<br />
　　收訖而去，後無所聞。人但知蘇之至過於文，而不知文實有以致蘇也。後人因聞風仰慕，乃作東坡館三過堂，以寄遐思。今本覺東坡館址，毀圯莫辨，而三過堂亦虛存名。世上之人，不能舊然興起，奉問於蒞士者，豈急於他而不暇及歟。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>