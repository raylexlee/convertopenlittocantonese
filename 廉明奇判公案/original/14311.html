<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>廉明奇判公案 - 第十一章　戶役類</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一章</br>　　戶役類</font></h4>
			　　<B>鄭侯判爭甲首</B><br />
<br />
　　安仁縣陳和美，<br />
　　「狀告為懇恩均役事：鄧益錢糧百餘，同宗陳敬又屬蓬下甲首。身戶糧未滿▉，竭力差役，如蚊負山。今蒙均戶，乞撥陳敬歸宗，幫帖疲役，庶苦樂得均，民無逃散。上告。」<br />
　　鄧益訴曰：<br />
　　「狀訴為奪甲坑差事：一里一甲，聖祖傳制。剖多益寡，仁爺良規。身戶甲首，止一陳敬，外無幫帖。陳和美蓬下，五甲繁盛。弊書陳和衷冒認陳敬同宗，過都□扯。不思兩版方可成牆，獨木焉能支廈。乞憐疲役，殄惡安民。上告。」<br />
　　鄭候審云：<br />
　　「鄧益錢糧百石，而甲首惟一﹔陳和美糧不滿▉，而甲首五焉。今陳和美以陳敬同宗，求撥歸戶，亦非過舉也。但鄧益之米，視陳和美之米雖多，而甲首甚寡。陳和美之米，視鄧益之米雖寡，而甲首甚多。似亦相當，可以無撥。」 <br />
<br />
　　<B>杜侯判甲下</B><br />
<br />
　　都昌縣吳全，<br />
　　「狀告為頑甲▉差事：身充三甲里長，奉公並納糧差。疊票嚴摧，揭債賠納。豈甲下于銑，怪全催緊，反肆凶毆。切思官限不違一月，惡▉已經一年，拒頑撓法，實為梗民。乞臺嚴究。上告。」<br />
　　于銑訴曰：<br />
　　「狀訴為虎里害民事：積害里長吳全，鄉中翼虎，生事害民。身繫帶管甲首，遭騙吸髓，頓索酒食，殺盡雞鴨。催收糧差，重秤違額。今又額外加征，民不堪命，蓋天上訴。」<br />
　　杜侯審云：<br />
　　「于銑者，吳全之甲首也。全以措差訟銑，而銑以過征訟全。是魚目珠，混於一貫者也。及查銑之收帖，累歲糧差各完之早者，可為勒乎！意者全之撓法，額外加征，而釀成雀角之禍耳。雖然，法無兩立，▉差之情既虛，過征之罪當究。」 <br />
<br />
　　<B>高侯判脫里役</B><br />
<br />
　　建德縣鄧阿金，<br />
　　「狀告為懇恩豁役事：視賦僉差，國朝良制。阿金原產二十石，悉賣與周誼等，死時已無寸土。今蒙僉役，手足無措。阿痛產罄貧極，日食艱難。幼男七歲，年登啼饑，戶眾鄰圖可審。乞拘承產人戶，照稅明充，庶得權宜，濟變存活孤寡。上告。」<br />
　　高侯批云：<br />
　　「鄧阿金糧雖在戶，田實已賣。今係里役尚可。以四旬寡婦，七歲孤兒累之也。仰拘承業人戶，照稅叢充，庶免隅泣。」 <br />
<br />
　　<B>熊侯判扳扯錢糧</B><br />
<br />
　　東鄉縣鄧，<br />
　　「狀告為乞均苦樂事：身與左亨經收兌米，開局已經半載，人戶十無二納，上司提解甚嚴。蒙責▉賠，敢不遵命。思亨既共經收，合均苦樂。乞提明賠，庶不傾家誤國。上告。」<br />
　　左亨訴曰：<br />
　　「狀訴為蠹國殃民事：鄧與身經收兌米，出入皆伊過手，身無毫干。豈惡侵克花費，上司提解，數目十無二三，蒙責賠充，反行扳扯。思身雖共經收，伊獨典守。龜玉毀櫝，咎將誰歸！乞查廒簿，超豁無辜。上訴。」<br />
　　熊侯審云：<br />
　　「鄧經收兌米，左亨為副。上司提解甚嚴，及查廒簿，各戶之米十登八九，而倉中之數十無二三。究其所以，實鄧侵克而花費之也，與亨何辜。夫米繫收，則繫賠。必欲扯亨兩納，是猶越人活醪，而妾與秦人索價也。雖然，也侵克，亨豈不知！所不合者，知情弗舉耳，他罪無及。」 <br />
<br />
　　<B>桂侯判兜收</B><br />
<br />
　　洛陽縣莊典，<br />
　　「狀告為侵官害民事：里長馮全，勢吞丁口，銀兩坑身，典家充賠，陷貧徹骨，情極可憐。乞提追給，還債救命。上告。」<br />
　　桂侯審云：<br />
　　「糧差一歲一納，朝廷重務。今馮全以法律等開耗，兜收丁口銀十二兩，致坑莊典充賠，此國之蠹而民之蠹也。合行嚴究，殄此刁風。」 <br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>