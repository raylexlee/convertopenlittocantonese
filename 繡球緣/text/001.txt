
			　　詩曰：

　　尚主恩隆位列侯，欺君盜國弄奸謀。

　　狼心一劍傷未婦，俠氣千尺贈教頭。

　　活命恩翻戕女命，彩球緣作進身球。

　　他朝遭際風雲日，削佞昭冤賦好逑。

　　這道詩為前朝萬曆年間一事而作，其間忠佞淫正紛紛不一，到底罪惡貫滿，如太陽一出，群陰盡伏，水消瓦解。

　　閒話休題，且說前明萬曆神宗皇帝即位三十有二載，是時兵戈盡息，宇內雍熙，君正臣良，民安物阜。時維五月朔日，群臣賀朔朝罷，賜釃酺酒至三爵，武班中有位大臣離席出班啟奏，這位大臣乃湖廣襄陽人氏，姓胡名豹字蔚南，官封九門提督，駙馬都尉，鎮國公之職，素有不臣之心。是日，俯伏金階，口稱臣豹蒙聖恩深重，理應夙夜匪懈，以事一人，現臣母九十一歲生辰在邇，欲告假回鄉，與母祝壽。懇賜天恩得遂私情。神宗皇聞奏龍顏大喜，卿家如此孝心，朕准告假一年，賜卿母龍頭拐杖，黃金千兩，彩緞千端，假滿回朝，事奉寡人，不得有違。九門提督印信暫令唐坤代署。胡豹謝恩，退朝回府，命家人打疊行程，與皇姑兒媳起程，直望湖廣進發。

　　一日已抵襄陽，文武官員迎接入城，胡豹辭謝各官回府，與皇姑兒媳拜見陳氏太夫人，獻上龍頭拐杖欽賜各物，陳氏大喜，望闕謝恩。胡豹有三子，長子雲光，二甲進士出身，現任廣東布政司；次子雲彪，武探花出身，現任廣西梧州府總兵；三子雲福十惡俱全，在家助父為虐。胡豹十分容讓，公主屢次訓誨不聽，按下不表。預日兩公子俱著家人備辦禮物，回府與祖母祝壽，大小文武與胡豹相厚者各辦禮到賀。是日，陳氏太夫人頭戴鳳冠，身穿霞帔，拜叩家神、祖先。駙馬、皇姑，同兒媳家人一齊拜壽。紛次官員到賀，擺列壽酒，唱演梨園，數日而罷。時有一位英雄乃是胡豹外甥，姓唐名玉龍，為打傷人命，為官司所逼，反上大雁山獨霸稱王。手下有數千嘍囉，百餘頭目，官兵不敢圍拿。

　　是日，到來拜外祖母壽，胡豹引至書房茶罷，屏退家人，細問賢甥近來何處安身？唐玉龍曰：「愚甥自從打傷人命後逃走出外，在伍家莊教習拳棒，蒙伍員外十分過愛，母舅大人不必掛心。」胡豹道：「胡說！你我舅甥至親，尚講謊話，聞得你在大雁山落草為寇，你尚瞞我。」唐玉龍曰：「非是愚甥打誑，是恐有玷母舅大人清名。」胡豹當下沉吟不語。玉龍見此光景，便問：「母舅大人有何疑事如此躊躇？」胡豹曰：「我有機密大事，欲與你酌量，恐怕你泄漏。」玉龍曰：「甥舅至親，豈有泄漏之理！」胡豹大喜，說：「母舅近來見昏君看我不在眼裡，屢次想奪我兵權，是以舍忿乾心，久欲招兵買馬，待時而動，殺卻昏君，奪卻大明江山，與賢甥作個裡應外合。你意下如何？」玉龍曰：「母舅既有此心，待愚甥招兵買馬，待候指麾輔母舅大人為一統之主便是。」胡豹大喜，曰：「賢甥如此英雄，肯來相助，何愁大事不成？倘寨中糧草不敷，切莫打家劫舍，殘害良民婦女，欲成大事當先收買民心，你即可暗暗到為舅處，自有糧草相助於你，你亦不宜久居於此，早回山寨為是。」說罷攜同玉龍入內辭別外祖母、皇姑。胡豹命三子雲福送你表兄一程。雲福領命，二人跨馬，四名嘍兵，兩個家人跟隨雲福公子直送到十里而別。玉龍直望大雁山進發，玉龍回山不知如何？且聽下回分解。