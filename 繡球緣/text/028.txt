
			　　話說唐坤等帶得勝兵解賊回京，神宗皇帝命各文武迎接。

　　又命宮監侍女迎接皇姑入宮，與娘娘相見。唐坤兵馬一到京城，紮下營寨，與眾將入朝面聖，戎裝獻捷。神宗御承天門，受俘慰勞諸將一番。命眾將在承天門候旨。龍駕回宮，御大殿受群臣朝賀。命內官齎金帛給賞得勝兵，將其新降者編入京營。其偏裨各將，升賞有等差。陣亡將官旌贈蔭子，陣亡士卒，給贈金帛安家，命唐坤朱能貴保玉龍賽全五人上殿受封。唐坤一一分撥已定，同著四人隨內官上殿。朝泰俯伏金階，聽候皇恩。

　　神宗皇帝道：「爾唐坤節制有方，削平叛逆，朕甚嘉焉。封卿為太子太保護國公，兼九門提督。賜黃金千兩，彩緞千端。」

　　唐坤謝恩，歸班站立。又諭朱能道：「爾朱能武勇高強，軍功第一，封卿為太子少傅兵部尚書兩廣總督，榮封三代，給假一年，然後赴任。」朱能謝恩，歸班站立。又諭黃貴保道：「爾黃貴保少年負略，妙策平胡，朕甚賴焉。封卿為兵部侍郎陝西巡撫，榮封三代，給假一年，然後赴任。」貴保謝恩，歸班站立。

　　又諭唐玉龍道：「爾唐玉龍少聚綠林，識時歸命，討擒胡逆，厥功甚懋。朕封卿為河南提督，榮封三代。」玉龍謝恩，歸班站立。又諭施賽全道：「爾施賽全少年義俠，討逆有功。封卿為陽州總兵，榮封三代，即行上任。」賽全謝恩，歸班站立。

　　其各逆犯暫禁天牢，明日御殿再行處決。唐坤又奏：『湖廣官員多缺，懇天恩。簡命各員到理，免使城內空虛。」神宗皇帝諭：「吏部楊德芳命他將候補各員，擇廉能者即分發去湖廣各缺。」德芳領旨，命內官齎旨，將原日襄陽知府何象峰，實授湖廣巡撫，又發各候補分發湖廣各缺。黃貴保又奏：「朱秀霞貞烈顯靈，狂風飛石，打敗胡賊，懇天恩封贈。」神宗皇帝准奏，即封贈朱秀霞為貞烈仙姑，欽賜該府建廟。命大員往祭，朱能出班代姐謝恩。諸事已畢，退朝，各官回衙。神宗入宮與皇姑相會，皇姑上前請罪。神宗勸慰一番，皇姑因問：「雲光雲龍兩個兒子怎樣？處決曾經拿獲否？」神宗道：「造逆之初，雲光已先在官衙自盡，雲龍自縛，在該省提督請罪。該省大員曾經上奏，朕命監候未曾處決。若論國法，一人造反九族當誅。

　　朕看皇姑面上，又念二人忠烈，將死者級回原官，命該處官員送他妻子上京，與皇姑相會。雲龍赦免，著他回京賜第，供養皇姑便是。」皇姑含淚謝恩。次早，神宗御偏殿將各逆犯帶上，一見胡豹，拍案罵道：「朕待你可謂恩禮兼盡，且身受兩朝恩典，不思報效，反圖叛逆！母妻勸諫，殺母囚妻，天倫奚在？

　　死有餘辜。」又罵雲福道：「恃勢逼奸，刺殺二命，肆惡已極！」

　　又罵從逆各員道：「朕賜爾等高官重祿，不思報效，貪生畏死，反助逆賊，抗拒天兵，朕問爾等今日貪生果得生，畏死果免死否？」罵罷，將各犯押出，把胡豹父子凌遲，李巡撫雷知縣腰斬，其餘各犯官發往極邊充軍。處置已畢，齎旨兩道：「一命往廣東，著該巡撫送原任布政，雲光妻子進京；一命往廣西，著該提督押胡雲龍連家屬一並進京。兩道旨意一到，該撫遵旨尋著雲光妻子，該督押著雲龍連家屬前後進京。神宗恩寬赦免令，與皇姑相會，又給賜府第令他母子姑媳團聚，將籍沒的家財給回安享，此番從逆各犯俱被誅戮。

　　卻說唐坤在胡豹家中搜出宋瓊走漏書信，上殿奏明，連書呈上。神宗一見大怒，遂罵宋瓊：「孤有何虧負於你，因何走書通息？留爾何用，革職發配極邊充軍！」又說：「襄陽鐵威，陷害貴保子母，下旨命何象峰將他斬首，以正國法！」欲知朱能得接繡球成親，且聽下回分解。