

    
	
		
			第二十五回　　周並齊隋篡周平陳一統
			　　詩曰：　　十遇征夫九皺眉，忘餐廢寢有誰知。　　中宵破夢兜鈴舉，頓飯驚心戰馬嘶。　　剪髮搓繩穿斷臼，拆衣抽線補殘旗。　　風流宰相龍樓宴，翠袖雙扶下玉梯。　　卻說東魏高歡，字賀六渾，蓨人，今直隸河間府景州是也。　　在杜洛周黨中，逃奔葛榮，既而亡歸爾朱榮。爾朱兆授以兵柄，封為渤海王。高歡既滅爾朱兆，又逼魏主修奔宇文泰軍，歡立清河世子善見為帝，以洛陽逼近西魏，乃遷都鄴。高歡多在晉陽。遣其世子澄在鄴輔政。歡因宇文泰先殺其將竇泰，將兵至沙，西魏諸將皆懼。宇文深獨曰：「歡鎮撫河北，甚得眾心，未易卒圖。今懸師渡河，可一戰擒也。」西魏宇文泰迎戰於渭曲，東魏望見西魏兵少，爭進擊之，無復行列。泰鳴鼓，士皆奮起合戰。李弼等率鐵騎橫擊之，東魏兵中絕，遂大敗，歡乃馳去。泰還軍渭南，乃於戰所，人種柳一株，以旌武功。　　高歡悉眾伐西魏，攻玉壁，西魏韋孝寬隨機御之，歡不能克，乃使祖珽說之使降，孝寬曰：「攻者自勞，守者自逸，孝寬關西男子，必不為降將軍也。」歡士卒死者七八萬。有星墜歡營中，大懼而還。大丞相高歡病，使次子太原公洋鎮鄴，征世子澄赴晉陽。歡性深密，終日儼然，人不能測，機權之際，變化若神，制馭軍旅，法令嚴肅，聽斷明察，不可欺犯，文武樂為之用。及病篤，謂世子澄曰：「侯景專制河南十四年矣，常有飛揚跋扈之志，顧我能畜養，非汝所能駕馭也。堪敵侯景者，惟有慕容紹宗。」及卒，澄秘不發喪，自出巡撫諸州，因朝於鄴。東魏主與之宴，澄起舞，識者知其不終。澄還晉陽，以其弟洋為京畿大都督，留鄴，遂歸發喪。東魏主贈歡相國齊王，備九錫殊禮，以澄都督中外諸軍錄尚書事。侯景素輕澄，諸將如高敖、曹彭樂等，皆勇冠一時，景皆輕之。及聞歡卒，遂以河南降西魏，後復降於梁。　　東魏主孝靜帝，美容儀，膂力過人，射無不中。好文學，從容沉雅。時人以為有孝文風烈，大將軍澄深忌之。初，高歡自病逐君之醜事，魏主禮甚恭。及澄當國，倨傲頗甚，嘗侍飲，舉大觴屬魏主，魏主不勝，忿曰：「自古無不亡之國，朕亦何用此生為？」澄怒罵日：「朕、朕、朕，狗腳朕！」使季舒毆魏主三拳，奮衣而出。魏主不堪憂辱，詠謝靈運詩曰：「韓亡子房奮，秦帝魯連恥。」乃與荀濟等謀誅澄。事覺，澄勒兵入宮，見帝不拜而坐曰：「陛下何意反？」乃幽帝於含章殿，烹濟等於市，遂還晉陽。澄獲衡州刺史蘭欽子京以為膳奴，欽請贖之，不許。亦屢自訴，澄杖之，曰：「更訴當殺汝！」京與其黨謀作亂，澄嬖瑯琊公主。公主美，在鄴與陳元康通，澄納之，常在鄴。澄不時往鄴。侍衛者常遣出外，與公主百般淫樂。　　時澄妻善淫，流為妓，楊愔、崔季舒屏左右，謀受禪，京置刀盤下，冒言進食，因殺澄。時變起倉猝，內外震駭。　　初，澄弟太原公高洋，因澄忌之，深自晦匿，素以不慧聞。　　至是聞澄死，洋神色不變，指揮部分入討群賊，斬而臠之。東魏主聞澄死，竊謂左右曰：「大將軍死，似是天意，威權當復歸帝室矣。」及洋入謁，從甲士八千，從登階者三百餘人，皆攘袂叩刃，命主者傳奏曰：「臣有家事，須詣晉陽。」再拜而出。東魏主失色，目送之曰：「朕不知死在何日矣。」晉陽舊臣宿將素輕洋，及洋至晉陽，大會文武，神采英暢，言辭敏給，眾皆大驚。澄政不便者，洋皆改之。東辭高洋自為丞相，都督中外諸軍事，封齊王。洋以高德政為書記，甚親昵之。徐之才、宋景業善圖讖，因高德政勸洋受魏禪，洋以告其母婁太妃。太妃曰：「汝父如龍，汝兄如虎，猶以天位不可妄據，終身北面，汝獨何人，而欲行舜禹之事乎？」洋以告之才，之才曰：「正為不及父兄，故宜早升尊位耳！」洋鑄象卜之而成，使侍中張亮等見東魏主，逼以禪位。魏主下御座，入與六宮別，舉宮皆哭。洋廢之為中山王，在位一十七年，東魏亡。一主，十七年。　　洋遂即位，國號齊，是為北齊顯祖文宣帝。　　西魏太師宇文奉伐齊，齊主．自將屯東城。泰聞其軍容嚴盛，歎曰：「高歡不死矣。」會久雨，畜產多死，乃還。於是河南自洛陽、河北自平陽以東，皆入於齊。齊主每出入，常以中山王自隨。初，靜帝后太原公主為高歡女，至是降為中山王妃。太原公主恒為王嘗飲食，護視之。齊主飲公主酒，使人鴆王殺之，並其三子，葬於鄴西。後忽掘出，投於漳水。逼太原公主使為僕射楊愔妻，盡誅元氏，前後死者七百二十一人，悉棄屍漳水。齊主之初立也，留心政務，坦於任使，人得盡力。　　又能以法御下，內外肅然，軍國機策，獨決懷抱。每臨行陣，親當矢石，故所向有功。數年之後，漸以功業自矜，遂嗜酒淫佚，肆行狂暴。袒露形體，街坐巷宿，婁太后嘗以其酒狂，舉杖擊之。齊主曰：「即當嫁此老母與胡。」太后大怒。齊主欲太后笑，自匍匐以身舉牀，墜太后於地，頗有所傷。既醒，大慚恨，口自責數，執杖脫背就罪。太后前自抱之。齊主流涕苦請，乃笞五十，然後衣冠拜謝，悲不自勝。因戒酒一旬，又復如初。高氏婦女，不問親疏，往往亂之。或以賜左右，不從者手刃之。齊主納娼婦薛氏有寵，清河王岳嘗因其姊迎之至第，齊王鴆殺岳，久之忽思薛氏與岳通，斬其首，藏之於懷，出東山宴飲，勸酬始令，忽出其首，投於盤上，支解其屍，弄其髀骨為琵琶。一座大驚。復命收取，對之流涕，載屍以出，披髮跣步，哭而隨之。僕射崔暹卒，齊主幸其第哭之，謂其妻李氏曰：「頗思暹乎？」對曰：「思之。」齊主曰：「然則盍往省之？」乃斬其姜，擲首牆外，又殺其弟。上黨王渙、永安王濬，以其數諫也，以濬、渙妃賜左右之殺濬、渙者。齊主洋性殘忍，醉輒殺人，以為戲樂。楊愔乃籠死囚應用，謂之供御，三月不殺，則赦之。然洋雖無道，而能委政楊愔，總攝機衡，是以主昏於上，而政清於下。獎拔賢能，齊國亦治。　　齊主洋殂於晉陽，在位十年，太子殷即位，洋第六弟常山王演，殺尚書令楊愔、侍中燕子獻等。自為丞相。殷在位一年，演廢之為濟南王而自立，是為肅宗孝昭帝。未幾弒殷，諡為閔悼王。齊主演許以第九弟長廣王湛為太弟，既而立太子百年，以湛守鄴。湛心懷不平，齊主演識度沉敏，明習吏事，勵精圖治。性孝友，太后不豫，衣不解帶。太后嘗心痛，齊主侍立帷前，以爪掐掌代痛，血流出袖。友愛諸弟，無君臣之隔。演在位一年，忽見文宣帝洋與楊愔、燕子獻等為祟，病遂危篤，備極厭讓之事，諸屬歌舞自若，乃征長廣王湛立之。又與書曰：「百年無罪，可於樂處置之，勿效前人。」遂殂。湛自鄴馳赴晉陽即位，是為世祖武成帝，封故太子百年為樂陵王。婁太后殂，齊主服緋袍，置酒作樂如故。又逼通其嫂文宣帝洋之妻昭信宮李后，曰：「若不從，當殺爾子。」后懼而從之，既而有娠。其子太原王紹德至閣，不得見，有怨言，后大慚。生女不舉，齊主詬曰：「爾殺我女，我何得不殺爾兒？」對后以刀殺紹德，后大哭。齊主怒，裸后鞭之，白虹貫日。　　齊主湛欲以故太子百年厭之。百年嘗作數敕字，教書者封奏之。齊主怒，使召百年，百年知不免，割帶玦，留與其妃斛律氏而入。齊主遣左右亂捶之，氣息將盡，乃斬之，棄諸池，池水盡赤，妃把玦哀號，不食而卒，玦猶在手，拳不可開。齊主湛驕奢淫佚，賦役繁重，吏民苦之。后胡氏，嘗幸和士開、婁定遠等，時人號為朝中八貴。彗星見，齊主湛傳位於太子緯，自稱太上皇。湛在位四年，又在太上皇位四年殂。　　齊主緯年少，多嬖寵，外寵高阿那肱、韓長鸞、和士開、祖珽等，內寵乳母陸令萱、宮婢穆舍利等，皆專權用事。原太后出入不節，既與和士開等通，復與沙門統縣獻通，諸僧至有戲呼縣獻為太上皇者。齊主聞而未之信，後朝太后，見二尼而悅之，召至，乃男子也，於是曇獻事亦發，皆伏誅。齊主緯以斛律光之女為后，因以斛律光輔政。光性節儉，不貪權勢，自結髮從軍，未嘗敗北，深為鄰國所憚。周黔州刺史韋孝寬密為謠言曰：「百升飛上天，明月照長安。」又曰：「高山不推自崩，槲樹不扶自舉。」令諜傳之於鄴。倖臣祖埏使其妻兄奏之，齊主殺光並其二子，廢皇后斛律氏。周主聞之大喜，為之大赦，而齊事不可為矣。齊主緯言語澀訥，不喜見朝士，非寵私狎昵，未嘗交語。承武成帝湛奢侈之後，後宮皆寶衣玉食，競為新巧，一裙值萬匹，鏡台值千金，盛修宮苑，窮極壯麗。每有災異，寇盜輒多。設齋以為修德，自彈琵琶，為無愁之曲，民間謂之無愁天子。又於華林園立貧兒村，自衣襤樓之衣，行乞其間，以為樂寵。任宦官參預機權，官由財進，獄以賄成。蒼頭劉桃枝等皆開府封王，其餘歌舞巫覡入等，濫得富貴者，殆以萬數。至狗、馬、鷹及鬥雞，皆有儀司、郡君、開府之號，而食其祿。一戲之賞，動逾巨萬。　　府藏空竭，乃詔郡縣賣官，守令率多商賈，競為貪縱，民不聊生。周主邕謀伐之，自將伐齊，師入齊境，攻河陽大城，拔之，進圍洛口，拔東、西二城。周主以有疾，夜引兵還。次年，復自將伐齊，攻平陽城，遂克晉州。　　初，穆后愛衰，其侍婢馮小憐大幸，齊主緯以為淑妃，誓同生死。時方與妃獵於天池，告急者三至。丞相高阿那肱曰：「大家正為樂，邊鄙小事，何急奏為？」至摹使至，則平陽已陷矣。齊主將還，妃請更殺一圍，從之。齊主自率大軍至平陽。　　周主使大將軍梁士彥為晉州刺史，守平陽，自引兵還。齊師遂圍平陽，梁士彥固守不下，齊大作地道攻城，城陷十餘步，將士乘勢欲入。齊主敕且止，召淑妃共觀之。淑妃妝點不時至，周人以木拒塞之，城遂不下。周主邕復引兵至平陽擊齊師，齊主緯與馮淑妃並騎觀戰，東偏小卻，淑妃怖曰：「軍敗矣。」　　齊主遂與淑妃北走，齊師大潰。齊主奔晉陽，周師攻克之。齊主奔鄴，周師趨鄴。望氣者言當有更易，齊主緯乃傳位於太子恒。恒時年方八歲，緯自為太上皇，在位十二年。周師入鄴，齊太上與穆后、馮淑妃及幼主恒等奔青州，高阿那肱密召周師，擒齊太上與后妃、幼主並胡太后等送鄴，北齊亡，凡六主。起梁簡文帝庚午，終陳宣帝丁酉，共二十八年。其後周主邕殺高緯，夷其族。太后、后妃等貧不能自給，有為尼、為娼、為人妾者。或曰：胡太后善彭祖、夏姬採補之術，貌極美，年雖老而有少容。後與穆后、馮淑妃等俱為娼，日與長安諸少年游，得恣其欲，歎曰：「為后何如為娼樂也。」至盛唐尚在，不見其老。事見小說其東魏北齊之事，俱已敘完。再敘西魏，北周之事。　　初，高歡舉兵反，魏主修奔宇文泰軍。卻說宇文氏，炎帝神農之後，其先曰葛烏兔，雄武多算略，鮮卑慕之，奉以為主。　　遂總十二部落，世為大人。其後有普回者，因狩得玉璽，有文曰皇帝璽。普回異之，以為天授。其俗謂天曰宇，謂君曰文，因號宇文國，並以為氏。普回子莫那，徙居遼西，九世至逸豆歸，為前燕慕容皇光所滅。其子陵仕燕，後歸魏，徙居武川。陵曾孫肱生子泰，生而有黑氣如蓋，下覆其身，故小字黑獺。及長，身長八尺，美鬚髯，髮長委地，手垂過膝，輕財好施。年十八，為葛榮將。榮敗入魏，為爾朱榮統軍，尋為賀拔岳司馬。　　及岳為陳悅所殺，即代統岳軍。及魏主修奔泰，以泰為大丞相，掌軍國之政，尚孝武帝妹馮翊長公主。魏主修閨門無禮，從妹不嫁者三人，皆封公主。平原公主明月，南陽王寶炬之同產也，淫於魏主，從入人關，丞相泰使元氏及諸王取明月殺之。魏主不悅，或時彎弓，或時推案，由是復與泰有隙。魏主飲酒，遇鴆而殂。泰立南陽王寶炬為帝，是為西魏。大丞相泰置紙於陽武門，以求直言，召用蘇綽，寵遇日隆。泰欲為富國強兵之術，度支尚書蘇綽，教以減官員，置貳長，並置屯田，以資軍國，搜簡賢才，以為守令，國內稱治。及綽卒，宇文泰以其生平廉讓，歸葬武功，載以布車一乘，泰與群公步送，酹酒言曰：「爾知吾心，吾知爾意。方欲平定夫下，奈何遽捨我去？」因舉聲慟哭，不覺卮落於手。　　西魏文帝寶炬在位十七年殂。太子欽立。宇文泰諸於皆幼，兄子章武公導、中山公護皆出鎮，惟以諸婿為心膂。魏主欽密謀誅泰。事泄，泰廢之，在位二年，置之雍州，尋弒之。而立其弟齊王廓，是為恭帝，去年號，惟稱元年，複姓拓跋氏。泰以古制，降諸王爵，皆為公。泰自為太師大塚宰。泰能駕馭英雄，咸得其用。性好質素，不尚虛飾。明達玫事，崇儒好古，凡有施設，皆依仿三代而為之。泰自北巡還，至牽牛山而病，驛召中山公護，護至涇州，泰謂之曰：「吾諸子皆幼，外寇方強。」天下事皆屬之於汝，宜努力以成吾志。」遂卒。初，泰尚魏武帝妹，生覺；姚夫人生毓。毓於諸子為最長，泰立覺為嗣，時年十五，以覺為周公。護以周公覺幼弱，欲使早正位，以定人心。以魏主詔禪位於周，封魏主為宋公，魏恭帝廓在位十三年而被篡，尋為所弒。覺即天王位，以中山公護為大司馬。西魏亡，凡三主。起梁武帝乙卯，終陳武帝丁丑，共二十三年。自代及西魏，通共三百三十七年。　　周主覺性剛果，惡護之專，與司會李植、司馬孫恒、宮伯乙弗鳳、賀拔提等，謀誅護。事茲，護殺鳳等，幽周主於舊第，月餘弒之。武帝時追贈為孝閔帝，在位一年。迎寧都公毓即天王位，復稱皇帝，建年號，是為世祖明帝。周主毓明敏有識量，護憚之，置毒於糖，饋而進之。周主覺之，口授遺詔曰：「朕子年幼，未堪當國，魯公邕，朕之介弟，寬仁大度，必能宏我周家。」遂殂，在位三年。高祖武帝邕立，時大權盡歸於護。　　諸子及僚屬貪殘恣橫，士民患之。周主深自晦匿，密與母弟衛公直、宮伯宇文神舉、下大夫王軌、右侍宇文孝伯等謀誅之。　　周主每於禁中見護，常行家人禮，至是引護入謁太后，謂曰：「太后好飲，屢諫未納。因出懷中酒誥授之曰：「願見，以此入諫。」護入讀未畢，周主以玉珽自後擊之，護踣於地，直躍出，斬之，收其子弟親黨於殿中殺之。周主始親政事。周太后叱奴氏殂，周主行三年之喪。周主因齊主緯肆虐無道，興師伐齊，獲齊主緯及幼主恒等以歸，遂滅齊。滅齊事已見前。　　周主邕性節儉，既勝齊，乃毀其宮室之壯麗者，常服布袍，寢布被，後宮不過十餘人。至是詔唯置妃二人，世婦三人，御妻三人，餘皆減之。每行兵，親在行陣，步涉山谷，撫將士有恩，而明察果斷，用法嚴峻，由是將士畏威，而樂為之死。周主邕為太子斌納楊妃氏，即隋公楊堅女也。太子多失德，王軌、宇文孝伯嘗與周主言：「太子必不克負荷。」周主默然。軌又數言太子非社稷主，楊堅有反相，周主遲疑未決。後因伐突厥有疾而還，遂殂。在位一十八年，壽止三十六歲。太子斌立，是為宣帝。始立即逞奢欲，曾無慼容，捫其杖痕大罵曰：「死晚矣！」閱視宮人，逼而淫之。超拜鄭鐸為內史大夫，委以朝政。殺其叔父齊王憲，又殺徐州總管王軌及宮正宇文孝伯。忠正之士，駢首就戮。立妃楊氏為皇后，以楊堅為上柱國大司馬。　　在位一年，傳位於太子闡，是為靜帝。年方六歲，自稱天元皇帝。務自尊大，恣為淫戲，日夜不休，搜取美女，以實後宮。驕侈昏暴，喜怒無常，人不自保。后父堅，位隆望重，天元忌之，堅不自安。天元備法駕，幸天興宮，不豫而還，是日即殂。　　堅自為丞相，總知中外兵馬事，革宣帝苛酷之政，更為寬大，躬行節儉，中外悅之。因召公卿謂曰：「欲求富貴者，宜相隨堅。」夜復召太史庚季才問曰：「天時人事何如？」季才曰：「天道精微，難可意測，以人事卜之，符兆定矣。」獨孤夫人亦謂堅曰：「騎虎之勢，必不得下，勵之。」堅乃以世子勇為洛州總管，大殺諸王之不附己者，遂篡位。靜帝闡下詔，禪位於隋，在位三年，北周亡。起陳文帝丁丑，終陳武帝辛丑，凡五主，共二十五年。竇毅之女，聞周主禪，身投堂下，撫膺歎息曰：「恨我不為男子，救舅氏之難。」毅及襄陽公主掩其口曰：「汝勿妄言，滅吾族矣。」由是奇之。及長，以適唐公李淵，後代隋而有天下。　　卻說隋高祖文帝堅，小字那羅延，魏恭帝賜姓普六茹，本姓楊氏，宏農華陰人，今陝西西安府華陰縣是也。漢太尉震之後。父忠，仕魏及周，以功封隋公，堅襲爵。堅生而有異，母不能鞠。宅旁有尼寺，一尼抱歸以鞠之。一日尼出，付其母自抱，角出鱗起，母大驚，墮之地。尼心動，亟還，見之曰：「驚我兒，致今晚得天下。」及長，相表奇異。堅深自匿晦，至是篡位，都長安國，號隋。立獨孤氏為后。后謙恭，好讀書，言事多與隋主意合，甚寵憚之，宮中稱為二聖。隋主弒故靜帝闡，盡滅宇文氏之族，自周太祖以下，子孫皆死。隋高穎、蘇威同心協贊，政無大小，帝悉與之謀，數年之中，天下稱治。隋滅後梁，又滅陳，合天下為一統。其滅梁、滅陳事，已見二十三回，不贅。《綱鑒》紀事，以隋接陳，以隋文帝開皇九年，直接陳後主禎明二年。隋仁壽宮成，帝幸之。時天暑，役夫死者相次於道，楊素悉焚之，帝不悅。及見制度壯麗，大怒日：「素為吾結怨天下。」素慮獲譴，封德彝曰：「公勿憂，俟皇后至，必有恩詔。」明日，后勞之曰：「公知吾夫婦老，無以自娛。盛飾此宮，豈非忠孝。」賜齎甚厚。素薦德彝，帝擢為內史舍人。帝以盜賊繁，多，命盜一錢以上皆棄市，或三人共盜一瓜，事發即死。天下懍懍，有數人劫執事而謂之曰：「吾豈求財者耶？但為枉人來耳。爾為我奏至尊，自古以來，體國立法，未有盜一錢而死者，爾不為我以聞。吾更來，爾屬無噍類矣。」帝聞之，乃停此法。　　帝性嚴重，令行禁止，勤於政事。每旦聽朝，日昃忘倦。雖嗇於財，而至於賞賜有功，即無所吝，將士戰歿，必加優恤，仍遣使者勞問其家。愛養百姓，勸課農桑。輕傜薄賦，其自奉養。務為儉素，自非享宴所食，不過一肉，乘輿服御，敝者隨令補用，後宮服瀚濯之衣，天下化之。大夫率衣絹布裝，帶不過銅鐵骨角，以故衣食滋殖。他庫盈溢，受禪之初，民戶不滿四百萬，未年將近九百萬。然猜忍苛察，信受讒言，文法自矜，忌刻臨下，常令左右覘視內外，有過失則加重罪。又患令吏贓污，私使人以錢帛遣之，得犯立斬。每於殿廷捶人，一日之中，或至數四，功臣故舊，無始終得全者。乃至子弟皆如仇敵，此其所短也。初，帝使太子勇參決政事，時有損益。勇性寬厚，率意無矯飾，帝性節儉，而勇服用多侈，恩寵始衰。勇多內寵，嫡妃無寵死，而多庶子，獨孤后深惡之。晉王廣彌自矯飾，為奪嫡計，后贊帝廢勇及其男女並為庶人，而立晉王廣為太子，天下同日地震。其後獨孤后先帝而崩，及帝寢疾，楊素、柳述、元儼皆入閣侍疾，召太子入居殿中，太子預擬帝不諱后事，為書問僕射楊素，素錄事狀以報，宮人誤送帝所，帝覽之大恚。帝所幸陳夫人，陳宣帝女也，極有美色。旦出更衣，為太子所逼，拒之得免。上怪其神色有異，問其故。夫人泫然曰：「太子無禮。」上愈恚。抵牀曰：「畜生何足以付大事，獨孤誤我。」　　乃呼柳述、元儼曰：「召我兒。」述等將呼太子，上曰：「勇也。」述岩出閣為敕書。素聞之，以白太子，乃矯詔執述、儼繫獄，追東官兵帖，上台宿衛，門禁出入，並取宇文述郭衍，令右庶子張衡入殿侍疾，盡遣後宮出就別室。俄而上崩，在位二十四年。甫後，太子封小金合，遣使者以賜陳夫人，夫人以為鴆毒，懼甚，發之，乃同心結也。夫人恚而卻坐，下肯致謝，諸宮人共逼之，乃拜使者，是夜太子烝焉。明日發喪即位，是為煬帝，矯稱高祖詔，賜故太子勇死，不為置嗣。徙柳述、元儼於嶺南。初，高祖惟與獨孤后相愛，傍無姬妾，五子同母，章謂必相和睦。其後互相猜忌，五子皆不得壽終。欲知後事如何，且聽下回分解。　　　　

