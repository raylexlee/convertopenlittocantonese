<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第三十回　晉滅唐漢繼晉郭氏周承</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　晉滅唐漢繼晉郭氏周承</font></h4>
			　　詞曰：<br>　　千古傷心舊事，一場談笑春風。殘編斷簡記英雄，總為功名引動。個個轟轟烈烈，人人擾擾匆匆。榮華富貴轉頭空，恰似南柯一夢。<br>　　卻說後唐莊宗李存勖，本姓朱耶，沙陀人。祖赤心，賜姓名李國昌。父克用，破黃巢以功封晉王。及存勖襲封，以兵滅梁稱帝，遷都洛陽，號曰後唐。初，李克用臨終，以三矢賜存勖曰：「梁，吾仇也，燕王吾所立，契丹背約歸梁。三者吾遺恨也。與汝三矢，無忘父志！」至是，唐主果係燕父子，函梁君臣之首，而契丹亦服，祭於太廟，還三矢焉。以郭崇韜為侍中，崇韜權兼內外。謀猷規益，竭忠無隱，亦頗薦引人物焉。<br>　　唐主幼善音律，或時自傅粉墨，與優人共戲於庭，以悅劉夫人，優名謂之「李天下」，嘗自呼曰：「李天下，李天下。」優人敬新磨，遽前批其頰。唐主失色，新磨徐曰：「理天下者，只有一人，尚誰呼耶？」唐主悅，厚賜之，而寵對夫人如故。由是諸伶出入宮掖，侮弄縉紳，群臣嫉憤，莫敢出氣。時內府錢財山積，不肯賞賜軍士，而於賞賜伶人則無度。又彩民間美女三十餘人，以充後宮，學女戲。<br>　　蜀王無道，唐主與宰相議伐蜀，以魏王繼岌為西川都統，郭崇韜為都招討使，軍事悉以委之。同光三年十一月戊申，大軍西行，入散關，倍道而進。諸城鎮望風款附，遂進兵逼成都。<br>　　蜀主輿櫬銜璧出降。大軍入成都，崇韜禁軍士侵掠，市不改肆，自出師至克蜀，凡七十日。時成都雖下，而蜀中盜賊群起，佈滿山林，崇韜恐大軍既去，更為後患，是以淹留未還。唐主遣宦者何延嗣促之，崇韜待之倨，延嗣歸，言崇韜專權，王寄身於虎狼之口。唐主遣馬彥珪馳詣成都，觀崇韜所為何如。劉皇后自為敕與繼岌，令殺崇韜。至是繼岌命崇韜登樓計事。崇韜方升階，繼岌從者李環撾碎其首，並殺其子廷誨，以孟知祥為西川節度使，後據蜀，詳見後。唐主復因讒殺郭崇韜諸子，又殺功臣李繼麟，朝野駭惋。李嗣源歎曰：「吾心不負天地，禍福之來，委之命耳！」天下不解崇韜之罪，人心洶洶，鄴都遂作亂。唐主命李嗣源討之。嗣源至鄴都，下令軍中明日攻城。<br>　　是夜，馬直軍士張破敗作亂，帥眾大噪焚宮。嗣源叱而問之，對曰：「將士從主上十年，百戰以並天下，今主上棄恩任威，我輩初無叛心，但畏死耳，今欲與城中合勢，請主上帝河南，令公帝河北。」嗣源涕泣諭之，不從，及詭說得出，遂引兵向大梁。李紹榮奏李嗣源已叛，與賊合，嗣源遣使上章自理，一日數奏，皆為李紹榮所遏，不得通。嗣源由是疑懼。石敬塘曰：「夫事成於果決，而敗於猶豫，請速從眾議。」康義誠曰：「主上無道，軍民怨怒，公從眾則生，守節則死。」嗣源乃令安重誨移檄會兵，軍勢大盛。李紹榮請唐主幸關東招撫，唐主從之。<br>　　唐主至萬勝鎮，聞嗣源已據大梁，諸軍離叛，神色沮喪，登高歎曰：「吾不濟矣！」即命旋師歸。唐伶人郭從謙帥所部兵攻興教門，唐兵將皆散，唐主帥親王衛士守城，為流矢所中。鷹坊人善友，扶至絳霄殿廡下，抽矢，渴憊求水，劉后不省視，遣宦者進酪，須臾遂殂，在位三年。善友斂樂器覆屍而焚之。<br>　　劉后囊金寶，繫馬鞍，與其所私莊宗之弟申王存渥，及李紹榮逃走，宮人逃散，諸軍大掠。是日，李嗣源至罌子谷，聞之慟哭，謂諸將曰：「主上素得士心，止為群小蔽惑致此，今吾將安歸乎？」乃入洛陽，止於私第，禁焚掠，拾莊宗骨，於灰燼之餘而殯之。唐監國李嗣源獲劉后與申王殺之，又殺李紹榮及魏王繼岌等。同光四年四月，嗣源用旁支入繼之禮，於柩前即位，是為明宗。<br>　　明宗目不知書，四方奏事，皆令安重誨讀之。重誨亦不能盡通，乃奏選文學之臣，置端明殿學士，以馮道、趙鳳為之。<br>　　唐以郭從謙為景州刺史，既至，遣使族誅之。唐初刻《九經》板印書售之，自是學者得書始易。明宗本胡人，克用養子，性不猜忌，與物無竟。登極之年，年逾六十，每夕於宮中焚香祝天曰：「某胡人，因亂，為眾所推，願天早生聖人，為生民主。」<br>　　天感其誠，次年宋祖生。帝在位八年，年穀屢豐，兵革罕用，校於五代，粗為小康。及殂，第五子從厚立。是為閔帝，在位一年。唐成德節度使潞王從珂舉兵鳳翔，入洛陽，廢其主從厚為鄂王，尋弒之。從珂本姓王，小字阿三，鎮州平山寡婦魏氏之子。明宗掠得，養以為子，至是繼明宗而自立，是為廢帝。<br>　　廢帝以千春節置酒，河東節度使石敬塘之妻、晉國長公主上壽畢，辭歸晉陽。唐主醉曰：「何不少留，遽歸欲與石郎反耶？」敬塘聞之大懼。又使敬塘移鎮天平，敬塘益懼，謀於將佐曰：「吾之再來河東也，主上面許，終身不除代。今忽有是命，得非如今年千春節公主所言乎？」都押衙劉知遠曰：「明公久將兵，得士卒心，今據形勝之地，士馬精強，若稱兵傳檄，帝業可成，奈何以一紙制書，自投虎口乎？」掌書記桑維翰曰：「主上初即位，明公入朝，不於此時移鎮，而卒以河東相授，是天意假明公以利器也。明宗遺愛在人，主上非明宗後，公明宗愛婿，契丹素與明宗約為兄弟，公誠能推心屈節事之，朝呼夕至，何患不成？」敬塘意遂決，表唐主養子，不應承祀，請傳位許王。唐主手裂其表，抵於地，以張敬達討之。敬塘令桑維翰草表，稱臣於契丹，且請以父禮事之，約事捷之日，割盧龍一道，及雁門關以北諸州與之。劉知遠諫：「稱臣可矣，以父事之太過，厚以金帛賂之，自足以致其兵，不必許以土田，恐異日大為中國之患，悔之無及。」敬塘不從。表至契丹，契丹主大喜，俟中秋傾國赴援。契丹主耶律德光將兵救石敬塘，以五萬騎與唐將高行周、符彥卿合戰，敬塘乃遣劉知遠出兵助之，唐兵大敗。唐主懼，下詔親征，諸軍驕悍不為用。符彥卿恐其為亂，不敢奉之以法。唐主至河陽，但日夕酣歌。群臣或勸其北行，則曰：「卿輩勿言，石郎使我心膽墮地。」契丹主謂石敬塘曰：「吾三千里來赴難，必有成功。觀汝氣貌識量，真中原之主也，吾欲立汝為天子。」敬塘辭讓，將吏復勸進，乃許之。契丹主作冊書，命敬塘為皇帝。敬塘割幽薊十六州以與契丹，仍許歲輸帛三十萬匹，改國號曰晉。敬塘沙陀人，姓石氏，是為後晉高祖。唐主與宋審虔等四將復向洛陽，而槔校已皆飛狀迎晉主矣。唐主遂與曹太后、劉皇后、雍王重美及宋審虔等攜傳國璽，登玄武樓自焚。在位三年，後唐亡，凡四主三姓，共十四年。<br>　　是日晚，晉主入洛陽，唐兵皆降。晉主命知遠部署京城，城中肅然。尋還都於大梁。在位七年，招撫藩鎮，善事契丹，中國稍安。及殂，以幼子重睿托馮道，欲道輔立之。道與景延廣議，以國事多艱，宜立長君，乃奉高祖兄敬儒之子齊王重貴立之。齊王既立，以契丹主德光為祖，以高祖為父，而於本生父敬儒反臣而名之。大臣議奉表稱臣，告哀於契丹。時契丹改國號曰遼，景廣請致書，稱孫而不稱臣。遼主大怒，搬來責讓，延廣復以不遜語答之。遼盧龍節度使趙延壽欲代晉帝，屢說遼主擊晉，遼主頗然之。遼兵入寇，晉主命劉知遠會兵山東，皆不至。晉主疑其有異圖，郭威見知遠有憂色，謂知遠曰：「何東山河險固，風俗尚武，士多戰馬，靜則勤稼穡，動則習軍旅，此霸王之資，何憂乎？」遼主大舉入寇，桑維翰以國家危在旦夕，求見言事。晉主方在苑中調鷹，辭不見。又詣執政言之，執政不以為然，還謂所親曰：「晉氏不血食矣。」遼兵環晉營，杜威與李守貞、宋彥筠謀降遼，遼主紿之曰：「景延廣威望素淺，恐不能帝中國，汝果降者，當以汝為之。」威喜，遂降。<br>　　命軍士釋甲，軍士皆慟哭，聲震原野。遼主遣兵入大梁，執晉主重貴以歸，在位四年。殺桑維翰，囚景延廣。晉亡，凡二主，共十一年。<br>　　遼主入大梁，殺張彥澤，景延廣自殺。遼封晉主為負義侯，徙之黃龍府。遼主縱胡騎四出剽掠，姦淫婦女，於是內外怨憤，始患苦契丹，皆思逐之矣。時晉臣劉知遠在河東，富強冠諸鎮，見晉主與遼結怨，知其必危，分兵守四境，以防侵軼。及聞遼兵入汴，擄執天子，將佐軍土等俱請知遠上尊號，以號令四方，知遠從之。知遠姓劉名暠，字知遠，其先沙陀人，微時為晉陽李氏贅婿，仕晉，以功封北平王。及晉主重貴被擄，乃即位於晉陽。知遠欲掠晉陽民財，以賞軍士。夫人李氏諫曰：「陛下因河東創大業，未有惠澤及民，而先奪其生生之資，非新天子所以救民意也，請悉宮中所有以勞軍，雖復不厚，人無怨言。」<br>　　知遠從之，中外大悅。<br>　　遼兵肆掠，民不堪命，東方群盜大起。遼主耶律德光謂左右曰：「我不知中國之人難制如此。乃引兵北歸，盡載府庫之寶以行，死於殺胡林，國人剖其腹，實鹽數鬥，載之北歸，晉人謂之帝羓。晉主劉知遠入大梁，諸鎮多降。仍都大梁。改國號曰漢，是為後漢高祖。以弟劉崇為太原河東節度使；後郭威篡漢，崇更名旻，即位於晉陽，則為北漢，詳見後。漢主不豫，召蘇逢吉、楊邠、史宏肇、郭威入受顧命，曰：「承祐幼弱，後事托在卿輩。」遂殂，在位二年。皇子祐承立，時年十八，是為隱帝。河中李守貞，永興王景崇、鳳翔趙思綰三鎮拒命，推守貞為主。漢遣諸將討之，久無功。漢主患之，以郭威為招慰使，諸軍皆受節制。郭威攻河中，入其外郭，李守貞與妻子自焚。<br>　　趙思綰好食人肝及人肉，取婦女為食糧，已約降漢，周收斂財物，三改其期。郭威執斬之，威使趙曄急攻永興，王景崇自殺，三鎮即平。漢主驕縱，年益壯，狎昵嬖幸，厭為大臣所制，左右乘間譖龍，遂殺其樞密使楊邠、侍衛指揮使史宏肇、三司使王章。宏肇御眾嚴整，將兵所向必克，漢得天下，皆其力也。<br>　　三人之死，人盡冤之。漢主又遣使至鄴都殺郭威，威舉兵反，留養子榮鎮鄴，命郭宗威將騎兵前驅，自將大軍繼之。至封邱，人心洶懼，漢主遣慕容彥超等將兵拒之。彥超等戰敗，遂還。<br>　　是日，漢主出勞軍，為亂兵所殺。主在位三年。馮道帥百官謁見郭威，威猶拜之。郭威帥百官奏李太后，宜早立新君。太后令百官議，以高祖之子承訓、承勛年尚幼，立高祖弟崇之子劉贇為君。<br>　　會遼主入寇，李太后命郭威將大軍擊之。十二月。威發大梁，館於澶州。癸丑旦，將發，將土數千人忽大噪。威命閉門，將士逾垣發屋而入，曰：「天子須侍中自為之，將士輩已與劉氏為仇，不可立也。」或裂黃旗以被威體，共扶抱之，呼萬歲震地。因擁威南行，威乃上太后箋，請奉漢宗廟，事太后為母。<br>　　太后詔廢贇為湘陰公，以郭威監國。遂即位。郭威，邢州堯山人，今北直順德府唐山縣是也，改國號曰周，仍都大梁，是為後周太祖。罷四方貢獻珍物，毀寶玩於庭，詔百官上封事，愛士恤民，用人得宜，為五代之令主。太祖無嗣，以皇后兄柴守禮之子柴榮為嗣，封晉王。在位三年殂。晉王榮即位，是為世宗。時北漢主聞太祖晏駕，自將兵三萬，與遼兵萬餘騎入寇。<br>　　周主自將兵御之，戰於高平之南。合戰未幾，樊愛能、何徽引騎兵先遁，右軍潰，步兵千餘人，解甲呼萬歲，降於北漢。周主見兵勢危，自引兵親犯矢石督戰。宿衛將趙匡胤謂同列曰：「主危如此，吾屬何得不致死。」乃身先士卒，馳犯其鋒，士卒死戰，無不一當百，北漢兵大敗。愛能等聞捷，稍稍復還。<br>　　周主責之曰：「汝輩皆累朝宿將，非不能戰，今望風奔逃者無他，正欲以朕為奇貨，賣與劉崇耳。」悉斬之。由是驕將惰卒，始知所懼，不行姑息之政矣。因大閱諸軍，去老弱，擇精壯，募壯士以補之。又命趙匡胤募壯士以補宿衛。由是士卒精強，近代無比，毀銅佛以鑄錢。世宗召陳摶，問以黃白飛升之術？<br>　　對日：「陛下為天子，當以洽天下為務，安用此為？」乃遣還山。詔州縣長吏常存問之。世宗既為周太祖嗣，人無敢言柴守禮子者，但以元舅處之，優其俸給，未嘗至大粱。嘗以小忿殺人，有司不敢詰，世宗知而不問。<br>　　南唐北通契丹，欲伐周。周世宗下詔親征南唐，命李重進將兵赴正陽。南唐劉彥貞引兵來拒，重進大破之，斬彥貞，唐人大恐。皇甫暉、姚鳳退兵清流關。周主命趙匡胤襲之，暉等走入滁州，欲斷橋自守。匡胤揮兵涉水，直抵城下，暉曰：「人各為其主，願容成列而戰。」匡胤笑而許之。暉整眾而出，匡胤擁馬突陣擊暉，擒之，並擒姚鳳，遂克滁州。匡胤威名日盛，每臨陣，必以繁纓飾馬，鎧杖鮮明。或曰：「如此，恐為敵所識。」匡胤曰：「吾固欲其識之耳。」南唐主屢敗而懼，遣李德明來言，請去帝號，割壽、濠、泗、楚、光、海六州之地，仍歲輸金帛百萬，以求罷兵。周主以淮南之地已半為周有，諸將捷音日至，欲盡得江北之地，不許。唐主大怒，命弟齊王李景逵將兵二萬趨六合。趙匡胤奮擊，大破之，於是唐之精銳盡矣。是戰也，士卒有不致力者，匡胤陽為督戰，以劍砍其皮笠。<br>　　明日，閱遍皮笠有劍跡者數十人，皆斬之，由是部兵莫敢不盡死。周以趙匡胤為定國節度使，兼殿前都指揮使，周主還都。<br>　　命將圍壽春，連年不下，周主復自將伐南唐，抵壽春，唐壽州監軍周廷構以城降。又攻濠、泗二州，二州皆降，進克楚州。<br>　　周主如迎鑾鎮，至江口，遣水軍擊破唐兵。唐主恐，遂南渡。<br>　　又恥降號稱藩。乃遣陳覺奉表，請傳位於太子宏翼，使聽命於中國。覺至迎鑾鎮，見周兵之盛，白世宗請遣人渡扛取表，獻西川之地，划江為境，以求息兵，辭旨甚哀。世宗曰：「朕本興師止取江北，合爾主能舉國內附，朕復何求？」賜唐主書，慰納之，諭以罷兵，不必傳位。唐主奉表，獻江北四州，歲輸貢物數十萬。於是江北悉平，南唐主更名景，去帝號，奉周正朔。世宗以北鄙未復，將幸滄州，即日帥步騎數萬，直趨契丹之境，契丹守將皆舉城降，於是關南悉平。又宴諸將於行營，議取幽州，適有疾而還。<br>　　世宗疾大漸，召范質等入受顧命，在位六年，壽三十九而崩。世宗在番邸時，多務韜晦，及即位，人始服其英武，其御軍，號令嚴明，人莫敢犯。其攻城對敵，應機決策，出人意表，動無不勝。又勤於為治，百官簿籍，過目無所忘。發奸摘伏，聰察如神。閒暇則召儒者讀前史，商榷大義，性不好絲竹珍玩之物。重農恤民，制禮作樂，文武參用，各盡其能。人皆服其明，而懷其惠，故能破敵廣地，所向無前，足稱令主。登遐之日，遠近哀慕焉。世宗太子梁王宗訓即位，時方七歲，是為恭帝。恭帝幼沖，中外物情，皆附於趙匡胤，密有推戴之意。時鎮、定二州，傳言遼與北漢連兵入寇。周主遣歸德節度使殿前都檢點趙匡胤，率禁兵御之。正月癸卯，發汴京，殿前都指揮使苗訓，善觀天文，見日下復有一日，黑光摩蕩者久之。指示楚昭輔曰：「此天命也。」<br>　　是夕次陳橋驛，軍士聚於驛門，殿前都指揮使石守信等相與謀曰：「主上幼弱，我輩出死力破敵，誰則知之？不如先立點檢為天子，然後北征。」都押衙李處具以其事白匡胤之弟匡義，及歸德掌書記趙普。甲辰黎明，軍士擐甲執兵，直逼寢所，曰：「諸侯無主，願冊太尉為天子。」匡胤驚起，披衣未及時，黃袍已加身上矣。眾即羅拜呼萬歲，掖之上馬，擁逼還汴，匡胤攬轡，誓諸將曰：「汝等自貪富貴，立我為天子，能從我命則可；不然，我不能為汝主也。」皆下馬曰：「願受命。」匡胤曰：「太后主上，我北面事者，不得驚犯；公卿皆我比肩，不得侵凌；朝市府庫，不得侵掠；用命有重賞，不然當族誅。」<br>　　皆應曰：「諾。」遂肅隊而行。乙巳至汴，自仁和門入，秋毫無所犯。匡胤令甲士歸營，而自退居公署。將士擁范質、王溥等至，質以義讓匡胤，匡胤流涕曰：「吾受世宗厚恩，為六軍所迫，一旦至此，負慚天地，將如之何？」質等未及對，列校羅彥環挺劍厲聲曰：「我輩無主，今日必得天子。」質等相顧，不知所為。溥降階先拜，質不得已，亦拜。遂奉匡胤入宮，召百官至，晡時班定，猶未得禪詔。翰林承旨陶谷出諸袖中，遂用之，宣徽使引匡胤就廷，北面拜受訖，乃掖升崇元殿，服袞冕，即皇帝位。奉周主為鄭主，在位半年，後十一年殂，宋主素服發哀，輟朝十日。世宗七子皆壽終，奉符后為周太后，遷之西宮，周亡，凡三主，共十年。五代通共五十三年。宋主大赦改元，國號宋，是為宋太祖，石守信、高樓德等悉進爵有差。<br>　　華山隱士陳摶，聞太祖代周，曰：「天下自此定矣！」宋祖開基，其說頗長，留待下回再敘。其唐末河北七藩鎮，割據土宇，隱同列國，及殘唐十僭國，今且逐漸敘明，以便觀者。<br>　　唐末藩鎮有盧龍，初名平盧，今北直永平府盧龍縣等處是也。自唐玄宗以安祿山為平盧節度使起，及祿山反後，凡更二十七人，共易二十姓。至劉守光稱帝於後梁末帝時，晉王李存勖擊破幽州，擒守光並其父仁恭斬之。有魏博，亦名天雄，今北直大名府等處是也，唐代宗時，田承嗣執史朝義妻子降，以為魏博節度使，凡更十九人，共易九姓。至後梁末帝時，楊師厚卒，魏人以其地降於晉王李存勖。有成德，後名武順，今北直正定府等處是也。唐肅宗時，以安史降將李寶臣為成德節度使。凡更十二人，共易四姓。至後梁末帝時，王鎔為其下太保王德明所弒，晉王存勖討誅之；有澤潞，亦名昭義，今山西潞安府等處是也。唐代宗時，以安史降將薛嵩為澤潞節度使，凡更三十人，共二十六易姓。至丁會，以朱全忠弒昭宗，會降於晉王李克用。又有淄青，今山東兗州府東平州是也。唐肅宗時，以侯希逸為淄青等六州節度使。凡五人，二易姓。至李師道，唐憲宗遣兵討之，其下劉悟斬獻其首。又有淮西，後名彰義，今河南汝寧府等處是也。唐肅宗時，以來王真為節度使，凡八人，七易姓。至吳元濟，唐憲宗遣李想討誅之。又有滄景，亦名橫海，今北直河間府等處是也。唐德宗時，以程日華為橫海軍節度使。凡更二十七人，共十五易姓。至盧彥威，於唐昭宗時，為劉守光之父劉仁恭所取。又有宣武，今河南開封府等處是也。<br>　　唐德宗時，以劉元佐為宣武節度使，凡更十九人，共九易姓。<br>　　至唐實，於唐僖宗時，以朱全忠代之，後遂篡唐，此唐末河北藩鎮之大略也。<br>　　至於殘唐五代諸僭國，前後共約十國，其最大莫如吳與南唐。初，合肥人楊行愍以為盜見獲，刺史鄭棨奇其狀貌，釋之，後應募為兵，充盧州牙將，高駢以為盧州刺史，改名行密。時高駢好神仙，呂用之、張守一、諸葛殷等共為妖妄，淫刑濫賞，奪人資財、婦女，人大怨恨。畢師鐸、秦彥起兵討之。秦彥殺高駢，並其子弟甥姪，共為一坎瘞之，楊行密盡取高駢故地。<br>　　唐昭宗以楊行密為淮南節度使，據有江南江西等地。行密取濠州，得徐州人李氏子，養以為子。其長子渥憎之。行密賜與徐溫為子，名之曰知誥。知誥勤孝過諸子，溫特愛之，每謂諸子曰：「汝輩事我，能如知誥乎？」使掌家事。行密節度淮南十四年卒。長子渥嗣。渥驕侈信讒，多以舊怨殺人，燃十圍之燭以擊球，或單騎出遊，從者不知所之。左右牙指揮使張顥、徐溫泣諫不聽，遂謀作亂，因弒渥，渥嗣位三年。顥立渥弟楊隆演，徐溫密使人斬顥於牙堂，暴其弒君之罪。溫出鎮潤州，留養子徐知誥居廣陵輔政。隆演嗣位十年，又僭王位二年卒。徐溫入朝，或勸溫自取，溫正色曰：「我受楊氏厚恩，使楊氏無男有女，亦當立之，敢妄言者斬。」乃迎立隆演之弟丹陽公溥。<br>　　及溫卒，吳王贈溫齊王，以徐知誥都督軍事。吳王楊溥在王位六年，又僭稱帝十一年，為徐知誥所篡，號為讓皇，尋卒，諡曰睿，吳亡。凡四世，共四十六年，稱帝十一年。<br>　　徐知誥稱帝，複姓李，改名升，國號唐，都金陵，是為南唐。南唐主李升，字正倫，乃唐太宗子吳王恪之後也。世本微賤，父榮早卒，升少孤，流落濠泗間。楊行密得之，奇其狀貌，囑其將徐溫養以為子。及長，身長七尺，廣顙隆準，為人好學，溫厚有謀。篡位後，追尊徐溫為忠武皇帝，廟號義祖，立唐七廟。勤儉愛民，興利除害，在位六年，以服方士靈丹，疽發背而殂，廟號烈祖，長子璟嗣位。璟性和柔，好文事，喜人順己。<br>　　於是諛臣日進，政事日亂。既克建州，並有殷國，復破湖南，並有楚國，益驕肆，有併吞天下之志。遣使通契丹及北漢，約共圖中國。周世宗將兵伐之，唐兵大敗，去帝號，盡獻淮南江北之地。划江為界，奉表稱臣於周。唐主在帝位十九年，去帝號稱國主者四年，徙都豫章。以境土蹙弱，憂慮成疾而殂。廟號元宗。子煜時留建康，遂即位。煜酷信佛法，出禁中金錢，募人為僧。都下僧將萬人，皆仰給於縣官。唐主與后服僧衣，誦佛經，拜跪手足成贅。宋太祖聞之，乃選少年有口辯者為僧，南渡見唐主，論性命之說。唐主信重，謂之一佛出世。自是不復以治國守邊為事。宋遣曹彬將大軍取江南，江南主日於後苑引僧及道土誦經，宋師駐城下累日，江南主猶未知。及知之，乃遣使召都虞侯朱令贊，將上江兵入援，遣吏部尚書徐鉉等貢方物，上表求退師。鉉言於宋帝曰：「李煜無罪。煜以小事大，如子事父，奈何見伐？」反覆論辯不已。帝怒曰：「江南亦有何罪？但天下一家，臥榻之帝，豈容他人鼾睡耶？」鉉惶恐而歸。唐朱令贇入援，眾號五十萬，順流而下。曹彬擊敗之，遂擒令贇。金陵孤城愈蹙，一日城將破，彬忽稱疾不視事。諸將皆來問疾，彬日：「余之疾，非藥石所能愈，惟須諸君誠心自誓，於克城之日，不妄殺一人，則自愈矣。」諸將許諾，共焚香為誓，彬即稱愈，遂克升州。江南主率臣僚詣軍門請罪，彬慰安之，待以賓禮，請煜入宮治裝。煜治裝畢，遂與其宰相湯悅等四十五人赴汴京。煜嗣位十九年而降於宋，南唐亡，凡三主，共三十九年。<br>　　其見滅於南唐者，有閩國，亦號殷。唐僖宗時，壽州屠者王緒，與其妹夫劉行全，聚眾五百，盜據本州，復陷光州，有眾刀餘人，蔡州節度使秦宗權表為光州刺史。固始縣佐王潮及弟審邽、審知皆以才氣知名，緒以潮為軍正，信用之。時黃巢已平，秦宗權責租賦於光州刺史王緒，緒不能給，宗權怒擊之，緒懼，悉光、壽二州兵渡江，轉掠江、洪、虔州，又陷汀、漳州，然皆不能守。王緒以漳州道險糧少，令軍中無得以老弱自隨，惟王潮兄弟扶其母以從。緒責之，潮等曰：「人皆有母，未有無母之人，將軍奈何使人棄其母乎？」緒怒，令斬其母。<br>　　潮等曰：「潮等事母如事將軍，既殺其母，安用其子，請先母死。」將士為之請，乃捨之。有望氣者謂緒曰：「軍中有王者氣。」於是緒見將士有勇略魁岸者，皆殺之，劉行全亦死，眾皆自危。行至南安，潮說其前鋒將伏壯士篁竹中，就馬上擒緒，反縛以徇。前鋒將推潮為將軍，引兵還光州，所過秋毫無犯，遂取泉州，遣使降於觀察使秦岩。岩表潮為泉州刺史。潮沉勇有智略，招懷離散，均賦繕兵，吏民悅服。秦岩病卒，詔以潮為觀察使，未幾，升福州為威武軍，以潮為節度使。一年卒，表其弟審知為威武留後，朝廷因而命之。審知狀貌雄偉，隆準方口，常乘白馬，軍中號為白馬三郎。後梁篡位，以審知為閩王。審知儉約，寬刑薄賦，好賢下士，境內以安。<br>　　嗣位二十九年卒，子延翰嗣，驕淫殘暴，自稱大閩國王，以弟延鈞為泉州刺史，義弟延稟為建州刺吏，皆令採擇民間美女，三人皆諫，遂有隙，二人合兵襲福州，殺延翰。翰嗣位一年，眾推延鈞為留後，更名璘。璘好神仙，大作宮殿，用度不足。以薛文傑為國計使，文傑巧佞諂媚，陰求富民之罪，而籍沒其財，被榜掠者，胸背分受，乃以銅鬥火燙之，國人皆怨怒。<br>　　太后及長子繼鵬泣請於璘而殺之。璘后陳金鳳善淫，曲盡其妙，閩王嬖之。后與倖臣歸守明、李可殷等私通，國人皆惡之。會璘疾甚，長子繼鵬與皇城使李仿殺李可殷。璘力疾視朝，推求可殷死狀，仿大懼，遂帥所部兵鼓噪入宮，弒璘。繼鵬殺陳后。<br>　　璘嗣位九年，又稱帝三年而被弒。子繼鵬立，更名昶。昶既嗣立，驕縱好聚斂，重方士而崇宮室，又忌殺宗族。其叔父延義弒之而自立，昶僭位三年。延義更名曦，曦驕淫苛虐，宗族勛舊相繼被誅，每乘醉殺人，僭位六年，朱文進弒之而自立。時審知子延政已據建州稱帝，改國號曰殷。會南唐查文徽表請擊殷，南唐主遣徽興兵南下，延政使人詐告福州曰：「唐助我討賊臣，大兵今至矣。」福人大懼，斬文進以降於延政，唐兵與閩相持未決，唐查文徽請唐主王益兵，唐主遣將軍祖全恩將兵會之，閩兵大敗，唐兵拔鐔州，又拔建州，殷王延政降，僭位三年，汀、泉、漳等州相繼皆降，閩亡，凡七傳，四主，共五十年，內稱帝二十年。<br>　　其見滅於南唐者，又有淮南，亦號楚國。唐僖宗時，秦宗權與楊行密爭揚州，馬殷與劉建鋒等俱屬宗權將孫儒。及行密擊斬孫儒，劉建鋒、馬殷收餘眾七千走洪州，推建鋒為帥，至江西，眾十餘萬，殺武安節度使鄧處納，自稱留後。建鋒既得志，嗜酒不親政事。長直兵陳瞻妻美，建鋒私之。瞻殺建鋒，諸將殺瞻。馬殷嘗同建鋒領兵，眾服之，推為留後。唐昭宗以馬殷為湖南節度使。殷練卒厲兵，盡取湖南之地，節度湖南二十一年，又建楚國，在王位四年殂，遺命諸兄弟相繼。子希聲立，聲嗣位二年殂，弟希范立。范縱意聲色，為長夜之飲，內外無別。盛為宮室，選美女，率子弟僚屬游宴。嗣位十五年，希范弟希廣立。嗣位三年，懦弱不能自決，庶兄希萼爭立，廣不忍殺其兄，反為其兄希萼所弒。萼篡位一年，多思舊怨，殺戮無度，縱酒荒淫，悉以軍府事委庶弟希崇。崇多私曲，政刑紊亂，軍民皆怨。指揮使徐威等以兵廢希萼而立希崇。初，希萼素有怨於衡山人彭師暠，希崇送希萼至衡山幽之，實欲衡山人殺之。而衡山彭師晨奉希萼愈謹，聚眾萬餘人，立希萼為衡山王。而希崇日縱酒荒淫，命婦女裸侍，為政不公，語多驕妄，國人不附。徐威等患之，密表請兵於南唐。南唐主命邊鎬將兵擊楚，希崇、希萼皆降。楚亡，凡六傳，共五十六年，內建國稱王者四十五年。唐既平湖南，悉收其金帛美女、倉粟亭館、花果之類，皆徙金陵，遣郎中楊繼勛等收租賦，專務苛刻，湖南人大失所望。<br>　　南漢主劉晟遣兵爭嶺南之地，大敗唐師。楚辰州刺史王逵乘間迎劉言為帥，擊敗唐兵，盡復馬氏嶺北敵地。惟郴連入於南漢，奉表乞降於周。周許之，以言為武平節度使，在任二年，周行逢、張文表勸王逵自取之。逵殺劉言，奉表於周，求為節度使。<br>　　亦許之。周主自將伐南唐，詔王逵攻南唐鄂州。逵領兵過岳卅，團練使潘叔嗣燕犒甚謹，逵左右求取無厭，叔嗣帥眾襲逵，逵敗死，在任二年。叔嗣迎周行逢為武平留後。行逢誘執潘叔嗣，數其罪而斬之。周以周行逢為武平節度使，行逢在任七年，疾甚，謂子保權曰：「我死，張文表必為亂，萬不得已，當舉族歸朝，無令陷於虎口。」及卒，文表果為亂，保權請兵於宋，宋祖遣兵赴之，保權已誅文表，弘佐立。佐好書禮士。躬勤政事，發伏摘奸，人不能欺，嗣位六年殂，弟弘倧嗣。倧性剛嚴，大將胡進思忌，遂廢之，而立其弟弘俶。弘俶曰：「能全吾兄，乃敢承命。」進思許之，俶遣兵衛之。進思屢欲弒倧，俶保全之，進思憂慮而死。俶徙於倧東府，為築宮室，治園囿以娛悅之，歲時供饋甚厚。俶遣使入貢於宋，宋主謂之曰：「江南倔強，不朝，我將討之，元帥當助我，無惑人言。」密告以師期。<br>　　吳越王做帥兵五萬攻常州，拔之。江南主貽俶書曰：「今日無我，明日豈有君。一旦宋天於易地酬勛，王亦大梁一布衣耳。」<br>　　俶不答，以書上宋，宋帝優詔褒之。吳越王俶聞唐亡而懼，帝亦謂其使者，願與一相見。俶與妻孫氏、子惟濬、孫承祐來朝。<br>　　帝賜禮賢宅以居，親幸宴之，賞賜甚厚。賜俶劍履上殿，書詔不名。命與晉王匡義敘昆弟之禮，封孫氏為王妃，留兩月遣還。<br>　　帝賜以黃袱，封識甚固。戒曰：「途中宜密觀。」及啟之，則皆群臣乞留俶章疏也，俶益感懼。既歸視事，命徙坐於東偏，謂左右日：「西北者，神京在焉，天威不違顏咫尺，俶豈敢寧居乎？」每修貢，必列於庭，焚香再拜，而後遣之。至宋太宗三年，吳越王俶朝於宋，求還不許，其臣崔仁冀曰：「朝廷意可知矣，大王不速納功為都知兵馬使。」時王仙芝與黃巢餘黨侵掠江淮兩浙間，獨畏二人，不敢犯臨安。高駢聞而壯之，召昌及鏐，欲與共討賊。鏐見駢無討賊心，說昌辭去。昌自石鏡引兵入據杭冊，鎮海節度使周寶不能制，表昌為杭州刺史。時王鐸將劉漢宏據浙東，欲並江西。董昌謂錢鏐曰：「汝能取越州，吾以杭州授汝。」鏐擊破浙東軍，克越州，越州今紹興府是也。劉漢宏走，台州刺史杜雄執送昌斬之。昌遂徙鎮越州，以鏐知杭州府事。會鎮海節度使周寶為其下劉浩、薛朗等所逐，鏐討平之，拔常州及潤州（潤州今鎮江府是也），又拔蘇州。<br>　　唐昭宗以錢鏐為鎮海節度使，以董昌為浙東威勝節度使。<br>　　董昌求為越王，朝廷未許，昌遂自稱帝，號大越，羅平令群下謂己為「聖人」。錢鏐遺昌書曰：「與其閉門作天子，陷九族百姓於塗炭，豈若開門作節度使，終身富貴耶？及今悛悔，尚可及也。」昌不聽。鏐將兵詣越州城下，昌戰敗，固守越州，鏐破斬之，傳首京師，遂以鏐兼鎮海、威勝兩節度使。鏐拔淮南之松江、無錫、常熟、華亭、湖州等地；鏐又取嚴州，遂取金華及衙州。梁朱溫篡位，以錢鏐為吳越王，始建國，儀衛名稱，多如天子之制，惟不改元稱帝。吳越與吳爭常州，戰於無錫，為吳所敗，殺吳越將何逢。斬首萬級。鏐見何逢被殺，悲不自勝，將士感悅，皆心附之。鏐自少在軍中，夜未嘗寐，倦極則就圓木小枕。寐熟輒硼而寤，名曰警枕。置粉盤於臥內，有所記則書盤中。或寢方酣，外有白事者，令侍女振紙即寤。<br>　　鏐善事天子，始與吳爭地，後與吳連和，境內以安。為節度使三十年，又建國十年殂，中子傳瓘立，更名元瓘，撫御將帥，和好兄弟，境內稱安，嗣位九年賦予硼功，補石鏡鎮將。臨安人錢鏐，字具美，素無賴，販鹽為盜，有術者望鬥牛間有王氣，占之在臨安。乃以相法隱市中，陰求其人，與縣錄事鐘起善，私以告起。起為置酒，悉召縣中豪傑為會，術者遍觀，皆不足當。會術者過起家，鏐適從外來，術者大驚曰：「此真貴人也。」<br>　　因顧起曰：「君之貴，因此人。」初，起諸子常從鏐飲博，起輒禁之。至是，始縱其子與鏐游，時貸其窮乏。鏐善射與槊，以驍勇聞，事董昌有保權。牙將張從富挾保權以拒宋，宋擊破之，斬從富，獲保權以歸，釋為衛將軍。尋遷羽林將軍以善終，湘湖悉平。自劉言至保權，再共十三年而亡，此外又有吳越。<br>　　唐僖宗時，王郢作亂，劫掠浙江、福建等地，陷明、台二州，大為民患。及賊平，臨安人董昌以土團討賊，土禍且至，俶乃籍境內十三州一軍八十六州縣以獻，帝御崇元殿受之。俶朝退，將佐始知之，皆慟哭曰：「吾王不歸矣。」俶嗣位三十一年而亡，後又十年而卒。宋太宗封俶為王，諸子孫皆為顯官，七子皆貴顯。吳越亡，凡五世，共八十一年，內建國五十六年。<br>　　此外又有前蜀、後蜀。前蜀者，唐僖宗時，舞陽人王建隆目廣顙，狀貌偉然，少無賴，以屠牛盜驢販私鹽為事，里人謂之「賊王八」，為田令孜假子，拜衛將軍。僖宗自鳳翔移幸興元，以王建為清道使，使奉璽以從。至大散關，鳳翔李昌符焚棧道幾斷，建控帝馬，冒煙燄中過，宿阪下，帝枕建膝而寢，既覺流涕，解御衣賜之。及田令孜敗，王建以令孜黨，出為四川和州刺史。建驍勇，知人善任，聽言納諫，士樂為用。召募溪洞酋豪，有眾八千，襲閬州，逐楊茂實，進攻西川節度使陳敬瑄，表敬瑄之罪於朝，求討敬瑄以自贖。詔削敬瑄官爵，以建為節度使。建攻斬陳敬瑄，拔成都，據有西川之地。復攻殺顧彥暉於梓州，並有東川之地，遣使入貢，並修好於朱全忠。及全忠篡位，建移檄諸道，欲與岐晉會兵，興復唐室。卒無應者，建遂自稱帝。建於諸將有功名者，多因事誅之。太子作亂，為衛兵所殺。建立幼子宗衍為太子。蜀主建久疾昏，督任節度使十七年，又稱帝十年殂。少子衍立，衍奢縱無度，日與徐太后、徐太妃游宴貴臣之家，及游近郡名山，所費不可勝記。強取民間女子納宮中，太后、太妃各有悻臣，每賣官人數，大則以賂多者得之。衍有寵姬徐氏，別號花蕊夫人，有美色，亦以淫亂聞。衍每好微行，酒肆娟家，無所不到，又以韓昭、潘在迎等為狎客，與宮女雜坐，謔浪褻狎，無所不至。王承休妻嚴氏色美，蜀主衍私焉。以秦州多美婦人，蜀主封承硼為魯國公、天雄節度使，使治秦州，以採擇美女。承休強取民間美婦，教以歌舞。毀府署為行宮，請蜀主臨幸秦州觀之。衍引兵發成都。<br>　　後唐主李存前遣子繼岌及郭祟韜伐蜀，蜀武興節度使王承捷告唐主西上，衍急欲與承休妻相會，且觀女戲，不以為意。承捷以鳳、興、文、扶四州降。衍至利州，遇威武卒逃回，始信唐兵之來，意欲迎敵，兵皆憤怨不肯戰，遂降。前蜀亡。凡二世，共三十五年，內稱帝十七年。衍降後，一家俱為後唐王所殺，及後唐大將郭崇韜以無罪被殺。唐以董璋為東川節度使，以孟知祥為西川節度使。知祥後據蜀，是為後蜀。<br>　　後蜀孟知祥，刑州龍岡人，今北直順德府邢台縣是也。知祥既為節度使，蠲除橫賦，安集流散，下寬大之令，與民更始，陰有據蜀之志。閱庫中鎧甲，得二十萬，置左右牙兵十六營。<br>　　後唐明宗時，東川節度使董璋反，知祥亦與同反。唐使石敬塘攻劍州，不克，還屯劍門，以運糧不繼，燒營北歸。董璋會諸將謀襲西川成都，反為知祥所敗。璋還梓州，知祥破斬之，因兼有東川之地，上表謝罪於唐，唐以知祥為蜀王，未幾，稱帝於成都。知祥為節度使九年，僭號一年殂。子仁贊立，更名昶。昶日事奢縱荒淫。以蠟書與北漢約同舉兵伐宋。細作趙彥韜獻之宋，宋主得書，以王全斌為大將，劉光義、崔彥進、王仁贍、曹彬等將步騎六萬，分道伐蜀。蜀兵大敗，蜀主昶請降，嗣位三十二年，宋主以呂餘慶知成都府事，後蜀亡，凡二世，共四十一年，內稱帝三十三年。初，徐匡璋納女於昶，拜貴妃，亦號花蕊夫人。意花不足擬，似花蕊輕盈也，與昶極相愛。王師平蜀，宋主聞花蕊名，命別將護送入宮，納為妃。昶美丰儀，喜獵善彈。夫人心嘗憶昶，悒悒不敢言，因自畫昶以祀，復佯言於眾曰：「祀此神者多子。」一日，宋祖見而問之，夫人亦托前言，諱其姓，遂假張仙，自是求子者多祀之，迄今不改。<br>　　此外又有南漢。初，上蔡人劉安仁，商於南海，因家焉，子謙為廣州牙將，升封州刺史，封州，今廣東肇慶府封川縣是也。及卒，子隱居喪於賀江，士民百餘人謀亂，隱一夕盡誅之。<br>　　嶺南節度使劉崇龜表為封川刺史，諸賊為亂者，隱與戰，悉擒斬之。唐昭宗時，以重賂結好朱全忠，全忠奏以為清海節度使，屢進爵南海王，凡十一年卒。弟嚴立，謂中國紛紛，天下尚且無定，安能及遠，遂稱帝，改名襲。窮奢極麗，宮殿悉以金玉珠翠為飾。用刑慘酷，有灌鼻、割舌、肢解、刳剔、炮炙、烹蒸之法，或聚毒蛇水中，以罪人投之，謂之水獄。末年尤猜忌，不信臣下，專任宦者，由是宦者大盛。為節度使六年，又稱帝二十六年殂。<br>　　子弘度立，更名玢，驕奢不親政事，作樂酣飲，裸男女而觀之，左右忤意輒死，無敢諫者。嗣位一年，弟晉王弘熙弒之而自立。弘熙更名晟，盡誅諸弟及其諸子，悉納其女，以充後宮，作離宮千餘間，飾以珠寶。設鑊湯、刀山、鋸忤之刑，號生地獄。以宮人盧瓊仙、黃瓊芝等為女侍中，朝服冠帶，參決政事。宗室勛舊，誅戮殆盡。惟宦官林延遇等用事。晟嗣位十五年殂。子繼興立，更名鋹，時年十六。鋹謂群臣皆有家室，顧子孫不能盡忠，惟宦者可任，於是國事皆決於女侍中盧瓊仙及宦官龔澄樞等。凡群臣有才能，及進士狀元，皆先下蠶室，然後得進。一狀元聞之懼，辭官而逃，及抵家，則候閹者已在門矣。狀元請與妻孥決別，三晝夜而後就刑，許之。三日後，即於其家閹焉。鋹得波斯女，丰姿而慧豔，善淫，曲盡其妙，鋹嬖之，賜號媚豬。鋹好觀人交，選惡少年，配以雛宮人，就後園褫衣，使露而偶，鋹扶媚豬巡行，觀其交接之勢，號曰「大體雙」。見女子號叫畏避，則大喜；見男子勢弱，則鞭之。又擇美男子與媚豬對，鳥獸見之，熟亦作合。鋹舉兵侵宋，宋太宗命潘美為將，尹從珂為副以討之。南漢都統李承渥將兵十餘萬，屯蓮花峰下，列象為陣。潘美集勁弩射之，象奔還，乘象者皆墮，反踐承渥軍，軍遂大潰，承渥僅以身免。宋師下韶州，遂克英、雄二州，進次攏頭，漢主大懼。宋師直進，鋹焚其府庫宮殿，明日出降。南漢亡，凡四世，共六十八年，內稱帝五十五年。<br>　　此外又有北漢。北漢起後漢高祖劉知遠之母弟劉崇。崇，太原人，美鬚眉，目重瞳子。少無賴，嗜酒才博，嘗黥為卒。<br>　　高祖鎮河東，以為都指揮使。及即位，以為太原留後。隱帝立，以城節度使，崇乃收豪傑，籍民為兵。及郭威弒隱帝，崇將起兵討之。會威立崇之子贇為漢嗣，崇喜曰：「吾兒為帝矣。」<br>　　遂罷兵。及郭威自立為帝，廢贇為湘陰公。劉崇遣使請贇歸晉陽。周主報曰：「湘陰公比在宋州，今方取歸，必令得所，公勿以為忱。」未幾，弒贇於宋州，崇乃稱帝於晉陽，所有者：<br>　　並、代、憲、隆、忻、嵐、汾、沁、遼、蔚、麟、石十二州之地。宰相俸錢，月止百緡，節度使二十緡，其餘薄有資給而已。<br>　　崇謂諸將曰：「朕以高祖之業，一朝墜地，今日位號，不得已而稱之，朕是何天子？卿是何節度使耶？」遣使通好於契丹遼主，遂冊命崇為大漢神武皇帝，更名曰旻。北漢土瘠民貧，內供軍國，外奉契丹，賦役繁重，民不聊生。北漢主旻聞後周太祖晏駕，甚喜，約契丹同伐周，戰於高平之南，敗還；周世宗伐北漢，亦不克而還。北漢主旻稱帝六年殂，子承鈞立，更名鈞。鈞性孝謹，既嗣位，勤於政事，愛民禮士，境閒粗安。其上表於契丹稱男，契丹謂之兒皇帝。<br>　　初，北漢世祖旻女適薛鈞，生子繼恩；再適何氏，生子繼元，二子俱幼孤。世祖以鈞無子，命養以為嗣，鈞在位十一年殂，養子繼恩立，立二月，而為供奉官侯霸榮所弒。宰相郭無為使人殺霸榮，而立繼恩之弟繼元。繼元亦鈞養子，即何氏子也。性殘忍，世祖子十餘人，皆為所殺。宋太祖親征北漢，圍太原城，不克而還。初，宋太祖嘗微行，雪夜過趙普家，與普謀取北漢。普曰：「太原當西北二面，太原既下，則二邊之患，我獨當之。不如姑俟削平諸國，則太原彈丸之地，將安逃乎？」<br>　　帝以為然，故雖連年攻伐，敗遼師，然至城下，輒退師不取。<br>　　蓋北漢恃遼以為援，宋祖並欲誘致遼而疲弊之，因並滅之。故太祖不滅北漢，是計也，非力不足也。宋太宗興國四年，以潘美為大將，師崔彥進、李漢瓊等六將軍，太宗自將，分道伐北漢。北漢求救於契丹，遼主遣耶律沙將兵救之，戰於白馬嶺下，遼師大敗。宋師圍太原，攻城甚急，繼元嗣位十二年，奉表乞降於宋。宋封為彭城郡公，北漢亡，凡四世，共二十九年。<br>　　又北漢主鈞義子劉繼業，為北漢將，甚驍勇，盡忠北漢，殺宋師甚眾。宋帝使繼元招而降之，使複姓楊，更名業，號楊無敵。其後，王侁強令其將兵擊遼，敗死，即世所謂楊老令公是也。業子延昭，昭子充、廣，廣子貴遷，遂有四川播州之地，為播州宣慰使，至明萬曆時始亡。<br>　　此外又有南平。初，河南陝州硤石人高季昌，少為汴州富人李讓家僮。唐昭宗時，朱全忠為宣武節度使，李讓入資於全忠，得倖為養子，易其姓，名曰朱友讓。季昌因讓得進，全忠奇其才，命讓以子畜之，以為指揮使。及梁兵攻鳳翔，李茂貞堅壁不出。季昌請以計誘致岐兵而敗之，由是知名。梁主篡立，以高季昌為荊南節度使，季昌到官，城邑殘毀，戶口雕耗，季昌安集流散，民皆復業。潛有據荊南之志，造戰船五百艘，治城塹，繕器械，招聚亡徒，交通吳蜀，梁不能制。梁奉季昌為渤海王，季昌又降於唐，更名季興，唐封季興南平王。唐魏王繼岌送蜀貨四十萬，浮江而下，季興殺而奪之。唐主詰之，季興言當問之水神。唐主遣兵伐之，因亂不克而還。季興在官二十二年卒，子高從誨嗣。從誨性明達，親禮賢士，委任梁震，以兄事之。以經史自娛，省刑薄賦，境內以安。荊南介居湖南、嶺南、福建之間，地狹兵弱，自高季興時，諸道入貢過其境者，多掠奪其貨幣。及諸道移書詰讓，威加以兵，不得已，復歸之，曾不為愧。及從誨立，唐、晉、契丹、漢更據中原，南漢、閩、吳、蜀皆稱帝。從誨利其賜與，所向稱臣。堵國賤之，謂之高無賴。從誨嗣位二十年卒，子高葆融立。融嗣位十二年卒，母弟保勖立。勖嗣位二年卒，保融子繼沖立。繼沖嗣位一年，宋太祖因湖南周行逢乞師討張文表之便，假道江陵，繼沖以牛酒犒師，而宋兵已襲取其地矣。繼沖乃盡籍其境內所有，以降於宋。宋以繼沖為武寧節度使，南平亡，凡四世，共五十七年。<br>　　此外有契丹即遼國，另見三十二回，不贅。此外又有南詔，即今雲南地，以時為外國，不載，略見第四十一回中。至於宋祖既受周禪，如何治國，如何平定天下，話長，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>