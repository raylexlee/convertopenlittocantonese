<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第五回　夏後氏四百年一十七世</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　夏後氏四百年一十七世</font></h4>
			　　詞曰：<br>　　天上鳥飛兔走，人間古往今來。沉吟屈指數英才，多少是非成敗。富貴歌樓舞榭，淒涼廢塚荒台。萬般回首化塵埃，只有青山不改。<br>　　詩曰：<br>　　為看青山日倚樓，白雲紅樹兩悠悠。<br>　　秋鴻社雁催人老，野草閒花滿地愁。<br>　　卻說夏禹王，姓姒氏，字高密，黃帝玄孫也。黃帝生昌意，昌意生顓頊，顓頊生駱明，駱明生鯀。鯀娶有莘氏之女曰志，是為修己，感流星貫昴，夢接意感而懷孕。孕十有四月，以帝堯之五十五年六月六日，生禹於僰道之石紐鄉。年十七，舜聞其賢，舉之使續父業治水。在外十三年，水害皆息。<br>　　禹為人敏給克勤，其德不違，其仁可親。聲為律，身為度。<br>　　都安邑，以金德王。色尚黑，以建寅之月為歲首，改載為歲。<br>　　封堯之子丹朱於唐，封舜之子商均於虞。南巡狩，會諸侯於塗山。承唐、虞之盛，執玉帛者萬國，立貢法，作樂曰《大夏》。<br>　　懸鐘鼓、磬、鐸革召，以待四方之士，曰：「教寡人以道者擊鼓，諭以義者擊鐘，告以事者振鐸，語以憂者擊磬，有訟獄者搖革召。」<br>　　一食而十起，一沐三握髮，以勞天下之民。古有杜康造醴酪之酒，飲之不能醉人。至是帝女儀狄作酒進於禹，禹飲而甘之，遂疏儀狄，絕旨酒，曰：「後世必有以酒亡國者。」禹任臯陶、伯益以國政，後臯陶卒，禹薦益於天，天雨金三日。收天下之美銅，鑄九鼎，以象九州。每州之輿圖貢賦，山川草木，奇禽異獸，並諸神怪，俱載於鼎。夏、商、周三代相傳，至秦滅周，遷九鼎於咸陽。其一飛入泗水，其八項羽焚阿房，同為灰燼。<br>　　禹出巡狩，見罪人，下車問而泣之。左右曰：「罪人不順道，君王何為痛之？」禹曰：「堯舜之人，皆以堯舜之心為心，故不犯法。今寡人為君，百姓各自以其心為心，因而犯法，是以痛之。」禹巡狩於江南，致諸侯於會稽，防風氏後至，禹戮之。<br>　　防風氏長大而勇，其骨節專車，後為長狄種。禹崩於會稽，攝位一十七歲，在位十歲，壽一百六歲。<br>　　古以天下為家，故不載還都，遂葬之會稽。葦席桐棺，穿壙七尺，上無瀉泄，下無邸水，壇高三尺，土階三等，延袤一畝，命以益為王。三年之喪畢，益避禹之子啟於箕山。天下之人，不歸益而歸啟，曰：「吾君之子也。」啟乃即天子位。<br>　　或曰，禹初行於塗山，有九尾白狐，瑞狐也。化為美女，造於禹。天姿國色，百媚千嬌，因是狐足小而不能變大，遂為弓跬裝，美冠一時。聰俊有德，禹乃納而愛之，是為女僑。生三子，長曰啟，承其本姓；次日宰，為顧氏；三日罕，封餘慶王，即姓餘氏。<br>　　塗山氏能明訓教，而致其化，三子皆賢明。禹王治水，其黃帝水經，與降龍伏魔、穿山透地之書，俱授於塗山氏，故天下不歸益而歸啟也。啟命益為輔佐，不一歲而益沒，啟歲獻犧牲以祭之。時有扈氏無道，不奉正朔，啟召六卿征之，大戰於甘，不勝。六卿請召諸侯伐之。啟曰：「吾地非淺也，民非寡也，今茲不勝，是吾德薄而教不善也，何以伐之？」於是班師，琴瑟弗張，鐘鼓弗考，不茵席，不仍味，親親長長，尊賢委能。行之期年，而有扈自服。在位九歲而崩，子太康立，厥弟五人，分封於衛。<br>　　太康荒逸，不理國事，大權歸於有窮國之君后羿。王愈盤游無度，出獵於洛水之外，至百日之久，尚不思返國，民大怨恨。后羿因民心弗忍，乃作起亂來，距之於河外，不得歸國。<br>　　厥弟五人，御其母，同待其兄於洛水之汭。五人待兄不至，見后羿作亂，乃述大禹之戒，作歌五章以怨之。太康既不得歸，遂棄舊都，都於夏陽。在位二十九歲，崩於夏陽。后羿迎立王之弟仲康。仲康即位之初，首命允侯掌六師，以收羿之兵權，羿猶為相。時掌天文之官羲和，黨於羿。至日蝕大變，竟不奏聞救護。意謂日者君象，有難，欲使天下莫救也。王命允侯征之，剪羿之羽翼，以潛消其逆志，故終仲康之世，而不得逞其惡。王在位十三歲崩，於帝相立。相既立，微弱不能制服后羿，后羿專權，逐相居於商邱，依同姓諸侯斟灌、斟尋鬥氏，羿因代夏為政，恃其善射，不治民事，專好畋獵，棄賢臣而用寒浞。<br>　　浞行媚於羿之宮人，施賂於羿之左右，愚弄其民，使稱羿之功德，娛羿於畋，內外咸服浞。羿猶弗悛，將歸自畋，家眾逢蒙等殺而烹之。以食其子，子弗忍食，亦殺之。浞自立為王。夏舊臣靡奔有鬲氏。浞因奸宿后羿之妻，生澆及涿壹。澆即是也，力能陸地行舟。至是浞使滅斟灌、斟尋鬥氏，而弒帝相。相后緡方娠，逃出白竇，歸於有仍，生少康於有仍。<br>　　少康既長，為仍牧正，使其臣椒求之，逃奔有虞，為虞庖正。虞君思妻之以二姚，以邑諸綸，有田一成，有眾一旅，能布其德，而兆其謀，以收夏眾，撫其官職，謀中興焉。潛通信於舊臣靡。靡自有鬲氏收斟灌、斟尋鬥二國之燼以滅浞，而立少康為王。王使其臣女艾滅浞長子於渦，使太子季杼滅浞次子涿壹於戈，乃歸故都即位。夏道復興，諸侯無不悅服。后羿專權八歲，寒浞篡位六十歲。少康封庶子無餘於越，春秋祀禹墓於會稽，享國極久，至漢武帝時乃亡。<br>　　或曰：「相后之逃，少康之奔，與舊臣靡之舉兵，皆狐后塗山氏為之通信，為之主宰。」然史冊並無此說，恐係小說家附會，茲不敢從。少康以位二十二歲崩，子季杼立。杼在位十七歲崩，子槐立。槐在位二十六歲崩，子芒立。芒在位十八歲崩，子泄立。泄在位十六歲崩，子不降立。不降在位五十九歲崩，弟扃立。扃在位二十一歲崩，子厪立。厪在位二十一歲崩，不降之子孔甲立。孔甲無道，好鬼神之事，肆行淫亂，夏政始衰。<br>　　時天降二龍，一雌一雄。王求養龍者。昔殿叔安有裔子曰董父，甚好龍，能求其嗜慾而飲食之，龍多歸焉。於是有豢龍氏。陶唐氏衰，後有劉累者，學撫龍於豢龍氏，事王，能飲食之，賜氏曰御龍。龍一雌死，累潛醢以食王。王食之甘美，既而使求其羔，累無以應，又慮龍死之事發覺，懼而遷於魯縣。<br>　　其雄龍見雌死，又無豢之者，流漦於庭，曰：「余褒國之神也，還我雌來。」孔甲卜，殺之留之俱勿吉；卜，請其漦而藏之，吉。乃布幣而策告之。漦者，龍之精氣也，龍亡漦在，櫝而藏之。<br>　　傳及殷周至厲王之末，又有一段奇聞出來，且待後話不提。<br>　　孔甲在位三十一年崩，子臯立。臯在位十一歲崩，子發立。發在位十九歲崩，子履癸立，是為桀。尤為無道，暴虐荒淫。<br>　　有趙梁者，教之貪狠，天下怨恨，諸侯或不朝。桀有力，能申鐵鉤使直，鐵索使斷，諸侯有不朝者伐之。伐有施氏，有施氏以妹喜女焉。喜有寵，所言皆從。為瓊宮瑤台，彈百姓之財。<br>　　將肉砌於糟堤，將脯懸於林間，酒池可以行船，糟堤可望十里。<br>　　宮女三千人，盡去其衣，聞鼓聲一響，俱使之將頭倒撲在池上飲酒。將陰器高聳獻出，如牛一般。又聞鼓聲一響，俱使之就林食脯，將一足踏地，一足踏樹，俱要獻出陰物。又一鼓飲酒，又一鼓倒在堤上食肉，如牛一般，紛紛忙亂。桀與妹喜觀之，大笑取樂。鑿山穿陵以通於河，有諫者即殺之。鑿池為夜宮，張燈飲酒，男女俱使之雜處而裸體，觀交接之勢。桀與妹喜大以為樂，因作女樂。太史終古執其圖法泣諫，不聽，遂出奔商。<br>　　時商湯為夏方伯，得專征伐，鄰國葛伯放而不祀。湯使人問之曰：「何為不祀？」答曰：「犧牲不給故耳！」湯使遺之牛羊，葛伯食之，又不以祀。湯又使人問之曰：「何為不祀？」曰：「粢盛不供故耳。」湯使毫眾往為之耕，葛伯率其民奪之，其不與者殺之。時有童子以黍肉餉耕者，葛伯欲奪，童子死不肯與，葛伯乃殺而奪之。湯大怒，起兵征之，民大悅服，惟恐湯師之不至，曰：「徯我後？後來其蘇。」<br>　　湯嘗外出，見人張網四面而祝之曰：「從天墜者，從地出者，從四方來者，俱入吾網。」湯曰：「噫！盡之矣！」乃解其三面，止留一面，更祝曰：「欲左者左，欲右者右，欲高者高，欲下者下，不用命者，乃入吾網。」漢南諸侯聞之曰：「湯德至矣，恩及禽獸。」歸之者四十餘國。桀窮其宗族，辱其勛舊，輕其賢良，棄其禮義。關龍逢諫曰：「人君謙恭敬信，節用愛人，故天下安，而社稷宗廟固。今君用財若無窮，殺人若不勝，民惟恐君之後亡矣。人心已去，天命不祐，盍少悛乎？」桀曰：「吾之有天下，猶天下之有日，日亡吾乃亡耳。」遂囚龍逢而殺之。商湯聞又歎息，使人哭之，桀怒囚湯於夏台，已而得釋。<br>　　時星隕地震，伊洛竭，泰山崩，災異迭見。桀暴虐愈甚，伊尹佐湯帥師伐桀。桀起九夷之師，不至，曰：「吾悔不殺湯於夏台，使至於此。」及戰不勝，奔於三朡之國。湯又從而伐之，放於南巢。在位五十二歲，後三歲死於亭山。夏亡，凡十七王，並羿、浞共四百三十九歲。湯因代夏為王。未知後事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>