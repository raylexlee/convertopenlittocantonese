<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第二十九回　朱溫起號梁朝歸於李氏</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十九回</br>　　朱溫起號梁朝歸於李氏</font></h4>
			　　詩曰：<br>　　山自青青水自流，南征北戰幾時休。<br>　　青春壯士邊關老，紅粉佳人白了頭。<br>　　卻說律宗初政雖美，而有美中不足。雖勵精圖治，而性猜忌刻薄，以強明自任，恥見屈於忠言正論，而受欺於奸諂諛佞。<br>　　先用楊炎為相，專以報復恩仇為事。初，安史之亂，天下戶口十亡八九，所在宿重兵，其費不資，皆倚辦於劉宴。宴為戶部尚書，有精力，多機智，變通有無，曲盡其妙，唐之所以得中興，軍旅不至匱乏者，宴之力也。宴與楊炎有隙，貶為忠州刺史。荊南節度使庾准，希楊炎旨，誣以怨望，上密遣中使縊殺之。天下冤之，於是大臣人人不自保。朝野側目，上惡炎，欲誅之，乃擢盧杞為相。杞貌丑，色如藍，有口辯，陰險狡猾無比。知上性多猜忌，因以疑似離間，群臣始勸上以嚴刻御下，中外失望。術士桑道茂上言：「陛下不出數年，暫有離宮之厄。<br>　　臣望奉天有天子氣，宜高大其城，以備非常，試以小事，皆能先知。」上乃命京兆發丁夫數千，供六軍之士，築奉天城。<br>　　初，成德節度使李寶臣與淄青節度使李正已、魏博節度使田承嗣相結，期以土地傳之子孫。故田承嗣之死，寶臣力為之請於朝，使以節授田悅。代宗從之。至是田悅屢為寶臣子惟岳請繼襲。上欲革前弊，不許。悅乃與李正已各遣使詣惟岳，謀勒兵拒命。河南士民騷動。<br>　　李惟岳反，上命張孝忠、朱滔等討之。惟岳將王武俊殺之以降，成德遂平。滔請深州，不許；武俊欲得節度使不得，由是怨望。田悅聞之，各遣使說朱滔、王武俊，約以合謀同反之利，得以傳之子孫，二人皆喜，從之，遂合兵反。平盧節度使李正已卒，子納擅領軍務，請襲位，上不許，亦反。於是朱滔自稱冀王，田悅自稱魏王，王武俊稱趙王，李納稱齊王。上以淮西節度使李希烈兼平盧節度使討李納。希烈帥所部移鎮許，即與納通謀，自稱天下都元帥。希烈餡汝州，盧杞惡顏真卿，欲殺之，言於上，以真卿名重海內，使之宣慰，招諭李希烈。<br>　　真卿至許，希烈欲降之，百計窘之，真卿終不為屈，遂縊殺之。<br>　　李希烈寇襄城。初，上優恤士卒，每出境，加給酒肉，本道糧仍給其家。一人兼三人之給，軍士利之，各出軍，才逾境而止。<br>　　月費錢百三十餘萬緡，常賦不能供，乃稅間架，除陌錢以益之。<br>　　稅間架者，每屋二架為一間，上屋稅錢二千，中稅一千，下稅五百也。除陌錢，凡買賣每緡官稅五十錢，其隱錢與無價同，且加之罪也。於是愁怨之聲盈於遠近，又不能給，遂無以善其後。<br>　　上發涇原等道兵救襄城。涇原節度使姚令言將兵五千，至京師，軍士冒雨，寒甚，多攜子弟而來，冀得厚賜其家。既至，一無所賜，發至滻水。詔京兆尹王翌犒師，惟糲食菜蔬。眾怒，蹴而覆之。因揚言曰：「吾輩將死於敵，而食且不飽，安能以微命拒白刃耶？聞瓊林、太盈二庫金，帛盈溢，不如相與取之。」<br>　　乃擐甲張旗鼓噪，還趨京師。初，神策軍使白志貞掌召募禁兵，東征死亡者，志貞皆隱不以聞，但受市井富兒賂而補之。名在軍籍，受給賜，而身居市廛，為販鬻。至是，上召禁兵以御賊，竟無一人至者。賊已斬關而入，上乃與王貴妃、韋淑妃、太子、諸王自苑北門出，宦官左右僅百人以從。翰林學士姜公輔叩馬言曰：「朱泚嘗為涇帥，今廢處京師，心常怏怏，若亂兵奉以為主，則難至矣。請召使從行。」上曰：「無及矣。」姚令言因與亂兵謀曰：「今眾無主不能久，朱太尉閒居私請，相與奉之第。」眾許諾，乃遣數百騎迎朱泚於晉昌里第。泚入宮，居含元殿，自稱權知六軍。上至咸陽，思桑道茂之言，乃幸奉天，文武之臣稍稍繼至。左金吾大將軍渾瑊城至奉天，瑊素有威望，眾心恃之稍安。<br>　　朱泚自稱大秦皇帝，尋改國號曰漢，大殺唐宗室之在長安者，以絕人望。帥師犯奉天，李晟將兵入援，朱泚攻圍奉天經月，城中資糧俱盡。李懷光以兵五萬入援，與李晟合。遣間入城奏上，上大喜，城中歡聲如雷。懷光敗溉兵於醴泉，渾瑊擊朱泚，破走之，泚遁歸長安。眾以為懷光復三日不至，則城不守矣。李懷光自山東來赴難，數與人言盧杞、趙瓚及宦官白志貞之奸佞，且曰：「吾見上，當請誅之。」既解奉天之圍，自矜其功，謂上必接以殊禮。或以懷光之言告盧杞。杞懼，言於上，宜使懷光乘勝取長安，不必入朝，稽留時日。上以為然。<br>　　詔懷光直引軍屯便橋，同李晟刻期共取長安。懷光自以數千里竭誠赴難，破朱泚，解重圍，而咫尺不得見天子，意殊怏怏，曰：「吾今已為奸臣所排，事可知矣。」遂引兵去，至魯店，留二日乃行。初，上在東宮，聞監察御史陸贄名，及即位，召為翰林學士。至是因亂，數問以時事得失，贄於政治時務，懇懇直陳，上頗用其言，中外賴之。李懷光屯兵不進，數上表暴揚盧杞等罪惡，眾論喧騰，亦咎杞等。上不得已，貶盧杞、趙瓚、白志貞為遠州司馬。上下詔大赦，王武俊、田悅、李納見赦，皆去王號，上表謝罪。惟李希烈自恃兵強財富，遂即皇帝位，國號大楚。李懷光既脅朝廷逐盧杞等，內不自安，遂有異志。又惡李晟獨當一面，恐其成功，奏請與晟合軍。詔許之，懷光屯咸陽累日，逗留不進，密與朱溉通謀，事跡頗露。李晟屢奏，以為懷光反狀已明，恐一旦有變，為其所並，請移軍東渭橋。上從之，詔加懷光太尉，賜鐵券，遣使諭旨。懷光對使者投鐵券於地曰：「人臣反，賜鐵券；懷光不反，今賜鐵券，是使之反也。」<br>　　辭氣甚悖。懷光潛與朱泚通，其養子石演芬遣客詣行在告之。<br>　　事覺，懷光責之曰：「我以爾為子，奈何負我？」演芬曰：「演芬胡人，惟知事一人，苟免賊名而死，死甘心矣。」懷光使左右臠食之，皆曰：「義土也。」以刀斷其喉而去。懷光遣其將趙升鸞入奉天，渾瑊聞之，遽請上急幸梁州。上從之，除李晟河中同絳節度使，加平章事。晟得除官制，拜哭受命，謂將佐曰：「長安宗廟所在，天下根本，晟若行，誰當滅賊者。」乃治城隍，繕甲兵，為復京城之計。是時懷光、朱泚連兵，聲勢甚盛，車駕南幸，人人憂擾。晟以孤軍處二強寇之間，內無資糧，外無救援，徒以忠義感激將士，故其眾雖單弱，而銳氣不衰。<br>　　初，懷光方強，朱泚畏之，與懷光書，以兄事之。及懷光既反，逼乘輿南幸，其下多叛之，勢漸弱。泚乃賜懷光詔書，以臣禮待之，且征其兵。懷光漸怒，遂燒營，東走河中，將士在道，散亡相繼。李晟家口及神策軍士家屬皆在長安，朱泚善遇之，軍中有言及家者，晟泣曰：「天子何在，敢言家乎？」<br>　　泚使晟親近，以家書遺晟曰：「公家無恙。」晟怒曰：「爾敢為賊間？立斬之。」軍士未授春衣，盛夏猶衣裘褐，二終無叛志。渾瑊帥諸軍屯奉天，與李晟東西相應，以逼長安，韓滉在江東，遣使貢獻運米百萬斛，以獻朝廷。又運米百艘，以餉李晟。李晟大陳兵，諭以收復京城，遂引兵至通化門外，泚兵大至，晟縱兵擊之，賊敗走，再戰，又破之，賊眾大潰。姚令言帥眾西走，晟屯於含光殿前，使掌書記於公異，作露布，詣行在。朱泚符奔吐蕃，其眾隨道散亡，至彭原西城，其將梁庭芬等斬之以降，傳首行在。朱泚亂，凡二年。車駕至長安，李晟見上，先賀平賊，後謝收復之晚。以李晟為鳳翔隴右節度使，進爵西平王。<br>　　時連年旱蝗，度支資糧匱竭，言事者多請赦李懷光。李晟上言，懷光有五不可赦。馬燧入朝奏曰：「懷光凶逆尤甚，赦之無以號令天下，願更得一月糧，必為陛下平之。」上許之。<br>　　燧以長春宮守備甚嚴，長春宮不下，則懷光不可得，乃逕造城下，呼其守將徐庭光曰：「汝曹徇國立功四十餘年，何忽為滅族之計？從吾言，非止免禍，富貴可圖也。反叛皆懷光所為，汝曹無罪，第堅守勿出。」眾皆曰：「諾。」乃開門降。燧以數騎入城，慰撫之，其眾大呼曰：「吾輩復為王人矣。」燧等引軍直逼河中。懷光舉火，諸營不應，河中軍士自相驚恐，須臾，皆易其號為太平字。懷光不知所為，乃縊而死，將士斬其首以降。燧自辭行。至河中平，凡二十七日。初，懷光之解奉天圍也，上以其子李璀為監察御史；及懷光屯咸陽不進，璀密言於上曰：「臣父必負陛下，願早為之備。」上驚曰：「卿大臣愛子，當為朕委曲彌縫之。」對曰：「臣父非不愛子，臣非不愛其父與宗族也，顧臣力竭，無能回也。」上曰：「然則卿以何策自免？」對曰：「臣父敗，則臣與之俱死，復何策哉？<br>　　使臣賣父求生，陛下亦何所用之？」及懷光死，璀即自殺。上以璀故，詔赦懷光一子，收葬其屍。李希烈在蔡州，兵勢日蹙，會有疾，大將陳仙奇使醫生陳山甫毒殺之，舉眾來降。希烈亂，凡五年。詔以仙奇為淮西節度使，未幾，仙奇為其將吳少誠所殺，上亦即以少誠為留後。吐蕃入寇，李晟遣兵擊敗之。其主巋結贊謂人曰：「唐之良將，李晟、馬燧、渾瑊而已，當以計去之。」乃遣使求和於馬燧。燧信其言，為之請於朝。李晟曰：「戎狄無信，不如擊之。」燧與張延賞皆與晟有隙，欲反其謀，爭言和親便，上計遂定。吐蕃尚結贊請和，欲得渾瑊會盟，使乃詐誘之曰：「渾侍中信厚，聞於異域，請必使之主盟。」瑊發長安，李晟深戒之，以為盟所不可不嚴備。張延賞言於上曰：「晟不欲盟好之成，故戒瑊以嚴備，我有疑彼之形，則彼亦疑我矣，盟何由成？」<br>　　上乃召瑊切戒，以推誠待虜，勿為猜疑。渾瑊表奏吐蕃，決於辛末日盟。上大喜，以表誇示群臣，辛未將盟。吐蕃伏精兵數萬於壇西，瑊等皆不知。入幕易禮服，吐蕃伐鼓三聲，大噪而至。瑊自幕後出，偶得他馬，乘之而遁。唐將士皆東走，吐蕃縱兵追擊，或殺或擒之。是日，上與群臣方慶盟誓得成，乃社稷之福，惟柳渾深以為憂。李晟曰：「誠如渾言。」上變色不悅而罷。是夕，韓游環表言虜動盟，上大驚。明日謂柳渾曰：「卿書生，乃能料敵如此之審耶？」初，吐蕃尚結贊惡李晟、馬燧、渾瑊，曰：「去此三人，則唐可圖也。」於是離間李晟，因馬燧以求和，欲執渾瑊以賣燧，使並獲罪，因縱兵直犯長安，會失渾瑊而止。<br>　　上以李泌同平章事。泌有謀略，諳練軍國之事，歷事三朝，因事納諫，為益弘多，且善調停上於君臣父子之間，順宗之不廢，泌之力也。然好仙術，不蓄家室，既力辭還山，而復出相，此其所短也。上於亂時，頗能信用李泌、陸贄之言，及亂稍定，李泌復卒，遂罷陸贄而用裴延齡等。又猜忌輕聽而好聚斂，治否各半。<br>　　上在位二十六年崩，太子誦立，是為順宗。時順帝失音，不能決事，常居深宮，施簾帷。獨宦官李忠言、昭容牛氏侍左右，百官奏事，自帷中可其奏。王任、王叔文、韓愈。柳宗元、劉禹錫等用事，西川節度韋臯表請太子監國。上傳位於太子純，在位一年，自稱太上皇。太子即位，是為憲宗。貶王伾、王叔文等。帝剛明果斷，能用忠謀。西川節度韋臯卒，劉辟自為留後，求節鉞。上以初嗣位，力未能討，許之。辟益驕，求兼領三川，上不許，遂發兵反，圍東川。眾以地險難取，杜黃裳獨請討之。力薦高崇文為將。崇文長驅直指成都，所向崩潰，遂克成都，擒劉辟，送京都斬之，市肆不驚，一境皆平。杜黃裳、裴垍、李絳相繼為相。上嘗與宰相論治道於延英殿，日旰暑甚，汗透御服，宰相恐上體倦，求退。上留之曰：「朕入宮中，所與處者，獨宦官宮人耳，故樂與卿等且共談為治之要，殊不知倦也。」時上處置得宜，諸藩鎮逆命者，多畏威懷德，歸順朝廷。淮西節度使吳少誠卒，吳少陽自為留後，及少陽卒，其子吳元濟匿喪，自領軍務，上以李光顏為節度使，嚴綬為招撫使，督諸道兵討吳元濟。諸軍討淮西，久未有功，眾請罷征，惟裴度言彰義必可取之狀。上以度為相，悉以兵事委之，討賊愈急。<br>　　以李晟子李愬為唐鄧隨節度使，愬謀襲蔡州。遣馬少良將十餘騎巡邏，遇吳元濟捉生虞侯，丁士良與戰，擒之。愬命釋其縛，給其衣服器械，署為捉生將。士良言於愬曰：「吳秀琳擁三千之眾，據文城城柵，為賊左臂，官軍不敢近者，有陳光洽為謀主也。光洽勇而輕，好自出戰，請為公先擒光洽，則秀琳自降矣。」遂擒光拾以歸，秀琳果以柵降。引兵入據其城，想與秀琳謀取蔡，秀琳日：「公欲取蔡，非得李祐不可，如秀琳無能為也。」會祐帥士卒刈麥於張柴村，使廂虞侯史用誠擒之以歸，愬待以客禮，士卒不悅，乃諜言祐為賊內應。愬恐謗，先達於上，已不及救，乃持祐泣曰：「豈天不欲平此賊耶？何吾二人相知之深，而不能勝眾口也。」乃械祐送京師。先密奏曰：「若殺祐，則無以成功。」詔以祐還愬，愬見之喜，執其手曰：「爾之得全，社稷之福也。」諸軍討淮西，四年不克，饋運疲弊，李逢吉等競言師老財竭，意欲罷兵。裴度請身自督戰，誓不與此賊俱生。上悅，使度以宰相兼彰義節度使，督諸軍討賊。<br>　　李祐言於李愬曰：「蔡之精兵皆在洄曲及四境拒守，守州城者，皆羸老之卒，可以乘虛直抵其城，待賊將聞之，元濟已成擒矣。」愬然之。因雪，假名出獵，夜半雪甚，行七十里，至州城。近城有鵝鴨池，愬令驚之，以混軍聲。自希烈亂後，吳少誠拒命，官軍不至蔡州城下者三十餘年，故蔡人不為備。<br>　　四鼓，愬至城下，無一人知者，李祐等钁其城，為坎以先登，壯士從之，雞鳴，入居元濟外宅。或告元濟曰：「官軍至矣。」<br>　　元濟尚寢，笑曰：「俘囚為盜爾，曉當盡殺之。」又有告者曰：「城陷矣。」元濟起，聽於庭，聞愬軍號令，曰：「常侍傳語。」<br>　　應者近萬人。元濟始懼，乃帥左右登牙城拒戰。時董重質擁精兵萬餘人據洄曲，想曰：「元濟所望者，重質之救耳。」乃訪重質家，厚撫之，遣其子傳道持書，諭重質。重質遂單騎詣愬降，元濟於城上請罪，梯而下之。檻送京師，不戮一人，屯於鞠場，以待斐度。度入城，李愬具橐糙出迎，拜於路左，度將避之。愬曰：「蔡人頑悖，不識上下之分數十年矣，願公因而示之，使知朝廷之尊。」度乃受之。還軍文城，裴度入蔡州。<br>　　上御門受俘，斬吳元濟，賜李愬爵涼國公，以李祐為神武將軍。<br>　　賜裴度爵晉國公，復入知政事。淮西既平，成德節度使王承宗聞之大懼，請以二子為質。及獻德、棣二州，輸租稅，請官吏，上許之。<br>　　初，淄青節度使李師道，使盜殺宰相武元衡，又擊傷裴度首，上未暇討，及見吳元濟伏誅，大懼。奉表納質，既而悔之，表言軍心不聽，納質割地。上怒，令宣武、魏博、成義、武寧、橫海諸鎮兵共討之。李愬、田弘正屢敗師道兵。師道聞官軍侵逼，發民治鄆州城塹，修守備，役及婦女，民益懼且怨。都知兵馬使劉悟，勒兵捕師道與其二子，斬之，函首送弘正營。弘正大喜，露布以聞，淄青等十二州皆平。自肅、代以來，垂六十年，藩鎮跋扈，河南、河北三十餘州，自除官吏，不供貢賦，至是盡受朝廷約束矣。<br>　　時天下既平，上浸驕侈，用皇甫鎛、李吉甫，而罷裴度，政治頗衰。又漸好仙佛，以方士柳泌為台州刺史，使求靈草合長生藥；又遣中使至鳳翔迎佛骨。刑部侍郎韓愈上疏切竦。上大怒，將加愈極刑，以裴度等言，乃貶為潮州刺史。柳泌至台州，驅吏民採藥，歲餘無所得，懼而逃入山中。浙東觀察使捕送京師，皇甫鎛、李道古保護之。上服其藥，日加燥渴，多躁怒，左右宦官往往獲罪有死者，人人自危。內常侍陳弘志，用毒藥弒帝於中和殿，其黨共為之諱，但云藥發暴崩，在位十五年。中尉梁守謙、王守澄等，共立太子恒穆宗，即位於太極殿，貶皇甫鎛、李道古為遠州司戶，柳泌伏誅。<br>　　翰林學士李德裕，吉甫之子也，以牛僧孺、李宗閔嘗對策譏切其父。心甚恨之。宗閔又與翰林學士元稹爭進取有隙。由是李德裕、元稹為一黨，牛僧孺、李宗閔、李逢吉等為一黨，號為牛、李二黨，更相傾軋，垂四十年。盧龍軍亂，囚節度使張弘靖，推朱克融為甲後。成德兵馬使王庭湊殺節度使田弘正，魏博節皮使李愬聞變涕泣，誓眾欲討之，會疾作，不果。庭湊圍牛元翼於深州，官軍救之，不能進。朝廷不得已，以庭湊為成德節度使，而遣韓愈宣慰之。自是再失河北，終唐不能復取。<br>　　初，柳泌既誅，方士稍復。因左右以進，上餌其金石之藥，至是疾作，崩，在位四年。子敬宗湛即位，年方十五。敬宗以昏戾失德，荒淫無度，而稍能信用裴度。裴度在中書，左右忽白「失印」，聞者失色，度飲酒自如。有頃，復白早「已得之」，度亦不喜。或問其故，度曰：「此必吏人盜之，以印書券耳。<br>　　急之則投諸水火，緩之則還故處。」人服其識量。上好遊戲，狎昵群小，嬖幸用事。善擊球，好手搏，性復褊急，宦官小過，動遭捶撻，皆怨且懼。夜獵還宮，與宦官劉克明及擊球軍將蘇佐明等二十八人飲酒，上酒酣，入室更衣，殿上燭滅，劉克明等弒上於室內。在位二年。矯稱上旨，以憲宗第六子絳王悟權當軍國事。知樞密王守澄等以衛兵討克明殺絳，王悟迎敬宗弟江王涵立之，是為文宗。<br>　　時牛僧孺用，則傾李德裕；李德裕用，則傾牛僧孺。各有朋黨互相擠援。上每歎曰：「去河北賊易，去朝中朋黨難。」<br>　　上性儉素，聽朝之暇，惟以書史自娛，聲樂游畋，未嘗留意。<br>　　且能虛懷聽納，然而優游不斷，受制家奴。上與李訓、鄭注謀誅宦官，既殺王守澄，因謀盡誅宦官，李訓復懼鄭注專有其功，因帥金吾衛士先期擊之。事敗，李訓、鄭注反為宦官仇士良等所殺，自是天下事，皆決於北司，宰相行文書而已。宮宦氣益盛，迫脅天子，下視宰相，凌暴朝士如草芥。上有疾，少間，坐思政殿，召當直學士周墀，賜之酒，因問曰：「朕可方前代何如主？」對曰：「陛下堯舜之王也。」上曰：「朕何敢上比堯舜？所以伺卿者，何如周赧漢獻耳。」墀驚曰：「彼亡國之主，豈可比聖德？」上曰：「赧，獻受制於強諸侯，今朕受制于家奴。以此言之，朕殆不如。」因泣下沾襟。墀伏地流涕。<br>　　自是不復視朝，在位十四年崩。<br>　　太子永早卒，上立敬宗子陳王成美為太子。宦官仇士良、魚弘志以其立不由己，矯詔廢而殺之，而立帝弟穎王瀍為皇太弟，更名炎，遂即位，是為武帝。上英敏特達，委任能臣，以李德裕為相。澤潞節度使劉從諫卒，子劉稹秘不發喪，欲為留後。上以謀於宰相李德裕曰：「稹所恃者，河朔三鎮耳。若遣重臣往諭三鎮，以河朔自艱難以來，列聖已許傳襲，與澤潞不同，即委成德鎮王元逵、魏博鎮何弘敬、盧龍鎮張仲武攻之，則稹必成擒矣。」上從之，遣御史中丞李回宣諭河北三鎮，奉昭舉兵討澤潞破之，邢、洛、磁三州降。李德裕日：「澤潞根本，盡在山東，三州降，則上黨不日有變矣。」上曰：「郭誼，稹謀主世，必梟劉稹以自贖。」德裕曰：「誠如聖料。」未幾，誼果斬稹，收稹宗族盡殺之，函稹首以降。上餌方士金丹，漸覺有疾，而方士以為換骨。凡服金丹者，則陽牡暴舉，御女多多益善，始亦甚覺壯健美快，故雖以武宗之賢，亦不悟而服之。<br>　　初，憲宗納李錡妾，生光王怡。怡幼時，宮中皆以為不慧，文宗以後，益自韜匿及上疾篤，諸宦官密於禁中定策，立怡為皇太叔，更名忱。太叔見百官哀戚，裁決庶務，咸當於理，人始知有隱德焉。上在位六年崩，太叔宣宗即位，即罷李德裕不用。<br>　　初，武宗無后，王才人寵冠後宮，武宗欲立為后，李德裕以其族寒無子，恐不厭天下之望，止之。武宗疾甚，顧之曰：「我死，汝當如何？」對曰：「願從陛下於九泉。」武宗以巾授之。<br>　　武宗崩，才人即自縊。宜宗聞而矜之，贈貴妃，同葬端陵。小說家作孟才人是也。<br>　　宣宗精於聽斷，用法無私，從諫如流，重惜官賞，謹飭節儉，惠愛民物。故時人號為小太宗。然以察為明，無復仁恩，自是而唐衰矣。上臨朝，接對群臣如賓客，每宰相奏事，旁無一人立者，威嚴不可仰視。奏事既畢，忽怡然曰：「可以閒語矣。」因問閭閻細事，或談宮中游晏，無所不至，復正容申飭而後人。上餌方士李元伯等藥，疽發於背，密以第三子夔王滋、屑王歸長等三人使立之，上在位十三年崩。左軍中尉王宗實，叱歸長等責以矯詔，皆捧足乞命，乃迎長子鄆王，立為太子，更名湜，取歸長等殺之。太子即位，是為懿宗。方士李玄伯等伏誅。懿宗驕奢無度，淫樂不悛，李氏之亡，於茲決矣。<br>　　浙東裘甫作亂，攻陷象山，浙東騷動，安南都護王式討平之。桂州戍卒作亂，推判官龐勛為主，眾至十萬，康承訓與朱邢赤心討平之。赤心賜姓李，名國昌，以為大間軍節度使，即李克用父也。上好奉佛，施與無度。十四年正月，遣使迎佛骨，群臣有言憲宗迎佛骨尋晏駕者，上曰：「生得見之，死亦何恨。」<br>　　上疾大漸。中尉劉行深、韓文約立上少子普王儼為太子，上在位十四年崩。太子即位，時年十二，是為僖宗。僖宗年少，政在臣下，南牙北司，互相矛盾。上之為普王也，小馬坊使田令孜有寵，及即位，使知樞密，擢為中尉。上時年十四，專事遊戲，政事一委令孜，呼為阿父。<br>　　自懿宗以來，奢侈日甚，用兵不息，賦斂愈急。關東連年水旱，州縣不以實聞，上下相蒙，百姓流殍，無所控訴，相聚起義，所在蠭起。濮州人王仙芝聚眾數千，起於長垣，今北直大名府長垣縣是也。冤句人黃巢，少與仙芝皆以販私鹽為事，巢善騎射，喜任俠，粗涉書傳，屢舉進土不第，遂為盜。與仙芝剽掠州縣，橫行山東，民之困於重斂者爭歸之，數月之間，眾至數萬。飛蝗蔽天，所過赤地，從者益眾。王仙芝進兵荊南等地，招討使曾元裕大破之於申州，殺萬餘人，降萬餘人；又破之於黃梅，殺五萬餘人，追仙芝斬之。義軍將領尚讓，帥仙芝餘黨，悉歸黃巢，推巢為沖天大將軍。進兵山東、湖廣、河南等處，至於江南浙東，開山路七百里，攻福建，所至收其精壯為兵。鎮海節度使高駢遣將擊破之。巢趨廣南，上表求為廣州節度使，朝廷不許。巢急攻廣州，陷之。左拾遺侯昌業，以義軍滿關東，而上專務遊戲，賞賜無度，田令孜專權無上，社稷將危，上疏極諫。上大怒，召昌業至內侍省，賜死。黃巢舉兵北向，眾二十餘萬，兵勢甚盛。因兩京無備，遂陷東都，破潼關，直入長安。宦官田令孜以神策兵五百，奉帝自金光門出，惟福王、穆王、澤王、壽王及妃嬪數人從行。鳳翔節度使鄭畋謁於道次，請留鳳翔。上曰嚴：「朕不欲密邇臣寇，且幸興元徵兵，以圖收復。」畋因刺血為表，請合諸道兵討賊。黃巢僭號，自稱大齊皇帝，殺唐宗室之在長安者無遺類。初，黃巢帥眾，流而不守，至是始地矣。田令孜勸上幸成都，從之。<br>　　初，碭山人朱溫（碭山，今江南徐州碭山縣是也），其父朱誠，以五經教授鄉里。生三子：長曰全昱，次日存，三日溫。<br>　　及誠卒，三子貧，傭食於蕭縣劉崇家。全昱無才能，為人頗長者，存與溫俱勇而有力，溫尤兇悍，崇數笞辱之，崇母獨憐之，戒家人曰：「朱三非常人，汝曹善遇之。」及黃巢兵起，存與溫俱從之。黃巢攻嶺南，朱存戰死，巢陷長安，以溫為東南面行營先鋒，使攻陷同州，以為防禦使，守華、鄧諸州。長安之陷，宦官楊光復慷慨忠義，在長安與周岌共起兵擊朱溫，敗之，遂克鄧州。朱溫守華州，高駢畏賊，偽稱風痹，無復出兵。駢召董昌於廣陵，錢鏐說昌日：「觀高公無心討賊，不若去之。」<br>　　昌從之，引兵入據杭州，使錢鏐取越州。昌遂徙鎮越州，以謬知杭州事。後謬據浙江等地，為吳越王，詳見下回。時壽州屠者王緒，舉眾盜據壽州及光州，以王潮為軍正，信用之。其後王潮據有福建等地，為閩國，詳見下回。秦彥殺高駢，上以高駢都將楊行密為淮南留後，後據有江南等地，為吳王，又為南唐，詳見下回。<br>　　初，大同軍亂，殺防禦使段文楚，推李克用為留後。克用表求敕命，朝廷不許。使李可舉討李克用，大破之。使李琢討李國昌，敗之。國昌、克用亡走韃靼，嘗曰：「吾得罪天子，願效忠而不得，今聞黃巢北來，必為中原患，一旦天子赦吾罪，得與公輩南向，共立大功，不亦快乎！」監軍陳景思為之代請於朝，詔如所請。首相王鐸見黃巢勢振，而高駢為方士所愚，無心討之，發憤請行，會諸道兵進逼長安。官軍四集，巢勢日蹙，號令不行，不出同華。朱溫見巢兵勢漸弱，知其將亡，遂以華州降。詔以溫為招討副使，賜名全忠。時黃巢兵勢尚強，王鐸在河中，患之，乃以墨敕召李克用，克用遂將沙陀兵一萬七千，及雁門兵四萬趨河中，軍皆衣黑。賊憚之曰：「鴉軍至矣。」克用與黃巢兵戰於渭南，一日三戰，皆捷，諸軍繼之。<br>　　巢眾大奔，巢焚宮室遁去。克用時年二十八，於諸將中最少，而破黃巢，復長安，功第一，兵勢最強，諸將皆畏之。克用一目微眇，時人謂之「獨眼龍」。詔以克用為河東節度使。<br>　　時以黃巢未平，加朱全忠為東北都招討使。黃巢雖遁，兵勢尚強，周岌、時溥、朱全忠俱求救於李克用。克用將番漢兵五萬救之。巢圍陳州幾三百日，趙兄弟與之大小數百戰，雖兵食將盡而眾心益固。克用會許、汴、徐、兗之軍於陳州，攻尚讓於太甫，拔之。巢聞之懼，解圍而去。黃巢趨汴州，李克用等追及巢於中牟，奮擊，大破之，尚讓帥眾降。黃巢收餘眾奔兗州。克用至汴州，全忠固請入城，館於上源驛，就驛置酒甚恭。克用乘酒使氣，語頗侵之，全忠不平，薄暮罷酒，從者皆醉。宜武將楊彥洪密與全忠謀，乃連車塞路，發兵圍驛而攻之。克用縋城得出，全忠誤射彥洪，殺之。比明，克用欲勒兵攻全忠，其妻劉氏曰：「此當訴之朝廷，若擅舉兵相攻，則天下孰能辨其曲直，且彼得以為辭矣。」克用從之，引兵去武陵，將李師悅與尚讓追黃巢至瑕邱，敗之。巢眾殆盡，走至虎狼口，其甥林言斬巢兄弟妻子首以降。黃巢起義，凡十年。時溥遣使獻巢首並其姬妾，上御樓受之。其姬妾皆美婦，極天下之選，上意欲納之，因宣問曰：「汝曹皆勛貴子女，何以從賊？」其居首者應曰：「妾等從賊不過失身，至若國家以百萬之眾，不能拒賊，失守宗祧，妾等女子，縱欲保身，不過死耳，豈能拒賊耶？」上大怒，盡斬之。<br>　　王鐸既平義軍，寶玩充積，美女成行，皆豔冶奪目。上以為義昌節度使，過魏地，魏博節度使樂從訓殺而奪之，以盜聞於朝。宦官田令孜專權罔上，殺害忠良，禁制天子。上患其專，時語左右，流涕而已。李克用表請誅田令孜，詔和解之，克用不聽，進逼京城。令孜夜奉天子自奉遠門出，幸鳳翔，克用還軍河中，表請大駕還宮，罪狀田令孜，請誅之。令孜請上幸興元，上不從。是夜令孜引兵入宮，劫上如寶雞。朱玖、李昌符引兵迫逼乘輿，天下共忿疾令孜，令孜內不自安，乃薦楊復恭為中尉，自除西川監軍，往依陳敬瑄。復恭斥逐令孜之黨，以王建為西川利州刺史，後據蜀，是為前蜀，詳見下回。詔削田令孜官爵，長流端州。令孜依陳敬瑄竟不行，後二人俱為王建所殺。時京師再經兵火，荊棘滿城，車駕暫駐蹕於鳳翔。上疾大漸。觀軍容使楊復恭立壽王傑為皇太弟。僖宗在位十五年崩，弟昭宗桀即位。<br>　　昭宗體貌明粹，有英氣，似僖宗威令不振，朝廷日卑，有恢復前烈妻志，尊禮大臣，即位之初，天下欣欣焉。進朱全忠爵東平郡王。初，李克用請討朱全忠，詔和解之。至是朱全忠請討李克用，張濬欲倚外勢，以擠楊復恭，請從之。以張濬為招討使，會諸道兵討之。克用養子李存孝，力過猛虎，常將騎兵為先鋒，身披重鎧，腰弓髀槊，獨舞鐵撾入陣。前破黃巢，所向無敵，至是凡河北驍將至者，存孝帥數百騎，悉生擒之。<br>　　葛從周、朱全忠皆敗走，張濬大敗而還。李克用上表訴冤，詔復克用官爵，使回晉陽，貶張濬為繡州司戶，濬奔依朱全忠。<br>　　劉隱將兵平定廣州，上以隱為清海軍節度使，使治廣州，後為南漢，詳見下回。武安節度使劉建鋒，為其下所殺，眾推馬殷為留後，上以馬殷為湖南節度使，後為楚國，詳見下回。內宦楊復恭專橫，上出為鳳翔監軍，復恭慍懟不肯行，稱疾求致仕，從之。未幾，走興元，與楊守亮反，李茂貞討誅之，獻復恭與守亮書，訴致仕之由，云：「吾於荊棘中立壽王，才得尊位。<br>　　廢定策國老，有如此負心門生。」天子進李克用爵為晉王，克用還晉陽，車駕還京師。初，李存孝與李存信俱為克用養子，存信有寵於克用，妒存孝功，讒而殺之。克用痛惜，為之不視事者旬日。又存孝部將薛阿檀，其勇亞於存孝，克用並殺之。<br>　　自是兵勢浸弱，而朱全忠獨盛矣。<br>　　崔胤與上密謀，盡誅宦官，宦官益懼。上自華州還，忽忽不樂，多縱酒，喜怒不常，左右人人自危。於是中尉劉季述、王仲先等陰謀廢立，乃引兵突入宣化門。季述進曰：「陛下厭倦大寶，中外群情，願太子監國，請陛下保頤東宮。」乃扶上與后同輦，嬪御侍者才十餘人。適少陽院，季述以銀撾畫地，數上罪數十，乃鎖其門，熔鐵錮之，穴牆以通飲食。季述等矯詔，令太子裕監國，尋使即皇帝位。崔胤密遣人說神策指揮使孫德昭曰：「今反者獨季述、仲先耳，公誠能誅此二人，迎上皇復位，則富貴窮於一時，忠義流於千古矣。」德昭日：「相公有命，不敢愛死。」遂結右軍都將董彥弼、周承誨擒述等斬之，迎上復位。上曰：「裕幼弱，非其罪。」黜為德王，賜德昭等俱姓李，以為使相，留宿衛，賞賜傾府庫，時人號為三使相。時上悉以軍回事委崔胤，宦官側目，胤欲盡除之。上以問韓偓。對曰：「不若擇其尤無良者數人誅之，擇其忠良者使之，有善則賞，有惡則懲，則咸自安矣。」上深以為然。而胤復請盡誅宦官，宦官得胤密謀，日夜謀所以去胤者。胤知謀泄，事急，遺全忠書，稱彼密詔，令全忠以兵迎車駕。全忠得書，舉兵發大梁，表請車駕幸東都。京師大駭，中尉韓全誨等陳兵殿前，劫上如鳳翔。上不許，拔劍登乞巧樓。全誨等逼上下樓，上不得已，乃與皇后、妃嬪、諸王百餘人，皆上馬慟哭。全誨等遂火宮城，車駕幸鳳翔，全忠駐師河中。崔胤詣河中，涕泣請兵，全忠乃將兵五萬，進攻鳳翔。李茂貞出戰累敗，儲資已竭，上鬻御衣及小皇子衣於市以充用。上乃召茂貞等，議與全忠和。李茂貞獨見上，請誅韓全誨等，與全忠和，奉車駕遂策。<br>　　上喜，收全誨斬之，並誅宦官七十餘人。車駕入長安，復以崔胤同平章事。胤復奏宦官典兵預政，不剪其根，禍終不已，請悉罷諸內司及諸道監軍，上從之。是日，全忠以兵驅第五可范已下數百人於侍省，盡殺之，冤號之聲，徹於內外。又出使者詔所在收捕諸道監軍，悉誅之，止留黃衣幼弱者三十人，以備灑掃。<br>　　全忠引兵屯河中，殺崔胤、鄭元規等，遣牙將奉表，稱邠岐李茂貞兵，逼畿甸，請上遷都洛陽。上以皇后新產，未任道路，乞俟滿月後行，全忠不許。時上御筵喜樓，及下，裴樞已促百官東行，驅徙士民，號泣滿路，罵曰：「賊臣崔胤，召朱溫來傾復社稷，使我曹流離至此。」上遂發長安，至華州，民夾道呼萬歲。上泣曰：「勿呼萬歲，朕不當為汝主矣。」館於興德宮，謂特臣曰：「鄙語云：『紇乾山頭凍殺雀，何不飛去生處樂。』朕今漂泊，不知竟落何所。」因泣下沾襟，左右不能仰視。上遣間使以絹詔告急於王建、楊行密、李克用等，令糾率藩鎮，以圖匡復，曰：「朕至洛陽，則為全忠所幽閉，詔敕皆出其手，朕意不得復通矣。」全忠迎上於新安，殺上左右及宮女數人。自崔胤之死，六軍散亡殆盡，惟餘內園小兒二百餘人，從上而東，全忠皆殺之。預選小兒二百餘人，大小相類者，衣其服，頂其名而代之。上初不之覺，至累日乃悟。自是上之左右使令，皆全忠之人矣。李茂貞、王建、李繼徽合兵討朱全忠，全忠拒之於河中，皆敗還。時李克用兵勢衰弱，封疆日蹙，不能出兵；憂形於色。其子存勖進曰：「朱氏窮凶極惡，人怨神怒，今其極也，殆將斃矣，吾家代襲忠貞，大人當遵時養晦，以待其衰，奈何輕為沮喪乎？」克用大悅。<br>　　朱全忠還大梁，懼上有英氣，愁變生於中，遣朱友恭及叔琮弒帝於俶殿。在位十六年。立帝第九子輝王祚，年方十三，是為昭宣帝。宮中恐懼，不敢出聲哭。全忠聞之，祥驚哭，自投於地曰：「奴輩負我，令我受惡名於萬代。」至東都，伏梓宮慟哭，殺友恭、叔琮。友恭臨刑太呼曰：「賣我以塞天下之謗，如鬼神何！」全忠遂辭赴鎮。全忠使蔣元暉邀德王裕等九人，置酒九曲池，悉縊殺之，投產池中，皆昭宗之子也。彗星出西北，長竟天。全忠殺不附己者，聚裴樞、獨孤損、崔遠、陸扆、王溥等三十餘人於白馬驛，盡殺之，以應天變。李振言於全忠曰：「此輩常自謂清流，宜投之黃河，使為濁流。」全忠笑而從之。昭宣帝在虛位三年。君臣懼禍，遣使奉冊寶如大梁，讓位於朱全忠。梁王朱全忠，更名晃，稱皇帝，國號梁，都大梁，是為後梁太祖。廢昭宣帝為濟陰王，尋弒之，唐亡。<br>　　起高祖戊寅，終昭宣帝丁卯，凡十二帝，共二百九十年。<br>　　梁主既篡位，與宗戚飲博於宮中。其兄全昱謂曰：「朱三本碭山一民也，從黃巢為盜，天子用汝為四鎮節度使，富貴極矣，奈何一旦滅唐家三百年社稷，他日得無滅吾族乎？」梁主不懌而罷。時惟河東晉王李克用、鳳州岐王李茂貞、淮南吳王楊行密之子楊渥、西川蜀王王建，不奉梁年號，餘皆稟梁正朔。<br>　　梁以高季昌為荊南節度使，遂據江陵，後為南平王，詳見下回。<br>　　契丹耶律阿保機，始建國，是為遼太祖，詳見三十二回。梁遣康懷貞將兵攻晉潞州，晉李嗣昭閉門拒守，懷貞晝夜攻之，半月不拔，乃於潞州城下，更築長城，內防衝突，外拒援兵，謂之夾寨，塹而守之，久不下。晉王李克用卒，子存勖立為晉王。<br>　　存勖與諸將謀曰：「朱溫所憚者，獨先王耳！聞吾新立，必有驕怠之志，若簡精兵，倍道趨之，出其不意，破之必矣。」乃大閱士卒，率周德威等，發晉陽，進兵直抵夾寨，鼓噪而入。<br>　　梁兵大敗南走，亡失將校士卒以萬計，委棄資糧器械山積，潞州圍解。梁主聞夾寨不守，大驚，既而歎曰：「生子當如李亞子，克用為不亡矣。至如吾子，豚犬耳。」<br>　　燕王劉守光稱帝，國號大燕。晉王聞之大笑曰：「俟彼十年，吾將問其鼎矣。」晉王存勖屢敗梁兵，梁主疾憎甚，謂近臣曰：「我經營天下三十年，不意太原餘孽更昌熾如此。吾觀其志不小，天復奪我年，我死，諸兒非彼敵也，吾無葬地矣！」<br>　　因哽噎，絕而復甦。初，張后嚴整多智，梁主敬憚之。後殂，梁主恣意聲色，嘗避暑於河南尹張宗奭家，淫其婦女殆遍。梁主諸子雖在外，常征其婦入侍，七子皆親生，惟幼子友文本姓康，名勤，梁養子也。其婦女王氏色最美，且善承人主顏色。<br>　　枕席間，曲盡其妙，其餘七子婦，雖委曲承順，尚有勉強之容，不能及也。梁主愛王氏，王氏請以友文為太子，梁主許之。諸子心皆不平。梁主嫉甚，命王氏如友文，欲付以後事。第七子友珪婦張氏知之，密召友珪，珪與統軍韓京力合謀，夜斬關入至寢殿。梁主驚起曰：「我固疑此賊，恨不早殺之，汝悖逆如此，天豈容汝乎？」友珪曰：「斬老賊萬段！」友珪僕夫馮廷諤刺梁主腹，刃出於背，以敗氈裹之，殯於寢殿，在位六年。<br>　　友珪遂即位。梁趙岩奉使至大梁，見梁主三子友貞，密與之謀誅友珪。岩曰：「此事成敗，在招討楊令公耳！得其一言，諭禁軍，吾事立辦。」均王友貞乃遣腹心馬慎交往魏州，說楊師厚曰：「郢王篡位，人望屬在大梁，公若因而成之，此不世之功也。」師厚乃遣其將王舜賢至洛陽，陰與袁象先謀。象先帥禁兵數千人，待旦突入宮中。友珪聞變，自度不免，令馮廷諤先殺妻，次殺己，廷諤亦自殺。均王乃即帝位於大梁，更名王皇，又更名王真，是為末帝。<br>　　時晉王存勖，明賞罰，舉賢才，黜貪殘，嚴盜賊，重農積穀，訓練士卒，張承業輔之，境內大治。初，克用表奏劉仁恭為盧龍節度使，後徵兵於仁恭。以入援唐室，仁恭抵書謾罵，克用怒伐之，仁恭擊敗其師。仁恭子守光通於仁恭之愛妾羅氏，仁恭杖而斥之。守光遂以兵入，幽其父於別室，而自立為燕王，尋復稱帝。晉王存勖以其父克用臨終之命，舉兵伐燕。燕王劉守光遣其將單廷珪出戰，晉將周德威奮擊擒之，晉王分兵徇燕山，後八州皆下之，進逼幽州。晉王督諸軍四面攻城，克之，擒劉仁恭、劉守光父子及其妻妾以歸，獻於太廟，自監斬劉守光，械仁恭至代州，刺其心血，以祭父墓，而後殺之。<br>　　梁分天雄為兩鎮，魏人不服，降於晉，並求援師。晉主入魏州，梁將劉郛以晉兵盡在魏州，晉陽必虛，乃潛兵以襲晉陽。<br>　　晉李存審擊敗之，尋阝奔還。梁王檀密疏請發關西兵，以襲晉陽，梁主從之。兵至晉陽，夜急攻城，城幾陷者數次。晉北伐，故將安金全帥兵夜出，擊敗之。契丹既歸，梁舉兵圍晉幽州，李嗣源、李存審帥兵前後奮擊，大敗之。幽州圍解，晉國大強。<br>　　晉王得傳國璽，因稱帝，改國號曰唐，是為後唐莊宗。唐遣李嗣源襲梁鄆州，取之。梁敬翔言於梁王曰：「事急矣，非用王彥章為大將，不可救也。」梁主從之。梁彥章攻唐德勝南城，皆拔之。又進攻楊劉。初，王彥章嫉趙岩、張漢鼎、張漢傑兄弟亂玫，謂所親曰：「待我成功歸，就誅奸臣，以謝天下。」<br>　　趙、張聞之，恐其成功，百計阻之，由是彥章功竟無成。梁主猶恐彥章功成難制，還大梁，以段凝代之。於是宿將憤怒，梁右先鋒指揮使康延孝奔唐，唐主問以梁事，對曰：「梁地不為狹，兵不為少，然跡其行事，終必敗亡。近又聞欲數道出兵，決以十月大舉，臣竊觀梁兵，聚則不少，分則不多，願陛下養勇蓄力，以俟其分兵，帥精騎五千，自鄆州直抵大梁，擒其偽主，旬月之間，天下定矣。」唐主大悅。<br>　　唐主聞梁人欲大舉，數入道寇，召諸將會議。郭崇韜對曰：「段凝本非將才，不能臨機決策，本無足畏。降者皆言大梁無兵，陛下若留兵守魏，固保楊劉城，自以精兵與鄆州合力長驅入汴，彼城中空虛，必望風自潰，苟偽主授首，則諸將自降矣。」<br>　　唐主曰：「此正合朕意，大丈夫得則為王，失則為虜。吾行決矣。」冬十月，唐主以大軍濟河至鄆州，一戰敗之，追至中都，圍其城，城無守備。少頃，梁兵潰圍出。唐兵執王彥章，唐主欲降之，彥章曰：「餘本匹夫，蒙梁主恩位至上將，今兵敗力窮，死自其分。」唐主命斬之。康延孝請急攻大梁。李嗣源曰：「兵貴神速，今彥章既擒，段凝未必知之。此去大梁至近，前無山險，方陣橫行，晝夜兼程，信宿可至，段凝未離河上，友貞已為我擒矣。延孝之言是也，請陛下以大軍徐進，臣以千騎前驅。」唐主從之，令下，諸軍皆踴躍願行。梁主日夜涕泣，不知所為，置傳國璽於臥內，忽失之，已為左右竊之，迎唐軍矣。梁主謂皇甫麟曰：「吾不能自裁。卿可斷吾首。」麟泣從之，遂殺末帝，因自殺。末帝在位十一年。末帝為人溫恭儉約，無荒淫之失，但疏忌宗室，寵任越岩及德妃，兄弟張漢鼎、張漢傑等依勢弄權，賣官鬻爵，離間舊將相，政事日紊，以至於亡。唐毀梁宗廟，追廢朱溫、朱友貞為庶人，屠滅其家，粱亡。<br>　　凡二主，共十七年。後唐莊宗李存勖既滅燕，復並梁，足稱英主。欲知後事如何，且看下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>