<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第二回　至三皇傳多氏漸剖乾坤</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　至三皇傳多氏漸剖乾坤</font></h4>
			　　詞曰：<br>　　細想三皇五帝，一般錦繡江山。風調雨順萬民安，不見許多公案。後世依他樣子，齊家治國何難。流芳百世在人間，萬古稱揚贊歎。<br>　　邵康節曰：天開於子，復卦也。地辟於丑，臨卦也。人生於寅，泰卦也。周十二宮而終於坤，是為一元。盤古生於寅。<br>　　天皇在寅，地皇在卯，人皇在辰，五帝在巳。自夏禹八年，始入午會。今正為午會之中，未至未會也。<br>　　卻說盤古後，陰陽二氣，交媾融結，漸漸生起人來。或從天降，或從地出，或三或五，盡成人形，皆長大丑漢。星散而居，飲水食草，無知無識，亦無君長。乃於木德王。歲起於攝提，衝動四象，於崑崙山腰，瑞氣結成靈胎，產出十三個人來，而天皇氏為之長。身有毛，面青色，裸體無衣，披髮兩肩，長三丈六尺，淡泊無為而俗自化。以木德王，乃作天干地支。天干者，甲乙丙丁戊己庚辛壬癸也。此時甲尚未名之為甲，名之曰閼逢。乙尚未名之為乙，名之曰旃蒙。丙曰柔兆，丁曰強圉，戊曰著雍，己曰屠維，庚曰上章，辛曰重光，壬曰玄默，癸曰昭陽。地支者，子丑寅卯辰巳午未申酉戌亥也。此時子尚未名之為子，名之曰困敦。丑曰赤奮若，寅曰攝提格，卯曰閼單，辰曰執徐，巳曰大荒落，午曰敦牂，未曰協洽，申曰涺灘，酉曰作噩，戌曰閹茂，亥曰大淵獻。天干地支，輪流配合，週而復始，是為六十甲子，以定歲時所在。自是五運始興，大化始立。<br>　　足弟十三人，共治天下一萬八千歲。繼之者地皇氏也。地皇氏以火德王，生於熊耳龍門之山。於二山中，忽然生出紅光數丈，光中現出五色祥雲，將二山罩定，湧出十一個人來。而地皇氏尤為聰明首出，身長三丈三尺。膊大數圍，身有毛，面黑色，目如火光，立乎中央，以治八方。先時，天皇氏雖創立干支，然而晝夜不分，日月不辨，不知日之升降，與夫月之朔望盈虛。地皇氏乃定明於晝者為日，明於夜者為月。自無而有，從一線之光起，至於大圓，復歸一線之光。至無而止凡二十九日，或三十日，為一月。其三三兩兩，散碎明於天上者為星，星之空處為辰，並日月星辰謂之三辰。三辰既定，以十一月為冬至，凡三百六十五日，共十二月，為一歲，週而復始。於是龍興鸞集，自然成文，萬民安泰，與十弟共治天下一萬八千歲。<br>　　繼之者人皇氏出焉。人皇氏以土德王天下。地皇之末，忽然地氣沖天，天地交感，山中降出九個孩兒。出於刑馬之山，提地之谷，漸漸長大，凡九人，而人皇氏為之長。生得面帶白色，目若明星，身長三丈。乃相厥山川，分天下為九區，自治一區，俾八弟各治一區，故又號曰居方氏。此時風氣漸開，時序頗著，萬物群生，淳風沏穆，遍處皆山林鳥獸，人民同居，又無衣服，雌雄相視，甚覺奇異。其雄者視雌者：「彼何以獨凹也？」其雌者視雄者：「彼何以獨凸也？」一日雄物挺然豎立，乃謂凹者曰：「我有餘而汝不足，試以有餘補不足何如？」<br>　　遂向凹者投之。其投也，甚覺美快，於是忻然。眾共效而投之，遂分凹者為女，凸者為男，而男女分矣。且自一投，美快之後，而凹者漸覺腹大，至十月而後生男生女，於是乎有生育。有男女生育，遂有父子君臣。此時君乃明君，而主不虛王；臣乃良臣，而臣不虛貴。制治漸敷，而政教由此興；禮義漸備，而君尊臣卑自此起；饑飧渴飲，而民之食用漸著；男女交媾，而民之婚姻漸起。兄弟九人，共治天下一萬五千六百年；或曰四萬五千六百年，非也。<br>　　人皇之後，有五龍氏。兄弟五人：一曰皇伯，二曰皇仲，三曰皇叔，四曰皇季，五曰皇少。五姓同朝，治在五方。司五行，布山嶽，駕五龍，以治天下，行無為之化。今上郡膚施有五龍山，蓋出治之所也。繼五龍氏而治者，曰鉅靈氏。鉅靈氏出於汾睢，與元氣齊生，握大象，持大權，揮五丁乏士，驅陰陽，反山川，居無恒處，而跡躔於蜀。繼治有句疆式、譙明氏、涿光氏、鉤陳氏、黃神氏、巨神氏、犁靈氏、大馬鬼氏、鬼隗氏、弇茲氏、泰逢氏、冉相氏、益盈氏、大敦氏、靈陽氏、巫常氏、泰壹氏。泰壹氏開圖挺紀，調大鴻之氣，正神明之位。<br>　　蓋茫無形，嘗無味，操法久視而長存者。厥後，皇帝老子受法於泰壹元君，有泰壹之書傳於世。空桑氏、神民氏，蓋使民神異業，而精氣通行者，猗帝氏、次民氏、辰放氏。<br>　　古初之人，卉服蔽體，辰放氏教民扌搴木茹皮以御風霜，綯鬢闊首以去靈雨，而人從之，號曰衣皮之民，傳四世。蜀山氏、馬鬼豗氏、渾沌氏，生而不殺，予而不奪，天下之人，服其威而懷其德。當是時，陰陽和平，萬物無爭。蜚鳥之巢，可俯而探也，走獸可係而走也。蓋執中涵和，無內而無外者，傳七世。<br>　　東戶氏，當是之時，禽獸成群，竹木遂長，道不拾遺，傳十七世。皇覃氏、啟統氏、吉夷氏、幾蘧氏、稀韋氏、有巢氏，太古之民，穴居野處，搏生咀華，與物相友，尚有與禽獸同食共宿者。至是，民有機智，凌虐禽獸，而禽獸始為人敵，爪牙角毒，概不足以勝禽獸。有巢氏教民構木為巢，居而避之。未知稼穡，食草木之實。<br>　　未有火化，渴飲禽獸之血，饑則帶毛而食禽獸之肉，故曰茹毛飲血。取禽獸之皮，以蔽前後。傳二世而燧人氏繼之。燧人氏有四賢臣：一曰明山、二曰必育、三曰成博、四曰隕丘，輔燧人氏以治天下。時民不知有火，未知熟食，燧人氏仰觀列宿，俯察五行，知空中有火，麗木則明。一日遊於南垂，有木焉。<br>　　鳥喙其枝，見磷磷火出，燧人氏感之，於是鑽木取火，教民烹飪，放於石上，炙而食之，以免腥臊生食，民大利之。<br>　　時未有文字，燧人氏作結繩之政，大事則大結，小事則小結。立傳教之台，為日中之市，興交易之道，人情以遂，故又謂之燧皇，傳八世。繼治有庸成氏，再繼有伏羲氏出焉。未知後事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>