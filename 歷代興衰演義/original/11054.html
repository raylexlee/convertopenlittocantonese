<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第十九回　三國志亂紛紛五十餘載</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　三國志亂紛紛五十餘載</font></h4>
			　　詩曰：<br>　　剩水殘山古又今，逢時人物此登臨。<br>　　詩吟杜牧孤鴻句，淚落雍門一操琴。<br>　　老去深藏經濟手，病來灰卻戰爭心。<br>　　殘篇檢到興亡處，閒悶閒愁海樣深。<br>　　卻說曹操字孟德，父嵩，為中常侍曹騰養子，實夏侯氏子也。操少機警，有權數，任俠放蕩，不治本業。初舉考廉，為議郎，餘見前。曹操既遷天子於許，自為大將軍，封武平侯，以荀彧、荀攸、郭嘉等為謀士，募民屯田許下，州郡各置田官，所在積穀，兵食以足。初，曹操之攻徐州牧陶謙也，平原相劉備將兵救之，會謙病篤而卒，遂以備代領徐州。袁術攻劉備以爭徐州，備使張飛守下邳，自將拒術，呂布襲下邳，張飛敗走，備降於布，布復以備為豫州刺史，布自為徐州牧。劉備在豫州，合兵得萬人，呂布惡之，攻備，備敗走，歸曹操，操厚遇之，仍以為豫州牧，東屯沛。時陳宮歸布，袁術稱帝於壽春，布與術通，遣高順、張遼攻備，破沛城，虜備妻子，備隻身走。荀攸勸操自擊布，圍下邳。操圍下邳久，疲憊欲還。荀攸、郭嘉曰：「呂布勇而無謀，陳宮有智而遲，今布氣未復，宮謀未定，急攻之，布可拔也。」乃引沂水泗水灌城。月餘，布益困迫，乃降。布見操曰：「明公之所患，無過於布，今已服矣。著今布將騎，明公將步，天下不足定也。」操命緩布縛。劉備曰：「不可！明公不見呂布嘗事丁建陽與董卓乎？」操頷之。宮請死，操曰：「奈卿老母妻子何？」宮曰：「宮聞以孝治天下者，不害人之親，施仁政於天下者，不絕人之祀，老母妻子聲存否，在明公不在宮也。」操亦涕泣，並呂布、高順皆殺之。召宮母養之終身；嫁宮女，撫恤其家，厚待如初。張遼、臧霸等皆降。<br>　　劉備從操還許都，操以備為左將軍，禮之愈厚。<br>　　袁術既稱帝，淫侈益甚，既而糧米空虛，不能自立，欲奔袁紹。操遣備邀之，復走壽春，軍江亭，坐簀牀，歎曰：「袁術乃至此乎？」因憤怒，嘔血而死。袁紹既滅公孫瓚而驕，簡精兵十萬，令郭圖、審配等攻許。操進軍黎陽，分兵守官凌。<br>　　一日。操與備飲，閒論英雄，操曰：「今天下英雄，惟使君與孤耳！袁本初之徒，不足數也。」備懼其知己，大驚，適遇雷震，備方食，失箸，乃偽曰：「聖人云：『迅雷風烈必變。』良有以也。」操心輕之，使邀袁術。備邀袁術還，聞操出，遂巷徐州刺史車冑，留關公守下邳，行太守事，身還小沛。郡縣多叛操歸備，備眾數萬人，遣使與袁紹連兵。操遣長史劉岱擊之，不克。車騎將軍董承女，為獻帝貴妃，受帝衣帶中密詔，與劉備等謀誅操。董承謀泄，操殺承等，皆夷三族，求貴妃於宮中殺之。帝以貴妃有孕為請，不許。操欲自討劉備，諸將皆曰：「與公爭天下者袁紹也，今紹方來，反棄之而東，如紹乘公後，若何？」操曰：「劉備，人傑也，今不擊，必為後患。」郭嘉曰：「紹性遲而多疑，來必不速；備新起，眾心未附；急擊之必敗。」操師遂東。田豐說袁紹曰：「曹、劉相攻，未可猝解，公舉兵襲操後，可一往而定。」紹辭以子疾，豐舉杖擊地曰：「嗟乎？遭難遇之時，而以小兒病失其機會，惜哉！大事去矣。」曹操擊劉備，破之，獲其妻子。進拔下邳，擒關公。操使張遼說公降，公謂張遼曰：「吾有三約，與皇叔誓扶漢室，降漢不降曹，一也；二嫂在彼給養，上下人等不許到門，二也；知吾主去向，不分遠近，便當辭去，三也。如其不允，吾必不降。操從之，封公為漢壽亭侯。操欲亂其主臣之義，使公與備妻甘、糜二夫人共室。公避嫌秉燭侍立至天明。劉備既敗，奔青州，歸袁紹，紹去鄴二百里迎之。操還軍官渡，袁紹議攻許，進軍黎陽，令其將顏良攻劉延於白馬。曹操北救劉延，顏良來逆戰，操使張遼、關公先登擊之。公望見良麾蓋，策馬刺良於萬眾之中，斬其首而還，遂解白馬之圍，徙其民而西。紹渡河追之，至延津南，操陳輜重以餌敵，遣將縱擊，斬文丑。良、丑皆紹良將，兩戰拆之，紹軍奪氣。<br>　　關公既斬良、丑，方知劉備在袁紹軍，乃盡封曹操所賜，拜書告辭，奔劉缶於袁軍。左右欲追之，操曰：「彼各為其主，勿追也。」紹軍陽武，操與戰不利，糧食將盡，與荀彧書，欲還許。彧報曰：「今糧食雖少，未若楚漢在滎陽、成臯間也。是時劉、項莫肯先退者，以先退則勢屈也。公以弱當強，若不能制，必為所乘，此用奇之時，不可失也。」操乃堅壁持之。<br>　　荀攸言於操曰：「紹運車旦暮且至，其將韓猛銳而輕故，擊之必破。」乃令偏將軍徐晃，邀擊紹運車，燒其輜重。紹復遣車運穀，沮授請遣支軍，以絕曹操之鈔。紹不從。許攸曰：「操兵少而悉師拒我，許都空虛，若遣輕騎，星行掩襲，許可破也。<br>　　許破，則奉天子以討操，操成擒矣？如其未潰，可令首尾奔命，破之必也。」紹亦不從。會攸家犯法，治中審配收繫之，攸遂奔操。操跣足迎之，撫掌笑曰：「子卿遠來，吾事濟矣！」攸因言袁氏輜重萬乘，在故市烏巢，軍無嚴備，輕兵襲之，焚其積聚，不過三日，袁氏敗矣！」操大喜，乃留曹洪、荀攸守營，自將步騎五千人，皆用袁軍旗幟，間道銜枚，人抱束薪。既至，圍屯放火，營中大亂，遂大破之，焚其糧米。殺士卒千餘人，皆取其鼻，牛馬割唇舌，以示紹軍。紹軍惶懼，大潰，紹及子譚等，幅巾乘馬，與八百騎渡河。操追之不及，盡收其輜重圖書珍寶，餘眾降者，操盡坑之。乃擊劉備於汝南，備奔荊州劉表。表聞備至，自出郊迎，以上賓之禮待之，益其兵，使屯新野。袁紹軍既敗還，以不聽田豐言；恐為所笑，遂殺之。慚忿發病，吐血而亡。紹為人寬雅有度，喜怒不形於色，但矜愎自高，短於從善，故至於敗。<br>　　紹有三子：譚、熙、尚。紹後妻劉氏愛尚，紹在日，欲立為后。眾以譚長，當立譚。審配矯紹命立尚，譚不得立，自將兵屯黎陽，欲攻尚。譚別駕王修諫曰：「兄弟者，左右手也，今與人鬥，而斷其左右手曰：『我必勝。』其可得乎？夫棄兄弟而不親，天下誰其親之！」不聽，袁譚、袁尚治兵相攻。時曹操擊劉表，軍於西平，譚遣辛毗詣操請救。操群下多以為劉表強，宜先平之，譚尚不足憂也。荀攸曰：「天下方有事，而劉表坐保江漢之間，其無四方之志。可知矣，袁氏據西州之地，帶甲數十萬，使二子和睦，天下之患未息也，今及其亂而取之，天下定矣！」操從之。袁尚攻袁譚，曹操攻鄴，尚還戰，敗走幽州，投袁熙。操遂入鄴，自領冀州牧。袁譚復背操，操攻平原，拔之，譚走保南皮，曹操攻南皮，克之，斬袁譚。幽州刺史袁熙，為其將焦觸、張南所攻，與尚俱奔遼西烏桓，觸自號幽州刺史，率守令來降曹。其後曹操擊烏桓，袁熙、袁尚奔遼東，遼東太守公孫康斬熙、尚之首獻操，袁氏遂亡。<br>　　卻說瑯琊諸葛亮，字孔明，寓居襄陽隆中，每自比管仲、樂毅，時人莫之知也，惟潁川徐庶與崔州平信之。劉備訪士於襄陽司馬徽。徽曰：「儒生俗士，豈知時務，識時務者在乎俊傑。此間自有伏龍、鳳雛。」備問為誰，曰：「諸葛孔明、龐士元也。」徐庶亦謂備曰：「諸葛孔明，臥龍也。將軍其願見之乎？」備曰：「君與俱來。」庶曰：「此人可就見，不可屈致，宜枉駕顧之。」備詣亮，凡三往，乃見。因屏人曰：「漢室傾頹，奸臣竊柄，孤不度德量力，欲伸大義於天下。請問計將安出？」亮曰：「今曹操已擁百萬之眾，挾天子以令諸侯，此誠不可與爭鋒。孫權據有江東，已歷三世，地險麗民附，賢能樂為之用，此可與為援，麗不可圖也。荊州北據漢、沔，利盡南海，東連吳會，西通巴、蜀，此用武之地，而其主劉表不能守，此殆天所以資將軍也；益州險塞，沃野千里，天府之地，劉璋闇弱，張魯在北，民殷國富，而不知存恤，智能之士，思得明君。將軍既帝室之冑，信義著於四海，若跨有荊、益，結好孫權，內修政治，外觀時變，則霸業可成，漢室可興矣！」<br>　　備曰：「善！」於是與亮情好日密。關公、張飛不悅。備解之曰：「孤之有孔明，猶魚之有水也。願諸君勿復言。」關、張乃止。<br>　　曹操自為丞相，奏封功臣二十餘人為列侯，引兵擊劉表。<br>　　初，劉表二子琦、琮，表為琮聚其後妻蔡氏之姪女，蔡氏遂愛琮而惡琦。琦不自安，與亮謀自安之策。亮曰：「君不見申生在內而危，重耳在外而安乎？」琦意感悟，會孫權報父仇，擊江夏太守黃祖，破斬之。琦求代其任，表乃以琦為江夏太守。<br>　　表卒，琮嗣。未幾，曹操兵至；蒯越等勸琮降。操至新野，琮舉州降。操遂進兵。時劉備屯焚城，琮降，不以告備，及覺，則操已在宛矣。備大驚，呼部曲共議，或勸備攻琮，荊州可得。<br>　　備曰：「劉荊州危亡，托我以孤，背信自濟，吾所不為。」備將其眾去，過襄陽，州人多歸之。比到當陽，眾十餘萬人，輜重數十輛，日行十餘里。別遣關公乘船數百艘，使會江陵。或曰宜速行，可保江陵。備曰：「夫成大事必以人為本，今人歸吾，吾何忍棄而去！」曹操以江陵有軍實，恐劉備據之，乃釋輜重，輕車至襄陽。聞備已過，遂將精兵五千往追之，一日一夜行三百餘里，至當陽之長坂。備乃棄妻子，與諸葛亮、張飛、趙雲等數十騎走。徐庶母為曹操所獲。庶辭備，指其心曰：「本欲與將軍共圖王業者，以此方寸也。今已失老母，方寸亂矣。在此無益於事，請從此別。」遂詣操。張飛拒後，據水斷橋，目真目橫矛曰：「吾乃張翼德也，可共來受死！」操兵無敢近者。雲懷備子禪，與關公船會，得濟沔，遇劉琦兵萬餘人，與俱到夏口。<br>　　初，孫堅為袁術攻劉表，為黃祖所殺。堅四子：策、權、翊、匡。堅死，時策年十七，乃渡江，居江東，結納豪傑，有復仇之志。至壽春，見袁術。術奇之，以堅餘兵還策，許為九江太守。已而更用陳紀，又使策攻廬江太守陸康，謂曰：「廬江拔，真卿有也。」策攻拔之，復用其故吏劉勛，策大失望。<br>　　術以吳景為丹陽太守，揚州刺史劉繇逐之，遣將屯橫江以拒袁術。孫堅舊將朱治，見袁術德政不立，勸策歸取江東。策從之，說術曰：「家有舊恩在江東，願助舅吳景討橫江，橫江拔，因投本土召募，可得兵三五萬，以佐明公定天下。」術素知其事，又以策未必能定劉繇，且不叛已，乃許之，表策為折衝校尉；策行收兵，至歷陽。周瑜從父尚為丹陽太守，將兵迎之，助以資糧。策進攻橫江，拔之，渡江轉鬥，所向皆破，莫敢當其鋒者。百姓聞孫郎至，皆失魂魄。及策至，軍士奉令，不敢擄掠，雞犬菜果，一無所犯，民乃大悅，競以牛酒勞軍。遂破秣陵，攻劉繇於曲阿，繇敗走豫章。<br>　　策美姿容，善笑語，闊達聽受，又善於用人，是以士民見者，莫不盡心，樂為效死。旬日之間，得二萬餘人，馬千餘匹，威震江東。孫策引兵渡浙江，會稽功曹虞翻說太守王郎避之，郎不從，為策所破，乃降。策自領會稽太守，復命翻為功曹，待以交友之禮。策好遊獵，翻諫曰：「白龍魚服，困於豫且，願少留意。」策善之而不能改。袁術有逆謀，聞孫堅得傳國璽，拘堅妻而奪之，策遂與術絕。袁術縣吏周瑜、魯肅知術無成，皆棄官從策。策擒劉繇將太史慈，復解其縛而用之。會劉繇卒，眾萬餘人，屬豫章太守華歆。孫策襲廬江太守劉勛，取之，得袁術妻子，善遇之。因巡豫章，使虞翻說華歆降，策軍至，歆葛巾迎策，策禮以上賓。時曹操與袁紹相持於官渡，策欲乘虛襲許，部署未發，會先所殺吳郡太守許貢家奴，因其出獵，伏竹篁中，射之中頰。創甚，召張昭等謂曰：「中國方亂，以吳越之眾，三江之固，足以觀成敗，公等相吾弟。」呼權，佩以印綬，謂曰：「決機於兩陳之間，戰勝攻取，卿不如我；舉賢任能，以保江東，我不如卿。」遂卒，年二十六。權悲號不視事。張昭曰：「考廉，此豈哭時耶？」權易服巡軍，張昭、周瑜等謂權可與共成大業，遂委身任事焉。<br>　　孫權報父仇，擊江夏太守黃祖，破斬之。曹操下書責孫權任子為質。周瑜曰：「將軍承父兄之餘資，兼六郡之眾，兵精糧足，將士用命，鑄山煮海，境內富饒，有何逼迫，而欲送質。質一入，不得不與曹氏相首尾，與相首尾，則命召不得不往，往則見制於人，極不過一侯印，豈與南面稱孤同哉？」吳夫人曰：「公瑾之言是也，公瑾與伯符同年，小一月耳，我視之如子，汝其兄事之。」遂不送質。魯肅聞劉表卒，言於孫權，曰：「荊州與我國鄰接，江山險固，沃野千里，士民殷富，若據而有之，此帝王之資也，請往說劉備，使撫表眾，共治曹操。」<br>　　權遣肅行，會備南走，肅迎之於當陽長坂，謂備曰：「孫將軍敬賢禮士，兵精糧足，足以成事。今為君計，莫若遣心腹結好於東。」備用肅計，由夏口，進往鄂縣之樊口，自江陵，將順流東下。諸葛亮曰：「事急矣，請奉命求救於孫將軍。」遂與魯肅詣孫權。見於柴桑，說曰：「海內大亂，將軍起兵江東？劉豫州收眾漢南，與曹操並爭天下。今曹操芟夷大難，略已平矣，又破荊州，威震四海。英雄無用武之地，故豫州逃難至此，願將軍量力而處之，若能以吳越之眾，與中國抗衡，不如早與之絕，若不能，何不北面而事之？」權曰：「劉豫州何不遂事之乎？」<br>　　亮曰：「田橫，齊之壯士耳，猶守義不辱，況劉豫州乎？以帝室之冑，英才蓋世，安能為之下乎？」權勃然曰：「吾不能舉全吳之地，受制於人。吾計決矣！非劉豫州不可以當曹操，然豫州新敗之後，安能抗此敵乎？」亮曰：「操眾遠來疲弊，聞追豫州輕騎一日一夜行三百餘里，此所謂強弩之末，勢不能穿魯縞者也。且北方之人，不習水戰，將軍誠能與豫州協力同心，破操必矣。操既破，則荊吳之勢強，鼎足之形成矣。成敗之機，在於今日。」權大悅。是時，曹操遣權書曰：「近者奉命伐罪，旌麾南指，劉琮束手。今治水軍八十萬，可與將軍會獵於吳。」<br>　　權以示群下，莫不大驚失色。張昭等曰：「操得荊州，長江之險，已與我共之矣，不如迎之。」魯肅密謂權曰：「使肅迎操，猶不失下曹從事，累官致不失州郡也。將軍迎操，欲安歸乎？」<br>　　因勸權召周瑜定計。瑜至，謂權曰：「操雖托名漢相，其實漢賊也。將軍割據江東，兵精糧足，當為天下除殘去惡，況操自送死，而可迎之耶！今北土未平，馬超、韓遂尚為後患，而操捨鞍馬，仗舟楫，驅中國土眾遠涉江湖，不服水土，必生疾病。將軍擒操，宜在今日。瑜請得精兵五萬人，保為將軍破之。」<br>　　權曰：「老賊欲廢漢自立久矣，但忌二袁、呂布、劉表與孤耳。今數雄已滅，惟孤尚存。孤與老賊勢不兩立。」因拔刀砍案曰：「諸將吏敢有復言迎操者，與此案同！」遂令瑜督兵三萬，與劉備並力御操。權軍與操遇於赤壁。時操軍已生疫疾，初戰不利，引次江北。瑜部將黃蓋曰：「曹軍方連船艦首尾相接，可燒而取也。」<br>　　乃取蒙衝鬥艦載燥荻枯柴，灌油其中，先以書遺操，詐云欲降。<br>　　時諸葛亮祭禱祈風，東南風急，蓋以十艦居前，江中舉帆，餘船以次俱進。操軍吏士皆出營立視，指言蓋降。去北軍二里餘，同時發火，火烈風猛，船往如箭，燒盡北船，延及岸上營落。<br>　　煙燄張天，人馬燒溺，死者甚眾。北軍大潰。操引兵從華容道步走，劉備與周瑜水陸並進，追操至南郡，操軍死者大半。操乃留曹仁、徐晃守江陵，引兵北還。於是吳將士形勢自倍，瑜乃渡江，屯北岸，與曹仁相拒。劉備表劉琦為荊州刺史，引兵巡武陵、長沙、桂陽、零陵四郡，皆降之。周瑜攻曹仁歲餘，殺傷甚眾，仁委城走，瑜屯據江陵。會劉琦卒，權以備領荊州牧，周瑜分南岸地以給備。權以妹妻備。妹才捷剛猛，有諸兄風，侍婢百餘人，皆執刀侍立，備每入，心常懍僳。周瑜還江陵，道病，與權箋曰：「方今曹操在北，疆場未靜，劉備寄寓，有似養虎，天下之事，未知終始。魯肅忠烈，臨事不苟，可以代瑜，倘所言可採，瑜死不朽矣！」卒於巴邱。權即命魯肅代瑜領兵。魯肅勸權以荊州借備，相與共拒曹操，權從之。曹操謀取巴蜀，據吳之上流以伐吳，乃遣司隸校尉鐘繇等討張魯。<br>　　韓遂、馬超在陝西隴地，疑為襲己，十部俱反，操自將擊之。<br>　　夾潼關而陳，令徐晃、朱靈以兵四千人渡蒲阪津，據河西為營，操乃北渡河，兵眾先行，而自斷後。超將萬餘人，攻之，矢下如雨，操據胡牀不動。及事急，都尉許褚扶操上船，船工中流矢死，褚左手舉馬鞍蔽操，右手划船。校尉丁裴放牛馬以餌賊，操乃得渡。超等挑戰，不許。操與韓遂有舊，請與遂相見，交馬語移時，但說京都舊話，撫手歡笑，而不及軍事。既罷，超問遂曰：「曹操何言？」遂曰：「無所言也。」超心疑之。他日，曹操又與遂書，多所點竄，如遂改定者，韓遂、馬超遂自相疑貳。操先以輕兵挑戰，後縱虎騎夾攻，大破之。遂、超奔涼州，操追至安定而還。操既還，馬超復率羌胡攻隴上諸縣，郡縣皆應之。輯阜、姜敘等起兵討超，超大敗，南奔張魯，後三年，降於劉備。西平、金城諸將共殺韓遂，送詣操降。<br>　　卻說劉備以龐統為耒陽令，不治，免官。魯肅遺劉備書曰：「龐士元非百里才也，使處治中、別駕之任，始得展其驥足耳！」<br>　　諸月葛亮亦言之。備見統，與言談，大器之，遂用統為治中，相衙門於諸葛亮。初，劉焉為益州牧，見漢亂，陰蓄異志。沛人張魯，自乃祖道陵以來，世為五斗米道，客居於蜀，焉以為督義司馬，與合兵掩殺漢中太守，斷斜谷關。及焉卒，子璋立，張魯以璋閹弱，遂據漢中扶風。法正為璋軍議校尉，璋不能用，悒悒不得志。益州別駕架松與正善，自負其才，度璋不足以有為，勸璋結備以討張魯。璋曰：「誰可為使？」松舉法正。璋然之，遣正將兵四千迎備。主簿黃權切諫，璋不聽。法正至荊州，陰說劉備舉益州，備疑而未決，龐統曰：「益州土沃財富，大業可成，逆取順守，古人所貴，若事成之後，封以大國，何負於信。今日不敢，終為他人利耳。」備以為然，乃留諸葛亮、關公等守荊州，自將步卒數萬人入益州。備至巴郡，太守嚴顏拊心歎曰：「此所謂獨坐深山，引虎自衛者也。」備至涪，璋往會之，增備兵，厚加資給，使擊張魯。備北到葭萌，不即討魯，厚樹碑以收民心。劉備在葭萌，龐統言於備曰：「今陰選精兵，晝夜兼行，逕襲成都，此上策也。楊懷、高沛，璋之名將，各擁強兵據關隘，聞數諫璋，遣將軍還荊州。將軍遣人相聞，說荊州有急，欲還救之，二子喜，必來見，因而執之，取其兵，進向成都，此中計也。退還白帝，連引荊州，徐徐，圖之，此下計也。若沉吟不去，將至大困，不可救矣。」備用其中計；進據涪城。諸葛亮留關公守荊州，與張飛、趙雲將兵溯流，克巴東，破巴郡，獲太守嚴顏。飛呵顏曰：「何以不降？」<br>　　顏曰：「卿等無狀，侵奪我州。我州但有斷頭將軍，霜降將軍也！」飛壯而釋之，引為賓客。分遣趙雲叢外水定江陽、犍為，飛定巴西、德陽，龐統中流矢卒。馬超知張魯無成，亦來降備。<br>　　時劉璋城中，尚有精兵三萬餘人，糧草支一年，吏民廊欲死戰。<br>　　璋曰：「我爺子在州二十餘年，無恩德於百姓。於心何安！」<br>　　遂牙城出降。備遷劉璋於荊州公安縣，盡歸其財物。備自領益州牧，政事悉委於諸葛亮。亮用人行政，事事咸宜。劉璋每事從寬，亮糾之以嚴，而屬大治。孫權令諸葛瑾從備還索荊州諸郡，備不許，權遂置長沙、零陵、桂陽三郡長吏，關公皆逐之。<br>　　權大怒，令呂蒙取三郡。劉備聞之，自蜀親至公安，遣關公爭三郡。孫權進住陸口，魯肅將萬人屯益陽，以拒關公。會聞曹操將攻漢中，劉備恐失益州，使使求和於吳。權令諸葛瑾報命，更尋盟好，遂分荊州，發湘水為界：長沙、江夏、桂陽以東屬吳，南郡、零陵、武陵以西屬備。初，曹操之殺董貴妃也，操納三女於獻帝，俱為貴妃，帝之左右，皆操耳目。伏后大懼，與父完書，令密圖操，至是事泄，操使郄慮持節策，收皇由后印綬。尚書令華歆坏戶發壁，牽后出。時帝在外殿，后披髮徒行泣過，決曰：「不能復相活耶？」帝曰：「我亦不知命在何時？」顧謂慮曰：「天下豈有是耶？」操將后下暴室，以幽死；所生二子，皆鳩殺之。遂以操女貴人曹氏為皇后，以冀州十郡封操為魏公，加九錫，位諸侯王上，又進爵為王，設天子旌旗，出警入蹕，以子丕為王太子。操自將擊張魯，拔陽平。魯奔南山，遂出降，操封魯為閬中侯。法正說劉備曰：「曹操一舉而張魯降，定漢中，不因此時以圖巴蜀，身遽北遠，而留夏侯淵、張郃屯守，今策淵、郃才略，不勝國之將帥，舉眾往討，必可克之。」備以為然，乃率諸將進兵漢中，屯陽平關。夏侯淵、張郃、徐晃等相拒。備遣其將陳式等絕馬鳴閣道，徐晃擊破之。<br>　　備急書發益州兵。諸葛亮以問從事楊洪，洪曰：「漢中為益州咽喉，無漢中則無蜀矣，發兵何疑。」乃大發兵取漢中。夏侯淵戰數勝，與備相拒逾年，備自陽平稍前，營於定軍山，淵引兵追之。備使討虜將軍黃忠乘高鼓噪攻之，淵軍大敗，斬淵。<br>　　曹操自長安出斜谷，軍遮要以臨漢中。備斂眾拒險，不與交鋒。<br>　　操運米北山下，黃忠引兵欲取之，過期不還。趙雲將數十騎，出營視之，值操揚兵大出，雲猝與相遇，遂前突其陣，且戰且卻。魏兵散而複合，追至營下，雲入營，更大開門，偃旗息鼓。<br>　　魏人疑有伏兵，引去；雲擂鼓震天，惟以勁弩於後射魏兵。魏兵驚駭，自相蹂踐，墮漢水死者甚眾。操引軍還長安，備遂有漢中，因自立為漢中王。<br>　　關公使糜芳守江陵，傅士位守公安，公自率眾攻曹仁於樊城。仁使於禁、龐德屯樊北。秋，大霖雨，漢水溢，禁等七軍皆沒。禁與諸將登高避水，關公乘船攻之，龐德被獲，不屈，關公殺之，禁等窮追，遂降。自許以南，往往遙應關公，公威震華夏。曹操聞龐德死，流涕曰：「吾知於禁三十年，何意臨危反不及龐德耶？」用議徙都以避其鋒，司馬懿言於操曰：「劉備、孫權，外親內疏，關公得志，權必不喜也，可遣人勸權罩其後，許割江南以封權，則樊圍自解矣！」操從之。司馬懿字仲達，河內溫人，今河審懷慶府溫縣是也。少聰明，英斷而多大略，兄司馬朗為操主簿，操聞懿才而辟之。懿辭以風痹。操怒，欲收之，乃就職。至是為操畫計，以害關公。操通使於權，權與呂蒙密謀公。蒙偽稱疾篤，而以陸遜代將。遜至陸口，為書與關公，稱其功美，深自謙抑。公意大安，撤荊州守兵以赴樊。遜具啟形狀，權遂發兵襲公，權為箋復操，請以討關公自效，且乞勿漏。董昭曰：「軍事尚權宜露之，則樊圍自解矣！」<br>　　關公聞之，猶豫不決。蒙至尋陽，盡伏精兵於船中，使旦衣搖櫓，作商賈人服，晝夜兼行，公所置江邊屯侯，盡收縛之，故公不知。糜芳、傅大仁皆素嫌公輕己，開門出降。蒙入江陵，釋於禁之囚，得關公及將士家屬，皆撫慰之，嚴禁軍士，不得擄掠。公聞南郡朱，退保麥城，因遁走。馬忠獲公及其子平，皆斬之，遂定荊州。呂蒙未及受封，發病而死。<br>　　曹操表孫權為驃騎將軍，假節，領荊州牧，封南昌侯。權上書稱臣於操，群臣勸操宜正大位，操曰：「若天命在吾，吾其為周文王乎？」操卒，操子丕以操妻王后卞氏之令，即王位。<br>　　尋篡漢，廢獻帝為山陽公，丕即皇帝位，是為文帝，國號魏；追尊父操為武皇帝，廟號太祖。獻帝在虛位三十一年。東漢凡十二帝，起光武乙酉，終獻帝庚子，共一百九十六年，而分為蜀（即後漢）、魏、吳三國，後五十餘年而並於晉，其年份多寡不同。下回便見。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>