<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第二十二回　走江東承舊統百歲雲奔</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十二回</br>　　走江東承舊統百歲雲奔</font></h4>
			　　詞曰：<br>　　暮鼓晨鐘，春花秋月何時了。七顛八倒，往事知多少？<br>　　昨日今朝，鏡裡容顏老。一場談笑，幾個人知道。<br>　　卻說東普中宗元帝司馬睿，字景文，宣帝司馬懿曾孫，瑯琊王覲之子，其實牛金子也。蓋瑯琊王覲之妃夏侯氏，生得千嬌百媚，水性楊花，因小吏牛金入值，見是美貌少年，誘與私焉。往來既熟，因而有孕。覲雖不時幸御，以其年月不對，疑之。以愛妃之故，不忍發。至生時，有神光之異，一室盡明，因育之。及長，隆準龍顏，目有精光，沉敏有大量，遂冒認為己子。及夏侯氏臨終，明為元帝言之。元帝暗召牛金。牛金已死。元帝恥於複姓，遂冒姓司馬氏，厚賜其子而遣之。初為安東將軍，都督揚州諸軍事。及聞愍帝遇害，及即位於建康，立子紹為太子，以王導為謀主，拜為驃騎大將軍。以王敦為荊州刺史，又以祖逖為豫州刺史。<br>　　逖，范陽人，少有澄清中原之志，嘗與劉琨同寢，中夜聞雞鳴，蹴琨覺，曰：「此非惡聲也。」因起舞，睿不給以兵仗，使自如召募。逖將其部曲百餘人渡江，中流擊楫而誓曰：「祖逖不能澄清中原，而復濟者，有如大江。」遂屯淮陰，起冶鑄兵，募得二千餘人而後進。祖逖鎮雍邱，數遣兵邀擊後趙兵，後趙鎮戍者歸逖甚眾。後趙境土漸蹙，自河以南，多叛後趙而歸晉。逖練兵積穀，為取河北之計。後趙主石勒患之，乃下幽州。為逖修祖父墓，置守塚二家。因與逖書，求通使及互市。<br>　　逖亦禁諸將不得暴後趙之民，邊境之間稍得休息。元帝以戴淵為征西將軍，督六州，鎮合肥。逖以戴淵雖有才望，無宏志遠識，且已剪荊棘，收河南地，而淵雍容一旦來統之，意甚快怏。<br>　　又聞王敦將亂，知大功不遂，感憤發病而卒。以逖弟約代領其眾。劉琨初為並州刺史，及石勒破樂平，並州震駭，降勒。琨奔段匹磾，後為匹磾所殺。王敦舉兵反，敦久蓄反謀，以憚祖逖不敢發，及逖卒，遂反。罪狀劉隗、刁協。湘州刺史譙王丞、梁州刺史甘卓起兵討之。敦令魏乂寇長沙，長沙城池不完，資儲又乏，人心震恐，或勸譙王丞出走丞不可，乃據城固守。王敦，王導從兄也，劉隗、刁協勸帝盡誅王氏，周豈頁上表救之甚力，而不使知，導甚恨之。帝以導為前鋒大都督討敦。敦歎曰：「吾不得復為盛德事矣。」帝令刁協、劉隗、戴淵帥眾攻敦，為敦所敗。協為人所殺，隗奔後趙。帝令百官詣石頭城見敦，以敦為丞相，都督中外諸軍事。敦欲殺周豈頁、戴淵，以問王導，導不答，遂收豈頁並淵殺之。後導檢中書，乃見豈頁表，執之流涕曰：「我雖末殺伯仁，伯仁由我而死，幽冥之中，負此良友矣。」敦竟不朝天子而還武昌，舉兵陷長沙，殺譙王丞。<br>　　又令襄陽太守周慮襲殺甘卓，四方貢獻，多入其府。將相岳牧，皆出其門。<br>　　元帝憂憤成疾，在位六年崩。太子紹即位，是為肅宗明帝。<br>　　司空導受遺詔輔政。明帝仁慈，善文詞，喜武藝，好賢受諫，明敏有機斷。初，為太子時，王敦切忌，而欲廢之，溫嶠阻之，遂不果。至是敦謀篡位，敦弟彬諫之甚苦，敦變色目左右，將殺之，彬正色曰：「君昔歲殺兄，今殺弟耶？」敦乃止。王敦疾篤，敦無子，以兄含子應為嗣，矯詔拜應為武衛將軍以自副。王導聞敦疾篤，率子弟為敦發喪。眾以為敦已死，咸有奮志，於是尚書騰詔下敦府，列敦罪惡。教見詔甚怒，而病益篤，不能自將，以兄含帥眾五萬，奄至江寧。導遺含書曰：「兄妄萌逆節，凡在人臣，誰不憤歎。導受國恩，今日之事，明目張膽，為六軍之首。寧為忠臣而死，不為無賴而生矣。」含不答，帝帥諸軍襲擊之，大破之。敦死眾潰，其黨錢鳳、洗充等，俱伏誅，乃發敦瘞出屍，跪而斬之。王含、王應奔荊州，王舒遣軍沉其父子於江，以陶侃都督荊湘等州軍事。明帝在位三年崩，司徒王導，中書令庾亮，尚書令卞壺，並受遺詔輔政。<br>　　時帝年方五歲，是為顯宗成帝。庾太后臨朝稱制。以溫嶠都督江翔軍事，庾亮以太后故，年少專權。南頓王宗，初為肅宗所親任，庾亮忿而殺之，由是大失眾心。宗之死也，帝不知。<br>　　久之，問曰：「當日白頭公何在？」亮對以謀反伏誅。帝泣曰：「舅言人作賊便殺之，若人言舅作賊當何如？」亮懼色變。時歷陽內史蘇峻前守臨淮，王敦再犯闕時，入衛有功，威望漸著。<br>　　及在歷陽，卒銳器精，志輕朝廷，招納亡命。庾亮修石頭城以防之，復以溫嶠等為聲援。亮以蘇峻在歷陽，終為禍患，欲下譚征之。舉朝以為不可，亮不聽，征峻為大司馬。峻曰：「我寧山頭望廷尉，不能廷尉望山頭。」峻知祖約怨朝廷，乃遣使推崇約，請共起兵討庾亮。約大喜，以兵會峻。蘇峻帥軍二萬，濟自橫江，攻青溪柵，卞壺帥兵拒擊。力竭苦戰而死。二子卞畛、卞盱隨之，亦赴敵而死。峻縱火燒台省及諸營署。峻兵入台城，稱詔大赦，惟庚亮兄弟不赦。宣城內史桓彝起兵赴難，竣分兵陷宣城，執彝殺之。溫嶠有眾七千，將起兵討峻，邀陶侃同赴國難，侃即戎服登舟。郗鑒在廣陵，涕泣誓眾，入赴國難，將士爭奮。峻聞四方兵起，逼遷帝於石頭城。王導密令張闓以太后詔諭三吳，使起義兵。會稽內史王舒、吳興太守盧潭、吳國內史蔡模、義興太守顧眾等，皆起兵應詔討峻。嶠等率諸軍同赴建康，戍卒四萬，旌旗七百餘里。峻望之大懼。陶侃、溫嶠等討峻於石頭城，相持不決。侃欲西歸，嶠曰：「夫子幽逼，乃臣子肝腦塗地之時，今日之勢，譬如騎虎，安可中下哉？」公若違眾獨返，義旗將回指於公矣。毛寶等勸侃分米以餉嶠軍，侃督水軍向白石。庾亮、溫嶠、趙孕等帥步兵向白石。<br>　　蘇竣將八千人逆戰，侃部將彭世、李乾投之以矛，峻墜馬斬首，臠割之，焚其骨，三軍皆稱「萬歲」。餘眾大潰，峻司馬任護等共立峻弟逸為主，閉城自守。趙孕令將擊祖約於歷陽，約奔後趙，後為後趙所族。渚軍攻石頭城，建威長史滕含大破其兵，蘇逸、韓晃被獲，皆斬之。含部將曹據抱帝奔溫嶠船，群臣見帝叩頭，號泣請罪。時宮殿灰燼，眾欲遷都，王導請鎮之以靜，收集散亡，京邑以安。帝不豫，帝二子丕、奕皆在襁褓，庾冰說帝以國有強敵，宜立長君，請以瑯琊王岳為嗣，帝許之。帝在位十七年崩。<br>　　瑯琊王岳即位，是為康帝，亮陰不言，委政於庾冰、何充。<br>　　帝在位二年崩，太子聘即位，是為穆帝。時方二歲，太后褚氏臨朝稱制。何充加侍中錄尚書事。江州都督庾翼卒，何充以桓溫英略過人，竟代翼。蜀漢主李勢驕淫，不恤國事，桓溫帥師伐之，拜表即行卜策步卒直指成都。勢戰敗，乃面縛輿櫬，詣軍門降。溫送勢及宗室瓞人於建康，興賢旌善，蜀人悅之。詔封勢為歸義侯，桓溫為臨賀郡公。既滅蜀，威名大震，朝廷憚之。會稽王昱以揚州刺史殷浩累辭徵辟，固征之，乃起，有盛名，朝野推服，乃引為心膂以抗溫。殷浩銳志北伐。王羲之、王彪之以書勸之，不聽。初，姚戈仲之子姚襄降晉，詔屯譙城、歷陽。殷浩惡其強盛，屢遣客刺之，不諧。又潛遣魏憬襲襄。<br>　　襄斬憬，至是北伐，又以襄為前驅。襄度浩榜至，陰伏甲以邀之。浩至山桑，襄縱兵擊之，浩大敗而歸。桓溫上疏請廢之，免為庶人，徒之信安。自此大權悉歸於溫矣。桓溫帥師伐秦，大敗秦兵於藍田，進軍霸上，三輔郡縣皆來歸。溫撫諭民人，使安堵復業，民爭持牛酒迎勞，男女夾路觀之，耆老有垂泣者曰：「不圖今日復睹官軍。」<br>　　北海五猛，少好學，倜儻有大志，不屑細務，人皆輕之。<br>　　猛悠然自得，隱居華陰。聞桓溫入關，披褐謁之。捫蝨而談當世之務，旁若無人。溫異之。徐曰：「江東無卿比也。」初，溫指秦麥為糧，既而秦入悉芟麥，溫軍乏食，又數與秦戰不利，乃徙秦中三千餘戶而歸。溫欲與猛俱還，猛不就。桓溫率諸軍討姚襄，與寮屬登平乘樓，北望中原歎曰：「遂使神州陸沉，百年垢墟，王夷甫諸人，不得辭其責矣。」溫至伊水，姚襄迎戰，連敗而走。溫屯金墉，謁諸陵有毀壞者，修復之，置鎮戍而還。襄奔平陽，欲圖關中，帥師伐秦，大敗，為秦所殺。弟萇率其眾降秦，後叛秦，為後秦主。時謝安少有重名，前後徵辟皆不就，桓居會稽，以山水文章自娛，雖為布衣，人皆以公輔期之，曰：「安石不出，如蒼生何？」安每游東山，常以妓女自隨。會稽王昱聞之曰：「安石既與人同樂，自不得不與人同憂，召之必至。」安妻，劉妹也，見家門貴盛，而安獨靜退，謂：「大丈夫不當如此也。」安掩鼻曰：「恐不免耳。」年四十餘，桓溫請為司馬，安乃赴召。溫大喜，深禮重之。帝在位十七年崩。無嗣，大臣迎立成帝長子瑯琊王丕，是為哀帝，在位四年崩。無子，母弟瑯琊王奕即位。<br>　　桓溫帥步騎五萬伐前燕，燕主暉求救於秦。秦主堅遣鄧羌救燕，與溫戰於枋頭，不利，奔還燕。吳王垂帥八千騎追之，及溫於襄邑，大破之。溫深恥喪敗，乃歸罪於袁真，奏免為庶人。真不服，表溫罪狀。朝廷不報，遂據壽春，叛降燕。及秦滅前燕。大司馬溫拔壽春，獲袁真子瑾斬之。桓溫恃其才略位望，陰蓄不臣之志。嘗撫枕歎曰：「大丈夫不能流芳百世，亦當遺臭萬年。」溫欲先立功河朔，以收人望，還受九錫。及枋頭之敗，威名頓挫。既克壽春，謂參軍郗超曰：「足雪枋頭之恥乎？」超曰：「未也。」「然則奈何？」超曰：「明公不能為伊霍之舉者，以無大威權鎮壓四海也。」溫深以為然，遂與之定議。乃詣建康，宣太后令，廢帝奕為東海王，迎元帝少子會稽王昱立之，是為太宗簡文帝。帝奕在位六年而被廢，後得善終。溫威勢日盛，詔進溫丞相大司馬，留京輔政。溫固辭，仍請還鎮姑熟。帝在位二年崩，太子曜即位，是為烈宗孝武帝。<br>　　桓溫入朝，都下洶洶，或云欲誅王謝。因移帝室，王坦之甚懼，流汗沾衣，倒執手板。謝安神色不變，從容款曲，與溫語移日。<br>　　溫嘗以郗超為謀主，至是延見朝臣，使超臥帳中聽其言，適風動帳開。安笑曰：「郗生可謂入幕之賓矣。」溫有疾，還姑熟，疾篤，諷求九錫，安與坦之故緩其事。時天子幼弱，外有強臣，安與坦之盡忠輔衛，卒安晉室。及大司馬桓溫卒，溫以世子熙才弱，使弟衝代領其眾。衝稱溫遺命，以少於元為嗣，時方五歲。衝既代溫居任，盡忠王室，以謝安素有重望，以揚州讓安。<br>　　桓氏宗族莫不苦諫，衝處之淡然。<br>　　時秦主堅併吞各國，日漸強盛，用兵寇晉梁、益二州，遂取成都，朝廷方以秦寇為憂。詔求文武良將，可御北方者。謝安以兄子元對。詔以元監江北諸軍，鎮廣陵。元得劉牢之等為參軍，戰無不克，敵人畏之。秦主堅會群臣於太極殿，謀大舉伐晉，群臣皆以為未可，惟慕容垂、姚萇心懷異志，勸之伐晉。<br>　　陽平以苻融以福德歲星在吳，天道不順，諫之甚力。堅曰：「以吾之眾，投鞭於江，足以斷彼之流，擊之猶疾風之掃秋葉耳。」<br>　　堅所幸張夫人，亦諫。堅曰：「軍旅之事，非婦人所知。」堅令陽平公融，督後將罕張蠔、冠軍將軍慕容垂等帥步騎二十五萬，又以姚萇為龍驤將罕，督益、梁二州諸軍為前鋒。堅帥戍卒六十餘萬，騎二十七萬，旗鼓相望，前後千里，為後繼以伐晉。晉令謝石、謝玄率眾人萬拒之。秦兵至潁口，兵既盛。都下震恐。元入問計於謝安，安夷然答曰：「已別有旨。」既而寂然。桓衝深以根本為憂，令精銳三千入援京師。謝安固卻之，曰：「朝廷處分，兵甲無闕，西藩且留以為防。」衝歎曰：「今大敵將至，謝安乃遊談不暇，遣諸不經事之少年拒之，吾其為左衽矣。」秦將軍梁成帥眾五萬屯洛澗。謝石、謝玄去洛澗二十五里而軍，憚成不敢進。苻融遣晉舊臣朱序來說謝石、謝玄等使降。序私謂右等曰：「若秦首方之眾盡至，此誠難與為敵。<br>　　今乘諸軍未集，宜速攻之，若敗其前鋒，則彼奪氣，遂可破也。」石等從序言。謝玄令劉牢之率精兵五千趨洛澗，梁成阻澗為陣以待之。牢之直前渡水攻成，大破之，斬成。分兵斷其歸路，秦步卒崩潰，爭赴淮水，士卒死者一萬五千人。石等諸軍水陸繼進，秦主堅與陽平公融登壽陽城望之，見晉兵步伐嚴整，又望見八公山草木，皆以為晉兵。顧謂融曰：「此亦勁敵，何謂弱也？」憮然始有懼色。秦兵逼淝水而陣，晉兵不得渡。<br>　　謝玄遣使謂平陽公融曰：「君懸軍深入，而置陣逼水，此乃持久之計，非欲速戰者也。若移陣少卻，晉兵得渡，以決勝負，不亦善乎？」秦諸將皆曰：「我眾彼寡，不如遏之，使不得上，可以萬全。」堅曰：「但引兵少卻，使之半渡，我以鐵騎蹙而殺之，無不勝矣。」融亦以為然，遂麾兵使卻。朱序在陣後呼曰：「秦兵敗矣。」從聞之，不知其實，相傳以為果敗，眾遂大潰，不可復正。謝玄、謝琰、桓伊等引兵渡水擊之。融馳騎略陣，欲以止退者，馬倒，為晉兵所殺。玄等乘勝追擊，至於青岡，秦兵大敗，自相踐踏而死者，蔽野塞川。其走者聞風聲鶴唳，皆以為晉兵且至，晝夜不敢息，早行露宿，加以饑凍，死者十七八。朱序與張天錫皆奔還晉。秦主堅中流矢，單騎走秦，遂因而亂亡，詳見二十四回。桓衝聞謝玄等成功，自悔失言，慚恨成疾而卒。時北方大亂，而江左獨偏安無事。帝溺於酒色，迨謝安諸人卒後，委政於瑯琊王道子。道子亦嗜酒，日與帝酣歌為事。又崇尚浮屠，窮奢極多，所親昵者僧尼，近侍弄權，賄賂公行。長星現，自須女至於哭星，帝心惡之，於華林園舉酒祝之，祝曰：「長星，吾勸汝一杯酒，自古豈有萬年天子耶？」帝嗜酒，流連內殿。張貴人寵冠後宮，年近三十，帝戲之曰：「汝以年亦當廢矣，吾意更屬少者。」已而醉，寢清暑殿。貴人使婢以被蒙帝面而弒之。帝在位二十四年。貴人重賂左右曰：「因魘暴崩。」時太子闇弱，會稽王道子昏荒，遂不復推問。<br>　　太子德即位，是為安帝，道子進位太傅。安帝幼而不慧，口不能言寒暑，饑飽不辨，飲食寢興，不能自主。母帝瑯琊王德文，常侍左右，為之節制。初，烈宗武帝患母弟道子驕恣專權，以王恭都督青、兗等州諸軍事，殷仲堪都督荊，益、寧州軍事，以暗制之。桓溫子桓玄自負才地，以豪傑自居朝廷，疑而不用，拜太子洗馬，出為義興守，玄鬱不得志，歎曰：「父為九州伯，兒為五湖長。」遂棄官歸家，居江陵，使勢豪橫，士民畏之。殷仲堪以桓氏累世臨荊州，禮而用之。時王國寶與王緒依附會稽王道子，而惡王恭。恭遣使與殷仲堪謀誅國寶等，桓玄亦說仲堪，興晉陽之甲，以除君側之惡，仲堪然之。上表罪狀王國寶及王緒。興兵討之。道子欲求姑息，乃賜國寶死，斬緒於市，遣使謝恭。恭乃罷兵還京口。未幾，王恭復興兵反，約毀仲堪、桓玄同反。玄陷江州，加會稽王道子黃鉞，討王恭。<br>　　時恭仗劉牢之為爪牙。而以部曲將遇之。牢之負才懷恨。會稽王道子之子元顯知之，遣人說使叛恭，事成，授以恭位號。牢之從之，執恭以降，斬之，以牢之都督青、兗七州軍事。道子又以重利啖桓玄及楊佺期，使討殷仲堪。玄與佺期等雖喜於朝命，而資仲堪兵勢，不得不與之合，乃聯名上疏，申理仲堪無罪。乃以桓玄為江州刺史，復以殷仲堪為荊州刺史，敕使回軍。<br>　　殷仲堪恐桓玄跋扈，乃與楊佺期結婚為援。玄引兵擊殺仲堪，與佺期克荊、雍二州，求領荊、雍、江三州牧。朝廷不能違。<br>　　朝廷以會稽世子元顯為揚州刺史，顯性苛刻、生殺任意。<br>　　孫恩因民心騷動，自海島帥其黨攻陷會稽，殺內史王凝之，自稱征東將軍。表奏會稽王道子及世子元顯之罪，請誅之。於是內外戒嚴。朝廷加道子黃鉞，命元顯領中軍，命徐州刺史謝琰兼督吳興、義興軍，以討孫恩。劉牢之亦發兵討恩，拜表輒行。琰與牢之轉鬥而前，所向每克。初，彭城劉裕勇健有大志，以賣履為業，好樗蒲，為鄉閭所賤。劉牢之擊孫恩，引裕參軍事，使將數十人覘賊，遇敵數千人，即迎戰擊之，從者皆死，裕墜岸下。敵臨岸欲下，裕奮長刀仰砍殺數人，乃得登岸，仍大呼逐之，敵皆走，裕所殺傷甚眾。劉敬宣怪裕久不返，引兵尋之。見裕獨驅數千人，咸共歎息，因進擊敵，大破之，斬獲千餘人。孫恩聞劉牢之引兵濟江，驅男女二千餘口逃入海島。<br>　　朝廷以謝琰為會稽太守，琰不為武備。孫恩復攻會稽，太守謝琰敗死。恩轉攻臨海，朝廷大震，令兵討之，不克，以劉裕為下邳太守，討孫恩於鬱州，大破之。孫恩復攻，臨海太守景辛擊破之。恩所掠三吳男女，死亡殆盡，恩赴海死。其黨從死者以百數，謂之水仙。餘眾數千人，推恩妹夫盧循為主。循神采清秀，雅有才藝，而志存不軌。桓玄欲撫安東土，以循為永嘉太守。循雖受命，而寇暴不已。桓玄表其兄偉為江州刺史，鎮夏口。司馬刁暢為輔國將軍鎮襄陽。令其將皇甫敷、馮該戍隘口，厲兵訓卒，專伺朝廷之隙。數使人上己符瑞，又致箋於會稽王道子，追論王恭之事，元顯大懼。張法順謂元顯曰：「桓玄始得荊州，人心未附，若使劉牢之為前鋒，大軍繼進，玄可取也。」元顯以為然，會武昌太守庾楷使人自結於元顯，請為內應，元顯大喜。遣法順至京口說牢之，牢之以為難。法順還謂元顯曰：「觀牢之言色，必貳於我，不如召入殺之，不爾敗人大事。」元顯不從，大治水軍，以劉牢之為前鋒，譙王尚之為後部，討桓玄。玄聞之大驚，遂舉兵反。玄兵至姑熟，劉牢之叛於玄，元顯軍潰，玄入建康，自為太尉，總百揆，殺元顯及譙王尚之等。以劉牢之為會稽內史。牢之曰：「如此殆奪我兵，禍其至矣。」於是大集僚佐，議據江北以討玄。參軍劉襲曰：「事之不可者，莫大於反。將軍往年反王恭，近日反司馬元顯，今復反桓玄，一人三反，何以自立？」語畢，趨出，僚佐多散走。牢之懼，帥部曲北走，至新州，縊而死，道子等皆死。<br>　　桓玄初至，黜佞奸，擢賢士，京師欣然，冀得少安。既而奢華縱恣，政令無常，朋黨互起，凌侮朝廷。帝幾不免饑寒，由是眾大失望。玄自為相國，封十郡為楚王，加九錫，未幾篡之，即皇帝位，國號楚。廢帝為平固王，遷潯陽。玄登座而御牀忽陷，群下失色。劉裕從桓修入朝，玄后劉氏有智鑒，謂玄曰：「劉裕龍行怒步，瞻視不凡，恐終不為人下，不如早除之。」<br>　　玄曰：「我方平瘍中原，非裕莫可用者。俟關河平定，然後別議爾。」劉裕與何無忌同舟還京口，密謀興復晉室。劉毅家於京口，亦與無忌謀討玄。無忌曰：「天下草澤之中，非無英雄也。」毅曰：「所見惟有劉下邳。」無忌笑而不答，還以告裕。<br>　　遂與毅定謀。無忌夜草檄文，其母劉牢之姊也，密窺之，泣曰：「吾不及東海呂母明矣！汝能如此，吾復何恨？」裕問無忌曰：「急須一府主簿，何由得之？」無忌曰：「無過劉道和。」道和者，東莞劉穆之也。裕即馳信召焉，至則署為主簿。劉裕托以遊獵，與何無忌收合徒眾，得百餘人。詰旦，京口城開，無忌著傳詔服，稱敕居前，徒眾隨之齊人，即斬桓修以徇於眾。<br>　　劉毅復帥壯士直入，斬桓宏，眾推劉裕為盟主。玄時憂具特甚，或曰：「劉裕烏合之眾，勢必無成。」玄曰：「劉裕足為一世之雄。劉裕家無擔石之儲，樗蒲一擲百萬。何無忌酷似其舅，共舉大事。何謂無成？」玄欲復舟山，按兵堅陣以待之，桓謙等固請戰。遂與裕戰於復舟山，裕大破之。裕與劉毅等分為數隊並進，裕拭身先之，裕軍與玄梟將吳甫之遇於江東，斬之，進與玄將皇甫敷戰，又斬之。將士皆殊死戰，無不一當百，呼聲震動天地。時長北風急，因縱火焚之，煙火沖天，鼓噪之音震動京邑，諸軍大潰。玄率親信數千人，趨走石頭城。裕入建康，率百官奉迎乘輿，誅桓玄宗族之在建康者。裕至建康，諸大處分皆委於劉穆之，倉筍立定，無不允愜。時晉政寬弛，綱紀不立，豪族陵縱，小民窮蹙。穆之斟酌時宜，隨方矯正。裕以身先物，戚禁內外，百官肅然。劉毅等與玄戰於崢嶸州，大破之。玄復挾帝入江陵，寧州督護馮遷迎擊之，抽刀而前。玄曰：「汝何人？敢殺天子。」遷曰：「我殺天子之賊耳。」遂斬之。乘輿反止於江陵。毅等傳送玄首，梟於大桁，誅諸桓氏，特宥桓衝之孫孕。安帝至建康，以劉裕都督中拜渚軍事，出鎮京口。以盧循為廣州刺史，循遣使貢獻，遺劉裕益智棕，裕報以續命湯。時揚州刺史王猛卒，劉毅等不欲裕入輔政，議以謝琨為揚州刺史。穆之密白裕曰：「晉命已移，公勛高位重，豈得遂為守藩將耶。揚州根本所係，不可假人。」裕從之，遂自領揚州牧。劉裕抗表伐南燕，南燕起沒見二十四回。<br>　　初，苻氏之敗，王猛、孫鎮惡來奔，騎射不能及人，而有謀略，善果斷，或薦於裕，與語悅之，曰：「吾聞將門有將，信然。」裕帥舟師自淮入泗，南燕主超召群臣會議。公孫五樓曰：「吳兵輕入，利在速戰。宜據大峴，使不得入。沮其銳氣，堅壁清野。簡精騎，循海而南，絕其糧道。敕段暉帥兗州之眾，緣山東下，腹背擊之。」超不從。裕過大山，舉手指天，喜形於色。左右曰：「公未見敵而先喜，何也？」裕曰：「兵已過險，士有必死之士，餘糧棲畝，人無匱乏之憂，虜入吾掌中矣。」<br>　　進與蒸兵戰於臨朐，燕眾大敗，斬段暉等十餘人，超遁還廣固。<br>　　廣固，今在山東青州府城北。裕乘勝逐北至廣固，克其大城。<br>　　超收眾入保小城，裕築長圍守之。北方之民，執兵負糧歸裕者，日以千計。南燕內城久不下，裕悉眾攻之。南燕尚書悅壽開門納晉師，超突圍出走，追獲之，送超詣建康，斬之。初，盧循之姊夫徐道復向劉裕北伐，勸循乘虛襲建康，循從之。朝廷急征劉裕，裕方議留鎮下邳，經營司雍。會詔書，引兵還，以船載輜重，自帥精銳步卒歸。至山陽，聞何無忌敗死，慮京邑失守，卷甲兼行，將濟江，風急，眾咸難之。裕曰：「若天命助國，風當自息，不然覆溺何害。」即命登舟，舟移而風止。及至建康，毅與盧循戰於桑落州，毅兵大敗。盧循至淮口，中外戒嚴。裕謂將佐曰：「賊若於新亭直進，其鋒不可當，宜且避之。若回泊西岸，此成擒耳。」循回泊西岸，裕率眾齊力擊循，循大敗走，趨豫章，收散卒逕還番禺，奔交州。刺史杜慧度羽斬之，送首建康。劉裕帥師襲荊州，殺都督劉毅，又殺豫州刺史諸葛長民。又擊並州司馬休之，休之奔後秦。太尉裕戒嚴，將伐後秦。後秦起沒見二十四回。劉穆之為左右僕射，總攝內外。穆之決斷如流，賓客滿座，求訴百端，目覽詞訟，手答書箋，耳行聽受，口並酬應，不相參涉，悉皆瞻舉。裕發建康，遣王鎮惡、檀濟、沈田子等，數路並進。王鎮惡、檀道濟所向皆捷，進逼洛陽，克之。裕至潼關，秦主泓使姚丕守渭橋，王鎮惡大破之於渭，泓兵不戰而潰，單馬還宮，將妻子群臣詣王鎮惡軍門降。王惡撫慰，號令嚴明，百姓安堵。太尉裕入長安，送姚泓詣建康斬之。裕留於長安，經略西北，而諸將士皆久役思歸。會劉穆之卒，裕以根本無托，遂決意東還。乃以次子桂陽公義真都督雍、梁、秦三州諸軍事。義真時年十二，以王鎮惡為司馬。是役也，鎮惡之功為多。田子等忌之，屢言鎮惡家在關中，不可保信。裕曰：「古語云：猛獸不如孤群。卿等十餘人，何懼鎮惡？」<br>　　裕發長安，自洛入河，開汴渠而歸。夏主赫連勃勃聞之大喜。使其子赫連王貴帥騎二萬向長安，勃勃自將大軍為後繼。<br>　　沈田子將兵拒之，畏其眾盛，不敢進。王鎮惡聞之，曰：「公以十歲兒付吾，當共竭力。而擁兵不進，賊何由得敗乎？」遂與田子俱出。田子與鎮惡素有相圖之志，至是益忿懼。勃勃獨懼鎮惡一人，聞二人不協，使人大播謠言，言鎮惡欲盡殺南人，據關中反。田子遂請鎮惡至營中計事，矯稱太尉劉裕之令斬之。<br>　　義真與王修被甲登門，以察其變。修執田子，數以專戮而斬之。<br>　　勃勃進據咸陽，長安樵彩路絕。裕聞之，召義真東歸，以朱齡石代鎮長安。赫連王貴帥眾三萬追義真，力戰數日。晉兵大敗，義真僅得免歸。勃勃克長安，朱齡石欲奔還，至潼關，夏兵追執送長安，勃勃殺之。宋公劉裕以讖文云：「昌明之後，尚有二帝。」及使中書侍郎王韶之與帝左右密謀弒帝，而立文德。文德常在帝左右，韶之不得間。會文德有疾出居於外，韶之以散衣縊帝於東堂，安帝在位二十二年而被殺。<br>　　裕因稱遺詔，奉帝母弟瑯琊王文德即位，是為恭帝。宋公裕進爵為王，移鎮壽陽。宋王裕欲受禪，而難於發言，乃集群臣宴飲，從容言曰：「桓玄篡位，鼎命已移。我倡義興復，功成業著，遂荷九錫。今年將衰暮，物忌盛滿，非可久居，今欲送還爵位，歸老京師。」群臣莫喻其意。日晚座散，中書令傅亮乃悟，叩扉請見曰：「臣暫宜還都。」裕解其意，無復他言。<br>　　亮出，見長星竟天，拊髀歎曰：「我常不信天文，今始驗矣。」<br>　　亮走至建康，征劉裕入輔。裕留子義康鎮壽陽，以參軍劉湛為長史，決府事。裕至建康，亮具草詔，使帝書之。帝欣然操筆曰：「桓玄之時，晉氏已無天下，重為劉公所延將二十年。今日之事，本所甘心。」遂書赤紙為詔，遜於瑯琊第，在位二年。<br>　　裕立壇南郊即位，大赦改元，國號宋，封恭帝為零陵王，居於故秣陵縣，以兵守之。裕以毒酒，使郎中令張偉鴆之，偉自飲而卒。裕令褚淡之伺王隙，令兵逾垣而入，以被掩而弒之。<br>　　裕率百官，臨於朝堂者三日。東晉亡，起元帝丁丑，終恭帝庚申，凡十一主，共一百四年。二晉通共一百五十六年。劉裕篡位，是為宋高祖武帝。欲知後事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>