<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第二十四回　索頭魏分齊周北地稱尊</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十四回</br>　　索頭魏分齊周北地稱尊</font></h4>
			　　詞曰：<br>　　六代瓜分世界，五胡雲擾中原。縱橫三百有餘年，幾度交鋒索戰。馬過生靈齏粉，血流河洛腥羶。耳聞猶自不堪言，有眼休教看見。<br>　　卻說非朝拓跋氏，本東胡別部鮮卑，漢時李陵之後，世為尊長，至詰汾，居匈奴故地。嘗由於山澤，見輜車並自天而下，有美婦人，車從甚盛，自稱天女，相與偶而去。明年，以所生男授詰汾，是為力徽。力微立，部從寢盛。三國曹魏時，力微遣長子索頭沙漠汗入貢。晉武帝時，復遣入貢，幽州刺史衛王瓘，表奏在留並州，既而復遣歸國，諸部大人譖殺之。力微年一百四歲卒。子悉祿、祿官相繼立。祿官卒，汗次子猗盧立，善用兵，西擊匈奴烏桓，皆破之。與劉琨同破前趙，以前趙未可猝滅，大獵而還。晉懷帝封為代公，愍帝封為代王。猗盧欲立其少於比延，為長字六修所弒，猗盧兄猗之子普根，殺六修而自立。畫中大亂，遂弱。普根卒，國人立其從父鬱律，西取烏孫，東兼勿吉，雄於北方。猗妻惟氏，忌鬱肆之強，恐不利於其子，乃殺之，而立其子賀傉。<br>　　鬱律之子什翼犍，幼在襁褓，其毋王氏，匿於胯中。祝之曰：「天苟存汝，則勿啼。」冬之不啼，乃得免。養於後趙。<br>　　惟氏專制朝政，賀卒，子紇那立。初，代王鬱律之子醫槐，居於其舅賀蘭部，紇那求之不得，引兵擊之弗克，賀蘭及諸部大人共立醫槐為代王，紇那奔宇文部。醫槐卒，次弟屈剛猛多詐，諸大人殺之而立其弟孤。孤不可，自詣趙迎什翼犍，請身留為質。後趙主虎義而許之。什翼犍立，分國之半以與孤。時代國寢衰，什翼犍雄勇有智略，國人附之。有眾數十方，代國復強。後以繼嗣不定，為了實君所弒，代國大亂。前秦主苻堅以兵伐代，取實君車裂之。分代為二部，使劉庫仁、劉衛辰統之。賀氏以實君子圭依庫仁，自是代並於前秦。前秦者，略陽臨渭氐蒲洪也，世為西戎酋長。始，其家池中生蒲，長五丈，時咸謂之蒲家，因以為氏。洪驍勇多雄略，群氐畏服之，初服於晉，後降前趙。後趙遣石虎攻之，洪敗降虎。洪說虎遣關中豪傑，及羌氐以實東方，虎從之。徙秦雍豪傑及氐羌十餘萬戶於關東，以洪為龍驤將軍，流民都督，使居枋頭。枋頭者，今北直大名府睿縣西南是也。及石虎卒，石遵篡立，罷洪都督，秦雍流民相率西歸，路由枋頭共擁洪為主，眾至十餘萬。後趙石鑒畏洪之逼，以洪都督關中，僭秦雍州刺史。洪遂據關右，自稱大都督三秦王，以讖文有草付應王，又以其孫堅，字永固，背有草付字，遂改姓苻氏。<br>　　洪為後趙降將麻秋所鴆，僭王位一年，世子健收秋斬之，據長安，稱天王一年，稱帝三年殂。子生立。生幼少一目，力舉手千鈞，手格猛獸，走及奔馬，擊刺騎射，冠絕一時，殘忍好殺，自皇后丞相而下，一言之誤，立死。無辜及應天變族誅，與酒後被殺者，不可勝數。初，秦主健之弟東海王雄，位兼將相，謙恭泛愛，健甚重之。及卒，子堅襲爵。堅性至孝，博學多能，交結豪傑，與呂婆樓等善。生遣堅擊姚襄，擒斬之。襄弟萇以其眾降。襄萇皆姚戈仲之子，戈仲，南安赤亭羌人，相傳大舜之後。戈仲服於前趙，後襄降晉，復叛晉而奔平陽，據襄陵，欲圖關中，堅擊斬之。生屢欲殺堅，賴李威營救，始得免。生好剝人面皮，使之歌舞，飲酒無晝夜，乘醉多所殺戮，奇淫異刑。群臣得保一日，如度十年，於是薛贊等勸堅為社稷計。堅問尚書呂婆樓，樓請咨於里人王猛。堅招猛與語，大悅。<br>　　遂與呂婆樓等帥麾下三百人，鼓噪直進，宿衛將士皆捨仗歸堅，生猶醉寐。生僭位二年，堅殺之而自立，任用王猛，秦大治。<br>　　秦主堅有圖燕之志，會晉遣桓溫伐燕，燕求救於秦，秦王猛密言於堅曰：「燕雖強大，慕容評非溫敵也，若使溫滅燕，則勢愈大，陛下大事去矣，不如與燕合兵以退溫。溫退則燕亦病矣，我承其敝而取之，不亦善乎！」堅從之。遣洛州刺史鄧羌，帥步騎二萬以救燕，戰於枋頭。桓溫遁還燕，吳王垂追之，大敗溫兵。垂還鄴，威名益震。太傅評忌之。垂與後妻段氏及子弟姪俱奔秦。秦主堅聞燕太宰慕容恪卒，久有圖燕之志，憚垂威名，不敢發。及聞垂至，大喜，以為冠軍將軍。秦遣王猛督軍伐燕，克壺關，所過郡縣，望風降附，燕人大震。燕長史申孕歎曰：「鄴必亡矣。然趙得歲而吳伐之，卒受其禍。今福德歲星在燕，秦雖得志，而燕之復建，不過一紀耳。」秦王猛入晉陽，大敗慕容評於潞州，遂圍鄴，燕散騎侍郎徐蔚夜開北門納壽命兵。燕王暉與慕容評奔龍城，秦追獲之，前燕亡。王猛知慕容垂必不能久為人下，數勸堅除之，而慕容垂後夫人段氏有絕色，得倖於堅，堅每與之同輦游後庭，故不納王猛之言，而任垂以兵柄有加。後垂得志，以段氐為后。秦伐晉，取成都，於是晉、涼、益三州入於秦。涼公張天錫，荒於酒色，秦遣苟萇、姚萇將兵滅之，又滅代。於是高句麗、新羅西南夷皆朝於秦。秦清河侯王猛寢疾，秦主堅親至其第視疾，問以後事。猛曰：「晉雖僻處江南，然正朔在晉，願勿以晉為圖。鮮卑慕容氏、西羌姚氏，我之仇敵，終為大患，宜漸除之。」言訖而終。堅謂太子宏曰：「天不欲使我平一六合耶？何奪吾景略之速也。」景略，猛字也。<br>　　時秦已併吞各國，惟晉未下，欲大舉滅晉，群臣諫者皆不聽。堅所幸張夫人與幼子詵皆諫，堅曰：「軍旅之事，非婦人孺子所知。」遂統百萬之眾大舉伐晉，為晉謝石、謝玄等所破。<br>　　諸軍皆潰，惟慕容垂所將三萬人獨全。堅以千餘騎赴之。垂世子寶與其弟德，皆請殺堅以復燕。垂曰：「我昔為太傅所不容，置身無所，秦王以國土遇我，恩不可忘。」悉以兵授堅。堅集離散，北至洛陽，眾十餘萬。慕容農勸垂乘機復燕，垂善其言。<br>　　行至澠池，會北狄丁零國翟斌作亂，垂言於堅，請奉詔鎮撫北方。堅許之。權翼、石越等言垂必為亂，堅不聽，曰：「朕已許之，何可食言？苟有此，亦天命也。」長樂公丕乃給羸兵敝鎧，又遣苻飛龍帥氐騎一千為之副。垂行至南陽，夜襲飛龍兵，盡殺之，而與翟斌兵合，垂自稱燕王，是為後燕。遣使如鄴，告慕容農等起兵相應，以弟德為車騎大將軍，封范陽王，帥眾二十餘萬，長驅向鄴。慕容農起盡於列人，眾至數萬。長樂公丕使石越將兵討之，農大敗秦兵，斬越。於是人心騷動，盜賊群起。垂至鄴，農引兵會之，遂進攻鄴。燕慕容泓起兵華陰，慕容衝起兵平陽，秦主堅謂權翼曰：「不用卿言，使鮮卑至此，關東之地，吾不復爭，將若泓何？」乃遣苻睿都督諸軍，以姚萇為司馬討之。泓懼，將奔關東，睿馳兵邀之。姚長諫曰：「鮮卑皆有思歸之志，故起為亂，宜驅令出關，鳴鼓隨之，彼將奔敗不暇矣。」睿弗從，與戰，果敗見殺。萇遣其長史詣堅謝罪，堅怒殺之。萇懼，奔渭北，糾煽羌豪五萬餘眾，推萇為盟主，萇自稱秦王，是為後秦。羌胡降者十餘萬，秦竇衝擊慕容沖於河東，沖奔慕容泓，泓眾十餘萬，進向長安。泓謀臣高蓋殺泓，泓僭王位一年。蓋立沖為皇太弟，承制行事，置百官。未幾，稱帝於阿房，是為西燕。<br>　　沖頗有自得之志，賞罰任情。慕容盛曰：「十人之長，亦須才過九人，中山王才不逮人，而驕己甚，殆難濟乎？」西燕主沖攻長安，秦主堅身自督戰，飛矢滿體，血流淋漓。沖縱兵大掠關中，士民流散，千里無煙。堅大懼，以讖書云：「帝出五將久長得。」乃留太子宏守長安，自出奔五將山，沖入長安。<br>　　後秦主萇聞堅出奔，遣驍騎將軍吳忠師騎圍五將山。秦兵皆敗走，堅神色自若，忠執之。萇遣人弒堅於新平佛寺，在位二十九年。<br>　　堅庶子長樂公丕將西赴長安，至晉陽，始知長安不守，堅已死，乃發喪即位，傳檄四方，討慕容垂、姚萇。關隴諸郡復起為秦。西蕉左將軍韓延殺西燕主慕容沖，沖僭位一年，而立沖將段隨為燕主。慕容永襲段隨，破之，率鮮卑男女去長安而東，眾推永為河東王，於是長安空虛，後秦主姚萇自安定入長安，即皇帝位，國號大秦。西燕慕容永既去長安，擊秦主丕於鄴，殺之。丕嗣位一年。永遂進據長安，即帝位。將以秦后楊氏為夫人。楊氏引劍刺之不克，為永所殺。永僭位九年，後燕主垂攻西燕，執慕容永斬之。西燕亡。凡三主，共十一年。前秦南安王登，聞丕被殺，發喪即位，戎夏歸之者十餘萬，伐後秦，所向無前。秦主登擊安定，後秦主萇襲破其輜重，掠男女五萬口。登后毛氏美而勇，善騎射，兵入其營，猶彎弓跨馬，帥壯士力戰，殺七百餘人，眾寡不敵，為後秦所執。萇將納之，毛后哭且罵曰：「姚萇，汝已殺天子，又欲辱皇后，皇天后土，豈容汝耶？」萇殺之。萇疾甚，還長安，謂太子興曰：「汝撫骨肉以恩，接大臣以禮，待物以信，遇民以仁。四者不失，吾無憂矣。」僭位八年卒。世子舉秘不發喪，自稱大將軍，帥師伐前秦前秦主登殺之，登嗣位八年殂。太子崇立，奔湟中，興乃發喪即位。前秦主崇在湟中，為西秦主乞伏乾歸所逐死，前秦亡，凡六主，共四十五年。後秦主興，存問孤貧，恤刑獄，進賢退不肖，其貪者殘誅之，遠近肅然。興在位二十二年殂，長子泓立。泓懦弱多病，僭位二年，晉太尉劉裕滅之。後其地為夏主赫連勃勃所得。<br>　　其西秦主乞伏乾歸，先世為乞伏部主服於趙，及趙亡，服於前秦。自苻堅之敗，乾歸兄國仁起兵叛秦，據涼州、臨洮、河州，僭王位一年殂。子公府尚幼，群臣立其弟乾歸。乾歸殺前秦主崇，盡有隴西之地，僭王位十五年，為國仁子公府所弒。<br>　　乾歸寧熾磐誅公府而自立，僭王位十六年殂。子暮末立，僭王位四年。夏主赫連定攻之，暮末窮蹙，輿櫬出降。夏主定殺之，及其宗族五百人，西秦亡。凡四世，共四十七年。夏國者，匈奴右賢王去卑之後。劉武於前趙劉聰時，以宗室封樓碩公，拜安北將軍，雄據肆盧川。武生豹子，豹子生劉衛辰，前秦主苻堅，因代國之亂，分代為二部，自河以北屬劉衛辰，屯代來城，及堅敗秦，遂有朔方，今陝西、寧夏等地。魏主拓跋圭伐之，衛辰敗，為其下所殺。魏誅其宗黨五千餘人，投屍於河。衛辰少子勃勃奔薛幹部，薛乾送勃勃於前秦，驃騎將軍沒奕乾，奕乾以女妻之，降於後秦。後秦主興見勃勃而奇之，以為安北將軍，使鎮朔方。秦、魏通好，勃勃大怒，遂叛秦，襲殺沒奕乾，並其眾，自謂夏後氏之苗裔，自稱大夏天王，改姓赫連氏。秦主興自將擊之，勃勃掩其不備，秦兵大敗。勃勃築都城於黑水之南，名曰統萬，今寧夏衛是也。晉太尉劉裕伐後秦，既滅後秦，而歸勃勃，以兵取其地，而國始大。<br>　　勃勃性驕虐，視民如草芥。凡造兵器成，呈之，工人必有死者。箭射甲，不入則斬為弓矢者，入則斬甲匠，由是器物皆精利。勃勃僭位十八年殂。於昌立，僭位三年。魏太武帝燾伐夏，克夏都統萬城。夏主有三女，皆絕色，魏主皆納為貴妃。<br>　　夏主奔上邽，以兵來攻安定城，親自搏戰，軍士識其貌，爭赴之。夏主昌敗走，馬蹷被擒送平城。魏主以女故，善遇之，以妹始平公主妻之，封為秦王。夏主昌弟平原王定奔平涼稱帝，僭號四年。魏太武帝襲平涼，克之，以夏主定之，後賜豆代田。<br>　　夏主中重創，單騎走上邽，夏主畏魏之逼，整兵擊西秦，敗之。<br>　　西秦王乞伏暮末輿櫬出降，夏主殺之，及其宗族五百人。又欲濟河，擊北涼王蒙遜而取其地，吐谷渾王遣兵擊敗之，執夏主定以歸，送於魏，夏亡，凡三主，共二十五年。其後秦、西秦、夏已經敘明，下再敘後燕及北燕事跡。<br>　　卻說後燕慕容垂既叛，前秦苻堅復前燕舊業，乃定都中山稱帝。翟斌恃功驕恣，邀求無厭，復與前秦苻丕通，垂殺之。<br>　　魏主拓跋圭叛燕，燕主垂遣太子寶伐之，大敗而還。垂因大舉自將襲魏，克平城而王，至上谷而殂。僭位十二年。太子寶立。<br>　　魏主圭從井陘趨中山擊信都，燕主寶悉出珍寶及宮人，募群盜以擊魏，夜襲魏師，大敗奔還。尚書郎慕容輿皓謀弒寶，而立寶弟趙王麟，不克，奔魏，麟由是不自安，遂作亂。燕主寶出走，城中立開封公祥為主。麟殺之而自立。魏克中山，慕容麟奔鄴，麟說范陽王德，南徙滑台，魏遂取鄴，麟上尊號於德。<br>　　德，前熱主皇光之於也。用兄垂故事，稱燕王，尋稱帝，更名備德，都廣固，今山東青州府是也，是為南燕。麟後謀後，德殺之。備德僭位七年殂，無子，以兄子超為嗣。超僭位六年，猜虐日甚，政出權幸。晉太尉劉裕滅之，斬於建康市，南燕亡。<br>　　凡二主，共十三年。<br>　　燕主寶在龍城。龍城，今北直永平府是也。欲調兵復中原，於長樂王盛諫不聽。行至乙連，長上段速骨因眾心憚征役，遂作亂。寶奔還龍城，尚書蘭汗潛與速骨通謀，誘殺遼西王慕容農。速骨入城，縱兵大掠。寶盛皆輕騎南走，蘭汗遣使迎寶。<br>　　寶以汗燕主垂之舅，而盛妃之父，謂必無他，遂行。盛泣諫，不聽，盛乃與將軍張真下道避匿。寶去龍城四十里，汗遣弟加難弒之，並殺太子策，自稱昌黎王。盛欲赴京，張真止之，盛曰：「今我窮困歸汗，汗性愚淺，必不殺我。旬月之間，足以展我志矣。」遂往見汗。汗妻乙氏及盛妃皆涕泣請盛，汗乃舍之，待之如初。盛內則離間其兄弟，外則潛結黨，汗與加難治兵相攻，引李早、張真為腹心。早、真盛所素厚也。因汗醉，盛逾垣入，與李早、張真等誅汗，內外帖然。盛下令即位，自貶號曰庶人天皇，務峻威刑，人不自保。前將軍段機等作亂，盛帥左右討之，被傷而殂。僭立四年。中壘將軍慕容拔等白丁太后，以國多難，宜立長君，乃廢太子，迎垂少子河間公熙立之。熙納故中山尹苻謨二女，長曰女戎娥，為貴人，次曰訓英，為貴嬪，皆有絕色，熙極寵愛之。丁太后怨恚，熙逼殺之，女戎娥尋卒，熙以訓英為后。作龍騰苑，方十餘里，築景雲山，高十七丈。起逍遙宮，連房數百，與苻后游宴其中，頃刻不能離。<br>　　及后卒，熙哭之，絕而復甦。大殮既訖，復啟其棺，與之交接，斬衰食粥，百官哭，無涕者罪之。及葬，喪車高大，毀北門而出。熙披髮徒跣，步送二十餘里。<br>　　初，燕中衛將軍馮跋得罪於熙，亡命山澤，至是因民之怨，潛入龍城，及熙出送葬，與左衛將軍等作亂，推夕陽公雲為主，閉門拒守。熙軍無故驚散，熙微服匿林中，為人執送雲，並其諸子殺之。熙僭位七年，雲遂即天王位，複姓高氏。後燕亡，凡四世，共二十四年，前後二燕，通共八十八年。高雲僭天王位三年，為倖臣離班、桃仁所弒。眾斬班、仁，推馮跋為主，是為北燕。跋勤於政事，輕傜薄賦，慎擇守宰，燕人悅之。僭位二十二年，及病篤，命太子翼攝國事，勒兵聽政。宋夫人欲立其子受居，謂翼曰：「上疾將瘳，奈何遽欲代父臨天下乎？」<br>　　翼性仁弱，遂還東宮。宋夫人矯詔，絕內外，謀立受居。跋弟中山公宏帥甲入禁中，宿衛皆散，夫人命閉東閣。宏家僮逾閣而入，射殺女御，跋驚懼而殂。宏遂即天王位，太子翼帥東宮兵出戰而敗，為宏所殺。跋有子百餘人，宏皆殺之。魏太武帝燾數伐燕，蕉主宏屢敗失地，魏拔燕白狼城，宏奔高麗，後為高麗所殺。宏僭位六年，而為魏所滅，北燕亡。凡二世，共二十八年。諸燕之事已經敘完，下敘諸涼之事。<br>　　初，前秦主苻堅以呂光為驍騎將軍，總兵十萬，鐵騎五千，伐西域。光，略陽氐人，字世明，齊太公呂尚之後、呂婆樓字廣平之子也。光等領兵行，越流沙三百餘里，焉耆等國皆降。<br>　　龜茲王帛純，嬰城固守，求救於獪胡。獪胡王遣騎及諸國兵合七十餘萬以救之，光大破之。帛純出走，光入其城。城如長安，市邑宮室甚盛，光撫寧西域，恩威甚著。遠方諸國，前世所不能服者，皆來歸附。光以龜茲饒樂，欲留居之，天竺沙門鳩摩羅什曰：「此不足留，將軍東歸，自有福地可居。」光乃以駝二萬餘頭，載外國珍寶奇玩，驅駿馬萬餘而還。秦涼州刺史梁熙，謀閉境拒之，光擒斬熙，入姑藏，自領涼州刺史，郡縣皆降。呂光得秦主堅凶訊，舉軍縞素，大赦改元，自稱三河王，尋稱天王，國號大涼，以禿髮烏孤為河西都統。烏孤破涼取金城，自稱平西王，是為南涼。涼尚書沮渠蒙遜叛據金山，建康太守段業叛後涼，蒙遜以眾歸之，是為北涼。此建康在陝西行都司，高台千戶所。呂光疾甚，立太子紹為天王，自號太上皇帝，以庶長子太原公纂為太尉，常山公宏為司徒，戒之曰：「汝兄弟輯睦，則祚流萬世。若內自相圖，則禍不旋踵。」遂殂。<br>　　僭位一十四年。太子結立，呂光弟寶之子超謂紹曰：「纂為將多年，觀其舉止，必將為變，請早除之。」紹曰：「先帝言猶在耳，縱其圖我，我視死如歸，終不忍為此。」紹立方五日，庶兄纂及其弟宏夜帥壯士攻廣夏門而入，呂超帥卒二千赴難，大潰。超奔廣武，紹自殺，纂即天王位。呂趕自廣武上疏陳謝，纂復其爵位。又以宏為大司馬，宏以功高地逼，遂以東苑兵作亂，纂擊破之，宏將奔南涼，呂方執送纂，斬之。纂縱兵大掠，悉以東苑婦女賞軍，而宏之妻女亦在其中。纂嗜酒好獵，與呂超等飲於內庭，超兄隆數勸纂酒，纂大醉，超取劍刺之，洞胸而死，僭位三年。纂后碭氏，命禁兵討超，杜尚止之，皆捨杖而降。超遂推其兄隆即天王位。楊氏有美色，超將納之，后大罵，盡書而死。後涼主呂隆多殺豪望，人不自保。焦朗等使人說後秦主姚興，遣兵自金城濟河，直趨姑藏，呂超等逆戰大敗。<br>　　南涼主辱檀，及北涼沮蒙遜，互出兵攻呂隆，隆降於後秦主姚興，僭位三年，後與其子弼以謀反誅，後涼亡。凡四世，共一十八年。其自後涼分據者，有南涼禿髮氏。<br>　　禿髮之先，河西鮮卑也，與拓跋魏同祖。西晉武帝時，禿髮樹機能陷涼州，武帝以馬隆為武威太守，擊破之。樹機能為部下所殺。從弟務紮立。務丸卒，子椎斤立亢。椎斤年一百一十歲卒，子思復健立。思復健卒，子烏孤立，雄勇有大志。呂光據涼，拜烏孤為冠軍大將軍，河西鮮卑大都統，封廣武公。<br>　　未幾叛涼，取金城，金城即今臨洮府蘭州是也。烏孤徙治樂都，自稱平西王，湟河、澆河太守皆以郡降。嶺南羌胡數萬落皆附焉。烏孤僭王位三年，因醉走馬，傷肋而殂，弟禿髮利鹿孤立。<br>　　利鹿孤僭王位三年殂，弟禿髮傅檀立，僭王位十三年，吐谷渾乙弗等部皆叛，<img src=/mpf/o/OMVI.BMP align=absmiddle border=0>檀討之，西秦王乞伏熾磐襲樂都，<img src=/mpf/o/OMVI.BMP align=absmiddle border=0>檀降於熾磐，熾磐鴆殺之，南涼亡。起烏孤，凡三世，共十八年。其自後涼分據者，又有北涼。<br>　　北涼沮渠之先，世為匈奴。左沮渠王，因以官為氏，世為部曲。後涼主呂光以沮渠羅仇為尚書，從伐西秦而敗。仇弟麴粥勸仇背涼，仇不從。仇與粥皆見殺。仇弟之子蒙遜，雄傑有策略，涉獵書史，以其喪歸葬，會者萬餘人。蒙遜哭謂眾曰：「呂王無道，多殺不辜，今欲與諸部雪二父之恥。復上世之業，何如？」眾稱萬歲。遂結盟起兵，攻涼臨松郡，拔之，屯據金山。蒙遜從兄男成，說太守段業叛涼，推業為涼州牧，蒙遜帥眾歸之，業自稱涼王，以蒙遜為尚書左丞，是為北涼。北涼主段業，憚蒙遜勇略，蒙遜深自晦匿。蒙遜素憚索嗣馬權男成，皆譖殺之。遂舉兵反。業使將軍田昂擊之，昂以眾降業，左右皆散，蒙遜殺之，擢任賢才，文武咸悅。伐南涼，南涼主<img src=/mpf/o/OMVI.BMP align=absmiddle border=0>檀奔樂都，蒙遜拔姑藏，徒都之，自稱河西王，又滅西涼。蒙遜僭位二十九年殂。世於菩提幼弱，國人立其庶長子牧犍為河西王。魏太武帝燾，以其妹武威公主妻牧犍。牧犍之嫂李氏，有殊色，牧犍兄弟三人遞傳而爭嬖之。李氏與牧犍之姊共毒魏公主，魏主遣醫乘傳救之，得不死。魏主征李氏，牧犍不與，魏主伐涼，姑藏城潰牧犍出降，僭位七年，後為魏主所殺，北涼亡。起段業，凡三主，共三十九年。其起滅於北涼者，有西涼李暠，暠字元盛，敦煌胡人。漢前將軍李廣之後，好文學，有令名，北涼主段業以為敦煌太守，都督鎮西將軍，尋叛北涼，自稱西涼公，取沙州、秦州、涼州等地，取酒泉徙都之。酒泉今肅州衛是也。暠僭位十八年殂。其後七世孫。為唐高祖今世子歆立，歆僭位四年。北涼主蒙遜欲取西涼，詐引兵攻秦，而潛還師以待之。西涼主歆果將少騎三萬襲北涼，北涼主蒙遜擊殺之。歆弟敦煌太守李恂等奔北山，蒙遜以索元緒為敦煌太守。<br>　　初，李恂在敦煌有惠政，索元緒粗險好殺，大失人和，郡人逐元緒，密信召恂，推恂為敦煌王。北涼主築堤壅水以灌敦煌，李恂自殺，僭位一年。蒙遜屠敦煌，西涼亡。凡三世，共二十二年。此外又有仇池。東漢南帝時，略陽清水氏楊駒，始居仇池。仇池山，在陝西鞏昌府成縣西北百里。其城天然，石角外向，如雉堞然。地方百頃，其傍平地二十餘里，四面鬥絕，為羊腸蟠道，三十六回而上。三國時，駒孫楊千萬附於曹魏，魏封為百頃王。傳楊飛龍、楊茂搜、楊難敵、楊毅、楊初、楊國、楊俊、楊世，楊纂、楊安、楊定、楊盛，蒙聞晉亡，不改義熙年號，謂世子元曰：「吾老矣，當終為晉臣，汝善事宋帝。」<br>　　盛卒，元立。元卒，弟難當立，降於元魏。魏封為南秦王，再傳楊保宗、楊文德、楊元和、楊僧嗣、楊文度、楊文宏、楊後起、楊集始、楊紹先。時楊集起、楊集義等立紹先為帝以叛魏。魏梁、秦二州刺史邢巒擊破之，執送洛陽，滅其國，仇池亡。起漢獻帝，終梁武帝，凡二十五世，共二百八十七年。五胡諸國，今已講完，再敘北朝元魏之事。<br>　　卻說北朝元魏，初為代國，自前秦主苻堅滅代，分之為二。<br>　　使劉庫仁、劉衛辰統之。衛辰之後為復國，見前不贅。庫仁招撫離叛，恩信並著。拓跋圭之母竇氏，以圭走依庫仁，庫仁事圭，恩勤周備，不以廢興易意。嘗謂諸子曰：「此兒有高天下之志，必能恢隆祖業，汝曹當謹遇之。」及前秦國亂，諸部大人共推拓跋圭為主，大會於牛川，即代王位。自代滅後，至是十年而復興。牛川，即今直隸萬全都司懷來衛是也。圭務農息民，國人悅之，改國號曰魏，服於後燕，後與魏絕，破柔然，獲馬蘭十餘萬，牛羊四百餘萬，國用遂饒。又破後燕而取其地之半，遷都平城稱帝，是為太祖道武帝。襲高車，破其眾三十餘部，獲馬三十餘萬，諸部大震。復敗後秦之師，遂為強國。<br>　　置五經博士，增國於太學生員三千人。圭問博士李先曰：「天下何物可以益人神智？」對曰：「莫如書籍。」圭遂命郡縣大索書籍，悉舉平城。初，圭納劉頭眷女，寵冠後庭，生子嗣，即明元帝。及克中山，獲燕主寶幼女，又寵之，將立后，用其國故事，鑄金人以卜之。慕容氏象成，遂立為后。圭又見賀太后之妹美，請納之。太后曰：「不可，是過美，且已有夫。」圭密令人殺其夫而納之，生清河王紹，凶狠無賴。時圭服餌丹藥，躁怒無常，因怒殺人無算。欲立齊王嗣為太子。魏故事：欲立嗣子，先殺其母，乃賜嗣母劉貴人死，召嗣諭之。嗣性孝，哀泣不自勝。<br>　　圭怒，嗣還舍，日夜號泣。圭復召之，左右曰：「上怒甚，人將不測，不如且避之。」嗣乃逃匿於外，惟帳下車頭王洛兒隨之。圭又以事責賀夫人，將殺之。夫人密求於其子紹。先是神有巫嘗誡圭，當有暴禍，惟誅清河，殺萬人，乃可免。圭乃殺清河一郡，常手自殺人，欲令滿萬魘之。圭寢處人莫能知，惟愛妾名萬人者知之。清河王紹年十六，萬人與之私通。至是紹欲救母弒父，令萬人為內應，紹逾垣入宮弒圭。圭臨死曰：「清河萬人之言，乃汝等耶？」太武帝在位二十二年。嗣在外聞變，遣王洛兒夜入平城，告將軍安同等，眾翕然奉迎，衛士執紹送嗣。嗣並賀氏及萬人等為內應者，皆鑾食之。乃即位，是為太宗。」月元帝。任用崔浩，勸課農桑，人民安富。有事於太廟，助祭者數百國。在位十五年殂。太子燾立，是為世祖太武帝，仍用崔浩。魏主為人，壯健鷙勇，臨城外陣，親犯矢石，左右死傷相繼，神色自若，將士畏服，咸盡死力。明於知人，或拔於卒伍之中，聽察精微，下無遁情，賞不遺賤，罰不避貴，由是兵甲強盛，戰無不克。滅夏、滅北燕、滅北涼，取仇池。北朝諸國，皆並於魏。又平西域及柔然、高車等國。除江左南朝外，居然一統。振興文學，墾田積粟，魏國大治。惜其不念崔浩之功，以其作史暴揚國惡，誅及其族，為少過耳。<br>　　太武帝以太子晃監國，中常侍宗愛扌勾之，晃以憂卒。魏主追悼太子不已。宗愛懼誅，遂弒太武帝，而立帝子南安王餘。太武帝在位二十九年。未幾宗愛復弒餘。尚書源賀、陸鹿等勒兵誅愛，奉太子晃之於皇孫濬即位，是為高宗文成帝。任用高允靜以鎮之，懷集中外，魏國大治。立子宏為太子，使其母李貴人條記所事，付托兄弟，然後依故事賜死。文成帝在位十四年殂。<br>　　獻文帝宏立，年方十三，馮太后臨朝稱制。雖淫亂而能任用高允，魏國無事。魏主李夫人生子宏，馮太后自撫養之，遂還政於獻文帝。帝始親政，剛毅有斷，勒於政事，賞罰嚴明。援清節，黜貪污，魏國稱治。因好黃老浮屠之學，傳位於太子宏，自號太上皇帝。子孝文帝宏立，生方五歲，幼有至性，顯祖病癰，宏親為吮之。及受禪，悲不自勝。顯祖問其故？對曰：「代親之感，內切於心。」群臣奏曰：「今皇帝幼沖，萬機大政。猶宜陛下總之。」顯祖從之。<br>　　初，太上嫡母馮太后素幸李奕，太上怒，因事殺之。馮太后由是恨太上，密鴆殺之。在位六年，在太上位又五年而被弒。<br>　　高祖孝文帝宏即位，馮太后復臨朝稱制。太后聰察知書，計曉政事，多權數，減膳饈，被服儉素。然性淫；每多外交。魏主宏性至孝，承顏順志，事無大小，皆仰成焉。太卜令睿得倖於馮太后，遷尚書令，爵中山王。至是病，太后屢至其家。及卒，贈諡立廟，文士作誅者百餘人。及葬，自稱姻舊，衰經哭送者千餘人。魏主以睿子代為尚書令。太后自以失行，畏人議己，群下語言，稍涉疑忌，輒殺之。太后前後臨朝，凡二十五年殂。<br>　　孝文勺飲不入於口者五日，哀毀過禮。初，太后忌孝文英敏，恐不利於己，盛寒，閉之冷室，絕食三日，欲廢之，而立咸陽王禧，東陽王丕等固諫乃止。魏主初無憾意，惟深德丕等，又有宦者譖魏主於太后，太后杖魏主數十，至是亦不追問。魏咸陽公高允卒，允歷事五帝，卒年九十八歲。孝文帝始禁同姓為婚，拜祀周公、孔子，行養老禮，以平城地寒，風沙常起，乃遷都洛陽，改姓元氏，初定族姓，興禮樂，變華風。禁胡語，求遣書，立國子太學、四門小學於洛陽，魏主好讀書，手不釋卷，善屬文，多於馬上口占，既成，不更一字。自太和十一年以後，詔策皆自為之。好賢樂善，情如饑渴，所與游接，常寄以布素之意。友愛諸弟，始終無間，精勤庶務，從善如流。制禮作樂，蔚然可觀，有三代之風焉。魏主宏連年在外，後馮氏私於倖臣高菩薩。魏主還，收菩薩等誅之，而不忍廢后。時魏主因御齊師得勝，疾甚而還。至谷塘，原以嗣子恪托其弟司徒彭城王勰，勰慮權寵震主，取罪必重，涕泣固辭。魏主手詔太子曰：「汝叔父勰，清規櫬德，松竹為心，吾百年後，其聽勰辭蟬冕，遂其衝挹之性！」又謂勰曰：「後官久乖陰德，吾死後，可賜自盡，葬以後禮。」遂殂，在位二十九年。<br>　　太子恪至魯陽，遇梓宮，乃發喪即位，是為世宗宣武帝。<br>　　嬖幸擅權，倖臣趙邕及外戚高肇等用事，魏政始衰。高肇怨彭城王勰，數譖於魏主，誣以謀反，以酒毒殺之，舉朝莫不喪氣。<br>　　魏主立於詡為太子。詡，胡貴嬪所生也。魏自是不殺太子之母。<br>　　宣武帝在位十六年殂，子肅宗孝明帝詡立。胡太后臨朝稱制。<br>　　太后聰悟，好讀書，善屬文，射能中針孔，政事皆手筆自決。<br>　　作永寧寺浮屠，高九十丈，極土木之美。僧房千間，珠玉錦繡，駭人心目。遣比丘慧生如西域求佛書，慧生出魏境西行二年，至乾羅國，得佛書一百七十部而還。胡太后弒故正宮商太后，以尼禮葬之。帝叔太傅清河王懌，美風儀，胡太后逼而淫之。<br>　　然懌素有才能，輔政多所匡益。侍中元義、衛將軍劉騰，恃寵擅權，懌每裁抑之，義、騰誣懌欲毒殺魏主，閉永巷門，太后不得出，執懌殺之，還政魏主。幽太后於北宮，魏主不得省見，太后不免饑寒。義遂輔政，與騰表裡擅權。義嗜酒好色，貪吝寶賄，牧守長令，率皆貪污。百姓窮困，人人思亂，及劉騰死，魏主與太后左右防衛稍緩，母子乃得相見。太后定計，使義解兵權，復臨朝攝政。因賜元義死。<br>　　胡太后自再臨朝以來，頗事妝飾，數出遊，李神軌、徐紇等俱得倖於太后，鄭儼尤為得倖，使領尚食典御，晝夜在禁中。<br>　　每休沐，太后常遣宦者隨之，儼見其妻，惟得略言家事而已。<br>　　嬖幸用事，政事縱馳，盜賊蠭起。葛榮肆亂國號齊，封疆日蹙，國用耗竭，討虜大都督爾朱榮，兵勢強盛，魏朝憚之。魏主年寢長，太后自以所為不謹，凡魏主所親信者，輒以事去之。於是母子之間嫌隙日深。魏主及鄭儼、徐紇等逼於太后，不能去，密詔爾朱榮舉兵內向，威逼太后。榮以高歡為前鋒，行至上黨，魏主復以私詔止之。鄭儼、徐紇恐禍，乃陰與太后謀鴆魏主。<br>　　宣武帝在位十六年殂，立皇子為帝。既而下詔自：「潘嬪所生，實皇女也。故臨洮王寶陴世子钊，高祖之孫可立。」遂迎钊即位，年方三歲。<br>　　爾朱榮聞之，抗表領兵赴闕，立彭城武宜王勰之孫子攸為帝，是為敬宗孝莊帝。以榮都督中外諸軍事，封太原王。李神軌、鄭儼、徐紇等皆遠遁，太后及後宮皆落髮為尼。榮遣騎執胡太后及幼主钊沉之於河，殺王公以下二千人。爾朱榮之女先為孝明帝嬪妃，至是榮欲魏主納為后，魏主從之，榮甚悅。爾朱榮討葛榮，擒之。冀、定、滄、瀛、殷五州皆平。榮雖身居外藩，遙制朝政。敬宗外逼於榮，內迫於后，快怏不樂。唯幸寇盜未息，與榮相持。及榮告捷，殊不喜，因密有圖榮之意。乃用陽城王微之計，聲言皇子生，榮遂與元天穆俱入朝賀喜。<br>　　光祿少卿魯安、典御李侃晞等俱抽刀入，榮起趨御座。魏主先橫刀於膝，遂手刃之，並殺於穆及榮子菩提等，赦其餘黨。內外喜噪，百僚入賀。是夜，榮從弟世隆帥榮部曲焚西陽門，出屯河陰，索太原王屍北遁。榮姪兆聞榮死，自汾州帥騎據晉陽。<br>　　世隆至長子兆來會之，推立太武帝五世孫長廣王曄為帝，大赦改元。兆以輕兵倍道兼行，從河橋西渡直叩宮門，宿衛乃覺，彎弓欲射，矢不得發，一時散走。兆騎執魏主，鎖於永寧寺樓上，在位二年。兆縱兵大掠，捕殺皇子，污辱嬪妃公主，殺臨淮王彧等。魏主寒甚，就兆求頭巾，兆不與，尋縊殺之。爾朱世隆兄弟以長廣王曄疏屬，欲更立親近，以從人望，乃廢曄，在位一年，而更立獻文帝之孫廣陵王恭，是為節閔帝。<br>　　初，葛榮之亂，部眾流入並肆者二十餘萬，謀亂不止。爾朱兆患之，問計於高歡。歡曰：「宜選王心腹使統之。」兆即以其眾委歡，以為冀州刺史。歡自此得兵柄，不可複製矣。魏河北大史高乾與其弟敖曹起兵討兆。高歡起兵屯壺關，聲言欲討乾。乾潛往謁之，說歡討兆。時趙郡太守李元忠赤說歡討兆。<br>　　歡大悅，起兵討爾朱氏，立太武帝玄孫渤海太守元朗為帝，自為丞相。縱反間計，使爾朱世隆兄弟與兆互相猜疑。歡遂進戰，大破兆軍。歡又進擊爾朱兆等於鄴，復大破之，兆自殺，盡滅爾朱氏之黨，遂幽節閔帝於崇訓佛寺，尋弒之，在位二年。歡又以元朗疏屬，乃廢朝，朗在位廠年，而立孝文帝之孫乎陽王修，是為孝武帝。雍州刺史賀拔岳，遣司馬宇牢泰詣晉陽，觀高歡之為人，歡奇其狀貌，將留之，泰固求復命，歡乃遣之行，還謂岳曰：「歡之所以未篡者，正憚公兄弟耳。宜潛為之備。」<br>　　岳大悅，以夏州被邊要重，乃表用奉以鎮之。未幾，岳為陳悅所殺。泰討殺悅，而代領岳眾。魏大丞相高舉舉兵反，中軍將軍王思政言於魏主曰：「高歡之心，昭然可知。宇文泰乃心王室，今往就之，還象舊京，何慮弗克。」魏主從之，以五千騎西赴長安。泰備儀衛迎帝，謁軸於東陽驛。魏主遂入長安，以泰為尚書令，軍國之事，咸取決焉。魏主下制，數高歡罪惡，召荊糾刺史賀拔勝盡行在所。勝遲疑不決，後竟奔梁。高歡勒兵追魏主修不及，遂還洛陽，集百官耆老，立孝文帝曾孫清河世子善見為帝，是為孝靜帝。北遷都鄴，時謂之東魏。魏主修至長安，未幾，復與宇文泰有隙，飲酒遇鴆而死，在位三年。<br>　　泰立孝文帝孫南陽王寶炬即位，都長安，是為西魏文帝。自是而東魏、西魏分為二矣。<br>　　魏自拓跋力微，至什翼犍國號代，凡十三主。起漢獻帝庚子，晉孝武帝丙子，共一百五十七年，而滅於秦。又自道武帝拓跋圭再建國起，改號魏，至梁武帝癸丑，共一百五十七年而分。其後東魏篡於齊，西魏篡於周；欲知後事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>