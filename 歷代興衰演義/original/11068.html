<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第三十三回　康王構仗名將偏安半壁</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十三回</br>　　康王構仗名將偏安半壁</font></h4>
			　　詩曰：<br>　　鐵甲將軍夜過關，馬蹄到處骨如山。<br>　　氣高無奈烏江阻，色重方知蜀道難。<br>　　長夜酒能傾社稷，瓊林富不救饑寒。<br>　　若將四堵牆推倒，海晏河清日月閒。<br>　　物換星移幾度秋，鳥啼花落水空流。<br>　　人間何事堪惆悵，貴賤同歸土一丘。<br>　　卻說北宋徽、欽二帝被虜，金人立張邦昌為楚帝，張邦昌不敢居，先迎元祐孟太后入居禁中，垂簾聽政。又遣人至濟州，迎立康王構。丁未五月，王發濟州。至應天府，張邦昌來見，王慰諭之，命築壇於府門之左，王登壇即位，大赦改元，是為南宋高宗。高宗慟哭，遙謝二帝。是日元祐皇后在東京撤簾，遙薯靖康帝為孝慈淵聖皇帝，遙尊母韋氏為宣和皇后，后尊為太后，遙立妃邢氏為皇后。<br>　　初，徽宗生帝時，夢吳越王錢鏐入宮而生帝。後都臨安，壽八十一，與鏐同。又為康王時，遣為質於金，以射矢連中，金疑為將家子，遣還換質。既而得實，悔而急追之。高宗因奔走疲倦，臥崔府君廟中。夢神人醒之曰：「金人追將及，可速去之，已備馬於門首。」高宗驚覺，馬在側，遂躍馬南馳，既渡河，馬不復動，視之，乃泥馬也。高宗以李綱為相，李納請罷張邦昌王爵，安置潭州，及受邦昌偽命臣僚王時雍、吳開、莫禱、孫覿等有差。封贈諸路死節之臣，還元枯黨籍入官爵。<br>　　遣宣議郎傅雩使金軍，通問於二帝，且致書於黏沒喝。時議定都之所，李綱言關中為上，襄陽次之，建康為下，請先幸南陽，以收人心。而黃潛善、汪伯彥阻之，上遂決意東幸，如揚州。<br>　　綱所陳論，其言切直，帝初無不容納，至是惑於黃潛善、汪伯彥之言，常留中不報。綱因求去。遂罷綱，提舉洞霄宮。綱罷，凡綱所規畫軍民之政，一切廢擱，而國事不可為矣。前太學生東、布衣歐陽徹上書，乞留綱，黃潛善、汪伯彥以語激怒帝，言復將鼓眾，帝斬陳東、歐陽徹於市，天下冤之。<br>　　立沿河沿江淮帥府，以宗澤為東京留守，知開封府事。時敵騎留屯河上，金鼓之聲，日夕相聞，而京城樓櫓盡廢，兵民雜居，盜賊縱橫。澤威望素著，既至，捕誅盜賊，撫循軍民，修治樓櫓，屢出師以挫敵。有王善者，河東巨寇，擁眾七十萬，擇單騎馳至其營，泣謂之曰：「朝廷當危難之時，使有如公一二輩，豈復有敵患乎？今日乃汝立功之秋，不可失也。」善感泣曰：「敢不效力。」遂解甲降。又有楊進、丁進、王再興、李貴、王大郎等，各擁眾數萬，往來京西、淮南、河南、河北等地，侵掠為患，澤悉招降之。於是京城四壁，各置使以領招集之兵；造戰車千二百乘，又據形勢，立堅壁二十四所於城外，駐兵數萬；又沿河鱗次為蓮珠砦，結河北、河東、山水砦忠義民兵。於是陝西、京東、京西諸路人馬，咸願聽澤節制。澤累表請帝還京，而帝用黃潛善計，決意幸東南，不報。<br>　　秉義郎岳飛，犯法將刑，澤一見奇之。曰：「此將才也。」<br>　　會金人攻汜水，澤兵五百騎授飛，使立功贖罪，飛遂大敗金人而還。澤升飛為統制，謂之曰：「爾智勇才藝，古良將不能過。<br>　　然好野戰，非萬全計。」因授飛陣圖。飛曰：「陣而後戰，兵法之常，運用之妙，存乎一心。」澤是其言，飛由此知名。岳飛上書，請帝親率大軍北渡，恢復中原，坐越職言事奪官。時張所為河北路招撫使，飛歸詣所，所問之曰：「爾能敵幾何？」<br>　　飛曰：「勇不足恃，用兵在先定謀，謀定後戰，莫不勝矣。」所矍然曰：「君殆非行伍中人。」補飛為武經郎。張所使都統制王彥，率岳飛等十一將、部七千人渡河，至新鄉，金兵盛，彥不敢進。飛獨引所部鏖戰，奪其纛而舞，諸軍爭奮，遂復新鄉。<br>　　明日戰於侯兆川，飛身被十餘創，士皆死戰，又敗之。會食盡，飛詣彥壁乞糧，彥不許。飛乃引兵益北，與金人戰於太行山，擒其將拓跋野烏。居數日，又與敵遇，飛單騎持丈八鐵槍，刺死其將黑風大王，金人敗走。飛知彥不悅己，遂率所部復歸宗澤。澤復以飛為統制。<br>　　金主阿哥打第四子兀術犯東京，東京留守宗澤遣將前後夾擊，大敗之。金自盡不敢犯東京。澤前後請帝還京二十餘奏，每為黃潛善、汪伯聲所抑，憂憤成疾，疽發於背。諸將入問疾，澤矍然曰：「吾以二帝蒙塵，憤憤至此。汝等能殲敵，我死無恨。」連呼「過河」者三而卒，都人號慟。訃聞，贈觀文殿學士，諡忠簡。澤子穎居戎幕，素得士心，都人請以穎繼父任。<br>　　帝不許，命杜充代澤。充酷而無謀，悉反澤所為，於是豪傑離心，降盜復去剽掠矣。<br>　　張慤薦劉豫起為濟南知府。豫不願行，請為東南一郡。執政不許，豫忿而去。金撻懶圍濟南，劉豫遣子麟御卻之。撻懶遣人啖豫以利，豫懲前忿，遂殺濟南驍將關勝，率百姓降金。<br>　　百姓不從，豫縋城納款。<br>　　帝以黃潛善、汪伯彥為左右相。時金兵橫行，盜賊蠭起，二人皆不以聞。金黏沒喝入寇，圍徐州，知州王復死守，城陷，闔門百口皆被殺。詔劉光世阻淮以拒金。光世兵潰走還，金黏沒喝遂陷天長軍。報至。帝即披甲乘騎，馳至瓜州，得小舟渡江，惟護聖軍卒數人及王淵、張濬等從行。日暮奎鎮江，時汪伯彥、黃潛善方率同列聽浮屠克勤說法，或有問邊耗者，猶以不足畏告之。堂吏大呼曰：「駕已行矣。」二人相顧倉皇，乃戎服策馬南馳。居民爭門而出，死者相枕藉，無不怨恨。司農卿黃鍔至江上，軍士以為黃潛善，罵之曰：「誤國誤民，皆汝之罪。」鍔方辯其非是，而首已斷矣。太常少卿季陵，自揚州奉太廟神主以行，未數里，回望城中，煙燄燭天。陵為金人所追，亡太祖神主於金。金人焚揚州而去。<br>　　帝如杭州，黃潛善、汪伯彥以罪免官，以王淵同樞密院事。<br>　　扈從統瓣苗傅，自負世為將，以王淵驟遷卑職，心不平之。而劉正彥亦以招降劇盜，功大賞薄，怨上。時內侍康履等妄作威福，諸將嫉之。中大夫王世修亦嫉內侍恣橫，遂相與同謀，伏兵殺主淵及內侍康履等，劫帝傳位皇太子旉，請元祐太后同聽政。太后見傅等，諭之曰：「今強敵在前，吾一婦人，於簾前抱三歲兒決事，何以令天下？」傅等不從，遂迫帝禪位手旁，改斥。敕書至平江，張濬知必有兵變，謀起兵討之。張俊亦知其偽，即引所部至平江。濬與俊語，相持而泣。敕書至江寧，呂頤浩曰：「是必有變。」遣人寓書於濬，且知劉光世於鎮江。<br>　　會韓世忠由海道將赴行在。張俊曰：「世忠來，吾事濟矣。」因白濬，以書招之。世忠以酒酹地曰：「誓不與此賊共戴天！」至平江見濬，濬乃草檄，聲苗傅、劉正彥之罪，與韓世忠、張俊、劉光世、呂頓浩合兵討之。傅等憂恐，莫知所為。朱勝非勸之，速請帝還宮，可以免禍。傅等遂帥百官朝帝於睿聖宮，帝慰勞之。苗傅、劉正彥以手加額曰：「聖天子度量如是也。」遂請帝復位。呂頤浩謂將曰：「今雖反正，而賊猶握兵居內，若不濟，必反以惡名加我。」進敗苗翊於臨平。苗傅、劉正彥南走，勤王兵入水關。張駿、呂頤浩等入見，伏地涕泣待罪。帝問勞再三，解所服玉帶以賜張濬，斬吳湛、王世修等，誅貶逆黨有差。<br>　　帝至江寧府，韓世忠追獲苗傅、劉正彥，逆行在誅之。帝手書「忠勇」二字，揭旗以賜世忠。皇太子旉卒。<br>　　金人將渡江入寇，詔張濬屯襄、郢、唐、鄧，槓充、韓世忠、劉世光分屯江東，以備金。帝如臨安府。金兀術入建康，守臣杜充以降。帝聞充降，謂呂頤浩曰：「事迫矣，可若何？」<br>　　頤浩因進航海之策。帝然之，遂如明州，明州今寧波府是也。<br>　　金兀術陷臨安，遣阿里蒲盧渾追帝於明州。帝航於海，次於定海縣。金阿里蒲盧渾陷越州，遂寇明州。張濬使統制楊沂中迎戰於高橋，敗之。金人陷明州，屠其民，遂襲帝於海，追三百餘里。提領海州張公裕引大舶擊卻之，金人引還，帝走溫州。<br>　　江淮統制岳飛大敗金人於廣德，六戰皆捷。韓世忠以前軍駐青龍鎮，中軍駐江灣，後軍駐海口，欲俟兀術師還擊之。及兀術由秀州趨平江，世忠乃移師鎮江以待之。兀術欲濟江。世忠謂其將曰：「此間形勢，無如金山龍王廟者，敵必登之，以覘我虛實。」乃遣蘇德將百人伏廟中，百人伏廟下岸側，戒之曰：「聞江中鼓聲，則岸兵先入，廟兵繼出，以合擊之。」及敵至，果有五騎趨龍王廟，廟中伏兵先鼓而出，獲其兩騎，其三騎則振策而馳，馳者一人，紅袍玉帶，既墜復跳而免，詰諸獲者，則兀術也。既而接戰江中，凡數十合，世忠妻親執枹鼓，敵終不得濟，擒兀術之婿龍虎大王。兀術懼，請盡歸所掠以假道，世忠不許。兀術窘甚。或謂之曰：「老鸛河故道，今雖湮塞，若鑿之可通秦淮。」兀術從之，遂趨建康。岳飛以兵邀擊於新城。兀術大懼，復出江中。兀術窮蹙，祈請甚哀。世忠曰：「還我兩宮，復我疆土，則可以相全。」兀術見海舟乘風使篷，往來如飛，謂其下曰：「南軍使船如使馬，奈何？」乃募人獻破海舟之策。於是閩人王姓者，教以火箭射舟篷。世忠師潰，兀術始克濟。世忠以八千人拒兀術十萬之眾，凡四十八日而敗。<br>　　金人自是不敢復渡江矣。兀術既濟江，大肆焚掠，盡擄建康少壯婦女，自靜安鎮渡宣化而去。岳飛邀擊，大敗之，盡奪所掠而還。<br>　　金主吳乞買廢徽宗為昏德公，欽宗為重昏侯，徙之韓州，又徙二帝於五國城，去金上京東北千里。宋使洪皓自雲中密遣人奏書，以桃梨栗面等獻二帝於五國城，始知康王即位焉。庚戌九月，太后鄭氏卒於五國城。後六年，太上皇卒。又四年，邢后亦卒於五國城。金立劉豫為齊帝於大名府，畀以河南、陝西之地。豫約世修子禮於金。<br>　　初，秦檜從二帝至燕，金王以檜賜撻懶，為其任用。及南侵以為參軍。檜妻王氏，色嬌美而多智，與撻懶通。至是撻懶縱秦檜還，使為內間。檜與妻王氏俱還，自言殺金人監己者，奪舟而來，遂航海至越州，求見帝。帝謂輔臣曰：「檜忠樸過人，朕得之喜而不寐，喜得聞二帝母后消息，又喜得一佳士也。」<br>　　先是，朝廷雖數遣使千金，但且守且和；而專意與敵解仇息兵，則自檜始。金人欲窺蜀，劉子羽與吳玠、吳璘等，扼險於鳳翔大散關之和尚原。金人知有備，遂引去。金兀術復攻和尚原，吳玠與弟璘伏兵夜擊，大敗之。兀術中流矢，僅以身免，亟剃其鬚髯而遁，蜀賴以全。<br>　　初，北宋行保甲之法，民有部伍，易聚為盜。北宋末，東南盜賊群起，至是張俊、岳飛大敗江淮賊李成等於樓子莊，復筠、江州；俊等復引兵渡江，追成至蘄州黃梅縣，又敗之。成北走降對豫，一張用率眾數萬降於岳飛，江淮悉平。福建義軍范汝為入建州，韓世忠率步卒三萬，水陸並進，直抵鳳凰山，五日破之，范汝為死，閩地悉平。湖海曹成擁眾十餘萬，據道、賀等州，岳飛擊敗之，成走邵州。適韓世忠既平范汝為旋師，忽由處、信逕至豫章，連營江濱數十里，曹成大驚，率眾降於世忠，得戰士八萬。岳飛大敗彭友於雩都，贑州、吉安等地悉平。飛入見。帝手書「精忠岳飛」字，制旗以賜之。<br>　　太湖楊麼號「大聖天王」。麼與劉豫通，欲順流而下。帝以岳飛為荊南制置使，飛渡江，中流顧幕屬曰：「飛不擒之，不涉此江矣。」既破李成，復受命討楊麼，前所部皆西北人，不勻水戰。飛曰：「兵何常，顧用之何如爾。」乃先遣使招諭之。其黨黃佐曰：「岳節使號令如山，若與之戰，萬無生理。」<br>　　遂降。飛表授佐武義大夫，單騎按其部，拊佐背曰：「子知順逆者，果能立功。欲復遣子至湖中，視其可乘者擒之，可勸者招之。」席益疑飛玩寇，欲以上聞。俊曰：「岳侯忠孝人也，岳有深機，胡可易言。」益慚而止。黃佐襲周倫寨，殺之，飛表遷佐武功大夫。會有旨召張俊還防秋，飛袖小圖示俊，俊欲俟來年議之，飛曰：「已有定畫，都督能少留八日，可破之。」俊曰：「何言之易？」飛曰：「因敵將破，敵兵奪其手足，離其腹心，是以易也。」俊許之。會黃佐招楊欽、全宗、劉詵等降，夜掩麼營，降其眾數萬。麼舟以輪激水，其行如飛，旁置撞竿，舟逢之輒碎。飛散腐木亂草於水，以礙其輪，使不得動，遂大破之。麼技窮，赴水死。果八日而捷書至潭州。俊歎曰：「岳侯神算也。」<br>　　初，麼恃其險，官軍自陸路攻之，則入湖；自水攻之，則登岸。因曰：「破我者除是飛來。」至是人以其言為讖云。湖湘既平，張俊還防秋。俊奏遣岳飛屯荊襄，以圖中原。時金兵少息，詔頒黃庭堅所書《戒石銘》於州縣，曰：「爾俸爾祿，民膏民脂。下民易虐，上天難欺。」令刻石文於州縣前。劉豫徙都汴京，使其子麟，以金兵寇淮南。帝以趙鼎為尚書右僕射，兼知樞密事。趙鼎勸帝親征，帝從之。韓世忠大敗金人於大儀，帝自將御金，次於平江。金、齊之師日迫，張濬長驅至臨江，召劉光世、韓世忠、張俊等，各出師以御金人。金人圍廬州，岳飛使牛臯救之，金兵敗走。時撻懶屯泗州，兀術屯竹墩鎮，為韓世忠所扼。會雨雪，金饋道不通，野無所掠，殺馬而食，番漢軍皆怨憤，乃夜引師還。兀術等既去，劉麟、劉猊不能獨留，亦棄輜重遁。帝語張俊曰：「趙鼎佐朕中興，真宰相也。」<br>　　以趙鼎、張濬為左右相。張濬會諸將於江上，遣張俊屯盱眙，韓世忠屯楚州，劉光世屯廬州，岳飛屯襄陽，楊沂中屯泗州，以圖中原。飛在襄陽，累戰皆捷，遣牛臯復鎮汝軍，楊再興復河南長水縣。飛及偽齊李成、孔彥舟連戰，皆敗之，至蔡州，克其城。飛遣王貴敗劉豫之眾於唐州。上疏請進軍，恢復中原。<br>　　帝不許，飛乃還鄂州。偽齊劉豫聞之大懼，恐其討己，告急於金，請先出師南侵，而乞師救援。金主亶召諸將議之，蒲盧虎曰：「先帝所以立豫者，欲其開疆保境，我得安民息兵也。今豫進不能取，又不能守，兵連禍結，愈無休期。從其請則豫收其利，敗則我受其弊，奈何許之。」金主遂不許豫，而遣兀術提兵黎陽，以觀其釁。於是豫僉鄉兵三十萬，分三道入寇。劉麟率中路兵，由壽春以犯合肥；劉猊率東路兵，由紫荊山出渦口以犯定遠；孔彥舟率西路兵，由光州以犯六安。劉猊至藕塘，楊沂中迎擊，大破之。猊曰：「適見髯將軍銳不可當，果楊殿前也。」即與精騎遁去。麟在順昌，聞猊敗，亦拔寨去。楊沂中及王德乘勢追麟，至南壽春而還，北方大恐。金人聞豫敗來，詰其狀，始有廢豫之意。岳飛知劉豫結黏沒喝，而兀術惡之，可以間而動。會中軍得兀術諜者，飛佯責之曰：「汝非吾軍人張斌耶？吾先遣汝至齊，約誘致四太子，汝往不復來，吾繼遣人問齊，齊已許我，今冬以會合寇江為名，致四太子於清河，汝所持書，竟不至，何背我耶？」諜冀緩死，即詭服。乃作蠟書，因謂諜曰：「吾今貸汝，復遣至齊，問舉兵期。」剴股納書，戒勿泄。諜還，以書示兀術。兀術大驚，馳白金主，於是廢豫之意益決。金人襲汴，執劉豫而廢之，立行台尚書省於汴。<br>　　韓世忠、岳飛請伐金，收復中原。不報。<br>　　初，何蘚還自金，始聞太上皇及太后之喪，帝成服，以王倫為奉迎梓宮使如金。倫陛辭，帝命倫謂撻懶曰：「河南、陝西之地上國既不有，與其付與劉豫，曷若見歸下國。」及金人執劉豫，王倫還自金，倫入對，言金人許還梓宮、太后及河南、陝西地，遂復遣之。初，趙鼎、張濬並相，後趙鼎罷，而張濬獨相。再後張濬罷，而趙鼎獨相。其後趙鼎為越檜所賣。言於帝，以為檜可大任，至是帝以秦檜為相，而罷趙鼎，專主和議，而中興之望絕矣。帝定都於臨安，王倫與金使偕來，議以河南、陝西之地與宋，有詔諭江南為名，不著國號。禮部侍郎曾開當草國書，以太卑弱論之。勿聽。於是晏敦復、尹焞、朱松、李綱等，皆極言其不可。胡銓抗疏極言，貶於廣州。秦檜以勾龍如淵為御史中丞，以孫近參知政事，凡異己者，盡劾去之，而大權悉歸於檜矣。和議成，以王倫為東京留守。倫至汴，金人歸河南、陝西之地，以方庭實為三京宣諭使。庭實至西京，先朝陵寢，自太祖以下，皆遭發掘。而哲宗至暴露，庭實解衣復之，歸以白帝。秦檜恨之。張燾還自金，帝問諸陵寢如何，燾不答，惟言萬世不可忘此賊，帝默然。秦檜患之，二人俱坐貶。<br>　　兀術言於金主曰：「撻懶、蒲盧虎主割河南、陝西地與宋，必有陰謀。今宋使在汴，勿令逾境。」倫聞之，即遣介具言於朝。會孟康至汴，倫即使康權留守之任，而身為使者，赴金國議事。會撻懶反，金人遂執倫索還河南、陝西地。倫力拒之。<br>　　金欲倫降，倫不屈，冠帶南向再拜，慟哭曰：「先臣文正公旦，以直道輔兩朝，臣何敢厚命。」遂就死。金兀術撤離喝分道入寇，復陷河南、陝西諸州郡。東京副留守劉錡率所部四萬人赴東京，至渦口，聞金人敗盟南下。錡與將卒捨舟陸行，急趨至順昌。諜報東京已降，知府陳規見錡問計，錡曰：「城中有糧，則能與君共守。」規曰：「有米數萬斛。」鑄曰：「可矣。」乃與規議，斂兵入城，為守禦計。時守備一無可恃，錡督取車輪轅埋城上，又撤民戶扉，周匝蔽之，凡六日粗畢，而金兵遂圍城。<br>　　錡夜遣千餘人擊之，殺敵頗眾。既而金烏祿以兵三萬來薄城。<br>　　錡用破敵弓，翼以神督弩射卻之，復以步兵邀擊，溺河死者不計其數，金兵乃移寨於李村。錡遣閻充募壯士五百，夜砍其營。<br>　　是夕天欲雨，電光四起，見辮發者輒殲之。復募百人，折竹為器如兒戲，人持一為號，直入，乘電奮擊，聞吹嘂聲即聚，電止則匿而不動。敵眾大亂，於是終夜自戰，積屍盈野，退軍老婆灣。兀術在汴聞之，即索靴上馬，帥十萬眾來援。兀術至城下，責諸將喪師之罪；眾皆曰：「南朝用兵，非昔日比，元帥臨城自見。」錡遣耿訓以書約戰。兀術怒曰：「劉錡何敢與我戰，以吾力破汝城，直用靴尖踢倒耳。」耿訓曰：「太尉非但請與太子戰，且謂太子必不敢濟河，願獻浮橋五所，濟而大戰。」<br>　　遲明，鈖為五浮橋於潁河上，敵由之以濟。鈖遣人毒潁水上流及草中，戒軍士雖渴死毋得飲於河。時大暑，敵遠來疲弊，人馬饑渴，食水草者，輒病。鈖土氣閒暇，軍皆分番休息，方晨，按兵不動，待未申時，敵力疲氣索，方出接戰，姒銳斧犯之，敵大敗走，死者數萬。是夕大雨，平地水深尺餘，兀術遂走還汴。韓世忠遣兵復海州，張俊使王德復宿州，德乘勝入毫州，岳飛收復河南州郡，留大軍於穎昌，命諸帶分道出戰，自以輕騎駐郾城。兀術合龍虎大王、蓋天大王及韓常之兵逼郾城。飛遣子雲領騎兵直貫其陣。雲與金人戰，凡數十合，金屍布野。兀術以拐子馬萬五千。飛戒步卒，以麻札刀入陣，勿仰視，第斲馬足，拐子馬相連，一馬僕，二馬不能行。飛軍奮擊，大破之。兀術大慟曰：「自海上起兵，皆以此勝，今已矣。」憤甚，複合師十二萬，侵潁昌，飛使王貴及子雲又大敗之。兀術夜遁，追奔十五里，中原大振。飛使梁興渡河，會本行忠義、兩河豪傑，敗金人於垣曲，又敗之於泌水，遂復懷、衛州，大行道絕，金人大恐。<br>　　飛又大敗兀術於朱仙鎮，兀術走還汴。飛遣使修治諸陵。<br>　　兀術欲棄汴北去，有書生叩馬曰：「太子毋走，岳少保且退矣。」<br>　　兀術曰：「岳少保以五百騎破吾千萬，京師日夜望其來，何以得退？」生曰：「自古未有權臣在內，而大將能立功於外者，岳少保且不免，況欲成功乎？」兀術悟，遂留不去。時染興會太行兩河豪傑，結忠義社，中原盡磁、相、澤、潞、晉、汾、隰、衛之境，皆期日興兵，與官軍會。其所揭旗，皆以岳為號。<br>　　父老百姓，爭挽車牽牛，載糗糧以饋義軍。自燕以南，金人號令不行。兀術欲僉軍以抗飛，河北無一人應者，乃歎曰：「自我起北方以來，未有如今日之挫。」金將烏陵思謀，素號驍勇黠桀，亦不能制其下。但諭之曰：「無輕動，俟岳家軍來，即降。」金將王鎮、崔慶及韓常等，皆以眾內附，飛大喜，語其下曰：「直抵黃龍府，與諸君痛飲耳！」<br>　　時金主亶縱酒荒淫，將士離心，蒙古兵起，國勢稍弱，善將者不過兀術一人，大有可為之機。而秦檜方欲畫淮以北與金為和，諷台臣奏請諸將班師，且知飛志銳不可回，上言飛孤軍不可久留，迄速召還，於是飛一日奉十二金字牌。飛憤極泣下，東面再拜曰：「十年之力，廢於一旦，良可惜也。」乃自郾城引兵還。民遮馬慟哭，訴曰：「我等戴香盆運糧以迎官軍，金人皆知之。相公去，我輩無噍類矣。」飛亦悲泣，取詔示之曰：「吾不得擅留。」哭聲震野。飛留五日，以待民徙，從而南者如市。飛亟奏以漢上六郡閒田處之。飛還，飛所新復河南府州縣，復為金有。飛至鄂，力請解兵柄，勿許。已而入覲，帝問之，飛拜謝而已。<br>　　秦檜力主和議，恐諸將難制，欲盡收其兵柄。乃罷韓世忠、張濬為樞密使，岳飛為副使，罷劉錡知荊南府。時兀術遺秦檜書曰：「汝朝夕以和請，而岳飛方為河北圖，必殺飛乃可和。」<br>　　檜亦以飛不死，終礙和議，己必及禍，故力謀殺之。遂諷諫議大夫萬俟卨等，交章論飛奉旨援淮西，畏敵逗留，罷為萬壽觀使，奉朝請。秦檜必欲殺飛，乃與張俊密謀，誘飛部曲能告飛者，優以重賞。卒無應者。聞飛統制王俊善告訐，號雕兒，使人諭之，王俊許諾。乃自為狀付王俊，妄言副都統制張憲謀據襄陽，還飛兵柄。執憲赴鎮江行，樞密府鞠之。憲被掠無完膚，竟不伏。檜矯詔召飛父子證憲事。飛笑曰：「皇天后土，可表此心。」遂與雲就大理獄。檜命中丞何鑄、大理卿週三畏鞫之。<br>　　鑄引飛至庭，詰其反狀。飛裂裳以背示鑄，有舊涅「盡忠報國」<br>　　四大字，深入膚理。既而閱實，俱無驗。鑄察其冤，白之檜。<br>　　檜曰：「此上意也。」鑄曰：「強敵未滅，無故戮一大將，失士卒心，非社稷之長計。」檜乃改命萬俟卨。卨素與飛有怨，遂誣飛令於鵬、孫革致書張憲、王貴，令虛申探報，以動朝廷。<br>　　雲與憲書，令措置，使飛還軍；且云其書已焚。飛坐繫兩月，無可證者。大理卿薛仁輔等皆言飛無辜，判宗正寺齊安王士請以百口保飛，皆不聽。韓世忠心不平，詰其實。檜曰：「飛子雲與張憲書，雖不明，其事體，『莫須有』。」世忠曰：「『莫須有』三字，何以服天下也？」<br>　　韓世忠抗疏言秦檜欺君誤國之罪。檜諷言官論之，遂罷為醴泉觀使。世忠自是杜門謝客，絕口不言兵，時跨驢攜酒，從一二童僕。縱游西湖以自樂，平時將佐，罕見其面。十餘年卒。<br>　　時歲已暮，而飛獄不成。一日，檜手書小紙付獄，即報飛死矣，年三十九。雲與張憲皆棄市。凡訟飛冤者，或黜或死。傅成其獄者，皆進秩。洪皓在金，以蠟書奏，言金人所畏服者惟飛，及聞其死，諸酋皆酌酒相賀。<br>　　飛事親至孝，立志慷慨，以必取中原為念。自奉甚薄，凡有所欲為，召諸統制與之謀，謀定而後戰，故無不勝。猝遇敵不動，故敵為之語曰：「撼山易，撼岳家軍難。」張濬嘗問用兵之術，飛曰：「仁、智、信、勇、嚴，缺一不可。」飛好賢禮士，博覽經史，雅歌投壺，恂恂若一書生，然忠信激烈，議論持正不阿，卒以此得禍云。<br>　　和議成，以何鑄簽書樞密院事，奉表稱臣於金，又割唐、鄧、商、秦之地畀金。鑄等陛辭，帝召至內殿，諭之曰：「朕北望庭闈，無淚可揮。卿見金主，當云慈親之在國，一老婦人耳；在本國，則所係甚重。以至誠說之，庶彼有感。」鑄至金，首以太后為請。金主曰：「先朝業已如此，豈可輒改。」副使曹勛再三懇請，金主乃許之。遂遣何鑄還金使。人以兗冕來，冊帝為大宋皇帝，歸徽宗皇帝及徽宗后鄭氏、帝后邢氏之喪。帝生母韋氏，自金歸，居於慈寧宮。立貴妃吳氏為皇后。后，開封人，習書史，善翰墨，才色俱全，嘗戎服侍左右，帝甚愛之。<br>　　帝憐邢后在金，故虛中宮以待之，至是始立吳氏為后。自是稱臣奉貢，邊境稍寧。<br>　　秦檜自以為太平莫大之功，專以忌刻貶逐忠良為事。檜趨朝，義士施全挾刀天道，遮檜肩輿刺之，不中，被殺。秦檜必欲殺趙鼎、李光、胡銓、張濬等，及鼎卒，而憾不已，下鼎於汾等於大理獄，誣與張濬、李光、胡寅、胡銓等五十三人謀大逆，獄成，而檜病不能書，得釋。詔封秦檜為建康王。是夕，秦檜死。<br>　　檜居相位十九年，劫制君父，倡和誤國，一時忠臣良將誅鋤略盡；開門受賂，富敵於國，外國珍寶，死猶及門；晚年殘忍尤甚，數興大獄。檜以妻妒無子，以內姪王熺為子，至是勒令致仕，黜其親黨之在位者。檜墓在金陵江寧鎮，歲久荒蕪。<br>　　至明成化乙巳秋八月，為盜所發，獲貨財以巨萬計。盜被執，有司故一出其罪。檜與妻王氏僭用水銀殮，顏色如生。有司陰令人碎其屍，分投於各處廁中，亦一快事也。<br>　　金完顏亮弒金主亶而自立，且欲並宋為一統，乃密隱畫工於奉使中，俾寫臨安湖山以歸，為屏，圖己象於吳山絕頂，題詩其上，有「萬里車書盍混同，扛南豈有別疆封。提兵百萬西湖上，立馬吳山第一峰」之句。因遣使征諸道兵，遂迂都汴京。<br>　　宋欽宗卒於金，欽宗后朱氏，生皇子訓於五國城，在金，不知所終，金主亮使高景山、王全來求漢淮之批。帝問之，全曰：「趙桓今已死矣。」始聞靖康帝之喪。金主亮欲南侵，太后徒單氏諫之，亮弒太后，遂大舉入寇。眾六十萬，號百萬，遠近大震，兩淮失守。金主亮率大軍臨彩石江上誓師，明日濟江，會虞允文奉命往蕪湖，迎李顯忠，交王權軍，且犒師彩石口。<br>　　允文至彩石，王權已去，顯忠未來，敵騎充斥，官軍三五星散。<br>　　允文謂坐待顯忠，則誤國事。遂立招諸將，勉以忠義，眾請死戰。乃命諸將列陣，部分甫畢，敵已大呼，麾百萬艘絕江而來，抵南岸，直薄宋軍，軍少卻。允文入陣中，撫統制俊之背曰：「汝略聞四方，立陣後，則兒女子爾。」俊即揮雙刀出，土殊死戰，中流宋軍以海船衝敵舟，皆平沈。敵半死半戰，日暮未退。會有潰卒自光州至，允文授以旗鼓，從山後轉出，敵疑援兵至，始遁。允文又命勁弩尾擊追射，大敗之。亮乃率軍趨揚州。金人怨金主亮之暴虐，另立曹國公烏祿為帝，更名雍。下詔暴金主亮罪惡數十事，遣兵絕其歸路。金主亮至瓜州，召諸將約以三日濟江，否則盡殺之。軍士危懼。又聞曹公烏祿即位於遼陽，遂共謀殺亮。金師渡淮北還，金主雍遣使來聘，宋遣起居舍人洪邁使金，以賀金主登極，且請河南地，欲正敵國之禮，金主不從。<br>　　初，二帝北轅，金以玉牒追捕太宗之後，鮮克全者，惟高宗得脫。高宗止有元懿太子旉，三歲而卒。帝無子，選太祖子秦王德芳五世孫稱之子伯琮，命張婕妤鞠之。生六歲矣，封為普安郡王。王天資英明，豁達大度，平居服御儉約，每以經史自適，騎射翰墨，皆絕於人，至是已三十歲矣。帝知其賢，更名瑗，立為皇姪。未幾，更名昚，立為皇太子。帝在位三十六年，傳位於皇太子，自稱太上皇。退居德壽宮，謂群臣曰：「付托得人，吾無憂矣。」後又二十六年崩。<br>　　昚即位，是為孝宗。追復岳飛官爵；以禮改葬，官其孫六人。帝銳意恢復，以張濬為樞密使，都督江淮軍馬，開府建康。<br>　　張濬入見，謂金人至秋必為邊患，當及其兵未發攻之。帝然其言。史浩阻之。勿聽，乃議出師渡淮，會李顯忠、邵宏淵亦獻搗虹縣、靈壁之策，帝命先圖二城，濬乃遣顯忠出濠州，趨靈壁；宏淵出泗州，趨虹縣。金都統蕭琦用拐子馬來拒，顯忠與之力戰，遂復靈璧。顯忠入城，宣佈德意，不戮一人，於是中原歸附者接踵。宏淵圍虹，久不下。顯忠遣靈璧降卒開諭禍福，金守將乃出降。宏淵恥功不自己出，會有降千戶訴宏淵之卒奪其佩刀，顯忠立斬之。由是二將不協。李顯忠敗金蕭琦於宿州，獲之，復其城。捷聞，帝手書勞張濬曰：「近日邊報，中外鼓舞，十年來無此克捷。」金孛撒復率步騎十萬來攻宿州，李顯忠率所部力戰卻之。邵宏淵恥前功不自己出，因按兵不動，且顧眾曰：「當此盛夏，搖扇之不是暇，奚暇披甲苦戰乎！」人心遂搖，無復鬥志，諸將各遁。顯忠知勢不可孤立，遂夜引還，至符離，師大潰，所喪軍資器械殆盡。張濬還揚州，上疏自劾。<br>　　帝以符離師潰，乃議講和，因貶張濬。濬行次餘乾，遂得病，數日卒。帝遂決意定和。蓋時值金主雍之賢，無可乘之釁，適金遣使來責，兼督歲幣。帝遣魏杞至金，正敵國之禮，易表為書，改臣稱姪，減歲幣十萬而還。於是南北講好，俱得休息矣。<br>　　帝聰明英毅，節用愛民，好學勤政，聽言納諫，崇儒重道，疏斥宦官，嚴飭贓吏，逸欲之事，毫無可指，為南宋之賢君。<br>　　以虞允文、梁克家、陳俊卿等為相，境內治安，人民樂業。朱子《資治通鑑綱目》成，上之。熹字元晦，婺源人，今江南徽州府婺源縣是也。少有求道之志，父松，知饒州，疾亟，囑熹曰：「胡憲、劉勉之、劉子翬三人，學有淵源，吾所敬畏。我死，汝宜師之。」熹遂往學焉。憲，安國從子。高宗時，禁伊洛之學，憲與勉之求得程頤書，潛抄默誦，夜以繼日。勉之結草堂，讀書其中，力耕自給，淡然無求於世，子翬，韋合仲子。<br>　　勉之與憲、子翬日相往來講學，學者踵至。勉之以女妻熹。熹得道統之正，自勉之始。熹又聞延平府李侗學於羅從彥，從彥學於楊時，楊時學於程顥、程頤。遂徒步往從侗，得《大學》及《中庸》、《論》、《孟》之傳，乃作《四書集注》，開後代儒教之宗。熹弟子蔡沈，著《書經傳注》。熹又與張栻、呂祖謙等交。栻字敬夫，濬之子，世稱南軒先生。祖謙，好問之孫，世稱東萊先生。曾祖希哲，從程頤游，以儒行名於世，故呂氏子孫有中原文獻之傳。朱熹歷仕外任，至是帝以熹為兵部郎官。<br>　　兵部侍郎林栗，言熹所至攜門生數十人，習為春秋戰國之態，妄希孔盂歷聘之風，繩以治世之法，則亂人之首也。熹因辭歸。<br>　　丁未十月，太上皇崩。帝奉上皇，孝養備至，升遐之日，哀慕尤切。致喪三年，群臣屢請遵易月之制，不從，詔皇太子參決庶務。帝在位二十七年，傳位於太子惇，是為光宗。尊孝宗為壽皇聖皇帝，退居重華宮。光宗欲誅宦者，近習皆懼。遂謀離間壽皇與帝后。帝疑之，不能自解。會帝得心疾，壽皇購得良藥，欲因帝至宮授之。宦者遂訴於李后曰：「太上合藥一大丸，俟宮車過，即投藥，萬一有不虞，其奈宗社何！」后心銜之。<br>　　頃之內宴，后請立嘉王擴為皇太子。壽皇不許。后退執嘉王泣訴於帝，謂壽皇有廢立之意。帝惑之，遂不朝壽皇。李后又以黃貴妃有寵，因帝祭太廟，宿於齋宮，后殺貴妃，以暴疾聞。<br>　　翌日，合祭天地，風雨大作，黃壇燭滅，不能成禮而罷。帝既聞貴妃卒，又值此變，震懼增疾，遂不視朝，政事多決於李后，后益驕恣。壽皇聞帝疾，亟往南內視之。且責后，后怨愈深。<br>　　帝疾瘳，群臣請朝重華宮，帝已許諾，李后阻之，遂不果行。<br>　　帝自有疾不視朝以來，胡晉臣與留正同心輔政，中外帖然。<br>　　壽皇有疾，帝與皇后游玉津園，兵部尚書羅點請先過重華宮，帝不許。起居舍人彭龜年連疏切諫，不報。群臣上疏請者相繼，帝復以疾辭。彭龜年、黃裳等奏，乞令嘉王詣重華宮問疾，許之。王至宮，壽皇為之感慟。壽皇聖帝崩，帝稱疾不出，留正與趙汝愚議請壽聖母吳太后垂簾暫主喪事，尊高宗后壽聖皇太后吳氏為太皇太后，壽成皇后謝氏為皇太后。葉適言於留正曰：「帝疾不執喪，將何辭以謝天下。今嘉王長，若預建參決，則疑謗釋矣。」正從之，率宰執入奏云：「皇子嘉王仁孝夙成，宜早正儲位，以安人心。」不報。越六日，御批云：「歷事歲久。念欲退閒。」留正得之大懼，因朝，佯僕於庭，即出國門，上表請老。趙汝愚謀欲以太皇太后旨，禪位嘉王。會帝臨朝，忽僕於地。時將禪祭，趙汝愚、葉適等乃與知閣門事韓住冑定計。<br>　　侘冑，琦五世孫，乃吳太皇太后妹之子也。白內禪之意於太皇太后，太后許可。甲子禪祭，汝愚率同列奏事，袖出所擬云：「皇帝以疾，至今未能執喪，曾有御筆，欲自退閒，皇子嘉王擴可即皇帝位，尊皇帝為太上皇。」太后覽畢，曰：「甚善。」<br>　　乃命汝愚在旨諭皇子即位。眾扶皇子詣幾筵，莫哭盡哀，遂衰服出就重華殿登位。百官起居訖，乃入行禪祭禮。汝愚即喪次奏乞召還留正，民心悅服，中外晏然。光宗在位五年而禪位，又六年崩。<br>　　嘉王擴即位，是為寧宗，亦不朝於上皇。但遷住冑為汝州防禦，住冑大失望。然以傳道旨，浸見親以留正、趙汝愚為左右相，以朱熹為待制兼侍講，韓侘冑欲推定策功。趙汝愚曰：「吾宗幸。」時乘間竊弄威福，既罷左相，留正日夜謀去趙汝愚。先引其黨為台諫，罷朱熹官。趙汝愚上疏留熹，不聽。侘冑謀逐趙汝愚，而難其名，謀於京鏜。鏜曰：「彼宗姓也，誣以謀危社稷，則一網打盡矣。」侘冑然之。以李沐嘗有怨於汝愚，引為右正言，使奏之，遂罷汝愚，出知福州，而大權悉歸於侘冑矣。李祥、章穎、徐誼、楊簡等，皆抗疏請留汝愚，李沐劾為黨，皆斥之。太府寺丞呂祖儉，上書白趙汝愚之忠，並論朱熹、彭龜年不當罷斥，安置儉於吉州，竟死貶所。侘冑怨趙汝愚，欲誣朱熹等罪，於是疏熹門下及知名之士，目為偽學，竄故相趙汝愚於永州。汝愚至衡州，暴卒，天下聞而冤之。朱熹家居，草封事數萬言，極陳奸邪蔽主之禍，明趙汝愚之冤。<br>　　繕寫已具，子弟諸生皆諫，以為必且賈禍。熹不聽，門人蔡元定請蓍龜決之，遇「遁之同人」。熹默然，取奏稿焚之，因更號「遁翁」。時偽學之禁愈急，六經、《語》、《孟》、《大學》、《中庸》之書，為世大禁。遂詔監司帥守，薦舉改官，並於奏牘前，聲明非偽學之人。會鄉試，漕司前期取家狀，必令書以不是偽學五字。乃置偽學之籍，趙汝愚、留正、周必大、王藺、朱熹等，凡五十九人。婺州處士呂祖泰，上書請誅韓侘冑。詔配祖泰於欽州牢城，加韓侘冑太傅，封平原郡王。韓侘冑厭前事乖戾，欲稍更改，以消中外之議，乃追復趙汝愚官，而馳偽學之禁，貶斥者漸還故職。時有勸韓侘冑宜立蓋世功名以自固者。侘冑然之，恢復之議遂起。岳崈阻之，勿聽。造戰艦，增置襄陽騎軍，追封岳飛為鄂王，其後理宗賜諡武穆。以伐金詔四方，以程松為四川宜撫使，以吳曦為副使。曦素有反志，既得歸蜀，又有兵權，遂決意反，陰獻階、成、和、鳳四州於金，以求封蜀王。韓侘冑分道出師，王大節帥師復蔡州，不克；郭倪使郭倬、李汝翼、田俊邁會師復宿州，敗績，金人執俊邁。<br>　　皇甫斌敗績於唐州，李爽敗績於壽州。韓侘冑以師出無功，乃以邱崈代鄧友龍為兩淮宣撫使，駐揚州。崈至鎮，部署諸將，悉以三衙江上軍分守江淮。貶王大節、李汝翼、皇甫斌、李爽等，斬郭倬於鎮江。金人分道來侵，以邱崈督視江淮軍馬。金人攻淮南日急，或勸崈棄廬和州為守江計。崈曰：「棄淮則與敵共長江之險。吾當與淮南俱存亡。」乃益增兵防守。金兵渡淮，入安豐軍，遂困和州，江表大震。邱崈遣使如金師議和，金人從之，還師下蔡，和州圍解。金立吳曦為蜀國王，曦叛降金。四川轉運使安丙與監興州楊臣源、四川總領劉崇之、興州中軍李好義等起兵誅曦，復西和、階、成、鳳州及大散關等地。<br>　　宋使參謀官方信孺於金，金人許和，而欲宋縛送首謀。自兵興以來，公私之力大屈，而侘冑以安邦欲罪首謀，乃復銳意出師，中外憂懼，然皆畏侘冑，莫敢言者。史彌遠入對，因力陳危迫之形，請誅侘冑以安邦。皇后楊氏素怨侘冑，亦使皇子榮王日嚴具疏，言侘冑再啟兵端，將不利於社稷。后從旁力贊之，帝始允可。翌日，侘冑入朝，史彌遠令殿前司夏震，以兵三百擁侘冑至玉津園殛殺之，籍其家，並誅其黨蘇師旦，以韓侘冑、蘇師旦首畀金以請和。以史彌遠為丞相。時蒙古奇渥溫鐵木真稱帝於斡難河，屢敗金師，而金亦漸弱矣。金濰州民李全兵起，定遠民季先以李全歸宋。至理宗時，以許國為淮東制置使，全妻楊氏郊迎，不見，楊氏慚歸，又痛抑之，李全襲國殺之。蒙古圍李全於青州，全降於蒙古。復自蒙古還宋地，募兵襲宋。趙范、趙葵擊殺之。妻楊氏降金。帝八子，皆早卒，無嗣，立沂王嗣於貴和為皇子，更名竑。沂王柄，孝宗孫也，亦無子，竑實德芳九世孫宗室希瞿之子也。帝以竑為嗣，而沂王又無子。帝命選太祖後十五以上者，教育宮中，如高宗擇普安王故事。史彌遠以帝未有儲嗣，欲借沂王置扣為名，陰擇宗室中可立者，以備皇子之選。全館客余天錫告假還鄉，彌遠密語之曰：「今沂王無後，宗室子有賢厚者，幸具以來。」天錫渡江，舟抵越西門，過全保長家避雨，保長知其為丞相館客，具雞黍甚肅。須臾，有二子侍立，曰：「此吾外孫趙與莒、與芮也，係太祖長子德昭九世孫希罏之子。」天錫因憶彌遠言，及還臨安，以告彌遠，遂召見。彌遠善相，大奇之，遂留與莒，更名貴誠，立為沂王後，補秉義郎，年十七矣。與莒凝重寡言，潔修好學，見者斂容，彌遠益異之。彌遠使學錄鄭清之教之，學問日進。時史彌遠用事久，權勢熏灼，皇子竑心不能平，嘗書於几上曰：「彌遠當決配八千里。」又嘗呼彌遠為新恩，以他日非嶄州，則恩州也。彌遠聞之，大懼。<br>　　帝有疾，史彌遠矯詔立沂王嗣於貴誠為皇子，更名昀，帝在位三十年崩。史彌遠遣皇后兄之子楊谷石以廢立事白后，后不可。<br>　　谷石等一夜七往返，泣拜曰：「內外軍民皆已歸心，鈁木立之，則禍變必生，楊氏無噍類矣。」后默然，良久曰：「其人安在？」<br>　　彌遠即於宮中，遣快行宣召昀，令之曰：「今所宣召，是沂牆惠王府中皇子，非萬歲巷皇子。苟誤，則汝曹皆處斬。」昀入宮見后，后撫其背曰：「汝今為吾子矣。」彌遠引昀至柩前，舉哀畢，然後召竑。彌遠亦引竑至柩前，舉哀畢，引出帷，使殿帥復震守之。遂召百官，立班聽遺制，則引竑就舊班。竑愕然曰：「今日之事，我豈當仍在此班。」震紿之曰：「未宣制已前，當在此；宣制後，乃即位爾。」竑以為然。已而遙見殿上燭影中，已有人在御座，則昀已即位矣。竑不肯拜，夏震捽其背下拜，遂稱遺詔，封竑為濟陽郡王，尋封濟王，出居湖州。<br>　　昀即位，是為理宗。帝幼在家，群兒嬉戲，帝每登高獨坐為大王，令群兒拜，群兒號為趙大王，至是果即位焉。追封本生父宗室希壚為榮王，妻全氏為國夫人，以其子與芮襲封奉祀。<br>　　彌遠欲收眾望，召用真碑秀、魏了翁等。湖州人潘任起兵，謀立濟王竑，其黨不過太湖漁人數十人而已。王知事不成，即帥兵討平之。史彌遠因殺濟王竑於湖州，魏了翁、真德秀相繼直言其冤。彌遠患之，乃以梁成大為監察御史，盡劾去之。成大與莫澤、李知孝共為彌遠鷹犬，凡忤彌遠意者，三人必相繼擊排之，時人目為三凶。<br>　　初，孟宗政知棗陽軍，屢敗金兵，號忠順軍。宗政卒，以江海代之。眾不服，乃以宗政子珙代海，眾乃帖然。蒙古使王楫來議同伐金，京湖制置使史嵩之奏，允之，帝遣鄒伸之報謝。<br>　　蒙古許俟成功，以河南地歸宋。金主奔蔡州乞糧於宋，宋不許。<br>　　史嵩之使孟珙等帥師伐金，孟珙帥師入蔡州，蒙古從之。金主守緒自經，金亡。史彌遠獨相二十六年，權傾內外。初，欲反韓侘冑所為，故收召賢才老成，布於朝廷。及濟王不得其死，論者紛紛，遂專任憸壬為台諫，一時君子貶斥殆盡。帝德其立己，惟言是從，故恩寵終身焉。至是卒，帝始親政，勵精求治。<br>　　鄭清之亦慨然以天下為己任，以陳、蔡西北地分屬蒙古，史嵩之使孟珙分屯京西。趙范、趙葵請乘時撫定中原，收復三京。<br>　　鄭清之力主其說。群臣皆以為敵鋒正銳，恐開釁以召兵端，史嵩之、杜杲皆以為未可。勿聽，乃命趙汝移鎮黃州，刻日進兵。<br>　　詔全子才合淮西兵萬人赴汴。時汴京都尉李伯淵等為崔立所侮，欲殺之；及聞子才軍至，伯淵誅崔立以汴降。趙葵帥師會全子才於汴，葵遣徐敏子帥師入洛陽。時蒙古聞宋來爭河南，還師南下，決黃河寸金澱之水，以灌宋軍，宋軍多溺死。史嵩之憂其召釁，不致饋，糧用不繼，而所復州郡率皆空城，無兵食可因，全子才難之。范葵督促益急，乃檄范用吉等提兵，命徐敏子為監軍，又命楊誼率軍繼之，各給五日糧，趨洛陽。徐敏子人洛陽之明日，軍食已竭，乃彩蒿和面，作餅食之。楊誼至洛東三十里，方散坐蓐食，而蒙古伏兵突起深蒿中，誼倉卒無備，師遂大潰。蒙古兵至洛陽城下，徐敏子與戰，勝負相當。士卒乏糧，因殺馬而食，敏子等不能留，乃班師。趙葵、全子才遂皆引師南還，詔各貶秩有差。帝因民望，召還真德秀、魏了翁二人。德秀以所作《大學衍義》上進，二人極陳時政，帝皆嘉納之，以孟珙屯襄陽以備蒙古。蒙古使王楫來言曰：「何為而敗盟也。」自是淮漢之間無寧日矣。<br>　　蒙古太子闊端引兵圖蜀。知天水軍曹友聞擊敗之，遂引兵扼仙人關。及友聞戰死，蒙古遂長驅入蜀屠成都，城中骸骨計一百四十萬，而城外不與焉。時宋師屢為蒙古所敗，襄漢江淮日事兵爭，諸守臣死節者、力屈叛降者相繼。帝甚悔前事。鄭清之免相，趙葵以罪免官。蒙古攻掠諸州縣無虛日，賴孟珙、杜杲屢戰卻之。以孟珙為荊湖制置使，知岳州，使復荊、襄。<br>　　珙遣兵先復郢州及荊門，史嵩之複光州，孟珙復樊城、襄陽。<br>　　珙奏襄陽、樊城為朝廷根本，今百戰得之，非甲士十萬，不足分守，乃益置先鋒焉。珙又遣師御蒙古於蜀口，遂復夔州。孟珙復蜀，大興屯田以守之，以余玠為四川制置使。播州冉進、冉璞兄弟請玠徙合州城於釣魚山以守蜀，玠大喜從之，城成而蜀始可守。以孟珙兼知江陵府。沮漳之水，舊自城西入江，珙障而東之，俾繞城北入於漢，而三海遂通為一，隨其高下為渠蓄，泄三百里間，渺然巨浸。土木之工，百七十萬，民不知役，遂為江陵天險。珙曾祖安，從岳飛行兵，故其父宗政亦善兵，遂以延宋祚，而成大功云。封周敦頤、張載、程顥、程頤、朱熹爵，並從祀孔子。罷王安石從祀。詔求遺書，復封張栻、呂祖謙爵，亦從祀焉。時閻妃怙寵，丁大全、馬天驥用事，有無名子書八字於朝門曰：「閻馬丁當，國勢將亡。」蒙古主親率兵攻蜀，大弟忽必烈帥諸軍渡江；進圍鄂州，朝廷大震，詔諸路出師以御蒙古，大出內府銀幣犒師。<br>　　初，帝以賈貴妃弟似道為籍田令，似道恃寵不檢，日縱游諸妓家，至夜燕游湖上不返。帝嘗夜憑高，望西湖中燈火異常，語左右曰：「此必似道也。」明日詢之，果然。帝使京尹史岩之戒之。岩之對曰：「似道雖有氣習，然其才可大用也。」至是帝以似道為右丞相，以援鄂州。蒙古人攻城益急，似道大懼，乃密遣宋京詣元帥，請稱臣納幣。大弟不許。會元憲宗殂於合州城下，訃聞，而阿里不哥欲襲尊號，郝經請班師議和，似道亦再遣宋京往，大弟乃許之，且約歲幣之數，拔寨而去。賈似道使夏貴等殺其殿卒於新生磯。似道匿其議和稱臣納幣之事，以所殺獲殿卒上表，以諸大路捷聞。帝以似道有再造功，召入朝，以為獨相，封衛國公。蒙古使翰林學士郝經來修好，賈似道方以鄂功自頌，懼奸謀顯露，命幽之於真州忠勇軍營，驛吏防守，嚴逾獄犴。經數上書於帝，不得達。經曰：「揆之天時人事，宋祚殆不遠矣。」知瀘州劉整，宋驍將也。似道之殺蒙古殿卒，整之力為多，至是欲殺整以滅口。整懼，降於蒙古。湖南制置使向士壁，屢敗蒙古兵，似道以其事不關白，恨之。遂建議遣官會計邊費，於是趙葵、史岩之等皆坐侵盜掩匿，罷官征償。而向士壁所費尤多，竟安置潭州而死，復拘其妻妾征之。潭人聞之，有垂涕者。行經界推排法，於是尺寸之地，皆入官籍，東南大擾。似道又以國用不足，買公田於浙西六郡。始焉除二百畝外，繼焉除百畝以外皆買，給以銀絹或度牒告身，其價甚廉，凡買三百五十餘萬畝。初買之時，務欲數多，不計田之美惡。及收入之際，田畝或少或瘠，佃人或貧或頑，凡有所負，悉取償於田主。於是六郡之民莫不破家，繼又增公田官所於平江諸路。時蜀郡已失，宋所恃以為險者，惟襄樊一帶。劉整言於蒙古日：「南人惟恃呂文德耳，然可以利誘也，請遣使以玉帶與之，求置榷場於襄陽城外。」蒙古從之。至鄂，請於文德，文德許焉。或謂文德曰：「榷場成，我之利也。且可陰以通好。」<br>　　文德乃為請於朝，開榷場於樊城外，築土牆於鹿門山，外通互市，內築堡壁。蒙古又築堡於白鶴，由是敵有所守，以遏南北之援，時出兵哨掠襄樊城外，兵威益熾。文德弟文煥知為蒙古人所賣，以書諫止。文德始悟，然已無及矣。文德大恨，每曰：「誤國家者我也。」因疽發背而卒。<br>　　帝無子，以本生父榮王希罏之孫、母弟與芮之子孜為嗣，賜名禥，立為皇太子。帝在位四十年而崩。太子禥即位，是為度宗。尊后謝氏為皇太后。謝氏天台人，有賢德，降元後，又七年以壽終。帝自為太子時，似道有功，及即位，每朝必答拜，稱之曰「師臣」而不名，朝臣皆稱為周公。理宗山陵事竣，逕棄官還越，而密令呂文德詐報蒙古攻下陀甚急，朝中大駭，帝與太后手詔起之，似道乃至。似道時以去要君，帝至涕泣，拜留之。江萬里以身掖帝云：「自古無此君臣禮，陛下不可拜，似道不可復言去。」似道陽謝之，而忌之益深，出萬里知潭州。<br>　　帝以賈似道為太師，平章軍國重事，三日一朝。似道上疏，乞歸養，帝命大臣、侍從傳旨固留。又賜第四湖之葛嶺，使迎養其中。似道於是五日一乘湖船，入朝不赴都堂治事，吏抱文書，就第呈署，大小朝政，一切決於館客廖瑩中、堂吏翁應龍，宰執充位而已。正人端士，罷斥殆盡。吏爭納賂，以圖為帥、監司、郡守者，不可勝數。兵喪於外，民困於下，莫敢言者。蒙古史天澤築長圍以圍襄陽，蒙古阿術帥師圍樊城。張世傑、夏貴、范文虎帥師救襄陽，皆敗績。時襄樊之圍日急，賈似道日坐葛嶺，起樓台亭榭，作半閒草堂，延羽流塑己像其中，取宮人葉氏及娟尼有美色者為妾，日肆淫樂。嘗與群妾踞地鬥蟋蟀，所狎客戲之曰：「此軍國重事！」又廣收奇器異物，酷嗜寶玩，建多寶閣，一日一登。自是或累月不朝，有言邊事者，輒加貶斥。一日，帝問曰：「襄陽之圍已三年矣，奈何？」似道對曰：「北兵已退，陛下從何得此言？」帝曰：「適有女嬪言之。」似道詰其人，誣以他事，賜死。由是邊事雖日急，無敢言於帝者。<br>　　蒙古張宏范言於史天澤曰：「今規取襄陽，周於圍而緩於攻者，計待其自斃也。然而夏貴乘江漲送衣糧入城，我無御之者；而江陵歸峽，行旅道出於襄陽南者相繼也，寧有斃之時乎？若築萬山以斷其西，立柵灌於灘以絕其東，則庶幾斃之之道也。」<br>　　天澤請而從之。遂築萬山，自是襄陽道絕。<br>　　蒙古改國號曰元。時襄陽被圍五年，援兵不至，呂文煥竭力拒之。李庭芝使統制張順、張貴救援，發舟百艘，乘風破浪，逕犯重圍，元兵皆披靡，以避其鋒。抵襄陽城下，及收軍，獨失張順。越數月，浮屍溯流而上，披甲冑，執弓矢，直抵橋樑。<br>　　視之，則順也，身中四創六箭。當時盛夏，怒氣勃勃如生，諸軍驚以為神，結塚殮葬之。張貴入襄陽，文煥固留共守。貴恃其驍勇，欲還郢，乃募二士能伏水中數日不食者，持蠟書赴郢求援，竟達郢。還報，許發兵五千，駐龍尾州，以助夾擊，刻日已定。既而謀泄，貴鼓噪冒進，漸近龍尾州，遙望見軍船旗幟，貴兵以為郢兵來會，及合，則來兵皆元兵也。蓋郢兵前一日已退矣。貴身被十創，力不能支，遂被執。見阿術，欲降之，貴不屈，乃見殺。元人令舁貴屍至襄陽城下，守戰者皆哭，城中喪氣。文煥以貴祔葬張順塚側，立雙廟祀之。時樊城被圍四年，守將張漢英、范天順、牛富力戰不降。元張宏范進攻，為流矢中其肘，束創見阿術曰：「襄在江南，樊在江北，我陸攻樊，則襄出舟師來救，攻襄亦然，終不可取。若截江道，斷救兵，水陸夾攻之，則樊必破，而襄亦下矣。」阿術從之，遂以師截江，而出銳師薄樊城，城陷，漢英死焉。天順仰天歎曰：「生為宋臣，死為宋鬼。」即於所守處縊死。元兵入城，牛富率死士百人巷戰，元兵士死傷者，不可勝汁。轉戰而進，遇民居，燒絕街道，富身被重傷，赴火死。裨將主福歎曰：「將軍死國事，吾豈獨生。」亦赴火死。樊城既破；襄陽勢孤援絕，文煥每一巡城，南望慟哭而後下。告急於朝，賈似道不督列閫赴援，而累上書請行邊。復諷台諫上疏留己，以為師臣出顧襄，未必能及淮，顧淮未必能及襄，不若居中以運天下。於是帝謂似道曰：「師相豈可一日離左右耶？」阿術益兵攻襄陽，文煥力不能支，會元祖招降，文煥遂以城降。襄陽既失，則東南不可守矣。賈似道以母喪去位，詔起復之。太學博士陳著帥太學諸生切諫，勿聽。度宗自為太子時，以好內聞。既即位，耽於酒色，每在宮，婦女不釋於懷，故事嬪妾進御，晨詣閣門謝恩，書其月日，帝一日謝者多至三十餘人。在位十年崩，皇子即位，時方四歲。皇太后謝氏臨朝稱制，封兄昰、及弟昺為王，詔賈似道獨班起居，尊謝太后曰太皇太后，全后曰皇太后。<br>　　元命平章事史天澤及左丞相伯顏帥師二十萬南侵。呂文煥以伯顏自襄陽趨郢州，劉整以唆都自棗陽穆淮泗，旌旗數百里，水陸並進。元阿術自青山磯濟江，伯顏侵阻羅堡。夏貴不能守，棄師走還盧州，師遂大潰。伯顏入堡，遂濟江。合阿術趨鄂州，知漢陽軍王儀以城降元。呂文煥侵鄂州，守將程鵬飛以城降。<br>　　伯顏遂帥師東下，規取荊湖。時鄂州既破，朝廷大懼。三學生及群臣上疏，以為非師相親出師不可。似道不得已，始開督府於臨安。時元史天澤卒，伯顏、阿術順流東下，以呂文煥為嚮導。沿江諸將，皆呂氏部曲，望風降附。賈似道之婿范文虎，以安慶叛降元，賈似道帥師次蕪湖。似道畏劉整不敢發，及聞整死，喜曰：「天助吾也。」乃上出師表，抽諸路精兵，凡三十萬人以行。金帛輜重之舟，舳艫相銜，百有餘里。遣宋京如元師，請稱臣納歲幣，如前約。伯顏不許，似道以精銳七萬人盡屬孫虎臣，次於池州下流之丁家洲。夏貴以戰艦二千五百亙江中，似道將後軍為殿。夏貴既嘗失利於鄂，恐督府功成，又忌虎臣新進，雖列陣向敵，殊無鬥志。元阿術挺身登艦，擂鼓大震，遣人掠宋舟，大呼曰：「宋軍敗矣！」虎臣前鋒將姜才方接戰，虎臣遽過其妾所乘舟，眾見之，歡曰：「步師遁矣。」於是宋師大亂，夏貴不戰而走。似道錯愕失措，遽嗚鉦收軍。阿術、伯顏水陸夾攻，殺溺死者，不可勝計。似道倉惶召夏貴計事，貴曰：「諸軍已膽落，吾何以戰？師相惟有人揚州，招潰兵迎駕海上，吾以死守淮西耳！」遂解舟去。似道乃與虎臣單舸奔還揚州。<br>　　明日，潰兵蔽江而下，似道使人登岸，揚旗招之，皆莫應，有為惡語漫罵者。似道檄列郡如海上迎駕，姜才收兵至揚州，元師遂乘勝東下矣。趙晉棄建康而逃，諸知府皆棄城逃，有叛降元者，有死節者。元人徇池州，通判趙昂發攝州事，與雍氏約同死節。晨起書几上曰：「國不可背，城不可降，夫婦同死，節義成雙」。遂與雍氏同縊於從容堂。元人徇饒州，知州唐震、胡相江萬里死之。萬里鑿池於芝山後圃，匾其亭曰「止水」，人莫喻其意，及城欲破，萬里遂赴水死。初，汪立信進守邊、講和二策，似道不用。至是扼吭而卒。詔天下勤王，李庭芝遭兵入援，張世傑帥師入衛。勤王詔至贑州，文天祥捧之涕泣。<br>　　天祥性豪華，自奉甚厚，聲妓姬妾滿前，至是痛自抑損，盡以家資為軍費，乃發郡中豪傑，並結溪洞山蠻，有眾萬人，遂入衛。李芾遣兵入援。胨宜中初附賈似道，得驟登政府，及翁應龍自軍中還，宜中問似道所在，應龍以不知答之，宜中意其已死，即上疏乞誅似道。太后不許，罷為醴泉觀使，凡似道諸不恤民之政，次第除之。公田給還田主。有二星斗於中天，一星隕，執政及侍從台諫棄位進去數千人，太皇太后詔諭之，然亦不能禁也。元主遣禮部沿書廉希賢、工部侍郎嚴忠范奉國書來至建康。希賢請兵自衛，伯顏曰：「行人以言不以兵，兵多反疑致爾。」希賢固請，遂以兵五百送之。希賢等至獨松關，張濡部曲殺忠范，執希賢送臨安，希賢病創死，詔張世傑等四道出兵以御元，世傑與劉師勇、孫虎臣等，大出舟師萬餘艘，次於焦山。令以十舟為方，碇江中流，非有號令，不得發碇，示以必死。元阿術至，以火矢攻之，篷檣俱焚，煙隱蔽江，宋師大亂，無敢發碇，赴江水死者萬數。元張宏范、董文芮復以銳卒橫衝宋師，於是世傑不復能軍，奔圌山。師勇還常州，虎臣還真州。三學生及台諫侍從皆上疏乞誅賈似道，太皇太后不許。<br>　　王燴復論之，詔籍其家，安置循州。會稽尉鄭虎臣以父嘗為似道所配，請為監押。時似道寓建寧之開元寺，侍妾尚數十人。<br>　　虎臣至。悉屏去之，奪其寶玉等類，撤轎蓋，暴行秋日中。令舁轎夫唱杭州歌以謔之，窘辱備至。至漳州木綿庵，虎臣諷令自殺。似道不從，虎臣曰：「吾為天下殺似道，雖死何憾。」即於廁上拉似道胸殺之，放手半身入廁，即殯於庵廁屋中。<br>　　元阿木圍揚州，李庭芝固守不下，伯顏遂議深入，因越揚州渡江，分兵東下。元兵破獨松關，鄰邑望風皆遁，諸關兵皆潰。朝廷大懼，遣柳岳如元師請平。伯顏不許，日：「汝國戮我行人，故我興兵至此，汝國得天下於小兒，亦失天下於小兒，尚何多言。」元伯顏帥師次於臯亭山，文天祥、張世傑請移三宮入海，而己帥眾背城一戰，陳宜中不許。太后遣督察御史楊應奎上傳凰璽以降，伯顏受之。遣使召隨中出議降事，宜中棄位，逃歸於溫州之清澳。張世傑、蘇劉義、劉師勇似不戰而降；各帥所部兵去臨安，入於海。楊應奎自臯亭還，言伯顏欲執政面議，太后乃以天祥為右丞相，與吳堅偕往。天祥見伯顏，乞退軍嘉興，以俟講解，爭辯不屈。伯顏大怒，遂拘留天祥，而遣堅還。伯顏使人喻天祥，欲天祥降，天祥哭而拒之。駙馬都尉楊鎮，奉益王昰、廣王昺走婺州。元伯顏使范文虎追之，執楊鎮還臨安。楊淑妃與弟楊亮節奉二王隨走溫州。太后下手詔，詔諭郡縣皆降元。伯顏次於湖州市，遣張惠、阿刺平等入臨安府，封府庫，收史館圖書及百司符印告敕，罷官府及衛卒。時元軍分駐錢塘江沙上，杭人方幸之，而湖汐三日不至。<br>　　丙子三月，元伯顏入臨安，以帝及太皇太后謝氏、太后全氏、福王與芮，並庶僚三學諸生內侍等，皆北去。帝在位二年而國亡，時方六歲，後為僧，有子。謝太皇太后不久卒，全太后亦為尼。元人以文天祥北去。天祥至鎮江，與其客杜滸等十二人，夜亡入真州，苗再成出迎，且喜且泣，遺書李庭芝，遣使四出糾兵結約。初，天祥未至，其時楊有脫歸兵，言元人密遣一丞相，入真州說降矣。庭芝信之，以天祥來說降，使再成亟殺之。再成不忍，紿天祥出視城壘，以制司文示之，閉之門外。天祥如揚州，將入城，聞置制司下令，捕文丞相甚急，天祥及變姓名，由通州浮海如溫州，以求二王陸秀夫、蘇劉義。<br>　　聞二王在溫州，以兵來會。楊亮節聞陳宜中在清澳，遣使召之。宜中來謁，相與共議興復，乃奉二王為都帥，入閩中，如福州，檄召諸路忠義，兵勢稍振。陳宜中、張世傑等，奉益王昰即皇帝位於福州，是為端宗。遙上孝恭懿聖皇帝等尊號，遂尊母度宗淑妃楊氏為皇太后，同聽政。文天祥至自溫州，以為右丞相。<br>　　天祥開府南劍州，經略江西，遂復邵武軍。<br>　　時元阿術圍揚州，久不下，庭芝守禦益力。及臨安既降，元人以恭帝北去，庭芝與姜才以四萬人，夜搗瓜州奪駕，眾擁恭帝避去，不克而還。阿術以太皇太后手詔渝降。庭芝登城謂使者曰：「奉詔守城，未聞以詔渝降也。」不從。既而福州使至，庭芝乃命制置使朱煥守揚城，而自與姜才將兵五千，趨泰州。庭芝既行，煥即以城降。阿術帥兵追庭芝，庭芝走入泰州。<br>　　會姜才疽發背，不能戰，泰州守將孫貴、胡惟孝開北門納元兵，庭芝與姜才皆被執。阿術欲降之，庭芝與姜才不屈而死。東莞民熊飛起兵，會趙溍復韶、廣州。文天祥帥師次於汀州，遣趙時賞、張日中等將一軍赴贑，以取寧都；遣吳濬將一軍取雩都。<br>　　劉洙等皆自江西起兵來會。元人圍韶州，守將劉自立以城降。<br>　　熊飛率兵巷戰，赴水死。秀王與擇及元人戰於溫州，敗績，死之。帝舟居於泉州港，撫招使蒲壽庚作亂，帝走潮州，蒲壽庚以泉州叛降元。文天祥復海州。陳文龍既死節，文龍之姪陳瓚起兵復興化軍。文天祥自梅州，出江西，遂復會昌縣，張日中、趙時賞兵皆會之。張世傑復潮州。文天祥敗元人於雩都，次於興國縣。使趙時賞、張日中等帥師復吉、贑諸縣，遂圍贑州。<br>　　帝舟遷於潮州之淺灣。張世傑會師討蒲壽庚於泉州，壽庚閉城自守。世傑傳檄諸路，遂復邵武軍。時宋兵浸盛。<br>　　元主詔塔出、李恒、呂師變等以步卒入嶺，從岸路，詔忙兀台、唆都、蒲壽庚、劉深等以舟師下海，從水路，以追二王。<br>　　李恒遣兵援贑州，而自將攻文天祥。天祥不意李恒猝至，乃引兵走，至方石嶺及之。鞏信與張日中拒戰，皆死，兵盡潰。天祥妻歐陽氏，男佛生、環及二女皆見執。趙時賞並肩輿在後，元人問為誰。時賞曰：「我姓文。」眾以為天祥，執之。天祥由是得挺身與長子道生及杜滸、鄒鳳乘騎逸去。遂奔循州，時賞被擒，大罵不屈而死。元唆都入興化，陳瓚閉門堅守。唆都臨城諭之，矢石雨下，唆都大怒，攻破城，獲瓚車裂之，屠其民，血流有聲。元劉深以舟師襲淺灣，帝舟遷於秀山。陳宜中逃之占城，遂不復，後死於暹羅。帝舟遷於井澳，颶風作，帝有疾。<br>　　元劉深來襲井澳，帝遷於謝女峽。都統凌震復廣州，帝遷於石岡州。夏四月，帝崩。在位二年，壽十一歲。帝弟帝昺即位於石岡州，太后楊氏同聽政，適用黃龍見海中，改元祥興，升石岡州為龍翔縣。楊太后垂簾，與群臣語，猶自稱奴，陸秀夫與張世傑共秉政。張世傑以石岡州不可居而崖山在海中，去潮、廣各四百餘里，兩山相對，勢頗寬廣。中有一港，其口如門，可以藏舟，世傑以為形勢之地，乃奉帝移駐焉。遣人入山伐木，造軍屋千間，行宮正殿曰「慈元」，楊太后居之，升廣州為祥龍府。時官民兵尚二十餘萬，多居於舟，資糧取辦於廣右諸郡。復招人匠，造舟楫，制器杖，民不能堪，始有離叛之志。有大星南流隕海中，小星千餘隨之，聲如雷，數刻乃已。<br>　　文天祥聞帝即位，乞入朝，不許，加少保，封信國公。會軍中大疫，士卒多死，天祥子道生復亡，家屬皆盡。天祥屯潮陽，鄒鳳、劉子俊皆集師會之。盜陳懿導、張宏范兵濟潮陽，天祥力不能支，帥其麾下走海豐。張宏正追之，天祥方飯王坡嶺，宏正兵突至，眾不及戰，皆頓首伏草莽。天祥倉惶出走，千戶王惟義執之，天祥吞腦子不死，鄒鳳自刎。劉子俊自詭為天祥，冀可免天祥。及執天祥至，各爭真偽。元人遂烹子俊，而執天祥至潮陽。見宏范，左右命之拜，天祥不屈。宏范釋其縛，以客禮見之。天祥固請死，宏范不許，求族屬被俘者悉還之，處之舟中以自從。<br>　　張宏范由潮陽港乘舟入海，獲斥堠將，乃知帝所在。或謂張世傑目：「北兵以舟師塞海口，則我不能進退，盍先據之，幸而勝，國之福也。不勝猶可西走。」世傑恐久在海中士卒離心，乃曰：「頻年航海，何時已乎！」遂結大舶千餘，作一字陣碇海中，貫以大索，四週起樓柵如城堞，奉帝居其間，為必死計，人皆危之。崖山兩門如對立，其北淺，舟不可進。元人由山東轉而南人大洋，與世傑之師相遇，薄之，且出騎兵斷宋師汲路。宋舟堅不能動。元人以舟載茅茨，沃以膏脂，乘風縱火焚之。宋艦皆塗泥，縛長木以拒火，舟不能焚，宏范無如之何。<br>　　宏范招世傑降，世傑不從。宏范乃以舟師據海口。宋師樵汲道絕，兵士大渴，乃下掬海水飲之，水咸，飲即嘔泄，兵士大困。<br>　　世傑師蘇劉義、方興等，旦夕大戰。宏范乃四分其軍，自將一軍，相去里許，令曰：「聞吾樂作，乃戰。」令李恒乘早潮退，先攻其北。世傑以誰兵，殊死戰。至午潮上，元中軍樂作，宋兵因而少懈。宏范以舟攻其南，四路並進。世傑前後受敵，兵士皆疲，不能復戰。俄有一舟檣旗僕，諸舟檣旗皆僕。世傑知事去，乃抽精兵入中軍，諸軍大潰。元師薄宋中軍，會日暮，風雨昏霧，咫尺不可辨，世傑乃與蘇劉義斷維，以十六舟奪港而去。陸秀未走帝舟，帝舟大，且諸舟環結，度不得出，乃先驅其妻子入海，即負帝同溺。在位二年，壽九歲。後宮諸臣從死者甚眾。餘舟尚八百，盡為元人所得。越七日，屍浮海上者十餘萬人，因得帝屍及詔書之寶。<br>　　張世傑復還崖山收兵，遇楊太后，欲奉以求趙氏後而復立之。楊太后始聞帝崩，撫膺大慟曰：「我忍死間關至此者，正為趙氏一塊肉耳。今無望矣。」便赴海死，世傑葬之海濱。世傑將趨安南，至平章山下，遇颶風大作，舟人欲犧舟向岸，世傑曰：「無以為也，為我取瓣香來。」至則仰天呼曰：「我為趙氏，亦已至矣。一君亡，復立一君，今又亡，我未死者，遮幾敵兵退，別立趙氏以存祀耳。今若此，豈天意耶？天若不欲我復存趙氏，則大風覆我舟。」舟遂覆，張世傑溺死焉。宋亡。<br>　　右南宋起高宗丁未，終帝昺己卯，凡九主，共一百五十三年。<br>　　二宋通計十八主，通共三百二十年。<br>　　張宏范送故宋丞相文天祥於燕，囚於獄。元主召之於獄，欲用之，固辭。欲殺之，益不屈。乃赦之。天祥留燕三年，坐臥一小樓，足不履地。元主議將釋之歸家，以方外備顧問。會中山狂人自稱宋主，有眾數千，欲取文丞相者。帝乃召天祥入，諭之曰：「汝何願？」天祥曰：「願一死耳。」元主從其請，殺於燕都之柴市。天祥臨刑殊從容，謂吏卒曰：「吾事畢矣。」南面再拜而死，年四十七。其衣帶中贊云：「孔曰『成仁』，孟曰『取義』，讀聖賢書，所學何事？而今而後，庶幾無愧。」其妻歐陽氏收葬其屍，面色如生。有張毅甫者，負天祥骸骨歸葬吉州。天祥於俱亡，遺命以弟璧之子為后。又知信州謝枋得，初與元師迎戰而敗。枋得因有九十三歲之老母，遂變姓名，奔於建寧府之磨石山以養母，妻李氏並二子一女死焉。及母卒，元主聞其賢，欲用之，枋得不屈，乃執赴燕都，枋得不食而死。<br>　　子定之護骸骨歸葬信州。以上南宋之事，已經約略敘完。其元朝之事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>