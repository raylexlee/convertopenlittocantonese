<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第四十四回　十八載滅洪楊四海安寧</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十四回</br>　　十八載滅洪楊四海安寧</font></h4>
			　　詩曰：<br>　　積德存仁是寶珍。貪圖權勢必傷身。<br>　　拔山蓋世終成幻，如願相償有幾人。<br>　　卻說曾國藩因湖廣總督吳文熔致書求救，正慮炮械未齊，礙座師情面，不得不派兵往援。正在調遣，忽又接吳督一書，拆閱後，方知太平軍已被擊退。並說衡湘水師宜留心訓練，切不可輕忽，關係甚大，云云。國藩方才放心，停兵不發。不料一波未平，一波又起。忽接安徽警報，言太平軍連陷舒、桐二城，又趨廬州。朝旨授江忠源安徽巡撫，並飭國藩出兵前往赴援。國藩因部署未定，不敢輕發。忠源見廬州緊迫，遂先赴鄂。<br>　　將至六安，奈將士多病，不能前往。忠源無奈，只得留總兵音德布及病卒留守六安，自己選勁卒數千，並親兵數百，約共三千，馳赴廬州，竭力防守。不意太平軍秦日綱密結知府胡元煒，作為內應，將南門潛開，放太平軍入城，殺掠焚燒。勢如鼎沸。<br>　　忠源知不可為，遂身中數槍，投水自盡。報傳至衡州，國藩歎息不已。忽又接黃州噩耗，言湖北總督吳文熔陣亡。國藩大驚，探悉黃州失敗情形，原因巡撫崇綸傾陷之故，遂慍結於心。忽接朝旨到營，令速率炮船出援武昌。國藩遵旨，乃大集水陸兵馬，由衡州出發，到長沙集會。<br>　　水師沿江而下，陸軍分道而行。途中迭次聞報，言太平軍已陷岳州，破湘陰，入寧鄉，不禁大聲道：「了不得了。」遂急命水師趨湘陰，陸軍趨寧鄉，令褚汝航率數船前行。將至湘陰，太平軍聞風遁去。國藩聽前隊得勝，督船速進。行至湖口，陡起颶風，將船亂蕩。及至風定，船隻已損數十號，兵士溺水死者數百名，忙下令將船統收入港，再作計較。忽報寧鄉又得勝，太平軍統行遁去。又報儲統領，因追賊中計身亡，國藩大為惋惜。又報鄒、楊二統領追殺太平軍，被王統領鑫敗兵衝動，太平軍反敗為勝，將官軍亦衝敗了。國藩深憤王統領鑫，平日不聽我言，自樹一幟，致遭大挫，可惜我軍反被牽動，若不去救，未知何止。遂命褚汝航帶水師三營，赴岳州援應。汝航甫去，又接警信，言太平軍已殺湘江，踞靖港，分股繞襲湘潭，占住長沙上游，掣住我軍肘腑，此皆王鑫負才使然。國藩心中雖憤，不能因他一人而破壞全體，於是飛檄塔齊布，迅援湘潭，自督水師迎擊靖港。正要出兵，正值貴州道胡林翼到來。緣林翼係故督吳文熔調來，今見文熔戰歿，只得來見國藩。國藩素慕林翼，相見之下，深為歡悅，便令林翼率黔勇，與塔齊布同往湘潭。國藩自出靖港，被太平軍乘風殺入，兵士奔潰，國藩猝投水中，虧左右撈救，退入城外妙高峰寺暫住。國藩便召眾將商議道：「靖港一敗，搖動北面；若湘潭失守，南面又要受挾。」楊載福道：「此事只有添兵去救湘潭，方保無虞。」國藩道：「誰人可去？」載福道：「楊某不才，願率水師一營，去助塔副將。」彭玉麟道：「楊某之言善，彭某願同一行。」國藩見二人意思雷同，當即應允。彭、楊二人遂集齊船隻，扯起風帆，向南速駛。將近湘潭，遙聞一片喊聲，知道正在開戰，遂急加檣急進。見太平軍水陸夾攻湘軍，塔、胡二人分頭迎戰，楊、彭二人當先衝入，火藥火彈直飛賊船。太平軍酋正督兵進攻，不意水師突至，彈如飛蝗，煙霧亂飛，鬧得太平軍手忙足亂，不敢對敵，遂捨舟登岸，只剩小船數艘，划槳飛奔上岸的，被塔、胡兩軍截殺過半，乘船逃走的，又被楊、彭兩人防剿，殺得太平軍水陸難容，一溜風已逃得光光了。此陣計殺死太平軍四五千人，塔、胡等將收復湘潭，差弁至長沙報捷。國藩接得捷音，甚為喜慰，即將靖港戰勝情形，具摺陳奏。有旨湖南提督鮑起豹，畏賊規避，著即革職，即命以塔齊布署理。國藩接旨後，即檄知塔齊布赴省蒞任，並將水陸各軍整頓停當。<br>　　適有廣西知府李孟群，廣東副將陳輝龍各率水勇戰艦，來長沙會同曾帥，剋日進剿。二人俱意氣自負，國藩勉勵一番。<br>　　忽探報華容等縣及澧州等城均陷。國藩聞報，遂分水師三路，陸軍三路，一齊進剿。太平軍一見，即棄澧州，退守岳州。第一路水師營官褚汝航趕到，與太平軍接戰。曾帥率楊、彭等第三路亦駛到，接連第二路陳何等亦到，三路夾攻，把太平軍殺得棄船逃去。曾帥乘水師得勝，即傳知陸路塔、胡等與水師直驅岳州，並力攻擊。守城太平軍見曾軍如此大勢，嚇得一齊棄城逃走。塔、胡二人遂迎曾帥入城，安民已畢，探報太平軍逃得不遠，即在岳州門口。曾帥即命各將分路出發，自己在城防守，俟聽捷音。忽報城陵磯水師大勝，獲賊船七十六艘，斬太平軍千餘名。又報擂鼓台大勝，斬賊酋曾天養。又報水師追賊至螺磯，途遇逆風，被太平軍順風放火，燒燬戰船三十多只。<br>　　褚汝航等五將不退，先後戰歿。曾帥大驚，幸楊、彭二將抵禦一陣，太平軍方退。又報陸軍大勝，塔軍門大破擂鼓台，心中方定。一想水師連傷五將，受此大挫，還虧陸軍大勝，尚不致損威，意欲再整頓水師，會合陸師，進攻太平軍，又恐塔軍不敷調遣。正在躊躇，忽報周鳳山、羅澤南自長沙到來。二人入見，便道某等奉駱撫命前來勘剿。又報李孟群亦到。國藩見陸續添兵，大喜。遂令周鳳山赴擂鼓台，羅澤南赴城陵磯，孟群稟請願為前敵，曾帥令他赴城陵磯幫助水師。曾帥調度已畢，水陸進剿，塔軍當先殺入，湘軍繼進，殺得太平軍號天動地，連破數十座營壘，奪回港口數道，進駐螺山。，曾帥得捷，拜疏奏陳。有旨：賞曾帥三品頂戴。曾帥因母服未除，上疏懇辭。並附陳李孟群猛勇，為父報仇殺賊。朝旨：擢孟群為道員，隨曾營效用。曾帥復飭水陸各軍出金口向前追剿，聲勢赫赫。適荊州將軍亦遣將魁玉、楊昌二人，各率水師五千來助。是時愈戰愈勇，直至武漢。又兼各省總督將軍等出兵會剿，殺得太平軍無處可容。曾帥又集諸將議取武昌，羅澤南袖呈一圖，指示諸道要隘，某處可以進攻，某處可以防堵，一一明白。塔軍攻洪山，羅率弟子李迪庵號績賓進攻花園。將至花園，太平軍出迎，戰不一時，忽見北岸火光沖天，太平軍知北岸有失，遂棄武昌，潰圍而遁。<br>　　曾帥連復二城，上表秦捷。旨下，賞曾帥二品頂戴，並加賞花翎，著署湖北巡撫，不准疏辭。諸將亦賞戴有差，飭國藩順流進剿。曾帥遂領水陸各軍沿江東下，一路拔營攻壘，至田家鎮。田家鎮是太平軍要隘，太平軍倚為天塹，經曾帥率勁旅猛撲，尚不能得手。幸楊、彭等率軍大至，將太平軍四面夾擊，炮火連天，連破二三十座營壘，太平軍落水死者不計其數。首領陳玉成逃奔廣濟，與秦日綱、羅大綱等分守要隘。怎奈塔、羅二軍猛勇，步步進剿，殺得三人不能抵禦。遂棄廣濟，走黃梅，直至小河口駐紮。方才紮定，塔軍又水陸大至，太平軍不敢戰，只得率眾逃入九江。湖北大定，順流進攻九江。九江太平軍極力守禦，一時不能攻下，暫且不表。<br>　　再說咸豐四年正月，太平軍丞相林鳳祥自深州被僧王格林沁殺敗，退據靜海，清將勝保屢攻不克，反被太平軍勝一陣。<br>　　幸僧王兵至，兩下夾攻，方將鳳祥殺敗。鳳祥不敢入城，遂率眾南奔，人據阜城。僧王追到，立派副都統副將侍衛等分頭縱火，東燃西燒，將太平軍要隘守兵全行殺死，惟阜城不能遽破。<br>　　忽報金陵天王派曾立昌、許宗楊偷渡黃河，分擾山東，現已將金鄉縣攻陷。此警傳至清廷，清帝旨下。令勝保速赴山東堵剿。<br>　　勝保奉旨前往，尚未到境，聞臨清州被太平軍攻破。旨下山東巡撫張亮基，說他防堵不力，並勝保亦並褫職，令戴罪自贖。<br>　　勝保大憤，偕善祿急向臨清拚命進攻，日夜不息。太平軍被勝保攻得不堪拒守，議有空隙好逃。至夜，太平軍看南面稍鬆，一齊衝出，向南逃走，城遂拔。勝保不及入城，即尾後直追。<br>　　到了冠縣，見太平軍在前，一齊奮勇上前放火，將太平軍燒得焦頭爛額，首領陳世保亦被燒死。曾、許二酋不敢迎戰，只顧逃命，至曹縣方住。勝保議道：「此番不可再令二賊漏網，若只顧一味蠻攻，何時能止？」於是令眾將四面埋伏，一面攻城，一面放火，嚇得曾、許二酋四散逃奔。逃至漫口，二酋見無去路，一齊赴水而死。餘眾皆殺盡，無一漏網，整隊而回。途次聞林酋又陷連州，及至僧王追到，已是不及。原來林酋守阜城，被僧王圍困甚急，只望李開芳出城，會合曾、許二酋來援，不料二酋已死，無處求救。見高唐州無人，竟一擁攻破，殺死知州魏文翰，遂據州城，迨勝保兵到，屢攻不下。至咸豐五年正月，城內糧盡，又兼僧王悍勇，與勝軍合攻，方將鳳祥擒住，解送京師。遂移師高唐，開芳亦堅守不亞鳳祥。堅持兩月，經僧王決河灌入，開芳無路可逃，被僧王擒住，解送京師，與鳳祥並凌遲處死。僧王凱還，清帝頗加優寵，北方肅清，這且不講。<br>　　卻說湖北巡撫陶恩培，接任兩月，因省城初復，元氣未振，方思籌防，不意太平軍猝至，竟將漢口、漢陽、武昌一律攻破，迳撲省城，一時不及防禦，被太平軍攻入，力戰身亡。胡林翼率一軍來救，已不及，只得防守金口，收拾殘卒，再思恢復。<br>　　朝旨擢林翼為湖北巡撫，並飭國藩遣軍救援。國藩一時不決，幸募賓劉蓉從中划策，請其整飭水師，接應陸師，務要攻克九江，再用聲東擊西法牽制各賊，方可有效。國藩稱善，遂檄塔軍攻九江，只可聲張，不可輕動。自己赴南昌，添設炮船，以備進戰。忽報饒州、廣信等府先後失陷。正在計劃，羅澤南見曾帥焦急，遂進前請令，願領一軍往剿。國藩遂令李迪庵為副，一同前去。不數日，捷音至，內稱羅、李殺死敵酋，並克廣信等府。忽接九江陸師遞來一封燒角文書，報稱塔軍門病故。國藩聞信，不勝哀悼。知九江空虛，忙出城領水師，向九江進發。<br>　　途中遇敵來撲，被國藩傳令水師殺出，敵眾不支，隨即奔潰。<br>　　國藩也不令軍追趕，只得迳至九江營內，向靈前哭奠一番，然後命人護送喪柩回籍。再令水師攻湖口，互有勝負。忽接羅澤南來書，言義寧失陷，現已克復，並言東南大勢全在武昌，若要控制江、皖，非得武昌不可，如株守江西，於大局毫無所補。<br>　　國藩見書，稱贊不已。因塔軍門新死，楊、彭尚未到，一時未能答復。羅君見無捷音，遂親來營，見國藩陳明一切，甚合機宜，即派兵五千為助，並令募賓劉蓉隨同前往，以資一助。羅君大喜，並告曾帥道：「九江陸師，只宜防守，不可進攻。」<br>　　國藩道：「敬聽台命。」澤南道：「此去如不克武昌，誓不見公。」國藩見澤南口出不利，心中又感歎，又請嵩燾同去。嵩燾道：「公去武昌，此處必不能持，如有他虞，如何是好？但某不克同行。」澤南道：「曾帥自治水師，諒能自立，必無礙。」<br>　　遂與嵩燾揖別，向西進發。沿途迭接捷報，云鄂撫胡林翼已下武昌，心中大喜，分軍三路，自率中軍趕入湖北，連克通城、崇陽，進拔蒲圻，復咸寧。<br>　　適林翼軍敗，自漢陽渡江，與澤南相會。澤南道：「今德安一路如何？」林翼道：「德安比從前大好，前為楊制軍所棄，今任官為湖廣總督，稍為振興。」正論間，忽報偽翼王石達開領兵五萬，將到蒲圻城下。澤南聞報，即道：「我去殺他一陣再講。」林翼道：「君行我繼，但願將悍賊撲滅，再合攻武漢。」<br>　　於是澤南、林翼先後啟行。至蒲圻，正遇達開前隊，澤南勇往直前，毫無懼卻。胡軍亦到，兩下酣戰，羅、胡竭力猛撲，石酋遂領眾退入江西去了。澤南道：「賊入江西，恐曾帥危迫，但待武昌克復，方可去救江西。」遂同胡合攻武昌，石亦屢出劫營，總被羅軍殺退。咸豐六年三月朔，忽見大星落西北，次早大霧漫天，石眾蜂擁圍城，直撲羅軍。幸羅君指揮得法，奈石眾不退，越殺越多，又兼彈如炮雨，羅公忽被彈中左額，負痛收軍，不數日遂歿。林翼遂具疏申奏。旨下撫恤賜諡，並令李迪庵帶領其眾駐紮洪山，林翼駐紮五里墩。不料江西告急屢至，林翼派兵四千往救，援軍未至，江西省已被石達開攻陷一半。先是石達開戰敗，退入安徽，攻破省城。又接秦日綱攻破廬州，擊斃江忠源，達開又從旁出至湖北，被胡軍一擊，才退入江西。會合廣東太平軍，侵掠江西邊界，連陷縣城數座，南昌戒嚴。此時江西陸軍，只有周鳳山一軍，水師又在湖北，今大股太平軍來撲，所以危急萬分。國藩情急，故馳書救援。正在籌劃，急見一人布衣草履，徒步入營。國藩一見，乃是彭玉麟，不覺大喜道：「你來正好，趕緊去領水師，赴臨江縣扼剿。」<br>　　玉麟尚未啟行，周鳳山敗耗已到。國藩趕急赴南昌助巡撫文俊守城。<br>　　江西統共七府一州五十餘縣，通皆陷沒，只有南昌、廣饒、贑南等五郡，尚為大清所有。廣信一府，是一位女將軍助夫守住，楊輔清屢撲不下。列公，你道這女將軍是何人？就是廣信知府沈保楨之夫人、林公則徐之女。此時，這知府正在河口辦糧，聞太平軍到，城中兵吏皆逃走一空。知府趕急入城，見守兵皆無，及至衙中，也是一人皆無，只見夫人出堂。保楨道：「長毛將到，夫人何不逃避？」夫人道：「君為節守，親為義守，趕緊設法守城。」保楨道：「孤城如何能守？」夫人道：「內庫金銀尚有，可以犒軍，堂上大鍋一口，可以餉軍，且令民兵守城再論，公牘文書，一切不勞君心。」於是保楨召集民兵入署，夫人取出金銀等類，指民兵道：「長毛將到，此城不保。現有金銀在此，爾等隨便取些，留為途中盤費，免得受累。」<br>　　民兵道：「我等情願同老爺守城，不願逃去。」保楨道：「汝等既出忠誠，應受本府一拜。」民兵齊呼曰：「不敢，不敢。」<br>　　夫人出堂司炊，民兵望見，一齊叩辭。夫人道：「汝為我守城，我為你司炊，無甚了得。」民兵格外感激，竭力固守。夫人又寫血書一封，派人至浙江總兵饒廷選前求救。饒見夫人血書，兼程馳到。適值太平軍首領楊輔清亦到，見城上旌旗蔽空，心中遲疑，不料城中忽擁一隊生力大軍，如龍虎相似，將太平軍殺得大敗虧輸，退五里下寨。次日，饒鎮台復領軍進攻，太平軍如何能支，即便逃去。後太平軍亦不敢犯此城。此信傳至曾帥營中，將夫人設謀守城，申奏朝廷。旨下：擢保楨為兵備道。<br>　　後人名此城為夫人城。<br>　　國藩自得林翼救援軍四千，並駱巡撫兵數千，及弟國華募義勇數千，分路接應，將新昌等城連日克復，江西與兩湖，道亦漸通。<br>　　咸豐六年五月，欽差大臣向榮因瓜州被琦善疏防，為太平軍首領賴世英率賊攻陷，遣眾四擾，牽動江南。向軍分兵往援，指望收回瓜州，遣張國梁馳剿。國梁屢戰屢克，太平軍均退入金陵。國梁仍向前跟進，遙見大營火起，知營中有變，遂急回軍。到了孝陵衛，不見大營，亦不知向公下落，左衝右突，尋不著大帥蹤跡。心正焦灼，急見東南火光灼天，露出「向」字大旗，遂奮勇上前，見向師正危急萬分，大呼道：「國梁來也。」<br>　　忙衝入敵隊，保大帥出圍。向軍見國梁來，個個精神振作，突圍而出，遂退屯丹陽。自此向榮憂憤成疾，不數日而歿。臨終將兵權付與國梁，一面具表申奏。旨下：令國梁帶領其眾。<br>　　卻說洪秀全自破向軍後，格外驕侈，楊秀清更肆淫虐。不料禍起蕭牆，因東王府承宜陳宗揚暗通秀清妃嬪，被秀清斬首。<br>　　宗揚係韋昌輝妻弟，昌輝聞信暗恨。適值秀全密令昌輝來京，秀清不許入城，昌輝再三懇請，方許輕身入城，朝見秀全。秀全故意道：「天國軍權盡在東王，你擅離職守，快去東王府請罪。」昌輝入見，婉辭求赦，秀清扶起留宴。酒酣，秀清道：「我欲於八月生日，進稱萬歲。」昌輝道：「何不早正大位？」<br>　　遂跪下呼「萬歲」，隨從等亦跪呼「萬歲」。秀清大喜。隨又入飲，大醉。昌輝召從人入內大呼曰：「天王有命，秀清圖謀不軌，著即誅討。」秀清欲避不及，被從人亂刀砍死，府中人等一律殺淨。不意東王餘黨，集眾攻天王府。昌輝復將部眾召入，兩相互殺。忽翼王石達開、燕王秦日綱受天王密召回京，正遇兩下決鬥，遂與調停，昌輝不允。達開憤憤而出。是夜，翼、燕兩府被昌輝手下圍住，連日綱通通被殺，惟達開縋城出走。昌輝復攻天王，秀全暗與東黨講和，同攻昌輝。昌輝敗走出城，被東王餘黨獲住，解送天京，秀全命即磔死，將首級送與達開，達開遂入江寧。秀全心疑，達開出城而去。此次秀清謀亂，皆是錢軍師划策，召諸王入京，他見韋、楊內哄，竟不知去向，從此秀全大事去了七分。<br>　　卻說曾國藩在江西得了兩湖援軍，又得了洪、楊內亂消息。<br>　　一時各鎮水陸諸將個個精神煥發。江西境內太平軍，殺的殺，擒的擒，僅十餘日，竟全省肅清。於是楊載福率水師四百餘艘，李續賓率陸師八千餘人，由江西直達兩湖，連戰皆克，迳至九江。曾師聞捷，親赴九江勞軍。途次聞弟國荃亦組成一部吉字軍，已會周鳳山取安福。及到九江，見水陸各軍聲勢甚壯，遂出餉犒賞三湘軍士，慰勞楊、李諸將。人人奮勇，個個歡騰，遂思踏平九江城池。<br>　　不覺已是咸豐七年，國藩就在九江度歲。才過了新年，忽接家中訃報，乃是父竹亭公病故。國藩正痛未已，又接王璞山病故。原來璞山奉駱秉章命赴臨安，適江西巡撫耆齡初蒞任，恐臨江失守，遂調璞山至吉安，正逢達開兵到，兩下交戰，一場未能得勝，竟憂悶成病而死。幸國荃馳至，軍心方定。國荃遂率軍攻達開。達開因韋、楊內哄，全家被殺，哪有心腸爭戰，忙率軍退走。國荃又追殺一陣，方始退軍。<br>　　卻說楊、彭二人懸軍九江城下，與陸軍總統李續賓，會合內湘水師，一意進攻石鍾山。不得謂太平軍中竟無能人，他也防著清軍夾攻，屢次派人尋探。忽見李續賓拔營往宿太而去，太平軍也就專力防禦水師。楊、彭兩人聞水師已出湘口，遂將戰船分兩翼，鼓浪而前。那山上太平軍遂分兵禦敵，兩面皆列成陣，一聲喊叫，衝殺過去，戰有四五個時辰，仍然不退。忽見山上火起，照耀如同白日。太平軍膽落心寒，遂率眾退紮小孤山。及至天明，已被清軍奪得戰船八九十隻，大炮一千餘尊，殺死一二萬人。但此一戰，若非李續賓佯赴宿太，乘夜渡江，達石鍾山後，登山放火，也難有此大勝。<br>　　迨一日，楊、彭合兵進取小孤山，太平軍首領賴漢英出兵抵禦，楊、彭令兵士佯敗。賴酋率太平軍追趕，直至急水溝。<br>　　忽聽一聲炮響，四面伏兵齊起，楊載福親統大軍，從太平軍背後殺來。賴酋知事不好，遂棄小孤山，各處逃生，清兵緊緊跟追。賴酋急中生智，遂脫去軍服，除下紅巾，暗暗地逃脫。所餘的太平軍，被清兵殺得一個皆無。<br>　　楊、彭、李既克九江，上下游數百里賊氛已經蕩盡，惟九江城被太平軍將領林啟榮所據，急不能下。於是，楊、彭、李三將會議道：「進攻江寧，非取九江不可。」時和春、張國梁自丹陽合兵，攻取江寧屬縣，連克句容、溧水、瓜鎮，一路皆是張軍門大旗。太平軍走投無路，多被清兵殺死。和春、張國梁仍舊進攻江寧，復組成一個江南大營，此時江西已大半平定也。由湖南派來一軍，援助攻城。不料此時內患未平，外侮又至。廣東總督葉名琛不理政事，弄得英、美、法、俄四國聯軍駛至天津，攻陷大沽，要求種種無謂之條件。滿朝文武都是無用之輩，咸豐帝不得已，准其所請，命欽差大臣前往議和，訂約簽字，四國才將兵艦次第退出。這回就叫《天津和約》。<br>　　且說江南戰事，各有勝敗。此時曾帥業已終制，其弟國華聞楊、彭、李三將屢攻九江城不下，亦由長沙趨至，助續賓攻城。續賓遂派兵連夜挖掘地道，安下地雷、火炮，飭水師十六營，四門合攻，由地道舉火，地雷爆發，把城垣轟坍百十多丈。<br>　　兵士一齊奮勇登城，呼聲動地，不一時，把太平軍殺死一萬七八千之多。啟榮再強悍，也難免被兵士殺死。還有悍酋李興隆，見不能逃出，也自盡了。九江乃平。其餘吉安太平軍，因意見不合，丞相翟明海被其將領李雅鳳所殺，其部下開城逃竄，被國荃乘間攻入，將雅風擒住，當即正法。江西大定，遂奉表奏捷。朝旨，命續賓圖安徽，並起國藩督師。國藩至江西，聞太平軍皆分竄閩、浙，遂令蕭啟江、張運蘭領兵往剿。<br>　　卻說李續賓奉旨圖安徽，守安徽的太平軍首領叫陳玉成，又名四眼狗，洪秀全封為英王，最悍無比。自續賓入皖，雖克數城，殺幾千太平軍，終不能把其首領擒住。正往前進，忽聞四眼狗攻撲廬州，遂催軍急進，一心赴援。又恐太平軍截其後路，遂馳書湖北，請兵救援。一面派兵守舒、桐，自己簡了銳師，星夜馳往，直抵三河，只望援師繼進。待數日，未見一兵到來，原來胡林翼因丁憂去任，總督官文本是滿人，見了書不甚為意，所以連一兵皆無。續賓憤怒曰：「就無助兵，我亦要破他堅壘。」諸將不敢言。次日，即令進兵攻壘。續賓爭先衝入，連平敵營九座。正攻間，忽見敵兵如牆而至，露出兩面大旗，一面「侍王李」，一面「英王陳」，遂嚴陣以待。哪知四眼狗前隊已到，兩下混戰起來，敵兵越殺越多，一層層把續賓圍住。續賓左衝右突，不能出圍，仰天歎曰：「吾命畢於此矣。」<br>　　遂令諸將各自逃生。諸將曰：「公不負君，吾豈肯負公嗎？」<br>　　續賓遂傳令月出則走。一時月出，太平軍叢集，續賓力竭而死。<br>　　諸將負難死者，約二十多人。兵士死者不計其數。湖廣總督官文、湖南巡撫駱秉章飛章入奏。朝旨：調曾國藩移師援皖。國藩請起胡林翼任湖北巡撫，朝旨准奏。林翼受任後，出駐黃州，拊循兵卒，謹防敵酋入犯。國藩提兵入皖，方入皖境，報廬州失守，李孟群陣亡。忽又聞石達開入犯湖南，國藩因桑梓攸關，情急無法，遂咨湖南巡撫駱秉章抵禦。誰知秉章幕中有一大人物，此人姓左名宗棠，字季高，湖南湘陰人，常以管樂自許，未免有才高招怨，險些把性命斷送在駱撫手中。幸虧曾、胡二公上疏，薦宗棠才堪大用，方保宗棠脫罪回里。適逢石達開犯湖南，秉章再請宗棠出山，委以軍務，擇險設防，召募義師，一月間成軍四五萬人。達開攻湖南不得志，遂竄入西南去了。<br>　　國藩聞湖南無恙，方才放心。忽朝旨促國藩入川，堵剿達開。<br>　　及至黃州，聞達開並未入川，遂與林翼相會。談起季高為人，此次石逆犯湘，若非季高在此，吾真照顧不及。國藩道：「聖旨著我圖皖，我若往剿，兄須助我。」林翼道：「不勞囑咐。」<br>　　國藩告別，迳去武昌，拜望官文，兩下格外謙恭，遂由武昌赴建昌而去。林翼亦移軍英山，命多隆阿統領諸軍，派鮑超為前隊、蔣凝學為合後，浩浩蕩蕩，殺奔太湖。四眼狗聞清兵大隊來攻，急糾集匪首龔瞎子等由廬州上犯。隆阿聞報，急令鮑超回剿，正與陳玉成相遇。玉成兵多鮑超數倍，把鮑兵圍得水泄不通。屢衝不出，即飛書至隆阿處告急。數日見無救兵，遂馳書至曾、胡二處告急。曾公見書知鮑超被圍危急，隨發兵前往救援，胡公亦發兵相助。鮑超得援軍，遂精神倍增，又遇順風，乘風放火，火勢炎炎，敵軍大亂，四眼狗率眾潰散，一時間連破賊壘七十餘座，捻軍亦逃散無蹤。太湖內太平軍聞信，遂棄寨逃走，太湖遂復。忽報江南大營潰敗，張國梁戰死，和春退守常州，亦受重傷而亡。國藩不甚歎息，遂把死事諸人申奏朝廷，朝旨一一撫恤。另簡大臣為江督，朝議多推胡林翼，獨肅順奏稱用曾國藩為宜。咸豐准奏，遂命國藩任兩江總督，辦理江南軍務。國藩奉旨後，即保薦左宗棠襄辦軍務，特旨加宗棠四品京堂。又與林翼會商，調的超六千人，及朱品隆唐義訓等部三千人，渡江而南，駐紮徽州祁門縣。秀全聞國藩出駐皖南，料必來圖江寧，遂令李秀成帶同古隆賢、賴裕新等，率太平軍數萬直犯安徽。國藩因鮑左兩軍未到，當令戒嚴。正佈置間，忽接北京八百里加緊排單，促國藩帶兵勤王。未知京中有何緊要大事，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>