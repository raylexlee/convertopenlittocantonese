<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第二十七回　唐高祖立根基二十一帝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　唐高祖立根基二十一帝</font></h4>
			　　詩曰：<br>　　追想千年往事，六朝蹤跡茫然。隋唐相繼統中原，世態幾回雲變。楊柳淒迷汴水，丹青慘淡凌煙。樂游原上草連天，飛起寒鴉一片。<br>　　卻說唐高祖神堯皇帝姓李，名淵，字叔德，隴西成紀人，今陝西鞏昌府秦州是也。虞臯陶、周老聃、漢李廣之後，西涼武昭王皓七世孫也。祖虎，仕西魏有功，封隴西公。父日丙，於周世封唐公，淵襲爵。李淵既起兵克長安，立代王侑為隋帝，其別部劉文靜留圍河東郡，與屈突通相持月餘。通勢窮蹙，及聞長安不守，引兵出走，將趨洛陽。文靜遣竇琮等追執之，通乃降淵，以為兵部尚書，遣至河東，招諭堯君素。君素曰：「公為大臣，奈何負國生降？」通曰：「吾力屈耳。」君素曰：「吾力尚未屈，何用多言？通慚而退。時君素妻在長安，為唐所獲，唐遣其妻至城下招之。君素曰：「天下名義，非婦人所知。」<br>　　引弓射之，應弦則倒。及聞煬帝江都之變，左右殺君素以降。<br>　　隋恭帝禪位於唐，唐王淵即皇帝位。以建成為太子，世民為秦王，元吉為齊王。元霸聰明類世民，明年十六早卒，追封為衛王。初，李密兵力甚強，唐祖初起兵時，遣使通好於密，密與唐祖書，多自矜大，有云：「所望戮力同心，執子嬰於咸陽，殪商辛於牧野。」唐祖方有事於關中，恐更生敵，乃卑辭推獎，以驕其志，密大喜。自是信使往來不絕。及李密誘殺翟讓，將佐頗有離心。密頗自矜驕，不恤士眾，取洛口倉，築城方四十里而居之。開倉散米，無防守，取之者隨意多少。或離倉之後，力不能致，委棄衍路，自倉城至郭門，米厚數寸，群盜來就食者，近百萬口。密喜。謂賈閨甫曰：「此可謂足食矣。」<br>　　閨甫對曰：「國以民為本，民以食為天。今民所以襁負如流而至者，以所天在此故也，而有司曾無吝惜，恐一旦米盡民散，明公孰與成大業哉？」密不聽。王世充食盡，簡精兵擊密，密出兵應之，輕世充不設壁壘。世充夜伏兵山谷中，縱兵擊密。<br>　　先索得一人貌類密者，縛而匿之，戰方酣，使牽過陣前，噪曰：「已獲李密矣。」士卒皆呼萬歲，密眾大驚，世充伏兵乘高馳下，密眾大敗。邴元真、單雄信等俱降於世充。密遂與王伯當、魏徵等收敗兵二萬歸唐。密曰：「我擁眾百萬，解甲歸唐，豈不以台司見處乎？」及至長安，拜光祿卿上柱國，賜爵邢國公，密大失望。秦叔寶、程知節、羅士信等既降於世充，知其無成，亦奔歸於唐。徐世責力據李密舊境，魏徵遣世責力書，勸之早降。<br>　　責力曰：「此土地人民，皆魏公有也。」乃籍郡縣戶口士馬之數，啟李密使自獻之。唐祖大悅，賜世責力姓李。<br>　　初，汾陰薛舉據有隴西之地，及舉卒，子仁呆立，攻唐隴州降之。世民引兵至高坡，仁呆使宗羅日侯將兵拒戰，世民引大兵自原北出其不意，羅日侯士卒在潰，斬首數千級。世民率二千餘騎追之日：「破竹之勢，不可失也。」遂進至城下，圍之。<br>　　至夜半，守城者皆降，爭自投下，仁呆計窮出降。父子僭亂者二年，斬於長安市。世民平仁杲還，唐主使李密迎秦王世民於幽州。密自恃智略功名，見上猶有傲色。及見世民，不覺驚服，私謂殷開山曰：「真英主也，不如是，何以定禍亂乎？」李密恥於進食，與王伯當謀反，乃言於唐祖，曰：「山東之眾，皆臣故時麾下，請收撫之，以取王世充如拾芥耳。」唐主許之。<br>　　以王伯當為副而遣之。李密遂據桃林縣，驅掠徒眾，直趨南山，乘險而東，欲就故伊州刺史張善相。唐行軍總管盛彥師擊斬之，與伯當俱傳首長安。張善相降唐。時李孰據河西稱帝，唐遣張俟德至涼招撫之，軌稱從弟大涼皇帝臣軌，而不受唐官爵。唐主怒，議興師討之。軌臣安修仁兄興貴仕唐，表請說軌，諭以禍福，如不聽，弟修仁為軌親信，圖之肘腋易矣。唐主遣之，興貴至涼，說軌，不納，乃與修仁陰結諸胡，起兵擊軌，軌出戰而敗，興貴執送長安斬之。僭亂者三年。杜伏威據歷陽降唐，唐以為和州總管，封吳王，賜姓李。通據海陵，攻江都，克之，襲沈法興於吳郡，大破之。法興赴江水死，子通徙都餘杭。唐杜伏威遣其將王雄誕擊破之，子通走保杭州，雄誕又破之，執送長安。<br>　　初，杜伏威與輔公枯友善，及伏威入朝，公祐留守丹陽。<br>　　公祐遂背伏威，殺王雄誕造反，稱宋帝。唐遣趙郡王孝恭、嶺南道大使李靖討之。孝恭將發，宴集，卮酒忽變為血，合座皆驚。孝恭舉止自若曰：「此公祐授首之征也。」飲而盡之。眾皆悅服。孝恭、李靖等進擊公枯兵，大破之。公祐棄城東走，至武康，為野人所執，送丹陽梟首，江淮悉平。江淮起杜伏威，終輔公祐，僭亂者凡十一年。劉武周引突厥寇唐並州，陷晉陽，裴寂軍潰，齊王元吉奔還長安。武周遣宋金剛攻陷晉州、龍門、澮州等地，關中大震。秦王世民引軍自龍門渡河，屯柏壁，與宋金剛相持。世民屢破金剛將尉遲敬德、尋相等。金剛糧盡，北走。世民追及尋相於呂州，大破之。乘勝逐北，一晝夜行二百餘里，戰數十合，眾請俟糧集再進，世民曰：「金剛勢窮疾走，若稍緩成計，不可復攻矣。」策馬而進，追及金剛於雀鼠谷，一日八戰，皆破之。世民不食二日，不解甲三日矣。引兵趨介休，金剛背城復戰，大敗，輕騎走。尉遲敬德與尋相舉介休及永安降，世民得敬德甚善，以為右一府統軍，使將其舊眾八千，與諸營相參。劉武周聞金剛敗，大懼，棄並州走。突厥金剛亦與百餘騎走突厥，並州悉平。武周僭亂，凡四年，後與金剛俱為突琢所殺。楚朱粲有眾二十萬，剽掠淮漢間，每破州縣，若有積粟，則食粟，裸而淫其婦女，百般戲謔。將去，則焚其餘粟，烹婦女嬰兒啖之曰：「肉之美者，無過於人，但使他國有人，何憂於餒？」無粟則食人，稅諸城堡婦女嬰兒，以供軍實。淮安土豪楊士林起兵攻粲，諸軍皆應之。粲大敗，奔菊潭。士林以漢東四郡降唐，粲亦降於唐。唐遣散騎常侍段確慰勞之。確乘醉侮粲曰：「聞卿好啖人，人作何味？」粲曰：「啖醉人，正如糟豬肉。」確怒罵，粲烹食人，遂屠菊潭，奔降王世充。時世充已篡隋稱帝，唐遣秦王世民督諸軍擊鄭以取東都，鄭河南州縣多相繼降唐，唐劉武周降將尋相等亦多叛去，諸將疑尉遲敬德，囚之軍中。屈突通、殷開山言於世民曰：「敬德驍勇絕倫，留之必遺後患，不如殺之。」世民曰：「敬德若反，豈在尋相後乎？」遽命釋之，引入臥內，賜之金曰：「丈夫意氣相期，勿以小嫌介意，吾終不信讒言，以害忠良。必欲去者，以此金相資，表一時共事之情而已。」已而世民以五百騎行戰地，王世充率騎萬餘猝至，圍之，單雄信引槊直趨世民，敬德躍馬大呼，橫刺雄信墜馬。屈突通引大軍繼至，世充兵大敗。世民謂敬德曰：「公何相報之速也。」賜敬德金銀一篋，自是寵遇日隆。<br>　　初，王世充侵夏黎陽，夏竇建德破鄭殷州以報之，自是二國交惡，信使不通。至是，唐兵逼洛陽，世充遣使求救於建德，夏中書侍郎劉彬曰：「天下大亂，唐得關西，鄭得河南，夏得河北，共成鼎足之勢。今唐舉兵臨鄭，鄭地日蹙，鄭亡則夏不能獨立，不如解仇發兵救之，夏擊其外，鄭攻其內，破唐必矣。<br>　　唐師既退，舉觀其變，若鄭可取則取之，並二國之兵，乘唐之憊，天下可取也。」建德從之。時唐兵圍洛陽，城中乏食，建德救至，乃遺世民書，請退軍潼關，復修前好。世民集將佐議之，皆請避其鋒。郭孝恪曰：「王世充窮蹙，垂將面縛，竇建德運糧遠來助之，此天意欲兩亡之也，不過二旬，兩主就縛矣。」世民善之，將驍騎出武牢東。建德迫於武牢不得進，數戰皆不利。凌敬言於建德曰：「大王宜悉兵濟河，攻取懷州、河陽，使重將守之，遂建旗鼓，逾太行，入上黨，犭旬汾晉，趨蒲津，入無人之境，拓地收兵，則關中震恐，鄭圍自解矣。」<br>　　建德將從之，而世充遣使告急，陰以金玉賂建德諸將，諸將皆曰：「凌敬書生，安知戰事？」建德乃謝敬。敬固爭之。建德怒，令扶出，其妻曹氏曰：「祭酒之言，不可違也。」建德曰：「此非女子所知。」夏王建德悉眾出牛口峪，置陣亙二十里。<br>　　世民命宇文士及將三百騎，率之西馳而南上。世民戒之曰：「賊若不動，爾宜引歸，動則引兵東出。」士及至陣前，陣果動。<br>　　世民曰：「可擊矣。」自率輕騎先進，大軍繼之，於是大戰，塵埃障天，世民帥史大奈、程知節、秦叔寶、宇文歆等，卷旆而入，出其陣後，張唐旗幟。淮南王道元陷陣，進出其後，復突陣而回，建德墜馬，武威軍大潰。建德中槊，楊武威逐之，建德墜馬，下擒之。世民囚建德等至洛陽城下，以示世充。世充謂諸將曰：「吾所恃者夏王，今已為所擒，雖得出，必無成。」<br>　　世充乃素服，帥太子群臣詣軍門降，鄭地悉定。世充僭亂，凡三年。世民入宮，見隋宮殿歎曰：「逞侈心，窮人欲，雖欲無亡得乎？」命徹毀其壯麗者。建德妻曹氏，帥眾奉傳國璽降唐，夏地悉定。建德僭位五年。世民至長安，獻俘太廟，赦王世充，斬竇建德，又斬朱粲於市。朱粲亂，凡四年。唐以天下粗定，大赦百姓，給復一年。<br>　　初，建德嘗發鄴中墓，開棺見一婦人，顏色美麗，其衣制非近代所有，候之似有氣息，乃收軍還養之。三日而能言，云是三國魏文帝宮人，隨甄皇后死，葬於此。說甄后見害事，了了分明。建德甚寵愛之。至是建德滅。帝將納之，乃具以事白。<br>　　且曰：「妾閉泉壤已三百年，非竇公何以得見天日，妾不可有負竇公。」乃自殺，帝甚傷之。時梁蕭銑據江南稱帝，勝兵四十萬，諸將多恃功恣橫，銑患之，乃分兵於各處屯田，以奪諸將權。唐李靖說趙郡王孝恭，以取蕭銑十策。孝恭上之，帝發巴蜀兵，以孝恭、李靖統之，自夔州順流東下。蕭銑倉卒徵兵，不能遽集，乃悉見兵數千出戰。李靖縱兵奮擊，大破之，乘勝直抵江陵。入其外郭，又攻破其水城，大獲舟櫓，李靖使盡散之江中。諸將皆曰：「破敵所獲，當借其用，奈何棄以資敵？」<br>　　靖曰：「蕭銑之地，南出嶺表，東拒小洞庭，吾派軍深入，若攻城未拔，援兵四集，雖有舟楫，將安用之？今棄舟櫓，使塞江而下，援兵見之，必謂江陵已破，未敢輕發，往來戰司，動淹旬月，吾取之必矣。」銑援兵見舟艦，果疑不進。銑內外阻絕，乃謂群下曰：「天不祚梁，若必待力屈，則百姓蒙患。」<br>　　因下令開門出降。孝恭送銑於長安，斬於都市，南方悉定。蕭銑僭位凡五年。<br>　　時竇建德雖滅，其諸將在山東者，雖家居，每橫暴為民患，唐官吏以法繩之，皆驚懼思亂，會有詔，悉征建德舊將，於是范願、高雅賢等，謂入長安，必無生理，遂謀作亂。卜之曰：「以劉氏為主，吉。」乃推建德舊部將劉黑闥為主，起兵漳南，設壇以祭建德，告以復仇之義。攻陷冀州，破淮安王神通、李藝及徐世責力等兵，遂拔相州，唐兵多敗，半歲之間，盡復建德故地。初，魯郡賊帥徐圓郎降唐，唐以為兗州總管，至是舉兵應黑闥。黑闥北通突厥，兵勢大震，自稱漢東王，都洛州，凡建德時文武，悉複本位，其設法行政，悉師建德，而攻戰勇決過之。帝使秦王世民、齊王元吉討黑闥。世民復取相州，進軍肥鄉，列營於洛水，黑闥數挑戰，世民堅壁不應，別遣將絕其糧道。相持六十餘日，世民度黑闥糧盡，必來決戰，使人堰洛水上流，戒守吏於戰時決之。黑闥果帥步騎渡洛水，壓唐營而陣。世民自將精騎擊之，守吏決堰，水大至，黑闥眾遂大潰。<br>　　黑闥與范願等奔突厥，山東悉平。世民班師回長安，黑闥復引突厥寇山東，唐遣齊王元吉與淮陽王道玄擊黑闥。道玄將兵三萬，與副將史萬寶不協，道玄率輕騎先出犯，史萬寶擁兵不進，由是敗沒，時年十九。秦王世民聞而深惜之，曰：「道玄常從吾征伐，見吾深入賊陣．必慕效之，以至於此。」為之流涕。<br>　　世民自起兵以來，前後數十戰，常身先士卒，輕騎深入，雖屢危殆，而未嘗為矢刃所傷。太子中允王圭、洗馬魏徵說太子建成曰：「秦王功蓋天下，中外歸心，殿下但以年長，位居東宮，今黑闥散亡之餘，眾不滿萬，資糧匱乏，殿下宜自擊之，以取功名，庶可自安。」太子乃請行，高祖許之，乃與齊王元吉將兵同擊黑闥。黑闥食盡，眾多亡散，遂遁去。黑闥所署饒州刺史諸葛德威執黑闥以城降，斬於洛州。黑闥臨刑歎曰：「我幸在家鋤菜，為高雅賢輩所誤至此。」劉黑闥僭亂者一年。徐圓朗敗走，為野人所殺，其餘諸賊，或即滅於隋，或見並於群賊，或滅或降於唐。至武德七年，燕高開道為其下張金樹所殺，金樹遣使降唐。輔公祐亦滅，除梁，梁師都走附突厥。至太宗貞觀二年，將軍柴紹等討之，始滅，而天下復歸一統矣。高祖欲殺其民部尚書劉文靜，世民為之固請，不許，卒殺之，籍沒其家，皆齊王元吉譖之也。<br>　　初，元吉生時，竇氏惡其貌，欲不舉，侍媼陳善意私乳之。及長，善意數規諫之，元吉拉殺之。性嗜色，好獵，每於夤夜潛出，奸媾民家婦女，最忌秦王世民。及世民得尉遲敬德，元吉大忌之，聞敬德善馬矛肖，元吉亦素以馬矛肖自負，請與敬德較勝。元吉操矛肖躍馬，意在刺之。須臾，敬德三奪其矛肖。帝以秦王功大，前代官不足稱之，以世民為天策上將，位在諸王公上。開天策府，置官屬。世民以海內寢平，乃開館於宮西，延四方文學之士，以杜如晦、房玄齡、虞世南、褚亮等十八人，分為三番，更日值宿，供給珍膳，恩禮優渥。世民朝謁公事之暇，輒至館中，與諸學士討論文籍。或夜分乃寢，使閻立本圖像，褚亮為贊，號十八學士。士大夫得預其選者，時人謂之登瀛州。建成、元吉忌之，諸府僚多補外官，杜如晦亦遷陝州長史。世民患之。房玄齡曰：「餘人不足惜，至如如晦，乃王佐之才。」世民即奏請為府屬。<br>　　初，帝之起兵晉陽也，皆秦王世民之謀。帝謂世民曰：「事成當以汝為太子。」及為帝，將佐亦以為請，世民固辭而止。太子建成喜酒色游畋，齊王元吉多過失，皆無寵。秦王功名日盛，帝嘗有意以代建成，建成內不自安，乃與元吉協謀，元吉欲先殺世民，復殺建成而代之。乃相與共傾世民，曲意事諸妃嬪，以求媚於上。世民獨不事之。由是諸妃嬪爭譽建成、元吉，而短世民。時世民、元吉皆居別殿，與上及東宮皆晝夜通行，無復禁限，相遇如家人禮。太子令秦、齊王教，與詔敕並行，有司莫知所從，唯據得之先後為定。世民以淮安王神通有功，給田數十頃。張婕妤求之，手敕賜之。神通以教給在先，不與。婕妤訴於帝，帝怒，以責世民，復謂裴寂曰：「此兒久典兵在外，為書生所教，非復昔日子矣。」秦王每侍宴宮中，思太穆皇后早終，不得見帝有天下，或欷猷流涕，帝不樂。諸妃嬪曰：「陛下春秋高，宜相娛樂，而秦王如此，正是憎嫉妾等。陛下萬歲後，妾母子必無孑遺矣。皇太子仁孝，陛下以妾等子母托之，必能保全。」高祖為之愴然。時帝於竇后所生四子之外，又生十八子，由是無意易太子，待世民日疏。而待建成、元吉日親矣。世民從上幸元吉第，元吉伏甲欲刺之。建成見尉遲敬德、秦叔寶在外，乃急止之。突厥屢寇關中，上欲遷都避之。世民曰：「戎狄為患，自古有之。陛下聖武龍興，奈何欲遷都以遺四海羞？臣忝備藩維，願假數年之期，請係頡利之頭，致之闕下。」上曰：「善。」建成與妃嬪共譖世民曰：「突厥雖屢為邊患，得賂則退。秦王外托禦侮之名，實欲內總兵權，成其篡奪之謀耳。」上大怒，召世民責之，不解。會有司奏突厥入寇甚急，上乃改容勞勉，詔世民、元吉將兵出幽州以御之。上海有寇盜，輒命世民討之，事平之後，猜嫌益甚。<br>　　世民、元吉與頡利突利二可汗遇於幽州，元吉見其兵盛，大懼，不敢出。世民獨帥騎馳詣頡利曰：「國家與可汗和親，何為負約？我秦王也，可汗能鬥，請獨出與我鬥。」又遣騎前告突厥曰：「爾往與我盟，有急相救，今乃引兵相攻，何無香火之情也？」頡利見世民輕出，又聞香火之言，疑突厥與世民有謀，突厥又疑頡利與世民有謀，乃相與請和，與盟而去。<br>　　丙戍九年六月丁巳，太白經天，世民既與建成、元吉有隙，建成於夜宴進酒，世民飲之未盡而倒，淮安王掖世民還，咯血數升，急解之，得愈。上臨幸視疾，因語世民曰：「爾兄弟終不相下，同在京師，忿閱且深，爾宜往洛陽，分陝以東悉主之，許建天子旌旗。」建成、元吉相與謀曰：「秦王若至洛陽，不可複製，不如留之長安，則一匹夫，取之易矣。」乃令人上封事，言秦王左右，聞往洛陽，無不喜躍，觀其志趣，恐不復來。<br>　　帝乃中止。建成、元吉以秦府多驍將，欲誘之使為己用，密以金銀器一車，贈尉遲敬德。敬德辭不受，以告世民。世民曰：「公心如山嶽，雖積金至鬥，知公不移。元吉乃譖敬德於上，將殺之。世民固請得免。房玄齡、杜如晦勸世民行周公之事。<br>　　建成、元吉亦日夜與後宮譖訴世民於上，上信之。元吉密請殺秦王。上曰：「彼有定天下之功，罪狀未著，何以為辭？」元吉曰：「但應速殺，何患無辭。」上不應。會突厥入塞，建成薦元吉將兵擊之。元吉請秦府驍將秦叔寶、尉遲敬德、程知節、段志元同行，簡秦府精兵悉隸麾下，徙房玄齡、杜如晦等不得在秦府。東宮官王日至至密告世民曰：「太子語齊王，吾與秦王餞汝於昆明池，使壯士拉殺之，盡殺秦叔寶等，遣人說上授我以國，而立汝為太弟。」於是長孫無忌、高土廉、尉遲敬德等請世民決計。世民命卜之幕僚。張公謹自外來見之，取龜投地曰：「夫卜以決疑。今事在不疑，尚復何卜？」<br>　　己未，太白復經天，太史傅奕密奏太白見秦分，秦王當有天下，帝以其狀授世民，於是世民密奏建成、元吉與張婕妤、尹德妃及與諸後官淫亂狀，且曰：「臣於兄弟，無私毫負，今欲殺臣，以為世充、建德報仇。」上省之，愕然曰：「明當鞫問，汝宜早參。」庚申，世民將入朝，夜享將士，長孫后親為行酒，士皆感奮願死世民遂帥長孫無忌等入，伏兵玄武門。張婕妤竊知之，密告建成。建成、元吉覺變，即跨馬東歸宮府。<br>　　世民從而呼之，元吉惶悚，引弓三射不能彀。世民一箭射殺建成，再中元吉墜馬。世民馬驚逸入林下，為木枝所掛，墜不能起。元吉遽至，奪弓將扼之，尉遲敬德將七十騎繼至，躍馬叱之。元吉欲趨武德殿，敬德追射殺之。東宮及齊府兵乃鼓噪欲攻秦府，敬德持建成、元吉首示之，宮府兵皆潰。上謂裴寂等曰：「不圖今日乃見此事。」蕭瑀、陳叔達曰：「建成、元吉嫉秦王功高望重，共為奸謀，今秦王已討而誅之，秦王功蓋宇宙，率土歸心，陛下若處以元良，委之國務，無復事矣。」上曰：「善，此吾之夙心也。」遂立世民為皇太子。又詔自今軍國重事，無大小悉委太子處決，然後奏聞。殺建成諸子承道、承德、承訓、承明、承義等，殺元吉諸子承業、承巒、承獎、承裕、承度等。元吉妻楊氏，美麗無比，素與長孫后善，嘗諫止元吉無與世民為仇，至是親至世民宮中請死。光彩發越，嬌啼宛轉，百倍撩人。世民忘其為弟婦，竟以克敵仇家視之，遂與私焉。及即位，納之宮中，甚寵幸之。赦建成、元吉黨羽，一無所問。洗馬魏徵嘗勸太子建成早除秦王，至是，世民召見曰：「汝何為離間我兄弟？」對曰：「先太子早從征言，無有今日。」世民素重其才，改容謝之。又召王圭以為諫議大夫。<br>　　命縱禁苑鷹犬，罷四方貢獻，聽百官各陳治道，政令簡肅，中外大悅。帝自稱太上皇，詔傳位於太子，太子世民即皇帝位於顯德殿，是為太宗文武帝。大赦天下，放宮女三千人。高祖在位九年，又在太上皇位九年崩，壽七十一歲。欲知後事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>