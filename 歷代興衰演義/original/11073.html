<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷代興衰演義 - 第三十八回　李自成犯京邑社稷摧崩</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　李自成犯京邑社稷摧崩</font></h4>
			　　詩曰：<br>　　濯濯春風舊柳條，昔年曾鬥楚宮腰。<br>　　繁華去後行人絕，猶自枯枝拂板橋。<br>　　板橋霜冷馬蹄忙，為送行人下夕陽。<br>　　多少遺宮成瓦礫，無窮戰壘聚鋒芒。<br>　　舊京芳草銅駝臥，故塚冬青麥飯香。<br>　　軒老早知興廢事，一蓑煙雨釣滄浪。<br>　　卻說明之將亡，災異特甚。如太白晝見，日食地震，地裂湧血之類，不一而足。閩縣有少婦，摘蔬園中，虎逾園，攫取婦淫之。婦驚怖幾絕。家人共驅虎，逾時乃去。後產一虎，棄之郊外。餘杭周氏與龍交，一產四蛇。太原樂靜縣民李良雨，忽變為婦人，與同賈者苟合為夫婦。睢寧大雨河溢，五龍見雲中。是日，有龍為蛛網所掛，不得脫。須臾，復有一龍縱火焚其網，龍乃脫去，蛛死山中，絲網尚彌山谷。萬載縣有巨石自天而墜。張方伯修甘州城，得小棺五百餘具，約長二尺餘，啟視，內斂一人，男女老少不同，而皆紗帽紅袍，鳳冠霞帔。其少婦皆美麗動人，去衣視之，休皆瑩白可愛。南宿州村民婦，一產七男，膚紅白黑青諸色各異，以為妖，囑人瘞之。是夜，里中有長者夢神謂曰：「明日有七將軍在厄，過爾門，爾當救之。」長者起覘門外，果見有人攜一筐，以衣覆其上，內有群兒啼聲。問而知其故，遂如神言收養。及長，皆勇猛異常，崇禎時，俱為盜首。甲午九月初六日夜，一星圓大似碗，色如血，紅光燭地，霎時變為五，聚如碗大，俱血色。至三更，復並，並為一，至四更，複分為五，至五更，總歸為一，大如米籮，俱血紅色。順德縣民生一女，暴長，甫月，已如成人。<br>　　甲辰二月，厚載門皇城一帶，忽影出城郭，山川、樹木、人物之形，又有鐵騎無數臨城，城上皆豎旗幟。京城大水，有巨人從北來，著白衣白幘，耳有墜，高二丈餘，兩目炯炯，火光射地，望南而去。蘇州城東陸太學邦傑家人婦，產一肉胞而無血，破之，中裹小兒百數，皆一二寸長，能蠕蠕動。蘇城吳乙妻，產金色鯉魚，長四尺，投之淵。山東一帶人家，藏倉小黑馬料豆，盡飛不見，雨於儀真，人撿取，有一撮可至二三合者。壬戌六月，日正午，北有一星明顯，隨日而轉。當塗縣民產一物，如鴉而無羽毛，倏化為血。平陰縣人養蠶上簇，未成繭，忽一夕變為黃旗，長皆丈許。崇禎即位，將就寶座，大聲忽發於殿之西，若天崩地塌然，伏馬皆驚，百僚震恐。於五鳳樓前得一黃袱，內有小函，題曰：「天啟七，崇禎十七，還有福王一。」戊辰七月二十三日，杭州仁和縣牛頭堰於望雲生一子，甫彌月，忽大潮湧至，于家惶懼奔逃，於隨潮去。次日，赭山港王漁戶獲一大魚，重百餘斤，抬至彭敬全家易酒米。初破魚，腸中一小兒，端坐不動，以為神異。彭無子，遂乳哺為己子，於望雲亦無子，聞之往彭敬全家求還，彭不允，於訟之官。府尹判：魚腹全子，千古異事，著兩家合於之。待長，兩家各為聚婦。其宿于家婦而生者，即為於孫。宿於彭家婦而生者，即為彭孫。後各生數子。<br>　　松江莫翁女已適人，忽化為男。河南大旱，密縣民婦生早魃，河南草木生戰鬥人馬披甲持矛之形。孟縣民孫光顯祖墓及同陌王氏、黨氏墓中一帶，有葡萄草，夏抽新條，條列萬狀，有為美人、書生、達官者，有為龍鳳龜麟雀魚蛇鼠者，有為蟬、為孔雀、為鸚鵡者，皆五彩，點染奇巧，生動可愛。和州芥菜結茄。宣城出血，京師城門哭聲，如女子啼。炮空鳴，鬼夜哭，山東雨血。京師宣武門外斜街民家白雞，羽毛鮮好，啄距純赤，漸大，重至四十餘斤。占曰：「此騖也，所見之處國亡。」己卯，鳳翔大鼠成群，食牛，咬入人腹，食人見骨。四月，有星隕於鳳翔袁畫師家，不及地，旋轉如冶金，良久，漸高飛去，照數十里。各處鬼夜哭，咆哮有聲，逐之有影。松江有大魚，長數十丈，目中可容三人而無睛。襄陽春山鄉，獲一牛，兩頭二日。<br>　　德安府天雨魚，庚辰九月之望，兩日並出。壬午，順天三河縣空中忽墮一龍，牛頭蛇身，有鱗有角，宛轉叫號於沙土中，以水沃之則稍止，三日而死。<br>　　泰州兩大山，合而為一，其民居兩山間者，皆不見。京師鐵炮自鳴。四川水變為血，並鳴有聲。山東婦人生一兒，人身雙貓首，首有角，角之巔有目，手垂過膝，兼雌雄兩體。嘉定一男子無家室，忽腹大面黃，人以為蠱。其鄰夜聞呼喚聲，啟戶視之，見生一男兒。鄰人以聞於官，其人抱兒遁去。蘄州有鬼，白日成陣，行牆屋上，揶揄居人。奉先殿鴟吻忽落地，作披髮鬼，哭出宮而去。癸未正月，京營巡捕軍夜宿棋盤街之西，更初定，一老人囑曰：「夜半子分，有婦人縞素涕泣，自西至東，勿令過，過者厄不淺，雞鳴則免矣。吾乃土神，故以告也。」<br>　　夜半婦果至，軍如所戒，不聽前。五鼓，偶熟睡，婦折而東，旋近，蹴邏者醒之，曰：「我喪門神也。上帝命我行罰此方，汝何聽老人言阻我，災首及汝。」言畢不見，邏者奔歸，告家人。言未終，僕地而死，疫乃大作，人鬼錯雜。薄暮，人不敢行，一時貿易多得紙錢，乃置水投之，有聲則錢，無聲則紙。大疫定後，河北小兒見一人白面毛，逐之入廢棺中，發棺，則白毛飛滿空中，俄而羊毛疫大作，漸染至江南。民相戒曰：「無食茄，食茄必病。」既而驗之，以手折茄，中分之，輒有羊毛，此病投以藥，皆死。惟刺中指節間，出柴血，去羊毛即愈。湯溪李生黃瓜。義烏有牛生兩頭一身八足。<br>　　癸未十月初十日，黃昏時，御庫銀一片飛出，銀邊相觸有聲，自西飛向東去乙光州雨綿絮，宮中黑眚見。杭州鵂烏見，鳥身人面，兩翼四足。沅州、銅仁連界處，掘出古碑，上有字二行云：「東也流，西也流，流到天南有盡頭；張也敗，李也敗，敗出一個好世界。」凡流賕所至城邑，三日前，必有鬼先至，其鬼千百成群，先大而後漸小，至則一城之人皆不知所為。其餘災異，多不勝書。所謂國家將亡，必有妖孽也。其崇禎何以亡國？請得而粗言之。<br>　　崇禎，清朝諡為愍帝。愍帝既誅魏忠賢，天下歙然望治。<br>　　無奈愍帝雖英明勤儉，愛民圖治，而性剛愎自用，專以察察為明，反為群臣所壅蔽；而且吝於糧賞，既不知人，又不知兵，毫無經濟駕馭之才。而二三文臣，皆係章句腐儒，無益於用，但知結黨朋比，惟為身謀，並不知有天下國家之大計。而二三武臣，又以賊滅則太平無事，必為文臣所欺凌，且難淫掠，故雖屢敗賊，而必不肯滅賊，蓋欲挾賊以自重。所以民謠有言：甲申十七年三月十八日，明朝諸臣送禮於李自成，具柬云：「謹具大明江山一座，奉申敬文八股，頓首拜。」蓋貧腐儒之亡國也。愍帝即位之初，即起袁崇煥為兵部尚書，兼右副都御史，總督薊、遼、登、萊、天津軍務，而袁崇煥遂以私忿殺左都督毛文龍。先是游擊毛文龍奉遼撫王化貞命，安撫豬島、廣鹿島等處，以二百人據鐵山皮島，招集亡命，眾至十餘萬，逼近遼東，大為清朝牽制之患。於二年四月被殺，而明氏之亡決矣。戊辰崇禎元年，陝西延安大饑，府谷民王嘉胤倡亂，又有不沾泥、楊六郎等同起，延安人張獻忠從亂。獻忠多智，號為「八大王」。又有白水盜王二兵起應加嘉胤，北與嘉胤合，眾至五六千，掠延安、蒲縣、韓城等地。米脂人李自成往從嘉胤。<br>　　自成家貧，性狡黠，善走，能騎射。不沾泥、楊六郎相繼俘獲，自成走匿延安山澤間，得免。己巳二年，張獻忠據米脂十八謀，乞降於秦撫楊鶴，而楊鶴昏懦無能，遣官四出招撫，黃虎、小紅狼，一丈青、龍江水、掠地虎、郝小泉等，俱給免死牌。眾名雖降，而實叛。<br>　　冬十月，清太宗親率兵南下，過京城，群臣遂欲取明，太宗不忍取，班師而還。明逮薊遼總督袁崇煥下獄，磔於市。因都城警，詔天下勤王。山西巡撫耿如杞以兵入援，其所統兵，皆沿邊勁卒，會京師解嚴，兵部屢調其兵不已，又不與糧，嘩於涿州。朝廷逮耿如杞論死，其兵遂叛，與李自成合，眾萬餘，共推高迎祥為闖王，李自成為闖將，轉戰山西、河南等處。庚午三年，秦地大旱，米粟騰貴，軍餉告匱，兵無糧，往往亡命山谷間為盜。時東事甚急，廷議核兵餉，各邊鎮共釐汰至數十萬，多嘩而流亡，倡饑民為盜。又給事劉懋請裁定驛站，謂可歲省金錢數十萬，上從之。豈知河北游民，向借驛糈，至是無所得食，遂群起為盜，而盜風大熾。給事吳執御請罷加派、捐助、搜括三項，以蘇民困。勿聽。又請於沿邊諸邑，擇賢守宰，界以本地錢糧，訓練土著兵丁，各自為守，再發兵討之。不聽。<br>　　六月，曹文詔擊斬王嘉胤於陽城，其黨復推王自用為首，號紫金梁。其黨白相名目，有老回回、八金剛、闖王、闖將、八大王、擇地王、闖塌天、破甲錐、邢紅狼、亂世王、混天王、顯道人、鄉里人、活地草、革里狼、左金王、曹操、關索、混天星、過天星、獨行狼、蠍子塊、一字王、射塌天、混十萬、可天飛、混天飛、點燈子、王老虎、金翅鵬、滿天星、混天猴、上天龍、馬老虎、獨頭虎、上天猴、黑煞神、飛山虎、一隻虎、撞天王、翻山鷂、整齊王、紫微星、托天王、十反王、小秦王、混世王、上天王、一連鶯、一盞燈、鑽天硝、開山斧、一座城、通天柱、爬天王、抓地虎、滾地狼等名號。以上諸人，或一人為一營，或二三四五人合為一營，分為三十六營。而張獻忠等亦皆叛去，分戰陝西、山西、山東、河南、四川、湖廣、河西、北直之南、南直之北。其殺戮之慘，亙古未聞。時諸賊敗則就撫，旋撫旋叛，廷臣任其所為，於是有「官賊」之謠。而官軍亦復到處淫掠，於是民不聊生，盡皆為盜，幾於無民矣。<br>　　八月，命洪承疇總督三邊。洪承疇、曹文詔出擊，趙四兒擒之，即點燈子也。壬申五年，秦地反民流入山西，山西巡按羅世錦歸咎於秦．謂以鄰國為壑。給事裴君錫，晉人也，上言請責成秦撫，驅之回秦，然後再議剿撫，當事之無識如此。洪承疇、曹文詔大敗秦地反民於西澳，又敗之於鐵角城，斬可夫飛、獨行狼等。曹文詔忠勇無敵，屢建大功，而為文臣所排，其後力竭，自刎於娑羅寨。時文臣結黨營私，武臣觀望畏縮。<br>　　反民陷城邑無虛日。有一過者，有至數過者。其數過者，則婦女民人廬舍皆盡，惟有空城而已。癸酉六年，上命諸內臣各視師行營，諸內臣動以威倨上官庶司，於是上官庶司群相壅蔽，而軍事愈多掣肘矣。張道濬堆滿天星，總兵張應昌擒一盞燈，延綏巡撫陳奇瑜擊斬鑽天哨、開山斧、一座城。山西、陝西大饑，人相食，民反叛者愈眾。甲戌七年，總督陳奇瑜圍李自成於車廂峽，會連雨四十日。自成無所得食，遂大窘，乃自縛乞降於奇瑜，奇瑜受之。已而，既出棧道，遂不受約束而叛。先鋒高傑，因竊自成妻，乞降於賀人龍。山西巡撫戴君恩誘斬通天柱。山西、陝西大饑，人相食，叛者益熾，削總督陳奇瑜職聽勘。洪承疇奏寺：「賊兵猖獗，動至數十萬，而官兵不過一二萬；賊多精騎，每跨雙馬，而官軍馬三步七，不能追逐；賊到處攻掠城堡，即可得食，而官軍必待轉運，若不大發兵餉，何能克敵哉？」河南大旱，叛者益熾。<br>　　乙亥八年，秦地反民數十萬出關，分而入晉、入豫、入楚、入蜀。河南反民入江南，趙六安陷鳳陽，焚皇陵，闖、獻皆與。<br>　　皇陵報至，上素服避殿，親祭告太廟。蘄黃村民擒斬爬天王。<br>　　丙子九年，武舉陳啟新上言科甲之無用，「惟知虐民剝民以自富，民奈之何不窮且為盜哉？勢不以皇上之天下，斷送於章句腐儒之手不止也。」上異之，擢為吏科給事中，然啟新實無奇才異能可用，至十四年，以匿喪被劾，下撫按訊，遂遁。總理盧象升敗反民於谷城，斬黑煞神、飛山虎。<br>　　四月，大清太宗建國號曰清，改天聰十年為崇傅元年。七月，明陝撫孫傳庭擒闖王高迎祥及劉哲等送京師，磔之。反民共推李處自成為闖王。副將祖大樂敗反民於谷城，斬混天王，而柴金梁、掃地王諸人歸於闖王。丁丑十年正月，老回回等趨桐城，總兵秦翼明敗之於麻城，老回回所部整齊王、八大王九營潰而為四：一支走囉田，一支走團風，一支向蘄水，一支趨岐亭。闖塌天等又分兩路至江北，一自桐城犯廬江、舒城，一由光固逾霍山、六合東行，又分為數十股，分戰江北。時混天星侵軼商洛，李自成縱橫西安，過天星盤踞湃隴，獨行狼、蠍子塊轉戰漢南、河西，聲勢大盛矣。<br>　　左良玉於舒城、六安間，連戰三捷。秦翼明敗闖塌天於細石嶺，俘一條蔥、新來虎，反民退入大山中。張國維檄左盡玉入山搜捕，良玉憚於入山，兵將日擁戰中奪回美女數千為樂。<br>　　國維三檄之，始自舒城進發，而反民已出境矣。詔革左良玉職，俾殺反民自贖。命陝西巡撫孫傳庭兼理河南，以熊文燦為兵部尚書，總理直隸、山、陝、川、湖軍務，督剿反民。戊寅十一年正月，左良玉、陳洪范破反民於鄖西，張獻忠再降於陳洪范。<br>　　八月，曹操會革里眼、過天星、托天王、十反王、整齊王、小秦王、混世王、整十萬等於陝州，犯襄陽。熊文燦次襄陽，遣副將龍在田邀擊革里眼、射塌天於雙溝，大破之。老回回奔棗陽，曹操獨留內浙山中，勢孤，乞降於提督太監李維政。維政為言於熊文燦，文燦檄止諸軍，曹操九營俱就撫，授為游擊將軍，供給甚備。羅汝才自言不願為官，願為百姓耕田，乃分屯部眾於房、竹、鄖、均諸邑，與居民錯壤而居。張獻忠就撫，屯谷城，汝才遙為聲援。李自成陷瀘溪。洪承疇、孫傳庭大破反民於襄陽，闖王困於潼關。<br>　　初，闖王父守忠禱於華山，夢神以破軍星為之子，生自成，呼為黃來兒。自成妻韓氏，故娼也，縣役蓋君祿與之通，自成殺淫者，偕李過亡命甘州。后淒邢氏，又與高傑通。傑竊之以降於明。及潼關之敗，其再娶妻小及女，盡為官軍所得，止從十八騎，過谷城，依張獻忠。獻忠與之飲，酒半酣，讞忠撫其背曰：「李兄盍亦從我降，而僕僕奔走乎？」自成仰而嘻曰：「不可。」獻忠乃資以衣馬，走依老回回營，臥病半年。老回回授以百人，使同諸人出一階文，向陝西。左良玉大破之，射塌天降之。射塌天即李萬慶也，降後屢立戰功，聲至副將，守襄城，後自成陷襄城，殺之。已卯十二年，張獻忠復叛於谷城，飛蝗蔽天，食禾稼殆盡，饑民並起從之。羅汝才九營復叛應獻忠。七月，二人合於房縣，左良玉追及之，大敗而還。事聞，逮熊文燦棄市，以太學士楊嗣昌督師討之。羅汝成過天星七股入蜀，犯夔州，石柱女帥秦良玉邀擊之，斬東山虎。秦蛆帥師勤王，見邵巡撫，公然帶美貌男妾十餘人；時李自成向陝西，勢復振。九月，秦兵大破李自成於函谷關，自成眾略盡。秦兵蹙之於北，左良玉扼之於南，自成窮蹙，不復他逸，食且盡，自經者數四，養子李雙喜救之，諸將圍自成甚密。督師楊嗣昌曰：「圍師必缺，不若空武關一路，待其走而執之。」自成以五十騎衝圍而南，諸將不能御，遂自武關入鄖陽。時河南大饑，民從之者數萬。楊嗣昌即楊鶴子也，父子前後誤國。<br>　　庚辰十三年，秦軍復大破闖王於觳函，斬首數千級，誅蠍子塊，而整十萬、掃地王、小秦奉、金翅鵬、托天王、過天星、關索、滿天星、張妙子、邢家米、大天主，鎮天王、一條龍、小紅狼、九梁星等相繼降。闖王潰圍而出，走河南。時南北兩京、山東、河南、山西、陝西、浙江大旱蝗，人相食，草木俱盡，反民者復大熾。又開州人袁時中，聚眾寇開州，旬日間，眾至數萬。時官軍不能殺賊，反日肆淫掠，殺被難男婦以邀賞。<br>　　其在家稍富者，府縣等官又加以通賊之名，殺而籍沒之。其有美貌婦女，則收為婢妾。其實通反民者，反畏之而不敢問，民無逃生之路，遂群迫而為盜，盜日熾，而亡日逼矣。辛巳十四年，河南，山東反民盡歸於李自成。自成會眾部攻陷河南府，臠福王雜以鹿肉，名為福祿酒，飲之。福王，神宗之愛子，母鄭貴妃，富厚甲天下，其後宮珍寶山積，俱為自成所得。自成以兵圍開封，周王恭枵出金五十萬，募兵御卻之。獻忠襲襄陽，焚襄王府，執裹王，據坐王宮，坐王堂下，勸之以卮酒，曰：「吾欲斷楊嗣昌頭，而嗣昌遠在蜀，今當借王頭，使嗣昌以陷落伏法。」遂斬之。其軍資器械山積，盡為所有。三月，督師楊嗣昌自縊於軍中。<br>　　自成陷歸德，牛金星降之，自成以其女為妻。金星薦卜者宋獻策，善河洛數。獻策長不滿三尺，見自成獻圖讖云：「十八孩兒，當主神器。」自成大喜，拜軍師。時闖眾已五十萬，曹操復與之合，益強。赦故兵部尚書傅宗龍於獄，以為陝西總督。自成攻項城，宗龍將兵救之，自成破宗龍軍，遂陷項城。<br>　　分兵屠商水、扶溝，複合陷葉縣，將軍劉國能死之。國能即降將闖塌天也。時諸人半降於官軍；半歸於闖部。惟老回回、革里眼、左金玉、曹操、八大王及袁時中尚存。老回回即馬守殷，革里眼即賀一龍，曹操即羅汝才，八大王即張獻忠也。回、革、左陷宿松、英山、潛山等處，張獻忠陷鄖西，有眾數十萬。掠信陽，左良玉大敗之。獻奔李自成，自成將殺之，獻因東走，與回、革合。回、革、左、獻會闖於河南，眾逾百萬，陷襄城。<br>　　先是陝撫汪喬年發自成祖墓，得一蛇，若龍形，飛空，昨日數口而墮，喬年即斬以徇。至是將兵救襄城，兵敗被殺，又米脂令邊大綬，掘自成祖墓，得一物，鱗甲滿身，醯而灰之。賊陷南陽，唐王死之。闖、獻合兵陷禹州，徽王死之。復圍開封，周王恭枵與巡撫高名衡、總兵陳永福竭力固守。永福射中自成左目，自成退屯朱仙鎮。<br>　　壬午十五年正月，自成攻開封益急，以洞車附城，執汴人鑿城磚土而空之，縱橫丈餘，凡為數十窟，輦火藥數萬斤，實之。而實土礫於外，成丘阜以蔽之。眾擐甲持矛，望城崩即擁上，乃以火燃藥卜豈知舊土實而新土虛，火藥一發崩天，磚缶皆飛鳴外響，眾之布圍於外者，人馬皆成血糜，乃大駭，解圍而去。回、革、左、闖操所部八十萬，屠胨州，陷睢州、太康、歸德、寧陵、考城等處。督師孫傳庭斬總兵賀人龍。人龍，米脂人，以諸生效用，屢殺反民有功。上疑其與反民通，密敕傳庭殺之。反民聞人龍死，酌酒相慶曰：「賀瘋子死，取關中如拾芥矣。」山陝有妖鼠，產於蝦蟆腹中，一產數千，食禾稼立盡。民大饑，人相食，賊愈熾。回、革、左、操、闖、獻三圍開封，守臣告急，總兵許定國以山西兵渡河援開封，時反民兵勢盛，眾皆畏之，潰於覃懷。督師丁啟睿及援剿諸軍楊文岳、左良玉、虎大威、楊德政、方國安等潰於河上。山東總兵劉澤清援開封，立營朱家寨，被攻之三日，諸兵不至，澤清亦引兵去。開封久困食盡，人相食。開封城北枕黃河，巡撫高名衡等恃引黃河之水，環壕以自固，反民乃大決河水灌城，河流直衝入城，勢如山嶽，水聚長二丈，士民溺死數十萬，高名衡、陳永福與周王等咸乘小舟，逾城而過，至城西上山，尋路而遁。<br>　　城中遺民尚餘數萬，反民浮舟入城，盡掠之以去。張獻忠再陷六安，將州民盡斷一臂，男左女右。總兵黃得功、劉良佐將兵救六安，敗績。獻忠遂謀渡江，入南京，僭號改元。獻忠南下，黃得功大破之於潛山，劉良佐再破張獻忠於安慶。十月，獻忠引兵西走蘄水，黃得功忠勇無敵，時人號為黃闖子。闖王合諸人屠汝寧，陷襄陽，掠崇王由樻及世於諸王妃嬪以行，又陷武岡，殺岷王。癸未十六年正月，李自成陷承天府，巡撫宋一鶴、鐘祥知縣蕭漢死之。<br>　　初，李自成流劫秦、晉、楚、豫，攻剽半天下，既而連陷荊、襄、鄢、郢，席捲河南，有眾百萬，始思據城邑，擅名號，眾俱奉其號令，推自成為奉天倡義文武大元帥。自成據襄陽，號曰襄京，其餘所陷郡縣，俱改易名號，修襄王宮殿為宮，設官分職。老回國降於李自成。革里眼、左金王雖與闖合，恃其眾，意不相下。三月，闖王置酒宴左、革，殺之席上，並其軍。<br>　　闖王命羅汝才珍鄖陽，久不下，所部多死，因怨闖王。四月，闖王以數十騎突人羅汝才營，汝才臥未起，入帳中斬之，一軍智嘩，七日始定，所部多散亡，降於秦督孫傳庭。袁時中欲歸款於明，五月，闖王攻殺時中。自後只闖、獻二人陸沉中原矣。<br>　　去年十月，張獻忠西走蘄水。是年正月，夜襲蘄州，陷之，令縉紳、孝廉、文學各自東門入，西門出，盡斬之，遂屠蘄州。<br>　　三月，復屠蘄水，遂自蘄水疾馳至黃州，乘大霧以攻城。黎明城陷，眾執副使樊維城，不屈，死之。獻忠沿江而上，悉師破漢陽，由煤炭洲渡江，直逼武昌城下。時庫藏空虛，楚王有積金百萬，長史徐學顏請王發數十歹金以贍軍，王不聽。而募兵助守城，獻忠攻城，參將崔文榮御之，多有斬獲。而楚府新募兵為獻忠內應，城遂破。文榮與前大學士賀逢聖及楚府長史徐學顏俱死之。獻忠執楚王，沉之於西湖，獲宮中積金百餘萬。<br>　　屠楚宗，戮士民，遂據楚王府，而裸淫其宮眷，僭稱武昌曰京城，偽設六部五府，鑄西王之寶，開科取士，授郡縣官。李自成聞之怒，遣人賀之曰：「老回回已降，曹、革、左皆被殺，行將及汝矣。」獻忠懼而恨之。<br>　　七月，方國安合左營副將徐懋德、馬士秀率步騎二萬，夜擊獻忠，勝之。左鎮諸軍並進，獻忠令別部守武昌，而己趨岳州。官軍復武昌，遂復漢陽並諸屬地。獻忠陷岳州，復陷長沙，拆桂王宮殿於長沙，以長沙為京城，開科取士。獻忠遣兵取江西，陷瑞安、臨江、新喻、分宜，又陷袁州吉安。十一月，江督呂大器兵復吉安，左良玉移鎮武昌，令馬士秀等趨長沙搗其後，令馬進忠等趨袁、吉擊其前，諸軍奮擊，大敗之，遂復岳州及袁州。十七年正月，獻忠遂棄長沙，引步騎數十萬入夔州。<br>　　六月，獻忠陷涪州、瀘州，蜀王告急於江南。獻忠陷重慶，瑞王闔宮被難。八月，獻忠陷成都，蜀王闔宮被難，獻忠自稱西王，改元大順。獻忠大索全蜀紳士至成都，皆殺之。既而懸榜試士，云不到者斬。諸生遠近爭赴，獻忠以兵圍而擊殺之，咸挾筆握策而死，蜀中士類俱盡。獻忠未幾而病，遂死。清兵至，餘黨悉降。或曰：「清兵至，獻忠出戰，為流矢所中而死，屍化為黑虎，又傷人無算。」未知孰是。<br>　　李自成自十六年五月並袁時中之後，大造戰艦於荊襄，謀自王於荊州，遣親信大帥二十九人，分守各處郡縣要害，以劉宗敏總步、白旺總騎。闖王行軍，雖左右不知所往，其百萬之眾；惟自成馬首是瞻，席捲而趨，遇大川則囊土雍上流而渡之。<br>　　每有謀略，集眾計之，自成不言可否，而陰用其長者。其攻城望風降者不殺。其兄自秦中來，自成執而殺之。無子，以李雙喜為養子，一時流亂十餘年，自北京以南，南京以北，縱橫數千里間，白骨滿地，人煙斷絕，行人稀少。上召保定巡撫徐標人見。標曰：「臣自江淮來，數千里蕩然一空，即有城池，僅餘四壁，蓬蒿滿目，雞犬無聞，曾未遇一耕者。陛下將何以致治乎？」上聞之，欷欺泣下。為祭難民，祭陣亡將士，祭各親王，作佛事子宮中，以祈太平，下詔罪己。趨督師孫傳庭，著速平亂。八月，孫傳庭次閿鄉，克寶豐，誅偽州牧陳可新，遂入唐縣，反民家口悉伏誅。孫傳庭復郟縣，李自成將兵逆戰，大敗。時孫傳庭前鋒盡收左、革故部，皆致死於反民。而高傑所統諸降將，備悉其中曲折。自成復遣其弟一隻虎李過逆戰，三戰三北。自成奔襄城，渚軍進逼之，自成累敗，挑土築牆以自守，已而食盡，有饑色。自成謀所向，牛金星請先取河北，直搗京師，楊承裕欲先據河南。獨顧君恩曰：「否，否，先據留都，勢居下流，難濟大事，其策失之緩；直搗京師，萬一不勝，退無所歸，其策失之太急；如先取關中，為元帥桑梓之地，秦邦百二山河，足以建國立業，然後旁略三邊，資其兵力，攻取山西，後向京城，進退有餘，方為全策。」自成從其計。正欲進取關中，會大雨連旬，孫傳庭軍乏餉，兵噪於汝州，降將李際遇陰通於自成。自成率諸騎大至，官軍與戰，墮自成伏中，遂大敗。孫傳庭與高傑走河北，自成向潼關，孫傳庭亦整兵向潼關，眾尚有四萬。一隻虎陷閿鄉，疾走潼關，獲督師大纛，自成以纛給守關者，突入潼關，官軍大潰。自成入關西行，一隻虎陷華陰，孫傳庭退屯渭南。冬十月，賊合眾數十萬陷渭南，孫傳庭沒於陣，楊暄被執不屈，死之。李自成陷商州，商洛道黃世清死之。李自成陷西安，陝西巡撫馮師孔、按察使黃炯、長安知縣吳從義、指揮崔爾達、秦府長史章世炯等皆死之。自成據秦王府，擄秦王，偽授權將軍。秦藩富甲天下，擁資數百萬，盡為自成部所有，自成分兵徇諸群縣，皆陷之，自成改西安府為長安，擄掠巨室助餉。十一月，陷延安，復陷鳳翔，屠之。總兵高傑引兵奔山西，高傑即翻山鷂，後率兵入扛南。李自成陷榆林，總兵尤世威及諸將、一城男婦盡死之，無一人屈節辱身者。自成搗寧夏，寧夏以降。陷慶陽，屠之，執韓王。<br>　　陷平陽，殺西河王等數百人。山西群縣望風款附，自成遣偽牌遍行山西，其辭甚悖。<br>　　甲申，大清世祖章皇帝順治元年，明崇禎十七年正月，李自成稱王號於西安，僭國號曰順，改元永昌。其掠河東，河津一路俱陷，李自成偽牒兵部約戰，言三月十五日至。上憂，臨朝而歎。大學士李建泰曰：「主憂如此，臣敢不竭力，願以家財佐軍，提兵西行，剿寇立功。」上悅曰：「卿若行，朕當仿古推輪禮行之。」遂命大學士李建泰出師，上以特牲告廟，廷授節劍，駕御正陽門，設宴作樂，親賜卮酒曰：「先生之去，如朕親行。」建泰頓首起行，上目送之，是日大風揚沙，占曰：「不利行師。」建泰肩輿不數步，桿折，識者憂之。建泰出都，聞山西烽火甚急，家已破。進退失措。次於涿州，未幾，為自成所執。二月朔，上平旦視朝，忽得偽封，啟之，其詞甚悖，末云：「限三月望日至順天會同館繳。」一時相顧失色，朝罷，遂不復問。李自成至太原，太原無重兵為守，巡撫蔡懋德，遣驍將牛勇、朱孔訓出戰，孔訓傷於炮，勇陷陣死，一軍皆沒。<br>　　自成移檄遠近，有云：「君非甚暗，孤立而煬蔽恒多；臣盡行私，比黨而公忠絕少，甚至賄通官府，朝廷之威福日移；利入威紳，閭左之脂膏盡竭。」又云：「公侯皆食肉，紈袴而倚為腹心；宦官皆齙糠，犬豚而借其耳目；獄囚累累，士無報禮之心；征斂重重，民有偕亡之恨。」人讀之多為扼腕。<br>　　蔡懋德知事必不支，寫遺表，令監紀賈士璋間道奏京師。<br>　　自成陷太原，執晉王，巡撫蔡懋德，中軍盛應時等皆死之。李自成兵趨正定，知府邱茂華叛降，自成遣數騎入城，收帑籍，近京三百里，寂無言者。吏科鄙給事中吳麟征，請棄山海關，征吳三桂入衛京師，群臣皆以棄地非策，不從。李自成兵至寧武關，總兵周遇吉悉力拒守，大炮擊殺自成所部萬餘人。會火藥盡，或言：「賊勢盛，可款也。」遇吉曰：「戰三日，殺賊且萬，君輩何怯耶？能勝之，則一軍盡為忠義；萬一不勝，縛我以獻，若輩可無恙。」於是開門奮擊，衣服旗幟，悉與自成部同，而自為記別。自成部大亂，被殺數千人，懼欲退。或為之策曰：「我眾彼寡，請去帽為識，見戴帽者擊之可殲也。」自成引兵復戰，皆脫帽以自別，明兵大敗，遇吉闔家自焚。身揮短刀力鬥，見執，罵賊而苑，自成歎曰：「使守臣盡如周將軍，吾安得至此？」李自成陷大同，殺代王，總兵朱三樂、巡撫衛景瑗等死之。上以自成兵日迫，問戰守之策，群臣默然。上歎曰：「朕非亡國之君，諸臣盡亡國之臣耳。」遂拂袖而起。欽天監奏，帝星下移，李自成兵陷保定，御史金毓峒及其妻王氏與其從子振孫等皆死之。賊執督師李建泰，自成長驅向宣府，監視太監杜勛，與眾約降，巡撫朱之馮獨巡城，見大炮，命眾燃之，眾不應。之馮乃自起燃火，兵民竟挽其手，之馮乃奪士卒刀自刎。宣府軍民俱降。<br>　　時帝內庫銀，不肯發餉，必取給於戶部，戶部用竭，乃征勛戚大璫助餉，遣太監徐高諭嘉定伯周奎為倡，奎謝無有，不得已奉捐萬金。太監王之心最富，上面諭之，僅獻萬金。其餘各獻多寡不等。惟太康伯張國紀，輸二萬金。後拷王之心，追現銀十五歹，周奎抄現銀五十二萬，珍幣複數十萬。李自成部益迫，有勸上南遷者，上怒曰：「卿等平日專營門戶，今日死守，夫復何言？」分營都門，設大炮，給九門守者人百錢，詔前太監曹化淳守城。南京太祖孝陵夜哭。李自成自柳溝直抵居庸關，偽權將軍移檄至京師，云：「十八日至幽州會伺館暫繳。」<br>　　京師大震，詔三大營屯齊化門外。自成兵陷昌平州；總兵燕守鑅罵賊，不屈而死。傳警至京師，上乃下前吳麟征疏，飛檄吳三桂入援，然已無及矣。自成騎過昌平，太監高起潛棄關走西山，自成分兵掠通州糧儲。<br>　　十六日上方御殿，召考選諸臣入對，問裕餉安入，滋陽知縣黃國琦對中旨，授給事中。其餘以次對，未及半，秘封入，上覽之色變，即起入，諸臣立候。移刻，命俱退，始知為昌平失守也。是夜，自成部直犯平則門。京師內外城堞凡十五萬四千有奇，時登陴守城止羸弱五六萬人，又無炊具，市飯為餐，餉久闕，僅人給百錢，無不解體。自成潛遣其黨輦金錢，飾為大賈，列肆於都門。更遣奸黨挾資，充衙門掾吏，專刺陰事，纖細悉知。十七日，上早朝，召對諸臣而泣。俄聞自成兵大至，方報過蘆溝橋，俄攻平則、彰儀等門矣。城外三大營皆潰降賊，火車巨炮，皆為其有，其反炮攻城，轟聲震地。諸臣方侍班，襄城伯李國楨匹馬馳闕下，汗浹沽衣。內侍呵止之，國楨曰：「此何時也？君臣即求相見，不可多得矣。」上召入，國楨奏守軍不用命，鞭一人起，一人復臥如故。上因命內侍俱守城，凡數千人，上括中外庫金二十萬犒軍。是日，細民有痛哭輸金者，各授錦衣衛千戶。十八日自成攻城，炮聲不絕，流矢雨集，自成所部仰語守兵曰：「亟開門，否且屠矣。」守者懼，空炮向外，不實鉛子，徒以硝燄鳴之，猶揮手示之退，乃發。李自成對彰儀門設坐，晉王、代王左右席地坐，太監杜勛侍其下，因呼：「城上人莫射，我杜勛也，可縋下一人。」守者曰：「留一人下為：質，請公上。」勛曰：「我杜勛無所畏，何質為？」提督太監王承恩縋之上，因入大內，盛稱賊兵勢重，皇上可自為計。守陵太監申芝秀自昌平降自成，亦縋上入見，備述自成犯上不道語，請遜位，上怒叱之。諸內臣請留勛，勛曰：「有秦、晉二王為質，不反則二王不免。」乃縱之出，仍縋下。勛語守城內擋王則堯等曰：「吾黨富貴自在也。」初，誤傳杜勛殉難，贈司禮監蔭錦衣衛立祠，至是方知其從李自成也。<br>　　上下詔親征。召駙馬鞏永固，謀以家丁護太子南行，對曰：「臣等安敢私蓄家丁，即有之，何足當賊？」乃罷。申刻，彰儀門啟，蓋太監曹化淳獻城開門也，李自成率大隊疾驅入。大學士蔣德璟宿會館，被創，上亟召閣臣入曰：「卿等知外城破乎？」曰：「不知。」上曰：「事亟矣，今出何策？」俱曰：「陛下之福，自當亡慮，如其不利，臣等巷戰，誓不負國。」命退。<br>　　是夕，上不能寢，內城陷，一閹奔告，上曰：「大營兵安在？李國楨安在？」答曰：「大營兵散矣，皇上宜急走。」其人即出，呼之不應。上即同太監王承思幸南宮，登萬歲山，望烽火燭天，徘徊逾時，回乾清官，朱書諭內閣：「命成國公朱純臣提督內外諸軍事，夾輔東宮。」內臣持至閣，因命進酒，連進數觥，歎曰：「苦我民爾，以太子永王、定王，分舉外戚周、田二氏。」語皇后曰：「大勢去矣。」各泣下，宮人環泣，上揮去，令各為計。皇后頓首曰：「妾侍陛下十有八年，卒不聽一語，致有今日。」拊太子、二王慟甚，遣之出，後自經。召公主至，上十五，歎曰：「爾何生我家？」左袖掩面，右手揮刀斷左臂，未殊死，手栗而止。命袁貴妃自經，係絕復甦，上拔劍刃其肩，又刃所御妃嬪數人。召王承思對飲，少頃，易靴出中南門，手持三眼槍，雜內監數十人皆騎而持斧出東門。內監守城，疑有內變，施矢石相向。時成國公朱純臣守齊化門，因至其第，閽人辭焉，上歎息而去。走安定門，門堅不可啟，天且曙矣。丁未十九日，雞鳴時，上御前殿，嗚鐘集百官，無一至者。遂仍回南宮，登萬歲山之壽皇亭自經。亭新成，所閱內操處也。太監主承恩對縊，上披髮，御藍衣，跣左足，右朱履，衣前書曰：「朕自登極十七年，逆賊直逼京師，雖朕薄德匪躬，上干天怒，然皆諸臣之誤朕也。朕死，無面目見祖宗於地下，去朕冠冕，以髮覆面，任賊分裂朕屍，勿傷百姓一人。」又書一行：「百官俱赴東宮行在。」猶謂閣臣已得朱書也，不知內侍持硃諭至閣，閣臣已散，置几上而返，文武群臣並無一人知者。<br>　　先是大內有秘室，鐍鍵甚嚴，相傳劉誠意藏秘記於內，非大變戒勿啟。至是事急啟之，得繪圖三軸，末一軸圖像，酷肖聖容，身穿白背心，左足跣，披髮中懸，於今無異，誠天數也。<br>　　時方昧爽，天忽雨，俄微雪，城陷，賊騎塞巷，投矢，令人持歸，閉門得免死。於是俱門書「順民」。自成所部經象房橋，群象哀鳴，淚下如雨。太子走詣周奎第，奎臥未起，叩門不得入，因走匿內宮外舍。初，上之出至南宮也，使人詣懿安張皇后所，勸后自裁，倉卒不得達。宮中既亂，懿安皇后青衣蒙頭，徒步走入成國公第。尚衣監何新入宮，見長公主斷肩僕地，與宮人救之蘇，負之而出。既而自成等入，宮人魏氏大呼曰：「賊入大內，我輩必遭所污，有志者早為計。」遂躍入御河死，頃間從死者一二百人。自成氈笠縹衣，乘烏駁馬，先使入清官，遂入宮問帝所在，大索不得，乃下令獻帝者，賞萬金，封伯爵，匿者夷族。明日午刻，始得先帝凶問於煤山。自成令以雙扉舁帝后於東華門側，斂以柳棺，覆以蓬廠，莫有敢往哭者。自成分宮嬪，宮人費氏，年十六，投眢井，鉤出之，見其姿容，爭相奪。費氏紿曰：「我長公主也，若不得無禮，必告汝主。」眾擁見自成。自成令內官審之，非是，賞部校羅氏。<br>　　費氏復紿曰：「我實天演之冑，義難苟合，望將軍擇吉成禮。」<br>　　羅氏喜，置酒極歡。費氏懷利刃，俟其醉，斷其喉，因自刎。<br>　　自成大驚，命收葬之。內臣獻太子，自成封為宋王，太子不為屈。辛亥，改殯先帝、后。出梓宮二：以丹漆殯先帝，黝漆殯先后。加帝翼善冠、袞玉、滲金靴，后袍帶亦如之。明亡，凡十六帝，共二百七十七年。諸臣聞變，大學士范景文並妾，戶部尚書倪元璐並一門共十三人，左都御史李邦華，副都御史施邦曜，大理卿凌義渠，兵部右侍郎王家彥，刑部右侍郎孟兆祥並妻何氏、子章明、媳王氏，左諭德馬世奇妾朱氏、李氏，左中允劉理順並妻萬氏、妾李氏及子與婢僕輩闔門一十八人，太常少卿吳麟征，左庶子周鳳翔並二妾，檢討汪偉並妻耿氏，戶科給事中吳甘來，御史王章，御史陳良謨並妾時氏，御史陳純德、趙饌，太僕寺丞申佳允，吏部員外許直，兵部郎中成德並母張氏、妻張氏及子，兵部員外金鉉並母章氏、妾王氏及弟錝，光祿寺署丞於騰蛟並妻，新樂侯劉文炳並祖母與弟，左都督文耀及妹、子孫男女共十六人，駙馬鞏永固並樂安公主及子女五人，惠安伯張慶臻並闔門男女，宣城伯衛時春並闔家，錦衣衛都指揮王國興，錦衣衛指揮同知李若珪，錦衣衛千戶高文采並一家十七人，順天府知事陳貞達，副兵馬司姚成，中書舍人宋天顯、滕之所、阮文貴，經歷張應選，陽和衛經歷毛維、張儒士、張世禧並二子，百戶王某，順天府學教官五人，俱失其姓名，長州生員許琰，俱死之。諸臣死難，惟孟兆祥守正陽門，死於門下。王章、趙譔罵敵而死。范景文、申佳允、劉文炳、衛時春赴井，金鉉、滕之所、阮文貴、張應選投御河，施邦曜飲藥，凌義渠扼吭，鞏永固及樂安公主、張慶臻自焚。其餘皆投環自縊而死。<br>　　襄城伯李國楨，聞舁帝、后梓宮於東華門外設廠，百官過者，莫敢進視。國楨泥首去幘，踉蹌奔赴，跪梓宮前大哭。自成部下執國楨見自成。自成以好語誘國楨使降，國楨曰：「有三事，爾從我即降：一祖宗陵寢不可發；一須葬先帝以天子禮；一太子二王不可害。」自成悉許之，扶出。自成因以天於禮葬愍帝於田貴妃墓，惟國楨一人斬衰徒步往葬。至陵，襄事畢，慟哭，作詩數章，遂於帝、后寢前自縊。布衣湯文瓊見愍帝梓官過，慟哭觸石而死。自成兵充塞街巷，惟殉難諸臣家不敢騷擾。貫城罪囚，一時盡放。京師洶洶，早有官民勸進，勸進表文有「比堯、舜而多武功，邁湯、武而無慚德」之句，出自才華，一時相傳，為士林之羞。李自成稱帝，即位於武英殿。每升御座，輒目眩頭暈，見白衣人數丈長者前立蘆命鑄永昌錢，字不成文，又鑄九璽不成。又於明朝制度任意紛更，識者已早知其終於自成矣。<br>　　清帝聞之，立起天兵赴援，大敗自成兵於山海關，遂克京師，自成兵西遁。五月初一日，清帝即皇帝位，定鼎燕京。要知後事如何，且聽下回分解。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>