<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第二十一回　妙善駕雲入香山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十一回</br>　　妙善駕雲入香山</font></h4>
			　　莊王病體得痊，喜不自勝，乃頒特旨，宣光明和尚上殿。丞相趙震領旨，請和尚上殿受封，光明和尚上殿，俯伏陛輝，聽旨：「詔曰：朕今得命，此事非常，死中得活，枯木生花。天遣仙醫，感恩非淺，實朕宿世之父母。當頒天下大赦，權將正殿為講堂，暫把龍牀為法座，嚴潔道場。敕號僧人為：三天門下大寶法王、鎮國禪師。代朕掌管江山，朕退入養老宮，今日聚集文武，交國授受。爾其欽哉。」<br />
　　和尚既拜謝敕旨，乃對眾官曰：「貧僧出家之人，散誕慣了，如今只願主上仁民愛物，不嗜殺人，爾眾文武承流宣化，盡忠報國，則貧僧高枕日紅，共樂昇平世界，誠為萬幸。若夫皇帝之位，非惟貧僧不願，亦貧僧無此福勝受也。」言罷，山呼萬歲，拜謝皇帝，用袍袖一拂，紫霧祥雲從天而墜，乃將身駕起，騰空而去，因擲四句偈語下來：<br />
　　吾乃西方一世尊，特來救爾病除根。<br />
　　□□（缺二字）正道無邪色，勿使靈真染色塵。<br />
　　文武拾得讀罷，乃曰：「原來這老僧是個活佛，望空駕雲去了。」就將偈語奏上莊王。<br />
　　莊王曰：「一吾有何德能感動世尊下界，又感動大仙捨我手目。我且問你，當時大仙是甚樣人？」<br />
　　趙震奏曰：「乃是一個女子，其相貌與三公主甚是相似。」<br />
　　莊王曰：「爾下刀時，他也怕痛苦？」<br />
　　趙震曰：「小臣下刀之時，只見鮮血淋漓，見者心惻，而那大仙並無戚容，歡天喜地。」<br />
　　莊王曰：「有此異事！若說我女得道，當時怛怛絞死，被虎咬去；若說不是我女兒，誰人捨得斷臂抉目救人之危，此事一發異哉！爾眾臣僚共諸眷屬可速持齋戒，清淨身心，竟往香山面謝仙姑，一則以解朕心之疑，二則以報答其生成之德。<br />
　　仙女慈悲救朕身，志心頂禮用慇懃。<br />
　　滿朝文武並妃嬪，同到香山禮世尊。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>