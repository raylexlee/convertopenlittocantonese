<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第十六回　香山修禪化善才龍女</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　香山修禪化善才龍女</font></h4>
			　　卻說妙善既到香山，清心滌慮，朝誦暮習，修到九載，神機廣大，妙法無邊。只見岩中群虎數千咬木銜石遮蓋，四圍山王土地圍護，人為龍象交泰，神欽鬼奉，猿猴獻果，鸞鳳供花，慶雲祥瑞重重罩裹。妙善自知百鍊丹成。永可不涉死生障路。<br />
　　當時有地藏王與香山土地商議曰：「自公主娘娘到此修行，如今正果已成，自世尊以來一人而已。不惟三千大士菩薩由彼揮指，而三千大千世界亦由彼管轄，上含重霄，下至九地，凡有血氣皆在彼之掌握。此誠我等之主而為諸侯之所瞻依者也。今日二月十九日可尊口高座，以救濟萬民。」<br />
　　土地聽罷，即會同四海龍王、五嶽聖帝、一百二十位大歲神煞、三十六員天門天將、風伯雨師、雷公電母、三十六顯、八仙十王共尊妙善盤蓮花寶座，以為：人天普門教主。俱各參拜已畢。但無一徒，自是妙善招度，一善男女中倘得一好徒弟，著土地報來。<br />
　　土地訪得充州大華山有一童子，名喚善才，家居樂邦，父母俱喪，自幼在本山出家，未成正果，此子可度。乃將其人回奏娘娘。妙善即差土地前去取來。只見下一時間，土地接得童子到座。<br />
　　妙香問曰：「你是何人？」<br />
　　善才答曰：「念弟子名喚善才，家居樂邦，父母俱喪，六親骨肉全無，自幼在本山出家。今聞娘娘在此千百億化，弟子特來望乞脫度。」<br />
　　娘娘曰：「只怕你心意不誠。」<br />
　　善才曰：「不遠千里而來，何為不誠？」<br />
　　娘娘曰：「你也曉得什麼本事？」<br />
　　善才曰：「弟子知得肚問好惡之事，能觀千里之外。」<br />
　　娘娘曰：「既曉得這般本事，如何肯來投我？」<br />
　　善才曰：「自古無師不成正果。」<br />
　　娘娘曰：「既是如此，你且權居岩下，待我取了法戒文簿，再來度你。」娘娘乃喚土地：「你可引眾神仙化作海中強盜，明火待槍殺上山來，我即奔上岩頭避難，跌下岩去，以試他善惡之心何如。」<br />
　　土地聽令，即化作勇猛強人，蜂擁殺入山來。娘娘連叫救命，失腳跌下萬丈深岩。善才看見為師戎重，急忙亦逃將下岩，托起師父，即對娘娘哭曰：「師父弄假成真，不該如此戲唬弟子。」<br />
　　娘娘亦哭曰：「爾果真心慕道。爾纔上岩見岩下有甚人否？」<br />
　　善才曰：「我見底下有一童子死屍。」<br />
　　娘娘曰：「此即你之凡胎，如今我已與你脫化了。白是合掌誦經，再不可離我左右。」<br />
　　一日，娘娘挪開慧眼，見東海龍王差第三太子出來巡海，太子承父之命變作一金鱗鯉魚，隨海踴躍，誤入漁人網中，被漁人拿起，將在越州市上貨賣。娘娘即遣善才化作客人，將一弔錢前去買到，岩前令放之歸海，三太子再三拜謝娘娘活命之恩。歸到尤宮，報知父王。龍王說：「你可即取夜明珠一顆，送上娘娘殿裡，照他夜間誦經。」<br />
　　時有三太子公主素心暮道，要去修行，聞得此事，即稟老龍王曰：「孫女願送此珠，往拜娘娘學道。」<br />
　　龍王曰：「你有此盛舉，我水族永無沉溺之憂。」及取水晶蛟絹帕盛珊瑚果盒，托九龍吐燄明珠一顆，公主捧定獻上娘娘。<br />
　　娘娘受了明珠，讓公主回宮。龍女曰：「弟子不願歸宮，情願在此伏事娘娘。皈依佛法。」<br />
　　娘娘曰：「學道甚難，爾乃公主，如何受得這苦？」<br />
　　龍女曰：「娘娘當初十磨百難尚且耽九之，何況今時有娘娘真正師父在此，弟子何不可學。方乞娘娘以慈悲為本，收留弟子。」<br />
　　娘娘曰：「你既誠心，可拜了善才為兄，自今呼為兄妹，專一修心講道，不得有違。」<br />
　　自是二人領了娘娘法旨，閒則誦經說法，有事則救苦救難，一任替天行道。<br />
　　花市道人讀傳至此，乃歎曰：<br />
　　作善天庭必降祥，千磨萬劫為詐忙。<br />
　　終身只恨韶華短，出世應知道味長。<br />
　　已入天堂輕地獄，既登佛境藐閻王。<br />
　　善才龍女參禪定，種種慈悲求萬方。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>