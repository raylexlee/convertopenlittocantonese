<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第十七回　妙善化身治病</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七回</br>　　妙善化身治病</font></h4>
			　　卻說莊王自從絞妙善死後，只在宮中與妃嬪作樂，朝政付與趙震總攝，凡有內外件旨一任殺戮。有白雀寺伽藍搜他過惡，疊成文簿，一一奏上天曹。王皇毆前掌書令乃接上表文，轉達天廷。<br />
　　玉皇見奏，心中大怒。說：「此人殺女不慈，燒寺甚虐，叫註祿判官查他陽壽何如。」<br />
　　判官將簿細查，見他陽壽尚有二十年未盡。玉皇曰：「既他帝祿未可削除，可宣降疾神人前來聽差。」<br />
　　天醫宮中溫元帥聽得五旨，即忙俯伏玉階，啟聖上有何法旨。<br />
　　玉皇曰：「今有興林國妙莊王行惡，放火殺人，當除符命削籍，但此人陽壽未盡。汝可即降災殃纏害其身，使他妙藥難醫，後來感動善女捨身救他，方顯報應，汝其欽哉。」<br />
　　溫元帥領旨，即將重疾惡瘡降與莊王身上。但見莊王在宮樂極悲生，忽然身體沉重。週身發出惡瘡，皮肉俱爛，日夜叫痛不止。<br />
　　娘娘在香山佛位上心眼一觀，會見父王身染重疾，乃爛肉痛不止。說曰：「如今我父得病，十分狼狽，我今雖能成道，父母養育之恩亦當補報。不免化作凡僧與父親一看生瘡，到彼揭傍救取，一來報得他養育之恩，二來顯得我修行有用。你二人好好與我護持香火，我去下凡走一遭即來。」正是：<br />
　　只因九載功成大，變化凡僧便不難。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>