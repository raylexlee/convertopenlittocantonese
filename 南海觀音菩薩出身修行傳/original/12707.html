<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第九回　三宮主堅辭父王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九回</br>　　三宮主堅辭父王</font></h4>
			　　卻說莊王為妙善之事，終日只是放心不下，盡付國政不理，專在宮中聽彩女回話。<br />
　　只見嬌紅二人忙忙到宮回話，曰：「奴婢奉命到園中再三勸解，誰知公主決不回心。他說今有白雀寺，寺中有五百尼僧，出家所在，正好修行。教奴婢奏過我主，他今要往那裡修行，明日入宮來拜別便去。」<br />
　　莊王聞奏、說道：「果是這等，待我將計就計，因風吹火，用力不多，一壁廂差人吩咐白雀寺僧尼勸他回來，若勸他不轉，好生治罪。今就傳聖旨到園中，召他到殿前，拜別之時，再將言語留他，又作區處。」<br />
　　內使懷安領旨，即到園中奏曰：「主上說公主在此處難煉丹，宣娘娘入宮，好送去白雀寺任意修行。切莫久延於此。」<br />
　　妙善聞旨不勝歡喜，說道：「今日纔稱吾心。」即時隨內使轉到宮中，參拜父王說：「奉爹爹之命往白雀寺修行，就此別吾父母前去。」<br />
　　莊王曰：「孩兒自這等癡呆，老父寤寐不安，飲食不寧，遣使宣兒回宮，做個好人，今我孩兒反好學道。」<br />
　　妙善曰：「爹爹差矣。常言道：一言既出，駟馬難追。要天下萬民信服，只憑一語。今日為何言顛語倒，哄弄孩兒？」<br />
　　莊王大罵曰：「潑濺無知！不依吾言，若要修行，且看你怎生結果？」<br />
　　妙善曰：「爹爹暫息雷霆之怒，恕卻孩兒不孝，今朝別去，有日功成，便來救度父母。」言罷，便叩頭八拜，竟出金鑾而去。<br />
　　拜別雙親去入禪，洗心滌慮怎遲延。<br />
　　空門廣布修行事，便是逍遙自在仙。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>