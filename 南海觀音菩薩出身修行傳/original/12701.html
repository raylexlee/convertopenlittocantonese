<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第三回　妙善公主降生</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三回</br>　　妙善公主降生</font></h4>
			　　卻說光陰迅速，日月如梭。莊王自移設醮求嗣以後，不覺瞬息三年。指望生一男子接紹宗枝，誰知宮中彩女每夜聞得異香滿室，霞光遍宮。初生一個乃是公主，取名妙清，莊王心中甚是不悅。及至二年復生一胎，又是公主。莊王吩咐宮人，將去淹死。眾臣知得，連忙保勸。莊王不得已，權叫奶婆洗起，取名妙音。<br />
　　及至三年，皇后復有吉葉，莊王指望必生太子，誰知卻是施善托世。宮人報說又是一個公主，莊王當時悶悶不樂。乃對丞相趙震曰：「寡人如今五十己過，止生三女、江山一旦休矣。只是可惜我一生汗馬之勞付之流水，教我如何死得瞑目？」趙震乃勸曰：「兒女乃天排定，非人力所能為，我王善保龍體，且待三公主長成，選擇三個駙馬，待我王萬歲之後，揀擇誰可托得江山者，便把後事盡付與他就是。帝王有子亦不過使他承先繼後，無子而讓於女婿，使吾王世世代代得享祭祀，亦如有子一般，何必過慮。臣記昔日堯舜皆讓於賢，豈不是如此！」莊王聞趙震之勸，其心始寬，乃命宮人養起，取名妙善。<br />
　　妙善生後，行止動靜絕與兩個姐姐不同。口即齋素，心即好善，尤善修行。<br />
　　一日，姊妹三人入長春花園閒玩。妙清笑曰：「我姊妹今日上籍父王庇廕，下得母親教育，清閒無事，得在此遊戲，但不知常常得如是也不？」妙音答曰：「姐姐差矣！即如人家小是是兄弟，大是各鄉里，況我等俱是女子？一旦及笄，父王把我適與他人，你東我西，焉得長能如此聚首？」只有妙善笑而不應。<br />
　　妙清問曰：「妹妹笑而不答，其故何也？」妙善曰：「依小妹之見，人生富貴榮華如毒水朝露，霎眼不見。且如做皇帝的是至尊無對，誰不思量萬年長久，哪知興廢存亡不移時而即變。自三皇至此，不知更了幾朝幾代，當日之威福今何在哉！至親莫如父母、夫妻、子弟，反到一旦大限來時，你說顧得顧不得？至愛莫如田地、家業、財寶，一旦無常，你說守得守不得？小妹今日也不顧榮華夫婦之樂，只願尋一所乾淨名山好去處修行。倘一日修得出頭，成個善人，那時騰身北級，翹足南溟，昂頭東海，轉眼西隅。上則度得生身父母超昇天道，中則救得人間苦難貧寒，下則化得兇神惡鬼不興殃祟，則小妹之分頭足矣。二位姐姐何必多求？」<br />
　　精心默禱格穹蒼，弄瓦何期作弄璋。<br />
　　總為施勤三子善，他年南海法無量。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>