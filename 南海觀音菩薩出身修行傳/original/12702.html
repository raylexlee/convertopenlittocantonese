<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第四回　朝中招選女婿</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四回</br>　　朝中招選女婿</font></h4>
			　　話尚未畢，只見數個彩女忙入園中，說：「聖上有旨：今日朝中大設筵宴，將大公主、二公主招贅新科文武狀元為婿。速入更衣，勿得有違。」三姊妹聽罷，即時歸宮。<br />
　　且說新科文職狀元姓趙，名魁，字得達，乃實應人氏。父震，現為當朝丞相。莊王見他人才出眾，文學超群，即將長公主妙清招他為東牀女婿。登時造起駙馬府。又有新科武舉狀元，姓何，名鳳，字朝陽，乃河東人氏。少年奮志，一十八般武藝件件慣熟。莊王又將第二個公主妙音招他為西府駙馬。當時金榜題名，洞房花燭。一代君臣，百平姻眷，慶喜筵席，載笑載歌，此樂真人間罕有也。<br />
　　今日莊王壽屆六旬，天壽皇節。趙魁與何鳳商議曰：「我二人宿緣有幸，今喜連襟，同寅協恭，共扶社稷。且喜皇上今值六旬壽誕，我等合該同公主上殿祝壽遞觴。」何鳳曰：「姨丈所言正合愚見。」乃備賽蟠桃一盒，久藏瓊漿二壺，同二位公主娘娘一同把盞。<br />
　　莊王當時喜女婿冰清，外翁玉潔，又是華誕，不覺飲得酕醄大醉。轉入神寧宮坐定，舉目一看，只見大公主、二公主俱不在側，銀燭煌煌，隻身孤身，心中猛省起來。說道：「我招他二人為駙馬，乃是半子，緩急不離左右。誰想他身戀夫婦之樂，將我撇得不瞅不睬，此人如何把得大事？若是今把江山付與他管，一發不睬我了。如今只有三公主在身邊，未曾招人，日今務要招個有恩有義，真真當得半子的在我身旁，然後把天下大事交與他掌管，那時我退入養老宮，做個太上皇，我願方足。」乃呼太監懷安曰：「汝可接娘娘來，我有大事與他商量。」<br />
　　懷安忙入乾清宮，宣得皇后到來。莊王曰：「寡人今日賤辰，娘娘將何為壽？」伯牙皇后跪進曰：「梓童別無他祝，只願妙善他日招個孝順女婿，時時在宮中伏事我王，妾方滿心滿意。」莊王曰：「爾言正合朕意。」乃吩咐彩女：「爾可去景梅宮請三公主到此。」但見彩女不移時宣得三公主來到，叩頭山呼已畢。且聽下回分說。<br />
　　萬里江山胤子慳，欲招三婿顯門闌。<br />
　　誰知妙善生來拗，不戀東牀戀鷲壇。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>