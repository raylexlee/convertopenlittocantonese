<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第六回　妙善後園修行</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六回</br>　　妙善後園修行</font></h4>
			　　卻說妙善來到園中，甘心淡薄，一意修行，與明月為朋，與清風為友，逍遙自在，無礙無拘。全忘卻宮中之樂，足以易此之樂。<br />
　　忽一日，皇后思念公主不止，乃差御前彩女嬌紅、翠紅二人入園探問消息。二人見公主初心不改，即跪下勸曰：「奴婢稟告公主娘娘，俗語云：『世間風流事，無過夫婦情。』何不回宮招娶駙馬，以圖快樂？立志修行成得甚事？況且乃是王宮之女，玉葉金枝，羅綺千廂，富貴第一。何必苦戀空門，吃此黃虀淡飯，成甚勾當？」<br />
　　妙善曰：「你等哪裡曉得我心裡事？富貴豈在羅綺，有道希罕皇帝？今日送我在園中，如離火坑。感謝三光，今日纔得隨心滿意修行。正是：長空雲散清如洗，天地春回萬象新。你們每每花言巧語，在此絮絮貼咕做甚？何不早早回去，休得在此胡纏。」<br />
　　二宮女畏懼公主，只得叩頭喏喏而歸。妙善見宮女去了，歡然笑曰：「這賤人去了，且喜這園內並無憂慮，幸有白雲明月為伴，真如神龍得水，猛虎逢山。不免拿香案過來，拜告大地，申奴一點誠意。」安排已了，深深拜曰：<br />
　　焚香祝告王天廷，園內修行鐵石冰。<br />
　　奴年方十有九歲，父母偏將奴結親。<br />
　　奴見地獄千般苦，不願將身去嫁人。<br />
　　愛慾般般都放下，三途八難永除根。<br />
　　錦繡羅衣披麻績，全身淨盡滅紅塵。<br />
　　出門一步乾坤闊，逍遙自在感天息。<br />
　　清風明月常為伴，垂楊綠柳好藏身。<br />
　　千般快樂渾不喜，一心只要道完成。<br />
　　若得奴身成正果，魚逢綠水現金鱗。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>