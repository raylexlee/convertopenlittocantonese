<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第十三回　妙善雲陽赴死</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十三回</br>　　妙善雲陽赴死</font></h4>
			　　莊王將妙善囚在冷官，自念骨肉參傷，密諭內臣曰：「父慈子孝，緣父不慈故子不孝。我今早上已告過家廟，家祖冷宮勸他一番，且看聽我也不聽。」莊王乃與內臣同至，宮門，開了鎖鑰，已是二鼓時分。<br />
　　妙善見父王來到，跪在地上。莊王哭謂之曰：「我兒，慈母配如地，嚴父配如無，不從父母訓教，何異禽獸！你兩個姐姐因順父母，招親百般快樂，你情願要做囚人？世情最好的是夫婦之義，愛重如山，恩深似海。今當改過前非，順從父命，招選駙馬，一生快樂。若不依眾，休想在世。」<br />
　　妙善曰：「爹爹所言差矣。語者方知太陽門下無墾月，天子門下有窮兒。孩兒各有所見，夜半更深著甚來由，苦來相勸。」<br />
　　莊王曰：「我兒這等愚癡，招婚是人之大禮，何故不從？」<br />
　　妙善曰：「寧可使須彌山粉碎，大千世界平沉，教我招夫此事休提。」<br />
　　莊王曰：「你這等不識擡舉！教你招大為帝，此乃好事，何故不從？」<br />
　　妙善曰：「爹爹正覺昏迷，邪心熾盛，你為萬民之主，不能齊家，焉能治國。若是天子人工，疇肯半夜三更父入子宮，逼女嫁人，天下聞知，乃萬世之羞，是何道理？」<br />
　　莊王見妙善執了一念，決無回心從父招大之理，曰：「明日在法場斬首，以治你不孝。」說罷，忿忿即出冷宮。<br />
　　土地聞見此事，即忙具表奏上玉皇。玉皇曰：「如今西方除了世尊，就是妙善此等大識智菩薩，今日有難，豈可坐視。他如今忤了父命，明早押赴法場處決，你可防護。待他刀砍刀斷，槍戳槍折，絞他之時使他不知疼痛。汝可化作一虎，跳入場中，速將妙善背入山林淨處。將靈丹一顆放他口裡，使他屍首不壞，魂歸地府，游遍即送還魂。香山得通南海普陀岩，顯靈方成正果。」<br />
　　土地領了玉旨，即於法場俟候。但見時至五更，軍校將法場團團圍轉，監斬官忽必力把妙善綁在場中，專等旨到開刀。<br />
　　妙善就綁，怡然大笑，說道：「我今早得超升，再不沉迷於地。但你等可速斬我，休凌辱我的身軀。」說罷，令旨已到，催促下手。<br />
　　只見一陣風過，天昏地黑，法場紅光罩起，妙善刀砍不入，槍戳不入。<br />
　　聖旨傳下，再取紅綾丈二，絞死無違。<br />
　　方絞之時，忽見猛虎躍入場中，軍校驚得四散，將妙善一竟背入密松林去訖。監斬官回奏莊王，莊王大喜，曰：「今小女不合於天理，不忠不孝，應該虎食。勞卿所至，欽賞黃金二錠。爾其退朝。」<br />
　　公主修行一命傾，父心何忍喪兒身！<br />
　　豈知作善天憐念，南海功成萬古秋。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>