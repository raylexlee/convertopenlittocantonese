<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第十五回　妙善還魂逢釋迦點化</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　妙善還魂逢釋迦點化</font></h4>
			　　點化卻說妙善離了地府，真魂被童子引得附在原屍體上。一時醒轉起來，只見身臥樹林之下，歎曰：「我記得先在地府無所不聞，無所不見，只指望求離八難，何期今再還魂，淒淒冷冷，孤苦伶仃，又無山居學道，又元林隱藏身，如何是好？」<br />
　　正在沉吟硬咽珠淚交流，雲移篤動，釋迦如來駕起祥雲，一時來到妙善面前。打千恭，言說道：「娘子為甚在此荒山野路？」妙善把那生前死後還魂之事一一對那先生告訴了一遍。<br />
　　釋迦曰：「娘子，我看你這般苦楚，不若與我權為夫婦，結草為庵，隨時度日，有何不可？」<br />
　　妙善曰：「先生差矣，弟子游遍陰司，探盡輪回之事，你這皮毛之後在我跟前休得亂說。」<br />
　　釋迦曰：「善哉，善哉。吾乃非別，西天釋迎是也，前言戲之耳，因你修行，此處不是安身之所，特來指引你到香山去，修行有著落。」<br />
　　妙善連忙拜倒地上，說：「弟子肉眼，一時不識師父到此，萬望莫罪。但不知香山在哪地方？」<br />
　　釋迦曰：「香山乃自古隱仙之所在，越國南海中間。上有普陀岩可以修行。」妙善曰：「此去未知有幾多路程？」<br />
　　釋迦曰：「記有三千餘里。」<br />
　　妙善曰：「只怕身上無食，肚中饑餓，力不能勝，一時恐難到得。」<br />
　　釋迦曰：「我有仙桃一顆帶來與你，此桃不是凡果，上界歡喜園中之桃。吃了四時不渴，八節不饑，永無榮枯，長生不老。」<br />
　　妙善得了此桃，遂拜別釋迦，竟往香山趲程前去。<br />
　　大白金星雲頭觀見妙善行步艱難，乃喚香山土地向前，吩咐曰：「今有妙善公主要往香山修行，奈緣路遠，爾可變作猛虎擋路，待他來時，爾可背他前去，不得有違。」<br />
　　土地受了金星敕旨，在於當路伺候。只見妙善沿途借問而來。正行之間，撞見老虎當路而吼。妙善向前祝虎曰：「我是不孝之女，違父出家，今日相見任從飽食。」<br />
　　虎忽作人言曰：「稟告公主，吾非虎也，乃香山土地，奉上帝敕旨，化身迎接公主，望請乘騎送至香山。」<br />
　　妙善曰：「既是如此，感謝公公，倘若得道成，不忘厚報。」<br />
　　言語之間，耳邊只聽得如風似電，早到香山。只見：<br />
　　層巒聳翠，古木生陰，萬頃金波，皓月團團。凝碧海千林玉筍，祥雲藹罩青嶺，瀉下丹崖群鹿舞，瀑布泉高吹來綠，樹眾禽鳴調黃茸。乃懸崖有四季不謝之花，斷崖有盡日常新之草，鬱　插神霄。登泰山而小魯，片帆遮巨浪，駕溟渤而揚彼，幽禽野鶴停長松，錦鯉游鱗穿遠渚。真個生成鷲嶺，宛然晝出蓬萊，鈴鋒朝昏盡是沙門說法，鷲島上下悉皆梵剎燃香，依峰作鎖環水城。正是：<br />
　　天下名山稱第一，世間勝境此為尊。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>