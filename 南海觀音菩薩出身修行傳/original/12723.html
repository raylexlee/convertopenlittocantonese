<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第二十五回　妙善救得君臣返國</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十五回</br>　　妙善救得君臣返國</font></h4>
			　　卻說妙善赴宴歸來，與如來作別，雲端一望，只見萬花谷中妖氣逼人，拭目一看，但見父母及二姐、宮女、丞相都迷倒在那裡。乃對如來曰：「師父何不謹慎，縱放守門二畜生害及國王！與慈悲大道得無有戾乎？」<br />
　　如來曰：「賢弟，爾看我山門獅象不端正在那裡！」<br />
　　妙善曰：「那裡卻是化身的，待弟子呼谷中土地來問。」<br />
　　妙善慈聲一換，只見谷中土地來到聽旨。妙善問曰：「如今那二妖藏在何處？」<br />
　　土地曰：「自從前日殺敗，一個逃在清涼山，一個躲在岩下。」<br />
　　如來聽罷對妙善曰：「爾且回庵，我轉去即拿那畜生。」<br />
　　兩下分別，如來轉到天竺，諸佛、菩薩參拜已畢，如來曰：「爾這伙人俱是泥塑木雕的！山門那兩個畜生也不會管得他住，讓他萬花谷中釀成這等大禍，把一個興林國被他平白滅了。叫八金剛過來聽令。」<br />
　　金剛曰：「世尊有何法旨？」<br />
　　如來曰：「你去到清涼山五松岩鎖那兩個畜生到此問罪。」金剛領旨前去。<br />
　　只見妙善轉庵，得知善才、龍女征戰事，乃同二徒弟來谷中救父母，路上撞見金剛便問曰：「八位天王到何處去？」<br />
　　金剛曰：「我等承佛旨去捉妖怪問罪。」<br />
　　妙善曰：「望天王先與我打破萬花洞，然後去鎖妖怪。」<br />
　　金剛曰：「你師徒跟我去來。」<br />
　　妙善在後，金剛在前，將上下東西谷岩盡行打開，把蜈蚣、蛇精、鱉情盡行斬訖。妙善同入，化作前次老僧救出父母。復到五松岩救出二姐，岩底救出丞相，東岩救出二宮女，各把避魔湯一盞與他解了妖毒。在外將惠風一拂，褚杰亦引得大兵到來。老僧向前打個恭，復騰空去了。<br />
　　君臣父子升眼一看，相抱大哭，說：「我等被妖怪迷倒在此，又得神僧來救，不然皆為此谷之怨魂矣。」大家拭淚，緩緩尋本國而歸。看看來至迎和門，只見定烈，忽必力垂首來迎接莊王，皆奏曰：「小臣前欲尋主歸國，不料反賊何朝陽借得察罕國兵，乘我國無主，殺將入來。臣與交戰，不能抵擋，時此被他占去城池，建國改號。目今四門把守甚謹，臣專在此候陛下返國，徐議進取。」<br />
　　莊王曰：「這小畜生輒敢無禮，大將軍可與我驅兵向南門殺將進去，拿這畜生，碎屍萬段。」<br />
　　值殿黃門惴報知何賊，何賊即遣兵四門，嚴拒褚杰正攻南門。軍士報來西門被劉欽斬開，忽必力大兵俱已擁進。何賊無計可施，乃帶親隨數人捨命衝開北門，逃往察罕國去了。<br />
　　莊王復辟，文武大臣俱來慶賀。莊王曰：「向日之病既死，尚得首立，今日遭此妖劫，若非那神僧搭救，空為岩底骷髏。褚定烈可代朕引三百兵到南郊築起三層高台，豎立神僧名位，朕好朝夕去拜他復國活命之恩。」定烈承命去訖。<br />
　　明日皇后復奏曰：「香山大仙手目之恩半路終止，今可命駕再去酬願。<br />
　　臣妾不敢自裁，望乞陛下特旨。」<br />
　　莊王曰：「還願之心，朕心切切。丞相可速辦表禮香花，朕同皇后、公主星夜就道，上香即回。大將軍務要牢守城池，恐何賊再來入寇。」趙、褚二臣各領旨去訖。<br />
　　兩次香山謁大仙，誰知親女望中懸。<br />
　　直教擡起尋常眼，始信神僧即大仙。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>