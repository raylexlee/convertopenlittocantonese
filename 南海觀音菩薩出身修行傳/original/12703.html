<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>南海觀音菩薩出身修行傳 - 第五回　妙善不從招贅</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　妙善不從招贅</font></h4>
			　　卻說莊王問曰：「我養汝三姐妹三人，母桂雖然茂盛，但終是女子，何以掌管山川？吾聞昔日曾有堯禪舜位，我今見你兩個姐姐都成親，宣你來，別無他說，將你欲招女婿，嗣位東宮，付托後事。你說還是要招文狀元？武狀元？」妙善即俯身奏曰：「父王聖旨敢不聽從，但孩兒身心主意不同，各有所志，願父王見容。」莊王曰：「你且說來。」妙善曰：「孩兒不願婚姻，只願修行學道，若得果證菩提，不忘養育之恩。」莊王聽罷，大怒，曰：「這潑妮子又來作怪，朕為一國之主，萬姓之尊，見識到不如你。哪有皇帝公主好人不做，去做尼姑！」妙善復奏曰：「天下大器，誰人不愛？夫婦快樂，誰人不喜？只是孩兒素性只願修行，任他一切榮華，兒心全似冰炭不入，惟好清心靜養。」<br />
　　莊王起身，怒欲笞之。妙善乃勉強假應之曰：「父王苦苦要兒招婿，兒情願招個醫士也罷。」莊王曰：「天下英才多少，汝偏不要招，卻要招醫士，汝心下是何主意？」妙善曰：「兒招醫士非有別意，只要醫得天下無萬頹之相、無寒暑之時、無愛慾之情、無老病之苦、無高下之分、無貧富之辱、無你我之心，盡得吾意、佛果菩提，不選日時，結成夫婦。此則兒之願也。」<br />
　　莊王聽罷，怒氣沖天，罵道：「這個妖精一發對人前空說鬼話！」叫值日內使何陶過來聽令。何陶跪下稟曰：「陛下有何發落。」莊王曰：「無奈這妮子忤旨，你可將他錦衣剝下，取御棍打出，禁在後園，侍他凍餓而死，免得掛朕心懷。」內使承旨，盡將衣冠剝下。妙善叩頭拜謝，竟自往後園修行去了。<br />
　　不聽招親恃二親，後花園內受孤冷。<br />
　　衣冠禮服都剝去，一旦翻成越路人。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>