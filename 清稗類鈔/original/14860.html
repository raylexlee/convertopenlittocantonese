<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>清稗類鈔 - 　風俗類</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>風俗類</font></h4>
			　　<b>全國習慣</b><br />
　　我國上古，男皆束髮於頂。世祖入關，乃薙髮垂辮。女子多纏足，不輕出外。男子吸鴉片者甚眾，亦好賭博，煙管賭具，幾視為日用要物。光、宣間，始有天足會、戒煙會之設立。至於食品，北重麥，南重米。而知書識字者，百人中不可得一也。<br />
　　<b>以物價覘俗</b><br />
　　國初物價已較明為昂。順治時，其御史疏言風俗之侈，謂一席之費至於一金，一戲之費至於六金。又《毋欺錄》云：「我生之初，親朋至，酒一壺，為錢一；腐一簋，為錢一；雞鳧卵一簋，為錢二，便可款留。今非豐饌嘉肴，不敢留客，非二三百錢，不能辦具。耗費益多，而物價益貴，財力益困，而情誼益衰。」又晉江王伯咨嘗於其家訓中述往事云：「銀三錢，可易錢一百二十文，每日買柴一文，三日共菜脯一文，計二十日可用二十七文有奇，而足存九十餘文，可買米一斗五升，足家中二日半之糧。誚劂@兩，僅值四百錢，斗米不過六十文，薪菜之值尤極賤也。至康熙時，則斛米值錢二錢。雍正時，市平銀一兩，可易大制錢八九百文，米色雖有高下，每石市價以百文上下為率。乾隆庚寅，斗米值三百五十錢《武昌縣志》已列為災異。道光以來，米價極賤時，一斗必在二百文外，昂時或千餘錢。銀一兩，從無千錢以內者。始知往日物輕錢重，官中所謂例價者，乃常價，非故為抑勒也，特相沿不改耳。」<br />
　　光、宣間，則一筵之費至二三十金，一戲之費至六七百金。而尋常客至，倉猝作主人，亦非一金上下不辦，人奢物貴，兩兼之矣。故同年公會，宦僚雅集，往往聚集數百金，以供一朝揮霍，猶苦不足也。生計日促，日用日奢，京師、上海之生活程度，駸駸乎追蹤倫敦、巴黎，而外強中乾捉襟現肘之內幕，曾不能稍減其窮奢極欲之肉慾也。且萬方一概，相習成風，雖有賢者，不能自異，噫！<br />
　　<b>開會</b><br />
　　集會、結社，二者性質不同。集會為一時聯合，歡迎歡送之類屬之。結社有永久性質，辦事討論之類屬之。而流俗不察，輒稱之曰會。光、宣之交，都會商埠盛行之。<br />
　　發起人先以開會年月日時、名稱、地址及開議之原因，提議之辦法，印發傳單，登載日報，並發函通告同志，或即呈報當地官廳，以便保護。會場有開會秩序單，其提議之各事曰日程表。會場中央外向，設演說臺。當搖鈴開會時，曲發起人登臺，布告宗旨，續行演說。或由他人主席，請其發言。凡所演說，均由旁坐書記筆錄於冊。辦理庶務者為幹事員，招呼會眾者為招待員，整理秩序者為糾察員。<br />
　　赴會人所須知者如下：一、繳券。至會場門口，以入場券交收券人。二、簽名。門口有一几，設簽名冊，分會員、來賓二種，赴會者以己之姓名書於上。三、就席。有會員席、來賓席、特別來賓席，新聞記者席各種，於楹柱或椅或桌分別標識，赴會者當依招待員引導人席。四、發言。若會中有赴會人發言之特部A自可發表意見，惟須俟他人言畢，起立陳說。若應演說臺上之請，登臺演說，當登臺時，先向外鞠躬，立而發言。五、退席。將閉會，亦如開會時之搖鈴，赴會者聞聲即退。入場勿擁擠，出場須魚貫而行。勿私言，交頭接耳，易為他人所疑。勿喧曄，宜坐而靜聽。勿涕唾，萬不得已，以手巾盛之。勿吸煙，煙霧薰蒸，易為旁坐人所厭惡。<br />
　　<b>謁客</b><br />
　　凡至官廳及人家，投謁答謁，由從僕以名刺交閽人。既通報，客即先至客堂，立候主人。主人出，讓客，即送茶及水旱煙。有須主人迓客於門而陪客入內者，則為特別之客。<br />
　　光、宣間，名刺之式不一，或紅紙，或西式白紙，均可。名片之背，則書名號與住址，西式名片之左角則書職業。女子亦然，惟已嫁者輒增夫家姓氏。男子有承重喪或父母喪者，則於白紙名片之四周以二三分黑色為緣；或節沿用舊式，於姓之左角書制字；期服以外之喪，僅於姓之左角書期字，餘類推，女子亦然。若攜有介紹書者，於接見時面投。<br />
　　<b>三朝</b><br />
　　俗所謂三朝者有二：一、兒生三日會客，設湯餅筵。一、男女成婚之第三日，亦肆筵設席以娛賓。<br />
　　<b>彌月</b><br />
　　彌月，見《詩經》「誕彌厥月，先生如達」。謂姜源之孕后稷，滿十月之間，易生而無留難也。其後則以男子子、女子子之生滿一月者曰彌月，宗族戚友亦皆有所饋贈，以將賀意，必設宴以享之。或饋人以生麵及炒熟之麵，麵條長，取其緜緜不斷長壽之意也。<br />
　　<b>百祿</b><br />
　　兒生百日曰百祿。杭有此風，必祀神，為兒薙髮，曰百祿頭。「碌」讀如「羅」，因「百祿」二字與「不祿」同音。不祿者，死也，故避之。且不曰百日而曰百祿者，以人死之百日曰百日也。<br />
　　<b>周歲</b><br />
　　周歲，小兒之生及一歲者也。古時，兒生一期，設晬盤於兒前，男則用弓矢紙筆，女則用刀尺針薑峎藥_玩物，置盤中，觀其發意所取，名之為試兒，今亦有之。富貴之家至有演劇侑觴以娛賓客者。客皆有所饋，其豐者為金銀飾器、綢緞衣料。<br />
　　<b>立嗣</b><br />
　　我國重宗法，以無後為不孝之一。凡年至四五十而尚未有子者，輒引以為大憂，懼他日為若敖之鬼也，他人亦為之鰓鰓慮，視滅國之痛尤過之，趙U義滅種之懼也。於是有立嗣之事。其法：擇胞兄弟之子以為嗣，次則擇從兄弟之子，復次則擇再從兄弟之子。兩者皆無，乃及於昭穆相當之族人。惟其中有應繼、愛繼之別。昭穆之最親者為應繼，繼矣，而不當嗣父母之意，另擇一較疏之人，亦使為後，曰愛繼。亦有舍應繼而取愛繼者，此皆以同姓為斷也。<br />
　　其取於異姓者，或出嫁姊妹之子，或為女擇一婿，人贅於家，令其奉祀。或買一不知誰何之子，則以二齡至十齡者為多。間有先期覓一在外之孕婦，而自飾為有者，俟孕婦之將臨盆也，亦坐蓐，收生嫗亦侍於側，孕婦之子方墮地，亟攜以歸，由收生嫗奉之，以交飾者撫之，而別雇乳婦飼之焉，俗曰血抱。凡此者皆養子也，養異姓子為己子者。五代之李克用、王建為最多。明太祖初起時，亦多畜養異姓兒，稱為某舍。<br />
　　且尚有出嗣於神鬼者，光緒初葉，德清戴匡嘗官餘姚訓導，徐珂欲求戴子高明經望之遺著，以其同縣而疑為一族也。就而訪求之，戴曰：「非也，寒家之得姓為戴，從邑城隍廟神戴公得之。先代以得子屢夭，故出嗣於神，至僕已三世矣，不與子高同族也。」匡之子子田，以稅課大使需次江寧孫靜齋，為諸生。<br />
　　<b>乾兒</b><br />
　　乾兒者，不論男子子、女子子皆有之。貍韝Q齡之內，認二人為義父義母，稱之曰乾爺乾娘。吳俗曰過房，越俗曰寄拜。乾爺為其命名，冠己以姓，曰某某某，必雙名，兩字也。然姓不表而出之，即其名，亦惟乾爺乾娘自稱之。通行於社會者，則仍本姓本名，此所以異於義子也。雖乾字有相假之義，與義字之訓假者略同，而義子則為人後，乾兒則僅曰寄男女也。命名之曰，由乾兒之父母率兒登堂，具饌祀祖，更以禮物上獻乾爺乾娘，書姓名於紅箋，於其四角並著吉語，媵以金銀飾物、冠履衣服、珍玩、文具、果餌。自是而年節往來，彼此輒互有所饋，長大婚嫁，乾爺乾娘贈物亦必甚豐。乾爺之母，即乾娘之姑，則稱乾嬭婆，趕畦帡悚峇圻W稱而變通之耳。兩家之父母，俗稱乾親家。對於他人，則曰某為某之乾親。其結合之原因有二：一、迷信。懼兒夭殤，他日自為若敖之鬼，因擇子女眾多之人，使之認為乾爺乾娘。且有寄名於神鬼，如觀音大士、文昌帝君、城隍土地，且及於無常【俗傳人將死時由無常勾魂。】是也。或即寄名於僧尼，而亦皆稱之曰乾親家。一、勢利。甲乙二人彼此本為友矣，而乙見甲之富貴日漸增盛也，益思有以交歡之，且欲附於戚黨之列，得便其攀援於異日，誇耀於他人也，乃以子女寄拜甲之膝下，而認之為乾親。其與人言，亦必曰某為舍親。<br />
　　<b>壽誕之預祝補祝</b><br />
　　人之生日曰壽誕，亦曰壽辰。至日，家屬、宗族、戚友皆拜而頌禱，曰拜壽。其前一夕亦有往祝者，曰預祝，亦曰拜生。初度之翌日，若有人往祝，則曰補祝。<br />
　　<b>冥壽</b><br />
　　祝壽者，祝其人之長生不死也。乃有為已卒之祖父母、父母稱觴祝壽者，曰冥壽，亦曰冥慶。人已前卒，何有於壽，豈果有鬼死為聻之事乎？至期，其子孫於宴客之請柬，收禮之謝柬，皆自稱追慶子、追慶孫，仍著綵服，設禮堂，宗族、戚友亦且相率往賀，甚有演劇以娛賓者。<br />
　　<b>溺女</b><br />
　　溺女惡習，所在有之，誑H女子方及笄雀顳氶A父母必為辦妝奩。富家固不論，即貧至傭力於人者，亦必罄其數年所入傭貲，否則夫婿翁姑必皆憎惡。迨出嫁，則三朝也，滿月也，令節新年也，家屬生日也，總之，有一可指之名目，即有一不能少之饋贈，紛至沓來，永無已時。又或將生子，則有催生之禮，子生後，則彌月、週歲、上學等類，皆須備物贈送。甚至婿或分爨，則細至椅桌碗箸，必取之婦家。女子歸寧，亦必私取母家所有攜之而歸，稍不遂意，怨恨交作，貪家之不願舉女，良有以也。成曰大賊人道，或曰方患人滿，此風宜提倡不宜禁革。<br />
　　<b>北人毀身求財</b><br />
　　殘毀身體，最悖人道。北方風氣剛勁，好勇鬥狠，甚且不惜傷身以易金；或因小忿，自戕其體而爭勝，尤為野蠻。光緒某年，歲將暮，京師琉璃廠西門餅店前，有少年裸下體臥地，不聲，店主舉桿麫大杖杖其骽，杖王五六十，突起而言曰：「如是，必喫矣。」店主曰：「任汝喫矣。」貌蛈a者積欠餅資，猶強取不已。故店主示以大杖，謂如不呼痛，免前欠，且自此不索直也。又一日，五道廟三岔路口，有黑衣快靴之群惡少洶洶自北來，中布衵服而外衣不鈕者一人，面血淋漓，一目已霍然眇，輒蟤_局者也。喫寶局者，惡少日於賭館索費，任保護。然若輩眾多，必以甘心傷其支體者始得之。支體之傷分等計資，果剜目者列上等而獲多金矣。<br />
　　京畿一帶，此風尤盛。一日，有壯男至通州某典肆持敝衣求質，典夥卻之，男子呶呶爭。久之，詰夥曰：「貴肆果質何類物？」夥答曰：「凡物皆受，第必須完好者始合格。」壯男匆匆去，俄復至，出小刀，割一耳擲櫃上曰：「此亦物之完好者，若速為估值。」夥大懼，立邀之入，予以重金，始出。又良鄉縣甲乙二人有所爭訟，經年不休，二人皆力盡，不復勝訟，乃相約曬烈日中，畏避者負。二人力適相等，繼更議定置一大油鍋，熾之令沸，中擲二鐵丸，能赤手取以出者勝。屆期，邀父老為證人，一攘臂先取，皮肉盡脫；其一逡巡不敢動，遂敗北，乃以所爭者讓諸取丸人。然是人受毒過深，不數日即死。<br />
　　<b>北人尚炕</b><br />
　　北方居民，室中皆有大炕。入門，脫屨而登，跧坐於炕，夜則去之，即以薦臥具。<br />
　　炕之為用，不知其所由起也。東起泰岱，沿北緯三十七度，漸迤而南，越衡漳，抵汾晉，逾涇洛，西出隴阪，凡此地帶以北，富貴貧賤之寢處，無不用炕者。其製：和土雜磚石為之，幅寬五六尺，三面連牆，緊依南牖之下，以取光；前通坎道，炙炭取暖。若貧家，則於旁端為灶，既炊食，即烘炕，老幼男婦，聚處其上。詩家題詠，亦往往見之。《湛然居士集》：「牛糞火煨泥炕暖，蛾連紙破瓦窗明。」于忠肅《雲中即事》：「炕頭炙炭燒黃鼠，馬上彎弓射白狼。」官友鹿有《煖炕詩》三十二韻，朱弁有《炕寢詩》三十韻。又《正字通》：「北方暖曰炕。」此炕之明見於載籍者。然考其著述時代，率在遼、金以前，炕之義訓，皆動詞、形容詞；若以用為名詞者，則絕未之見也。燕太子與軻同而寢。《高士傳》：「管寧隱遼東，常坐一木榻上，积五十五年未尝箕踞。常著布裙貉裘，當膝處皆穿。」北魏賈思勰《齊民要術》：「臘夜令持椒臥房旁，養蠶法：土屋欲四面開窗，屋內四角著火。」孫氏註：「炭聚之下，碎末，令擣熟丸，以供灶爐種火以用。」皆言灶言爐，而絕不言炕，可見方古代本未有炕。至如《左傳》「宋寺人柳熾炭於位，將至則去之」，《新序》「宛春謂衛靈公曰：『君衣狐裘，坐熊席，隩隅有灶。』」，《漢書．蘇武傳》「鑿地為坎，置熅为火」，庾信《小園賦》「嵇康鍛灶既煗而堪眠」。《水經注》「土垠縣有觀雞寺，基側室外，四出爨火，炎勢內流，一堂盡溫」云，要之，皆暖房而非炕也。惟《舊唐書．高麗傳》：「冬月皆作長炕，下燃熅火。」馬擴第自敘：「金主聚諸將共食，則於炕上用矮檯子，或木盤相接。」《北盟錄》：「女真俗環屋為土围，熾火其下，寢食起居其上，謂之炕。」觀此數條，乃不啻為北方用炕者形容盡致，而宋人異而書之，以為胡俗，益可見北方古未有炕，豪銂鴠貌F胡之俗，自遼、金人，浸染既深，久之遂成習慣。然炎火蒸融，輒令人筋脈弛緩，腦氣昏沉。南人夏日寢之，土濕交乘，尤易成癱瘓之症。即北人體質素強，而炭氣濛騰，冬夜因之悶斃者，亦時有所聞也。<br />
　　<b>都人之酒食聲色</b><br />
　　晚近士大夫習於聲色，群以酒食徵逐為樂，而京師尤甚。有好事者賦詩以紀之曰：「六街如砥電燈紅，徹夜輪蹄西復東。天樂聽完聽慶樂，惠豐喫罷喫同豐。銜頭盡是郎員主，談助無非白發中。除卻早衙遲畫到，閒來只是逛胡同。」誘捊痋B慶樂為戲園名，惠豐、同豐京館名，而胡同又為妓館所在地也。<br />
　　<b>北方婦女之奢佚</b><br />
　　釧P生駕部之配梁夫人德繩，著《古春軒詩草》，中有《北地佳人行》一篇，讀之可知嘉、道時京師婦女之奢侈驕佚也。詩云：「北地佳人少小時，養成性格含嬌癡。閨中行樂隨年換，世上閒愁百不知。日高睡起心情倦，草草烏雲盤翠鈿。玉裹珠圍替月姿，粉妝香砌呈花面。三春淑景麗桃花，百兩盈門御鳳車。舅姑貴顯通侯宅，親串經過衛霍家。麝帳雲深棲並翼，相愛相憐復相得。十三箏柱緩秦絲，八九鴛鴦圖繡幕。夫婿豪奢貴有餘，入圍歌舞出瓊輿。吐金衹解憐舍利，識字從來惱蠹魚。高會晨朝連日積，瑪瑙杯深浮湩酪。刻漏徐看玉帶圍，貂蟬低映寒鴉色。華堂歡笑趁芳辰，頤指微聞促酒頻。侍女不曾拈繡譜，兒家那復羨鍼神？曲房宛轉連雲第，雕闌花鳥供流睇。無香最愛鳳仙嬌，多語生憎鸚母慧。紅肥綠膩裹香綿，舉動人扶忒自憐。綺閣莊嚴長似佛，瓊窗窈窕恍如仙。少愁多病長欹枕，玉葉人參當茗飲。青鳥丁寧浪自傳，銀釭深秘誰能審？無限豪華難具陳，酣眠薄醉過青春。寒門不少傾城色，翠袖空悲薄命人。」<br />
　　<b>京師之二好二醜</b><br />
　　光緒庚子以前，京師有二好二醜。二好者：字之好也，相公之好也。進士之朝考卷殿試策，專重楷法，點畫勻淨，墨色晶瑩，分行布白，橫竪錯綜，期無毫髮之遺憾，策論詩次之，惟以字之工拙分甲乙，他試亦然。且紙墨筆硯，俱極精良，人爭習之，此字之好也。都人所稱相公者有二：一大學士，極貴也；一伶，極賤也，而稱謂相埒。俗尚交游，如有慶弔事，以有大學士臨門者為至榮；如有筵燕事，以有伶侑酒者為至榮，此相公之好也。<br />
　　二醜者：大小遺之醜也，制藝之醜也。通衢大道，矢溺滿地，當眾而遺，裸體相示，首善之地，乃至現形若是，此大小遺之醜也。晚近制藝，名曰墨卷，專以色澤聲調為事，絕無真理，此制藝之醜也。<br />
　　<b>京城四大</b><br />
　　新進士既點庶吉士，謁客名刺，非常偉大，較普通所用者約加一倍，而所印姓名，恰如其紙之大小，四圍不使留隙，酷擉豯M也。既散館，即不復爾。其制自何而起，命意為何，老於詞林者亦不能言，殆亦一種習慣而已。都人士成一聯詠之云：「翰林名片棺材槓，襪店招牌窰子□。」謂之為京城四大。輒ㄓ仍I人出殯，昇棺夫有多至六十四或七十二人者，槓之巨，亦無倫比，誑H表示其闊也。襪店門首，往往懸一巨襪，以為招徠。窰子者，都人以呼妓院，誧略k黎H既多，為廣大教主也。<br />
　　<b>都人不談國事</b><br />
　　京師酒館之各室，每有一紅紙條揭於柱，上書四字曰：「莫談國事。」慮有御史適在隔室，據所傳聞，登之白簡也。且或有言侵犯親王、貝子、貝勒及宗室、覺羅，至有後患耳。<br />
　　<b>柳邊俗尚</b><br />
　　昔年行柳條邊外者，率不裹糧，遇人家，直入其室，主者盡所有出享。或日暮讓南炕宿客，而自臥西北炕，馬則煮豆麥剉草飼之。客去，不受一錢。他時過之，或以鍼線荷包贈，則又煎乳豬鵝雞以進。其後則倉卒一飯或一宿，尚不計值，再宿必厚報之。而居者非雲貴流人，則山東西賈客，類皆巧於計利，於是非裹糧不可行矣。然宿則猶讓炕，炊則猶樵蘇，飯則猶助瓜菜，尚非內地之人所能及也。<br />
　　俗尚齒，無貴賤之階級，呼年老者曰瑪法。瑪法者，漢言爺爺也。呼年長者曰阿哥。新歲相見，卑幼於尊長必長跪叩首，尊長者坐而受之，不為答。首必四叩，至三，則跪而昂首，若聽命者然，尊長以好語祝，乃一叩而起，否則不起也。少者至老者家，雖賓，必隅坐隨行。出遇老者於途，必鞠躬垂手而問曰賽音。賽音者，漢言好也。若乘馬，必下，俟老者過，老者命之乘，乃敢避而乘。宴會，必子弟進食，行酒不以奴僕，客受之，亦不酢。往來無內外，妻妾不相避，年長者之妻呼為嫂，少者呼為嬸子，若弟婦。<br />
　　臥時，頭臨炕邊，足抵窗，無論男女尊卑，皆並頭。以足向人，謂之不敬。惟妾則橫臥其主之足後，否則賤如奴隸，亦忌之。其頭不近窗者，誘挬H，窗際冰霜曉且盈寸，近則衾裯常為寒氣所逼，致不乾，故頭臨炕邊，亦不得已也。炕皆外高內低，但不甚闊，人稍長，便須斜臥矣。<br />
　　<b>吉林俗尚</b><br />
　　吉林之俗，枕衾被褥必逢秋始浣濯，平時雖氣味腥羶，不之顧也。<br />
　　嬰孩棲以搖籃，不置諸地，以索懸之，泣則扶而蕩漾於空際。至魚皮韃子多束縛襁褓兒懸諸林木間。<br />
　　女子平生沐浴僅三度，即初生一度，臨嫁一度，瀕死一度是也。<br />
　　嬰孩初生，枕以硬枕，【枕實以豆。】務平其後腦骨，以硬起欠美觀，習俗然也。燕、魯人之流寓者，亦多染此習。<br />
　　炎夏甚熱，雖亦揮扇納涼，然臥土炕者，仍烘火不輟。誑V日之烘火以禦寒，夏日之烘火以袪溼也。甚至席焦背赤，一若炮烙橫施，非此不能安寢焉？否則背脊痛矣。<br />
　　闔家尊卑老少長幼男女共寢一炕，雖外來之親友、假宿之孤客，亦無上下之別。且臥必赤身，故相率不燃燈，中上之家，則稍施以間隔。<br />
　　吉林多炕集，用代薪炭者，均棟梁材，而區區竹頭木片，竟有用以代手紙而去穢者。<br />
　　婦女足鑲鞋，底層三寸部A著衫及踝，而兩端不開，【無衣叉。】頂盤高髻，惟手握三尺煙筒，頻頻吸之。<br />
　　<b>寧古塔以文人為貴</b><br />
　　寧古塔之滿人，呼有爵而流者曰哈番。哈番者，漢言官也。而遇監生生員亦以哈番呼之。豪銕U以文人為貴，文人富則學為賈，貧而通滿語，則代人賈，所謂掌櫃者也。貧而不通滿語者則為人師，師終歲之獲，多者二三十金，少者十數金而已，掌櫃可得三四十金。<br />
　　<b>山東沿海俗尚</b><br />
　　山東即墨以南，民貧俗儉，僅以茅舍蔽風雨，未見有廣廈大屋如南方者。其人誠實不欺，服官吏之役，雖勞不怨。惟戀鄉心甚切，以耕漁畜牧為業，罕有出外經商者。其北則民風狡猾，海陽尤甚，然長於經商，故商於京、津、旅、大者頗多。<br />
　　<b>甘人租妻</b><br />
　　雍、乾以前，甘肅有租妻之俗。誘O不能娶而望子者，則僦他人妻，立券，書期限，或二年，或三年，或以得子為限。過期，則原夫促回，不能一日留也。客遊其地者，亦僦之以遣岑寂。立券書限，即宿其夫之家，不必賃屋別居也。限內客至，夫輒避去，限外無論。夫不部A即某妻素與客最篤者，亦堅拒不納。欲續好，則更出僦價乃可。<br />
　　<b>甘人重視餞別</b><br />
　　祖道設餞，人之常情，而當康熙時，甘肅人規之為尤重。宦游南去，賈客東歸，率皆攜挈樽罍，招邀放郭外之荒墩古戍間，紅氈密地，毳帳如鱗，人圍馬住，頗極纏綿。更時有密識妖姬，牽驢道左，偷啼背面，送面添杯。行者停車助其歎悼，登高望盡，惘惘歸途，此亦邊人之善俗也。<br />
　　<b>吳俗前後有三好</b><br />
　　蘇州長、元、吳三邑之人習於安逸。王文簡公士禎嘗謂其俗有三好：鬬馬弔牌，喫河魨魚，敬五通神，雖士大夫不免，恨不得上方斬馬劍誅作俑者。其後則縉紳又有三好：曰窮烹飪，狎優伶，談骨董。三者精，可抵掌公卿間矣。五通神自蘇撫湯文正公斌焚毀後已絕。馬弔好者益眾，惟河魨魚食者尚少耳。昔葉訒菴因食河魨致病，陳其年尤酷嗜，在天津食之中毒，面目悉腫，不可辨識，皆烹製失宜所致也。<br />
　　<b>蘇鄉婦女之儉勤</b><br />
　　世以蘇俗為奢惰，實僅指城市言之耳。若其四鄉，則甚儉且勤，婦女皆天足，從事田畝，雜男子力作，樵漁蠶牧，拏舟擔物，凡男子所有事，皆優為之。<br />
　　今姑就光福言之，能織蒲鞋，繡神袍，而舁山轎亦為職業之一。轎著於肩，疾走如飛，健男子瞠乎後也。嘗有人詢以兩肩能擔重幾何，則曰：「我不知也。惟城中某宦，軀體癡肥，權之，當在一百三四十斤，而我荷之越嶺登山，奔馳二三十里，氣不喘而面不紅也。」<br />
　　<b>上海俗尚</b><br />
　　上海為通商巨埠，廣土眾民，為全國之冠。以宣統辛亥計之，實有人民六十餘萬之多，生活程度亦頗高，中人之產，支拄維艱。自其外觀之，固已備極繁盛，實則乘肥策堅，徜徉於歌樓舞館間者，類皆僑居之富豪。若土著之普通人民，恆以撙節相警惕，惟婚嫁喪葬，專尚外觀。其下等社會之人，類皆身無完衣，而飲酒食肉口啣捲煙者，相望於道，雖乞丐亦不免。至若近鄉農民，輒以所種蔬菜售之租界，所入較豐，亦染奢靡之習，北鄉尤甚。其能勤且儉者，惟浦東及西南各鄉耳。而民氣頗柔，俗尚迷信。西鄉則好械鬬，不如浦東之誠樸也。<br />
　　<b>樂平械鬬</b><br />
　　樂平屬江西，人皆慓悍，輒以雞豚細故，各糾黨以械鬬，而東南兩鄉為尤甚。其俗：凡產一男丁，須獻鐵十斤或二十斤於宗祠，為製造軍械之用。戚友之與湯餅會者，亦以鐵三斤投贈。以故族愈強者，則軍械巨砲愈多，惟用硝磺鐵彈，無新式之火藥彈丸耳。<br />
　　<b>武穴淫風</b><br />
　　咸、同間，粵寇亂時，湖北武穴有汪某者，如寇將至，先期召集各戶，籌所以對待之策，皆無以對。汪曰：「欲使其不動吾鎮一草一木，誠易事耳。某有策在，特不知大眾願否？」眾曰：「惟先生之命是聽。」汪乃選擇婦人中姿色稍佳者百餘人，使其迎寇於數里外，且遍設行館，請其休憩。寇大悅，遂各擁抱婦女，恣為歡樂，不復騷擾商肆，翌晨即去，全鎮賴以無恙，然此百餘婦女已為其姦淫殆矣。事為胡文忠公林翼所聞，以汪此舉有傷風化，非特無央A且有罪，立寘於法。說者謂武穴之淫風至今不衰，實當日遺傳所致也。<br />
　　<b>雅州俗尚</b><br />
　　四川雅州一帶，民尚美麗，建南一帶，民尚儉樸。南方女子，天足為多，其富厚之家，則多纏足。無論男女，好以藍白布纏於頭，雖盛暑不去。且皆能服田力穡，勤於農務。稍有家產，輒喜畜馬羊，建南尤盛。<br />
　　<b>昌化俗尚</b><br />
　　浙江昌化居民好訟嗜賭，而其地少盜賊。惟女子尠貞節，男女私合，曰燒同鍋。且邑少巨室，有「富不滿萬，窮弗討飯」之諺。蔬菜衛A大都自種自食，客此者欲乞其鄰，則價昂甚。冬日，人皆攜一火籠【以竹編為籠，內置火缽。】以禦寒。<br />
　　<b>寧紹典妻</b><br />
　　浙江寧、紹、台各屬，常有典妻之風。以妻典與人，期以十年五年，滿期則納資取贖。為之妻者，或生育男女於外，幾不明其孰為本夫也。<br />
　　<b>處人冒祖</b><br />
　　處州居民，家各有譜，宗支頗明晰。本宗相承，筆以紅色；異姓繼嗣，筆以藍色。惟所序非族中合議，胥以私意出之，故流毒彌多。常有無賴覦富室產，富室乏嗣，筆祖若父以藍色，而自承為富室正支；或指富室為異嗣者。甘為人後，恬不知恥。更有自移他族骸骨瘞諸祖塋，訐人為盜葬，或陰匿祖骸以實之。<br />
　　<b>開化俗尚</b><br />
　　開化縣居浙、贛、皖三省之交，屬浙江衢州府，其地萬山聳峙，城中居民約千數百戶，而庸中佼佼者，惟勵、謝、陳三姓而已。其餘婦女，無論已嫁未嫁，有夫無夫，罔不面首三十，惟卿所欲，女子自十四歲以上鮮有完人。浪男蕩婦，既相歡好，則男子恆具麵食分饋其鄰，自此便可公然往來，略無顧忌，即為之夫若父母者，第有微利可沾，亦絕不加以干涉。男子對於所歡，每月約津貼以銀幣二圓，而在生活程度極低之處，即此區區，已足贍一身而有餘。故開化奸案極少，是赫廑﹛B濮上，積久成風，多所見而少所怪矣。<br />
　　<b>閩廣以人為鳥</b><br />
　　閩、廣之人好械鬬。未鬬之先，嘗雇人於他村，使為助，名曰鳥。先事立約，其約文云：「某某承雇某村鳥一百隻，鳥糧每隻日三百文。如鳥飛不歸，議完卹費每鳥一百千文，聽天無悔。」遛虷漪鬼舅]。鬬時以鳥充前敵，雖殺傷不惜。<br />
　　<b>閩人好名尚氣</b><br />
　　閩人好名尚氣，而漳、泉兩郡為尤甚。凡科第官閥及旌表節孝三類，必建石坊於通衢，墳墓亦必有穹碑。其墓與大道相距或過遠，則必立之道旁，俾行路者易見之也。<br />
　　民多聚族而居，兩姓或以事相爭，往往糾眾械鬬。然於交際之私情，仍不相戾。未鬬以前，必先議定數人以為死者之抵償，抵者之妻子，給公產以贍之。故常有非兇手而甘自認者，貪死後之利也。<br />
　　<b>漳浦浪子班</b><br />
　　漳浦有浪子班，專聚無賴少年，以待有械鬬時，受雇為助。<br />
　　<b>石澳俗尚</b><br />
　　由筲箕灣山行十餘里至於海隅，有邨焉。背山而面水，邨人多瀕海而居，五方雜處，築石為室，藉茅作瓦，編竹成籬，男婦老幼悉棲息其中，語言鉤輈，不易了解。日初出，則各具糗糧，結伴呼群，持釣竿筐筥，遠出而游於海。傍晚罷釣歸，將魚換酒，雜妻孥，團飲一室，佐以粗糲，醉飽後，跣足蒙頭，席藁而臥，來朝無米為炊，勿問也。以水作田，無有豐歉，仰事俯畜，皆取給於海。晦，則相與叩缶而歌鳴嗚，與桃花源避秦人之樂處相彷彿，惟人情多狡詐耳。<br />
　　村後有山田數十畝，咸磽瘠不堪，故可耕者少。婚嫁亦皆及時，男婦皆跣足，女之未嫁者則妹之，既嫁，則稱以姑娘。多登山薙草樵采，或遇少壯男子，輒曼聲高唱淫辭以相誘，或兩情相洽，即以山林為褥，夫與伯叔知之亦不問。<br />
　　<b>粵人有七好</b><br />
　　粵人有七好：好名，好官爵，好貨財，好祈禱，好蓄妾，好多男、好械鬬。<br />
　　<b>粵有三大</b><br />
　　羊城俗諺有三大之說。三大者：老舉大，【粵中方言謂妓女為老舉】驕夫大，燈籠大也。<br />
　　<b>粵人好鬬</b><br />
　　粵人性剛好鬬，負氣輕生，稍不相能，動輒鬬殺，曰打怨家，非條教所能禁，口舌所能諭，嘗有千百成群聚眾械鬬之巨案。誘j姓多聚族而居，多者數千家，少亦數十百家，與他姓一言不合，即約期械鬬，人數不足，則出重資雇人相助，如助鬬而死，給撫卹金；因鬬傷廢，給養傷金，其費用則出自祖嘗，或按田科派。游手無業者多樂受雇，雖死不悔。鬬時，揚旗鳴鼓，鎗交施，如臨大敵，可數日不解。地方官之框怯者，不敢出而彈壓，亦不敢問兩造之曲直，惟飛稟大吏，請示辦理而已。<br />
　　械鬬既累日不解，或由兩造各邀公正紳耆評其曲直而裁決之，或由地方官傳諭董事為之勸解而調和之。如兩造終不服，則先停戰，而控之於官，靜候判斷，亦有兩方既分勝負而再興訟者，且有鬬死多人而絕不報官者。<br />
　　粵人雖強悍而極畏官吏，每有兩方械鬬之後，此方如有鬬死者，既稟官訟之。官循例捕兇手，亦僅虙張聲勢，不果捕也。彼方乃匿兇手，以重金賄死者家屬，令遞稟和息。然家屬之慾壑不滿，差役之囊橐不盈，和稟亦不得遞也。故遇此等案件，縣署幕友、書吏以及刑差、門皂均有例規，即縣令亦有照例之餽遺焉。<br />
　　<b>粵人於外省人之感情</b><br />
　　粵人團體堅固，對於同鄉之維護，無所不至。遇外省人，粵西而外，無論何省，均謂之外江佬，商店購物，輒增其價；舟車受雇，亦必故意居奇；即妓院之中，亦以接待外江佬為恥。故粵人與外省人之感惜極不易融洽也。<br />
　　<b>粵人多妾</b><br />
　　粵人好蓄妾，僅免饑寒者即置一姬，以備驅使。且以其出身率為侍婢，而烹調浣濯縫紉等事皆所慣習。一家既無多人，於是令其兼任梳頭、烹餁二事，甚者潔除圊溷之役亦令為之，自可不雇女傭，以節糜費。其小康者，則置二妾或三妾，一切役務，均委之若輩。諸妾亦承奉周至，不敢少懈。豪銩N以為烹調一役，雖為庖人專職，然每一餚出，未必能食，多犯不潔之病。今以妾掌庖，則妾亦同案而食，斷不至有此弊，推而至於他事亦然。痛養既關，較外人之徒事敷衍者，自不可同日而語矣。<br />
　　<b>潮人多異姓亂宗</b><br />
　　異姓亂宗，顯有孕O，而潮人每有此弊，以丁多為強，較之他郡尤甚，常乞養他人子，非獨單門然也。其有貌為鞠育包藏禍心者，更多故矣。<br />
　　<b>粵有十姊妹</b><br />
　　粵東處女，輒喜結合異姓儕輩為十姊妹，聚相得者十人，敘齒，年長者居首，對神宣誓，歷久不渝。凡言動必以禮，女紅、妝束，均聽年長者指揮，無待保姆之教，自嫻閨範。惟出嫁必讓其居先，不敢攙越。或迫於父母之命，幼者先嫁，不與新郎宿。強之，則以死拒，如禦強暴，必待長於己者皆已畢嫁，而始成燕好焉。<br />
　　或曰，小家婦及童養媳被虐，怨其父母何不於己為嬰孩時溺死者，於是桀悍婦人遂創為十姊妹，跼k夫家之威虐，求一生之自由。其規例：約共相扶濟，父母如強嫁之，必須設法私逃，且各謀生業以餬口，不仰他人。故凡娶十姊妹者，無論周防若何嚴密，必致逃遁，或為其曹竄奪而後已。<br />
　　或曰，十姊妹即金蘭契，俗名誇相知，又名識朋友，不知始於何時。<br />
　　或曰，始於絲廠之女工。粵省絲業，以順德為盛，其所用女工常至數百人。女工之感情既日洽，遂有擇其平日素相得者，結為金蘭之契，其數僅為二，情同伉儷，後傭婦多效之，浸假而大家閨秀亦相率效尤，乃成風氣矣。其契約成立之手續，必雙方允洽，如雙方有意，其一方必先備花生糖、蜜棗等物，為致敬品，若既已受納，即為承諾，否則為拒絕。至履行契約時，或遍請朋儕作長夜飲，而其朋儕亦群在賀之。此後坐臥起居無不形影相隨。契約既成立，或有異志，即指為背約，必被毆辱。若輩更擇有後代【即嗣女。】以繼承其財產，其嗣女復結一金蘭契，若媳婦然，與血統之關係無以異也。<br />
　　<b>粵有不落家之俗</b><br />
　　不落家之風，與金蘭契實有連帶之關係。既結金蘭契，遂立約不適人，後迫於父母之命，強為結婚，乃演成不落家之怪劇。不落家者，即云女子已嫁，不願歸男家也。金蘭契之風，以順德為最盛。故不落家之風，亦以順德為獨多。女子嫁期有日，【粵語謂之知日。】必召集一群女子，【粵謂之花枝群。】作秦庭七日之哭，如喪老妣，其金蘭友亦在焉。臨過門之夕，嫁者必以帶束縛，其狀若尸之將入殮者，復飽食以白果等物，使小便非常收縮。及歸寧後，其金蘭友必親自相驗，若束縛之物稍有移動，是為失節，群皆恥之，女必受辱不堪。故順德常有娶妻數年多不識其妻面貌者。歲遇翁姑壽辰，或年節，非迎迓數次，不能望其一來。至則翌日即返，見其夫，若仇讎也。<br />
　　<b>大埔婦女之勤儉</b><br />
　　我國婦女，向以徒手坐食為世詬病，其實此惟富貴之家耳，若普通人家，則有職業者為多。今姑舉廣東大埔一邑婦女之特點言之，則因向不纏足，身體碩健，而運動自由，且無施脂粉及插花朵者。而又日出而作，日入而息，自奉儉約，絕無怠惰驕奢之性，於勤儉二字，當之無楚C<br />
　　至其職業，則以終日跣足，故田園種植，耕作者十居七八。即以種稻言之，除犁田、插秧必用男子外，凡下種、耘田、施肥、收穫等事，多用女子。光、宣間，盛行種菸，【將菸葉製為條絲，每年運往各省及南洋者甚多，為大埔出口貨之一宗。】亦多由女子料理。種菸、晒菸等法，往往較男子為優。其餘種瓜果、植蔬菜等事，則純由女子任之。又高陂一帶，產陶頗多，其陶器之擔運，亦多由女子承其役。各處商店出進貨物，或由此市運至彼市，所用挑夫，女子實居其半，其餘為人家傭工供雜作者，亦多有之。又有小販，則寡婦或貧婦為多。又除少數富家婦女外，無不上山樵採者，所採之薪，自用而有餘，輒擔入市中賣之。居山僻者，多以此為業。又勤於織布，惟所織者多屬自用耳。<br />
　　總之，大埔女子，能自立，能勤儉，而堅苦耐勞諸美德無不備具，故能營各種職業以減輕男子之擔負。其中道失夫者，更能不辭勞瘁，養翁姑，教子女，以曲盡為婦之道，甚至有男子不務正業而賴其妻養之者。至若持家務主中饋，猶餘事耳。<br />
　　<b>粵西蕩子贈簪</b><br />
　　廣西某縣女子之未字者，率有外遇，家人知之，不之禁也。凡蕩子與所懽訂交，如係室女，必贈以簪，或金或銀均可。歡愈多，簪愈夥，群相稽察，不陸疵_，嫁則攜以去。盛妝時，俱插之於鬢，妯娌親戚間競相誇示，以多為貴，簪之多者，且可驕其夫。<br />
　　<b>旗俗重小姑</b><br />
　　旗俗，家庭之間，禮節最繁重，而未字之小姑，其尊亞於姑，宴居會食，翁姑上坐，小姑側坐，媳婦則侍立於旁，進盤匜、奉巾櫛惟謹，如僕媼焉。<br />
　　京師有諺語曰：「雞不啼，狗不咬，十八歲大姑娘滿街跑。」誧Y指小姑也。小姑之在家庭，雖其父母兄嫂，亦皆尊稱之為姑奶奶。因此之故，而所謂姑奶奶者，頗得不規則之自由。南城外之茶樓、酒館、戲園、球房，罔不有姑奶奶。衣香鬢影，雜遝於眾中。每值新年，則蹤跡所到之處，為廠甸、香廠、白雲觀等處，姑奶奶盛裝艷服，雜坐於茶棚。光、宣間，巡警廳諭令男女分座，未幾，而又禁止婦女品茶，此風乃因之稍戢。<br />
　　<b>蒙人俗尚</b><br />
　　蒙人平日常洗面，而不浴身，小兒初生，亦僅拭而不洗。<br />
　　男婦胸前懷木碗，【以方尺酗坏洛]之，布即洗面巾也。】腰繫刀箸。宰牛羊，不洗而煮食。所飲之水，腥羶觸鼻。終日捫蝨而談，王公亦多有如此者。<br />
　　俗尚右，包房則以中為上，右次之，左為下。其坐臥均依次序，貴賓尊長至，則讓中坐，主居右，婦女為下，居左。<br />
　　賓主初見，貴官必互遞哈達。【以最劣之藍紬為之，兩端散披絲頭，平等所用約長尺四五寸，王公與佛前所用長三尺。其長短一視受者之階級而定，濫用則為失禮。】致送禮物，亦必附以哈達，示尊敬也。年節互相道賀，亦致送哈達。<br />
　　蒙人喜鼻煙，凡男子，必具煙壺一枚。【王公所蓄一枚，有價千餘兩者。】常日，賓主相晤，接談之初，平等則交相遞送，彼此鞠躬，雙手捧換，同鼻端一嗅，璧返一如遞狀。卑幼遞於尊長，必一足跪獻，長者欠身，以右手接之。長者遞於卑幼，則反是。遞於王公札薩克，必跪獻，王不起坐，一嗅授還，不答禮。賓主初面，除遞哈達、請安、遞煙壺外，又有行裝煙禮者。裝煙：取客之煙筒，【無論男婦，左脅下必插銅旱煙筒，後腰懸火刀鐮，鐮下墜紅綠色鼎峊洶@寸。】裝主之煙，而後以布拭煙嘴，遞送於客。遞送或雙手或右手，以等級而分。其遞之先後次序，亦以老少尊卑而定，平等則同時交遞。<br />
　　<b>蒙人起居</b><br />
　　牛皮帳者，蒙古人所居，亦謂之蒙古包。率以牛皮為之，木架雙疊鉤連，可舒而張之，圍如柵，聳其頂，牛皮數幅聯為一，覆於架外，上下盤巨索兩道，木板為門，四面不透風，其顛開天窗，以洩炊煙，周圍可四丈餘。行則解牛皮為數卷，卸木架為數束，以兩駝負之。一帳之值，價須兼金，可用數十年。<br />
　　又有氈帳，則斲木為門，空其頂，覆片氈於上，以繩牽之，晴啟雨閉。正中疊石作灶，上加鐵圍，而置釜焉。北置木榻，高尺部A其臥所也，衾褥皆以羊皮為之。旁有木櫝，貯食用物。貧者并此無之，惟以革襯氈，席地而已。<br />
　　蒙人拾牲畜之糞，曝乾燃燒，以代薪料。東盟多森林，薪材易覓，燒糞者少。西盟荒蕪，無薪可覓，罔不燒糞。糞以出自牛駝者為佳，燃之無臭味，焰大而煙易散。【牲畜終日食草，不食衛A所遺矢盡草渣，故無臭。】馬次之，羊最劣，【羊聚圈中，大小遺均在其中。夏間積聚，連土摌起曝之，備冬日薪料。】煙聚不散，令人咳嗆致病。<br />
　　包中燒糞取煖，如遇有煙時，須就地矮坐，否則眩目刺鼻。待火勢既旺，煙被火力上衝，由包頂孔中散去。遇風，煙聚不散，呼吸維艱，非習慣者，難一刻居也。<br />
　　<b>蒙古婦女善騎</b><br />
　　青海之蒙古婦女，出必跨馬，數里之遙，不常用鞍，輒一躍而登馬背焉。<br />
　　<b>青海蒙番雜居</b><br />
　　青海蒙、番雜居，番族所用之物，蒙族無不用之，番族所食之物，蒙族無不食之。至番族所言，蒙族亦能言，而蒙族之服用、飲食、言語，則番族有不能兼之者。此則自然之習慣，不可強也。<br />
　　<b>青海蒙番之起居</b><br />
　　青海風俗，南境似前藏，北境似西蒙，東與甘肅大邑交通，又略同漢俗。而人習諷經，性耽佛教，事事學步喇嘛，則全境皆然也。平時逐水草而居者，論其暫則數遷其地，論其常則四時有一定之地。夏日所居曰夏窩子，冬日所居曰冬窩子。夏窩子在大山之陰，以背日光，其左右前三面則平曠開朗，水道倚巨川，而尤擇樹木陰密之處。冬窩子在山之陽，以迎日光，山不在高，高則積雪，又不宜低，低不障風，左右宜有兩硤道，紆迴而入，則深邃而溫暖也。水道不必巨川，巨流易冰，溝水不常冰也。論者謂塞外秋後燒荒，每在曠野，具有深意。秋後，番帳群徙於山內，平地蒭草，最易召寇，焚之以絕匪蹤，一也。曠野無垠，不辨路徑，焚之則支幹可數，二也。草為瘴癘所聚，焚之則雨雪易消，寒瘴不生，三也。秋草自泵蛣銦A一經霜雪，腐溼狼藉，下次荊棘必生，焚之以袪潮穢，以除稂莠，四也。秋草高長，地氣易洩，焚之以培地脈，春芽可以滋長，五也。因此數者，是以付之一炬，視不甚惜。初冬時候，平地竟不見一帳，入亂山深處，則人煙稠密，畜牧充盈，恍如桃源世界。近邊蒙、番帳中，漢人每寄其子弟，令其服役數年，蒙、番之言語動作風俗，耳濡目染，久而習狎，以便行商番地。或充歇家夥伴，蒙、番視之，愛逾己出。亦有贅於彼族者，生子或還，或不還，惟其意也。<br />
　　青海蒙、番眷屬，聚居牛皮帳中，親友至，亦群居無猜。惟有客之夕，家主必後睡而先起。至夜，老幼男女橫陳而臥，家主一一以短木棍隔之，兩人相倚處，其間各置一木，此為防閑之器。界劃鴻溝，他族逼處，不得過雷池一步也。黎明，家主起，驗而去之。木棍不移，則色然喜；木棍易地，則艴然怒。倘或驗之有跡，則下逐客令矣。俗傳好事者與番婦有約，夜跨睡者而就之，睡者雖醒，亦不問。惟不得踐其木，踐則群毆之，略不狥情。<br />
　　沿帳挖溝以受水，帳中挖直坑一道以洩地溼，各帳皆然。坑之長短廣狹不一，而深必以一尺為度，兩邊如低炕，坐可懸足。土人為坑必深尺有五，坑中又橫開一二孔，可以爇樹薪馬矢，人臥其上，如北地之暖炕也，他省人則不相宜。新開之坑，其下蘊溼未散，土經火灼，溼毒上升，人為所蒸，另致嘔逆軟痺之疾。番地衛生要訣，凡遇風日晴和，必將帳篷拽起以驅潮瘴，旬必二三次。帳中多高灶，帳頂開窗，大徑二尺，以洩炊煙。平灶雖穩而易成，不可近人臥處，僅可掘於帳外，離帳愈遠愈宜。高灶方圓如常式。蒙、番為灶，長而狹，如短牆。平灶則隨地掘坎，長約三尺餘，寬約二尺，約為兩方形，掘其半，深尺餘，以容人。其半僅深四五寸，上鑿圓孔，種火加釜，釜遝A與地平，下開小門，以通空氣。<br />
　　至其頭人，則曰蒙長，曰番目。蒙長席地坐，必陳氈褥，或設矮几。番目惟設一帳，藉草而坐，陳物於地，不須几桌也。蒙長或用京蘇及東西洋貨，且曾至京師者，必以所購之物陳列滿帳，競相誇耀。番目之適用者，內地之五色粗布而已。<br />
　　<b>青海番族之起居</b><br />
　　青海番族所居，皆黑羊毛帳，頂低而平，雨雪不透，中寬約四丈，深約二丈，可容三四十人，上供佛像，中設高灶，右居坐家僧，左居眷屬。客至相見，亦遞用哈達。尊稱人為紅布，譯言大人也。地陳氈毯，婦女皆圍坐，半能漢語，大抵居近邊邑者，語言尚近，文字為難耳。<br />
　　<b>青海蒙番之交際</b><br />
　　青海蒙、番之交際，禮俗大異。番與蒙不同，番與番又各不同。有合掌為禮者，有握手為禮者，客須因其俗而禮之。<br />
　　<b>阿里克俗尚</b><br />
　　青海有阿里克族，風俗良美，為番族之冠，勝於北蒙。婚嫁喪祭諸事，以及衣服飲食之宜，皆類漢人。待人有敬禮。客至，隨所投，如舊主人，肉脯湩酪，啜且啖，無吝也。夜酣睡，主人代牧，失則償。拾遺不匿，掛於帳外，以待失者往認。視內地之爭衅搆訟、析產鬩牆、行百里者必腰纏、惠一尷怞頃w色，異矣。<br />
　　<b>郭密番俗尚</b><br />
　　青海郭密番民，皆築屋以居，碉舍星羅，而牛羊繁盛之家，亦常攜鍋帳逐水草而牧，似游牧，非游牧；似城郭，非城郭，介乎居國、行國之間。每族百戶一人，隸屬於千戶。千戶之下，有副千戶。千百戶理民事，有妻室，而削髮為喇嘛。或蓄髮為紅教僧，以僧非僧，似俗非俗，介於在家、出家之間。<br />
　　<b>青海生熟島番俗尚</b><br />
　　青海有島，島番分生熟二種。熟番窰居，或帳居，且有架木為屋者。編茆為牆，墐以土，戶樞高僅及肩，傴僂而入，避海風也。牲畜充塞，而肥壯不如大陸之種。翦毛採乳，冬時運出易糧。數日宰一羊，恣烹炙。婦人解女工，見客知敬禮。風俗與常番略等，惟服飾稍陋，言語略不同耳。生番類鳥獸之為巢為營窟，男婦皆不褲，冬披羊皮，結草為長繩束之。亦蓄牛羊，恐其逸，以籐穿其脛，十數頭為一聯，籐末壓巨石，恐為野獸吞也。於狡薴宋菕A四面列木如柵而圈之。不火食，茹毛飲血。多力，步如飛，能攫野獸毒蛇，生食之。或騎鹿握兩角，翻山跳澗，馳如風。從不出山，熟番入，不相犯，語啾啾不可辨，投以乾糗，則為之指迷途。兩山有石洞，如蜂窩，每洞一僧，皆習襌定者。寺院大小十數，湫陋如民居，僧跡頗眾。<br />
　　<b>哈薩克俗尚</b><br />
　　新疆哈薩克人無冠禮，嬰兒五六歲，父母擇日遍告親友，延莫洛大誦經，行割禮，戚友餽物致賀。富家大族則殺羊馬嚮賓客，為賽耿鬥跤之樂。過此無恙，始得論婚。學騎馬，教之控縱坐騎諸法，故其部以善騎著名。縱馬疾馳，率能起立馬背，作盤旋舞，或俯身拾物於地。<br />
　　少不薙鬚，惟常翦脣髭，以便湯飲。十日一薙髮，三日一削爪，同於西人。<br />
　　<b>哈薩克不講宗法</b><br />
　　哈薩克族不講宗法，無譜牒可稽，父業子受，無子者，繼親族兄弟之子為後。父死，則均其財產，子與女共分之。其俗與纏回大略相同，自祖以上，即無稱述之者。回人之言曰：「厥初一人，生二男子，一子強狠好盜竊，不事耕作，其父逐之，是為哈族之祖；一子巽懦畏事，是為纏族之祖。」<br />
　　<b>哈薩克人強悍</b><br />
　　哈薩克人之風俗習慣與內外蒙古人同，有總管而無王公。十夫有十夫長一名，百夫有百夫長一名，千夫有千夫長一名。其性極強悍，以能殺人搶掠者為雄。<br />
　　<b>回人耐損</b><br />
　　耐損，回人大慶事也。凡男子之年未成丁者，十五歲以下，必於其生殖器小割一刀，曰耐損。擇日，請阿渾至其家，為割之，親友咸賀，有以禮物餽遺者，富家置酒饌，留賀客飲。<br />
　　<b>纏回俗尚</b><br />
　　新疆纏回風俗甚淳，重信，敬老親仁，簡質循法，以醉酒為恥，以貸貧民取息為大惡。其俗信誓，誓者以足踏餈而言，謂之昂無孫，重則抱經以誓，無不唯命者。其鄉各設百戶長，曰玉子巴什，十戶長曰溫巴什，凡稽戶籍、均差徭、催科、禁姦、詰虣諸事，皆以之。其司水利者曰密喇布伯克，司分水者曰扣克巴什，凡濬渠瀆、築杠梁、植樹木、計畝、均水、勸耕諸事，皆以之。其司盜賊者曰拔夏普，凡捕竊盜、守亭障、峙委積、聚议木槖授館迎送諸事，皆以之。其司禮拜寺者曰伊瑪木，凡誦經、講善、和訟、解紛諸事皆以之。州縣官吏又於城中設總長一人，謂之鄉約。有大興作徭役，鄉約分檄各長，皆昢嗟立辦。誑j鄉官之制也。<br />
　　<b>藏人生育</b><br />
　　藏人以生女為幸，不尚男。產時不浴，母以舌舐之。至三朝，以黃油塗全身，曝於日中。數日，即以炒麵調湯飼之，不飼乳。女產二日，男產三日，親鄰悉往慶，曰嗆酒。送哈達，以哈達一纏兒頭，餘與父母。<br />
　　<b>藏女勞於男</b><br />
　　西藏有一妻多夫之俗，不合文明公例。婦主家事，男子輒惟命是聽，以是女權伸張。男子恆惰而懦，且不若女子之強健也。耕田採薪，負重致遠，修建房屋諸役，概以女子任之，男子惟相助而已。貿易亦多屬婦女，而家政之庖廚、紡績、裁縫、梳裝等，則更優為之。<br />
　　<b>苗人男女之交際</b><br />
　　辰州苗人所居之村，必設一樓，梯而登之，曰闌房。至夕，村中幼男女盡駐其上，聽其自相諧偶。夏日，男女浴於河。婦人見客，惟手護其兩乳，餘則弗避。漢人貿易者至其家，婦女不避，若與其女談，雖狎媟，亦悅之，謂艷其美也。與其妻若妾交一語，則艴然怒。賒]姓猜忌，慮漢人誘之逸，故如此。甚則縛呈諸茫。茫，苗稱官長也。<br />
　　<b>滇夷以木刻記事</b><br />
　　滇夷無文字，以木板深刻記事，謂之木刻。每一事，即橫刻一痕，剖而為二，彼此各執，無論年月久暫，持木刻以比對，誓不悔，誧Y古代結繩、合符之遺意也。<br />
　　<b>黔中倮俗</b><br />
　　黔有倮，其土官之於土民，主僕之分最嚴，誚菬銡版v千百年以來，官常為主，民常為僕，故於土官休戚相關。粵西田川土官岑宜棟，即岑猛之後，其虐使土民，非常法所有，土民雖讀書，不鹿雩捸A恐其出仕而脫籍也。田州與鎮安之奉議州，一江相對，每奉議州試日，田民聞聲，但遙望太息而已。生女有姿色，本官輒喚入，不聽嫁，不敢字人也。有事控於本官，本官判或不公，負冤者惟私上老土官墓痛哭而已。雖有流官轄土司，不敢上訴也。<br />
　　凡有征徭，必使頭目簽派，輒頃刻集事，流官雖有號令，不如頭目之傳呼也。土官見頭目，答語必跪，進食必跪，甚至捧盥水亦跪。頭目或有事，但殺一雞，瀝血於酒，使各飲之，則生死惟命矣。<br />
　　<b>倮以木刻為符號</b><br />
　　四川寧遠之倮，無文字，有報告，必預定一木刻之式，或弓箭刀劍，或禽獸魚介，且預約，若借銀錢，若有急待援，若被圍，若疾病，若約鬬，則於式之某處用刀刻木。或直畫，或橫畫，或人或×，或十或一以為符號。<br />
　　<b>八番俗尚</b><br />
　　八番服食起居，類漢俗，婦人直頂作髻，業耕織，男子頗逸。誘K番徙自粵西，猶故俗也。婦免身三日即出耕作，而夫坐蓐抱兒不出戶。其穫稻，則和稭儲之。刳木作臼，曰椎塘，臨炊，舂稻而作食。燕會，則擊腰鼓為樂。<br />
　　<b>打箭爐諸番之見官</b><br />
　　打箭爐諸番之土司與漢官相見，先遞哈達，漢官亦以哈達賚之。次送奶茶，則答以塊茶及銀牌、綾緞。<br />
　　<b>西康番人相見禮</b><br />
　　西康番人相見，以折腰張口伸舌伸掌為敬禮，而拜鬼神及見土司、呼圖克圖則仍跪拜，拜則稽顙，曰碰頭，此為至敬。番官相見，亦有以脫帽為禮者。<br />
　　<b>臺番育兒</b><br />
　　臺灣番人初產，產母攜所育之婗嫛同浴於溪，不畏風寒，豪銎呇g與水習也。其乳兒時，見者與之相狎，甚喜，以為人愛其子，雖撫摩其乳，不怒也。遇而不問，殊有怫意。<br />
　　兒之襁褓，以布為之。有事，則繫布於樹，較枝椏相距遠近，首尾結之，若懸然。風動，枝葉飄飄然，兒酣睡其中，不顛不怖，飢則就乳之，醒仍置焉。既長，不畏風寒，終歲裸體，而扳緣高樹，尤為其特長。<br />
　　<b>臺番讓路</b><br />
　　臺灣番人頗知禮讓，卑幼遇尊長於途，卻步道旁，背面而立，俟其過始行。若駕車，則遠引以避，如遇儕輩，亦停車通問以讓之。<br />
　　<b>臺番女勤操作</b><br />
　　臺灣番女勤於操作，巨細各事，皆能任之，富者亦然。不若內地之漢、滿、蒙各族，凡中人之家之婦女，終日坐食而無所事事，至以廢物為世詬病也。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>