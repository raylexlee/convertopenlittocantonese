<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>清稗類鈔 - 　姓名類</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>姓名類</font></h4>
			　　<b>樓上層以詩句成姓名及字</b><br />
　　乾隆季年，東陽有樓更一者，名諸生也，其名曰上層。蓋以唐詩「更上一層樓」句錯綜為之，而姓名及字，皆在其中矣。<br />
　　<b>姓異名異</b><br />
　　進士題名碑錄，滿人中，有娃爾答和尚、豈他他八拜，【俱順治乙未。】白小子，【康熙癸丑。】五哥，【康熙甲戌。】常哥，【康熙丁丑。】騷達子，【康熙丙戌。】蠻子。【雍正甲辰。】漢人中，有王世噩，【順治丁亥，江南鹽城人。】惠靇嗣，【康熙辛未，陝西富平人。】李世侽【乾隆丙戌，陝西三原人。】諸名。榜花【希姓中式見於榜者，謂之榜花。】各姓，則有青伯昌，【順治丙戌，河南洛陽人。】侶鸞舉，【順治己亥，直隸清豐人。】賽玉絃，【康熙丁未，山東靖海衛人。】茆薦馨，【康熙己未探花，浙江長興人。】【康熙乙丑，江南合肥人。】戰殿邦，【康熙乙丑，山東膠州人。】雒倫，【康熙甲戌，河南武陟人。】須州，【康熙乙丑，江南武進人。】叱騮，【雍正癸卯，陝西蒲城人。】秘象震，【雍正甲辰，直隸故城人。】緱山鵬，【乾隆甲戌，陝西酈洲人。】拱翊勛，【乾隆丁丑，廣西桂林人。】侍朝，【乾隆庚辰，江南泰州人。】粘克昇，【乾隆戊戌，福建晉江人。】要問政【乾隆甲辰，山西太谷人。】諸人。其以地取名者，滿人有喀爾喀。【康熙辛未。】其名類閨秀者，廣東有佘豔雪。【康熙己未。】<br />
　　康熙間，安邑縣有一人，姓名皆奇，姓為山，【音妾。】名為（身，上去一橫，撇下加口）。【音厥。】<br />
　　同治間，錢塘孫子授侍郎貽經督學八閩，一日點名畢，入內，笑謂幕友曰：「今日見一姓名，真大奇。」幕友叩所以，曰：「其人姓出。」良久不語。一友問曰：「豈名『精』耶？」曰：「果然。」咸大撫掌。<br />
　　<b>姓名屬天文</b><br />
　　咸豐朝，即補副將雷風雲，諡威毅。光緒中葉，鄂人有張翼軫者，工行草書，嘗游京師，有鬻字潤格在琉璃廠肆，其姓名三字，皆星名，與雷風雲屬對絕工。<br />
　　<b>姓名屬干支</b><br />
　　錢塘丁氏家素封，富藏書，竹舟主事名，松生大令名丙，為同懷兄弟，其從弟頤生明經名午。姓為天干，而名皆為地支也。<br />
　　<b>以姓為名</b><br />
　　以姓為名者，絕無僅有。而光緒中葉，山陰有幕客孫遜者，初名孫，以文童應府試，同學見具姓名之重文也，笑而嘲之，曰：「君對於吾輩，本已為孫矣，今又名孫，是吾孫之孫也，君其為吾輩之玄孫乎？」孫慍，乃改名曰遜。既入泮，幕遊福州，人又曰：「吾孫南走閩矣，走者遜也，故宜加辵。」又光、宣間，有吳江葉楚傖者，亦以姓為名，曰葉葉，善屬文。<br />
　　<b>滿族以名之一字為氏</b><br />
　　氏族之制，簡於夏、殷，而繁於周。夏、殷以姓統某族，有姓而無氏。周人以氏別其族，既有姓，復有氏，因時創制，妙具權衡，千祀相緣，遂成風尚。前宗之者有元魏，近宗之者有滿族大臣。<br />
　　順、康、雍、乾之朝，滿大臣有以姓之一字為氏者，有以名之一字為氏者，父子祖孫，相沿成習，猶有周人以地命氏、以名命氏之遺意焉。若石，若顧，若舒，若鄂，若尹諸族皆是也。茲約舉之。雍正朝，大學士徐元夢，本姓舒穆祿氏，【舒與徐滿音略同，遂相沿誤。】孫舒赫德，曾孫舒常，此一族乃以姓之一字為氏者也。順治朝，鎮海將軍石廷柱，本姓瓜爾佳氏。子石琳，孫石文炳、石文晟。康熙朝，禮部尚書顧八代，本姓伊爾根覺羅氏，子顧儼，孫顧琮。雍正朝，大學士鄂爾泰，本姓西林覺羅氏，以父名鄂拜，遂以鄂為氏。子鄂容安，孫鄂津。乾隆朝，大學士尹繼善，本姓章佳氏，以父名尹泰，遂以尹為氏，其諸子尚有相沿不易者。此四族皆以名之一字為氏者也。<br />
　　其餘習俗相稱，亦輒以名之第一字冠於字號之首，哈剌庫不稱李，墨勒根鰕不稱祖，從滿俗也。間有名為滿文而譯漢姓以冠之者。<br />
　　<b>姓名作對</b><br />
　　朱竹垞曾以古人姓名作對，葉調生廣其例，為之補遺，其佳者如公孫丑，母弟辰；鄭小同，楊大異；韓擒虎，李攀龍；陳萬年，張千載；直不疑，何無忌；張惡子，鄭善夫；殷開山，俞通海；張九思，胡三省；王十朋，陸萬友；李桐客，郭藥師；郭蝦蟇，王鸚鵡；劉黑闥，寇白門；郭芍藥，鄭櫻桃；張紅紅，薛素素，皆可與「祭仲足，鮑叔牙」等共稱佳話。文人遊戲，往往喜爭奇鬬勝。昔東方虯自言後世必以己姓名與西門豹作對，有舉「西門豹」屬一九齡童對者，童舉「南宮牛」以應之。<br />
　　<b>同時同姓名</b><br />
　　同姓名之在同時而皆著稱於世不愧為名臣者，則有康熙朝之兩于成龍。一諡清端，山西永寧人，字北溟，官至兩江總督。一諡襄勤，漢軍人，由廕生知通州及江寧府，後官至河道總督。<br />
　　道光壬午順天鄉試，旗生中有兩錫麟。一官卷，一民卷，彌封所誤以官卷包入民卷而中式，及填榜，始知為官卷。而是科官卷，額中三名，且溢額，乃以中式第九十一名之旗官卷去之。去一官卷，則民卷缺額一名，匆遽間，以落卷補之。<br />
　　<b>丁乃一姓名五筆</b><br />
　　姓名筆晝最少者，同治朝，有內閣中書丁乃一，三字僅五筆，不易有二也。<br />
　　<b>九名九姓苗</b><br />
　　九名九姓苗，在獨山州。性狡獪，每偽造姓名，變換不已，常以種山為務。<br />
　　<b>僻姓</b><br />
　　僻姓至多，有一字者，俗曰單姓；有二字者，俗曰雙姓；又有三字者，且尚有四字、五字、六字、七字者。列舉如下：<br />
　　單姓即一字姓，凡一千二百一十六。雲、昌、鳳、花、酆、廉、安、樂、于、時、和、穆、湛、明、伏、支、咎、賁、滑、於、麴、家、封、羿、邴、松、弓、牧、隗、仰、秋、鈄、【音<img src=http://open-lit.com/mpf/k/KEYG.BMP align=absmiddle border=0>，孑感切。】幸、司、韶、薄、宿、懷、邰、從、鄂、索、咸、藉、藺、蒙、胥、能、蒼、雙、莘、扶、宰、酈、郤、璩、通、扈、燕、郟、農、別、充、連、習、宦、【音怡。】魚、容、古、慎、庾、終、暨、居、衡、步、都、滿、弘、國、廣、祿、闕、東、利、蔚、越、夔、隆、師、鞏、厙、【音舍。】勾、融、冷、訾、闞、那、簡、饒、空、母、乜、養、鞠、須、豐、相、後、紅、竺、逯、【音錄。】蓋、益、桓、公、言、揭、綦、繁、皇、鄺、達、來、皋、官、多、苟、祭、帥、門、枚、召、折、晉、鮮、過、隨、京、雒、展、海、覃、歸、密、渾、朴、原、諶、敬、彌、疏、商、阿、郇、介、墨、辜、陽、到、漆、塗、弋、膠、練、線、鎖、萇、麥、檀、遲、笪、【音亶。】種、南、佘、【音蛇。】真、秘、亙、德、大、中、漢、回、藏、法、典、希、有、仁、義、載、道、堯、舜、慶、疆、稷、善、說、政、長、萌、服、邦、質、霸、業、芳、香、襄、軍、楚、學、寒、惡、狂、暢、當、佴、【音貳。】肯、堂、崇、琴、倩、亮、征、操、北、蕃、汝、詶、吾、抱、賞、興、椒、儀、嘉、美、算、斬、遆、炅、【音桂。】者、銀、盤、我、俸、閉、院、寶、雞、督、鞅、州、縣、鼎、革、錦、延、抗、風、雅、才、寬、奇、忠、臣、孝、女、木、蘭、釋、仙、凡、野、佚、市、悅、求、酒、是、朋、友、詩、作、蹇、修、行、素、順、世、守、愚、治、禾、弦、誦、靈、臺、好、問、聖、主、思、信、雕、開、望、推、哈、眭、【音觿。】定、六、新、莽、橫、渠、翼、圖、伯、夷、隱、謀、離、顯、夫、放、蕩、意、而、浮、占、超、偉、愛、曲、端、述、更、始、符、生、鐵、鉉、沐、英、媯、續、緱、城、鐘、年、君、迦、薩、塞、忒、貂、綠、承、恩、佟、客、牟、后、子、姒、重、書、悉、帝、甲、托、拔、交、同、光、百、姓、復、偰、【音屑。】首、鬷、【音葼。】戎、衷、鴻、雄、蟲、庸、共、樅、麋、脂、茨、猗、眉、縻、裨、絺、頤、尸、菑、感、茹、鉏、閭、如、組、漁、區、涂、徒、壺、臾、珠、邽、【音圭。】洼、【音娃。】哀、掊、頹、奎、輪、彬、云、轅、爰、垣、敦、論、根、恆、番、軒、乾、邗、冠、莞、完、歡、環、蕳、還、馯、牽、全、泉、宣、然、堅、玄、緜、芊、編、蜎、纏、鱄、淵、顓、鉗、顛、賢、千、偏、便、涓、銚、要、昭、招、聊、鄡、朝、搖、匏、麃、桃、咼、河、娥、夸、衙、蛇、倉、卬、將、芒、防、彊、涼、狼、良、荊、庚、名、營、嬴、榮、閎、瓶、稱、憑、僧、昇、歐、優、不、騶、彪、句、稠、郵、黔、禽、欽、鐔、潭、郯、汜、奉、垌、【音桶。】勇、冰、士、木、巳、理、軌、俟、綺、弭、已、倚、以、蟻、里、被、委、薳、【音薦。】癸、起、履、纍、紫、䣌、【音底。】蒍、所、巨、圉、序、旅、武、祖、浦、輔、鹵、午、吐、禹、虎、穪、亥、盡、準、圈、苑、暖、偃、罕、筦、散、亶、棧、雋、展、扁、矯、蟜、驍、兆、棗、老、造、可、假、冶、樓、掌、攘、訪、井、頴、靖、咎、郈、丑、壽、九、臼、<img src=http://open-lit.com/mpf/u/UFF.BMP align=absmiddle border=0>、陝、匽、【音偃。】喊、痛、夢、冀、摯、刺、類、佽、駟、戲、異、自、喜、貴、既、諭、御、度、瓠、務、布、訢、庫、護、吞、隸、系、惠、慧、第、勵、賴、太、泰、噲、簣、蕢、炔、拜、代、賽、賚、釁、振、員、運、頓、艮、遜、灌、斡、駻、爨、盻、豹、暴、漕、賀、柘、怕、諒、贛、碭、況、正、寧、寇、謬、鬬、豆、繡、念、監、谷、郁、麴、叔、濮、鹿、玉、肅、犢、虙、【音服。】縮、撒、鬻、蓼、目、竹、睦、福、束、沃、粟、淥、燭、卓、偓、濯、郅、栗、乙、悉、郄、恤、佛、骨、髮、謁、遏、頡、列、桀、齧、泄、渫、郝、出、山、【音妾。】莫、藥、鐸、博、約、落、柏、帛、赤、劇、格、額、錫、力、職、直、勒、息、隰、襲、沓、塔、納、拉、涉、接、捷、宮、桐、鬼、彤、恭、松、供、逢、岐、耆、宜、椅、騎、錙、卑、馳、池、資、為、㔻、【同丕。】皮、脂、危、之、台、睢、怡、旗、饑、頎、非、飛、肥、衣、威、初、朐、【音劬。】拏、杄、觚、三、烏、昂、呼、梧、孤、荼、豫、餘、輿、俱、禺、殳、巫、狐、鄔、且、輸、棲、西、泥、烓、【音<img src=http://open-lit.com/mpf/u/UBMU1.BMP align=absmiddle border=0>。】嵬、萊、鄰、鱗、春、倫、綸、豳、神、因、筋、屯、鈞、頻、緡、下、薰、芬、昆、尊、盆、懃、元、存、園、丹、干、但、槃、難、觀、菅、間、騫、先、磚、卷、幵、船、肩、籛、訛、㜣、【音然。】拳、允、【音沿。】梟、橋、譙、條、蛸、療、巢、勞、刀、牢、蒿、<img src=http://open-lit.com/mpf/m/MGBBR.BMP align=absmiddle border=0>、渦、<img src=http://open-lit.com/mpf/t/TONN.BMP align=absmiddle border=0>、【音多。】瑕、媧、牙、奢、把、棠、囊、杭、強、坊、笀、羌、琅、傷、阬、翔、并、嬰、苦、卿、盈、聲、鳴、清、星、登、徵、宏、乘、仍、陵、青、攸、令、疁、舟、投、飂、幽、穋、謳、疇、猶、尋、鄩、穼、【音森。】侵、臨、鍼、郴、箴、陰、參、啖、聃、堪、曇、瞻、纖、苫、汎、函、劖、菶、寵、拱、紙、壘、邸、氏、止、水、只、吁、尾、虺、與、沮、莒、處、萭、羽、普、仵、舉、敘、緒、鄅、【音禹。】甫、府、柱、竪、仲、戶、取、濁、濟、禮、底、䁈、買、楷、改、采、近、菀、宛、短、洗、皎、表、紹、卯、杲、（左亻右甾）、保、射、仉、【音掌。】敞、鞅、罔、攘、曩、朗、汻、【音酐，許朗切。】永、郢、猛、秉、整、涬、【音纂。】庱、【音篡。】䣙、【音裴。】斗、酉、茆、口、灸、【音救。】耦、<img src=http://open-lit.com/mpf/n/NOOG.BMP align=absmiddle border=0>、【音韭。】守、【音纂。】棸、【音籌。】羑、厚、審、枕、品、臽、丼、【音贍。】檢、閃、減、眾、用、頌、統、絳、巷、智、懿、俟、器、賜、瑞、翠、次、未、㫓、【音氣。】庶、據、署、譽、鑢、慮、絮、具、祚、蠹、孺、逗、【音住。】鑄、樹、麗、厲、計、毳、銳、（上帶下足）、【音帝。】棣、繼、慕、稅、會、<img src=http://open-lit.com/mpf/l/LPBG.BMP align=absmiddle border=0>、蒯、快、能、【音耐。】奈、逮、邃、待、（左彳右上么右下日）、鄆、儁、獻、寸、健、酇、炭、奐、諫、汗、硯、見、戰、薦、【音林。】淖、旺、（上<img src=http://open-lit.com/mpf/b/BZBI.BMP align=absmiddle border=0>下叟）、【音報。】耗、磨、妙、你、夜、<img src=http://open-lit.com/mpf/m/MXMA.BMP align=absmiddle border=0>、【音亞。】崋、【音華。】笮、象、亢、盎、諒、匠、曠、透、竟、救、廄、舊、宥、候、鄮、蔄、【音陋。】禁、淡、渴、鄐、【音畜。】鵠、蝮、夾、禿、樛、辱、<img src=http://open-lit.com/mpf/k/KEI.BMP align=absmiddle border=0>、嶽、角、朔、映、室、戌、鬱、<img src=http://open-lit.com/mpf/l/LLNNL.BMP align=absmiddle border=0>、【音秘。】茀、月、㪍、【音孛。】兀、忽、嗢、末、脫、跋、殺、察、舌、聿、訋、【音弔。】恪、略、錯、鄚、【音莫。】婼、【音綽。】夕、握、鬲、虢、籍、澤、昔、掖、適、糗、糴、激、的、析、即、黑、食、則、式、棘、特、㘠、【音逼。】殖、策、嗇、溼、及、戢、集、襲、立、給、闔、<img src=http://open-lit.com/mpf/h/HKLSM.BMP align=absmiddle border=0>、【音<img src=http://open-lit.com/mpf/q/QHKM.BMP align=absmiddle border=0>。】緤、俠、鄴、侶、叱、粘、侍、源、畿、兒、瞎、郃、【音合。】樹、茙、【音戎。】眷、裒、褒、克、<img src=http://open-lit.com/mpf/v/VIL.BMP align=absmiddle border=0>【音覓。】辰、丙、謨、晁、煞、【一作薩。】㝸、【一作<img src=http://open-lit.com/mpf/f/FAHU1.BMP align=absmiddle border=0>。】遇、額、臥、【一作諤。】柔、宇、權、咩、【音乜，一作密。】芭、癿。【音伽。】<br />
　　雙姓即二字姓，凡五百零五。万俟、司馬、上官、歐陽、夏侯、諸葛、聞人、東方、赫連、皇甫、尉遲、公羊、澹臺、公冶、宗政、濮陽、淳于、單于、太叔、申屠、公孫、仲孫、軒轅、令狐、鍾離、宇文、長孫、慕容、司徒、司空、王孫、叔孫、公明、穀梁、端木、子桑、壤駟、赤松、羊舌、子濯、主父、高堂、段干、公良、司寇、呼延、五鹿、相里、九方、新垣、用里、屠岸、獨孤、少正、安邱、高陽、亓官、毋邱、微生、叔梁、達魯、達奚、宰父、巫馬、左邱、樂正、顓孫、胡母、漆雕、第五、北宮、百里、司城、子服、完顏、士孫、沈猶、提彌、右師、子家、僕固、師延、仲長、樗里、雍門、南郭、咸邱、行人、屋廬、盆成、東門、西門、北門、拓跋、夾谷、梁邱、鮮于、賀蘭、屈突、息夫、哥舒、安期、古冶、南宮、中行、閭邱、子車、言福、東關、東郭、東鄉、東宮、東陽、東野、東閣、公輸、公西、公儀、公山、公士、公伯、公祖、公仲、公族、公賓、公緒、公河、公王、公叔、公孟、公明、公晢、公子、公乘、公戶、公齊、公都、公折、公旅、公旗、公之、公巫、公文、公建、逢門、弓里、龍邱、容城、甾邱、司鴻、師宜、綦母、綦連、伊婁、耏門、吾仕、虞邱、毋將、壺邱、胡非、豆盧、蒲盧、姑布、西鄉、西方、奚容、申徒、申公、真郭、孫陽、邯鄲、安邱、安國、延陵、廩邱、曹邱、陶邱、瑕邱、商邱、將鉅、將閭、陽成、棠谿、章仇、羊角、京相、成公、青史、青烏、浮邱、浮屠、勾龍、由吾、林閭、南公、子州、于伯、水邱、爾朱、左人、古野、宰氏、尹文、老成、老商、老萊、仲長、待其、庫狄、務成、步叔、傅餘、第二、閉珊、契苾、太史、信都、浩星、賀若、賀婁、賀拔、洞沐、匠麗、上方、北人、北唐、斛律、斛斯、谷那、禿髮、赤將、室中、乙弗、屈侯、乞伏、閟門、列禦、洛下、索羅、霍里、石作、石戶、伯成、柏侯、黑齒、墨胎、執失、翁承、翰公、季融、仲熊、巴公、潛龍、關龍、列宗、閭葵、侍其、柷其、鳩夷、目夷、圍龜、史龜、折龜、俟分、荔非、右歸、修魚、沮渠、辜用、信都、密如、復蒲、王夫、禍餘、沓盧、堂谿、餘推、陳哀、良臣、元鈞、三伉、伯昏、徒單、子于、子庚、越椒、鬥強、魯陽、尋梁、強梁、豐將、赤張、苑羊、秣陵、菟裘、東樓、邑由、鍼巫、沈瀸、【音尖。】飛廉、大李、事父、子稚、中野、鵊冶、北野、運掩、巴郯、樓季、白寘、中駟、不第、艾歲、羌憲、東灌、答祿、恭叔、屋引、訾辱、少室、密茅、密革、密須、紇奚、石抹、末那、折屈、鐵伐、長勺、北郭、昨和、吉白、襄隰、薩孤、柘王、可達、拔也、乙干、賀遂、賀悅、折婁、車非、可頻、仇尼、徒何、谷會、拔略、俟利、莫者、莫侯、悅力、敕力、倍利、多蘭、賀術、胡掖、木易、者舌、植黎、茹茹、吐賀、悉居、可沓、醜門、庫汗、武都、普屯、折掘、斫骨、達步、叱列、郁朱、鮑殂、鶻也、鶻奚、渠金、軍車、叱雷、駱雷、吐粟、都車、生耳、薄野、九盧、荷訾、李蘭、默容、三種、吐火、吐和、屋南、鶻野、烏延、奧敦、納蘭、加古、阿迭、抹撚、木年、雪泥、別速、察台、凱烈、薛亦、札魯、合丹、亦剌、桓答、乜先、曲出、帖尼、忽委、外剌、奴丹、明理、納哈、【一作合。】捏古、八達、斗奴、完者、昭剌、八里、的斤、巧歹、積寧、耶卜、族款、迦乃、昔里、耶律、禿伯、夯【音杭。】力、於彌、把里、雜辣、【一作察喇。】都羅、訛留、【一作額魯。】訛羅、【亦一作額魯。】嵬<img src=http://open-lit.com/mpf/r/RHDN1.BMP align=absmiddle border=0>、紐臥、【一作紐鄂。】咩布、【一作蔑布。】折逋、莊浪、浪訛、【一作朗鄂特。】嵬恧、【一作威紐。】恧恧、【一作紐紐。】臥落、【一作錫鄂。】嵬宰、【一作威載。】骨勒、【一作古沁。】訛<img src=http://open-lit.com/mpf/r/RHDN1.BMP align=absmiddle border=0>、【一作額伊。】嵬名、【一作威明。】謀寧、【一作穆納。】麻骨、【一作莽古。】麻奴、【一作瑪努勒。】頁允、紐尚、【一作諾爾桑。】乃令、【一作納琳。】拽稅、【一作雅蘇。】拽浪、孰嵬、【一作舒威。】吳<img src=http://open-lit.com/mpf/r/RHDN1.BMP align=absmiddle border=0>、【一作烏伊。】野蒲、【一作也蒲。】龐靜、【一作巴沁。】咩銘、【一作蔑莽。】野遇、【一作葉里。】囉<img src=http://open-lit.com/mpf/r/RHDN1.BMP align=absmiddle border=0>、【一作羅伊。】折<img src=http://open-lit.com/mpf/r/RHDN1.BMP align=absmiddle border=0>、【一作哲伊。】連都、【一作連都敦信。】梅訛、【一作美赫。】乃來、【一作鼐爾。】罔佐、習勒、【一作錫勒。】威赫、賞羅、美勒、【一作妹勒。】星多、如定、葉朗、鑄督、衛慕、野利、屈懷、密密、默藏、【一作沒藏。】摩益、西壁、覓諾、撒逋、約囉、客藏、沒細、淚丁、韓玉、弩涉、哩鼎、心牟、青唐、咩迷、多多、茄羅、兀贓、成王、<img src=http://open-lit.com/mpf/q/QANIN.BMP align=absmiddle border=0>如、米母、沒移。【一作沒<img src=http://open-lit.com/mpf/r/RHDN1.BMP align=absmiddle border=0>。】<br />
　　三字姓，凡七十三。巨辰經、季老男、壹斗眷、一那樓、紇豆陵、若口引、阿史那、阿史德、大利稽、末那樓、越質詰、邱目陵、於古論、兀林歹、阿兒剌、晃【一作兀。】忽攤、禿別歹、曲律呂、哈答吉、塔塔歹、散兒歹、乞要歹、列朮歹、兀羅帶、朮里歹、外兀台、外抹台、布兀剌、擔古思、許大歹、撒朮歹、哈答歹、許兀憤、遜【一作孫。】都思、達達兒、脫脫忒、脫脫倫、答失蠻、罕祿魯、魯納只、束呂乣、徹兀台、別倫哥、土別燕、阿剌剌、答答丈、按赤歹、乞咬契、帖赤吉、耐溫台、篤思剌、古麻里、忽都台、索羅真、哈迷里、拜葉倫、魯哈納、札只剌、朵兒只、木八剌、吾和理、迪烈乣、苦里魯、剌乞歹、赤乞歹、恰魯歹、火里剌、撒里哥、禿八歹、密赤思、苦魯丁、甘木魯、天藉辣。【一作台楚嚕。】<br />
　　四字姓，凡三十九。井疆六斤、目死獨膊、耨碗溫都、列里養賽、郭兒剌䚟、【音歹。】也里吉斤、札剌只剌、八魯忽刺、脫里別歹、顏不花歹、顏不草歹、散朮兀台、別帖里歹、那顏乞台、哈忒乞歹、末里乞歹、木溫塔歹、扎馬兒歹、兀羅羅台、外抹歹乃、朵顏別歹、察里吉歹、闊里吉思、禿伯怯烈、脫脫里台、【一作答答里帶。】麥里吉思、【一作蔑兒吉角。】燕【一作衍。】只吉台、兀速兒吉、斡剌納兒、列班塔達、達罕【一作海。】的斤、阿兀思吉、納思馬立、希台特勒、唐兀烏密、禿魯八歹、拙兒察歹、乞失迷兒、唐兀烏密。<br />
　　五字姓凡十一。忽神忙兀歹、也可抹【一作林。】合刺、阿大【一作塔。】里【一作力。】吉歹、忽神塔乙兒、阿火里力歹、察渾滅兒乞、按攤脫脫里、察罕札刺兒、兀【一作烏。】里養哈䚟、苫滅古麻里、哈刺吉答歹。<br />
　　六字姓凡三。瓦只剌孫答里、列帖乞乃蠻歹、主兒赤臺烏祐。<br />
　　七字姓一。卜領【一作顏。】勒多禮伯臺。<br />
　　<b>合姓</b><br />
　　合姓，非雙姓也，以二姓併合而成，大率為甥嗣舅、婿嗣翁而又不忍使本宗斬祀者也，不知者，輒疑篇雙姓耳。其著稱於世者，有浙江桐鄉之陸費瑔。瑔為嘉、道間人，字玉泉，官至湖南巡撫。<br />
　　<b>尹姓為伊無人</b><br />
　　順治間，吳中有尹姓者，得罪於友，友作尹字謠以嘲之，云：「伊無人，羊口是其群。斬頭筍，滅口君，縮尾便成丑，直腳半開門。一根長轎槓，打個死尸靈。」<br />
　　<b>聖祖詔賜朱姓復舊</b><br />
　　康熙戊申，詔故明宗室子孫眾多，有竄伏山林者，悉歸田里，姓氏皆復舊。蓋明既鼎革，天潢貴冑轉徙流亡，無不改姓自晦，有改姓林者，並改名時益，改字確齋，隱居寧都，康熙間卒。又咸豐間，有會稽宗滌樓者，名稷辰，嘗為御史，亦明之宗裔也。<br />
　　<b>陳文簡高文恪聯姓譜</b><br />
　　海寧之陳，本出渤海高氏，相國文簡公官京朝時，嘗與高文恪公士奇聯譜，會都御史華野郭琇劾文恪怙寵納賄，並指目文簡交結狀，得旨一併休致。文簡奏辯：「謂臣宗本出自高，譜牒炳然，若果臣交結士奇，何以士奇反稱臣為叔？」事乃得白。<br />
　　<b>任邱邊</b><br />
　　直隸河間之任邱縣邊氏，世家也，累代科第不絕，故順天鄉試向有「無邊不開榜」之謠。<br />
　　<b>秦大士以姓得利得害</b><br />
　　秦大士秦淮絕句，有「淮水而今尚姓秦」句，一時膾炙人口，則以其姓得利也。某年，偕袁子才游西湖，過岳王墳，睹秦檜像，人泥其題句，秦大不懌，子才為代吟曰：「人於宋後羞稱檜，我到墳前愧姓秦。」大士以姓幾受奇窘，微子才，殆矣，是又以姓得害也。<br />
　　<b>葉芸潭以姓得督學</b><br />
　　朱文正公之為掌院學士也，仁宗嘗問以衙門中有學門最優者否，文正誤以為內閣衙門，乃以葉雲素舍人繼雯對，又適忘其名，輒以字對。葉時為內閣中書，充軍機章京，而葉芸潭紹本時為編修。一日，忽奉督學福建之命，入謝。上問其官中書幾年，充章京幾年，典試幾次，同考幾次。時翰林中葉姓僅一人，上意朱所奏者，即而人矣。芸潭至閩，已過歲試，例得留任，在閩凡五年。雲素由部郎改御史，後以言事降官。<br />
　　<b>舊林新林</b><br />
　　左文襄入嘉應州，盡捕附和粵寇之嫌疑者殺之。東王支族有居嘉應州之丙村者，頗繁衍，幾數萬人，乃盡易楊姓，以木字易楊旁，悉為林姓。故稱土著之林姓者為舊林，由楊改姓者為新林。<br />
　　<b>者貴得姓之原</b><br />
　　光緒朝，李文忠督直隸時，有部將，姓者名貴，滇人也，生於合肥。蓋其高曾以事發配至合肥，遂家焉。貴幼失怙恃，不自知其姓。稍長，應募為兵，主募者詢其姓，瞠目不能對，主募者笑曰：「無甚奇，之乎者也，皆可為姓，爾可姓者名貴。」遂以者貴二字注冊籍。從軍久，積功，洊至記名提督巴圖魯，借補直隸通州協副將。<br />
　　<b>宗室覺羅</b><br />
　　本朝發祥長白，自太祖入關定鼎後，顯祖以下之本支子孫皆為宗室，顯祖之伯叔兄弟各支子孫皆為覺羅，皇子皇女及近支所生子女，每歲終，由宗人府記之於表，名曰《星源集慶》。次年正月，交入大內，每遇丁年，纂修玉牒一次。宗室與人私生子，則不入屬籍，賜姓曰覺羅襌，猶言非正支也。<br />
　　<b>那拉即納蘭</b><br />
　　世人皆稱孝欽后為那拉氏，謂其祖出自葉赫，實則那拉即納蘭也。崑山徐健庵納蘭性德【字容若，初名成德，以避東宮嫌名，改曰性德。】墓誌銘中有云：「自明初內附中國諱星懇達爾漢，君之始祖也。六傳至諱養汲弩，君之高祖也。有子三人，第三子諱金台什，若曾祖考也。女弟為太祖高皇帝后，生太宗文皇帝。太祖高皇帝舉大事，而葉赫為明外捍，數遣使往諭不聽，因加兵克葉赫，金台什死焉。卒以舊恩，存其世祀。其次子即今太傅公【即明珠。】之考倪迓韓者，君祖考也。」云云。<br />
　　<b>滿蒙漢八旗之姓</b><br />
　　滿、蒙兩族之姓氏，不著於世，輒以其名之第一字相呼為姓，流俗不察，遂以為其祖父子孫不同姓矣。漢軍本為漢人，有漢姓，其欲依附豐沛，以旗籍自炫者，亦效滿、蒙。<br />
　　<b>滿洲八大貴族之姓</b><br />
　　滿洲氏族，以八大家為最貴：一曰瓜爾佳氏，直義公費英東之後；一曰鈕祜祿氏，宏毅公額亦都之後；一曰舒穆祿氏，武勳王揚古利之後；一曰納喇氏，葉赫貝勒錦台什之後；一曰棟鄂氏，溫順公何和哩之後；一曰馬佳氏，文襄公圖海之後；一曰伊爾根覺羅氏，敏壯公安費古之後；一曰輝發氏，文清公阿蘭泰之後。凡尚主、選婚，以及賞賜功臣奴僕。皆以八族為最。<br />
　　<b>瓜爾佳氏以蘇完為貴</b><br />
　　榮祿係出瓜爾佳氏，而瓜爾佳氏以蘇完為貴。榮官戶部尚書日，遇一都統，展問氏族，則亦瓜爾佳氏，榮曰：「然則吾等乃同族也。」都統轉問有「蘇完」二字否，榮曰：「無。」都統搖首曰：「殆非也。」<br />
　　<b>蒙古族姓</b><br />
　　蒙古族姓分二種骨：曰白，曰黑。白尊而黑卑，白主而黑奴也。白骨者二姓：曰博爾濟吉特，帝裔也；曰烏浪漢濟爾默，后及駙馬裔也。<br />
　　<b>蒙古色目西域人改漢姓</b><br />
　　改從漢姓之民族，不自元末始，由遼、金而上溯之，姓氏譜中，班班可考。今就元代蒙人後裔之顯於國朝者言之，則沔陽陸氏其一也。有立夫制軍者，名建瀛，咸豐癸丑江寧失守時之兩江總督也。其始祖某，本元之蒙古人，元鼎革時，改漢姓曰陸，始著籍沔陽。蓋元季之亂，蒙古、色目【投蒙古者曰色目。】西域諸子姓轉徙流亡，其存者皆從漢姓，至國朝而相仍弗替，言其著者，則福建之薩為薩都剌後，江西之揭為揭傒斯後，江蘇之廉為廉希憲後。又世所著稱之明人冒辟疆，為如臯著戴，固亦與陸氏相埒也。若合肥余氏，亦劭族，實元末殉節安慶清水塘余忠宣公名闕之後裔。忠宣之先，為唐古特氏，居河西武威郡，父沙剌藏，移居合肥，遂著籍焉。<br />
　　<b>回人之姓</b><br />
　　回旗之遷居內地者，亦標姓於名上，與漢旗同，且亦有漢族之普通各姓，不盡奇僻。<br />
　　<b>湖南苗姓</b><br />
　　湖南諸苗之姓，以吳、龍、石、麻、廖五姓為本種；其楊、施、彭、張、洪諸姓，乃漢民入贅，久與之習，遂儕於苗。<br />
　　<b>夭苗姬姓</b><br />
　　夭苗，在貴州陳蒙爛土夭壩，一名夭家，男女皆私奔，多姬姓，相傳為周後。<br />
　　<b>仡佬之姓</b><br />
　　佗佬居湖南，其姓之最多者為張。相傳宋時有江西章姓，兄弟二人為屯長，居此。其後子孫繁衍，分為大章、小章，後改章為張，又分散於各處。次為符、覃、揚、謝、劉諸姓。<br />
　　<b>瑤姓</b><br />
　　瑤族之姓，盤、趙最大，呂、楊、黃次之。<br />
　　<b>西康番姓</b><br />
　　西康番人雖不知姓名，而考其稱謂，姓雖無而氏則有，如德格土司則稱德格家，孔撒土司則稱孔撒袁。頭人百姓，亦以地居稱，遷居他處，仍以原地居相稱，此與漢人之稱氏同義。至於命名，或以官，或以神，或以山川，或以草木禽獸，取其吉祥者而名之，亦與漢人之命名相同。惟地居之名相同者眾，命名之義雷同亦多，往往高曾之祖，曾玄不知，亦不能辯族，故婚姻瀆焉。迨後改流，邊務大臣趙爾豐每於設官處所議百字為姓，令民間將現在所知同宗之人共認一字，永遠為姓，番人之姓氏，自此始正。<br />
　　<b>畲客之姓</b><br />
　　畲客之姓，以藍、盆、雷、鐘為同姓，同姓可以結婚，且可為異姓後嗣。彼等之言曰：「我祖盤瓠，娶高辛氏第三公主，產三男一女，長盆姓，次藍姓，三雷姓，婿鐘姓也。」處州畲客最多，金華亦有之。<br />
　　<b>人名簿</b><br />
　　林文忠有記人名簿四冊，分題千、古、江、山四字，凡姓之第一筆為丿者，入千簿；第一筆為一者，入古簿；、者入江簿；　者入山簿。名下兼註字號籍貫，亦略載其言行。<br />
　　<b>皇室命名行派</b><br />
　　乾隆間，皇六子永瑢繪《歲朝圖》進呈孝聖后，高宗題詩，有「永綿奕載奉慈娛」之句，其後命取「永綿奕載」四字為近支宗室命名行派，然未有明諭也。甲辰，親見皇長子定安親王生曹孫載錫，是為皇玄孫，五世一堂，因於雍和官後室及大內景福宮、避暑山莊，皆書揭「五代五福」堂額，誠古今帝王中所僅見者。道光丁亥，欽定續擬「溥毓恆啟」四字，其時溥字輩已命名奉字，皆令改之。咸豐丁巳，又欽定續擬「燾闓增祺」四字，均見諭旨。<br />
　　<b>孔氏命名之字派</b><br />
　　曲阜孔氏為孔子之後，命名皆有字派，其遷徙他郡縣者，但係孔子嫡傳，亦必同一字派。蓋自元代之五十四代衍聖公名思晦者起，於是凡五十四代孫，均以思字為派。思字下為克字派，克字以下，則為希、言、公、彥、承、弘、聞、貞、尚、衍十派，再次則為興、毓、傳、繼、廣、昭、憲、慶、繁、祥十派，又次則為令、德、維、垂、佑、欽、紹、念、顯、揚十派。<br />
　　<b>蔣赫德自請於太宗而改名</b><br />
　　蔣文肅赫德，初名元恆，灤州人。為諸生，即善望氣術。明天啟丁卯，蔣赴科場，夜聞明遠樓鼓聲，驚曰：「此頹敗之音，國安能久？」不終闈而去。游九邊，謂王氣聚放遼瀋，其間必生聖人。逾年，太宗入關，文肅杖策軍門，上閱其文，喜之，自請改名，遂攜出塞，不數載，大拜。<br />
　　<b>命名不合須更改</b><br />
　　順治壬辰，諭：「臣民等如有以景字、泰字命名而下一字係齡、林等字者，兩字相連，兩昔相協，如策丹玉福之原名者，自當更改。」其用景字、泰字命名者原不在敬避之列。丙申，諭：「聖謨二字，豈臣下所可命名？嗣後遇有此等命名，不合者，即當留意更正。」<br />
　　<b>王揆以嫌名不獲首選</b><br />
　　太倉王揆，煙客次子也，中順治乙未進士。館選日，某相欲薦之居首，及聞臚唱，揆字與「魁」音相近，世祖曰：「是負心王魁耶？」蓋小說家有王魁負桂英女事也。某相遂默然而止。<br />
　　<b>世祖為陳廷敬改名</b><br />
　　陳文貞公廷敬，字子端，號悅巖，山西澤州人。順治戊戌進士，還庶吉士。文貞初名敬，以是科有同姓名者，世租特加廷字別之，遂改今名。<br />
　　<b>五字名</b><br />
　　順治初，天津有吳自初上舍者，性好奇，蓄兩僕，皆通曉文字，一曰明白而易曉，一曰一覽而無餘。<br />
　　<b>師生同名</b><br />
　　康熙戊戌榜眼張廷璐，桐城文端公英第三子也。長兄廷瓚，康熙戊午北舉，己未進士。初，海寧有張英者，康熙癸丑進士，出文端門，師生同一姓名，當時以為奇。及戊午，海寧張英分校北闈，廷瓚又出其門，亦可謂會逢其適矣。<br />
　　<b>誤呼沈龕之名</b><br />
　　吳江有廩生沈龕，順治中，江南督學御史某歲試點名，不解龕字，乃破龕而呼云合龍。<br />
　　<b>王綡不識自名</b><br />
　　康熙間，蒲城王孝齋名綡，謁選縣令，唱名者讀綡為梁，王不應。唱至再三，王趨進曰：「知縣名讀如京，而呼作梁，未敢應耳。」吏部哄然曰：「汝進士出身，即爾名尚不識耶？綡為擊冠之聲，古謂之幘梁，故字書止有梁音。汝乃以偏傍讀之，謬矣。」<br />
　　<b>楊文定子名應詢</b><br />
　　楊文定公艱於得子，康熙丙申，聖祖垂問及之，深為焦慮，奏云：「臣弟廩貢生楊名世，今年可望舉手，卸以為臣後。」名世果以是年生子，乃撫以為嗣，名應詢，蓋紀恩也。<br />
　　<b>臣工不避世宗嫌名</b><br />
　　廟諱御名，前代懸為厲禁，列聖諭旨，亦衹令敬避下一字。世宗見臣工有避嫌名者，輒怒曰：「朕安得有許多名字？非朕名而避，是不敬也。」<br />
　　<b>高宗惡滿人取漢名</b><br />
　　高宗不喜滿人漸染漢俗，滿洲舊旗，有命名如漢人，以鈕鈷祿氏為郎者，深鄙之，恐忘本也。<br />
　　<b>胡長齡以名得大魁</b><br />
　　胡印渚，名長齡，乾隆朝，大魁天下。殿試時，胡卷本在進呈十本之末，時高宗春秋高，睹胡名，笑曰：「胡人乃長齡耶？」遂置第一。時和坤當國，胡會試時出和門下。胡本名士，重氣節，諗和不法狀，不趨謁，和銜之。胡為翰林十年，未得一差，典鬻殆盡，其友憫之。適和壽辰，友以烏鰂墨仿胡體，書一聯為和壽，又丐某侍郎致意曰：「胡貧且病，衣服不完，不能趨賀。」和笑曰：「胡蠻子貧乃至此耶？」閱數日，遂拜山東學政之命。友又以烏鰂墨書一刺，瞰和之亡而往謝焉，胡始終不知也。後和坤事敗，籍其家，朝臣中惟胡無片紙隻字，蓋烏鰂所書字，經歲即脫，聯字澌滅久矣，由是胡為仁宗所重，累遷至禮部尚書。<br />
　　<b>陳文恭改名避弘字</b><br />
　　陳文恭公宏謀，初名弘謀，乾隆丁亥三月，授東閣大學士、始奏請將原名改用宏字，恭避御名。前此敭歷數十年，章奏書名，均與御名上一字同。<br />
　　<b>科爾沁王名十二字</b><br />
　　高宗時，滿洲、蒙古大臣恆由上命之名，豐紳濟倫，本衹濟倫二字，豐紳為上所加，【豐紳，滿語，有福澤也。】御前行走科爾沁王鄂勒哲依忒木爾額爾克巴拜，亦上命之名。鄂勒哲依，蒙古語有福也。【哲依二宇急讀。】忒木爾，有壽也。額爾克，鐵也。巴拜，寶也。王為大長公主所鍾愛，上幼時，期其有福有壽結實如鐵而又珍奇若寶也，故以是名之，一名至十二字，實為歷來所未有。<br />
　　<b>法時帆改名</b><br />
　　法式善，字開文，號時帆，原名運昌，蒙古正黃旗人。乾隆中，官庶子，奉旨改名，以示勉力上進之意。<br />
　　<b>朱白泉改名</b><br />
　　朱白泉觀察朱爾賡額，為海愚運使長子，原名友桂，納貲為郎，入軍機，充滿章京。高宗雅不欲旗員命名與漢人同，乃改此四字，以漢譯之，即好古也。<br />
　　<b>王廣心原名誰</b><br />
　　王廣心侍御，原名誰，年十三入泮。宗師怪其名，王應聲曰：「取蕭何之義耳。」宗師大賞之。<br />
　　<b>沈冘與阮元</b><br />
　　某縣文童沈冘應試，學使以冘宇頗僻，詰其胡以取此，對曰：「古有伊尹，後有阮元，沈冘亦猶是耳。」學使笑曰：「若亦知冘字何義乎？」曰：「不知。」曰：「淫淫之行耳。」《說文》：「冘，淫淫行貌。」故引以為戲也。<br />
　　<b>仁宗賜額威勇子名</b><br />
　　額威勇公初有一子為侍衛，旱卒，額方治軍，得書不言亦無戚容，夜歸帳，乃哀。明日，治事如故。回京後，復生一子，仁宗賜之名。甫數月額薨，上親臨莫，取其子置諸膝，即命襲封，逾歲亦卒。<br />
　　<b>仁宗賜百文敏子名</b><br />
　　百文敏公壯年官京師。有子不育，屢荷仁宗垂廑。嘉慶辛未九年，萬壽之辰，樞臣面奏其得子，上喜甚，下詔曰：「百齡年逾六旬，望子甚切，連年任事，有裨封疆，故得上蒙天祐，老年生子。朕甚為欣悅，可賜名札拉芬。」【滿語長壽也。】百奏謝，手詔優答，有「天賜麟兒」語。<br />
　　<b>嚴可均名其子曰六孤</b><br />
　　烏程嚴可均字鐵橋，有一子，初墮地，自卜子六齡當孤，因命名曰六孤。<br />
　　<b>同兒命名之原因</b><br />
　　道光中，有貝勒奕繪者，篤嗜風雅，著有《明善堂集》，自號太素道人。其側室顧春，字子春，號太清，世皆稱之為太清春。太清常舉其族望曰西林，自署曰太清西林春。太清第三子名載同，在太素諸子中為行九。載同以道光甲午正月初五日生，時太素方三十六歲，與太素之生在其父榮恪郡王三十六歲時同，且載同之生，與太清同日。太素有《生同兒》詩云：「先考三十六，生余頗憾遲。我年三十六，同兒生亦奇。生日同伊母，生年同我期。祝兒同父母，名同字同之。」是年十二月二十二日，以痘殤，太素、太清皆以詩哭之。<br />
　　<b>宣宗賜福錕名</b><br />
　　國家二百年來，宰臣媚內監者，以福錕為最。福本二十四門溥字行，其祖名奕溥，故特改名福，宣宗所錫也。<br />
　　<b>朱貞木改名應試</b><br />
　　番禺朱貞木，未游庠時曾捐監生，後改名應童試，獲售，群起訐之。督學姚文僖公愛其才，置不問。<br />
　　<b>孫慶咸改名應試</b><br />
　　孫山麓，會稽人，初名某，田於春官，北上屢不售。值咸豐紀元，舉行恩科，乃易名慶咸，以應其瑞。然當闈前訪友，猶用舊刺，其僕且不知有改名事也。試畢侯榜，不作第二人想。揭曉名，令僕往觀，己則秉燭以待之。已而報者紛至，同寓多獲雋者，而孫之捷音杳然也。無何，僕歸，默無一語，如已絕望矣，猶強詢之曰：「何如？」僕仍默無一語。孫曰：「然則會元何人？」曰：「亦孫姓，但其名為慶咸耳。」孫聞之，忽躍起，因罵其僕曰：「王八旦，即我也。」蓋喜極語促，不覺脫口而出耳。<br />
　　<b>曾文正李文忠之原名</b><br />
　　曾文正公國藩，初名子城。李文忠公鴻章，初名章銅。<br />
　　<b>勒少仲初名人璧</b><br />
　　江西勒少仲中丞應拔萃科時，名人璧，及選貢，學使曰：「爾當改名。勒人之璧，非盜賊而何？璧又與逼同音，既勒人，而又為人所逼，於義不可。」乃更名方錡。<br />
　　<b>游子岱初名於藝</b><br />
　　湖南游子岱方伯智開，初名於藝，鄉試中式，主司喬勤恪公囑其改名。游問故，喬曰：「閱《日知錄》當知之。」後閱至黃幡綽敬新磨故事，始大悟，乃更名智開。<br />
　　<b>譚某某初名二監</b><br />
　　茶陵譚某某，初名譚二監，謔者遂謂其兄必名譚太監矣。<br />
　　<b>許景澄初名癸身</b><br />
　　許竹篔侍郎景澄，浙江秀水人，初名癸身。時仁和許庚身方為軍機大臣，或疑為侍郎之兄，以令兄稱之。侍郎恚，乃易癸身為景澄。<br />
　　<b>孝欽后惡王國均之名</b><br />
　　江蘇王頌平大令國均，同治戊辰進士，殿試已列入前十本卷，進呈乙覽矣。及臚唱，孝欽后以王國均三字之音，與「亡國君」同，不懌，乃抑置三甲。以知縣發安徽，被議改教職，司鐸山陽二十年，始以卓異選雲南某縣令，未之任而卒。<br />
　　<b>裕德貴秀鐵良錫良之諱名</b><br />
　　裕德多忌諱，最惡人觸犯其先人之名。光緒某科人闈，嘗以其父名崇綸之故，令各房官不准薦直犯祟綸二字之卷，即拿破崙崙字，英倫倫敦之倫字，以與綸字同音，亦不得巧為回護。又一日，閱稿有「輪姦」字樣，囑司官改之。司官言此係律例應用之字，若大人欲改，請大人吩咐。裕不懌，卒亦無如何。左都御史貴秀，以京師韓家潭有優伶小班曰「貴秀堂」，因飭差往諭，勒令改堂名，曰犯諱也。<br />
　　京諺謂嘲笑人為改人，新名詞有改良二字，眾皆習為口頭襌。光緒中，鐵良長陸軍部，有某司員陳說軍機須改良，鐵怒曰：「你剛纔說改什麼？」某懼而謝罪。錫良亦最惡此二字，有人提及，必斥之曰：「改什麼良？簡直改我罷了。」蓋二人皆名良也。<br />
　　<b>試差取吉名</b><br />
　　光緒間，其科雲貴試差，所簡四人，考差均非前五名，孝欽后特圈出李哲明、劉彭年、張星吉、于齊慶，合成「明年吉慶」四字。軍機大臣面奏于簡副考官，有所未便，改派吳慶坻。初因駱成驤之名有二「馬」旁，吳鴻甲又有「鳥」字，均未能合格也。<br />
　　<b>三撫名片易一字</b><br />
　　光緒間，江西巡撫德馨既解職，繼之者為德壽。德壽去，則繼之者為松壽。皮鹿門嘗語人曰：「此三人名片，但須易一字耳。」<br />
　　<b>名亨而不亨</b><br />
　　光緒間，有田世亨字子貞者。其先世以武功為睢陽衛指揮，遂籍焉。幼喪父，復不慈於其母，凡冠婚諸事為人道所當有者，輒齟齬不得當，年益壯而窮益甚。布政使某，其父之同年生也，乃以書屬世亨於州牧某，曰：「此吾年家子也，幸善視之。」州牧召世亨湯沐之，置酒食，備主人禮。飲未半，僕人報某左官，草草罷去。已而有一人按察中州，亦其父同年也。世亨上謁，慰問周至，問有子讀書否，對以有子且讀書，則曰：「學使者吾密友也，呈當為游揚，隸若子於庠。」已而學使者遷去，遂不果。世亨每出，雖晴而中道必雨，歸則又晴。每訪人於附近村聚，其人必於前一二時許他出。或持錢入市，有所求，則所求之物適亡矣。如是者數十年，累試不爽，人皆笑曰：「君名世亨，何竟無一事之亨也？」世亨因自號鈍菴。<br />
　　<b>弟以兩兄之名為名</b><br />
　　長樂高氏昆仲三人，長名鳳岐，字嘯桐。光緒末，嘗權梧州守，被薦，試御史，名列第一而不用。次名而謙，字子益，官至雲南布政使。又次字夢旦，諸生也。則取長兄名之第一字，仲兄名之第二字，合而名之曰鳳謙。<br />
　　<b>漢人取滿名</b><br />
　　漢軍取滿名者甚多，若漢人，則固絕無而僅有也。臨桂況夔笙太守周頤，嘗官內閣中書。在京日，得一子，甚慧，愛之篤，懼其夭也，為命名曰額爾克。額爾克，滿語也。以漢文譯之為鐵，欲其如鐵之堅固耐久也，然其後竟夭。<br />
　　<b>名重文</b><br />
　　光、宣間，有主持君主立憲者曰劉少少，名為重文，下流杜會恆有之，士人以重文為名，自少少始。<br />
　　<b>蒙人不得用漢字命名</b><br />
　　內外札薩克汗王、貝勒、貝子、公、台吉、塔布囊等生子命名，均應取滿洲、蒙古字義，不得輒用漢字文義，違者以違制論。<br />
　　<b>麼些種人之名</b><br />
　　雲南麼些種人無姓氏，以祖名末一字、父名末一字加一字為名，遞承而下，以判親疏。<br />
　　<b>名字</b><br />
　　名字於人，要有關係，命意取類，不可不審，自古及今，從無名士通人取俗陋不堪之名字者，此可見也。古人名字，意多相屬，如仲由字子路，卜商字子夏，馯臂字子弓，孟軻字子輿之類，不可勝數，漢、魏猶然，自晉以後，乃不盡爾。<br />
　　名字所取，根於心意，沿於習尚，因時變遷。總而觀之，可分六種：唐虞以上為一種，三代為一種，秦、漢、三國為一種，六朝為一種，唐至宋為一種，金、元至國朝為一種。其間雖有小出入，然大較如是。且國朝人之於名字，固尤為致意耳。<br />
　　<b>金聖歎改名字</b><br />
　　金聖歎原名采，字若采，吳縣人。好飲酒。嘗於所居貫華堂中設高座，召徒講經，經史子集，縱橫顛倒，一以貫之。與王斲山最善。一日，斲山以三千金畀之，曰：「君可以此權子母，後日母仍歸我，以子金助君膏火資。」越月，罄矣，乃語斲山曰：「此物留君家，君適為守財虜，吾已為君盡之矣。」斲山一笑置之。及入國朝，絕意仕進，更名人瑞，字曰聖歎。或問以改字之義，則曰：「《論語》有兩喟然歎曰，在顏淵為歎聖，在曾點為聖歎，予其為點之流亞歟！」<br />
　　<b>兄弟之名字號如一</b><br />
　　宗室寶廷，字竹坡，光緒中官禮部侍郎。嘗典試福建，以道經浙江，納九姓漁船女為妾，罣吏議褫職。有二子，一名壽富，號伯福，別號一二；一名富壽，號仲福，別號二一。<br />
　　<b>名字合一</b><br />
　　衣冠中人有名必有字，名與字皆著稱於時。若名字合一，而名即為字，字即為名者，順、康間，有李君燦者，即字君燦；道光中，有陽湖錢季重者，即字季重；光緒中有黃孝覺者，即字孝覺是也。<br />
　　<b>同時同姓字</b><br />
　　康熙朝，有二人皆邵姓，一名長蘅，一名陵，皆字青門，皆以文學著稱於時。<br />
　　<b>二堂</b><br />
　　江都焦里堂循，與甘泉江鄭堂藩，皆以淹博經史為藝苑所推，世有揚州二堂之目。<br />
　　<b>平艮仄艮</b><br />
　　道光中，蘇郡有二人，皆字艮甫，以詞鳴於江南。一曹楙堅，吳縣人，官至湖北按察使，有《曇雲閣詞鈔》。一趙函，震澤人，有《飛鴻閣琴意》。一時有平艮、仄艮之稱，蓋以其姓之平聲仄聲別之也。<br />
　　<b>以天文數目之字合為字</b><br />
　　光緒中，粵西有秦書祥、于夔者，結友十人，講學論道。其取字甚奇，第一字皆屬天文，第二字皆屬數目。秦字雲五，取義於五色雲也。于字風八，取義於八方風也。有字雷一者，蓋取一聲雷之義也。有字星七者，蓋取七星之義也。其他多昉此，不悉憶矣。奏為光緒丙午舉人，于嘗行醫於廣州，著一書曰《醫醫醫》。<br />
　　<b>小字</b><br />
　　順、康間，徽人相稱好用小字，雖卑幼於長老亦然，曾不以為忤也。<br />
　　<b>汪鈍翁程可則小字</b><br />
　　汪鈍翁小字液仙，程可則小字佛壯。王阮亭有詩云：「佛壯談詩登祕閣，液仙趨府算錢刀。」【鈍翁先除戶部。】一佛一仙，天然對偶。<br />
　　<b>號重文</b><br />
　　沛縣閻爾梅，字調鼎，明之遺民也。入本朝，隱居不出，著有《白耷山人》、《汧罝草堂》等集。其號甚奇，曰古古，蓋重文也。與余楍【古文本字。】之字曰生生者同一新穎，特閻為號而余為字耳。<br />
　　<b>高宗自號十全老人</b><br />
　　高宗耄期倦勤，自號十全老人。<br />
　　<b>文宗自號且樂道人</b><br />
　　文宗之季年，東南淪胥於粵寇，京津見偪於英艦，內憂外患，宵旰靡寧。駕幸熱河，乃以且樂道人自號，蓋有得過且過之意也。<br />
　　<b>石瑤辰自號民傭</b><br />
　　翼城石瑤辰司馬家紹嘗曰：「父母保抱其子，蓋日為傭而不自知也。」因自號民傭。<br />
　　<b>襲孝拱自號半倫</b><br />
　　龔半倫，仁和人，為定菴子。初名公襄，字孝拱，繼更名曰刷刺，曰橙，曰太息，曰小定，曰昌匏，晚年自號半倫。半倫者，謂無君臣、父子、夫婦、昆弟、朋友，而尚愛一妾也。<br />
　　<b>左文襄自號老亮</b><br />
　　左文襄公雅喜自負，與友人書翰，恆於其末自署老亮，蓋以諸葛自況也。嘗謂胡文忠公曰：「千秋萬世名，寂寞身後事，人生數十寒暑，烏能謀及來茲？但得生前自諡忠介先生，私願已滿，公其許我乎？」<br />
　　<b>吳大澂自號愙齋</b><br />
　　吳大澂，字清卿，自號愙齋。嘗為潘文勤公祖蔭作篆，署號於紙尾，文勤奇之，不識也。此與某尚書謂章太炎所著《訄書》，曰那個什麼什麼字相同。<br />
　　<b>母以道人兒號其子</b><br />
　　貞髦君，太原傅青主山母也。姓陳氏，父諱勔，忻州諸生。母周二十二歲，勵柏舟操，十七歲歸檀孟，為傅氏婦。舅御家嚴，諸婦中，陳獨以勤慎著。生子三，長庚，諸生，先卒；次即山，明崇楨甲申後以道人稱；三止，太學生。甲申後，山棄家而旅，隨所寓，奉母往，母絕不以舊業介意，沙蓬苦苣，怡然安之。順治甲午，山以飛語下獄，禍且不測，從山游者，僉議申救。貞髦君要眾語之云：「道人兒自然當有今日事，即死，亦分，不必救也。但吾兒止有一子眉，若果相念，眉得不死，以存傅氏之祀，足矣。」逾年，飛語白，山出獄，見母，母不甚悲，亦不甚喜，頷之而已。<br />
　　<b>人以避青先生號顧亭林</b><br />
　　明杜既屋，顧亭林誓不損節，每屆端午，輒於門楣懸紅色蔓菁一，內實以蒜青少許，並掛白布一片於後，書「避青」二字，意示不直國朝惡而避之之義，人因稱之曰避青先生。嘗步行至江寧明孝陵，哭弔數次，往返數千里，不辭跋涉之苦也。<br />
　　<b>人以醉公號塞勒</b><br />
　　塞勒，睿忠親王曾孫。性爽抗，嗜酒，雖朝會，氣猶醺然，人呼為醉公。然遇大事多直鯁。康熙戊戌，理王以罪黜，東宮虛位，聖祖命諸臣集議，時廉王覬覦大器，揆敘、王鴻緒左右之。塞憤怒，起於坐，大聲曰：「惟立雍親王，蒼生始蒙其福。」眾憬然。後世宗即位，召見，責之曰：「當日汝言，幾危朕躬，然忠鯁可嘉也。」塞免冠謝曰：「臣一時愚直，自不能遏抑耳。」<br />
　　<b>人以聖卵號朱耑侯</b><br />
　　光緒朝，山陰有朱耑侯者，世家子也。中乙酉副貢，設帳授徒，究心濂洛關閩之學。里人迂之，以其效法孔子，具體而微，若已有孔子全體之一部分者。一部分為何？睪丸是也。睪丸即卵，遂以孔子之卵【山陰、會稽本有此諺，於人之講道學者輒以此四字稱之。】嘲之，呼曰聖卵。耑侯夙善八法，肖朱子，自是為人作書，輒署款曰「聖卵朱某」。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>