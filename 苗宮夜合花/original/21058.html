<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>苗宮夜合花 - 　卷三</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>卷三</font></h4>
			　　卻說鄭生蓑庵入獄以後，自分必死，突奉到某王命令，著即行省釋，並仰該生來轅。聽候傳見，有說話交帶等語。鄭生莫名其妙，迷離惝恍，如在夢中。既出獄，即有戈什哈二名，曰傳王仰諭旨，帶領入見某王，則長袍使衣之，老翁也。翁雖老，精神殊矍鑠，目炯炯如猿猴，狀殊驕蹇，然無惡意。見鄭生略一點頷，生長揖不拜。彼則指生坐客位，展問邦族甚悉，略謂部下無禮，乃辱及先生，先生幸海涵之，方今鼎革時代，人心浮動，反側不殊未安。然而朱明天數已終，滿人入主中華，保取之於闖賊，非奮之於明帝，自底定北部，止位神京，世祖章皇帝迄今，甘餘年矣。破甑不能復國，裂冠不能復載，識時務者皆知之。先生一介士流，高蹈山林，當不聞問外事，仍望於南中諸君子，晤面時解釋一二。若老夫者，七十衰翁，鐘鳴漏盡，無復當年壯心，行且疏請撤藩，解甲北歸，以邊鄙衣農終老。先生方在盛年，前程遠大，願葆鳳羽，無誤觸當世藩籬。須知天下憐才，無如老夫者。先生能屈尊，敬當延致幕府，為老夫借箸運籌。老夫不乏招賢之館，此則賦皎皎白駒。維恐不及者，先生苟能助我則利我，否則天空海闊，任吾翱翔，區區愚誠，言盡於此。幸先生留意。」鄭生慨然曰：「謝王爺高義，生死人而肉白骨，沒齒當不忘。獨有一句肺腑之言，不能不為王爺正告。生自先祖若父，世受勝朝之恩惠。今雖國變，猶戒子孫勿仕進，勿奔走侯門，生凜守家規，不敢逾越。況在蹇劣，不羈之馬，安足為賢王供驅策？笙簧酒醴之誼，竊願俟之異日。至於王爺厚意，文章知己，定當逢人說項，以仰報山海深恩於萬一。鯫生屬有要事入滇中訪及，今請行矣。」某王笑曰：「先生誠高尚哉！士各有志，何能相強。」因顧左右，耳語數四，俄有俊跟班一人，入內良久，搴簾復出，雙手奉一錦匣，裝黃甚華貴。跪而致之鄭生，某王肅然改容曰：「區區不腆，聊以壯先生行色。先生幸哂存之。」鄭生茫然不省所謂，視其儀目，則白金千兩，文錦肆端也。生受寵若驚，蓋其平劇介介自特，況在仇敵，此等甘言厚幣，豈能餂以非義之物，質吾之，特收買英雄耳。天下豈有英雄，而甘心為人收買者。堅辭以卻之，至於絕裙欲行。某王掀髯大笑曰：「先生讀破萬卷書，行盡力里路，寧雅量不能容物。老夫所以饋贐者，良無他意，以滇南萬里，時丁亂世。關津多梗阻，恐先生未易成行，辭曰饋贐，用佐盤川之需也。」於是不由分說，命俊僕端出禮物，送出轅門外。意有專守候，輩生以歸也。生不得已受之，王又顧侍從文官。繕具文件一通，並檢玉虎符一具長僅及寸許，廣半之，象牙色，純係滇玉雕鏤，詭異如虎頭形，王親手遞與鄭生，恭敬言曰：「此去滇南，尚隔二千餘里。關中諸多留雖，其廣西一路頑民尚未歸化，先生能由此路與否，非老夫所敢聞問。若由欽廉一路，經越南，趨蒙自，以抵大理府，則沿途軍官，非敝藩部屬，即為吳平西王之典吏。先生可持虎符，節節照會之，當可放行無礙。另有所書一通，望先生抵淔南之日，投遞於平西王。彼與老夫分屬至交，必能略分推情照拂一切。吳王英邁，禮賢如不及，亦願先生少留。」生唯唯如教，直立再拜，岸然趨出。王親送之，至於簷前，握手而別。生一出轅門，果有馬車一輛。先前之俊僕，已為之拼擋事物，敬代軔轡，為生服役以行。問生何指，生固舉目無親，悵悵何所之，自己都不能決定。沉思半響，囁嚅答曰：「姑駛往城南旅館，其可也。」及到步，賞該僕以白金一錠。彼不受，翩然遂去。<br />
　　生自是放船瀛海，爾時未有洋舶，只趁黑木尖海之帆船，始即今之所謂拖船者。順雲則早到，逆風則遲行，足足捱了十日底程，催乃至欽廉地面。其時廣西強臣，為瞿式耜張同敞二人。時出偏帥，以擾海疆，而欽廉亦在被擾之列。生至此，正在干戈撩亂世界。居留逆旅，濡滯經旬。一夕感冒風寒，倏然起病。生之命運亦蹇哉！欽廉地面，水寒土熟，颺風時作，又遭兵燹之後，癘疫滋生。生體質素弱，如以不服水土，足足病了月餘幾不得生。後有同捨生，為廣東人而經商於蒙自者。其人頗曉醫術，饒有肝膽，詢知行程，大家同是一路，憐其病，為之診治而調護以，病霍然良愈。欲是約伴同行，果然所經關津，守史惡於虎，無不於海口山徑，屯重兵監視。兵皆露刃以俟。過客有口供不符，形跡可疑者，輒殺之，推其屍於山間及海中，殺人如麻骸骨狼籍。其有自廣州及肇慶至者，萬為苛待，搜檢無所不至，或搶掠其衣物錢財，先謀財，後謀命，統以反清復明黨目之。百無一免，幸而鄭生持有虎符，此符靈驗，大類玉皇上帝之符錄，間吏一問訊出符與以示之，皆肅然改容，不特不敢留難，而且派兵護送，一站交一站，直送至雲南蒙自。此廣州商人，鄭生握手為別。生本無意入大理府，亦不肯干謁吳平西王。乃紓道過騰那騰越，繞入山谷中，逢人便問瓊花山，無一人知者。某日策馬至一山巔，有土人執韁領導。時近黃昏，碧嶂丹崖，幽寂乃如鬼國。生於馬上流覽，遙見對山有百十茅寮，傍危巖面文架，下臨絕壑，上隔層崖，心中詫異。念此亦人類，胡能懸空以結巢。督有一人頭鑽窗而望，其頭絕異，非人非馬，亦人亦馬。頭上有鬃頸下有鬣，面黑而長，長可及尺。雙目戶如頻婆果，閃閃炸凶光。彼見生人蕭蕭而鳴，鳴聲絕哀，山中生木葉，隨風紛紛下。一馬鳴，眾馬畢鳴。剎那頃滿谷滿坑，個個皆馬臉人身。手執異裴之戈矛，敲銅鼓，聲鼕鼕，奔集於鄭生駐馬之地點。生急出彌丸擊之，逼迫連聲，打中馬面人之首領。餘人益暴怒，縱火燒山，吶喊如雷鳴，追逐於鄭生之後。鄭生命馬夫先驅，而己殿之，猛力彈鞭，到底真馬之腳力，勝於人面馬者百倍。須臾出險地，新月初上，野風亂號，蓋已夜色將闌，直抵山巔之某村矣。是處有兩山夾峙，如小峽形。造其巔，有天然結構之野店，架搓牙古木而為之，下臨深溪，瀑布激流，涓涓有聲，時已入夜深，冷月返照山頭，肆顧寂寥，如入太古世界。蓑庵被馬面賊窮追，追至某山之麓，馬力竭，蕭蕭鳴，御者足被芒刺，誤墜山澗中。幸有頑石一條，伸開如掌臂狀，滴墜於石上，攀著萬年藤，檄幸得不為，特苟延殘喘耳。俯瞰下方，森然乾百尺，距離上方，雖不及二十尺，顧能安誰凌空插翅而飛，則大聲呼救。蓑庵大怖，自己亦勒馬於危崖奪其神力，兜轉馬頭，至於古榕下，騰身躍至地，緊馬樹枝，飛跑及危崖。眼看御者之顛沛情形，愛莫能助。頓時，生心一計，赤手拔一萬年藤，長不足，更拔之，續之以結，可及二十尺。出力以腳跴之，知堅韌可恃，遂放而垂之於下方，俾至御者處。大聲以鎮定之曰：「勿汝怖。我在此。必救汝。汝且雙手握藤。死命纏之。我乃縋而上。汝可出險矣。」御者如其言，幾經艱苦危窘，然復出險。喘息定，回顧後方，已無追者，復上馬。二人同乘，向遠遠燈先處，踏月而上。履其地，野店也。店無他人，惟一白髮龍鍾之老叟。求止宿，給以錢使弄炊作食，叟出紅色之山薯。用馬糞煨之。畏之熟，進於客，客食而甘之。食訖，掬泉當茗，聊用解饑渴。老叟剪燈夜話，問客胡狼狽至此。蓑庵具以對。叟笑曰：「客官殊險，所遇者為馬人。相傳漢代馬伏波將軍，徵交趾，過象浦。建金標為南極之界，是間為象浦之林邑北岸，迄今二十餘年，尚有遺民十餘家，居壽冷岸南。銅柱二具，夾岸相對。遺民皆馬面，頭有鬃，頜有鬣，口闊而舌長，雙耳戢戢，發聲如馬嘶，其形狀不人而馬。亦不之其何故，編茅誅草，傍山腰而居。凡百十家，以劫掠過客為生，謀財害命。一馬嘯，群馬皆嘯，爬山越嶺，必追得其人乃止。君等特幸而免耳。」蓑庵駭汗，問此種馬人，究竟是人仰是馬？叟吃吃笑曰：「說來甚覺荒唐。然溯其種族之沿起，有金人毛戴者。相傳為伏波戰馬，竄軼於此。其馬為牝馬而流落戌守之兵丁，壯夫無偶，人愁橫流，乃據馬而淫之，遂生此半人馬之苗裔。持其形則馬，自頸以下，皆為人影，語者雖有不同，而知覺運動，彷彿似人類。不過獵悍難馴，食品不食粟，臥食於槽，非坐食於席，此與圓顱文，為少異耳。彼中有一武器，名之曰馬鈴兒。如彈丸，響而清。肆面有芒刺，涂以毒藥，彼以馬蹄拋之，中者立死。」御者才言曰：「叟言良是，餘護餘主，翼之以奔。瞥自瑯然一聲，飛風如響箭，掠餘耳而過，幸不著肉，刺於山石上，石迸裂，散火星，是殆為馬鈴兒武器。」叟頷之。<br />
　　是晚一宿無話，明晨，欲起行，開山窗一望，天黑如墨，雲溶溶在下，如毛如羽。叟駭曰：「天將雨雹矣。君無要事，萬不宜行。」言未終，曼山風雨大作。俄而小石大石，大者大如甕，小者如小杯，破空而來，隆隆然如星斗下陷。樹木墳廬，遭者皆摧陷。幸而兩山搭架之野店，下有千年古木，蔽蔭重重，不見天日，雹確虐，不為災。叟命嚴扃戶牖，出破絮之衾，蒙頭而臨。兩耳受激刺，轟騰駕聾漢，約有三肆句鍾久，漸次停息。太陽如嬌女蒙窺，從雲罅山縫出現。諸人躍而起，腹肌甚，叟無計，荷短鋤出戶，抵山坡近處，掘得白色如芋之草頭，謂是山藥，亦曰淮山，又有赤色樹根，寸寸如截蔗，謂是赤茯苓。置諸筐，激清流以灌之，搗至爛，壘石為小灶，亦燃馬糞以煨之。煮至糖爛為度，三人飽餐一頓。叟乃請於蓑庵，願為前導，作荒山竟日遊。庵蓑大喜，豪興勃然。叟問曰：「山中多悍獸，君宜少戒備。」蓑庵摳其衣，示以短槍。出彈刃匕首，露鋒芒示之，笑曰：「此區區者，能備禦非常否？」叟夷然答曰：「此亦聊於無。」蓑庵奇其言，意叟亦健者。叟乃取削尖竹枝，其數為二，插於腰間另取鐵棍一棒，荷於肩。岸然出。蓑庵至是問叟邦族，笑曰：「餘為世外人，已忘其所自。然幼嘗聞先父言，本籍為廣東籍，遭世亂，投奔至此。餘父固武教師也。餘嘗從父學藝，今老矣，飽受虎狼欺，不得不謀自衛，實則人生年老，百事皆頹唐，不足為君告也。」蓑庵肅然改容，且行且語，不覺至一峭壁，阻大路，不能行。叟謂御者曰：「而亦薄方膽汁者耶，不然，恐不克餘游也。」御者曰：「餘經一落千丈後，此身已付諸造化。而汗誠簿，但經此一度。未始不差勝從前。君等能往，我即竭蹶，必當從之。」叟曰善。旋指草堆中一鐵綆，巨如手臂。舉以授生，作色曰：「君疑無路，此即路也。此山名愁嶺，鳥猿至此，亦且望而卻步。悄悄然而愁，蓋山之肆周無路，惟此鐵綆一條，即吾人上天無路也。」言已局局笑，厥聲如夜鳥之啼。御者相順，仰而望其巔，白雲蓊蓊，高至不可見。為之駭然，惟既自詡膽壯。綱煉而始大，則俯首從之，叟先登，命二人從之，攀鐵練而上。始行百拾武，尚覺平坦。過此則峭峭如壁，有時得十數尺平地，略作憩息。丫縋而上。如蜘蛛之上牆叟活潑精神愈上愈順利。回顧後方。蓑庵尚無怯意而御者面無人色，幾搖搖搖欲墜，叟乃笑謂之曰：「孺子勉之，無膽，非丈夫也。餘年老，猶足行事，況汝方當盛年者乎？汝今攀鐵綆，有把握，不寧愈於疇昔之夜，墜懸崖而無把握。其夷險相較為何如？」御者得此片言，氣頓在。須臾，上至某巖壑，叟命止步蛇行鼠伏，略偏於左，竄入一小穴、此時履平地矣。穴陰森如古塚，令濕腐毗之氣，刺入鼻觀，打吃嚏數聲，更蜿蜒而登。忽露天光，原來小穴之中，由小而人。竟有天然之石砌，凡百拾級，俄而凌絕頂矣。天上雲風，別開世界，丹崖碧嶂。瑤草琪花，一沙一石，迥非人間世所有。前行數抬武，有怪石生成之巖洞。其蜂窩鴿巢，麟次櫛比，更有稀奇古怪，為耳目所未經者，則岩為一屋。有長髮及地茸毛滿體之人類，面擘而跌坐是也。萬山寂廊，蟲咽蛙吠而外，聲欬不聞，炊煙不見，簡直一死人之國。蓑庵至此，毛髮森豎。蓋人驚怖於懸空之頃，而怔怯於登山之後，此亦心理之至奇者。叟顧而哂曰：「聞君為讀書人，亦嘗讀南荒外紀乎？餘聞故老言，鬆原以西，天化山之巔，鳥獸馴良，不知弓矢，寡婦孤居，散發至老，鰥夫蟄處，長髯以終，南移之嶺，卒不逾仞，芥庚懷春於其北，翡翠熙景乎其南，是真世外奇境，不仙之仙矣乎？餘畜君多駐一日，即欲導君游於蟒山，此天化山之最上一層也。庶使君等游之，異日歸去中原，特為傳播，使天下之人，知六合外無奇不有，南荒絕徼，尚有般古遺民。此野人之志也。」生敬謝之，而暗服老叟之博雅，無何，黑雲複合，雷聲隆隆，山雨欲來，萬木如泣。叟乃發緊急之命令，使二人從其所指，找原路攀綆而下。特下時勢順，不復如前之艱險，頃刻履平地矣。末幾抵一處，小山凸起，皆以天生雲母，明亮如水晶，累疊而成。御者忽指此石，大呼曰：「赤蛇。三角歧舌之赤蛇。」蓑庵拔手槍，一躍而起，攀機以待。老叟笑曰：「君誤矣。此非真蛇，特雲母中之蛇形矣。」因隨手拾一石，石之中心，不知擬何時代，嵌入一赤蛇。鱗甲森然，光目炯炯，獰惡可怖幾欲破石而出，自餘諸小石，有藏蜃蛤者，有藏蜈蚣者。二人蔗草茵，相與研究石質。叟氣為疑問曰：「天下石類，生於何時？」蓑庵曰：「當生於太古，在玄黃剖判以後。是即世界劫灰灰餘。」叟笑曰：「是殆木必然，當分為兩種。其甲種巨量之石，生於人跡所不到之處，直千萬古而猶存。如某人所稱世界石頭，此與天地俱來之石也。其乙種零碎之石，初為塵質成土，激土成石。為時既久，風霜雨露，雷霆日月。舉大氣以攪摶之，粗而成為石，精者蘊為玉，然而是石也。動物乃據其中，是為先天而人之者耶，抑後天而人之者耶。」蓑庵曰：「如叟所言，石可隨時造就，則赤蛇蜃蛤之屬，當從後天而入據之。然亦必在中古之世，距今過二三千年，可無疑也。」叟曰：「於何見之。」曰：「此三角歧舌之赤蛇，及其他動物，非近世所經見，非山經爾雅博物志所披羅。以是而知之。」二人辯論甚劇。猛聽隔山有銅鼓蘆。其聲鼕鼕然。蓑庵又拔槍。疑為山賊之前徑，叟伏地，諦聽之。良久，爬而起。以手招二人，尾之而行。由此山而越於彼山，山有徑，如羊腸。蛇行而入。可百步，遂迪過此山。<br />
　　山之外，雲母石罅，秀茁無量之小花，其色紅，其香馥。每一莖花。間以綠葉，嬌妍可愛、二人登高一望，有如碧桃千樹掩映谿壑間。蓑庵手摘一枝，不勝欣賞。此時銅鼓之聲，愈敲愈近。越一山，還有一山，只見鮮花，不聞銅鼓，心竊異之，忽聞深簣叢竹間，有苗女二人，吹口琴，一唱山歌。嬌嚦嚦如黃鸝聲曰：「個儂生長白雲鄉，馬鞭長。著不盡山模水樣。哥兒放韁，姐兒蕩漿。東西南北方向，有日裡，（平聲）歸來攀掌上。燕子雙雙，鶯兒兩兩，春殘花了了，只剩得一枝紅豔。我的桃共娘。」叟撫蓑庵之背曰：「好個桃共娘。此山花之別名也。以其似桃非桃。苗女品藻之，謂與千葉桃花同母異父。故名之曰桃共娘。」此言未訖，瞥有苗女成群，哄然蜂擁頂於竹林外。張手以抱蓑庵，妾呷退啜其物。蓑庵大驚，此種苗女，有黑胖者，有白哲者，皤發於起，插一枝山雞毛羽，來以竹。如箭形，而額腮邊雍刨小鳥小花無算。絢染五色，披肩皆榕蕭。威蕤纓珞，被及於腰。腰以下，束布帶。剪碎如柳條。赤其足，或撲口琴，或持竹管。或插光芒之利箭。箭之長，僅五寸。涂以毒藥，臨水又漁。望空擲鳥，手術至靈敏，千自不失一。合十數之苗女，競張其黑毛茸茸之手，環於蓑庵頸。爭吻之，無餘隙。甲女牽其手，乙女扛其足，丙丁諸女，攬其腰，褫其裳。嚇到蓑庵亡魂驚悸。將欲用武，意良不忍，將欲弗忍，勢且不休。正糾纏狠狽間，叟忽作苗語，手指口畫，為之調停而疏解之。苗女舍蓑庵，與啾相詰駁。聲啾啁，如駃舌。叟笑謂生曰：「是嬌嬈者。悅君青年美貌。謂君先有意，乃竊聽彼之山歌，故事苗女求論，狙伏於山岩樹木。見有過客。愛而之戀。於是編為豔歌，和以口琴，迎風低唱。振聰似玉。客有佇立而聽之者。彼即認為相戀之表徵，君乎彼悅汝矣。」蓑庵至是釋然。知娟娟此豸，初無惡意。然而十數為群，環其頸而吻之。其討厭為何如者，將欲以詞卻之。奈漢人不通苗語，格格不能致其詞。哀求老叟俾為之一一轉圜。叟首動，附耳曰：「入國而問俗，是間俗例，固應如是。男悅女而女卻之，是為討沒趣。討沒趣者。女可以作歌而嘲之。擲石戟手，以椰揄之。苟女悅男而男拒之，是為不知禮，不近情。該苗女得有特權，可以執該男子，同見苗王科以不禮之情之重罰，重者付苗女，幽禁之。終身為奴。噫！君誡自誤，餘亦愧愧，不先警告君。君奈何青年貌美，令彼女垂涎。君又竊聽豔歌。須知此豔歌者即如中朝之名柬帖，彼賡此答。禮尚往來，此關於男女二人之交涉，第三人不得乾與。違者罰同科，君乎，君負此美丰姿，受美人恩寵，君之豔福。為不淺矣。而胡鰓鰓過卻為？」至是苗女抱生益力，吻之至此出血。生大嗥，嗒然若喪，如垂死之豕，叟籌思無計。操漢語，勸生曰：「姑從之，入山谷中，相機逃脫。是或一道也。」群苗女扛生於頂，叟及御者從之。爬山越嶺，至一處，空洞如城門，實空殼之石山也。其中而積，炙容千百人。一入門，置生於地。地有草茵，青青如軟褥，環生而坐。或拭之汗，或掌之扇，或啖之其炙之鹿肉，或飲之山間之冷泉。甲女吻生曰：「儂貌美，宜妻我。」乙女吻生曰：「儂肌膚滑澤，宜朝夕伴我。」十數人聒生，似爭妍而取憐。實生厭惡之，見其雕題蒙茸之怪狀，悚然毛戴。下有辮發，下有布條。垢膩污糟，積塵如鏡。張其口，齒甚白。惟口異臭。彼食血腥之品，不諳盥漱。生一一接觸之，哇然如欲嘔。視其腳，腳之掌。厚一寸，如重繭然。蓋其登高臨探，天生以御芒刺者。群苗女加蟻慕羶，困生於垓心。生舉動失其自由，乃苦苦央老叟，為之作舌人。婉勸諸苗女曰：「此男子漢，極愛慕姑娘。惟彼旅行冒疾，宜靜養片時。幸勿以纏擾，至婚姻大事。當照汝苗俗而行。」苗女拍掌笑曰：「得之矣。吾儕令夜，適為趕墟跳月之期，老人辱臨，宜一併觀光，倘彼美男子，或終愛某雌。汝可為之證婚。吾儕當謝汝，飲汝以桑落之酒。」按桑落酒者，深山產野蠶。蠶如小烏大，繅其絲，可以為軟甲。亦產野桑，桑之高，可數丈。葉大如箕，葚累累，如紅柿，其味芳甜，苗人無甑釁不知所以釀酒，天生一種奇樹，葉五叉，如手掌。剌其樹之乾，流白汗，如牛奶。以盛瓦罐，注以山泉，搗桑葚使成糜，拌而勻之，乃入瓦罐中，埋於陰森之地窖，四十九日出土，之揭而開之，則香氣馥烈，大類山西之汾酒，名曰桑落酒。非情人合巹，不得沾其涓滴。否者，冰人得力，能撮合佳耦。女之有權可以卮酒賜之。叟聞言大歡曰：「謝女郎成意，特吾友不諳禮節，不習歌詞，今宵踏月趣墟，寧不掃雅興。」苗女聞言，似甚懊喪。忽一頒而長，瘠而黑之苗女曰：「彼美男而舌啞者，是可覓人以庖代之。宜情吾族之樂工，為之唱雞鳴求牡之曲。」蓑庵此時如在夢中，任識苗女播弄。無何，日既夕矣，月將出矣。苗女成群，簇擁住蓑庵一人，歡呼跳躍而出，老叟及馬夫隨之。出大嚴數十里，所經山麓。見有百十茅寮，傍山而居，惟結構甚奇。大類鳩鵲之營巢，營於山之半，上蔽層巒，下臨絕澗，茅寮皆兩層，編板累石繞以深菁叢竹。上層居人，下層居畜，如牛豕之屬。是夕為踏月佳節，家家豎起牛角燈，蓋用牛角雕花。其中燃以少燈，用野獸之脂膏為燃料，外則糊以五色花紙，懸其角，以線穿成。有穿至數十角者。自遠望之，燦燃如列星。或以野草結成人形，鹿形，大鳥形，黏以小旂。亦懸於竹竿之巔，腹內俱有燈，隨風飄揚，至為眩目。萬人空屋以出，只望老者守門。至一處，雙山壁立，陰黑疑無路，苗女乃披荊斬棘，入一狹隊之中徑中，僅容兩人。仰望雙山之頂，不知凡百十丈。星月稍照耀之，其小如溝，行盡矣。出一廣場，別有天地。青疇綠畝，一望無際，遠遠聞號炮聲，隆然凡三響。於是銅鉦聲，千人吶喊聲，銅鼓聲，更有一種悲涼歌韻。入其耳朵，令人心酸骨悚。鄭生（即蓑庵）至此，手足俱顫動，踟躕不能行。而苗女則竊笑之，謂其聞鈞之雅奏，聽上方之仙樂，不山谷應響，諸苗女或伸或縮，或高或低，或挺之腔，或伏之臀，變出一座八人舁轎。其轎也，非竹也，非木也，以人為之也。其法用白皙軟之苗女，凡二人，僵直而仰臥，扶鄭生，坐其腹，如坐肉蒲團，更有苗女八名，舁之使高，旁用苗女，甲女踩乙女之肩，如接駁人形。每邊兩個，共或四個，以維持調護轎中人，使不傾側。而生之前後，又有兩苗女夾坐。生攬苗女，苗女攬生。佈置己定，吹口作呼呼聲，一齊起座。舁鄭生，如菩薩，歡喜嘩笑。其行如飛，叟馬及夫落後。喃喃自怨曰：「同是男子耳，彼生得俊俏，乃坐肉肩輿。吾儕老且丑，步行竭蹶，以隨其後，何幸不幸之怨，一至於斯也。」剛剛舁至一深林，忽聞前方又吶喊，大呼曰：「人熊。」白毛綠晴之人熊。噫，人熊至矣，同時金鉦鋼鐵之聲，鳥槍向箭之聲。震動陵谷。大呼曰，殺人熊，殺人熊。蓋前方有無量數之苗人，追熊而至。說時遲，那時快，白熊已張牙舞爪，跳躍而竄矣。苗女大驚，手足無所措，擇生於地下。險些兒，跌破其頭顱群驚亂飛，不知所竄。白熊至處，鄭生摘當其衝。熊疾走如飛，幾踏牛之腹，其間不能以寸。忽聞呼的一聲，似有竹枝如蝗飛，飛向人熊之左目，猛剌其睛，深入可一寸熊負痛，嗥然長嘯，倒僕十數步，繼乃憤而起，用爪拔其竹，再接再厲，仍奪撲而前，咄咄又呼的一聲，老人如蝗之竹枝，剌中其頸喉。熊奄然委地，亂爬亂挖，爪所及處，石為之穿。原來此老叟者，傍身有二武器。一為雙竹枝，一為單鐵棍。已載前文。叟之挾生出遊也，實挾二器以隨，生方笑之。笑其震此何用，而不知窮途絕路，正賴此神奇之武竹枝至尖至實。涂以毒藥，能射人於百步之外，稍見絲絲血，無不立死，何有於獸。白熊果中毒仍輾轉於地，良久不能翻身，惟其負痛至深，蓄怒亦至劇，倒如太陽返照，白光一點，仍躍起數尺，以撲於老叟之頭，叟略不慌忙，手舉鐵棍，向其攔腰一擊，彼顱簸，如醉人，叟復擊其腦部，橐然一聲，腦漿迸流，鮮血噴射，僕於地。爪足朝天，僵臥不動。叟復五亂棍打之，登時打死該熊。鄭生已蹶然起矣，論鄭生本事，原不亞於老叟身上亦有短槍，差能自衛，但已為苗女所軟化，如中魔術。熊之來去，彼昏不知，至是瞿然醒矣。苗女走向竹林，窺見叟之動作，人人咋舌。熊既死，苗女歡呼出，為叟慶其膚功。群相耳語，頓起其崇拜英雄之親念，分苗之半女，再支架肉輿，讓叟使乘之。叟亦登車有光矣。此時惟馬夫間隅一步一蹉跌，叟乃召馬夫使來前，謂苗女曰：「吾三人皆勇士，汝曹勿但震驚餘。餘之武藝，不及二人。此馬夫者，亦能徒手搏虎，汝曹勿輕視之。」因以鐵棍授彼，貫白熊於其上，便之肩之。於是苗女歎詫，不敢輕視馬夫。有兩個肥碩之苗女，且與之握手，挾之以行。馬夫大生色，不復如前之頹喪。<br />
　　此時月亮大明矣，前方苗女，蜂擁而至，知此三人者，實為殪熊之壯士。歡呼拍掌，羅拜於草菌，月至天中。舉行盛典，平原之上，變作村落之墟場。有支蓬作食肆者，有張幕為酒家者，各燃松枝火把，賣山花，賣山果，苗賣諸色什貨，而高山之上，搭有小巧樓台，有頭插雉羽身披獸毛者，巍然列坐其上，有男有女，如貴官然。生問於叟，叟曰：「此為苗民部落之首領也。踏月趕墟之大典，每歲兩舉行。一屆仲春二月十五夜，一屆仲秋八月十五夜，惟今次為五月十五夜，則為破格的典禮。緣上屆男女結婚者，多不及格，或不如額，故於五月補行之。」則見群苗趨於山巔，跪稟於頭目，手指口畫，對正彼三人，似翹其指拇，誇其三人之武勇，謂擊死白熊。為山中除害云云。頭目肅然改容，率其同寮妻女等，離座欠身，俯瞰下方，似將認識三人。為恭敬之表示者，俄而特派一苗酋，頭戴雞冠，上蟠以青蛇，身披金錢斑豹之皮，而上雕刻文狸，及野兔之屬，厥狀獰惡異常。腰聞橫一虎腸之帶，拄滿人頭，累累如貫珠。手持石斧，其行也如飛。飛至三人前，各撫其肩作野人蠢笑，森然露其嘹牙，繼乃作蠻語。鉤軔格磔，大類喙木鳥之捲舌而嗚。叟為舌人，報告於鄭生，頭礦目禮延來賓，以陟於山巔，同據案。觀踏月趕墟之盛典，生不能其煩聒。此一行，然而既來之，則安之，姑尾隨其後，步亦步趨亦趨。以至於頭目之所在地，頭目衣五彩之衣，略如外間之戲服，魁梧奇偉，異於常苗，最奇者，額上劈開一縫，其形如俏瓜，而兩手巨指，核然如雄雞之爪，頭目先問三人邦族。次問入山之緣由，復次問擊死呼熊之形狀，於三人中，問何人下手。眾指老叟，頭目之睨視，覺叟年高而力猛，大以為奇。又顧眾苗女簇擁一少婦，忖知來意，獰笑曰：「汝曹來得湊巧，今宵為五月十五跳月之期，就此觀光，或得美婦。汝行矣。」命導之以下，玉宇無雲。銀河見月，清風瑟瑟，吹向丹崖碧嶂間。而原平萬炬霽明，中心點以竹柵圍之，作一大圓圈形，插滿蒙茸瓔珞之山花。爾時炮又響，隆隆作三聲，苗樂嗚嗚襯之，最喧囂者為銅鼓，為磬石，為鐵饒，最文靜者為口琴，為蕃笛，為七竅之巨竹簫，其悲哀激楚。令人聞之毛戴者，事後生聞人言此特別樂器，用死人骷髏骨，以竹枝敲之，作邦鼓。用死人腳骨，通其中，穿其竅，吹之作洞簫。有如鬼哭天陰，不止孤舟嫠泣也。樂三奏矣，有身軀高碩之苗酋，手舉大斂一麾，郎有三三五五之苗姓，面目華離，衣妝詭異，鑽入圓圈裡，向月亂拜，向空亂跳。且拜且跳，然此尚為幼稚之女童，並無男童夾於其間，但嬌小玲瓏，其聲如雛鶯學語，群苗歌舞罷，跳出圓圈形，則有少壯之苗子，人人皆翹雉羽，蒙虎皮，或執竿，或執盾，或執長柄之鐵叉，連環之利器。有持石斧者，有背竹竿者，亦唱高歌，其聲如臬鳴，跳絕高，自二三尺至一二丈，大類飛天夜叉。距躍於碧落空濛以外。須臾鼓聲寂，鐃聲止，諸樂戛然方終。群苗又跳出圓圈，客尋所歡以去。爾時鉦鼓頓歇，簫管績鳴，入耳悠揚，迥非疇昔殺伐之聲。天上之美貌嫦娥，更顯耀我絕世光華，以照澈人間之同命鴛鴦出世。於是男攬女腰，女攀男頸，或負之背，或抱之膝，臉對臉兒，吻對吻兒，一雙雙，一對對，如蝴蝶競舞。如鸞鳳齊飛，而情男恨女之清謳，發乎天籟之自然，陽春耶，白雪耶，巴人耶，下裡耶，著者無以名之。名之曰太古混沌初開時之太素元旨於是而已。鄭生傾耳聽，注目視，忽有一年出破瓜之苗女，雙頰雕題，妍嬈雖不可辨，然自其面觀之，固個中之翹特也。見鄭生，大喜悅，招以手，生大驚，足躞躕，不肯前。苗女前糾纏之，前後左右之苗女，或推或挽之，情不由己，卒被挾以行，行入圓圈之中心。此次殊為奇異，蓋無其他男女，以參觀與之，而惟兩人之跳舞。兩人外尚苗女四名，為之維持調護之。此時旁觀僵立於老叟，暗問苗民，胡南人乃單獨行動，苗民以手放額曰：「此良足為君友賀，挾君友以入場者，非他人，頭目之女公子也。頭目如皇帝，皇帝之掌珠，不與齊民齒。因彼之故，榮及君友，君友誠豔福哉。紛侯駙馬，非形莫屬矣。」叟益著急，意他女尚可擺脫，頭目之女，彼其父以威令行之。其誰敢抗。正冥想間。忽耳朵聞失驚聲。則同立之馬夫。又被苗女牽纏以去。叟欲奔救之。有涂花面目，手執鋼刀者，疾聲喝曰止。跳場男女。咸有自由權，有第三人敢阻撓之者，以催殘大典禮罪，罪以禍刑。更有苗民婉勸之曰，勿與他人事。叟亦老英雄，娟娟此豸，必有祟拜叟之武技者，叟能殪白熊，兆當得美婦也。叟哼之以鼻，此時聞清歌入耳，微細不可聞，以琴和之，如怨如慕。如泣如訴。其歌曰：「之山月兮水之花。男有室兮女有家。男莫吁嗟。女莫吁嗟。雙雙成就好人家。月兒分外明，花兒分外馨，阿儂此後成佳偶，阿婿從今莫負情。」唱至情字，其音哀以思，其聲嬌以娜，咬牙切齒，橫波一顧，釘住胸對胸，面對面之檀郎，檀郎低首。昏昏如在夢中，則捏其臂，搔其掌，切切附耳目：「君且歌。宜和我，否者，儂不見答。固羞慚無地。君失禮，上座恐責君，君愛儂，雲胡不歌。」遂於有意無意間，輕輕以櫻桃小口，吻生頰。生急避，掉手而逡巡，適於此時，有侍立之苗姬，越次出圍，翹其足，式歌且舞，其神情關目。以憐生之緘默。不能作歌者，而為之瓜代以歌之。其歌曰：「雙燕子度關山，天涯海角路漫漫，（平聲）桃花爛，藉花殘，無那秋風到白蘋。籬透菊，路邊蘭，玉人映掩紗窗裡。一角紅四五樓間。」歌聲既終。拍掌之聲四起，似贊其玉音之清雋者，生至此亦偷睨歌者。心中頗覺稀奇，俄而侍女曼聲低唱曰：「鴉兒隊隊歸，鶯兒隊隊棲，夕陽慘淡胭脂色，倩影雙雙入夢迷。」又歌曰：「風壓幾多枝，雪壓多枝，癡情每被癡情誤。誤到傷心只自知。」唱到此句。生為之愕然，意我輩投荒，深入不毛之地，乃晤此娟娟情種，豈適物生才，原不限於中原絕域耶。最後苗女放歌曰：「知心人，可意人，相逢一笑亦前因。小烏卷風塵，從前漂泊休相問，但願得紅鸞照命，彩鳳聯婚。」唱至末句，眾苗女齊和之，觀呼動山谷，忽傳頭目意旨，雲女公子已看中少年，天緣有定。但千百苗女，咸鍾情於少年，倘令向隅，殊非與民同樂之意。其著分班對舞，按隊賽歌。有與該少年情意相投者，准編於妾媵之列。從女公子主下嫁共事少年。實各踴躍從事。以成嘉禮等語。此命一下，苗女向上方羅拜，頌頭目高厚之恩，乃以齊民與公子同列，此曠古未聞也。兩人一隊，步伐整齊，行至圓圈形之中心。一立生之左一立生之右，各伸其春蔥之手，緊搭生肩，翹一足，立一足，翼生以行。如高飛遠舉然，踹踹緩歌。翱翱於月光之下，如是約有十隊。生不勝其困憊。忽舉頭四顧，顧其同來之侶伴，叟如馬夫，倏忽皆不見。幾失聲而呼，說時遲，那時快，亂鉦急鼓，管舷紛呶，號炮又連響三聲，火箭爆竹，聲動天地。按此時為趕墟跳月之終暮，霎時間，維男挾雌女，奔走入於林中，不知作何勾當。而頭目之女公子，亦挾生以爬山越嶺，其後有數十苗女，簇擁而尾隨之。卒至一千年古木下，上有天生大理石，長可數丈。廣半之，大類幕天席地之石床。公子命諸人，褫相下下服。生大震，平居英氣，為之挫盡，亦自不解何故。正在間不容髮之時，鄭生心生一計，以為堅拒之，不如柔化之，遂一變其方針，執苗女手，表示歡悅意。而為忠誠懇切之請求。顫聲曰：「卿乎，汝愛我，我寧不愛卿。惟是我中朝人氏，男女婚嫁，為禮至嚴。其冠笄也，尊之以父母之命，重之以媒妁之言，告於祖，見於廟，布於姻親族黨，合巹歡於野，反是則為奇恥大辱。即令勉強行之，此等婚約，直同兒戲，可合亦可離。此一事也，餘為外種人，路經此地，適有天緣，乃與卿邂逅。餘既入贅。當不復歸。謂宜同諧卿家。請於卿之父。給與邸第。隆其典禮。俾雙棲雙宿。庶不辱沒卿之體面。而我亦不失為山中紛侯，斷不能犯露夜行，私奔苟合，如此草草，餘寧死弗從。此一事也。餘同行侶伴，厥有二人，令夜不知流落同所。餘既失侶，胡能與卿樂其樂，卿為我計，必為我尋其侶伴，抑可為吾夫婦之證婚人，此又一事也。粽至三事，卿苟愛餘，必從吾言，否則餘將以死自誓。」言至此，探手入懷，取出閃閃光芒之短槍，照正心中。將欲攀機，苗人畏槍，苗女尤畏槍，況此新式奇異之短槍，為彼生平所未見者，安得不猛吃一驚。失聲而叫，雙手掣其槍，出力以擺之，務使槍之竅，不以所歡之心肝。為射槍之的，眾苗女復助之，生力大，把益牢，合群雌動作，僅乃掣生肘。不攀機，苗女亦聰慧可人也，悲聲曰：「吾愛，吾諾汝矣，汝勿死，死則吾失其靈魂，蓋吾之愛君，有匪可以言語形容者，但自一事，吾為君計，吾亦宜從餘，余族二月之期，既得雄，當野合。否則背典禮，新夫婦皆受極刑。極刑維何，置吾兩人於絕澗，而推墮其千尋之巨石，以壓死之，死者如齏粉，乃以秋筐盛其肉糜，撒於天，飼飛鳥。斯謂之共刑，吾與君，困死于飛辜，即彼十數之女郎，亦宜與君合體。不合體，刑辟亦如之。今茲返洞，宜佈告有眾，謂吾與君既交歡，群媵亦交歡，用以誑眾人。兼權詞告父，此可以掩飾一時。待君既得樂窩，復得良伴侶，從生計議。涓吉成婚，如是則君之私願遂。儂之好事諧，儂所以婉順君者，可謂至矣。」生大感動，贊其畫之籌細，更無異言。苗女忽現張皇色，顧其同儕曰：「吾忘記一事，茲事尤關緊要。則吾等興歡郎野合，其證據安在，此非可以空言搪塞者也。」群女面面相覷，怔然不知所為，既而苗女年生一計，附耳告鄭生。鄭生亦然其計，策既定，攜手歸山洞，洞主（即頭目）號召苗酋，及其部落之貴脊。張獸脂之燈，列虎皮之椅，盛陳蠻樂。遍掛山花，以俟新入之生，用為慶賀。比至矣，女挽生頸，生攬女腰，相偎相吻，相距相躍，群女嘩笑謔浪以隨之，生困憊殊常，不勝其擾，然猶矯為愉悅，目有注，注苗女，耳有聽，聽苗女。口有笑，笑苗女。嗟夫，天下非情之情，其用情為至苦。苗女感受之，哭不得，笑不得，亦勉作俳優之相關目，極妍盡態，以媚鄭生。洞主大悅，迎生而執其手，嗅之數四，苗亦教生。謂宜視丈人之額。跪於地，伸舌嘬其膝，此愛下敬上之殊禮。惟至親能適用之。苗酋拍掌歡呼，群苗忽裸其下身，身皆有雉題，染以華離五彩之色。若小鳥，若小獸，若蛇形，若龜形。最奇者為檳榔髑髏之形。而下身蔽以褌襠，為藤絲樹皮，虎腸豹絡。編織而成，振臂一呼，裸逐鄭生，亦褫其上服，擎玉手，高舉生，拋至尋丈。或亦錢車族轉之，情聲作蠻鳥之歌曰：「拋婿高，拋婿大。」歌聲未終喝鼓又響。彼方之曲酋男子，赤膊文身，鷹頭鷸眼。群翕張其血盆之口，仰天作獰笑，亦高擎兩手，舉洞主之貴女。拋如前，歌如前，但男歌殊獷悍，發聲如啄木鳥，字句乃不可聞，俄而互拖之，互舉之，花飛雪滾。能眩人目，須叟。覓一大樹，懸彩隸於搓椏，如小兒襁褓。惟面積至大，龍容兩人，置新郎新婦於其上。距地可四五十尺，下以竹竿桃之，使之隨風飄揚。苗女大呼曰：「好姑姑，擊促郎歸矣。」此時鄭生大憤，私咨苗女曰：「汝族侮我，視我如蠢兒，我固人也，胡以堪之者。」女吻之而慰之曰：「郎勿嗔，此非侮郎，實愛郎敬郎，抬舉之意也。郎忍之，在天願其比翼鳥，在地願為連理枝。吾兩人能翩翩遠舉，作雙雙燕子，飛回天盡頭，視彼下方之人，來趁熱鬧者，不寧愈乎。」俄而銅鼓鼕鼕，震人耳鼓，閽者報曰：「有大賓蒞止。」眾為之肅然。頭目命解二人之絡，雙雙攜手，並立於古松下。症何，大賓入矣。頭目導之以至，見苗女，搶前數步，張其血盤之口，獠牙大笑。舉其雄雞冠，距躍三發，發聲作鴟鶚鳴。爰賀女之後快婿也。旋見生，赫然如有所怒，指以問頭目，此為何人，具告之。彼屢搖其首，若曰：「外人贅婿於苗族，此為混亂血繫之舉動。彼殊不贊成。然以礙於頭目之情面，則亦姑強笑，將手如翼，抱苗女之腰，俯而吻其頰。苗女亦婉孌就之。惟一方顧忌鄭生，生夷然，不之覺，但惡人之面目可憎耳，咄咄。此蓋巫蠱師也，將以驗二之婚否。顧左右，取軟榻，以藤籮交絡而成，橫抱苗女，置諸其上。命兒之以去，及遣苗兵兩人，執鄭生手。冀之以趨，趨於空洞之石岩。內陳二榻，左置生，右置女，屏餘人出外。巫蠱先褫女衣，燃獸脂之燭，洞至黑，目頂之踵，遍照之，毫髮無遺。出其黑毛茸之手，捏其椒乳，枷方鏡於目。略如西洋之顯微鏡，細意考驗其乳之四週最注意，莫如四週之小殊。苗女但閉目，時顫動，齧唇而咬齒。俄而審其耳背，似發現疑團，繼察其膝蓋，以次及於脈穴之要部，更將女身，反而覆之。玉峰雙翹，絲色瑩然。生從對榻窺之，至此頓有怒色。生於苗女，初無絲毫之戀愛。惟巫蠱淫虐無道，殊令人眥裂。則見彼故故用兩手，似擘開其尻骨，復反之，使仰臥，向女展閻，似索其某種物事。女取袒衛，探其囊，得雪帕。點點作桃花色。巫蠱取出外，良久乃入，意有所化驗。此時幸無甚破綻，則雌雄蛤相血之功也。此即出苗女所定之策，得此一著，對於鄭生方面，無甚講來。亦似嫉妒其人，不欲手近之。而生倖免不仁之檢，巫蠱笑謂女曰：「賀汝成禮，餘無他言矣。」向女鞠躬而出，苗俟其出也。趨於生之榻，百般撫慰，驗扶之起。為之穿衣納履，整理其項下之紐結，微以猩唇吻生。生掉首，彼似不懌，怨生無情索。生於獸脂之燭光下，睨而視之，此豸娟娟，赤條條，尚一絲不掛也。苗旋自覺，亟取狐毛之二檔，自束其細小之腰圍。苗女酷愛生，一一密請於其父。履行生之原約，父頗咎其女，謂不應延婚而自誤。大乾本族之典禮，惟頭目溺愛苗，兼侵巫蠱魔術。即亦勉徇苗請，為探取其同行侶伴，若老叟，若馬夫，悼與生會晤。爾時老叟已得一苗女，年皆稚，愛叟其擘。馬夫得一胖婦，環頸而交肱，擁之以見頭目。生大喜，私央苗女，請於目，願得一善地，與古伴長相依。頭目乃居三人於石洞，凡三分窟，其內有旁竅，可相通。三苗女監守綦嚴。生與二人談語，除笑謔外，不得作私語，否者隔絕之。苗女夜伴生宿，百端糾纏，生正告之曰：「吾聞汝族，最重信守，吾中朝人亦然，卿不既諾我乎，我固約法第一章，延婚至一月也。」苗女默然。深夜醒來，輒咬生之肩膊，生驚而醒，摸其肩，血絲絲外沁，以咎苗。苗則嚶嚶泣，亦無他言。生恐激之則生變，佯以溫語勸之。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>