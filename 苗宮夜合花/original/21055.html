<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>苗宮夜合花 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　一代之亡國傷心史，其中必有嵌奇磊落之士，捐家產，擲頭顱，特起蒼頭軍以與大盜元凶相奮鬥，鬥而不捷，則闔家赴難，舉族駢誅，前仆後繼，略不沮怯。及夫大勢已去，天命不歸，識微韜晦之士，又往往仗劍出塞，披髮入山，弔禾黍之故宮，哭鬆楸之鬼塚。千古傷心人別有懷抱。夷齊野蕨，屈子湘蘭，元亮黃花，雲林紅樹遂為慘淡山河之點綴品。孤臣末路，豈得已哉！顧亭林一代大儒，明之亡也，謁太祖之陵，參列皇之墓，無關風雨，幾歷星霜，徙步走八千里，殆將以一腔血淚揮灑天下，忠臣義士庶幾以一成一旅，還我祖宗錦繡之山河。淚夫鬼哭神豪，天崩地拆，國學已矣。前朝遺老攜手而人青燐碧練之場。哀哉，人何不幸而為亡國之民也。英雄不遇時輾轉流荒島，則鄭氏其人也。豪傑不得志，骯髒走苗山，則鄭氏其人也。天生畸人，無獨有偶，五嶺而南之端州，有大明布衣鄭簑庵出焉。一介書生卜平羈旅，為國難，為家仇，為陸沉，為天陷，仗三寸舌，遊說於強兵悍帥之間。百事無成，九死不變。卒乃遁於蠻荒絕徼，天若憐其孤憤，而以空谷美人，璇宮貴主，送諸英雄之襟抱，以少慰其纏綿歌泣之情。碧翁可人，紅顏顧我，亡命客亦亦足自豪哉。若夫風雨雞鳴，同聲相應。有是主，有是婢，隱娘紅線，有時亦屈於簷前訛上，為縱錚金鐵之鳴，報國之情重，守身之義輕，酬主之志殷，事仇之心苦。乃至送媚逆邸，交歡孱王，角枕錦衾，摧風暴雨，吾書至此，吾之筆花變色，吾之燈燄吐芒。如聞杜葦娘咻啾作鬼泣，如見夜合花淒淒化血飛，吾之不祥文字，乃化作殘英飄絮，楚楚可憐。後之讀書者俾知專制魔王，威稜無上。而蓬頭赤足之侍女有時擲荊卿之劍，奮張良之椎，亦足以扼其吭而貫其胸，庶夢武力淫刑，於焉少戢，則下走著書之微旨也。是為序。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>