

    
	
		
			卷一
			　　金陵為古帝王都會，龍蹯虎踞，氣象巍峨，限南北於大江，千濤洶湧，浴日月於長蕩，萬斛灌輸，瑋矣哉。雁門半首之故墟也，宿雨初霽，夕陽始昏，蕭蕭窮巷中，有少年芒鞋竹杖，狀若病丐蹣跚而來。坐街頭作喘息，仰首天末，淚眼欲枯。有過客見而憐之，給以錢，予以食，少年愕然起，愀然答曰：「謝長者，某雖貧且病，然生性不受人憐也，儻來之惠，心志焉耳矣。」過客感歎而去。少年何人？吾書之主人翁，所云端州鄭蓑庵者是。其先世不可考，或曰：其父群為潮州總兵，潺虜之南下也，殉於官，闔家被殲焉。或曰：其母死於賊，其姊妹陷於賊，被強姦，不屈死。或曰：生亦被俘，守者憐其幼，縱使逃。概略如是。然彼諱莫如深，從無一言一字之披露。讖音覘之，但知其為亡國遺民而已；有從生之父執，探其隱秘，雲有佟某者，李成棟之偏稗也。李夙號殺人大王，吾粵先受其賜。五羊浩劫，血流成河。嬰兒刺於竹林，少女奸於桑陌。李成棟下廣州，手書奏報，上睿親王侈陳其殺人之方略，實言曰：「巔嶠多朱明遺孽，非盡薙之，餘燼當復燃，殺戒一開，遐方永奠。苟有以姑息之說進者，涵淹卯育。為患新朝，匪細故也。」等語。王之溫諭答之。李既嗜殺，李之稗將佟某，偵知潮州總鎮，有二女甚美，殺其父，擄其妻若女。佟即自攝潮州鎮使，尋以所至屠城，殺首級以萬計。累功擢授廣西巡撫，生之大仇，即李將佟某云云。吾書今轉入正文矣。
　　鄭生家本小康，遭巨變鬻田產挾貲走，上擬訪三江豪傑，議恢復大計，而陳今聲黃淳耀等，先後復或被執，罵賊不屈，間有一二世家名士，嘯聚門下客，將有所舉動。然而邏者載道，皆不得逞，輒輕世肆志，沉酣於美人醇酒之場，侯公子即其倫也。生訪舊金陵，中經世變遷者，遷遁考遁，犍虜鷹犬林立，望門投止，人莫之應也。乃變服為病丐，整言於市中，或就狗屠，沽酒痛飲飯輒醉，嗚嗚而歌，奮瘠拳，自撾其面，面之血涔涔下。市人則大嘩，謂是傖者，殆以貧病發狂自戕其生命也。故金閶門之左側，有曠野焉，白葦黃茅，一望蕭索，寂寂如鬼墟。中有石坊，石質剝落，牧童所過，牛角磨之，漸變嶒峻之石。骨坊之上，榜有大字曰「駙馬坊」，字模糊，不可辨。當日紛侯賜第，門第不減烏衣。今則日炙雨淋，大如園林，鞠為茂草；迤坊而北，是有短巷。俗稱之曰魚子巷，矮屋無算；蓬門之外，盡張蜘蛛之八卦網，而蝨垢之衣服，陳列於豆架瓜棚，質言之，一貧竇民圭之焉耳。巷之中心點，有下等旅店，招牌可半截，曰長豐旅店。主穿犢鼻褲黑且胖，天氣尚清和，彼之汗，涔涔下。自執扇以當爐。顧客並不多，所棲止者，非江湖術人，即市廛乞丐。鄭生居於是食於是，主人意其為丐也，賤視之，飼以粗糲，眠以稿草，生安之飽食兩餐心清夢穩。豪與有時暴發，探手入破袋出白金，擲之於案上其聲鏘鏘然，呼店主人曰：「拿酒來，拿酒來！」店主人大驚，念此傖胡腰裡有多金，豈其為盜耶？又念人無貴賤，苟多金即足稱豪士。豪士而惠顧我，我與有榮施。因是之故，恭敬惟命，沽酒以進，生苦無下酒物，命買彘肩一使烹而熟。熟而爛，盛之瓦盆中，熱度篷然，索主人踞於床相與酢酬。主人徒脯啜飲且面赤，說市井穢語，其聲呶呶然。生斟目睨之，捧腹笑。忽問曰：「主人生斯長斯，亦知明太租之皇陵，剩瓦頹垣。今尚有存焉者乎？」主人蠢蠢，初不意鄭生有是言。乍聞之，面色陡變躍而至於門，窺張鄰右幸無竊聽兩人之言者，主人顫聲曰：「客官杜汝口，汝居此，勿得妄言。苟妄言者，官府聞之寸磔汝矣，汝自作自受，尚可甘心，無幸如餘，乃被汝波及一杯酒，賣汝以頭顱。代價殊不值，客官殆醉矣。毋妄言也！」生瞠目，怔然良久，罔識其發言之朕兆，低聲問之曰：「店主人吾何妄言者，吾但叩此間名勝，所云明太祖皇陵，如是而已耳！」店主人亟張其目，蘧伸黑毛之手，如葵扇形，為之掩生之小口。生以手推之，店主人怒曰：「汝真憒憒，汝不知明太祖皇陵五字，為今日新朝之忌諱名詞耶？即此五字，足滅汝九族矣！」且言且戰慄，生變色。知市井輞流，震懾於帝王之餘威，齷齪弗足與語，笑謝曰：「異方之人，罔識忌諱，惟長者諒之。」翌日，托言性喜野山，遷寓於南城蕭寺，禪房花木，丈室琴書。寺僧潭影，耄而聾，惟雅重文人，延生就居，不稍計值。寺之西偏草閣五楹，繞以梅花百本。維時初夏，黃梅顆顆，綴於柿頭；宿雨滋之，晶生如瑪瑙，生居第二楹。開窗一望，近水遠山如一幅天然圖畫。生行囊非不充裕，特時當亂世，不欲以豪富示人。彼魚子巷之店主人，鼠目聾頭，尤為生所畏怖，避之益謹、藏之愈深，自移寓禪房，稍稍御長裘，乘肥馬。僱奚僮便執釁，暇謁寺僧潭影，彼趺坐蒲團。閉目不妄語，強聒之，愀然曰：居士處境，與老衲不同，居士講人世法，老衲談出世法。主旨不同，酬對自少。居士志之。人生只相印以心耳，胡喋喋為？生頗疑其簡傲，自是相見一合什無他言。
　　某夕漏下四更，淒風乍來。寒月初上枝頭小鳥，啾啁作異聲。生心緒不寧，兀坐高閣中，當窗夜讀，讀司馬遷史記刺客列傳。至高漸離聞擊筑聲徬徨不能去，因取戒尺，撾其硯石，錚錚作聲，曰：「嗟夫高漸離，汝入耳而能聰，汝循聲而會意，殆古所稱知音人哉。吾奈何並世而無此知音人也。風塵漭漭，吾其隻影以終乎？」止自言自歎間，瞥見白光一團，起於梅林之東北，似電非電，似虹非虹；陰森慓冽之氣，上凌星斗。生固好奇，要亦自命好身手者，開其窗，鑽首外望四無朕兆，乃跨足於梅梢，如猿猴抱樹，由枝而及乾。駸駸已陟其巔。登高下窺，原來有瘠如僵屍之老人，在正望月長吁，臨風舒臆、跳躍上下。手中如有一物，撫弄如彈丸。生偶作咳聲，老人倏然沒，並此光芒萬丈，都付之茫茫大地之中，生驟打一寒噤，仍循古樹槎枒，躍而歸於寐至。滅燭就榻，惺惺不寐，念此深宵怪劇，是人是鬼，是山賊是僵屍，真真莫名其妙。此時忽見有青衣策馬者，排闥而入，生視之，則盈盈含笑之美人也，問為誰，笑不答。惟右手拈一雪英玉瓣之花，左手拈一綠衣銀甲之花，其人嬌娜無倫，一步一顫巍，招生以手，生迎而就之，若就若拒，若合若離，卒乃接其一置掌中。則雪瓣瓊英其大如斗之花也。欲更接其第二之花，措手不及，花委於地，如蝴蝶亂飛。女青衣頓足，似深致惋惜，惜彼得其一而遺其一者。生平視女青衣，苗條豔冶殆非凡品，心一躍，猝然起，思攬而抱之。青衣奪裙色驟變，猛推生於粉壁，首觸壁而隆然，呵唷失聲。原來南柯一夢，紅日起矣。梵王宮殿，鐘聲鏗鏗然，生起床，拾級下樓，至於梅花樹底，俯仰觀察毫無朕兆，覓潭影老僧問之。合掌微笑曰：「居士多心，乃惹外緣，是間如太古荒山，安得有僵屍劍影，甚矣一邪之足以召魔也。」生悚然而退，龍堆蕭瑟，鴟吻荒涼，十里柳楸，一犁桑柘，金陵王氣，問猶有存焉者乎？明太祖以枚豎生涯緇流徒理，出身皇覺，一躍而為白水真人，雖日天命使然，然推倒其胡虜之功，撻元人還漢族，革命英雄，功不在湯武下。偉哉？布衣作天子劍李以下此為第二人矣，惜夫玉步未更，金棺巳掩，龍飛鳳舉千古無不入土之帝王。草創方新，奄然此矣！三都龍起之地，即為萬年蛻化之墟。於是屹屹皇陵，蕭蕭梓殿，明月露冷，儒足供後人之欷歔憑弔，而後世梟雄怪杰，或睹此少戢其野心，概自永樂北遷而祖宗體魄之留存，亦僅剩此一坯黃土耳。
　　某日旭陽初耀，朝露未唏，縱橫阡陌間，大地作黃金色，雄雞四叫，伏蛙不鳴，遠遠有此少年，丰采甚都，披白狐裘，乘款段馬，鞭兒得得，直指陰森鬼域而來。少年遊目聘懷，為狀滋可樂，額角腮邊，時時出汗，則探手入懷檢其雪帕，且拭汗，且噓氣，顧其馬後之奚僮，竭蹶奔馳，攜壺挈榼，追之如不及。生笑曰：「僮憊矣，餘將下馬，息於樹之陰。」言時以手執馬韁，騰身而下馬。此間有柏樹，綠葉如幢，其下乃有石凳，生偃息於此，出酒瓶，飲酒自勞。與奚僮笑語。瞥見柏樹之背，似有黑影一度，抓手抓足，如張鬼臉以伺人，生大駭，循其影而視之，如有如無。莫節得其真象。問奚僮，則對曰：『吾目迷未之見也。」維時麥田之上，另有一少年，騎一匹桃花馬，飛風而至，斜掠故柏樹之側。倏然跑掉，不知去向，而先前之黑影，亦消歸於無何有之鄉，生有戒心。亟解馬，騰於馬之背，立鞍鐙，呼奚僮，使並乘，揮鞭撾馬腹，馬著痛，發足狂奔。至五正十二時已至皇陵地點矣。以帝王發祥之地，宜何如莊嚴瑰麗，使人生景仰心，庸知世變時移，自胡虜入關，竊據京畿重地。朱明之祖家陵寢，久已發掘無遺，北方且然何有遠在於南中之古墓，其間強藩悍鎮，投降韃虜者，更順承其意意旨，搜索勝朝之遺蹟，芟夷而蘊崇之。嗟彼皇陵，特其眼中釘之一物耳。生到是間，舉頭一望。爛瓦頹垣，鞠為茂草，有石楔，有隧道當其門，有緣營隊長守之，紅纓帽，白石頂，腰佩長刀，獰惡如天神。見鄭生橫刀一喝，聲如怪鴟，鄭生鎮靜如常，下馬執韁，鞠躬為禮，前致詞曰：「遠方之人，偶然過此，聞南京古蹟，莫著於朱元璋之故陵，擬流覽一周以新眼界，老將亦許之乎？」此營長者，方盛氣以臨又聞為參謁明陵，益凶怒，疑為朱明遺孽，潛至此間，作不軌舉動，揭其刀，欲砍之，生疾退數武益為恭順，出白金二十兩，雙手獻於營長曰：「遊客但欲觀光，別無他意。此區區者，用佐貴弁之酒錢也。」著者曰：「鄭生洵可兒哉，此輩降虜順民，遭時鼎革，窮餓且死，乃靦顏向虜，乞得一守陵之差便，作威作福，魚肉小民，實則與鬼為鄰，鎮日在草間，恒不得一飽，苟有以白金為壽者，雖至下賤亦優為之，況其參觀跡古乎！果也，仗二十尊番佛靈運化此兇神惡煞，帖然而就彼範圍，立即霽顏改口曰：「先生，汝欲謁明陵耶？」言至此，搖其首，低聲曰：「此須密縝切小可聲張，否者，君與我皆感不便。」因招以手，使尾之而入。國變以後，陵谷變遷帝骨已寒，王靈不振，只剩有白楊衰草，哀哀黃鳥，向天亂嗚，似訴說泉下人之蓋世英雄，今則馬鬣就封，而龍鱗委化者。此時生入隧道，由高而下，陰森不見人，惟聞土氣刺鼻中人欲嘔，夾壁皆苔蘚，暗中以手摸之，膠潺如涕唾。生止步，划燐寸遍照隧道之上下兩旁，時有石刻文字，磨滅不可卒讀，意為朱明臣子，遊蹤至此，以寄其景山松柏之思，回順奚僮，面白如雪，陡陡一寒噤，生失笑，扶而掖之，鎮之以靄語溫言，守陵者急歎曰：「此地如鬼墟，履其地者，無不驚怛欲絕，齒牙戰戰有聲，寧惟孺子，甚矣！客官之冒險而好奇也。」生漫應之，俄而出墜道，仍不見天日，但有空虛寥廊之殿庭，地上遍黃色之設瓦缸。凡數十具缸滿貯魚膏燃之作燈清澈光明，百年不滅。此外陳列御用品物。一如帝者生時，若紫銅彝鼎，有作鹿者、有作犧形者、有作鳥形蛙形者，自餘則為元之武器，蓋元人入主中夏，為日已久，稍稍以胡俗易漢習，兵器亦為之改觀，朱元璋之起義也適當兀造之衰，彼亦自稱馬上王，故死後冥器盛陳兵備有長可丈二之矛槊，其柄作蛇形，其蜂作鸚哥嘴形，紅緣斑駁；鏽印起苔花，梓寓之前，落一玄紗幔帳，橫列一琴台；其上置宋元數磁事，最映鄭生之眼簾者，有黃絹一端，包裹大書一卷，欲展而閱之。守陵者進曰：「客官勿爾，吾若展之。」乃珍重而解其黃絹赫然靈丹書，蓋以朱色涂其篇皮也。閱者諸君，試猜為何書？此並不是什麼秘密奇書，卻為一部蘇批孟子，但書之內容，眉端有細字似為當日太祖御字。經筵進講，若劉基宋濂等，附以啟沃敷陳之接語，而此書文為朱元璋艮前擯斥之而後推崇之者，故龍髯上升。亦遺命以七篇為殉殉，生流覽四週，無意中發現圖畫一幅，懸於正殿上，不覺毛髮森豎，肺葉大震，登時一腔熱淚，大類水晶之箭，奪眶而去。投於地，嗚嗚哭，哭到天昏地黑，不知所為，噫！此明太祖之千秋遺像也！人情於國破家亡一腔怨憤，無地發洩，有時觸於物而傷心眼淚，拜而哭，哭而踴，生亦當世有心人哉！守陵者止不曰：「客官勿爾，此大干法紀也，設有狙伏而竊聽之者，君其危矣。」生止哭顧奚僮，取名香清茗，一一供於御座，傍徨几案間。良久不能去。守陵者促之曰：「客官，可以去矣，時辰已屆，餘方瓜代也。」生不得已遂出。
　　出皇陵暮色冥冥，日將哺矣，生策馬，僮隨之，繞山坡而下，中道有丹楓一林，炊煙繞之，於步之外，不復辨認，生眼到瞥見楓林之罅，又似有黑影一團，如鬼物之窺張者，私忖曰：「餘來時，某林某徑，曾見此黑影今復爾，果何為？」豈真如守陵者所云，明陵左側，時有滿洲兵潛伏其間，以捕參睦者而族滅之耶？若然則餘適當其衝矣。正冥想間，猛聞哨箭一聲，說時遲那是快，飛集於生之面部，生急閃，閃於石箭乃中其臂，亟拔劍按而待無何，賊騎至矣，大聲喝曰：「你們幹得好事，偷謁明陵你不是朱明子孫，定當其逋臣遺孽，今番遇我，當捕汝送南京總制，將汝碎屍萬段。汝好生大膽。」言時，賊騎紛紛至，或持矛，或持刀，囷鄭生於垓心。生揮劍，左右迎敵，精神百倍，當先之悍賊，彪形豹首手執長柄之鋼刀。一刀砍於生肩膀，生急以劍揮之，刀與劍碰，火光迸露，縱錚之聲，聲震歲谷，此賊之刀被格，刀飛去可數丈，悍賊亦翻身落馬。惟賊騎有十數人，輪流轉戰，生以一人當之，未免吃虧，況生臂早巳受傷，傷口被動，血流如注，而此時陡覺痛苫。第二之悍賊乘之，有持棗木棍者橫棍一打。打鄭生於馬下，馬絕塵奔，幾蹴生之小腹。殆哉鄭生，性命懸於呼吸矣。賊復騰身下馬，再舉其棗木之棍，向鄭生之頭腦，用盡九牛二虎之力，猛然打下，咄咄飛箭，細如銀針之飛箭，其勢如蝗蟲，飛制於悍賊之目及其咽喉，「呵喲」一聲，賊之棗木棍，不特不能傷生之毫末而自身已隆然而倒，蠕蠕如小鼠，已僵矣，同時百步之外，瞥目胭脂色之小馬，其上乘一美少年，眉目如畫，英風颯颯，背負小雕弓，手拈小錢箭，腰間繡帶，更插有寶劍一柄，飛風而至，銀箭之所及處，賊眾皆倒，著一個死一個，不消五分鐘時間，把一隊剪徑強徒，通通身死，屍骸遍於山麓，彼美少年躍馬前來，係其轡於楓林，走視鄭生倒臥平蕪草間鮮血模糊，衣襟皆滿，撫其腦，微有氣，乃撕其雪帕為之係其臂膀，劈衣汗，片片如蝴蝶，又為之拭其血痕。此時耳際，微聞樹楓中，有生人氣息猛拔劍以迎敵，蓋慮賊眾之未盡殲也，抑知鄭牛之外，尚有奚童，童睹賊狀，駭極而奔，奔於樹下直則抱之而上升，如猿猴然，今見少年英雄，乃殺賊而救其主。審慎驚喜其氣咻咻然少年恰望眼疾見之，據張弓，射以箭，童呼曰：「勿爾，我乃傷者之僕也。」言次奔回乘一馬下，伏地叩首，謝少年恩義，少年正色曰：「此非講禮之時，汝當助我，係而主於我身，我以背負之汝，則當先而嚮導。日晡矣，亟當出此險地。否者，賊巢在咫尺，迫襲我者，大有人也。」童應命，十一死賊之扣帶，用代繩索，如少年意旨。少年既負生，如倒繃孩兒，飛身於馬背，穿鐙據鞍，揮鞭將下，忽問奚童曰：「若主人，寓何處？去此不遠否？」曰：「不遠。南城某蕭寺耳。」少年日「善」，先驅之。奚童發足奔，少年策馬，緩緩從其後，行未三里，天已黑矣，驀見封山之上，火光烘烘然，鼓聲鼕鼕然。少年拭目望之，噫！紅頭黑腳之滿洲兵也。少年此時，危急萬狀狼群已逐，虎黨重來百戰強弩之餘。安能勉為抵禦？然尚鎮定。回首看到真切，急放銀箭一枝，穿過滿洲兵馬之眼，馬隆然而倒，連人輾於澗下，命奚童划燐寸縱火燒山，以塞其窮追之路，揮鞭策馬，其勢如電馳。須臾，出險矣。
　　樵鼓鼕鼕報二更，僅乃克抵蕭寺，少年以策撾月下之門，門有若一小沙彌也，見狀大詫，奔告於老僧潭影。僧方入定，充耳如不聞，少年勒馬空階，背負鄭生，鮮血滲鞍鐙，厥狀甚慘，奚童導登樓。少年於背上釋生如少婦繃孩兒細意撫摩，輕輕代釋其文褓，奚童燈下窺之，竊詫少年奇美，乃大類英秀之女郎。然少年固武勇不群能以單人獨馬，殺賊至數十不可謂非壯士也，少年置生於榻，取衾代覆之，命奚僮將護，勿得有所遷移目投於老僧，將縷述賊狀。僧略一晨目，旋復閉微笑曰：「此亦一劫運，幸能用金火，克彼敵人。咄咄，此怪事，亦孽緣，吾欲無言矣。」少年赧然退，然念僧殊怪特，穩語不可解，然彼胡能前知，曰金曰木曰克，抑又何義？噫，吾知之矣，金者，吾之金屬小鏃也。金剋木，木者緣林之義，請我以銀箭射彼小賊，能聚而殲之。火者，大約為縱火焚山之義。胡能剋水，此真不可解。苦索久之，恍然大悟曰：「是矣，禪師奧旨，蓋為滿洲兵也。滿字從水，洲字亦從水，其謂是乎？噫！孽緣孽緣，此何言？抑何指者？」思至此，神色頓異，俯首不能抑，蹀躞以至於樓前，奚僮倚欄以顫呼曰：「客乎，吾主人殆僵矣。」少年寸心，突神亂跳，飛而陟於樓端，趨榻視生，生昏去，目上視，挺直果如僵屍，少年情急跨榻上，去其衾，解生之胸腹兩部，彼亦裸下身，衣驟脫，瑩然露其玉體，彷徨四類，見奚僮在旁急麾去之，命煎沸水，置浴具，勿得有所俄延，僮去矣，少年以己體，覆生體一仰一俯，口偎口肉貼肉，更用雙足夾持。為狀滋狎褻。不知作何勾當。奚僮年雖幼，性狡黠。從簾角窺之，則見少年以吻偎物，似索其主人之舌，狠命啜之。僮暗驚，以為少年殆亦賊，意將斷舌而害命，幾失聲而啼。繼見少年係咬其舌，盛鼓其腮，似運氣然，出彼之氣，灌注於主人之舌尖，大氣鼓鑄。兩頰俱丹厥狀如硃砂包之戶蝦蟆。俄而上身搖，又似研擦其主人之胸部。骨與骨壓，瀝瀝有聲。肉與肉搏，黏黏有汗，最終則以腹熨腹，如熨斗然，磨旋可數十分鐘。少年圓額，汗出如桃花之雨，氣竭矣，力憊矣。手足癱軟，身體不能自由。塌臥於主人腹上。奚僮大怪詫。又意此為妖人。殆將吸盡主人之生氣，主人必無幸，轉念曰：「噫，吾主人己受傷死矣，死者安有氣，是又胡為是，彼豈吸食僵屍之山鬼耶！」念至此，肺葉大震，齒牙戰戰有聲。忽見主人之手，掀然一動，其右足挺然一伸，同時雙眉緊蹙，破口而顫呼曰：「啊唷？」此兩字聲氣，緊湊而輕微，聲之與氣，幾不相屬。奚童竊喜，念主人更生矣，咄咄，是真怪事，真是幻人，彼果具何神通，能驅鬼之魂魄，使自歸其驅殼，既死而復生者，勿論如何，吾主人固儼然生矣。驚且喜，仍躡手足，摸索入廚，寵火已冷，噓其爐火又生。須臾，水有韻，如瓶笙，蓬蓬然沸矣。猛聞少年呼曰：「童來，童來。」童聞召急趨，此時少年已穿衣，主人之衾，重薪掩覆少年斜臥榻側，狀已竭蹶，似俯伏，作微息，低聲曰：「沸浴具遠將來勿稍緩。」童視主人，目流動如明星，但憊甚，舌似啞，不能言，童將水具至，少年休息良久，神氣復元，勉起床，捋臂揎袖。取潔巾，自拭其渾身之汗，命去污水，另易之，又為生自頂至踵，拭其穢污，至臂膀受傷處，加意護持，不使與他物接觸，防其成痛楚也。盥洗已訖，一一為易生之血衣，仍以衾覆之。出纖手，熨生額，似驗其溫度。彩懷出少許物事，金光如小彈丸，納於口嘴嚼之，俟其質糜爛，則俯伏而哺於生之吻裡，生亦知意，迎其吻仰就之，吟呷有聲。須臾，此金藥丸者，咽盡矣，生頓止痛，精神煉發，漸漸能言語。少年半榻側斜目而睨之，作櫻桃笑口，其齒如瓠犀，潔白又如銀粒，諸童旁侍，念此少年，真男兒中之冠玉者矣，生亦勉笑，徐徐執少年手款語曰：「謝君拯餘，生死人，肉白骨，感何可言？」少年正色曰：「君新瘥，不宜多語，我輩皆人類，又屬漢種，同為羈客，見死不相救，此豈尚為人，畜類耳。」自是躬任看護，問暖噢寒，加衾墊褥，料量諸飲食細故，務令生妥貼目然，生大感，殊抱歉，有時欲強起，擬分任共勞，則亟止之，戒曰：「傷口未合，動必有咎，丈夫尚意氣耳。江湖結合，患難相援，直人生分內事，胡作小兒女子，絮絮論報施為。」生乃坦然受之。彼更有神術，日長無事，挾小筐，荷鴉嘴之鋤登肅寺後荒山覓草頭木本。或羊糞石英之屬貯漏筐，攜之歸，踏瓦礫中，得半破石面用為搗藥器，以之敷生患處，靈驗如仙丹，又或商諸奚童，竟古代紫銅錢，童問何用，笑曰：「孺子，汝知者，吾將合藥，以療汝主人。」童急解其褌帶，示之以五銖半兩等錢悉取之，搗為末。更奇者，命童捕胎鼠，取新瓦，燃武火煅之，煅灰存性，拌合紫銅末，亦以敷於患處，居然不痛不癢去腐生新，惟傷口太闊而長，自肩膀以下，蔓延至於手肘，要非旦夕可奏功。生靜臥枕間鎮日與少年相對，生問曰：「君救我至恩人也，我競未識君為何人，隸何籍貫，能相告吾？」少年喟然歎曰：「同是天涯淪落人，相逢何必曾相識。君但勿問可也。」生又曰：「君文弱，似書生胡精絕技，悉殲悍賊如磔小鼠，此技從何處來。」笑答曰：「此何足稱絕技，苟有絕技，何致令足下受傷，荷君褒，愧死矣。」生喧嚷曰：「是何言？彼山賊與滿洲兵者，為樂可十數，皆騎馬而執兵，君以一人當之。橫掃暴徒，如秋風之落葉，此寧不足管為神武者，君太撝謙下走不敏。已崇拜若天人矣。」少年含笑語。生忽於少年面部，發現一可疑之小點，原來此少年者眉目如畫，效好若仙，紅潤腮邊，光痕致致，鄭生忽作幻想念普天下之男子，斷無如是之容貌者，且其喉際無核耳珠有孔，尤為男子省之異狀。執其手，笑問之曰：「君堂堂丈夫，寧亦佩耳環，胡為有孔。」少年大窘，俯首不能答，既而曰：「實告君，下走為南滇南土司之種族，蠻荒之人，動多迷信，父母嬌養其幼子，時有為之穿耳，為之纏足男當女養，庶保延其壽命，此習俗之至陋者，下走亦個中之一人，今行年長大，亟拔去之，而耳孔尚存，不圖為君所發覺，君為端士，當不以此見奚也。」生敬謝之。自念不知何故，兩雄相倚，乃互結不解緣。少年為生侍疾。有非一般看護女郎所能及其萬一者，枰水量薪，推寒送暖，生每服藥，蹙雙眉厭其苦，少年驗溫度，將適可，悄悄擎其藥甌，就以櫻桃小口少伸其嫣紅之舌。吻藥甌，似為生先嘗，同甘共苦，強笑曰：「藥而苦固也然，古人有言，良藥苦口利於病，君何飲斯藥朝進，病夕減矣。且吾謂藥為百草之精英，苦中有馨味。君不信，請嘗之。」鄭生亦往往為少年所欺，得少年片片，如得蜜沃菩提子，引頸飲之。雖然，藥固依然苦也，飲數匙，噁心起將嘔吐。少年坐逝床沿，一手拈飴糖，送之於吻中，哀懇曰：「君勿爾，強咽之，苟不幸而嘔吐者，君之病不獲瘳，亦辜負我簋爐吹火也。」生重違雅意，閉目猛吸之，吸至盡。少年喜，擎其甌以示之。曰：「無矣。」少年見其細意熨貼也，則故故撒嬌弄癡，佯言不飲，少年則變色，焦急不可名狀，少年憂鬱生喜矣，生服藥半晌，汗絲滴櫪下。少年自取其雲帕，伏於生之肩際，引手入生背，為之拭之。時或搔其肢胳窩，用為笑謔，種種酣嬉之動作大類小學校之兩頑童，奚童熟視之，若無睹也，生當創深痛鉅時，性命在呼吸。少年乃撲被臥彼之腳下，澈夜問茶問水，生發熱以手其熨額，生畏寒，以身偎其背，衣不解帶，目不交睫，生漸痊可矣。又分床而睡，別嫌明微。蓋少年貌美，深恐屬耳於垣者，議彼為龍陽餘條韻也。生久晤對之，明知其為男子，然男子而具女郎姿致，在勢亦可人憐。於是眠而近之，不使離其左右，一夕庭月陡黑，山風驟來，鬥大書樓，窗櫺為之震動。生已睡入黑甜矣。忽打一寒噤，遽然乍醒，呼少年，少年百感在心惺忪殊未睡也，聞聲趨至，立於榻之惻，雙手揭紗帳，問生胡為。生乃斜其目而視之，燈光閃燦中。隱隱一慵妝女子也，暗室無人驚飽獨絕，則偽為冒冷齒牙戰戰。央之曰：「吾被風欺，從夢驚覺，凍若此，將奈何？」少年曰：「夫不有衾褥在耶？吾為汝覆之，抑需加衣，衣著體，便不凍，君意如何？」生蹙額曰：「吾自受傷以來，一中風寒，搖搖竟無主，此非絮裳綿襖，所能為功。」言至此，震動不已厥狀忒可憐。少年曰：「然則命童僮，開火爐，置君之榻邊，用取其熱度，其或可乎？」生益搖首無言，惟凝目視少年，作親切乞援之狀，少年會意，意彼促狹兒，殆非人不暖也，第念並枕聯床，是何景象？他事可徇情，茲事安可徇情，乃生哀之不已。夜愈深，凍彌甚。少年頗惻然動情，顫聲曰：「我生少孤零，不慣與人並榻，且有擇席病，但君冒冷，傷勢又未痊，山風嗚嗚，砭人欲死，為救死扶傷計，要不能不反經行權，無已，我仍倒臥於君之腳下，庶君得偎傍，可少減其冰寒，君真癡纏。使我終夜不得息，君其忍哉。」生之本懷，但使招之近前，聯床共話。稍羈旅之愁腸，如是焉耳矣。生果端人。初非有斷袖餘桃之妄想也。詎睡至五更月上，山鳥亂啼，策策風聲，己卷向無何有之鄉，不復轟騰耳敲。生乍醒，腳我觸處，有物軟如綿，始悟個中有人，與我共長夜，悄聽之，無聲息，惟微聞絲絲嬌喘聲，推衾起來，細加審視。彼少年腰細，乃蜷由銀蝦，睡態嬌慵，尚是芙蓉未醒。生擬縮身而下，就之而抱之，繼念同是男兒，他人不可為，彼為我救命之恩人，胡能加之以褻玩，轉念及此，已忙自己之冒寒而惟恐少年之中寒，推被角以讓之。
　　一枕夢酣，覺至紅日三竿，大雄寶殿之鍾，鏘然響矣。生初起床，有小沙彌入，雲主僧有請。生整衣參謁。此時主僧持錫杖，當階立，眉稜有英氣，不復跌坐禪床矣。一見生，招以手，入丈室，謂之曰：「居士識衲為何人？」生謝不知。主僧笑曰：「老衲流落荒山，初不欲以本相示人，惟念大家同是一流，區區隱衷，無妨相告，衲非他人，固當日毛將軍摩下，皮島中曉將也。今滿虜即位，吾之老伙伴，多半反顏學主，或開藩閩粵，或建邸黔滇，附鳳攀龍，皆攫取富貴以去，惟老衲生性孤耿，而種族之見深，甚不願以亡國遺民，重食新朝之薇蕨，不得已披緇剃髮，潛伏接此。然而雄心尚在，他日稍有藉手，當與君等角逐中原，君亦宇宙傷心人，但養氣未深，尚昧明哲保身之義，是登需之歲月。濟之以技能，方成有用之偉器，否則燕市屠狗，下邳少年，一擊不中，大事不可為矣。」生聞言大感動，願受上人教。主僧復曰：「君於疇昔之夜，見梅花樹下，有人舞劍月光中，是即老衲之遊戲三昧也。爾時交淺言深，未敢剖心相告，今徐覘居士之所向如哭陵，如殺賊，老衲皆步步相隨。君等肉眼，殊不覺耳。」生大驚異，咋舌不已，主僧入秘室，取革囊十數，一一以錫杖穿之，解而開之，咄咄其中石灰人頭，為數可十許，指其中之鬚髯張者曰：「此某滿千總也，此某滿洲游擊也。天下初定，此輩曾殺良民，滿虜獎以殊榮。乃得白石水晶之頂子。戍守南京城郭。彼輩乃戕殺士類。動指為朱明遺孽，敲詐屠戳，靡惡不為，有事則為兵，無事則為賊。君等不膏其斧鉞，已屬萬幸，實則居士蒞南京，若石駙馬巷之店主明太祖陵之守官。以及樹林之山賊，山谷之滿兵皆通同一氣，以掩殺居士等之性命習也。老衲眼見不平，已間按為君第誅之，非敢告勞，聊以示英雄同志。」因指一肥胖卷毛之首級曰：「此即君駐石駙馬巷時，所與君據飲之店主人也。君移寓此閣，彼倫亦跟蹤而至，禍由彼作，故首誅之。」生視之果然，不禁骨悚毛戴，念此僧信為非常人，餘早料及之，不意老大頭陀即是當年皮島之轟轟名將，雖然，僧為我而殺賊，殺賊猶可也。殺滿洲官兵，處頭國嫌疑的時代，萬一事泄，僧與我甯有幸，正惶感間僧以知之，招以手更入。入禪房有經廚，以酸枝玻璃為間架，彼一按其機關。門頓辟，冷氣森森然，燃以燈。光四射，皆無量數之樂瓶，大類歐西博土之化學室。取一巨銅盆，置入頭於其中，更拈綠色藥一瓶，用涼水開之，滲於銅盆中，沸然如鏹水。蒸氣上騰，一剎那間，人頭之骨肉血髓，化為烏有。仍是清水一汪，僧顧生而笑，問曰：「何如？」生戰慄不能答，咋舌而巳。室中有暗渠，傖銅盆之水而瀉之，泊泊從下流，謂可通長江流域，拼當已訖。仍導生出。生再拜伏地，願為弟子，學劍術，主僧哂曰：「衲與君大有緣法，然學此都無用，世方多難魔王御宇，殺戒大開。縱有荊聶之流，三尺青萍，曷足敵雄師百萬。徒自苦耳。」生涕泣請曰：「國破家亡，去將焉適，復仇死，不復仇亦死，與其銜冤飲煨而死，毋寧奮樵擊賊而死。餘志苦矣，師又老餘想受衣缽，當仰承師志，事即不辛，杜宇之血，精衛之魂，忠肝熱血，猶灑遍天地間也，師其遽辭？」潭影重違生意，卒慨然許之，生又援引同舍少年，並為弟子。潭影喟然曰：「老衲遁跡人間，除勿士外，從未與人人相接，吾許汝可也。許汝而蔓及於第二人，知我者多，危我者眾，使江湖流言，謂出家人大選事。冒濫招搖。此大不可也。」堅卻之。生不敢復請。

