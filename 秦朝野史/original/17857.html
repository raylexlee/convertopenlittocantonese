<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>秦朝野史 - 第二十四回　盟洹南章邯投降　據陳留麗生獻策</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十四回</br>　　盟洹南章邯投降　據陳留麗生獻策</font></h4>
			　　話說項羽統率各國之兵，往攻章邯。進至漳南，章邯兵在棘原，兩軍相拒，尚未交戰，章邯因敵兵勢不可當，遂引兵退後以避之。項羽見秦兵退去，率眾追上。秦兵卻又退避。如此數次，章邯終不敢戰。<br>　　二世聞說王離兵敗，章邯又畏怯不戰，即遣使至軍，責備章邯。章邯恐懼，命長史司馬欣回到咸陽，面陳軍務。司馬欣星夜趕回京師，直至宮門求見。<br>　　趙高平日遇事欺瞞二世，今聞司馬欣到來，恐其面見二世，說出真情，便遣人將司馬欣留住，亦不奏知二世。司馬欣一連等候三日，不但不能面見二世，連趙高亦不能見。暗中探聽，方知趙高有疑章邯之心。自想：「在此非徒無益，且恐有禍！」遂趁著旁人不在之際，改換平民衣服，逃走而去。不敢由原來官道行走，卻從偏僻小路出了函谷關。趙高聞司馬欣逃去，果然遣人追拿。來人但知向官道尋覓，故司馬欣得脫。<br>　　司馬欣回至軍中，便向章邯告知情形，因說：「趙高居中用事，專權欺主，事勢至此，已無可為。今既戰勝，趙高亦妒我之功；不能勝，則不免於死。將軍可細思之。」章邯聽了，正在憂悶無計，忽報陳餘遣人送書前來。章邯將書拆開，見書中寫道：<br>　　白起為秦將軍，南勝楚，北破趙，坑趙卒二十餘萬。平日攻城得地，不計其數，竟被秦王賜死。蒙恬為秦將軍，北逐胡人，得地數千里，竟被殺於陽周。何也？皆因功多，秦不能盡封其官爵，故借罪名殺之。今將軍為秦將已三年矣！所失兵卒，不下十餘萬。而各國並起，敵兵日多。加以趙高素來迎合二世，今遇事急，亦恐二世殺之，故欲借事殺將軍以塞責。將軍在外日久，與朝臣又多嫌隙，有功亦誅，無功亦誅。且今日天亡秦國，無論智愚之人皆知之。將軍在內不能直諫，在外為亡國之將，一身孤立，欲求保全，難矣！將軍何不回兵與各國結約，一同伐秦，分裂其地，南面為王？比之身遭刑殺，妻、子受禍，豈不遠勝乎！<br>　　章邯看罷來書，心中狐疑。乃先遣人到項羽營中，說是「欲來投降，請派人商議投降契約」。項羽便派人與章邯使者會議。只因章邯尚在猶豫不決，所以議了多日，仍未決定。項羽也料章邯並非實心來降，且恐中其緩兵之計，遂使薄將軍引兵渡過三戶津，與秦兵交戰，連勝兩陣。項羽又盡起大兵進擊秦國，大破之。章邯連敗數次，折了許多兵卒。又料趙高不肯派兵救應，自覺勢窮力竭。旁有都尉董翳，便力勸章邯投降，章邯之意始決。<br>　　章邯再遣人向項羽陳請。項羽密召諸將商議道：「我兵糧餉不足，不如聽其歸降。」諸將皆言甚善。項羽遂受了章邯之降。擇定日期，項羽與章邯設盟於洹水之南、殷國故墟之上。章邯見了項羽，流涕訴說趙高之奸。項羽用好言安慰，乃立章邯為雍王。因其初降，未可深信，故不使領兵，留在楚軍中居住。<br>　　章邯長史司馬欣，本是項梁故人。項梁前在櫟陽犯事，被拘獄中。司馬欣時為櫟陽獄吏，項梁托人說情，司馬欣將項梁開釋，算是項梁的恩人。所以項羽便命司馬欣為上將軍，帶領秦卒二十餘萬人前行，項羽項自統各國之兵四十萬人為後繼，由河南一路長驅而進。<br>　　當日沛公與彭越攻打昌邑不下，遂棄卻昌邑，別了彭越，引兵西進。一日，行至高陽，安下營盤。正擬預備攻城，忽報：「有高陽人酈食其在外求見。」原來酈食其本儒士，時人稱為酈生。性喜讀書，家貧落魄，無以為生，乃屈身為里中監門吏，借以過活。說起監門，本極微賤，平日被官吏呼來喚去，如同牛馬。惟酈生與眾不同，縣中官吏都不敢命他作事。只因他是讀書人，學問既好，又有口才，不過因貧充當監門，掛名給餉，所以無人敢慢。一縣之人，遂皆呼為「狂生」。<br>　　酈生見天下大亂，自負多謀足智，便欲擇主而事，建立功業。其時，陳勝、項梁部將引兵行過高陽者，不下數十人，酈生每從旁探問來將平日性情行事，大抵度量褊狹，拘守套禮，遇事自用，不能聽從遠大之計，酈生因避匿不與相見。此次沛公兵至陳留城外，部下有一騎兵，即酈生里中人。平日沛公時時問其鄉中有無賢士豪傑，騎兵卻未言及酈生。恰好騎兵因事由陳留告假歸家，酈生便向騎兵道：「聞說沛公待人侮慢，所謀遠大，此真我所願從之人，但恨無人為我介紹。汝此去見了沛公，可說道：『臣里中有酈生者，其人現年六十餘，身長八尺，人皆稱為狂生。彼常自辯並非狂生，今仰慕沛公，意欲來見』。」騎兵答道：「沛公素性不喜儒生，人有頭戴儒冠來見者，沛公每取其冠，置之地上，小解其中。又與人言，往往大罵。據吾觀之，不可用儒生名義與說。」酈生道：「汝且為我言之，我自有道理。」<br>　　騎兵回到軍中，果照酈生所教說與沛公。及沛公至高陽，挪生遂往軍門求見。守門人持名帖入報，沛公問道：「是何等人？」守門人答道：「狀貌似是書生，身服儒衣，頭戴高山冠。」沛公道：「可與之說我方有事於戰爭，無暇接見儒士。」守門人走出，轉達沛公之語。酈生聽罷，怒目按劍，大聲喝道：「奴才！再入對沛公言，吾乃高陽酒徒也，並非儒土。」守門人不意中被他一喝，大驚失色，將手中名帖直落於地，急忙跪下將名帖拾起，回頭走入。向沛公道：「來客乃是天下壯士，大聲喝臣，臣一驚，竟至失落名帖！」因備述酈生之語。沛公聞言，乃傳酈生進見。酈生聞命入內，卻見沛公高坐牀上，張開兩足，一邊一個女子，正在替他洗足。見了酈生，安然不動。酈生走近，長揖，說道：「足下欲助秦攻各國乎？還是欲率各國破秦乎？」沛公罵道：「豎儒！天下苦秦暴虐已久，故各國並力攻秦，何言助秦攻各國乎？」酈生道：「既欲聚合義兵，共滅無道之秦，見了長者，不宜如此倨傲。」沛公聞言，急命罷洗，起立整衣，延請酈生上坐。<br>　　酈生因言戰國時辯土「合縱連橫」之事。沛公歡喜，留飯，問以進取之計？酈生道：「足下率領烏合之眾，不滿萬人，便欲直入強秦，此真如探虎口！今欲建立大功，不如暫駐陳留。陳留為四通五達之地，據天下之要衝，城堅易守，積穀甚多。臣素與其縣令相識，請往說之，使其來降。彼若不聽，足下引兵攻之，臣為內應。既得陳留，據其城而食其粟，招集四方之兵。兵勢既盛，乃可橫行天下矣！」沛公從其計，遂使酈生往說陳留縣令。<br>　　酈生夜至陳留，見縣令說道：「方今秦為無道，天下反叛，足下能順人心，可成大功。若一意堅守危城，禍不遠矣！」陳留縣令驚道：「秦法甚重，妄言者皆遭族誅。先生如此見教，吾實不敢從命，幸勿再言。」酈生見說他不動，便與談論他事。縣令因留酈生同宿。酈生到得夜半，乘縣令睡熟，就牀上殺死，割下首級，用物包好，持在手中，悄悄走出縣署，逾城而去。直到沛公軍中，見了沛公；備述其事。<br>　　次日，沛公引兵到陳留城下，用長竿挑取縣令首級，與城上人觀看。說道：「汝縣令之頭，已被吾取得，汝輩速降，可免一死。若後降者，當先斬之。」城上人見縣令已死，大眾無主，遂開城出降。沛公據了陳留，四出招兵，得萬餘人，乃封酈生為「廣野君」，並用其弟酈商為將，領兵前進。欲知如何，且聽下回分解。<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>