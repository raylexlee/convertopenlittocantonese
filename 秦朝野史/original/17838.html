<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>秦朝野史 - 第五回　焚詩書李斯建議　築阿房盧生進謀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　焚詩書李斯建議　築阿房盧生進謀</font></h4>
			　　話說始皇三十四年，天下無事。一日，始皇在咸陽宮中排下筵宴，大會群臣。博士七十人，亦在其列，隨例向前舉杯獻酒。始皇正在開懷暢飲，旁有僕射周青臣上前奏道：「往時各國並立，秦地不過千里。托賴陛下神聖，統一天下，設立郡縣，驅逐蠻夷，人民得以安生樂業，永無戰鬥之患。國祚久遠，傳於萬世，陛下功德巍巍，自古帝王皆不能及。」始皇聽此一片諛詞，語語正合其意，不覺大悅。誰知卻惱了一位博士。<br>　　其人複姓淳於，名越，係齊國人。因見平日所讀古書，皆言封建如何好處。今始皇一日將他廢去，設立郡縣，心中已大不以為然。卻又湊著周青臣極口奉承，愈覺忍耐不住，便發言道：「臣聞殷周兩朝所以能傳國久遠者，皆由大封子弟功臣，得其輔助之故。今陛下富有四海，而子弟無盡寸之地，假使將來或有奸臣專政，並無親藩保衛皇室，其勢甚危！大凡作事，不學古人，斷難長久。青臣又當面獻諛，非忠臣也！」始皇聞淳於越之言，心中自然不快，但面上仍不發作，卻問群臣意見如何？此時李斯已由廷尉升為丞相，聽了淳於越之言，心想：「郡縣制度行了數年，是個已成之局。如今他又欲建議推翻，大抵此等儒生，拘泥古法，不達時務，最喜拾著古人一二言語，發為議化，真是討厭！不如設法從根本上剗除淨絕，使他沒了把柄，便可盡塞反對之口。」李斯想定主意，出席奏道：「博士所言，猶是戰國習氣。只因戰國時代諸侯厚待遊學之士，所以百家並起，各誇學問，譏刺時政。今天下雖定，積習未除。朝廷每有命令，一班儒生最喜發出反對議論，毀謗君上，煽惑人民，實屬目無法紀。此種惡習，若不嚴行革除，必至號令不行，是非倒置，為害甚大！惟是種種議論，都由迂儒平日但知讀書講學，不識世務所致。臣之愚見，請將一切史書非記秦事者，並皆燒卻。除宮中藏書仍歸博士掌管保存外，凡民間平日所藏詩書及諸子百家書籍，通令盡數交與該管地方官，一律燒毀。此後人民有敢偶然談起詩書者，即行正法。如敢引證古典，譏笑時政者，誅及三簇。官吏聞有此種情事，不即舉發者，與之同罪。自此令發布之後，三十日以內尚未將書燒燬者，將違犯之人面上刺字，發往邊地。白晝偵探匈奴，夜間築造長城，四年滿罪，名曰『城旦』。只餘醫藥、卜筮、栽種之書不必燒毀。人民如有欲學法令者，可拜官吏為師。似此辦法，方可尊重朝廷，屏除浮議。」<br>　　始皇聞李斯所說，暗想：「此法甚好，不但可絕許多謗言，且與自己所主張之愚民政策相合。」遂下詔依議辦理。於是，民間所有古書盡付一炬。「五經」中只有《易經》視為卜筮之書，未遭此厄。但當時所燒，不過民間之書。至官中藏書，仍然存在。直至後來項羽入咸陽，放火焚燒宮室，始將書籍燒個淨絕。至今世人但知歸罪始皇，卻不知項羽也有關係。<br>　　且說始皇下令焚書之後，過了一年，心想巡遊北方，便下詔令蒙恬開築直道一條，自云陽至九原，共長一千八百里。沿途開鑿山陵，填平溪谷，費卻許多人工。經營數年，竟未成就。始皇已命蒙恬去後，卻又想大興土木，建築宮殿。說起當時現在宮殿，不為不多。除咸陽正宮外，所以離宮，在關內者三百所；在關外者四百餘所。<br>　　先是削平六國之時，每破一國，始皇即命畫工將其宮室繪成圖樣，就咸陽北坂上照樣建築。南臨渭水，西自雍門，東至涇、渭二水合流之處，一路樓閣連綿，複道貫通。又將所擄各國妃嬪、子女、寶器、珍玩安置其中。後來復在渭南建築一宮，初中「信宮」，後改「極廟」，取天文中宮名曰「天極」之意。由極廟開道通至驪山，復建甘泉前殿，築甬道直達咸陽宮。此外尚有章台上林，都在渭水之南。始皇有此許多離宮別苑，已是遊玩不盡。今又想起：「咸陽正宮乃是先代建築，當時不過是一國諸侯，規模自然狹隘。今我既為天子，所有文武官吏以及隨從人等，增加甚多。每遇正式朝會宴享，覺得宮庭過小，人眾擁擠不開，必須另建一極大宮殿，方足以壯觀瞻。」<br>　　始皇欲建新宮，自然應先擇地。咸陽人煙稠密，空地無多。只有渭南上林苑中空地不少，距離咸陽又近。且聞周文王建都於豐，武王建都於鎬，上林地在豐、鎬之間，正是帝王都會。始皇計算已定，命工畫成樣本，先行建築前殿。此殿之高大，古來無比。計東西廣五百步，南北長五十丈。每值大朝會，上可以坐萬人，下可以豎立五丈大旗。一遇宴享，用車巡行斟酒，用馬傳遞肴饌。殿之四圍，架木為柵，上可行車。由殿下築路，直至南山。就山頂上安設華表，算是門闕。又按天文星象，天極紫宮之後有十七星，渡過天河，直至營室，名為「閣道」。始皇便將渭水當作天河，就水上建築一橋。橋闊六丈，長二百八十步。渡過渭水，以像天文之閣道。統計此宮所占地盤，北至甘泉、九嵕；南至鄠、杜；東至黃河；西至汧、渭之交。東西八百里，南北四百里。似此工程浩大，需用材料甚多。始皇分遣人役前往楚、蜀各地採辦材木，運至關中。一面兼修治驪山墳墓，發宮尚未完工。<br>　　始皇本意欲俟富成，別立美名。時人因其前殿四阿廣闊，便依形立名，名曰「阿房」，故天下皆稱為「阿房宮」。唐人杜牧有《阿房宮賦》，其文如下：<br>　　六王畢，四海一。蜀山兀，阿房出。覆壓三百餘里，隔離天日。驪山北構而西折，直走咸陽。二川溶溶，流入宮牆。五步一樓，十步一閣；廊腰縵回，簷牙高啄，各抱地勢，鉤心鬥角。盤盤焉，囷囷焉，蜂房水渦，矗不知其幾千萬落。長橋臥波，未云何龍？複道行空，不霽何虹？高低冥迷，不知西東。歌台煖響，春光融融；舞殿冷袖，風雨淒淒。一日之內，一宮之間，而氣候不齊。<br>　　妃嬪媵嬙，王子皇孫，辭樓下殿，輦來於秦。朝歌夜弦，為秦宮人。明星熒熒，開妝鏡也；綠雲擾擾，梳曉鬟也。渭流漲膩，棄脂水也；煙斜霧橫，焚椒蘭也。雷霆乍驚，宮車過也；轆轆遠聽，杳不知其所之也。一肌一容，盡態極妍，縵立遠視，而望幸焉。有不得見者三十六年。燕趙之收藏，韓魏之經營，齊楚之精英，幾世幾年，取掠其人，倚疊如山。一旦不能有，輸來其間，鼎鐺玉石，金塊珠礫，棄擲邐迤，秦人視之，亦不甚惜。嗟乎！一人之心，千萬人之心也。秦愛紛奢，人亦念其家。奈何取之盡錙銖，用之如泥沙？使負棟之柱，多於南畝之農夫；架梁之緣，多於機上之工女；釘頭磷磷，多於在庾之栗粒；瓦縫參差，多於周身之帛縷；直欄橫檻，多於九土之城郭；和弦嘔啞，多於市人之言語。使天下之人，不敢言而敢怒。獨夫之心，日益驕固。戍卒叫，逐谷舉，楚人一炬，可憐焦土！嗚呼！滅六國者，六國也，非秦也。族秦者，秦也，非天下也。嗟夫！使六國各愛其人，則足以拒秦；秦復愛六國之人，則遞三世，可至萬世而為君，誰得而族滅也？秦人不暇自哀，而後人哀之。後人哀之而不鑒之，亦使後人而復哀後人也！<br>　　此賦形容阿房宮之廣大，淋漓盡致，可謂古今中外第一大宮矣！<br>　　當日盧生自從假作仙書，瞞過始皇之後，仍得始皇寵任，屢受賞賜。他心尚不足，又在外招權納賄，作弊既多，惟恐始皇察出，以此常懷疑懼。今見始皇大興土木，因想出一計，欲使始皇終日在宮尋樂，被聲色迷住，不問外事，便可由他任意妄為，無所忌憚。遂往見始皇，說道：「臣等奉命往求靈芝奇藥及仙人，往往不能遇得。據臣愚見，就中似有惡鬼作崇！大凡人君欲求神仙，必須時為微行，以辟惡鬼，入火不焚。上乘雲氣往來，壽與天地同久。今主上因留心政事，未能恬淡無為。平日遊幸所在，往往使臣下得知。此於求仙大有妨礙，願主上此後所到之處，勿使人知，然後不死之藥方可求得。」始皇聽盧生之言，甚以為然。不待說完，因接口道：「我甚仰慕真人，從今以後，便自稱為真人，不再稱朕。」遂依照盧生之言，下令凡咸陽近旁二百里之內，所有宮、觀二百七十所，一律建成複道或甬道，彼此連接，以便遊行時旁人無從窺見。各處分住妃嬪美人，並將日用器具，陳設物品，一律配置齊全，臨時不必遷移，以免動人耳目。又通告隨從人員：「所到之處，當守秘密，不得漏泄，違者立處死刑。」從此，始皇遂日在宮內微行。未知盧生此計有無效果，且聽下回分解。<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>