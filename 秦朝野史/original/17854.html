<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>秦朝野史 - 第二十一回　二世肆虐行督責　李斯下獄具五刑</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十一回</br>　　二世肆虐行督責　李斯下獄具五刑</font></h4>
			　　話說項梁領兵救齊，到了東阿。章邯出兵拒敵，大戰一場，章邯敗走。田榮收復齊地，立其兄子田市為齊王。項梁乘勝追趕秦兵，至濮陽東，又大破之。章邯引殘兵逃入濮陽城中固守，遣使向二世告急。項梁攻打濮陽不下，遂引兵進擊定陶。又命沛公、項羽別領軍隊招安各地。沛公、項羽率眾行至雍丘，卻遇秦將李由。兩下交戰，秦兵大敗，陣斬李由。李由即李斯之子，官為三川郡守是也。李由既死，李斯亦為二世所殺。<br>　　二世自遣章邯出兵，見各國紛起，天下大亂，自己不得安心縱樂，因時常責備李斯道：「君居三公之位，如何任聽群盜橫行至於如此？！」李斯被責恐懼，欲待辭官，又捨不得高爵厚祿，遂設法迎合二世之意，上書請行督責。二世得書，甚喜，立即依言辦理。於是，對於群臣收稅多者，稱為明吏；殺人多者，號為忠臣。群臣欲圖保全富貴，惟有務為苛刻。<br>　　趙高見此情形，心想：「自為郎中令以來，因報復私怨，殺死無罪之人甚多。現在大臣被二世督責嚴切，難保不將吾罪惡入朝面奏，以塞其責。惟有設法使大臣不得見二世之面，方保無事。」於是想得一計，對二世道：「天子所以貴者，因群臣但聞其聲而不得見其面也。先帝在位日久，故雖日與群臣相見，群臣不敢妄進邪說，營私舞弊。今陛下即位未久，春秋方富，一切政務未必皆能通曉。若日常坐朝，與群臣當廷判決諸事，或有處置不善，賞罰未當，致被大臣看輕，何以使天下之人尊為神聖！況天子自稱曰『朕』，『朕』字本義解為『朕兆』，正指天子深居宮禁，群臣仰望，僅聞其聲，才有朕兆耳！願陛下勿出視朝，但居宮中，臣與侍中學習法令之人，日侍左右，坐以待事。事至，得從容裁決，如此則大臣不敢妄奏，天下皆稱為聖主矣！」二世聽趙高之言，從此不出視朝，亦不見大臣，常居宮中。獨趙高居中用事，一切政務皆聽其處決。<br>　　趙高既攬政權，便思害死李斯，奪取宰相之位。知得李斯欲見二世，卻不敢造次入宮，趙高因往訪李斯，故意說道：「現在關東群盜如毛，主上偏多發人役，修建阿房宮。又聚集許多狗馬無用之物。臣欲進諫，只因職位卑賤，恐言不見聽。此真大臣應言之事，君侯何不入宮面奏？」李斯道：「吾久已懷此意，惟因主上近來深居宮中，不得見面，此種言語，只可面陳，又不能托人代奏。但不知主上何時有暇，可以入宮請見？」趙高道：「君侯如能進諫，吾當為君侯探得主上閒暇之時，遣人報知。」李斯允諾。趙高見李斯中計，專候二世遊樂宴飲之時，妃嬪滿前，管弦盈耳，便暗地遣人報與李斯，說是主上現在有暇，可以奏事。李斯信以為真，遂冠帶至宮門外請見。<br>　　內官入內通報，二世一心正在尋樂，令人辭絕不見，一連三次，都是如此。<br>　　二世見李斯頻頻非時求見，擾其興趣，遂發怒道：「吾平日無事之時甚多，丞相何不來見？偏尋吾遊樂之際，到來奏事！豈丞相因吾年少，故敢藐視我乎？！」趙高在旁見二世語意不滿李斯，知其計已行，趁勢說道：「誠如陛下所言，事勢危矣！憶當日沙丘之謀，丞相參預其事。今陛下已立為皇帝，而丞相爵位不加，揣其意亦望裂地封王，未遂所欲，心中不免缺望。且陛下平日未曾問臣，臣亦不敢多言。據外間傳說，丞相長男李由為三川郡守，楚盜陳勝諸人皆丞相籍近縣子弟，所以楚盜得任意橫行，經過三川郡城，郡守不肯發兵攻擊。臣又聞丞相陰與群盜交通，常有文書往來。但不得實據，未敢奏聞。況丞相在外，其權比陛下為重，不可不察！」二世聞言，由此疑忌李斯，要想查辦丞相，又恐不實，乃先遣使查辦李由通盜情事。<br>　　李斯三次入宮，不得一見，方知受了趙高之欺。又聞二世派人查辦其子，更覺趙高與己為難。正欲面見二世，卻探得二世方在甘泉觀看角抵之戲。李斯不得進見，遂上書二世，極言：「趙高擅作威福，權傾人主。今若不除，後恐為變！」二世得書，即召李斯問道：「趙高為人清廉強幹，平日盡忠事主，實心任職。如此之人，不可多得，君反疑之，何也？且朕不幸早失先帝，年少不習政治，而君又年老，以致群盜四起，不能平靖。朕不倚賴趙高，更有何人可任？」李斯對道：「趙高出身微賤，不識道理，竊弄威權，貪欲無厭，臣甚以為可慮！」二世不聽，李斯只得退出。<br>　　二世心恐李斯殺害趙高，遂半李斯言語告知趙高。趙高對二世道：「丞相心中所患者，獨高一人而已。高若身死，丞相便欲謀為叛逆，無所顧忌。」二世聽了，大怒，正欲借事誅殺李斯，李斯尚不知之。因見其時盜賊更多，關中兵卒發往前敵者陸續不絕。殺傷雖眾，盜猶不止。遂偕同右丞相馮去疾、將軍馮劫上言：「群盜之多，皆由賦役繁重，請罷阿房宮工作，減少邊地戍卒。」二世借此發怒道：「今群盜並起，君等不能禁，又欲罷先帝之所為。上既無以報先帝；次亦不能為朕盡力，何以居大臣之位？！」遂下令將三人一並下獄辦罪。<br>　　馮去疾、馮劫二人自以身為將相，不肯受辱，皆自殺。獨有李斯被拘獄中，二世命交與趙高訊問。趙高因誣李斯與其子由謀反，盡捕其宗族賓客，嚴刑拷打，逼其口供。李斯受不起痛苦，只得誣服。心中尚希望二世覺悟，赦免其罪。便在獄中修成一書，歷敘自己功勞，托獄吏代奏。卻被趙高聞知，說道：「犯人何得上書？」立命將書銷毀。<br>　　趙高見李斯雖然暫時誣服，將來二世遣人復訊，必定翻供。乃密使門客十餘人，假稱御史、謁者、侍中等官，奉二世派來復訊。李斯不知是假，果然盡翻前供，自陳冤枉，卻被痛打一番。如此經過數次，均遭毒打。到了後來，二世果然派人復訊。李斯又恐如前被打，不敢自明，於是按律定罪。<br>　　復奏既上，二世看了歡喜道：「此事若非趙君，幾為李斯所賣！」及至二世遣往查辦李由使者到得三川，李由已被楚兵殺死。使者回京，李斯早經下獄，趙高皆捏造反辭奏聞。二世二年七月，遂將李斯腰斬咸陽市。當臨刑之際，李斯與其次子一同就縛。李斯顧其次子說道：「我欲與汝再牽黃犬，同出上蔡東門，逐捕狡兔，不可得矣！」說罷，父子相聚大哭。李斯竟依秦法謀反罪處斷，誅及三族，身具五刑。具五刑者，五種刑罰次第並受。先黥面，次截鼻，次斷左右足趾，然後梟首，並將骨肉碎切為醬。說起秦法，真是慘無人道！但此亦李斯助虐之結果。清人謝啟昆有詩詠李斯道：<br>　　鹿禽視肉鼠窺囷，挾策西行遂相秦。篆法千秋傳妙手，緯書一炬是功臣。沙丘矯詔謀誰定，上蔡臨刑獄未申。太息仰天遭亂世，懷慚荀學布衣身。<br>　　李斯既死，二世便命趙高為中丞相。從此，趙高毫無忌憚，將二世視為玩弄之物。秦朝天下，更不堪問。欲知如何，且聽下回分解。<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>