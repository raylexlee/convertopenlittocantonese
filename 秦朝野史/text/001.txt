
			　　說話中國在三代以前，天下分為無數國家，是為封建時代。當此時代，諸侯並立，各據一地，此爭彼戰，連年不絕。雖有天子在上，無力制止，彼此互相吞併。直到戰國，僅有秦、楚、齊、趙、韓、魏、燕七大國，秦國最強。及至秦王嬴政即位，十七年滅韓，十九年滅趙，二十二年滅魏，二十四年滅楚，二十五年滅燕，二十六年滅齊，天下由此一統。
　　秦王嬴政，為人生得蜂鼻長目，鶻胸豺聲。生平作事，眼光極大，手段也極辣。一從滅去六國，代了周家，身為天子，貪心不足，便想出許多新法來。
　　秦王一日坐在宮中，想起天子名稱古代以來隨時不同。如三皇稱皇，五帝稱帝，夏商周三代皆稱王。秦國本是諸侯，到戰國時代，便隨各國一同稱王，是王之名號已不足奇。況史官常說世運有升降，王不如帝，帝不如皇。現在天下一統，若不趁此時改換一極尊貴稱號，何以表示成功，流傳後世？主意已定，一宵無事。
　　到得次日，平明早朝，文武百官齊集闕下，秦王駕坐金鑾寶殿，鐘鼓齊鳴，御爐香繞。群臣拜舞已畢，文東武西，分立兩旁。文官有丞相王綰、御史大夫馮劫、廷尉李斯諸人。武將有蒙恬、王賁、王離諸人。一個個衣冠齊整，劍珮鏗鏘，真是新朝氣象。秦王見群臣分班已定，下詔令群臣會議帝號，群臣奉命退去，秦王罷朝回宮。
　　過了數日，群臣會議已定，適值秦王坐朝。有丞相王綰，御史大夫馮劫，廷尉李斯等出班俯伏，同聲奏道：「古時天子，地方不過千里，此外皆分與諸侯。諸侯或服或叛，天子不能制伏。今陛下興兵降暴，平定天下，海內統一，自上古以來未曾有，五帝所不能及。臣等謹與博士議曰：『古代有天皇，有地皇，有泰皇。泰皇最貴，臣等謹上尊號，王稱泰皇，自稱曰『朕』。」秦王聽了，心想：「『泰皇』二字既是古代天子名稱，不算稀奇。」遂由自己決定，將三皇之皇字及五帝之帝字，湊成一個名詞，稱為「皇帝」，乃含有「德兼三皇，功過五帝」之意。又想起諡法本是周公所作，凡人死後，按其一生行事，加上諡號。為好人者得好諡，為惡人者得惡諡。縱使貴為天子，死後亦不免受人評論，試看周朝幽王、厲王即是榜樣。我現在活著無人敢下議論；到得死後，反要落人褒貶。又說死後是非誰管得？我偏管得！因決意廢去諡法，下一詔書道：
　　朕聞上古之人有號無諡；中古人死，乃以生平品行定諡。如此，是子可以議父，臣可以議君也，甚屬無謂，朕所不取。從今以後，除去諡法。朕為始皇帝，後世子孫，依數計算，由二世、三世以至於萬世，傳之無窮。
　　後人讀此詔書，見始皇欲傳國至萬世。誰知二世即亡，都笑其愚。閒話休題。
　　且說始皇已定帝號，也想略施恩惠，使百姓快樂一回。若問如何施恩，真是從古未有。一不是豁免錢糧，二不是罷去徭役，三不是大赦罪犯，四不是賑恤貧民。單許天下人相聚宴飲數日，名曰「大酺」。只因秦時法律，不許三人以上聚在一處飲酒，一班百姓平日磨盡筋力，供給租稅，應付徭役。偶然得暇，連親朋聚首，杯酒談心之樂都不能享受。只此一端，可想見當時苦趣。所以始皇下詔大酺，便算莫大恩典！
　　始皇一面正在施恩，一面又恐人民謀反。心想：「六國新滅，驟然得了數倍土地，添了許多人民，雖然設官管理，終慮耳目不周，難保無乘機起事之人。惟是造反亦不容易。第一，須有兵器，方可對敵。第二，須有城池，方可據守。第三，為首之人必係巨室豪宗，名望足以服眾，金錢足以動人，方能號召大眾，為其黨羽。如今就此三件，設法預防，便可將造反根株，盡數拔盡。」始皇想定主意，立刻坐朝，發出三道詔書如下：
　　第一道：令各郡縣，將民間藏留兵器，盡數收送咸陽地方銷毀。
　　第二道：令各郡守，查點本籍戶口名冊，凡屬世家富室及地方有名之人，一律勒令遷居咸陽，以便就近監察。
　　第三道：將天下險要地方所有城堡關塞，概行平毀。此三道詔書既下，地方官不敢怠慢，分頭辦理。
　　不消幾時，從前名城巨鎮，變為苦縣荒村。不但大煞風景，又累一班百姓作此無益工程。最可憐是錦衣玉食之王孫公子與田連阡陌之富家仇，共計十二萬戶，奉詔遷居咸陽。所有本地業產，不能攜帶，只好貶價出賣，已大受損失，又被官吏驅迫上路，一直押送到了咸陽，無異遞解人犯。既到咸陽，各人又須另謀生計，無奈地方生疏，種種不便，就中冤苦，無處告訴。真是平地風波，只得自認晦氣而已！
　　至各地所收聚民間兵器，陸續運到咸陽，堆積如山。原來，當日兵器都是用銅打成，一經鎔化，不下數百萬斤。始皇正未得處置方法，一日，偶閱奏章，見臨洮官吏報告：「本年某月間，該地忽有大人十二個出現，身體各長五丈，足跡長至六尺，衣服都是夷人裝飾。」始皇見奏，甚喜，以為是祥瑞之事。遂命「將鎔成之銅，仿照所言大人尺寸、模樣，鑄成銅人十二個」。每個計重二十四萬斤，下有座，高三丈。銅人鑄成之後，尚有餘銅，用以鑄鐘及鐘架。此銅人名為「金狄」，胸前有銘，乃是李斯所書。銘文寫道：
　　皇帝二十六年，初兼天下，以為郡縣。正法律，同度量。
　　大人來現臨洮，身長五丈，足跡六尺。
　　始皇命將銅人安置宮門之前。此十二個銅人，直傳至東漢之末，被董卓椎破十個，以鑄小錢。尚餘二個，晉末為苻堅所毀，此是後話。
　　當日，始皇見天下無事，便想到處巡行。一則遊玩山川，領略風景。二則揚威耀武，制伏遐方。欲知始皇出行如何，且聽下回分解。
　　