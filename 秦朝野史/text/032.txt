
			　　話說漢王依蕭何之言，拜韓信為大將。命禮官選定吉日，設立大壇。漢王先期齋戒三日，祭告宗廟。到了是日，漢王身穿大服，排齊鑾駕，率領文武百官到得壇下。漢王下車步行上壇，登了寶座，百官分立兩旁。壇下四圍排列軍隊，人人嚴裝貫甲，手執兵器，列成陣勢，旌旗招展，甲仗鮮明。一班將官，個個預備拜將，全身裝束比往日加倍留意。又恐臨時輪到自己身上，拜了大將不識儀節，當眾出醜，便於數日之前，暗自學習禮數。所以到了今日行禮時節，愈覺得整齊嚴肅，十分精采。但是彼此望來望去，也不知何人得了大將？
　　諸人正在想得出神，忽聽得壇上傳下令來：「宜召大將上壇行禮！」只見有一人，全身披掛，隨著令官行上壇去。當時萬眾眼光，都盯在那人身上，覺得面目頗生，並非素常熟識之人，心中無不詫異！後來始聞說其人姓韓名信，全軍將士人人大驚！曹參、樊噲等見自己無分，卻被素不聞名之人占去，各自憤憤不平。只有夏侯嬰一人心中明白。
　　韓信奉命上壇，行到壇心，朝北而立。早有太常奏樂，鴻臚贊禮。第一次，漢王親捧大將印綬授與韓信，韓信跪下拜畢，起立接過印綬，佩在身上；第二次，漢王再將符節與之，韓信又跪下拜受；第三次，漢王親授斧鉞，韓信如前拜受。眾將見韓信平空受此榮典，得此高位，大半羨慕、忌妒，心中不服。
　　韓信行禮已畢，漢王命坐。韓信拜謝就坐，漢王開口問道：「蕭丞相時常稱說將軍，將軍有何良策教導寡人？」韓信答道：「臣本草茅下士，愚陋無知，辱承大王明問，敢不竭誠上聞？現今與大王爭取天下者，豈非項王乎？」漢王道：「是！」韓信道：「大王自料勇猛仁強，比起項王，誰人較勝？」漢王默然尋思良久，始說道：「寡人不如項王。」韓信聽說，再拜賀道：「臣意亦以為大王不如也。惟是臣曾事過項王，試說項王平日為人行事：項王每當憤怒之際，發聲如雷，千人恐伏，然不能任用賢將，此不過匹夫之勇而已。項王見人恭敬慈愛，言語和平，遇人患病，往往涕泣，分與飲食。及至其人有功，應加封爵，印已刻好，項王將印放在手中播弄，弄得印角都已損壞，尚捨不得給與，此真可謂婦人之仁也。項王雖然稱為霸王，各國畏服，然不肯居住關中，建都彭城，已失地利。加以違背義帝原約，自行專擅，將義帝逐往僻地。盡封自己親愛之人為王，給與好地，反將各國舊王遷居惡地，各國人心，大抵不平。而且平日行軍，所過地方，無不殘破，名雖為霸，已失人心。所以天下未即背叛者，全由威力劫制而已。由此觀之，其勢雖強，容易使弱。今大王行事，果能與之相反，任用武勇之士，更有何敵不破？將天下城邑分封功臣，更有何人不服？舉義東征，率領思歸之兵，更有何地不克？況三秦之王，皆係秦之降將，從前帶領秦兵，已有數年，屢經戰爭，部下死亡不計其數。及至勢窮力竭，又欺騙士卒，歸降項王。項王行至新安，設計坑死秦卒二十餘萬，只有三降將章邯、司馬欣、董翳得免於禍，秦兵家族怨恨此三人，深入骨髓。而項王恃其威力，強立此三人為王，秦地人民並不歸服。大王自入武關，一路行兵，秋毫無犯。除去秦時苛法，與人民約法三章，秦人皆欲得大王為秦地之王。且照懷王原約，大王應得關中之地，秦人已盡知之。今大王失勢，遷入漢中，秦人無不歎惜者。大王若舉兵東征，三秦地方，可傳檄而定也！」
　　漢王聽了韓信一篇語言，心中大喜，自恨得韓信太晚。遂依從其計，分派諸將，招練兵卒，定於八月出征。先期使人修理棧道，預備進兵。
　　當日項羽自稱霸王，大封諸將為王，飭令罷兵各回本國。項王自己也就回到彭城，臨行切囑雍王章邯、塞王司馬欣、翟王董翳防備漢兵。三人領命，各回本國，遣將領兵嚴守關隘。內中只有雍王章邯與漢最為接近，知得漢兵來攻，必由棧道前進，現在棧道已經燒絕，須要重新修理方可行走。遂遣人潛往褒中一帶，探聽消息。過了一時，探卒回報說是：「漢王果遣將帶兵修理棧道，限期完工。但是棧道工程浩大，聞得所派兵卒甚少，期限甚短，日夜催迫作工，士卒多有怨言，照此情形，不知何時始能完竣。」章邯聽了，心中不以為意。到了八月，忽報漢王兵至陳倉。章邯大驚！也不知漢兵從何處而來，連忙引兵前往迎敵。
　　原來，漢王探知漢中有一條僻路可達陳倉，一面遣人修理棧道，揚言將由此進兵，使章邯不加防備。漢王命蕭何留守南鄭，收取租稅，供給軍糧。自己率領諸將，取僻路由故道直達陳倉，正遇章邯兵到，兩邊交戰一陣。果然不出韓信所料，秦兵人人怨恨章邯，仰慕漢王，無心戀戰，章邯大敗而走。漢兵追到好畤，章邯回兵抵敵，又復大敗，率領敗殘兵卒，逃入廢丘都城固守。
　　漢王遣曹參、周勃、樊噲圍攻廢丘。又遣酈商等引兵往取上郡、北地。遣薛歐、王吸引兵出武關，會同王陵之兵往沛迎接太公、呂后。漢王自同韓信領兵東進，一路勢如破竹，直至河南。塞王司馬欣，翟王董翳，皆望風降漢。酈商等亦取得隴西、北地、上郡，只有王陵之兵為楚兵所阻，不得前進。項王自由關中收拾美女、珍寶起程回國，因為韓王成並五軍功，不令歸韓，帶至彭城，廢之為侯，旋又將其殺死。項王回到彭城未久，各國已紛紛起兵。
　　原來齊相田榮，因自己不得封賞，又聞項王徙齊王市於膠東，立田都為齊王，不覺發怒。遂堅留齊王市，不肯遣往膠東，盡起齊兵，迎擊田都。都兵敗，投奔楚國而去。齊王市心畏項王，趁田榮不在，私自逃往膠東。田榮聞知怒甚，遣兵追殺齊王市於即墨，遂自立為齊王。時彭越仍在鉅野，有兵萬餘人，並無所屬。田榮以將軍印授彭越，使在梁地舉事。彭越受命，引兵擊濟北王田安，殺之，田榮遂盡據三齊之地。
　　趙將陳餘，久與張耳有隙。今聞張耳為常山王，自己僅得三縣之地，心中更怒！及田榮起兵，陳餘乃遣使向田榮道：「項羽分地不公，諸將皆得善地，反將舊王遷居惡地。今趙王在代，願大王借兵與臣，往攻常山，使趙王得復故國，當以趙國為齊之藩屏。」田榮許諾，遣兵往助陳餘。陳餘盡起三縣之兵，合齊兵襲攻常山王張耳，張耳敗走。陳餘迎趙王歇歸趙，趙王因立陳餘為代王。
　　此時漢王亦已平定三秦，兵將出關。項王聞得各處起兵消息，心中大怒，封舊吳縣令鄭昌為韓王，領兵拒漢。又令蕭公角領兵往攻彭越。項王心想：「各國雖反，均不足憂，獨有漢王最為可慮！」正擬親自領兵攻漢，忽報張良遣使送書前來。項王喚人，來人呈上書札，項王拆開一閱，中言：漢王欲得關中之地，希望能依懷王原約，便已心滿意足，不復東進。惟有齊、趙，現正並力滅楚，急宜遣兵擊之。並將齊、梁反書，附與項王觀看。項王見書，拍案大罵：「齊、梁什麼小丑，膽敢小看於我？我必須先滅齊國，將田榮碎屍萬段，以泄此恨！」
　　項王即遣人召集九江王英布之兵，英布稱病不到，遣將帶兵數千前來，項王遂起兵伐齊而去。
　　卻說張良自別漢王，一逕回到韓國，見韓王成尚未回國，心中正在疑惑，忽有韓王從人逃回，哭訴韓王被害情事。張良咬牙切齒，痛恨項王。聞得漢王兵定關中，恐項王出兵抵敵，故特作書誘使伐齊，以助漢王成功，自己卻由間道歸漢。項王果然中了張良之計，往攻齊國，漢王遂得長驅直入。欲知楚漢勝負如何，且聽下回分解。
　　