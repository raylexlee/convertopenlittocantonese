

    
	
		
			序
			　　《經四十二章》於西域，而佛之名始聞，浸假而琳官創於孫吳，法藏廣於苻秦，懺科備於蕭梁，釋教乃大行，而儼然與儒道鼎立為三，甚且掩而上之，此三教始終之大略也。是三教者，互相譏而莫能相廢。吾謂得其意，皆可以治世，而襲其跡，皆不免於誤世。舜之被□鼓琴，清淨無為之旨也。禹之胼手胝足，慈悲徇物之仁也。謂舜禹為儒可，即謂舜禹為仙為佛亦胡不可。而儒者乃謂漢武惑於仙而衰，梁武惑仙人，於是鼎湖瑤池神其說，蓬萊方壺侈其勝，安期羨門異其人，咒禁符水岐其術。要之方外別是一種，與道無與。故劉歆《七略》以道家為諸子，神仙為方技，良有以爾。迨李少君，寇謙之之輩，務為迂怪附會以乾人主之澤，而神仙與道合為一家，遂與儒教絕不相似。此道與儒分合之大略也。若夫佛乃胡神，西荒所奉。相傳秦時，沙門利室房入朝，始皇囚之，有金人穿牖而去。至漢明帝時，金人入夢，遣使請於佛而亡。不知二武之惑正在不通仙佛之教耳。漢武而真能學仙，則必清淨無為，而安有算商車徵匈奴之事。梁武而真能學佛，則必慈悲徇物，而安有築長堰貪河南之事。宋之崇儒講學遠過漢唐。而頭巾習氣刺於骨髓，國家無氣日以耗削。試問航海而猶講《大學》，與戎服而講《老子》，《仁王經》者，其蔽何歟，則又安得以此而嗤彼哉。
　　餘於概未有得，然始不敢有所去間。於釋教吾取其慈悲，於道教吾取其清淨，於儒教吾取其平實，所謂得其意皆可以治世者此也。
　　偶閱《王文成公年譜》，竊歎謂文事武備，儒家第一流人物，暇日演為小傳，使天下之學儒者知學問必如文成，方為有用。因思向有濟顛，旌陽小說合之而三教備焉。夫釋如濟顛，道如旌陽，儒者未或過之，又安得以此而廢彼也。
　　東吳畸人七樂生撰

