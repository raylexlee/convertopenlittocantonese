<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>賽紅絲 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　月老一人耳，而金蓮赤舄遍天下，安能盡綮才矩貌，審姻察緣，而一一蒂挽之，不令孤衾獨枕生怨曠之悲。設或不然，則紅絲之說無乃渺茫乎？然窺東鄰，鑿西壁，多情之綵筆偏不能畫有意之蛾眉；徑未經，道不識，而無主之霜反留付倘來之玉杵。見者驚，遇者喜，則此中有似乎非偶然所能僥倖者。彼正需，此恰有，則其間又似乎是特然而來作合者，此誰主之而又誰使之耶？明雖不露一痕，而暗實紆迴曲折，令千萬縷，散作離合悲歡，以成人倫之美意。則老人一片熱心，幾與造物同功，又安可以書生偏見，疑疑似似，而一昧抹殺耶？雖然，婚姻嘉禮也。盡秣馬河洲桃夭百兩，未為不可。奈何鵲巢往往鳩奪，黃裡每每綠衣。或且詭溫家之玉鏡，或且逞卓氏之琴心，甚至逾越奔淫，呈室家之丑，紅絲不幾多事乎？孰知絲非蠶口物，紅非茜水姿，以係言功。缺托絲為名，以喜成事，因借紅作色。而細究其紅絲本體，則別自有妙。鼓鍾白屋，不諱漚麻；琴瑟朱門，何殊濯錦。非炎涼也，大都世事無端，人情莫測，不得不因其所至而盡其所至之妍媸，豈多事哉！蓋婚姻自婚姻，而性情自性情，有不得不恩而怨，怨而恩；生而死，死而生，以雜繪世事人情之態者。如不然，請觀之《賽紅絲》可也。<br />
　　天花藏主人題於素政堂
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>