<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>通天樂 - 第二種　莫焦愁　莫愁詩</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二種</br>　　莫焦愁　莫愁詩</font></h4>
			　　<B>莫焦愁</B><br />
<br />
　　莫者，禁止之詞。含有切忌切戒，毋再復蹈之意。火燒太過為之焦。焦者，火燒木也。木被火燒，頃刻灰燼。莫焦莫愁，有急急救熄，不可稍遲之意。又有焦燥之焦，是言性氣之急燥，怒恨抑而不伸也。要知焦最損人。孫真人云：「木還去火不成灰，人能戒性還延命。」此性字，即性氣急燥之性也。愁者，憂之過甚而不止也。總之，焦愁徒自苦惱，與人何尤。可不戒哉。<br />
　　邵康節有醒語日：「萬事乘除總在天，何必愁腸千萬結。」只明此二句，則焦愁之患除矣。<br />
　　袁宏道云：「人情必有所寄，然後能樂。有以文為寄者，有以酒為寄者，有以奕為寄者，有以技為寄者。古之達人，高人一層，只是他情有所寄，不肯浮泛虛度光陰耳。每見無寄之人，終日忙忙，如有所失，無事而優、對景不樂，即自家亦不知是何緣故。這便是一座活地獄。更說甚麼銅牀鐵柱，刀山劍樹也。」<br />
　　此篇絕妙指點，予謂寄情有清濁二種：清寄如書、酒、花月等類是也；濁寄如驕、奢、嫖、賭等類是也。能領清寄者，即日日做快樂神仙。甘蹈濁寄者，即日日為苦惱囚犯。但此二途，一是現在之天堂，一是眼前之地獄。隨人自趨，並無阻攔。奈人明知有天堂而不赴，反自入地獄，是誠何心哉？良可歎也。<br />
　　昔有與僧交往，見其計謀奔逐，因作詩曉之曰：<br />
　　早知都是自拘囚，不合因循到白頭。<br />
　　汝既出家還擾擾，何人才得死前休。<br />
　　此予改正之詩也，豈獨此僧為然，舉世甘為自拘囚者不少。昔信大師禮三祖曰：「願和尚慈悲，乞與解脫法門。」祖日：「誰縛汝?」曰：「無人縛。」祖曰：「既無人縛，何用更求解脫。」信於言下省悟，此解脫最妙之法。今雖知之而仍甘為自拘罪囚，竟將千金難買之時光，因循虛度而不領受清寄之快樂者，總由往因積業所致，是以不得自主也，深為可惜，可憐。<br />
　　韓苦鬼諸事，皆從鄙嗇辛苦而起。惟每晚早睡之法．深為可取。治家者，不可因人而廢言也。<br />
　　家資不在多少，只要教得子孫賢能，保守得固。不然千金亦易銷散，徒為自苦，有何益乎。<br />
　　人欲享樂，先要立享樂根基。所謂享樂根基，即吾人之良心也，試看靠天翁，不枉法治民，已有根基矣。後果至快樂福壽。今韓苦鬼，勸伊寬恤貧窮，並不依從，既無享樂根基，致令終身困苦，後代銷敗，理必然也。<br />
　　康熙初年，有一人姓韓，開張柴米大鋪，因他最有機謀，性氣急燥，時刻照管出入，極其刻薄，終日愁眉不展，無事而優，對景不樂，從不曾見他有一笑臉，遠近人都恨他刻毒，起個美號，叫做韓苦鬼。每日打探各處柴米價值，某處價賤，即往買來發賣，某處價貴，即改往賤處販賣。這人有許多癖病，即如不住高大房屋，不穿綢緞衣服，不與富貴交往，即葷腥肴饌，亦不肯用。人俱可學，獨有三件事，人不能學。第一件是不赴人酒席，自己亦不請人酒席。人間其由，韓答道：「我去赴人筵席，彼費多金，我能吃多少。領過人的，不能不回答，將有用之資，如此浪費，豈不可惜。」第二件是出外販買柴米，旱路不騎驢，水路不乘船，都是步行。人問其由，韓答道：「揚州地方，東不過大橋張汪一路，西不過廿泉各集場，南不過瓜洲鎮江，北不過邵伯高郵，雖遠亦不出三四十里，天生我這雙腳，若不走路，要他何用。只看世上窮苦人，推車抬轎，挑米擔柴，拽纖搖櫓，他難道不是父母生成的，我這樣安穩步行何等快樂。」第三件是每晚早睡，從不點燈。人間其由，韓答道：「每晚早睡，有五件益處，一者子弟家人無奸盜酗賭諸壞事；二者廚下無火燭之災；三者灶上無跌破碗盞之慮；四者夜半睡覺已醒，又可聽防賊盜之竊發；五者次日早起精神強健，不致昏沉失曉，至於每年省下燈油極多，又不必言矣。」友人歎服。他只生一子，十多歲放在學堂裡聽隨先生教訓，整年累月，不得閒工夫，總不查問讀何書，寫何字。終日只在財上盤算，真個披星而出，帶月而歸，年紀才三十七歲，形容衰老，猶如六十餘歲。昌黎公有年未四十而髮蒼蒼，而視茫茫，而齒牙動搖。以此移贈本宗之苦鬼，切實不謬。他空手未曾十年，創業家資約有乾金。我因家中日用柴薪，承他照底價賣與我，供用不缺。又因他說話從不失信，所以與他交契。聞他做人刻苦，因到他家內面說道：「世上最苦是貧賤人，凡來買柴米不多者，只看些微利息，寬讓體恤；你年將四十，我見你勞苦奔忙，焦愁不了，你自念衣食有餘，略放閒散些，也受用許多快樂，何必終日自苦。」因[將]我向日撰的新七筆勾摘出一條，就在他家內寫成鬥方奉與他黏壁，囑他朝夕醒悟。詞云：<br />
　　終日憂愁，用盡機關不肯休。貧賤天生就，富貴天緣湊。休算計五更頭，明朝依舊。略放寬心，落得安閒受。因此把妄想貪求，一筆勾。<br />
　　韓人接過鬥方答說道：「重蒙台諭，言言金玉。但我這生意原是貧人買的，利息若少，豈不空代人勞苦。只因我的兒子幼小，趁我壯年，再苦積得千兩，我也心足，那時安閒未遲。」我見言如不言，就告辭回來。我自暗想此人，雖再積千金，恐怕又望萬金。這樣癡愚真可憐也。韓人打探得裡河場內，出有紅草極多，大有利息，每千束本銀不過七八兩，盤運至揚，即賣至十五六兩，除去船資雜用，每千竟有四五兩之得。韓人大喜，整齊本銀，僱兩隻大船，往來裝販多次，果然大得重利。不意那年山水暴發，將高郵至邵伯灣頭一帶河壩，倒卸極多，奉總河大老爺憲行，立等要紅草打壩，著令江都縣將一切草船封貯，運送河塘，候領官價。韓人心急如火，暴燥如雷，無極奈何，忍著性氣只得隨至河官委員處，候領草價，十分不得五分，又用去盤纏雜費，虧折三十餘兩。自己焦愁惱悶，飲食減少，未十日，右眼紅腫，痛不可忍，又捨不得錢醫治，只是苦捱，漸漸太陽額角，連絡左眼也復腫痛。無極奈何，只得請眼科名醫張守齋醫治，那張醫一看，即說道：「目得血養，方能明視。今此眼都因心火上炎，燒炙肝經，睛已凸高，甚是很重，因何不早治?如今第一件要緊的事，全要自己平著性氣，切莫焦燥憂愁。服藥調理，猶可保得左眼，若不上緊怡養醫治，兩眼俱難保固。」因此日日醫治。韓人無極奈何，只得捺著性氣，勉強平和。未過一月，右眼已瞽，只留左眼一隻。人不叫他韓苦鬼，都順口叫他做瞎苦鬼。他眼睛才醫好了兩個月，聞得紅草因官封價貴，瓜洲蘆柴有利，仍舊並不乘船，步行至瓜洲買柴。已經走到八里鋪地方，忽然陰雲四起，狂風大雨。韓人借一家門首暫躲，候雨止前行。不想那雨越下越大，守至黑晚雨尚不止。雖時在七月，天氣尚暑。他不肯敲門往人家借宿，恐怕又要費錢，只在門外簷下蹲了一夜。那知受了風寒，遍身火熱，那一家驚怕，問明住處，僱轎抬送到家，已自病重。疼痛呼嚎，急請太平橋八十餘歲老醫王二玉診脈。之後，即向韓人說道：「人身夢幻泡影，原是虛假，不可認真。焦愁勞苦，有傷元氣。此病平日精神虧損，風寒易侵，若不急急發散，怎得消除。因用藥發汗，汗後用心調攝，不可再有失誤。」醫治三個多月，用去許多銀子，才得少愈。<br />
　　復又聞知瓜洲南米到了極多，價賤利重。因此不候全愈，就到瓜洲買了一船米，販到揚州賣。不意船到揚子橋，河路湧躋，被一漕船上篙搗著米船，將船截漏，米被水浸。急忙另僱一船，呼人挑運過船，已是許多水入船，壞去米三十餘石。每石不得半價，人尚憎嫌不要。韓人氣填胸膈，不由不焦愁氣惱。漕船是奉上行運糧的，誰敢控訴。無極奈何，只得隱忍而歸。形容頓變，飲食減少，只是晝夜歎氣。才四五日，腰上忽起一發背大疽，急請內外科錢億林醫治。錢云：「總因心事焦愁，抑鬱不伸，氣血凝滯，致成此患。但今飲食甚少，瘡頂平塌，藥餌在次，全要自己諸事放下，開懷排遣，時長歡悅，藥才見效。服藥之後，若是瘡不高起，飲食不加，即另請高明，切莫自誤。」那知韓人，當此重疽，並不寬懷，心裡又焦愁這件，又焦愁那件。時刻暴燥，只要急速求愈。後五六日，更換數醫，越醫越重，湯水不進，爛成深塘，濃血淋漓，日夜叫喊，竟至命絕。壽只四十二歲。<br />
　　子雖十八歲，世事不諳，親族代為料理，收殮，治辦喪事。尚未半年，子被壞人引誘，奸一私窠婦人。有惡棍串通拿獲，拷打送官，掯去二百多金，方才釋放。又未半年，復又被壞人引誘賭錢，將家財盡數白送與人。竟弄得衣不充身，食不充口。饑寒難忍，無極奈何，只得自己挑菜賣銀餬口。可憐韓人辛苦刻薄，掙起若大家財，不肯教子成人，癡愚至此。不可不述，以為世人切戒。<br />
<br />
　　<B>莫愁詩</B><br />
<br />
　　予先大人維石公，手抄俚俗舊詩數十首，每常自誦。予今選訂新翻，或妄改幾句，或妄換幾字，顏曰莫愁詩。惟供我愚人吟詠快樂而已，未可以詩法較也。<br />
　　世事茫茫無了期，何須苦苦用心機。<br />
　　尋些樂處酌杯灑，偷個閒時誦首詩。<br />
　　放蕩五湖思范蠡，縱橫六國笑張儀。<br />
　　百年光景須臾事，日日追歡也是遲。<br />
　　諸般得失總虛花，展放眉頭莫自嗟。<br />
　　幾朵鮮花除世慮，三杯美酒醉韶華。<br />
　　徐行野徑閒情爽，靜坐茅齋逸趣嘉。<br />
　　分外不須多著意，惟將快樂當生涯。<br />
　　衣食無虧便好休，人生在世一蜉蝣。<br />
　　陶朱不享千年富，韓信空成十大謀。<br />
　　花落三春鶯怨恨，菊開九月燕悲愁。<br />
　　閒居安靜多清福，何必榮封萬戶侯。<br />
　　也學如來也學仙，攜尊隨處樂陶然。<br />
　　人情只堪付一笑，世事須知無百年。<br />
　　皓首難陪東閣宴，清風自足北窗眠。<br />
　　休將煩惱盤心思，急須嬉笑舞瘋癲。<br />
　　人生安分且逍遙，莫向明時歎不遭。<br />
　　赫赫有時還寂寂，閒閒到底勝勞勞。<br />
　　一心似水惟平好，萬事如棋不著高。<br />
　　王謝功名有遺恨，怎如顏性樂陶啕。<br />
　　花甲之外樂餘年，禿髮留須半是禪。<br />
　　杖掛百錢村店裡，手持一卷草堂前。<br />
　　功名與我無干涉，事業隨他別處牽。<br />
　　惱怒不生愁悶滅，饑來吃飯因來眠。<br />
　　歌幾回時笑幾回，人生全要自開懷。<br />
　　百千萬事應難了，五六十年容易來。<br />
　　得一日閒閒一日，遇三杯飲飲三杯。<br />
　　焦愁惱怒都銷散，兔致浮軀氣早衰。<br />
　　六尺眼前安樂身，四時怎忍負良辰。<br />
　　溫和天氣春秋月，道義賓朋三五人。<br />
　　量力杯盤隨草具，開懷笑語任天真。<br />
　　細看如此清閒事，雖老何須更厭頻。<br />
　　為士幸而居盛世，住家況復在中都。<br />
　　虛名浮利非我有，綠水青山何處無。<br />
　　勝游只宜尋美景，命儔須是選吾徒。<br />
　　快樂原屬閒人事，況與偷閒事更殊。<br />
　　得失乘除總在天，機關用盡也徒然。<br />
　　人心不足蛇吞象，世事到頭螂捕蟬。<br />
　　無藥可延卿相壽，有錢難買子孫賢。<br />
　　家常安分隨縧過，便是逍遙快樂仙。<br />
　　穿幾多來吃幾多，何須苦苦受奔波。<br />
　　財過北斗成何用，位列三台做甚麼。<br />
　　眼底浮雲輕似紙，天邊飛兔疾如梭。<br />
　　而今癡夢才呼醒，急享茅底快樂窩。<br />
　　舉世不忘渾不了，寄身誰識等浮漚。<br />
　　謀生盡作千年計，公道還當一死休。<br />
　　西下夕陽難把手，東流逝水絕回頭。<br />
　　世人不解蒼天意，空令身心夜半愁。<br />
　　一寸光陰不暫拋，徒為百計苦虛勞。<br />
　　觀生如客豈能久，信死有期安可逃。<br />
　　綠鬢易凋愁漸改，黃金雖富鑄難牢。<br />
　　從今莫著惺惺眼，沉醉何妨枕曲糟。<br />
　　人生在世數蜉蝣，轉眼烏頭換白頭。<br />
　　百歲光陰能有幾，一湯扯淡沒來由。<br />
　　當年楚漢今何在，昔日蕭曹盡已休。<br />
　　遇飲酒時須飲酒，青山偏會笑人愁。 <br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>