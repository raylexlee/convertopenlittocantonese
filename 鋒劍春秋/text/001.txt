
			　　話說秦自商鞅執政，富甲天下，已蓄併吞六國之心。奈限於時勢，是以未能吞食六國。乃傳至始皇登基，御諱曰政，生有異表英明，列國諸侯皆無其匹。且文有甘羅，武有章邯等，俱懷大志，因而國勢日強。那日，始皇駕設早朝。怎見得：

　　祥雲繚繞，瑞氣盤旋。珍珠簾捲動龍旗，鳳扇門開排畫戟。

　　焚香侍者著羅衫，鎮殿將軍披金甲。丹墀玉珮響叮噹，斧鉞金瓜列兩行。

　　真個是：上方星斗朝天日，人間衣冠拜吾王。

　　始皇登極，文武朝參已畢，隨傳命眾文武道：「朕登基以來，國富兵強，意欲吞併六國，諸卿有何善策？」言還未盡，只見武斑中閃出一員大臣：頭帶簪纓，身穿皂羅袍，腰束碧玉帶，足登青緞粉底靴。烏金臉，豎劍眉，眉心顯出一條白氣，直貫上頂，頰下半截微須。手提朝笏，越眾出班，望駕行禮，就在品級台前跪倒。看官，你道此人是誰？他姓王名翦，乃河南湯陰縣人氏，上界九天應元雷神普化天尊托生，奉玉皇大帝敕旨、千佛牒文墜落塵凡的。只因戰國時，黎民作亂，造孳重大。六困諸侯的氣數已盡，秦都咸陽應承大業。故此差這位尊神下凡，托生於王家莊王善人為子。曾拜西府廉頗為師，學習槍馬，後又至海外拗離國雲光洞海潮聖人門下，學藝三年，法術精通。海潮聖人知六國當滅，秦國當興，混成一統，隨差大門徒金子陵與王翦下凡。金子陵被封為護國軍師。因見始皇問及併吞天下之計，王翦忙出班拜舞。

　　那始皇在寶殿上認得是王翦，但問道：「王皇兄出班見孤，有何妙策？」王翦跪奏道：「臣未遇吾主之時，週遊列國，備悉其屬土人情，山川關隘。見其君若臣，皆非有用之才。齊國遭樂毅之滅，興復未久，難免國帑空虛。燕自樂毅之敗，強兵盡喪。楚國雖有創霸之雄，老成盡喪，且其君無道，軍民咸怨。其餘他國，不足慮也。惟趙為秦之咽喉，且界牌關擋住吾兵出入，故先帝每每爭此未得，而不能併吞天下。今趙國將老兵驕，前者曾縱合五國之兵，阻住咽喉，亦不能擋吾軍之威，且當時自顧不暇，斷難出兵相助。今我上若出一旅之師，攻破界牌關，易如反掌。界牌關一破，那咽喉要路已開矣，吾主擇其易攻而弱者，一戰破之，威名赫赫震驚列國之膽，那時不怕各國不拱手面北也。」始皇聞奏，龍顏大喜道：「孤久有此心，但慮六國若一聯合，西住界牌關要路，恐防不能必克，反致有傷銳氣。」言畢，國師子陵忙奏道：「臣師海潮聖人，有參天化育之能，移山倒海之術，上驗天文，預知十界吉凶，曾言吾國當興，六國當滅，故遣臣與王翦下山，保扶吾主，併吞六國，混成一統。乞吾主兵伐界牌關。」王翦又奏道：「我主不可錯過時勢。」始皇聽二人之奏，大喜道：「二卿皆是仙人門下，必知天意。孤今允奏，不知卿家當在何日發兵？」子陵奏道：「八月十三日乃天地日月雙黃道日。天黃道龍得行雨，地黃道將得行兵。吾主若欲御駕親征，當用此日為上吉。」始皇道：「依卿發兵，但中軍可拜何人為帥？」只見丞相甘羅在旁奏道：「韓國侯章邯，老成多謀，且勇冠三軍，可當中軍元帥之職。」始皇遂封章邯為中軍大元帥之職，掛都招討之印，提調東西兩川、南北二路的文武官兵，賜龍鳳劍，先斬後奏。加封王翦為前部正先鋒之職，逢山開路，遇水搭橋。封趙高為左監軍，孫明為右監軍，封顏真為左軍統頓，燕易為右軍統領。武安君白起為後隊軍門，催趕各路糧草。金子陵隨駕親征，加封為參贊郎。章邯與王翦下教場，挑選精兵大將，預備八月十三日起行，併吞六國。旨意發罷，御駕回營。

　　自古光陰易過，日月如梭，不覺已到十三日。始皇傳旨，命章邯等到御教場伺侯，祭旗興兵。這旨意一下，三街兩巷車馬之聲滿耳，喧嘩了一夜。到了次日，始皇隨別了三宮六院十二嬪妃，又宣甘羅丞相上殿，托彼權朝。曉諭已畢，然後才傳旨排駕，下御教場發兵祭旗興師。在朝眾文武，就設筵在午門，與天子餞行。始皇滿飲了三杯御酒，便直望教場而來。來至教場，至演武廳前座下。章邯等上前參見已畢，始皇用目四下觀看，果然軍容大不相同。怎見得：

　　十面旌旗飄烈火，九宮衣帶長愁雲。八萬炮架轟天振，七星旗開掩日昏。

　　狼牙箭，密如林。征塵滾滾，隊伍層層。盡是上山打虎無敵將，下山擒龍精悍軍。前來併吞。

　　始皇看畢軍容，見甚是整齊，龍心大喜，傳旨祭旗興師。

　　遂響了幾聲大炮。祭罷了旗，三軍一隊隊的出了御教場，浩浩蕩蕩，往界牌關而來。一路經過本國的關隘，守城官兵皆出城接駕。不多一日，那日始皇的御駕，押住後隊，正行之間，只見王翦飛馬到了旗門前下馬，步行至龍鳳輦前，跪下奏道：「臣啟我主，大軍離界牌關五里了，請旨定奪。」始皇傳旨，就此安營下寨。三聲炮響，大軍止住了隊伍，搭起帳房，立了黃羅金頂寶帳。始皇進了黃羅帳，傳旨：「今日行軍辛苦了，眾文武免朝。」眾臣領旨，各歸本帳歇息不提。

　　且說這界牌關，係趙國的邊疆，為秦國出入之咽喉。秦之每每不能涂毒諸侯者，皆賴此關阻擋。那第一個要緊關隘，趙國命重兵大將把守。關內有一員總兵鎮守，關官姓廉名杰，乃廉頗之子，深通韜略，武藝精熟，手下也行五營四哨，偏將數十員共守此關。早幾日就有飛報，說秦國於八月十三日起兵興師，併吞六國，拜章邯為元帥，王翦為先鋒，御駕親征。不日就要到關了。廉杰聞報，就吩咐城外的居民，搬進城來。把環城的房屋，盡行拆了，四野一空。預備弓矢、擂木防城等物，緊閉城門。那日午時，聽得城外炮響，就知是秦兵到了，忙備馬親自率眾將，上城瞭望。只見遠遠征塵蔽日，殺氣連天。真個是：

　　旌旗招展山川動，殺氣衝騰草木驚。