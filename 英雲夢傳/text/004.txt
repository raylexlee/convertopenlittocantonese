
			　　詞云：

　　得傍蟾宮信，佳人何許問？花枝招艷不輕飛，恨恨恨！月上窗前，雲移庭院，幾回解悶。未識愁腸韻，枕伴紅燈燼。想思樂者俏兒情，近近近！暫取風流，聊時喜悅，莫離方寸。

　　　　　右調《醉春風》

　　話說王雲在福雲庵回至鄭府中，度過一宵，次日一心要訪吳夢雲，換了兩件舊衣衫，不與他人說知，竟自悄悄出門，望府前而來。吳府是兵部之宅，一問便知。怎奈侯門似海，不能徑入，無計可施，心中躊躇不定。聽得對門書聲亂誦，想是一個館第，不免進去少停片刻，隨步到館中。那先生見王雲身上雖則衣襤，而容貌甚覺豐彩，起身拱一拱手道：「請坐。」王雲亦一拱而坐。先生道：「兄尊姓大名？仙鄉何處？」王雲想道：「恐有吳宅關節。」不肯說出真名，遂道：「小生姓雲名章，姑蘇人氏。老師尊姓大名？」先生道：「學生姓任名引，字定安。兄是姑蘇，乃大邦人也，至敝地有何貴幹？」王雲道：「承老師見問，不敢隱瞞，以苦情實告：祇因家寒無度，到貴府探一舍親，不期彼已遷往他處，小弟竟無門可投。幸喜幼時亦曾讀過幾行，如貴府有館，或宦家記室，祈老師代為吹荐。」任引道：「原來雲兄是斯文一脈，多有失敬。」隨出位與王雲作揖，躬王雲於客坐，王雲又開口問道：「請問老師：對門可是吳文勛家？」任引道：「正是。雲兄何以知之？」王雲道：「大鄉宦之名，豈有不知之理。目今吳老爺可在府中？」任引道：「吳老爺前日纔告假回家的。」王雲道：「家中還有何人？」任引道：「有兩位公子，一位才貌兼全的小姐。」王雲聞言，曉得就是心上美人，喜不自勝，道：「先生何以見得吳小姐之才美？」任引笑道：「說來猶恐兄思想，倒不如不說罷。」王雲道：「這個何妨。」任引道：「這吳小姐芳名夢雲，其貌如玉琢成，臨風欲飛，穿衣不勝，真是蕊宮仙子。若言他的才學，落筆千言，成章立就，頗稱詠絮之才。」王雲道：「小姐美固美矣。老師看過小姐之佳作？」任引道：「他是閨中錦繡，焉能傳出。學生千方百計，求得小姐之詩四律，愛之如珍寶，再不與他人見者。」王雲道：「小弟乃外省人氏，乞賜賞鑒一番如何？」任引哈哈笑道：「這是萬不能如命。」王雲被任引奈何得了不得，又求之再三，任引方取出道：「這是兄之有緣，方得一見，祇是太便宜了兄，其他人來，學生再不能與見者。兄可小心細細玩賞，不可有褻小姐之佳章。」王雲笑而稱謝。忙接過來一看，乃是四季即景詩，道：

　　春景第一

　　梅花徑裏雪痕香，苦教春回試眾芳。

　　弱草不經籠雨露，柔枝豈慣歷煙霜。

　　溪山似盡羞文綺，鶯燕如歌和轉簧。

　　九十光陰時荏苒，風林繞出玉林行。

　　夏景第二

　　赤帝炎威事不將，荷風蕩漾過來香。

　　幾頭消晝嫌窗小，戶下看書倦日長。

　　竹影倚簾桐影靜，松聲入閣柳聲涼。

　　濃陰蟬調增人恨，擬抱水壺向北堂。

　　秋景第三

　　長天秋水雁鴻聲，桂子飄香月漸明。

　　金菊籬前爭艷色，芙蓉江上斗新清。

　　夜涼如許西風緊，朝氣尋常白露生。

　　砧杵慢聞更漏靜，愁人悲聽野蛩鳴。

　　冬景第四

　　霜景寥寥勝事無，小軒閑坐向紅爐。

　　一陽初動雲添線，雙鶴曾言預朔呼。

　　現在江山參冷暖，時來松柏耐榮枯。

　　玉樓寂寞三冬景，每聽春堂羯鼓奴。

　　王雲細細吟完，稱賞不已，道：「佳景佳詩，絕無脂粉之氣，其人宛然在紙，美人之口，自出香艷之詞。閨閣之文，為人傳之於外，如鍾情人得，若獲珍寶，雖千金亦不能購得。今一旦落在究儒之手，真為可惜，不能玩賞，反加褻瀆。皆由作句之人而不謹，非關傳授之得罪﹔還恐美人之心，要人傳出，以知彼之才，亦未可料。」任引見王雲觀詩，祇是自言自語，因道：「雲兄打的甚麼市語？」王雲道：「非市語也。今見此詩風雅異常，細細摩擬推敲詩中之深奧。」任引道：「原來雲兄愛觀詩句。學生也有兩篇，若雲兄不厭煩絮，取來與兄筆削。」王雲道：「老師有佳章，自當領教。」任引隨取出一本詩稿，王雲接過，翻開一看，不覺失聲一笑。任引道：「雲兄為何發笑？自然是學生詩之醜也。」王雲道：「豈有此理。老師之詩太覺深奧，小弟不能審詳，實笑自己學淺之過，焉敢取笑老師？」再觀到後，更加好笑。祇道其一雲──題目是《桃雨》，寫著：

　　花開一樹卻也紅，雨打枝頭頭到東。

　　紅的落了青的長，結成果子贈猴頭。

　　王雲看完，倒覺醒倦。任引道：「兄所好觀詩，佳作自然好的了。」「從未曾學，祇曉《四書》而已。」隨起身說道：「在此攪擾。」竟一拱而別。任引送出王雲，見王雲去有百步，心中猛然想起一事，復喚王雲道：「雲兄轉來！」王雲見任引呼喚，不知為著何事，莫非遺了甚麼物件？想想又沒有，祇得走回來問任引道：「老師有何見教？」任引道：「有一事請教雲兄，學生適間一時忘了。未知兄之寫作可好否？」王雲道：「老師為何問及此言？」任引道：「適聞兄願為記室，倒有一家要尋一個，如兄做得來，倒也合宜。」王雲道：「若要小弟做別事，其實不敢領教﹔如為記室，卻是慣家。但不知是那一家？」任引道：「就是先所言的吳老爺府中。他前日回家，言要尋一代書。兄若肯往，學生明日代兄一荐，不知尊意若何？」王雲聽得就是吳文勛家，正打著心頭之事，喜之不勝，忙答應道：「若承美愛，感激不盡。事成之後，再當奉謝，小弟明日來討回示可否？」任引道：「謹遵台命。」王雲隨回去不題。

　　卻說任引次日早膳後，換了一件潔淨道袍，走到吳府門首，門公看見道：「任先生到此何幹？請裏邊坐。」任引道：「煩大叔進去通報一聲，說學生要求見老爺，有事相稟。」門公聞有事而來，祇得進去稟道：「啟上老爺：對過的任先生要求見。」吳斌道：「可出去說不便。」門公道：「他雲有事要見。」吳斌道：「這老兒有甚麼事情？」祇得步到廳前，向門公道：「可叫他進來。」門公出去向任引道：「家老爺有請。」任引聞言，走至大廳上，見了吳斌，就雙膝跪下，吳斌忙扶起道：「鄉鄰之間，何須如此？」任引道：「赫赫威堂，豈有不拜之理。」吳斌道：「先生祇消常禮罷。」任引道：「如此從命了。」隨分賓主揖罷。吳斌拱任引上坐，任引道：「老大人在上，晚生何能敢坐。」吳斌道：「休得取笑。」任引方告坐，而坐打一躬道：「前聞老大人榮歸，晚生欲到府叩賀台安，猶恐治業卑寒，不敢登堂奉拜。」吳斌道：「前日學生至舍，本欲趨候，恐反勞不安，故未至尊館。」任引又打一躬道：「豈敢，豈敢。晚生前日聞老大人欲覓一記室，不知可有此言否？」吳斌道：「信有此事。因學生無暇筆墨，往來事冗，有言在外，欲覓一代書。」任引道：「晚生昨日偶爾遇著姑蘇來的一少年書生，倒也風雅，腹中還通，祇因家道不敷，屬為記室。不知可合尊意否？」吳斌道：「既承先生之愛，敢不如命。明日煩先生可同此生來一會。」任引道：「領教。」隨起身告別而回。

　　卻說王雲在任引館中回去，比往日大不相同，面上風雲喜色，光采倍常，巴不得就是明日。心中想道：「正所謂天無絕人之路，奇巧無窮。倘然事成之後，姨母不見了我，豈不著急？這也罷了，如錦芳回去報知母親，豈不懸念？我不肖之罪，無可逃矣，亦出於無奈，恐拘小禮，誤卻終身大事。」遂主意已定。次日仍至任引館中，任引一見，拱手道：「雲兄信人也。」王雲道：「非是信人，實為己事。」隨坐下問道：「昨日蒙愛之事如何了？」任引道：「早間學生已到吳府，見過吳老爺了，他叫明日同兄去一會。」王雲道：「感恩不盡，何以為報？」任引道：「四海之內，皆兄弟也。何必客言？」王雲道：「今日尚早，小弟同老師到吳府去一會可否？」任引道：「此時已經將午，恐吳老爺有事。」王雲道：「承老師之愛，更祈玉趾一行，以釋小弟心中之望，如何待得明日？」任引被王雲再三相促，祇得又換了早間穿的那件衣服，同王雲走到吳府前。門公看見任引帶了一個後生來，想必就是甚麼記室，遂問任先生：「又有何事至此？」任引道：「又要煩大叔去通報一聲。」門公曉得有正事，不敢怠慢，忙進去稟道：「老爺，早間來的任先生又在門外要見。」吳斌道：「他又來做甚？」門公道：「他又帶了一個人在外。」吳斌道：「是了。可喚他進來。」吳斌隨出廳，見任引同王雲走進，任引卻是早間見過的，竟一拱不揖。王雲道：「老大人請上，晚生有一拜。」吳斌道：「不消，常禮罷。」王雲道：「進身記室，即係青衣之列，焉有不拜之理。」吳斌方受了兩拜，答以半禮，拱任引坐下後，命王雲坐，王雲道：「老大人在上，晚生不敢坐。」吳斌道：「豈有不坐之理，坐了好講話。」王雲方告坐，東首坐下。吳斌見王雲人才出眾，舉止謙恭，心中十分得意，問任引道：「此位兄可就是姑蘇士乎？」任引打一拱道：「是。」吳斌問王雲道：「兄尊姓大名？家世何業？乞細道其詳。」王雲起身答道：「晚生姓雲名章，表字青文，祖籍姑蘇，幼習詩書，不能上進。舍間有年老椿萱，不能侍奉，並無養贍之計。欲覓一館地，在蘇不得其便，今投貴府，會一舍親，不料他去。昨會任老師，談及老大人府中欲覓一記室，故今相投。但恐晚生學淺，而不能應大人之教。」說畢坐下。吳斌道：「觀兄貌相，談吐驚人，自是不凡，以記室加兄，可情願否？」王雲又起身道：「晚生得大人青目，沾光多矣。」吳斌向任引道：「既然雲兄樂從，擇於幾時到舍？」任引打一躬道：「聽老大人尊便。」吳斌喚家人取歷日來看道：「今日是三月十二，明日不佳，後日是月忌，十五纔好，竟是望日。」任引道：「既如此，雲兄十五日可至此罷。」王雲道：「領命。」二人隨告別，吳斌道：「欲留二兄便飯，猶恐有褻，到改日罷。」二人道：「豈敢。」隨出府門，任引回館。

　　王雲回至鄭府，好不歡喜。到了十五清晨，穿了幾件隨常衣服，不與錦芳知覺，獨自一人，飄然而往，竟到任引館中，任引已在相候。王雲謝過任引，二人竟到吳府中來。門公是曉得的，竟請二人進去，吳斌已在廳等候。任引上前揖過，王雲行了記室之禮，任引就要告辭，吳斌笑道：「屢費先生之神，尚未酬勞。今日務要屈情小酌，休得見棄。」任引心中也已不得能夠，隨謝而坐下，家人擺下席來。任引東席，王雲下席，三人輪杯把盞，極盡賓主之歡，任引方辭謝而去。吳斌吩咐王雲道：「雲章，你可到側廳東廂安榻，一應床帳、器皿、箋柬、筆硯俱已現成在那邊，汝執此政，他事休管。」王雲唯唯領命。自此王雲就在吳府，但有往來書札，皆是王雲代寫，寫得十分貫通，吳斌得意相投不題。

　　卻說鄭乾此時見王雲出外，至晚不歸，喚錦芳同家人到錢、何二相公家去接。錦芳領命而去，至更深回來，向鄭乾稟道：「老爺，小人們到臧、錢、何三位相公家去接，皆雲大相公有幾日未曾去了。」鄭乾聞言，心中惶惶，步至內堂，向夫人道：「外甥日日出去遊玩，老夫祇道他在錢、何二家閑戲，不料竟有幾日不在他家，不知在何處遊蕩，今日至更深尚然不歸，莫非做下些事來？」夫人道：「我外甥素常老成，諒無非為之事。或者貪玩失路，見天色晚了，宿在他方，也未可料。此時諒來無處尋訪，且到明日再講。」夫人說是這等說，但一夜甚是放心不下。到次日將午，不見王雲回來，鄭乾同夫人心中著急，忙吩咐家人，分頭到各處庵觀寺院，名勝之所去尋。眾家人領命而去，直尋至暮回來，並無影響。鄭乾道：「夫人，此事怎了？」夫人含淚道：「並無他法，明日再去找尋。」次日又命家人去尋遍城裏城外、西湖等處，訪了幾日，哪裏得見！況王雲又更了名姓，從何處去訪？夫人見王雲數日不回，隨哭道：「我姐姐一生就得這點骨血，今日一旦到我家來流落了，我姐姐知道：豈不怨哉！又不知被人暗算，又不知是落水身亡，又不知煙花留戀，又不知尼庵藏匿，叫人好不心痛！」竟哭起來。鄭乾見夫人痛哭，祇得勸道：「夫人不必啼哭，哭之無益。待老夫修書到姨夫，夫人修一封書到大姨，命錦芳回去說之。如外甥在他處藏匿，日後少不得還見﹔或被人暗算身亡，此亦是天命，豈人力能為乎？」夫人道：「相公之言，奴豈不知。但家姐聞此消息，寧不痛煞！」鄭乾道：「亦出於無奈，皆由少年不諳之故。」竟代夫人修了一封書，次日打發錦芳回去。

　　錦芳見公子不見，心中焦急異常，見要打發他一人回蘇，更加心酸，祇得領了書，叩謝起身。不幾日到姑蘇，到府上叩見夫人。夫人道：「錦芳，你回來了麼？大相公可曾回來？」錦芳跪下道：「小人實該萬死！」說罷，眼中流下淚來。夫人大驚道：「呀，你如此光景，莫非大相公有甚三長兩短麼？」錦芳道：「姨奶奶有書在此，夫人看了便知。」隨取出呈上，夫人拆開一看，便淚隨言下，道：「如此怎了？然亦不怪於汝，你自去罷？」錦芳含淚而出，夫人哭道：「我那不肖兒呀，你既然去放肆遊玩，為何不叫人隨去？如今不知流落何方？又不知被人暗算身亡？如若流落他方便好，倘然被人謀死，叫我年老倚靠何人？日後老爺府中知道：豈不怨恨於我！」隨大哭一場。次日修書一封，差人送往京中，報知王仁誠。夫人在家日日思想王雲，時常啼啼哭哭不題。

　　卻說王雲在吳府中不覺又是一月，心中每每掛念父母、姨母：「我今日暗藏此處，他們自然四處找尋，不待言矣。我在此實指望與夢雲小姐通一線之音，誰知竟無門可入！」亦時時納悶：「咳，小姐，為你功名棄於度外，父母又遠離，使我為罪之魁，未識可能遂願？」王雲每日如此思想，正是：

　　鍾情不識美人心，枉負良圖輕膝金。

　　一片熱腸成畫餅，可憐音斷玉堂春。

　　卻說夢雲身邊繡翠丫鬟年已十六，正在破瓜之時。一日看見王雲，心中想道：「這個新來記室，倒也生得風流，令人動情，若與他綢繆一會，也不枉為人一世。」每常起心思慕。一日，夢雲見天氣乍熱，步到苑中梅樹之下摘梅耍子，見一雙喜鵲在樹枝上飛鳴跳躍，甚是和諧，因歎道：「禽鳥尚然如此，豈有人而不如鳥乎？奴家年將二九，未逢折桂之郎。古今才女名姝，頗有私訂婚姻，還有相夫奔侍，往往有之。我長在名門，生於閨閣，待有權而用於無用之地，且爹爹在京也曾擇婿，四海之內，豈無一佳士？可見才人之難遇。」湊巧，正在垂想之間，見繡翠走來道：「小姐一人獨自在此做甚？」夢雲道：「因房中暑熱，在此趁涼。」繡翠道：「小姐，你看樹上梅子都黃了。」夢雲就隨口吟道：

　　梅子黃時欲斷腸，羞將心信寄仙郎。

　　薰風日漸催長夏，懶畫娥眉添翠妝。

　　繡翠見夢雲出言有因，遂道：「小姐生得這般美玉無瑕之貌，抱古今詠絮之才，至今虛待閨中，不知何處有福才郎，與小姐諧百年之伉儷？」夢雲聞言道：「你這賤人，誰問你來？」繡翠不識時務，又道：「小姐可曉得老爺新用了一個記室麼？」夢雲道：「記室便怎麼？」繡翠道：「那記室年不滿二十，且是生得清秀，倒也可觀。」夢雲聞言怒道：「你這賤人，敢在我面前胡言亂說！我與夫人說了，打死你這賤人！」繡翠見夢雲發怒，忙說道：「此不過賤人一時之談，誰知反激小姐之怒，下次再不敢了。」夢雲亦不復言，氣沖沖走進房中去了。繡翠自說道：「明明方纔聽得他念甚麼郎不郎，此時又撇清！」遂走了出去。夢雲坐在房中想道：「適纔繡翠所言甚麼記室，我想為記室者不過寫書帖往來之事，也未必能作詩文，如有十分才學，也不到人家作代書矣，或者貌美，無過白面，這也不必計論他。」

　　不說夢雲在房思想，且說王雲想與小姐通一消息，奈深閨似海，不能遂願。每見一個侍婢，倒有幾分顏色，身材甚裊娜，時時以目顧盼。「此女倒也情多，倘能親近，機會就在此女身上。」一日在廳前院中閑步，見繡翠緩步而來，手中提了一壺茶走來。王雲見他走近，問道：「姐姐此茶送到何處去？」繡翠見王雲問他，巴不得與王雲浪答，遂道：「此茶奉小姐之命，送與老爺用的。」王雲道：「姐姐是何人身邊的？」繡翠笑道：「我是小姐房中之侍兒。」王雲道：「姐姐芳名喚甚？」繡翠含笑不答，王雲笑道：「姐姐的芳名見教，小生得知也無妨的。」繡翠低低說道：「賤婢名喚繡翠。」王雲道：「好個繡翠！此名甚佳，姐姐可送茶去罷，恐小姐久待回言。姐姐若得小暇，可至側廳，小生有心事與姐姐一談，未識慨允？」繡翠聞言，笑了一笑就行，回頭又笑眼相看而去。雖則王雲少年老成，也覺春心撥動。又隔了幾日，王雲望繡翠出來，問他小姐消息，再不見出來。一日見繡翠抱了文郎走進書房中來，王雲不勝欣喜，繡翠道：「雲相公，有一柬在此，是出壽禮的，夫人出名，可用心寫好了。」王雲道：「不消姐姐費心，小生自然用意。這兩日小姐在閨中可作些詩賦麼？」繡翠道：「你是寫你的帖，問得好不奇怪！」王雲道：「非小生多事，久聞小姐才名英秀，小生日慕香奩佳句，故爾問及。」繡翠道：「我家小姐詩詞歌賦，不時而有，難以細述。所雲慕小姐之詩文，君甚失言矣。幸爾遇著奴家，倘是他人，去與老爺說知，則不妙矣。」王雲笑道：「小生知罪，承姐姐愛我多矣。」遂取筆寫帖，問繡翠道：「姐姐今年青春幾何？」繡翠笑而不答。王雲見繡翠時時嬉笑，諒非端嚴之婢，戲他幾句，聊為消遣，諒無妨礙。遂道：「姐姐年已及笄，正在妙齡，可知巫山之夢乎？」繡翠聞言，曉得王雲調戲他，假意促道：「快些寫完了，讓我進去。祇管七答八答！」王雲笑道：「姐姐厭煩小生多言麼？我想姐姐身居閨內，寂寥無興，常得小生這樣一個人兒與姐姐消遣開心，祇恐不得能夠，為何反厭起小生來？」繡翠道：「你休得在此胡言亂語，看我進去稟知夫人，叫你存留不住。」王雲笑道：「呀，姐姐何必，小生再不講了。」繡翠見王雲風流瀟灑，言語溫柔，就覺欲心頓起，也不答王雲，無非臉帶春風，一笑而已。王雲寫完了柬帖，遞與繡翠，將他的手輕輕捻了一把，繡翠將身一扭，含笑而去。王雲也覺魂消，恨不能通夢雲小姐之音，心中怏怏。

　　卻說繡翠自王雲撥動春心之後，時時情切，愁鎖眉尖，奈眼目眾多，不能出去與王雲閑話。亦不與夢雲言及王雲相問之事，一則是夢雲前番發怒，二來恐小姐知之，留愛於王雲，故終不吐露。不幾日，又值端陽佳節。吳斌備下船隻，同夫人、小姐並侍婢等去看龍舟，獨有繡翠腹中疼痛，遂未同去。王雲恐湖上有人認得，故推辭不去。府中祇留兩個老僕婦看家，府前一個老門公。卻說繡翠少頃腹中疼痛已止，起身行到廚房，老仆婦見了問道：「繡翠姐為何不去看龍舟？」繡翠道：「再莫說起，偏生腹中疼得了不得。這樣好龍舟不能去看，我好恨也。」僕婦道：「你到外邊去看看，或者還有人去，你不會同了去？」繡翠道：「也說得有理。」遂進房去換了幾件衣服，又妝妝頭面，忙走到外廂來，見王雲在廳前踱來踱去，似有所思之意，想道：「他為何不去看龍舟？這也奇了！」王雲見繡翠在府中走出，喜從天降，且是打扮得十分俏麗，但見他：

　　淡羅衫子姣妝，石榴裙罩蓮藏，杏臉生春意，雲鬢堆鴉細光。鳳眼，鳳眼，裊裊行來亦香。

　　　　　調寄《如夢令》

　　王雲見繡翠打扮俏俏麗麗，走將出來，見府中又無他人，喜出望外，遂道：「姐姐不去看龍舟，此時出來何往？」繡翠道：「我如今去看龍舟的。」王雲笑道：「此時並無人去，姐姐怎好獨自一人去？莫若小生同了姐姐一觀何如？」繡翠道：「雲相公若去，我隨了去。」王雲道：「既如此，可隨我到廂房中去更了衣去。」──此乃王雲之計。繡翠亦巴不得到王雲房中玩耍，竟隨到房中，王雲見繡翠進了房門，就轉身攔在門口。繡翠道：「雲相公不換衣服，反立在門口做甚麼？」王雲笑道：「姐姐你猜一猜看。」繡翠道：「我是猜不著。」王雲見繡翠滿面喜悅之色，就上前摟抱，繡翠道：「雲相公，這為甚麼意思？看有人來！」王雲道：「諒此時再無人來。姐姐不是無情者，可能樂從？如不見愛，小生亦不敢過強。」繡翠聞言，低頭不語。王雲知他情心已動，自覺欲火如焚，不能按捺，隨抱繡翠到床上。繡翠半推半就，被王雲褪下小衣，淫情勃勃，任王雲所為。王雲見繡翠下身光潔如銀，就也意蕩神迷，不能自持。王雲出世以來，未曾經過風流情節，初有老嫩之意，怎奈熱情似火，遂輕舉金蓮，微露佳人妙品，安然竟赴陽臺。繡翠苦楚道：「妾雖下婢，實還處女，望君憐念。妾感君風流雅愛，不避恥辱，以身付君，日後休得將妾為淫物。」王雲道：「承姐姐不棄小生，小生焉敢忘情耶？」竟撥花心，慢挑含蕊，繡翠嬌聲婉轉，秋水凝眸。正是：

　　才郎申意，妙齡女，俏細金蓮高綽。雲環翠鬢橫眸戲，紅蕊微開驚愕。軟玉情投，溫香佳偶，狂鎖雙眉弱。羅衣生露，柔聲嬌語堪惜。風流俊士欣頤，陽臺始作，倒鳳顛鸞莫。翻雲覆雨羨和諧，貼口櫻桃時掠。蠻腰輕擺，繡體擎聳，交脛恩綢密。鮮花殘卻，明宵再約此樂。

　　　　　調寄《念奴嬌》

　　二人雲雨已畢，繡翠起來整好衣妝，向王雲道：「今日賤妾微軀已被君染，但日後不可忘情。」王雲道：「小生承姐姐之情，夢寐不忘，焉敢做薄情郎也！姐姐可知小生之來意否？」繡翠道：「郎之意在心，賤妾如何曉得？」王雲道：「小生到府中來也，不知費了多少神力！得以記室棲身，實心為小姐耳。」繡翠愕然道：「郎君所來在先，知小姐在後，何得謂小姐而至？賤妾茫然不解其故。」王雲道：「此非姐姐可知。今日你我情意相投，不妨盡剖衷腸，諒姐姐不露於人前。」繡翠道：「郎君有何衷曲，不妨細道。豈敢走漏消息。」王雲道：「小生去春在姑蘇虎丘遊玩，偶爾遇見小姐，那時姐姐亦在此，有是事乎？」繡翠道：「去年京中下來，小姐在虎丘遊玩果有此事，郎君有心，妾等無意。怎生就知其名，訪到這裏來？」王雲道：「哪裏就這等容易？小生見了小姐之後，回家去一病幾乎不起。」繡翠道：「真為空相思也，後來卻又如何？」王雲道：「今歲二月中，小生到天竺進香，巧巧又遇見小姐。」繡翠道：「可為巧之至矣。」王雲道：「正在寺中相遇，誰知被香會沖散，可為巧而不巧。姐姐可記得？」繡翠道：「不錯，果然有香會來，我們同小姐轉出別門回家的。」王雲道：「幸喜小姐遺下一方綾帕，是小生獲得，方知小姐之芳名。名雖知道：終不曉誰家淑秀，朝夕令人懷想。無如奈何，幸而天假其便：小生一日去訪友，在路途中偶有二媒婆議論府中擇婿之事，故此方知，纔得訪著。以進身記室之引，實望小姐之姻事。」繡翠道：「原來郎君有許多委曲，又如此相巧。不負郎君求美之虔，偏是小姐所遺綾帕是郎君拾得。前二月中，小姐不見了此方綾帕，尋得個意休不意休，幸郎君拾去，也不枉此遺。為何郎君不請媒妁求之，以為記室進身耶？」王雲道：「姐姐有所不知，小生豈不願？祇恐你家老爺嫌門戶不對﹔二則小生才疏學淺，一介寒儒，不能為小姐之配。那時褻瀆，反成其怒，故進身記室，訪得小姐有憐才之真心，事有可望，那時再以媒妁求之，豈非兩全其美？此番舉動，亦不為癡心妄想矣。」繡翠道：「郎君之論，果成金石。觀君之貌，甚是不凡，諒其才情自能通徹，何得自謙學淺？」王雲道：「前小生在天竺進香，偶爾興發，題一首詩在牆，少頃有人和在後面，細觀字跡，好似小姐之筆，不知可是否？」繡翠道：「是雖是，郎君之言可為脫節：郎君曾未面會過，小姐未嘗有字跡與君，何以知小姐之筆跡？」王雲笑道：「姐姐所駁，卻也不錯。小生去歲在虎丘亭中，見過小姐之筆法，故此方知。」繡翠道：「郎君可為慧心之至。那時小姐在寺壁見了郎君之詩，大讚不已，惟道前詩何不落款，遂和一首在後，自此回來，每常不情不緒，是有所思之狀。」王雲道：「原來小姐亦知小生之作，不知小生之名。題詩不落款，皆因賊禿之故。」繡翠道：「郎君自題詩，何關和尚？」王雲道：「小生題完了詩，正要落款，遇見一僧講話，打斷筆興，請至方丈待茶，故爾未曾留名。今懇姐姐在小姐面前通一線之音，細道小生衷曲，望憐小生懷慕之情，幾番追訪之私。」繡翠道：「郎君一片誠心，妾自當代言。」王雲道：「還有件至緊之事，要問姐姐。」繡翠道：「郎君有甚麼要緊之事？」王雲道：「未識小姐可曾受聘？」繡翠笑道：「這事郎君放心，我家老爺、夫人要擇十分得意之婿，故爾耽遲至今。」王雲歡喜道：「這還有三分望想，祈姐姐早賜佳音，庶免小生之牽掛。」繡翠道：「此乃大事，祇可緩圖，焉能急遽？況我家小姐性情十分端烈，倘有一言激怒，那時無方可治，此事則不諧矣，祇好慢慢誘言相探，未必他心似石，實非一朝一夕之事，郎君不可性急。」王雲道：「聽憑姐姐，若玉成小生姻事，那時自當相報，再不忘姐姐之情也。」繡翠笑道：「祇恐郎君日後不是今朝之話，將妾付之流水。相親相愛，惟小姐有之。」王雲道：「姐姐何出此言！小生非薄幸人也，何必多心。」繡翠道：「妾不過戲言，郎君何必介意。老爺、夫人將回，妾當去也。」王雲道：「千金重託，至祈在意，惟望佳音。」繡翠唯唯領命，回房去了。正是：

　　情生處處皆留愛，春意綿綿無可耐。

　　相思多少好風流，遍地佳期成介帶。

　　繡翠回房十分歡喜，得遂平生之願，想：「雲郎要我與小姐訴其根由，倘小姐知此生才貌，約下婚姻，彼自去矣，奴之事則不諧了。若不說，又負雲郎之託，莫若遲延歲月，隨機而進為妙。雲郎問起，祇說小姐正色，不能入話。」主意已定，聽見夫人、小姐回來，忙跑出去迎接不題。

　　且說王雲自與繡翠交合之後，又有五六日不見繡翠出來，未免思想。一日，繡翠出來與王雲偷會，二人又做綢繆二次之事。王雲問繡翠道：「小生心事，這兩日姐姐可曾在小姐面前道其一二？」繡翠道：「還未曾。小姐這幾日正怪賤婢，不知何故？若觸其怒，反成不美。」王雲道：「小姐閨中遺下之詩，姐姐可能竊取一篇，與小生一觀？」繡翠道：「竊取詩文，斷斷不可，恐小姐查出，奴之性命休矣，恐有人來，妾當去也。」遂急急走出不題。王雲心中怏快，想道：「小姐怎麼閨中聖賢，若不可犯焉？有才人而下憐才，此皆繡翠之畏懼，不能與我調停，將如之何？」自此繡翠少有得空，則出來與王雲暗合，王雲問小姐之事，祇將言拒絕，王雲那得知曉。夢雲身在閨中，茫然不知其情。二人來往已有月矣。

　　常言道：「若要不知，除非莫為。」府中有一個十八九歲的小安童，見繡翠丫頭時常出來與王雲麻纏，每每看在眼中，想道：「這個小丫頭到被雲生弄上了，卻也氣他不過。我明日拿住繡翠，與他作樂，不怕他不肯。」亦是合當有事，偏生繡翠出來，走到王雲房中去寫甚麼，寫完走出側廳門來，安童見四壁無人，攔住繡翠道：「有趣的繡姐姐，我同你到房中去耍子去來。」繡翠聞言怒道：「你這小猢猻，在此胡言亂語，說些甚麼！我去告訴老爺，打斷你的腿筋！」安童笑道：「你不要在此裝腔作勢，我若說出來，叫你不好意思！快快依從我便罷！」又陪笑臉走上去抱繡翠，繡翠將安童推開道：「我有甚麼不好意思？你敢說我！」安童道：「繡姐姐，你不要嘴硬，我就說出來，叫你死而無怨！你前晚到雲相公房中與他苟合，我一一看見，難道你還抵賴不成？」繡翠被安童說出根由，不覺臉上就紅一塊白一塊起來，本是心虛的人，算來無處抵賴，反求安童道：「此事也是我一時主意差錯，好哥哥，你與我隱瞞了，不要說與他人知道。我到晚上來，此時夫人在裏邊等待。」安童見繡翠已允，遂走開，放繡翠進去。繡翠脫身飛跑進去，到晚上，哪裏肯來赴約。

　　卻說安童到黃昏時候，指望繡翠出來，直守到半夜時分，也不見個影兒，正合著癡漢等丫頭。安童一天歡喜，反成煩惱：「倒被這賤人哄了。此時不來，其情已謬。我明日稟知老爺，叫他死也沒處死。」又想道：「這莫要錯怪了他，或者夫人、小姐有事所差，不得脫身，也未可知。等到明日出來問他，再作計較。」次日在廚下遇著繡翠，道：「你昨日好哄我呀。」繡翠高聲道：「我哄你甚來？這猢猻在此胡說！」將安童一頓臭罵。安童敢怒而不敢言，忍氣吞聲，走到外邊來道：「這個小娼根淫婦，倒被他一場發作。這樣可惡，我明日饒了你些兒！」恨恨之聲不絕。一日，吳斌命安童去請雲相公來說話，安童聞言，正要發前日之私，遂道：「老爺，不如不要去請他罷。」吳斌道：「狗才！怎麼不要去請他？」安童道：「這兩日他被一個妖精纏壞在那裏，哪有工夫來與老爺講話！」吳斌道：「狗才！又來胡說了，我府中有甚麼妖精迷人！多是你這狗才胡言，快去請來！」安童道：「不是小人在老爺面前多言，是小人親眼見的。」吳斌道：「你見甚麼來？」安童道：「也不是甚麼妖精，就是小姐府中繡翠丫頭，同雲相公眉來眼去，勾搭上了，非是一朝一夕矣。此是小人目賭，焉敢造言？老爺可細細訪問。」吳斌聞言，大怒道：「這樣事情如何不早言，莫要是汝以私害公？」安童道：「小人怎敢！豈無對問？」吳斌怒道：「我想他二人苟合，皆賤婢不端，我今將雲章逐出，賤婢處死，方快我心！」因安童一說，有分教，記室一番枉進，依然兩地相思。正是：

　　記室空勞枉用心，一番風雨思難禁。

　　果然好事多磨折，不必尋常計較深。

　　畢竟吳斌怎生處置二人，且看下回分解。

　　　　