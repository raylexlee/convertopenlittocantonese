<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>英雲夢傳 - 第五回　遣書生村兒竊帕　會契友羽士留情</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　遣書生村兒竊帕　會契友羽士留情</font></h4>
			　　詩曰：<br />
　　花酒情長傲古，一簾風月瑤琴。<br />
　　麗兒幽懷多愛，佳人淑氣偏欽。<br />
　　喜得時雲時雨，歡為常調常吟。<br />
　　小院綠苔芳草，玉樓閨閣深深。<br />
　　話說吳斌要逐出王雲，處死繡翠，又想道：「過耳之言，不可深信，倘無此事，倒加聲張於外。待自己察訪明白，也未為晚。」也是王雲、繡翠合該有事，正是六月中旬，是晚繡翠乘空出來與王雲偷合，方纔了事出來，正值吳斌在外納涼，走到廳院中，見繡翠在側廳內走出，此時不由不怒從心上起，就大喝一聲道：「賤婢！此時夜盡更深，到何處去來？」繡翠見是老爺，唬得魂飛魄散。一句話也回不出。吳斌見繡翠啞口無言，事真無疑，望繡翠面上一掌，道：「你這賤婢，做得好事！且到明日，活活處死你這賤人！今夜且饒你，快快進去！」繡翠惟有悲泣而已，早有人報知夫人、小姐，繡翠走進，夫人見了道：「好丫頭！前日老爺如此說，我道未必就有此事，誰知你這賤人竟做出這等事來！我此時身子都氣軟了，也無力氣來打你，明日聽憑老爺處治你這賤人，是你自作自受，休怨別人！」夢雲在旁道：「賤人，可隨我來！」繡翠聞言，跟了小姐到房中，甚覺無顏，藏羞淚下。夢雲道：「這是你賤人自取之辱，哭之何益！」繡翠就跪下，哭著哀求道：「賤婢的性命全仗小姐，可留則留，可休則休，小姐若開天地之恩，明日在老爺面前救賤婢一救！」夢雲道：「你起來講。你這賤人，原曉得要性命的麼？既曉得要性命，何不當初不做這樣無恥之事。」繡翠立起身來道：「賤婢越禮之事，怎敢在小姐面前說？」夢雲道：「叫你說的無妨。」繡翠道：「既然小姐有命，賤婢祇得說了：自見記室雲生，令賤婢情無他釋，可愛他豐姿美麗，則情生一旦，彼亦留情，兩人因情所惑，成其不肖之事。今已敗露，諒來老爺不能輕自饒恕。賤婢也祇好拼著一死，以報雲生。」夢雲道：「好個『因情所惑』！但汝死不足為惜，姑念自幼相隨左右，於心不忍，明日老爺面前，我當力勸。」繡翠道：「承小姐活命之恩，今生若不能報，祇好再生以圖報答。」又道：「賤婢還有一言，亦當稟明。總然小姐開恩勸免，恐老爺容奴生，諒不容留。倘賤婢去後，豈不將雲生至誠求美之情辜負？也因賤婢一念存私，故未將雲生之心訴與小姐。」夢雲道：「你這一番言語好不糊涂，令我不解。」繡翠道：「待賤婢細剖其情，小姐自知其端：今春二月寺壁題詩，小姐可記得？」「我祇知牆上之詩，不知何人所作？」繡翠道：「就是雲生所題。」夢雲道：「何以為憑？」繡翠道：「亦出雲生之口。他說見過小姐兩次芳容，雲生慕小姐之心，竟無日忘之，小姐倒還不知。」夢雲道：「胡說！我又未嘗出外，何得見我兩次？」繡翠遂將二處相會之源細說了一遍，夢雲聽畢，驚訝道：「世間有這樣的奇事！汝何不早言？」繡翠道：「前在苑中言及，已激小姐之怒，故此不敢再言。」夢雲道：「雲生才貌端的何如？」繡翠道：「雲生之才，學富五車﹔若言其貌，真是潘安再世，可為當代人物。」夢雲聞言歎道：「眼前若有此等之人，我爹爹竟不留心關切！」又想道：「或者是繡翠私情過獎。」繡翠見小姐沉吟不說，隨道：「莫非小姐疑賤婢謬獎雲生？若雲生非是拔萃之人，賤婢焉有今日之慘？老爺往往與小姐擇選乘龍，今遇雲生而不留意者，乃惡其寒士耳，祇是可惜。」夢雲想：「這丫頭能參我心事。」因歎道：「自來好事多磨！」繡翠道：「小姐前番所失綾帕，亦是此生拾得。」夢雲道：「原來如此。可能與此生要來麼？」「此事賤婢不能，眼下事已決裂，明日必然逐出。這書生將這方綾帕愛如珍寶，他豈肯輕易就還小姐？」夢雲道：「雲生既慕名而來，何不央媒說合？」繡翠道：「我也問他的。」隨將王雲所論的說話細呈了一番。夢雲聽罷，道：「此生不獨有才，而能虛心如此，不料汝二人事敗，諒情不能容留。」繡翠道：「事已至此，焉能再留？若雲生知風，夜間逃去，亦未可料。」夢雲不答，垂首沉吟。繡翠見小姐低頭不語，已會其意，隨道：「小姐低頭無語，賤婢已知，小姐何不明示於賤婢一二？」夢雲道：「我所疑者，恐其人未必似汝之言，諒事亦未必能諧也。不必提他。」繡翠道：「賤婢想雲生姓雲，小姐芳名又是夢雲，或者是姻緣，倒未可知。待明早，如彼來去，送一消息，叫他求媒，可乎？」夢雲道：「不可。一則時下遭遣，二則老爺知他不端，三則不知他的來歷。若要與他一信，祇可叫他緩緩再圖良計則可。」繡翠道：「賤婢明早則報復雲生。」二人一宵未寢，議論不題。<br />
　　卻說王雲聽得吳斌喝問繡翠，諒情事要敗露，心中好不著急，欲待要逃出，祭重門深鎖，插翅難飛。明早若見吳文勛，有何面目？也祇好老著面皮聽其治也。由王雲自言自語的不題。<br />
　　且說繡翠受了小姐之託，自己又要敘敘別去之情，絕早隱將出來敲門。王雲聽得絕早人來叩門，必然是此事發作了，隨起開門，見是繡翠，憂喜交集，道：「姐姐何來之早？」繡翠淚下道：「郎君難道還不曉得昨晚之事麼？」王雲道：「小生怎麼不知！」繡翠道：「祇說與君久長恩愛，誰知眼前就是分離，奴之性命尚還未保。」王雲道：「皆遭小生之累，有害於姐姐，今日事已至此，姐姐何以教我即能免辱？」繡翠道：「郎君之事不必過慮，見了老爺，罵叱一場逐出，諒無大害。賤妾留決不能留得，保性命足矣。今奴來此，特為小姐之事。從前未與小姐言及者，乃妾之心私於己也。將郎君之情昨晚盡情剖說於小姐，小姐亦有憐君之意，叫妾致君，此去好覓良圖。」正說之間，外邊有人咳嗽，繡翠忙在袖中取出一枚玉魚，遞與王雲道：「此物是妾取得小姐者，君可收下，為後日之驗。恐有人來，言盡於此，郎君前程萬里，早晚珍重，莫以妾為念。小姐之事，千萬在心。」王雲接了玉魚，又擎珠淚，二人哽咽而別。<br />
　　一番離別愈情深，纔為憐才枉用心。<br />
　　祇道私恩無決斷，六行珠淚各沾襟。<br />
　　卻說吳斌次日清晨梳洗已畢，向夫人發揮道：「你居內室，連這幾個侍婢也拘束不來，做出這樣事情，皆是治家不嚴之故。可去喚那賤婢出來，待我打死他便罷。」夫人道：「相公差矣，瞞上不瞞下，丫頭們出入，難道叫我跟著他？」吳斌氣的也不回答，竟走到廳上喚雲章，王雲聽得吳斌相喚，無可奈何，祇得走上廳來，跪下請罪。吳斌道：「雲章，你這畜生！我何等待你，敢做出這無恥之事來！欲待要送官處你一番，老夫因憐你是個寒儒，少存汝些體面，與我快快去罷！」王雲道：「晚生一時迷惑，做出不端之事，罪在不赦。今承大人不究之恩，銘刻不忘！」遂起身向吳斌道：「大人可命尊使到書房中查點一查點。」吳斌道：「這也不必。」王雲道：「豈有不查之理？使晚生來去明白。」遂同家人到房中交查明白，道：「這幾件棉衣不帶去了，送與大叔罷。」家人收下，王雲就到廳拜別吳斌。吳斌命取白金拾兩，付與王雲。王雲道：「承大人不責，已出望外，焉敢再受厚賜？」吳斌道：「念汝在窮途，為三月潤筆之資，可快些收去。」王雲祇得收下，相謝而去。<br />
　　吳斌見王雲走後，更覺依依不舍。平素原愛王雲文才相貌，心中存念，欲將夢雲姻事委之，嫌其貧寒，又不知門楣之高下。今番之事皆是賤人之故。隨後進來，見繡翠已是夫人喚出，跪在那廂，大怒道：「你這賤婢，做出這等無恥之事，我打死你這淫婦！叫人取大板來！」繡翠唬得面皆失色，哭拜道：「婢子一時無志，造此不端之事，罪當萬死。老爺若肯展洪恩，赦婢子一死，願老爺萬代公侯。若果老爺不肯赦婢子之罪，願杖下一死，也無怨恨。」吳斌見繡翠一番言語哀求，已經心軟，頃刻發了慈悲之心矣。夢雲上前說道：「爹爹，賤人罪實不赦，念他自幼服侍孩兒，望多多推孩兒之面饒他罷。」吳斌聞言，趁此說道：「別人來勸，為父的決不聽從，女孩兒來說，倒要依你。祇是輕恕這賤人了的。」對繡翠道：「今小姐來勸，饒你死罪，可叫著家人令媒婆不論身價多少，賣往他方去罷。」繡翠含淚拜道：「謝老爺活命之恩。」又拜謝夫人。小姐後，賣去不題。<br />
　　卻說王雲離了吳府之門，想道：「如今作何計較？欲要回蘇去，後若姨母知道：豈不見責？還是到鄭宅去。倘若姨母問其行止，何以對答？」忽然心中想出一個主題，竟到鄭府。有家人看見，飛的跑進去報知夫人。夫人聽得外甥復見，忙走出來。王雲已在廳上，見了夫人就下拜道：「甥不肖，回避大人，使姨母掛念，是甥之罪也。」夫人遂挽起道：「賢甥一向迷失何方？使老身寢食俱忘。幸喜賢甥無恙，少慰我懷，惟有汝父母朝夕不能忘憂。」王雲道：「甥之罪無門可謝。自季春日甥偶到錢塘門去玩耍，見一少年公子，誰家兒郎，也來遊玩。甥與相會，兩人一見如故，務要留甥到家一敘，再三相卻，他不肯放。那時無其奈何，祇得同到他家書房中坐下，待之甚是殷勤。旁有琴臺，壁掛古琴，彼問甥能此否，甥就不該答他『略知一二』，他就請教於甥。甥竟成一操，彼大讚不已道：『四海訪師無得，今日萍水相遇。』甥以為讚技之言，不料，竟邀甥又到一密室中，款以盛席。甥後欲告歸，彼命家人將紅氈舖地，竟欲拜甥為師，甥卻之再三，必然不放。後又將言賺他道：「讓弟到寓所通知了再來。他恐一來不去，他的學技心濃，所以羈絆至今，此時琴音少知纔肯放歸。」夫人道：「若知賢甥有此好處安身，我何憂之？」王雲道：「今日稟過姨母，甥明日就要返舍。」夫人道：「不在一時，目下如此暑熱，待秋初去也罷。我先差人去寬慰你父母。」王雲安心住下，遂問道：「姨父為何不見？」夫人道：「是撫臺一本，言鄭乾病好，所以前月上任去了。」王雲道：「姨父榮任，甚為恭喜。」王雲仍住東廂，寂見夜色闌珊，螢光飛舞，想起繡翠之事，不勝傷感道：「年少裙衩，未知死活。小姐之事，已為萬妥，誰知又成畫餅。」復來翻去，兜搭起許多愁緒，一夜無眠不題。<br />
　　卻說錢、何二人聞知王雲復到，一日二人竟來問候。王雲接入書房，揖罷分賓主坐下。錢祿道：「前聞清霓兄他往，不知下落，弟們遍處訪問，不獲佳音。今聞兄旋，不勝雀躍。」王雲道：「豈敢。因小弟不才，多蒙契愛，所羈於他方以施技教，故而相留三月。」何霞道：「清霓兄才高班、馬，人人見之敬仰，所以多才多勞。」王雲道：「弟乃庸才，瑞麟兄何得過譽。」錢祿道：「近日聞報，說聖上有疾，秋場改至小春，清霓兄自然折桂，弟們設鶚餞以待。」王雲道：「弟口耳之學，焉敢望第。若二位長兄北上，弟當在蘇恭候行旌。」錢、何二人道：「弟們書文久疏，諒不能傍明珠以附驥。」王雲道：「二位兄長休得過遜。」當時家人捧上茶來，飲畢，何霞道：「清霓兄可能拔冗同尋綠蔭納涼去否？」王雲道：「弟乃隻身，若得兄們帶挈，足見高誼。」錢祿遂起身相邀，三人一同去納涼不題。<br />
　　卻說臧新亦知王雲到來，就往錢、何二家，邀他同候王雲，不期兩家俱往鄭府去了，轉身竟到鄭府，見門上無人，一直竟走到裏面，寂寂無聞，祇見王雲書房未鎖，推開門進去，又不見有人，道：「他三人不知何處去了。」竟坐下東張西望，見王雲臥室幽然，圖書滿架疊案的詩文，又見榻上一隻書箱，鎖卻半含，道：「這箱內不知何物，開來一看，諒也無妨。」起身向前，除去鎖，開來一看，卻是衣履。翻到底下，祇見有一方綾帕，取起來一看，有兩行小字，卻是一首詩，念了一遍不知其味，後面又有幾個字，甚麼吳夢雲，想了一會，喜道：「吳夢雲自然是個女子的名字，不知這個書酸從何處得來的？這一向他不知躲於何處？定然有些奇異。這方綾帕待我取了他的去，若訪出這個女子來，我今新失其偶，謀之為婦，有何不可。此女既能於詩，其貌自然綽約的。且回去與老白計較，叫他去緝訪。」照舊鎖好了書箱，帶上房門走出。卻值一家人從外進來，見了問道：「臧相公在此何幹？」臧新道：「來候你家王相公。可知道往哪裏去了？早間尋到如今還不曾遇見。」家人道：「早上錢、何二位相公在此邀去納涼去了。」臧新道：「王相公回，與我道及罷。」就急急回到家中，巧巧白從走過，臧新笑道：「老白，你來得正好，纔要著人去尋你。」白從笑道：「大爺呼喚小的何幹？」臧新道：「你且進來坐了講。」二人走進書房中坐定，臧新道：「我適纔去候小王。」白從道：「哪個小王？」臧新道：「就是前日對你說的蘇州來的。此人他不知勾搭上了哪家的一個閨女，有一表記，精不可言。卻值他不在寓處，被我拿來了。」白從道：「甚麼表記？大爺取出來與我一觀。」「看是與你看，祇是便宜了你。」白從道：「大爺與我看了，這個便宜也換得來的。」臧新隨取出，遞與白從道：「你可好好的看，不要沾污了塵垢。」白從接過來道：「何等寶物，這樣尊重！」細細一看，原來是一方綾帕，又細詳詩意道：「到還不是情句。此帕恐非表記，或是女子遺失，或是侍婢竊贈，也料他不透。」臧新道：「老白，你何以知此帕不是表記？」白從道：「小的詩雖不會做，其理略知一二。看此詩並無情詞勾挑之意，故爾知其未必。」臧新道：「前日他們讚王雲詩好，我有一柄金扇是他題寫的，取來你看，果然可好？」遂取出與白從，看過道：「字卻寫得好，祇是他可惡，他打趣著大爺。」臧新怒道：「這小畜生如此可惡，做詩來打趣我！如何處治他一番纔好？」白從道：「不可為此事失去機會，我們還要套問他這綾帕從何處得來的。」臧新道：「高論，高論！」遂將扇子扯得粉碎，丟過一邊，命家人：「取酒來，與相知白相公對飲。」白從道：「天暑，不消罷。」臧新道：「先澆澆梅根，好說話。」白從道：「大爺又說甚麼話？」臧新道：「好說霉話。」白從笑道：「大爺原來說的趣話。」二人飲酒不題。<br />
　　卻說王雲納涼回至鄭府，家人稟道：「早間臧相公來候大相公的，他在此守了一會。」王雲道：「可曾進書房去？」家人道：「不曾見他進去。」王雲進書房，也不查點不題。<br />
　　且說慧空聽得鄭宅失去王雲，尋無蹤跡，所以慧空不介懷者，知王雲為訪淑女之遊，故此病倒好了。今聞王雲仍在鄭府，就備下幾種果品﹔一則候候王雲，二來探聽訪夢雲的消息。喚女童挑了盒子，竟往鄭府而來，見門上無人，一竟直到後堂。徐夫人見了道：「今日甚麼風，將師父吹到舍下？」慧空施禮道：「恭喜夫人，老爺榮任，尚還欠賀，今日一則問候夫人萬安，二來聞得我弟回府，聊備粗果兩種，少表微心，望祈笑留。」夫人道：「何以克當？但不知哪個是令弟？」慧空笑道：「就是令甥王相公。」夫人道：「外甥幾時與師父結拜的？」慧空道：「今春令甥到小庵遊玩，留題於小庵，小尼也就奉和，承令甥不棄，遂為詩中之友，是以結拜於佛前。夫人休得見笑。」夫人道：「師父這樣一個才貌，竟落在空門，誠為可惜。舍甥竟不題起，可為隱口書生。」慧空問道：「令甥何在？」夫人道：「在書房看書，未曾他出。師父請自去，老身倒不便相陪。」慧空面一紅，道：「夫人又來取笑了。」<br />
　　說罷，竟自一人走到書房中，祇見王雲隱几而臥，慧空上前以手推醒。王雲抬頭見是慧空，忙起身為禮，坐下笑道：「師兄幾時來的？小弟貪眠，有失迎迓，望乞恕罪。」慧空道：「賢弟心緒不佳，故有如此困倦。」王雲道：「非也。因夜露貪涼，所以白日少憩。」慧空道：「賢弟一向避跡何處？自然獲得明珠，以完宿積之願矣。」王雲道：「師兄何相戲耶？弟因被友相留，施其技教，並無他意。連日有些小事，兼之天暑，故此未曾得候師兄。今見芝顏如故，使弟不勝開懷。」慧空笑道：「賢弟被友相留者，可是夢友乎？」王雲見慧空說著，遂不瞞他，道：「事雖如此，祇是言之可赧。」慧空道：「何赧之有？」王雲就將到吳宅始末細說了一遍。慧空道：「你暗遊月殿，私近青娥，真正奪盡人間萃矣。雖然未得姮娥，再當圖之。」說罷，竟垂首無言，若有所思。王雲見慧空低頭不語，已知其意，佯說道：「師兄值此長夏如年，悶無聊賴，將何解之？」慧空見王雲來言有因，遂笑說道：「炎天長夏，消遣各有不同：官宦富豪之家，高堂大廈，水閣涼亭，歌姬搖扇，侍女持水，則暑從何來？那中等之人，清涼書屋，樹木森明，以消長夏。再次之人，不入論矣。似我出家之人，焚香煮茗，誦經悟道：以消長夏。」王雲道：「上中下三等皆現成事，惟師兄一輩則謬。講到誦經煮茗，更弔其愁，豈能消遣？此時博得一少年，相對飲酒吟風，寒水逼坐，瓜果時新，不亦快哉？」慧空笑道：「非出。愚出家，原奮志，自今春與賢弟相會以來，又蒙垂點，所以刻刻在念，始此心體相拘，已盡物外之思，任他春花秋月，不染法界矣。」王雲道：「師兄貞靜玄妙，亦是善緣有在。」又道：「還有一言向師兄說。」慧空道：「何事？」王雲道：「小弟在月初要返舍。」慧空道：「今年秋闈在耳，賢弟可能趕上試期？」王雲道：「世間亦有巧事，前日有報，言聖主有疾，秋闈改在小春，就遲緩些也不妨的。」二人正在書房談到濃處，夫人命丫鬟來請喫午膳，二人起身進去。飯畢，慧空就謝別夫人，向王雲道：「賢弟若得少暇，可到小庵納涼。」王雲道：「領教。」慧空就喚出女童辭去不題。<br />
　　卻說臧新一心要套王雲的口氣，那日去約了白從，來訪王雲。到鄭府問門上道：「王相公可在府中？」門公道：「早上出去，不知何往？」臧新、白從道：「必定在錢、何兩家，我們去來。」二人先到何家，就撞個滿懷，正遇三人在廳上飲酒。眾人見臧、白二人闖到，好不厭惡，可又沒奈何，祇得起身道：「二兄來得正好，且請坐下。」二人竟不推辭，拱拱手就坐下。家人就捧過杯箸，斟酒奉在二人面前。臧新道：「兄們好人，竟撇下小弟，在此作樂！」何霞道：「錢、王二兄偶然集至，小弟留飲，無過村酒粗餚，並無可口之物，諒不及府上之珍饈。」臧新道：「小弟拙口，不會講話，遇酒肉則啖。」頃刻六七杯，方向王雲道：「適間在尊寓奉候，因不見兄，故尋到此地。」王雲道：「弟偶然閑步，遇見春山兄，邀來訪瑞麟兄，蒙情留飲，恕弟失迎之罪。外日弟謁尊庭，兄亦恭出，所以未悟芝顏。」臧新道：「豈敢。」王雲問白從道：「這位兄尊姓大名？」臧新道：「這是老白，名從，最有趣的朋友。」王雲道：「久慕！久慕！」白從道：「此位就是才人王兄麼？」臧新道：「正是。」白從向王雲打一躬道：「久仰大名，果然名下無虛。」──這是小人們的尋常之態──王雲道：「從未識荊，何蒙見愛？弟尚欠候，望兄恕我無知之罪。」白從就一連道有七八個「豈敢」，幾個深躬。何霞道：「少講閑話，快請飲酒。」王雲道：「天氣甚炎，二來小弟酒力不勝。臧、白二兄尚未有酒，多敬一杯。」錢祿道：「清霓兄言之有理。」臧新、白從二人正用得著，連飲了幾杯，方纔落盞。臧新道：「老白，我有一樁事作成你。」白從已知其意，佯問道：「大爺有何吩咐？」臧新道：「前日聞得城中有一個才女，姓吳，你曉得是那一家？」王雲見臧新說出才女姓吳，不覺大驚。白從就假言道：「卻不曉得。」王雲道：「城中姓吳頗多，可知才女之名否？」臧新道：「怎麼不知。這才女之名叫做夢雲。」王雲聞言，心中愕然，道：「這廝如何曉得夢雲小姐？倘被他求，如之奈何？」又想道：「諒來無礙，吳夫人決不將女兒配此匹夫。」白從見王雲沉吟，遂問道：「王兄莫非倒知此女？」王雲見問，必中久已打點，道：「小弟知是不知，春間在西湖上拾一方綾帕，上面有詩一首：後卻有吳夢雲一個名字。適聞兄所言，諒來祇此女也。」臧新見王雲說出真情，反為無興，起身告別，眾人亦俱起身。王雲向何霞道：「弟就在兩三日之間要返舍，三位兄若上京，弟在舍相候。」錢、何二人道：「弟們實意不去，到下科看勢。」隨各各告別，不題。<br />
　　卻說臧新回來，向白從道：「此事到被你前日猜著了，誰知正是拾的。明日我將此原帕送還他罷，日後他知道了，到落一個賊名在身。」白從道：「不可送還他，留在那裏，日後恐有用處。」臧新道：「也說得有理。」他二人議論，且按下不題。<br />
　　再說王雲回到鄭府，在書房中看著暮雲濃淡，紅霞西照，不免生了思親之念。又歎著客途孤跡，又轉到夢雲小姐身上，不知可有姻緣之分？一時就有許多主意，無數的念頭，想到淒涼地步，在枕上落下了幾點清溜溜的眼淚。說不盡他一夜光景。到次日，在後堂飯罷，向夫人道：「甥出外已久，猶恐母親在家懸念。今日拜稟姨母，甥明日要返舍矣。」夫人道：「留賢甥在舍，甚為輕慢。今場期已改，緩留一日，可到初一榮行罷。」王雲道：「竟遵大人之命。」又挨了兩日，已是月盡，收拾了些零碎行囊，一徑到錢、何兩家去作別，卻好在路相遇，道：「清霓兄何往？」王雲道：「明日要返舍，故此特來登堂謝別，二位長兄清晨亦有何往？」錢祿道：「弟們去答拜一友人。」何霞道：「兄榮行如此之速，小弟們尚未設得杯酒相餞，如之奈何？且到舍下去少坐一坐。」王雲道：「理宜到府拜謝，今不期路遇二位長兄，弟就此拜別了。」二人還禮道：「弟們明日早在江邊候送。」王雲道：「不敢。」當時各別。<br />
　　王雲想道：「慧空那裏倒要去辭他一辭。」就一意來到庵前，祇見庵門未閉，走進去，有女童在佛殿掃地，竟也不問，一意就到慧空房裏去，慧空聽得門響，急忙問時，祇見一人站在床前，細看方知是王雲，忙披衣坐起道：「賢弟來之何早？」王雲道：「弟明日回蘇，特來別兄。」慧空道：「行期以擇得如此之速麼？」忙喚女童取水，自己起來洗了首面，烹了茶，擺下果碟，邀王雲對坐，道：「不知賢弟行期之速，愚未設得杯酒相餞。今日可在此盤桓一日，一則盡愚之意，二來賢弟此去未卜來期何日。」王雲道：「弟之行蹤，哪裏定得。」慧空道：「世間之事，不稱心者最多。」王雲道：「師兄何出此言？愚昧書生何幸得蒙垂愛？」慧空道：「愚自入寂寂空門，與賢弟邂逅相逢，佛前結拜，實出此生之幸。祇說與賢弟永為詩壇之友，今日一旦回旌，會期何日？豈無恨耶？」王雲道：「弟若此行，倘能寸進，拜緩還鄉，定然在舍之左近，結茅屋數椽，來請師兄過去，以謝今日之愛。」慧空頓首道：「若得如此，足見高誼。」二人說話，不覺女童倒整出午飯來了。二人飯罷，重烹香茗，又談些閑話，王雲就要告別，慧空卻依依不捨，隨口占一絕贈別云：<br />
　　禪門此去幾時還，靜聽長安捷錄頒。<br />
　　莫負蓮台三叩首，常登高疊望雲山。<br />
　　王雲聞慧空有詩贈別，亦口占一絕答云：<br />
　　此去禪門不久還，錦城消息有時頒。<br />
　　安能衷曲無全始，一葉扁舟叩寶山。<br />
　　慧空聞王雲所答之詩，道：「若得如此，不負佛前之結拜矣。」王雲道：「就此拜別師兄了。」慧空答禮道：「賢弟前途珍重！」二人牽袂送出山門，灑淚而別，慧空回庵不題。<br />
　　卻說王雲回到鄭府，命家人就僱下船隻。到次日，進內堂拜謝姨母。夫人倒不捨得外甥，兩淚交流，隨吩咐鄭二送大相公往蘇，又吩咐沿途舟次小心。王雲就作別出城，還未近舟，早已看見錢、何二人已在舟邊候送。他二人見王雲來，迎上說道：「清霓兄行期果准，弟等欠餞，心甚不安。」王雲道：「弟乃無名下士，承二位長兄相愛，已是不當，還云欠餞？」何霞道：「弟等備得些許微物，聊作舟次之費，望勿見卻。」王雲道：「屢擾兵廚，又承厚惠，弟倒不敢卻了。」隨命鄭二收下禮物，王雲道：「就此謝別二位長兄矣。」三人一同作揖罷，錢、何二人各出贈別詩一律，雪濤箋寫得端端楷楷，遞與王雲，接來看錢祿的道：<br />
　　君貴豐年玉，鹿鳴龍榜尊。<br />
　　未來陪祖道：僱去急行軒。<br />
　　帆影隨流水，舟聲嘰夢魂。<br />
　　雷峰天竺遠，還到世裔門。<br />
　　又觀何霞的，亦是五言律詩，道：<br />
　　雲白天香外，蟾宮不久歸。<br />
　　錦帆風送客，夜櫓月相輝。<br />
　　滿載兼離恨，三思翰墨揮。<br />
　　掃階春榜後，音在雁南飛。<br />
　　王雲看畢道：「承兄們珠玉之詩見贈，小弟行色匆匆，不能酬答，甚為惶恐。」二人道：「豈敢。兄請登舟罷。」王雲隨就上船，錢、何二人相別，各自回去不題。<br />
　　卻說王雲在途中，不幾日舟至故鄉，泊在碼頭上，起了行李到家，鄭二隨船去訖。王雲當時拜見夫人道：「孩兒不肖，久離膝下，使母親朝夕懸念，今幸天眷平安。」夫人見王雲，未到之時，打點發揮他一場，及至見了文文雅雅的一個兒子，將一片恨心就化為喜氣，倒說道：「我兒途中辛苦，你姨母在家可安樂否？」王雲道：「姨母康健，命孩兒致候大人。」夫人道：「自聞孩兒失去之信，日日憂愁。前日接了汝姨母之信，纔得放心。」王雲道：「而今大人心安，未知爹爹京中可有信？」夫人道：「前日有書來，問汝下落，幾次要告假回家，朝廷不許。已有信去了。今秋試期改在小春，路途遙遠，在月內也要起程了。」王雲道：「孩兒此去也不望第，要去候候爹爹。」夫人喚玉奴取過曆日，看到十六甚佳，王雲道：「就是十六也罷。」丫鬟走來請用點心，母子起身，一同到後堂，用過點心，閑說話。又到次日，王雲到這些親友家候看候看，忙了兩三日，閑來惟有讀書。<br />
　　一日，張蘭同萬鶴來候，王雲迎入書房，揖畢坐下。張、萬二人道：「前日承兄到舍，卻值會文去了，所以失迎。次日，弟等來候兄，兄又他出，總未得一晤闊別之懷。自兄別後，杳然五月，使弟等朝朝盼望。」王雲道：「弟也亦然。今兩度會二兄未遇，正欲趨候，忽得駕臨，深慰鄙懷。然而小弟身在浙，而心實在二兄之左右。」張、萬二人道：「承兄神照，向問尊介，言兄在浙隱失，弟等惶惶。其始末之事，請以教之。」王雲道：「承兄等想念，足見契厚之情。」說罷，隨將謬言之事又述了一遍。張蘭道：「才能多技，自然動人。」萬鶴道：「今科試期改在小春，清霓兄行期卜於何日？」王雲道：「弟家君在京，要去問安，並不想金榜垂名。」萬鶴道：「兄過於謙遜。果然幾時？弟們好附舟同往。」王雲道：「家母之命，擇於十六起程。」萬鶴道：「弟等整備行裝，是相約河邊矣。」王雲道：「若得二兄同往，途中方不寂寞。」張蘭道：「弟聞得玄妙觀中寓一雲遊道人，能知過去未來，我們去問問終身何如？」王雲道：「使得，我們去走走來。」三人一齊竟到觀中，見有許多人出入，他三人也挨進去，見上面端坐一個道人，但見他生得：<br />
　　童顏鶴髮，飄飄然有出世之姿﹔談吞語吐，懸懸乎知來去之機。身披鶴氅，端嚴若仙，頭戴霞冠，塵拂天花，一定是蓬萊三島瀛洲客，不然是閬苑內九轉還丹老道人。真是紅塵無識者，怎肯降言。<br />
　　三人正看之間，那道人問道：「三位兄來意，莫非是問終身麼？」三人驚奇，忙向前頓首，道人答禮。吩咐三人坐下，道人將三人氣色看過，瞑目不言。張蘭道：「久聞真人大名，弟子等乃一介寒儒，未卜前途兇吉，故此輕造仙室，求真人指點愚人，更要請教真人尊姓、法號。」道人道：「老道出世以來，未知有姓，人呼我為雲龍野人。」祇因雲龍這一相，有分教：才子多災，佳人又出。正是：<br />
　　詩曰：<br />
　　姻緣前定那更移，災誤文章亦甚奇。<br />
　　不意佳人從險遇，情蹤投合又分離。<br />
　　畢竟雲龍真人如何相他三人的禍福，且看下回分解。<br />
　　　　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>