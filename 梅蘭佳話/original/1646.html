<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>梅蘭佳話 - 第十七段　遇美人天臺無路　詠西子古寺造因</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七段</br>　　遇美人天臺無路　詠西子古寺造因</font></h4>
			　　雪香命舟子開船，幸得一帆風送，不月即抵西泠，時鴉背斜陽，已落湖山。舟子將船泊岸，祇見岸上一帶人家，不過數十所宇舍卻都清雅。雪香欲上岸散步，舟子見西北雲起，奔騰而來，謂雪香曰：「梅相公不必上岸，等時有大雨來。」雪香見天色不好，也就不上岸去。忽然風雨大作，徹夜不止，到次早猶然如故。雪香推檣視之，祇見濃雲匝地白浪翻天，乃曰：「昔坡公有詩云：‘黑雲堆墨盡遮山，白雨跳珠亂入船。’恰似今日境況。」因口佔一詩云：<br />
　　風風雨雨勢未休，行人泛宅住輕舟。<br />
　　濤翻高岸吞吳艇，身屈低艙作楚囚。<br />
　　滿耳聲喧言莫辨，一檣罅漏水交流。<br />
　　坐眠都覺無情緒，孤負江干客裏秋。<br />
　　吟畢，即將詩稿拿出隨筆寫在稿上。舟子曰：「我從前載個客人送我一柄白紙扇，請相公寫幾個字。」雪香遂將前詩寫上，忽見月香所贈詩及鴛鴦圖觸起懷思，愁動顏色。舟子曰：「相公怎麼這樣愁悶？」雪香曰：「天雨困人真難消遣。」舟子曰：「相公是沒有做個客人的。我每常在江湖上走，象這樣天氣不知遇著多少。似你這樣悶法，不悶壞了人？我有一個歌，唱給你聽聽，也可解悶。」雪香曰：「甚妙。」舟子乃扣舷而歌：<br />
　　〔川撥棹〕花紅兩岸掩映，牙檣錦纜一帆。風送一帆，風送到桃源。正是武陵二月天。憑誰誇，米家船，憑誰誇，太乙蓮。<br />
　　〔前腔〕南薰拂面，漾得湖光瀲灩。一篙撐去，一篙撐去採紅蓮。莫打鴛鴦交頸眠。看日落大江邊﹔正荷淨納涼天。<br />
　　〔滴溜子〕清波淨，清波淨，藍光一片。秋風裏，秋風裏，又聽漁舟唱晚，更月落烏啼夜半，慣作客清眠。不怕鐘聲亂，正好泊征船，楓林隔岸。<br />
　　〔前腔〕鳴凍雀，鳴凍雀，雪花爛慢。愛冬日，愛冬日，流清未斷。且獨釣在寒江古岸。又聽得鳴榔聲，疑乃一串。待問旁人呵，何處好揚帆，說到梅花溪畔。<br />
　　〔尾聲〕是幾時，乘風萬里，水連天。準備著今番，波浪，隨人願。做一個罷釣歸來不繫船。<br />
　　歌畢，曰：「這也是一個客人，阻風揚子江頭作的。梅相公，你說好不好？」雪香曰：「有此妙曲，又有此妙音，真可遣悶。」<br />
　　連下了三日雨，忽遠岫雲歸，斜陽影露。舟子欲解纜開船。雪香曰：「今日不走罷，我悶了幾日，要上岸去走走。」遂閑步岸上，行不數步見一帶圍垣，知是人家後院。聽得角門一聲，雪香回頭看時，有青衣女婢甚是秀雅，偕一絕世美人走出。剛到門首，美人看見雪香，急命婢關門入去。雪香驚訝良久。曰：「吾梅雪香祇道如月香姊容貌，天下沒第二人。不料這個美人，比月香姊似更勝些，真是令人神往。祇是春風半面，賞識未真，奈何？《西廂》云‘門掩了梨花深院，粉牆兒高似青天’，正今日之謂矣！」彷徨凝望，直到黃昏方纔上船。悶坐片刻即睡，展轉思念終不安枕。聽得岸上雞鳴，披衣起坐。<br />
　　天微明，舟子尚宿睡未醒。雪香即尋到見美人處。至則桃源深扃，杳難問津，不覺如有所失，佇立以待。適有人經過，雪香問曰：「貴處是甚麼地方？」答曰：「西泠。」雪香又問曰：「這所圍牆是哪一家？」答曰：「姓賈。」又問曰：「他家有多少人？」答曰：「賈翁夫婦、一女、一婢此外沒有多人。」又問曰：「賈翁叫甚麼名字？」答曰：「別字遁翁，不知其名。」說罷那人去了。雪香私心竊喜，以為問得名姓便好尋計進步，而實不知賈遁翁即蘭瘦翁，所見美人即幼時所聘之蘭猗猗也。遂欲尋個寓處以為後圖。<br />
　　走不上半里遠，有個西子廟。雪香入廟，老僧迎至佛堂。茶罷，問雪香曰：「高姓？」雪香暗思曰：「此地既是西泠，想我父親必離此不遠，倘說出真名姓來，傳到我父耳中，這賈家事反不便，不如暗寓婚姻之意改姓秦罷。」遂答曰：「小生姓秦名諧晉，武陵人也。」僧曰：「先生到此何事？」答曰：「投親不遇耳。」因問僧曰：「敢請禪師法號？」答曰：「法名月鑒。」雪香見廟宇清幽僧亦不俗，因問曰：「可下一榻否？」月鑒曰：「先生若不嫌棄，盡可任先生擇一間房室居住。」雪香稱謝，復到船上。舟子曰：「梅相公往哪裏去了半天？」雪香曰：「我問土人，說這裏就是西泠，已尋得一所廟宇作寓，你與我將行李背上去。」舟子遂背行李同到廟中。雪香打發舟子回去，遂收拾房室，安頓行李停當，即到佛堂與老僧月鑒閑話，見塑有西子像，因題一絕云：<br />
　　臺筑姑蘇國就亡，捧心端的未思量。<br />
　　舊思那比新恩重，不報吳王報越王。<br />
　　月鑒見詩甚喜，曰：「秦相公人品清雅，詩復俊逸，老僧得晨夕相接真是大幸。」遂將詩粘於壁上，曰：「宜以紫紗籠之。」雪香曰：「下裏之音能不為大方所笑？勿污此壁，請速去之。」月鑒不可。雪香曰：「近處人家也有騷人逸客，時來參謁大師否？」月鑒曰：「老僧負性孤高，禮節疏忽，多不諧俗，惟有姓賈號遁翁者，與作世外良友，時來敝寺坐談。」雪香聞與賈遁翁相好，甚喜自思欲圖進步，這和尚可作先容。因問曰：「賈遁翁得與大師友善，想必是清高一流。」月鑒曰：「真是一塵不染。」雪香曰：「不意天下竟有高人，可得一見否？」月鑒曰：「彼時來敝寺的，何不可見？且彼憐才心甚，如秦相公這樣奇才，令彼得見，當不知若何愛慕哩！」雪香聞言倍加歡喜，但答曰：「小生何才之有？」談論一會兒方散。<br />
　　　　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>