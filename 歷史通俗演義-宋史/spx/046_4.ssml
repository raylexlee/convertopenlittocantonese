<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　〔章惇乃第一國賊，蔡卞等特其爪牙耳。惇不入相，則奸黨何由而進？冤獄何由而興？人謂劉婕妤意圖奪嫡，乃有孟后之廢，吾謂婕妤何能廢后？廢后者非他，賊惇是也。人謂紹述之議，創自楊畏、李清臣，由紹述而罪元祐諸臣，乃有鉤黨之禍，吾謂楊畏、李清臣，何能盡逐元祐諸臣？逐元祐諸臣者非他，賊惇是也。廢后不足，盡黜諸賢，妨賢不足，且欲上誣宣仁，是可忍，孰不可忍乎？嗚呼章惇，陰賊險狠，較莽、操為尤甚，欲窮其罪，蓋幾罄竹難書矣。故讀此回而不髮指者，吾謂其亦無人心。
    </voice>
</speak>
