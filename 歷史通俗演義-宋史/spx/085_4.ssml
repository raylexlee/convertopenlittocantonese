<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　〔光、寧以前誤於和，光、寧以後誤於戰，要之皆幸臣用事之故耳。韓侂冑之奸佞，不賊檜若。檜主和，侂冑主戰，其立意不同，其為私也則同。檜欲劫制庸主，故主和；侂冑欲震動庸主，故主戰。檜之世，可戰而和者也；侂冑之時，不可戰而戰者也。蘇師旦筆吏進身，程松獻妾求寵，以卑鄙齷齪之徒，欲令其運籌帷幄，決勝疆埸，能乎否乎？蓋不待智者而已知其必敗矣。吳曦之叛，又下於劉豫，豫僭位有年，而曦僅得四十餘日，且倡義者只數十人，直走偽宮，即斲逆首，須臾亂定。是而欲乘黃屋，建左纛，多見其不自量也。諺有之：「一蟹不如一蟹。」微特光、寧以後無大忠，即大奸亦已歇絕無聞，彼韓侂冑、吳曦諸徒，亦不過乘時以逞奸耳。故秦檜得善終而侂冑遭殛；劉豫不伏法而吳曦竟誅。
    </voice>
</speak>
