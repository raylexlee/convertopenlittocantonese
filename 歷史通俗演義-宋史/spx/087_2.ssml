<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　惟蒙古兵恰四處分略，所向殘破，連陷金九十餘郡。兩河、山東數千里，屍骸遍道，雞犬為墟。再進兵攻中都，鐵木真因遣使告金主道：「汝山東、河北郡縣，統為我有。汝所守只有燕京，我不難一鼓踏平。但天既弱汝，我不忍再逼汝。汝可速行犒師，消我諸將怒氣，我便當回國了。」金主珣猶豫未決。高琪主戰，獨右丞完顏承暉主和，金主乃遣承暉出城議款，鐵木真道：「你主有子女麼？何不遣來侍我？」〔專想人家的婦女。〕承暉無奈，還達金主，金主想得一法，把故主永濟的少女，飾作公主，送給鐵木真受用。〔他人女兒，樂得慷慨。〕並將金帛童男女各五百，馬三千匹，作為犒師費。鐵木真乃驅軍北還，出居庸關，把所虜兩河、山東少壯男女數十萬，盡行殺斃，奏凱而去。〔真是一個殺星。〕<break time="100ms" />　　金主珣因國蹙兵弱，防敵再至，因欲遷都汴京，為苟安計。左丞相徒單鎰進諫道：「鑾輿一動，北路皆不守了。今已講和，聚兵積粟，固守京都，乃是上策。若恃遼東為根本，倚山負海，備禦一面，尚不失為中策。若遷至汴京，四面受敵，恐真是無策呢！」〔切要之言。〕金主珣只是不從，徒單鎰憂鬱而亡。金主珣遂命完顏承暉為都元帥，穆延盡忠為左丞，奉太子守忠留守中都，自率六宮啟行赴汴。事為鐵木真所聞，竟憤憤道：「既與我和，還要遷都，是明明疑嫌未釋。不過借著和議，作個緩兵的計策。我難道為他所欺麼？」遂大閱軍馬，再行南侵。<break time="100ms" />　　會值金乣軍〔乣即糾字，音糾，乣軍所收之軍也。〕作亂，戕殺主帥索溫，〔一作索袞。〕另推卓達等〔卓達一作卓多，一作斫答。〕為帥，擊敗金都防兵，遣使至蒙古乞降。鐵木真遂遣降將明安等出助卓達，會兵圍攻燕京。金主珣聞燕京被圍，亟召太子守忠來汴。守忠一行，燕人益懼，蒙古將木華黎，復分徇遼西，攻金北京。守將銀青出戰敗還，為裨將完顏昔烈、高德玉等所戕，改推寅答虎為帥。寅答虎是個沒用的傢伙，見蒙兵勢盛，當即出降。遼西諸郡，聞風歸附，單剩了一座燕京城，就是銅澆鐵鑄，也是孤危萬分。留守都元帥完顏承暉，因盡忠久在行陣，盡把兵權交付，自己得總攬大綱，飛書至汴，乞發援兵。<break time="100ms" />　　金主珣命左監軍永錫，率中山真定軍，左都監烏古論慶壽〔烏古論一作烏庫哩。〕率大名軍共約數萬，馳援燕京。又命御史中丞李英主餉運，行省孛朮魯為後應。〔孛朮魯一作富珠哩。〕英赴大名，終日飲酒，蒙古兵竟來劫糧。英全然不覺，冒冒失失的到了霸州。途中正遇蒙古兵，大刀闊斧的衝殺過來，把所有糧車盡行奪去。英尚是酒氣醺醺，似醒非醒，被蒙古兵殺到馬前，亂槍搠死。餘眾悉斃。慶壽、永錫聞糧已失去，如何行軍？當然遁歸。自是燕都援絕，內外不通。完顏承暉與盡忠會議死守，盡忠言語支吾。承暉自知必死，索性辭別家廟，自作遺表，付尚書省令史師安石，齎送至汴，大致論盡忠奸狀，並及平章政事左副元帥高琪，謀國不忠。且自言不能保燕，死有餘辜，懇主上速任賢去邪，整軍經武，以保孱局等語。一面盡出私財，分給家人，闔家統是號泣。獨承暉神色泰然，仰藥以殉。〔有此忠臣，也足為《金史》光。〕盡忠決計南奔，束裝至通元門，忽見婦女擁雜，呼令挈逃。盡忠瞧著，都是留住燕京的妃嬪，他卻出言相紿道：「我當先出，與諸妃啟途。」諸妃嬪乃讓他出城，他帶著愛妾，攜著細軟物件，竟急奔而去，毫不返顧。妃嬪等進退無路，正在惶急，被蒙古兵一擁殺入，老醜的死刀下，少壯的統被擄散，任情奸污去了。<break time="100ms" />　　燕都既陷，宮室被焚，府庫財寶，搜括殆盡。金祖宗的神主，一古腦兒取擲坑中。至金主得承暉遺表，但贈他為尚書令，兼廣平郡王，所有盡忠棄城的罪名，置諸不問，反令他為平章政事。〔也與永濟一樣糊塗。〕就是朮虎高琪亦任職如故。蒙古兵進攻潼關，急切不能攻下，另由嵩山小路趨汝州，直赴汴京。金急召花帽軍往阻，擊敗蒙古兵前隊，蒙古兵乃還。金主因敵兵已退，特遣僕散安貞統領花帽軍，往平山東。
    </voice>
</speak>
