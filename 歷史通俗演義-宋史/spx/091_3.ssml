<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　退至幽蘭軒，聞金主守緒，已經自縊，遂語將士道：「我主已崩，我尚在此做甚麼？死也要死得明白，諸君可善自為計。」言訖，躍入水中，隨流而沒。將士皆道：「相公能死，我輩獨不能死嗎？」於是兀朮魯、中婁室以下，統皆從死，共得五百餘人。承麟退保子城，因金主自盡，偕群臣入哭，隨語大眾道：「先帝在位十年，勤儉寬仁，圖復舊業。有志未就，實是可哀，應追加尊諡為哀宗。」眾無異議，乃酹為奠，奠尚未畢，子城又陷。奉御完顏絳山，〔絳山一作京錫。〕奉金主守緒遺命，急焚遺骸，霎時間兵戈四集，殺人盈城。承麟等無從脫逃，均死亂軍中。宋將江海搶入金宮，正值金參政張天綱，便麾兵將他縛住。孟珙亦到，問天綱道：「汝主何在？」天綱道：「已殉國了。」〔殉國兩字，聲大而宏。〕珙令他引覓遺屍，到了幽蘭軒，屋已盡毀，當命軍士撲滅餘火，檢出金主屍骨，已是烏焦巴弓，不堪逼視。適蒙古統帥塔察兒亦至，乃擬把金主守緒餘骨，析作兩份，一份給蒙古，一份給宋，此外如寶玉法物，均作兩股分派，且議定以陳蔡西北地為界，蒙古治北，宋治南，彼此告別，奏凱而回。總計金自太祖阿骨打建國，傳至哀宗守緒，歷六世，易九主，共一百二十年而亡。<break time="100ms" />　　孟珙還至襄陽，當將俘獲等件，交與史嵩之。嵩之即遣使賫送臨安，除金主遺骨及寶玉法物外，尚有張天綱、完顏好海等俘囚，一併押獻。知臨安府薛瓊問天綱道：「汝有何面目到此？」天綱慨然道：「一國興亡，何代沒有？我金亡國，比汝二帝何如？」瓊不禁慚赧，但隨口叱罵數語。〔徒自取羞。〕次日，奏白理宗，理宗召天綱問道：「汝真不怕死嗎？」天綱答道：「大丈夫不患不得生，但患不得死。死得中節，有甚麼可怕？請即殺我罷了。」理宗卻也嘉歎，令還繫獄中。刑官復令天綱供狀，令書金主為虜主，天綱道：「要殺就殺，要什麼供狀？」刑官不能屈，乃令隨便書供。天綱但書稱：「故主殉國。」餘無他言，理宗乃獻俘太廟，藏金主遺骨於大理寺獄庫。〔朽骨何用？〕加孟珙帶御器械，江海以下，論功行賞有差。<break time="100ms" />　　先是孟珙等出師攻蔡，外由史嵩之奏請，內由史彌遠主持。至蔡城將下，彌遠已晉封太師，兼任左丞相，鄭清之為右丞相，薛極為樞密使，喬行簡、陳貴誼參知政事。越數日，彌遠因有疾乞休，乃准解左丞相職，加封會稽郡王，奉朝請。又越數日，彌遠竟死。彌遠入相凡二十六年，理宗因他有冊立功，恩寵不衰。二子一婿五孫，皆加顯秩，初意頗欲收召賢才，力反韓侂冑所為。至濟王冤死，廷臣嘖有煩言，遂引用僉壬，排斥五士，權傾中外，全國側目。就是理宗也不能自主，一切盡歸彌遠主裁。彌遠死，理宗始得親政，改元端平。逐三凶，遠四木，三凶已見前回，四木乃是薛極、胡榘、聶子述、趙汝述，均係彌遠私黨，名字上各繫一木，所以叫作四木。召用洪咨夔、王遂為監察御史。咨夔語遂道：「你我既為諫官，須當顧名思義，願勿效前此臺諫，但知趨奉權相，徒作鷹犬呢！」遂很是贊成。於是獻可贊否，薦賢劾邪，盈廷始知有諫官。至嵩之獻俘，遂劾論嵩之，說他：「素不知兵，矜功自侈，謀身詭秘，欺君誤國。在襄陽多留一日，即多貽一日憂。」疏上不報。咨夔又上言：「殘金雖滅，鄰國方強，加嚴守備，尚恐不及，怎可動色相賀，自致懈體？」這數語上陳，還算得了優獎的詔命。太常少卿徐僑，嘗侍講經筵，開陳友愛大義，隱為濟王旻鳴冤。理宗亦頗感悟，復旻官爵，飭有司檢視墓域，按時致祭。旻妻吳氏自請為尼，特賜號慧淨法空大師，月給衣資緡錢，朝政稍覺清明。忽由趙范、趙葵倡了一條守河據關、收復三京的計議，頓時兵釁復起，南北相爭，惹出一場大禍祟來了。<break time="100ms" />　　燕雲未復虜南來，北宋淪亡劇可哀。<break time="100ms" />　　何故端平循覆轍，橫挑強敵釁重開？<break time="100ms" />　　欲知二趙計畫，且看下回說明。<break time="100ms" />　　〔本回文字，與作者所編之《元史演義》略有異同。《元史》以蒙古為主腦，故詳蒙古軍而略宋軍，本書以宋為主腦，故詳宋軍而略蒙古軍。即如金之失汴京，失蔡州，亦不及《元史演義》之詳。蓋金之被滅也，由於蒙古，而宋不過一臂之力，是書就宋論宋，故蒙古與金，皆從略敘而已。至若蒙古與金諸將帥，譯名互歧，各史亦多歧出，本文均添附小注，以便與《元史演義》互相對證，非一手兩歧，所以便閱者之互憶耳。慘澹經營，於此可見。〕
    </voice>
</speak>
