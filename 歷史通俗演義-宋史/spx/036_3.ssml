<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　安石執政以來，未逾數月，操管商權詐之術，與陳升之合謀，侵三司利權，開局設官，分行天下，驚駭物聽。近復因許遵妄議，定按問自首之法，安石任偏見而立新議，陛下不察而從之，遂害天下大公。先朝所立制度，自宜世守勿失，乃妄事更張，廢而不用。如此姦詐專權，豈宜處之廟堂，致亂國紀？願早罷逐，以慰天下。曾公亮畏避安石，陰自結援以固寵，趙抃則括囊拱手，但務依違，皆宜斥免，臣等為國家安危計，故不憚刑威，冒瀆天聽，伏冀明斷施行。<break time="100ms" />　　疏上，安石奏貶琦監處州鹽酒務，顗監衢州鹽稅，並拘述獄中。司馬光等上疏力爭，乃將述貶知江州。琦、顗照安石議，貶謫浙東。殿中侍御史孫昌齡，同判刑部丁諷，審刑院詳議官王師元，皆坐述黨忤安石，謫徙有差。還有龍圖閣學士祖無擇，與安石意見不同，亦遭黜逐。正是：<break time="100ms" />　　黜陟不妨由我主，綱常何必為人拘？<break time="100ms" />　　既而三司條例司官蘇轍，亦被謫為河南府推官，欲知蘇轍如何得罪，容至下回表明。<break time="100ms" />　　〔新法非必不可行，安石非必不能行新法。誤在未審國情，獨執己見，但知理財之末跡，而未知理財之本原耳。當安石知鄞時，略行新法，邑人稱便，即嘵嘵然曰：「我宰天下有餘。」不知四海非一邑之小，執政非長吏之任也。天下方交相詬病，而安石愈覺自是，黜陟予奪，任所欲為。至若登州婦人一案，較諸鬥鶉少年，尤關風化。同僚謂不宜減罪，而彼必欲減免之，蓋無非一矯情立異之見耳。夫朝廷舉措，關係天下安危，而顧可以矯情立異行之乎？我姑勿論安石之法，已先當誅安石之心。〕
    </voice>
</speak>
