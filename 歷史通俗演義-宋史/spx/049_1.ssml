<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十九回<break time="100ms" />　　端禮門立碑誣正士　河湟路遣將復西蕃
    </voice>
    <voice name="zh-HK-WanLungNeural">
        <break time="100ms" />
			　　卻說徽宗既信鄧洵武言，欲重用蔡京，且因京入都陳言，力請紹述，遂再詔改元，定為崇寧二字，隱示尊崇熙寧的意思。擢洵武為中書舍人給事中，兼職侍講，復蔡卞、邢恕、呂嘉問、安惇、蹇序辰官。罷禮部尚書豐稷，出知蘇州。再罷尚書左僕射韓忠彥，出知大名府，追貶司馬光、文彥博等四十四人官階，籍元祐、元符黨人，不得再與差遣。又詔司馬光等子弟，毋得官京師。進許將為門下侍郎，許益為中書侍郎，蔡京為尚書左丞，趙挺之為尚書右丞。自韓忠彥去位，惟曾布當國，力主紹述，因此熙豐邪黨，陸續進用。蔡京亦由布引入，但京本與布有隙，反日夜圖布，陰作以牛易羊的思想，布亦稍稍覺著，怎奈京已深得主眷，一時無從攆逐，只好虛與委蛇。京得任尚書左丞，居然在輔政地位，所有一切政事，布欲如何，京必反抗，所以常有齟齬。會布擬進陳佑甫為戶部侍郎，佑甫係布婿父，與布為兒女親家，京遂乘隙入奏道：「爵祿乃是公器，奈何使宰相私給親家？」〔語甚中聽。〕布忿然道：「京與卞係是兄弟，如何亦得同朝？佑甫雖係布親家，但才足勝任，何妨薦舉？」京冷笑道：「恐未必有才呢。」布益怒道：「京以小人心，度君子腹，怎見得佑甫無才呢？」〔同一小人，何分彼此？〕說至此，聲色俱厲。溫益從旁叱布道：「布在上前，怎得無禮？」布尚欲還叱溫益，但見徽宗已面帶慍色，拂袖退朝，乃悻悻趨出。殿中侍御史錢俶，即於次日呈入彈文，略言：「曾布援元祐奸黨，擠紹聖忠賢。」當有詔罷布為觀文殿大學士，出知潤州。布初由王安石薦引，阿附安石，脅制廷臣。至哲宗親政，始助章惇，繼排章惇。徽宗嗣立，章惇被逐，布為右揆，欲並行元祐、紹聖諸政，乃逐蔡京。嗣與韓忠彥有隙，又引京自助，至是終為京所排，落職出外。時人謂楊三變後，無過曾布。看官道楊三變為何人？就是前文所敘的楊畏。畏在元豐間，附安石等；元祐間，附呂大防等；紹聖間，附章惇等，後被諫官孫諤所劾，號他為楊三變，出知虢州。〔插入楊畏，補上文所未逮。〕布始終姦邪，機變益多，且曾居宰輔，比楊三變尤為厲害，《宋史》編入姦臣傳，與二惇、二蔡並列，也算是名不虛傳呢！〔力斥奸邪。〕<break time="100ms" />　　布既被斥，蔡京當然入相，即受命為尚書左僕射，兼中書侍郎。京入謝，徽宗賜坐延和殿，並面諭道：「神宗創法立制，先帝繼志述事，中遇兩變，國是未定，朕欲上述父兄遺志，卿將何以教朕？」〔教你亡國何如？〕京避座頓首道：「敢不盡死。」<break time="100ms" />　　京既得志，遂禁用元祐法，復紹聖役法，仿熙寧條例司故事，就在都省置講議司，自為提舉講議，引用私黨吳居厚、王漢之等十餘人為僚屬，調趙挺之為尚書左丞，張商英為尚書右丞，凡一切端人正士，及與京異志，概目為元祐黨人，盡行貶斥。就是元符末年疏駁紹述等人，亦均稱為姦黨，一律鐫名刻石，立碑端禮門，這碑叫作「黨人碑」，內列一百二十人，乃是蔡京請徽宗御書，照刊石上。姓名列下：<break time="100ms" />　　司馬光　文彥博　呂公著　呂公亮　呂大防　劉　摯　范純仁　韓忠彥　王　珪　梁燾<break time="100ms" />　　王巖叟　王　存　鄭　雍　傅堯俞　趙　瞻　韓　維　孫　固　范百祿　胡宗愈　李清臣<break time="100ms" />　　蘇　轍　劉奉世　范純禮　安　燾　陸　佃　　　　　　　　　　　　　上列為曾任宰執以下等官<break time="100ms" />　　蘇　軾　范祖禹　王欽臣　姚　勔　顧　臨　趙君錫　馬　默　王　蚡　孔文仲　孔武仲<break time="100ms" />　　朱光庭　孫　覺　吳安持　錢　勰　李之純　趙彥若　趙　卨　孫　升　李　用　劉安世<break time="100ms" />　　韓　川　呂希純　曾　肇　王　覿　范純粹　王　畏　呂　陶　王　古　陳次升　豐　稷<break time="100ms" />　　謝文瓘　鮮于侁　賈　易　鄒　浩　張舜民　　　　　　　　　　　　　上列為待制以上等官<break time="100ms" />　　程　頤　謝良佐　呂希哲　呂希績　晁補之　黃庭堅　畢仲游　常安民　孔平仲　司馬康<break time="100ms" />　　吳詩安　張　來　歐陽棐　陳　瓘　鄭　俠　秦　觀　徐　常　湯　馘　杜　純　宋保國<break time="100ms" />　　劉唐老　黃　隱　王　鞏　張保源　汪　衍　余　爽　常　立　唐義問　余　卞　李格非<break time="100ms" />　　商　倚　張庭堅　李　祉　陳　祐　任伯雨　朱光裔　陳　郛　蘇　嘉　龔　夬　歐陽中立<break time="100ms" />　　吳　儔　呂仲甫　劉當時　馬　琮　陳　彥　劉　昱　魯君貺　韓　跋　上列為雜官<break time="100ms" />　　張士良　魯　燾　趙　約　譚　裔　王　偁　陳　詢　張　琳　裘彥臣　上列為內官<break time="100ms" />　　王獻可　張　巽　李備胡　　　　　　　　　　　　　　　　　　　　　上列為武官
    </voice>
</speak>
