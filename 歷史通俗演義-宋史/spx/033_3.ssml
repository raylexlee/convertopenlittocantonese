<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　韓琦等聞知此事，自然放心，惟因英宗久不御朝，中外耽憂，致多揣測。會值京師憂旱，英宗適御紫宸殿，琦遂請乘輿禱雨，具素服以出，人情乃安。是年冬，葬大行皇帝於永昭陵，廟號仁宗，封長子仲緘為光國公，尋復晉封為淮陽郡王，改名頊。時英宗已生四子，俱係高后所出，除淮陽王頊外，次名顥，又次名顏，幼名頵。顏甫生即夭，餘見後文。越年，改元治平，自春至夏，帝疾大瘳。琦欲太后撤簾還政，乃就入朝奏事時，請英宗裁決十餘件。裁決既畢，琦即復奏太后，且言：「皇上明斷，裁決悉合機宜。」太后一一復閱，亦每事稱善。琦因叩首道：「皇上親斷萬幾，又兼太后訓政，此後宮廷規畫，應無不善，臣年力將衰，恐不勝任，願就此乞休，幸祈賜准！」太后道：「朝廷大事全仗相公，相公如何可去！我卻不妨退居深宮呢！」琦復道：「前代母后，賢如馬、鄧，尚不免顧戀權勢，今太后便擬復辟，誠屬盛德謙沖，非馬、鄧諸后所可及。臣幸際慈明，欽承無已，但不知於何日撤簾？」太后道：「我並不欲預政，無非為皇上前日抱恙未痊，不得已而在此。要撤簾就可撤簾，何必另定日子呢？」言已即起。〔臨事果斷，不愧賢后。〕琦即抗聲道：「太后已有旨撤簾，鑾儀司何不遵行？」當下走過鑾儀司，把簾除下。太后匆匆趨入，御屏後尚見後衣，內外都驚為異事。英宗加琦為右僕射，每日御前後殿，親理政事。並上太后宮殿名，稱作慈壽宮，所有太后出入儀衛，如章獻太后故事。<break time="100ms" />　　既而知諫院司馬光上疏，極言：「內侍任守忠，讒間兩宮，為國大蠹，若非母后賢明，皇上誠孝，幾乎禍起蕭牆，乞即援照國法，將守忠處斬都市！」英宗覽奏，卻也動容，惟一時未見降旨。越宿，韓琦至中書處，驟出空頭敕一道，自己署名簽字，復令兩參政同時簽名。參政一是歐陽修，一是趙槩。槩於仁宗末年，入任是職。歐陽修接敕後，也不多說，當即簽名。趙槩卻有難色，修語槩道：「不妨照簽，韓公總有說法。」槩乃勉強簽字。簽畢，琦即坐政事堂，召守忠至，令立庭下，即面叱道：「你可知罪麼？本當伏法，因奉旨從寬，姑把你安置蘄州，你當感念聖恩，勿再怙惡！」言畢，便取出空頭敕，親自填寫，付與守忠，即日押令出都。〔手段似辣，然處置奄人，不得不如是神速。且韓魏公定已密奉得旨，當非專擅者比。〕又把守忠餘黨史昭錫一律斥出，竄徙南方，中外稱快。<break time="100ms" />　　過了數月，適琦入朝，英宗忽問琦道：「三司使蔡襄，品行如何？」琦未知問意，但答言：「襄頗幹練，可以任用。」英宗不答。越日竟命襄出知杭州。看官道是何因？原來太后聽政時，曾與輔臣言及，謂：「先帝既立皇子，不但宦妾生疑，就是著名的大臣，亦有異言，險些兒敗壞大事，我不願追究，已將章奏都毀去了。」為了這幾句懿旨，時人多猜是蔡襄所奏，究竟襄有無此事，無從證實，不過他素好詼諧，語言未免失檢，遂致同列滋疑。小子嘗記蔡襄平日，與陳亞友善，襄戲令陳亞屬對，口占出句云：「陳亞有心終是惡，」陳即應聲道：「蔡襄無口便成衰。」當時旁坐諸人，共推為絕對。且因襄欲嘲人，反被人嘲，共笑為詼諧的報應。〔因國事帶敘及此，隱寓勸戒之意。〕其實襄擅吏治才，遇有案件，談笑剖決，吏不敢欺。嘗知泉州，督建萬安橋，長三百六十丈，利濟行人。又植松七百里，廣為庇廕，州民無不頌德。萬安橋一名洛陽橋，迄今碑石尚存，蔡襄親書碑文，約略可辨。〔俗說蔡狀元造洛陽橋，就是此處。〕只因戲語招尤，致觸主忌。治平三年丁母憂，歸興化原籍，越年卒于家，追贈禮部侍郎，後來賜諡忠惠。〔仍不掩長，是忠厚之筆。〕<break time="100ms" />　　小子有詩歎道：<break time="100ms" />　　澤留八閩起謳歌，一語招尤可若何？<break time="100ms" />　　才識慎言存古訓，不如圭玷尚堪磨。<break time="100ms" />　　英宗既降調蔡襄，復詔議崇奉濮王典禮。朝右大臣，又互有一番爭議，容至下回表明。<break time="100ms" />　　英宗入嗣，曹后聽政及撤簾，皆韓琦一人之力。宣聖所云：「托六尺之孤，寄百里之命，臨大節不可奪者」，如韓魏公足以當之。歐陽修、曾公亮、張昪、王珪、司馬光等，類皆附驥而彰，而曹后之賢明，英宗之孝敬，亦賴是以成。歐子謂「不動聲色，措天下於泰山之安。」誠非過譽也。彼夫真宗之初有呂端，仁宗之初有王曾，以韓相較，有過之無不及者。賢相與國家之關係，固如此哉！　
    </voice>
</speak>
