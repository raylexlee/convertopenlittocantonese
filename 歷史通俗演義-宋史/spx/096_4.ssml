<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　〔南宋之納李璮，猶北宋之納張瑴。瑴歸宋後，因金人責盟，乃函瑴首以畀之。於是金人遂生輕視，縱兵南來，遂亡北宋。璮為逆賊李全子，既降蒙古，復來歸宋，宋廷不懲前轍，且封為郡王，貪目前之小利，忘日後之大患。試思蒙古方強，豈肯坐視不討，一任叛命乎？況北使郝經，被拘有年，彼方調兵遣將，為南下之謀。璮之降宋，不啻害宋，蒙古益振振有詞，幾何而不大舉南侵也。璮既敗死，宋君若臣方旰食之不遑，乃大喪忽興，嗣君新立，國勢益形岌岌，而猶用一欺君誤國、縱欲敗度之賈似道，宋其尚可為乎？古人謂小人之使為國家，菑害並至。雖有善者，亦無如何，觀於賈似道而益信云。〕
    </voice>
</speak>
