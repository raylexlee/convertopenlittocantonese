<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　先是亮嘗遣使赴宋，令畫工偕往，描寫臨安湖山，持歸作屏。且命繪入己像，立馬吳山頂上，自題一詩，有「立馬吳山第一峰」七字。至是語侍臣道：「朕此次南行，要實踐圖中繪事了。」〔要向鬼門關去了。〕亮眾約六十萬，號稱百萬，氈帳相望，旗鼓連繹不絕。徒單合喜長驅西進，直抵大散關，令游騎攻黃牛堡。守將李彥堅告急，人情洶洶，制置使王剛中乘快馬馳二百里，突入吳璘營中。璘尚高寢，剛中呼璘速起，正色與語道：「大將與國家同休戚，奈何敵已侵邊，尚是高枕安臥？」璘大驚道：「有這般事麼？」隨即率帳前親卒，披甲上馬，與剛中馳至殺金平，厄守青野原，益調內省兵，分道並進，援黃牛堡。徒單合喜見宋師四集，不敢進攻，退駐橋頭寨。吳璘遣裨將彭青率兵夜進，劫破徒單合喜，退還鳳翔。在黃牛堡的金兵，亦被守將李彥堅用神臂弓射退，西路金兵已退。〔川邊解嚴。〕璘又遣彭青復隴州，他將劉海復秦州，曹休復洮州，西北已無虞了。<break time="100ms" />　　東北的大名府，早已屬金，至是有高平人王友直少諳兵法，志復中原。聞金亮渝盟，遂聯絡豪傑，權稱河北等路安撫制置使，遍諭州縣勤王。未幾，得數萬人，分為十三軍，進攻大名，一鼓即克，撫定眾庶，令奉紹興正朔，並遣人入朝奏事。後自壽春來歸，詔授忠義都統制。又有宿遷人魏勝，素號智勇，應募為弓箭手，及金亮南侵，躍然而起，立聚義士三百，渡淮取漣水軍，進攻海州，遍張旗幟，舉煙火為疑兵，又使人招降守卒，諭以金人敗盟興兵，朝廷特興師問罪，如能開門迎降，秋毫無犯。城中人聞言甚喜，即開城相迓。魏勝馳入城中，擒住金知州高文富，陣斃文富子安仁，其餘不戮一人。復招諭朐山、懷仁、沭陽、東海諸縣，一律平定。勝蠲租稅，釋罪囚，發倉庫，犒戰士，馳檄遠近，四方響應。〔居然有大將風。〕乘勢進拔沂州，得甲具數萬。金將蒙恬、鎮國領萬人來爭海州，勝設伏以待，待金兵近城，伏兵猝發，擊死鎮國，餘眾遁去。淮南總管李寶，代奏勝功，詔命勝知海州事。<break time="100ms" />　　金主亮聞數路警報，亟擬渡淮南進，命李通至清河口，築梁濟師。且恐魏勝襲他後路，即分兵數萬，往圍海州。勝遣使向李寶乞援，寶正率師航海，擬從海道拒敵膠西。既得魏勝急報，即帶著手下兵士，往援魏勝。適值金兵到了新橋，距海州城僅十餘里，寶麾兵迎擊，戰鬥方酣，魏勝也出城夾攻，金兵腹背受敵，頓時潰走。勝還守北關，金兵又進，復被勝擊退。既而金兵再攻東門，勝單槍匹馬，出城呵叱，敵皆駭散。翌晨，陰霧四塞，金兵四面薄城，仍不能入，乃拔寨馳去。<break time="100ms" />　　李寶既解海州圍，遂引舟師赴膠西白石島。會值金將完顏鄭家奴，驅戰艦出海口，泊陳家島，相距僅一山。寶禱諸石臼神，北風驟起，正好乘風出戰，霎時間過山薄敵，鼓聲震盪，海波騰躍。敵眾大驚，連忙掣矴舉帆，怎奈風浪捲聚，帆不得駛，反害得心慌意亂，無復行列。寶用火箭注射，火隨風熾，延燒敵舟數百艘。尚有未曾被火的敵舟，還思向前迎敵，寶叱壯士跳躍而過，各用短刀四斲，金兵手足無措，但見得頭顱亂滾，血肉橫飛。完顏鄭家奴無處奔避，也做了刀頭麵。餘將倪洵等情願乞降。寶將降將縶獻，降兵收留，奪得統軍符印，及文書器甲糧斛數以萬計。餘物不便載還，盡行焚毀。火光熊熊，歷四晝夜才熄。海上亦報肅清。〔航海金兵又盡覆歿。〕<break time="100ms" />　　金主亮連得警報，憂怒交並，擬即向清河口濟師。偏有宋老將劉錡用兵扼住，水中暗伏水手，遇有敵舟，用釘鑿沉。亮又不敢逕渡，沒奈何改趨淮西。淮西守將王權，由錡所遣，獨不從錡命，聞得金兵大至，即棄了廬州，退屯昭關。金主亮渡淮入廬州，權又自昭關退保和州。未幾，又退屯采石。錡聞亮已渡淮，也只得引還揚州。亮進陷和州，又遣高景山率兵攻揚州，錡適患病，自揚州退駐瓜州，揚州被陷，沿江上下，難民塞途。錡力疾趨皂角林，收撫流民，並命步將吳超、員琦、王佐等，整軍禦敵。<break time="100ms" />　　金將高景山領兵前來，氣勢銳甚，錡躍馬逕出，麾軍突陣。金兵分作兩翼來圍錡軍，錡左馳右驟，督眾死鬥，約有兩個時辰，馬受傷致蹷，錡遂下馬步戰，殺開一條血路，回趨本營。高景山從後追躡，約半里許，道旁列有叢林，一聲號炮，林中突出許多弓箭手，攢射金兵，金兵多半中箭，只好退去。這弓弩手係王佐步卒，佐見主帥被圍，一面設伏，一面往援。可巧錡退敵進，遂督弓弩手，射退敵兵。錡回營易馬，復招集各將，追擊高景山。景山不及預防，被錡一馬衝入，手起刀落，砍落馬下，餘眾大潰，錡乃收兵回營。為此一戰，錡病益劇，乃上疏求代。
    </voice>
</speak>
