<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　時兩淮警耗，迭至臨安，高宗召楊存中至內殿，商議避敵，且命轉詢陳康伯。康伯聞存中到來，從容延入，解衣置酒，與商大計。存中道：「主上又思航海去了。」〔想是還有餘味。〕康伯道：「我已聞有這般消息，明晨入朝，當極力諫阻。」存中意亦相同，盡歡而散。康伯於次日入奏，極陳航海非計，高宗亦頗感悟，康伯乃退。不意隔了一夕，忽接到高宗手詔，內有「敵若未退，當散百官」等語。〔專想逃走。〕康伯憤甚，竟取了一火，將手詔焚去，且馳奏高宗道：「百官豈可散得？百官一散，主勢益孤，臣請陛下發憤親征。前時平江一役，陛下曾記憶否？」〔應七十回。〕高宗被康伯一激，方有些振作起來。〔仍是一種僥倖思想。〕乃命知樞密院事葉義問，督師江、淮，往視錡疾。中書舍人虞允文參贊軍事，楊存中為御營宿衛使，擇日親征。殿中侍御史陳俊卿上言：「張浚忠藎，決可起用。」高宗因復浚原官，召判建康，並褫王權職，編管瓊州，命都統制李顯忠往統權軍。召劉錡還鎮江養痾，兼顧江防。<break time="100ms" />　　錡留姪汜，率千五百人扼瓜州。都統制李橫，率八千人為援應。金主亮陷沒兩淮，分兵犯瓜州。汜用克敵弓，接連發矢，金兵卻退。葉義問到了鎮江，見錡正病劇，未便與論戰事，但令李橫暫統錡軍，督兵渡江，且飭劉汜繼進。橫以為未可，獨汜頗欲出戰，入問諸錡。錡意亦與汜相反，但搖手示意。汜尚未信，拜家廟而行。義問復促橫並進，橫不得已，與汜同時渡江。甫登對岸，驀見敵騎奄至，似狂風驟雨，迎頭衝來。汜不禁膽怯，下舟返奔。〔少年使氣，往往如是。〕橫孤軍當敵，眼見得不能支持，左軍統制魏俊，右軍統制王方，陸續戰死。橫慌忙卻走，連所佩都統制印，俱致失去，部軍十死七八，徒落得血滿長江罷了。<break time="100ms" />　　義問自得敗耗，亟走建康。遣虞允文馳往蕪湖迎李顯忠，交代王權軍，乘便犒師。允文到了采石，王權已去，顯忠未來，軍士三五星散，均解鞍束甲，坐列道旁。及見了允文，方起立行禮，通報各隊將弁。統制時俊等出迓允文，允文才入帳中，忽有偵卒來報，金主亮已渡江前來了。〔令人愕然。〕原來亮聞瓜州大捷，即築臺江上。自披金甲登臺，殺馬祭天，並用一羊一豕，投入江中。下令全軍渡江，先濟有賞。蒲盧渾進諫道：「臣觀宋舟甚大，行駛如飛。我舟既小，行駛反緩，水戰非我所長，恐不可速濟。」亮怒道：「汝昔從梁王〔疑指兀朮。〕追趙構至海島，曾有大舟麼？」侍衛梁漢臣道：「誠如陛下所言，此時若不渡江，尚待何時？」亮轉怒為喜，即在岸上懸設紅旗黃旗，號令進止。長江上下，舳艫如織，亮獨乘龍鳳大船，絕流而渡。<break time="100ms" />　　采石磯頭，鉦鼓相聞，各將都面面相覷，不發一言。獨虞允文慨然起座，語諸將道：「大敵當前，全仗諸公協力同心，為國殺敵。現在金帛誥命，均由允文攜帶至此，以待有功。允文一介書生，未嫻戎事，亦當執鞭隨後，看諸公殺賊建功哩！」諸將經此數語，也一齊起立道：「參軍且如此忠勇，某等久效戎行，且有參軍作主，敢不誓死一戰。」〔正要汝等出此一語。〕允文大喜，惟隨從允文的幕僚，掣允文衣，密語道：「公受命犒師，不受命督戰。若他人敗事，公忍受此咎麼？」允文怒叱道：「危及社稷，我將奚避？」乃命諸將嚴陣以待，分戈船為五隊。兩隊分列東西兩岸，作為左右軍；一隊駐中流，作為中軍；還有兩隊潛伏小港，作為游兵，防備不測。部署甫畢，敵已大呼而至，亮在後面，自執紅旗，麾舟數百艘，魚貫前來。霎時間，已有七十艘渡至南岸，猛薄宋師。<break time="100ms" />　　宋師見來勢甚猛，稍稍退卻。允文督戰中流，拊統制時俊背上，婉顏與語道：「將軍膽略，素傳遠邇。今退立陣後，反似兒女子一般，威名寧不掃地麼？」〔遣將不如激將。〕時俊聞言，即躍登船頭，手揮雙刀，拚命相搏。軍士亦努力死戰，兩下裡相持不捨。允文復召集海鰍船猛衝敵舟，敵舟不甚堅固，被海鰍船銳角相撞，沉沒了好幾艘。他尚仗著多舟，半死半戰，直至日暮，尚不肯退。允文也覺焦灼，遙見西岸有許多官兵，陸續到來，便即駛舟攏岸，登陸招呼，約略詢問，方知是光州潰卒。眉頭一皺，計上心來，遂與語道：「你等到此，正好立功，我今授你旗鼓，繞道從山後轉出，敵必疑為援兵，定當駭走了。」大家依計，受了旗鼓，歡躍而去。<break time="100ms" />　　允文復下舟督戰，不到片刻，那受計的軍士，已繞出山後，攜著大宋旗號，踴躍前進。金主亮果疑是援軍，拋去紅旗，改用黃旗，麾兵退去。允文又命強弓勁矢，尾擊追射，把金兵射斃無算。直至金兵均退至北岸，方才收兵。亮還至和州，檢點兵士，喪失甚多，遂遷怒各將，捶殺了好幾人。<break time="100ms" />　　驀有警信傳至，曹國公烏祿，已即位東京，改元大定。亮不禁拊髀長歎道：「朕本欲平江南，改元大定，不料烏祿先已如此，這難道是天意不成？」因從文牘篋中，取出改元擬詔，有「一戎衣天下大定」等語，指示群臣，並與語道：「烏祿既叛，朕只好北歸。平定內亂，再來伐宋了。」李通接著道：「陛下親入宋境，無功即歸。若眾潰在前，敵乘諸後，大事去了。」亮又道：「既如此，且分兵渡江，朕當北返。」李通復道：「陛下北去，就使留兵渡江，恐將士亦皆懈體。為陛下計，不若令燕北諸軍，先行渡江，免得他有異志，且斂舟自毀，絕他歸望。那時眾知必死，銳意南進，不怕宋室不滅。滅宋以後，陛下威靈大振，回旗北指，平亂如反掌了。」〔不如是，何由致斃？〕亮大喜道：「事貴神速，明日再行進兵。」乃傳諭諸將，越宿進發。
    </voice>
</speak>
