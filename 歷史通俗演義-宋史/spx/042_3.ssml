<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　神宗接得敗報，也不禁痛悼，甚至不食。追贈徐禧等官，〔禧死有餘辜，豈宜追贈？〕貶沈括為均州團練副使，安置隨州，降曲珍為皇城使。〔咎不在沈括、曲珍，所罰亦誤。〕自是無意西征，每臨朝歎息道：「王安禮嘗勸朕勿用兵，呂公著亦屢陳邊民困苦，都是朕誤信邊臣，害到這般。」〔事過乃悔，事後又忘，都由利令智昏所致。〕<break time="100ms" />　　既而夏人又入寇蘭州，奪據兩關門，副使李浩除困守外無他計。虧得鈐轄王文郁，夜率死士七百餘人，縋城潛下，各持短刀搠入夏營。夏人猝不及防，竟被衝破，嚇得東逃西躲，鼠竄而去。當時比文郁為唐尉遲敬德，經廷議優敘，擢知州事。夏人又轉寇各路，均遭擊退，兵力亦敝，乃由西南都統昂星嵬名濟，〔一譯作茂錫克額不齊。〕移書涇原總管劉昌祚，略云：<break time="100ms" />　　中國者禮樂之所存，恩信之所出，動止猷為，必適於正。若乃聽誣受閒，肆詐窮兵，侵人之土疆，殘人之黎庶，是亦乖中國之體，為外邦之羞。昨日朝廷暴興甲兵，大窮侵討，蓋天子與邊臣之議，為夏國方守先誓，宜出不虞，五路進兵，一舉可定，故去年有靈州之役，今秋有永樂之戰。然較其勝負，與前日之議為何如哉？〔落得嘲笑。〕朝廷於夏國，非不經營之，五路進討之策，諸邊肆擾之謀，皆嘗用之矣。知徼幸之無成，故終於樂天事小之道。況夏國提封萬里，帶甲數十萬，南有于闐作我歡鄰，北有大燕為我強援。若乘間伺便，角力競鬥，雖十年豈得休哉？即念天民無辜，受此塗炭之苦，國主自見伐之後，夙夜思念，以為自祖宗以來，事中國之禮，無或虧怠。而邊吏幸功，上聰致惑，祖宗之盟既阻，君臣之分不交，存亡之機，發不旋踵，朝廷當不恤哉？至於魯國之憂，不在顓臾；隋室之變，生於楊感，此皆明公得於胸中，不待言而後喻。何不進讜言，闢邪議，使朝廷與夏國歡好如初，生民重見太平。豈獨夏國之幸，乃天下之幸也。〔書中雖未免自誇，然詰問宋廷頗中要窾，故特錄之。〕<break time="100ms" />　　昌祚得書上聞，神宗亦無可駁斥，即令昌祚答使通誠。夏乃復遣使上表，有「乞還侵地，仍效忠勤」等語，乃特賜詔命云：<break time="100ms" />　　頃以權強敢行廢辱，朕用震驚，令邊臣往問，匿而不報。〔只好推到幽主上去。〕王師徂征，蓋討有罪，今遣使造庭，辭禮恭順，仍聞國政悉復故常，益用嘉納。〔實是所答非所請。〕已戒邊吏毋輒出兵，爾亦慎守先盟，毋再渝約！<break time="100ms" />　　夏使得詔自去。再命陝西、河東經略司，所有新復城寨，邏卒毋出二三里外。歲賜夏幣，悉如前額。已而夏主復上書乞還侵疆，神宗不許，於是夏人仍有貳心。中丞劉摯，劾奏李憲貪功生事，遺禍至今，不可不懲，乃貶憲為熙河安撫經略都總管。越年為元豐七年，夏人又大舉入寇，號稱八十萬，圍攻蘭州。雲梯革洞，百道並進，閱十晝夜，城守如故，敵糧盡引還。這一次總算由李憲先事預防，守備甚嚴，所以不至陷落。〔一長必鋒。〕及夏人再寇延州德順軍，定西城，並熙河諸寨，均不得逞。未幾又圍定州城，為熙河將秦貴擊退。夏人方捲甲斂師，稍稍歇手了。<break time="100ms" />　　神宗罷免蒲宗孟，用王安禮為尚書左丞，李清臣為尚書右丞，調呂公著知揚州。且因司馬光上《資治通鑑》，授資政殿學士，這《資治通鑑》一書，上起周威烈王二十三年，下終五代，年經國緯，備列事目。又參考群書，評列異同，合三百五十四卷，歷十九年乃成。神宗降詔獎諭道：「前代未聞有此書，得卿辛苦輯成，比荀悅漢紀好得多了。荀悅漢季潁陰人，曾刪定漢書，作帝紀二十篇，所以神宗引擬司馬光。小子也有詩詠道：<break time="100ms" />　　不經鑒古不知今，作史原垂世主箴。<break time="100ms" />　　十九年來成巨帙，愛君畢竟具深忱。<break time="100ms" />　　轉眼間已是元豐八年，神宗有疾，竟要從此告終了。看官少待，試看下回接敘。<break time="100ms" />　　〔夏無可伐之釁，乃以司馬光之將召，啟蔡確西討之謀。俞充為蔡確腹心，上書一請，出師五道，孫固、呂公著等力諫不從，且任一刑餘腐豎，付之重權，就令得勝，尚足為中國羞。況伊古以來，斷未有奄人統軍，而可以成功者。多魚漏師，豎刁為祟，相州潰敗，朝恩監軍，神宗寧獨未聞耶？靈州一敗，李憲尚不聞加罰，且復令經略涇原，再圖大舉，一之為甚，乃至於再。不待沈括、徐禧之生議，而已知其必敗矣。要之兵不可不備，獨不可常用。富鄭公當熙寧初年，奉召入對，已請二十年口不言兵，老成人固有先見之明，惜乎神宗之不悟也。〕
    </voice>
</speak>
