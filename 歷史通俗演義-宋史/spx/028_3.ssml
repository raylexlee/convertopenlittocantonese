<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　是年為仁宗寶元元年，〔景祐四年後，又改元寶元。〕呂夷簡等均已罷職，王曾封沂國公，已經謝世，復起用張士遜，及學士章得象，同平章事，王鬷、李若谷參知政事。因元昊表詞傲慢，各主張絕和問罪，獨諫官吳育卻上言：「姑許所求，密修戰備，彼漸驕盈，我日戒飭，萬一決裂，也不足為我害，這便是欲取姑予的計策。」〔予以虛名，尚屬可行。〕士遜笑為迂論，乃下詔削奪元昊官爵，禁絕互市，並揭榜示邊，略言：「能擒元昊，或斬首上獻，當即授定難軍節度使，作為酬庸。」〔能討即討，何必懸賞？〕一面任夏竦為涇、原、秦、鳳按撫使，范雍為鄜、延、環、慶按撫使，經略夏州。〔兩個飯桶，有何用處？〕知樞密院事王德用，〔即王超子。見二十回。〕請自將西征，仁宗不許。德用狀貌雄偉，頗肖太祖，且平日很得士心。因此仁宗左右，交口進讒，謂不宜久典樞密，並授兵權。仁宗竟自動疑，不但不許西征，反將他降知隨州，改用夏守知樞密院事。<break time="100ms" />　　元昊竟入寇保安軍，兵鋒甚銳，到了安遠寨附近，見有數千宋軍到來，他是毫不在意，以為幾千兵士，不值一掃，哪知兩陣甫交，驀然宋軍裡面，突出一位披髮仗劍，面含金色的將官來，也不知他是人是鬼，是妖是仙，頓時嘩動夏兵，紛紛倒退。這位披髮金面的將官，逢人就砍，無一敢當。夏兵愈覺驚惶，連元昊也稱奇不置，沒奈何麾兵遁去。看官！道此人是誰？乃是巡檢指揮使狄青。〔點名不苟。〕青字漢臣，河西人氏，驍勇善戰，初為騎御散直，從軍西征，累著戰功。他平時臨敵，往往戴著銅面具，披髮督陣，能使敵人驚退。〔俗小說中便說他有仙術了。〕至是為巡檢指揮使，屯守保安，鈐轄盧守勤，檄令禦敵。他手下只帶兵士數千名，一場對壘，竟嚇退元昊雄師數萬人。當下奏捷宋廷，仁宗欲召問方略，會聞元昊復議進兵，乃命圖形以進。小子有詩詠道：<break time="100ms" />　　仗劍西征播戰功，叛王枉自逞英雄。<break time="100ms" />　　試看披髮戴銅面，已識奇謀在算中。<break time="100ms" />　　元昊自保安敗退，改從延州入寇，孰勝孰負，且至下回說明。<break time="100ms" />　　宋有劉太后，而契丹有蕭太后，真可謂兄弟之國，內政相等。至曹后取宗實為己子，隆緒后亦取宗真為己子，舉動又復相似。古所謂難兄難弟，不期於南北兩國見之。惟蕭太后老而淫，蕭耨斤且敢弒主母。而宋尚不聞有此。得毋由夷狄之俗，不及華夏之猶存禮教耶？夏主德明，事南事北，彷彿一條兩頭蛇，元昊獨銳生鱗角，至欲圖王爭霸，羌戎中偏出梟雄，而宋廷適當乏人，文不足安邦，武不足卻敵，徒令元昊增燄耳。幸保安軍尚有狄青，差足為中原吐氣，然官小職卑，未握重權。屈良驥於櫪下，美之適以惜之云。
    </voice>
</speak>
