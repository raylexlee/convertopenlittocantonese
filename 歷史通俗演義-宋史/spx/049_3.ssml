<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　群羌列陣拒戰，背臨宗水，面倚北山，氣勢頗盛。溪賒羅撤登高指揮，居然張黃屋，建大旆，威風凜凜，單望著中軍旗鼓，麾眾衝來。厚號令軍中，不得妄動，只准用強弓迭射，拒住羌人。羌人三進三退，銳氣漸衰，厚乃潛率輕騎，從山北殺上，攻擊溪賒羅撤背後。溪賒羅撤見部眾不能取勝，正在心焦，擬驅馬下山親攻宋營，不防宋軍從山後殺到，大呼羌酋速來受死，谷聲震應，聚成一片。溪賒羅撤不知有若干人馬，驚得手足無措，慌忙逃竄。羌眾見主子駭奔，也即一哄而走，渡水逃生。張誠也帶領右軍，越川奮擊，可巧天起大風，飛沙走石，宋軍順風追趕，羌眾欲回頭迎敵，撲面都是沙泥，連兩目都被迷住，不能開眼，只好四散奔逃。厚與永年，驅兵芟薙，斬首四千三百餘級，俘三千餘人，溪賒羅撤單騎竄去。厚擬乘夜窮追，童貫以為不能及，乃收軍紮營。<break time="100ms" />　　次日進薄鄯州，溪賒羅撤知不可守，復孑身遠逸。其母龜慈公主，帶著諸酋，開城迎降。厚再率大兵趨廓州，羌酋落施軍令結，〔一譯作喇什鈞稜節。〕亦率眾投誠，於是鄯、湟、廓三州，一併克復。<break time="100ms" />　　捷書迭達都中，蔡京率百官入賀，當由徽宗下詔賞功，授蔡京為司空，晉封嘉國公，童貫為景福殿使，兼襄州觀察使，王厚為武勝軍節度觀察留後，高永年、張誠等，亦進秩有差。送隴桚至京師，封安化郡王。京自恃有功，越覺趾高氣揚，罷講議司，令天下有事，直達尚書省。舊有講議官屬，依制置三司條例司舊例，盡行遷官。自張康國以下，得官幾四十人。〔可以專斷，無煩講議。〕毀景靈宮內司馬光等繪像，禁行三蘇及范祖禹、黃庭堅、秦觀等文集，另圖熙寧、元豐功臣於顯謨閣。且就都城南大築學宮，列屋千八百七十二楹，賜名辟雍，廣儲學士，研究王氏《經義字說》。辟雍中供俸孔孟諸圖像，以王安石配享孔子，位次孟軻下。<break time="100ms" />　　重籍邪黨姓名，得三百有九人，刻石朝堂。許將稍有異議，即由京囑使中丞朱諤，劾將首鼠兩端，罷知河南府。擢趙挺之、吳居厚為門下中書侍郎，張康國、鄧洵武為尚書左右丞，召胡師文為戶部侍郎，調陶節夫經制陝西、河東五路。師文係蔡京姻家，最工掊克。陶節夫係蔡京私黨，本為鄜延總管，屢在無關緊要的地方，增築堡砦，虛報經費，所有中飽，悉賂蔡京，因得入任樞密直學士。至是又出任五路經略，統是蔡京一手提拔。節夫遂誘致土蕃，賄令納土，得邦、疊、潘三州，只報稱遠人懷德，奉土歸誠，奏中極力譽京，益堅徽宗信任。<break time="100ms" />　　京又欲用童貫為熙河、蘭湟、秦鳳路制置使，令圖西夏，盈庭都是京黨，當然不敢異詞。偏乃弟蔡卞，謂用宦官守疆，必誤邊計。京竟詆卞懷私，卞即求去，遂出知河南府。〔兄弟間猶相衝突，況在他人？〕卞娶王安石女為婦，號為七夫人，頗知書能詩。卞入朝議政，必先受教閨中，因此僚屬嘗互相嘲謔道：「今日奉行各事，想就是牀第餘談呢！」〔既已知之，何乃無恥？〕及入知樞密院事，家中設宴張樂，伶人竟揚言道：「右丞今日大拜，都是夫人裙帶。」卞明有所聞，不敢詰責伶人。平居出入兄門，歸家時或述兄功德，七夫人冷笑道：「你兄比你晚達。今位出你上，你反向他巴結，可羞不可羞呢？」為這一語，遂令卞與兄有嫌，所以二府政議，常有不合。至此終為兄所排，出調外任。小子有詩歎道：<break time="100ms" />　　甘將骨肉作仇讎，構禍都因與婦謀。<break time="100ms" />　　天怒人愁多不畏，入閨只畏一嬌羞。<break time="100ms" />　　卞既外調，童貫遂出任經略，又要與西夏開釁了。欲知後事，試看後文。<break time="100ms" />　　〔王安石之後有章惇，章惇之後有蔡京，所謂一蟹不如一蟹。宋室元氣，能經幾回斲喪耶？黨人碑之立，如石工安民，猶不忍刻君實名，京猶人耳，胡必排斥舊臣，作一網打盡之計？彼以為專擅大權，無人掣肘，可以任所欲為，不知人之云亡，邦國殄瘁，國已亡矣，京能獨存乎？或謂鄯、湟、廓三州之克復，實自京造成之。夫取其人不足以為民，得其地不足以為利，徒自勞師，已屬無謂，況以六軍之血戰，為權佞之榮身。京得封公拜爵，而孤人子，寡人妻，布奠傾觴，哭望天涯者，已不知凡幾矣。且自河湟幸勝，狃於用兵，卒釀成異日遼、夏之禍。所得者一，所失者十。小人之不可與議國是也，固如此哉！
    </voice>
</speak>
