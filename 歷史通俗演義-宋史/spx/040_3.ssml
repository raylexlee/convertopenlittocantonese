<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　是時契丹主宗真早歿，廟號興宗，子洪基嗣立，〔係仁宗至和二年事，此處乃是補敘。〕復改國號，仍稱為遼，〔此後亦依史稱遼。〕與宋朝通好如前。神宗熙寧七年，遣使蕭禧至宋，請重訂邊界。神宗乃遣太常少卿劉忱等偕行，與遼樞密副使蕭素，會議代州境上，彼此勘地，爭論未決。看官！試想遼、宋已交好有年，畫疆自守，並無齟齬，此番偏來議疆事，顯見是借端生釁，乘間侵佔的狡謀。〔一語斷盡。〕遼使蕭禧來京，謂宋、遼分界，應在蔚、朔、應三州間，分水嶺土壟為界，且詰宋增寨河東，侵入遼界。及劉忱往勘，並無土壟，蕭素又堅稱分水嶺為界。凡山統有分水，蕭素此言，明明是含糊影射，得錯便錯。劉忱當然與辯，至再至三，蕭素仍執己意，不肯通融。〔遼人已經如此，無怪近今泰西各國。〕忱奏報宋廷，神宗令樞密院詳議，且手詔判相州韓琦，司空富弼，判河南府文彥博，判永興軍曾公亮，核議以聞。韓琦首先上表，略云：<break time="100ms" />　　臣觀近年朝廷舉事，似不以大敵為恤，彼見形生疑，必謂我有圖復燕南之意，故引先發制人之說，造為釁端。臣嘗竊計，始為陛下謀者，必曰治國之本，當先聚財積穀，募兵於農，庶可鞭笞四夷，復唐故疆。故散青苗錢，設免役法，置市易務，新制日下，更改無常。而監司督責，以刻為明，今農怨於畎畝，商歎於道路，長吏不安其職，陛下不盡知也。夫欲攘斥四夷，以興太平，而先使邦本困搖，眾心離怨，此則為陛下始謀者大誤也。臣今為陛下計，具言向來興作，乃修備之常，豈有他意？疆土素定，悉如舊境，不可持此造端，以隳累世之好。且將可疑之形，因而罷去。益養民愛力，選賢任能，疏遠奸諛，進用忠鯁，使天下悅服，邊備日充。若其果自敗盟，則可一振威武，恢復故疆，攄累朝之宿忿矣。謹具議上聞！<break time="100ms" />　　富弼、文彥博、曾公亮亦先後上書，大致與韓琦略同，神宗不能遽決。那遼主復遣蕭禧來致國書，只說是忱等遷延，另乞派員會議。神宗再命天章閣待制韓縝，與蕭禧敘談。兩下仍各執一詞，毫無結果。禧且留館不去，自言必得所請，方可回國。宋廷不便驅逐，乃先遣知制誥沈括報聘。括至樞密院，查閱故牘，得前時所議疆地書，遠不相符，即奏稱：「宋、遼分境，本以古長城為界，今所爭在黃嵬山，相差三十餘里，如何可讓？」神宗也不覺歎息道：「大臣不考本末，幾誤國事。」遂賜括白金千兩，令即啟行。括至遼都，遼相楊遵勖，與議至六次，括終不屈。遵勖道：「區區數里，不忍畀我，莫非自願絕好麼？」〔又欲恫嚇。〕括奮然道：「師直為壯，曲為老，北朝棄信失好，曲有所歸，我朝有甚麼害處？」因辭遼南歸，在途考察山川關塞，風俗民情，繪成一圖，返獻神宗。神宗恐疆議未成，意圖北伐，王安石謂戰備未修，且俟緩舉。此外一班輔臣，主戰主和，意見不一。<break time="100ms" />　　神宗入稟太皇太后，太皇太后道：「儲蓄賜與，已備足否？士卒甲仗，已精利否？」神宗茫然答道：「這是容易籌辦的。」太皇太后道：「先聖有言，吉凶悔吝生乎動。若北伐得勝，不過南面受賀，萬一挫失，所傷實多。我想遼果易圖，太祖、太宗應早收復，何待今日？」神宗才悟著道：「敢不受教！」既退尚有所疑，擬再使問魏國公韓琦。不料琦竟病逝，遺疏到京，乃輟朝發哀，追贈尚書令，予諡忠獻，配享英宗廟庭。琦字稚圭，相州人，策立二帝，歷相三朝，宋廷倚為社稷臣。歿前一夕，大星隕州治，櫪馬皆驚。及歿，遠近震悼。〔韓魏公身歿，不可不志，故借此敘過。〕神宗無可與商，只得再問王安石。安石道：「將欲取之，必姑與之，這是老氏遺訓，何妨照行。」神宗乃詔令韓縝，允蕭禧議，就分水嶺為界，計東西喪地七百里，蕭禧欣然辭去，小子有詩歎道：<break time="100ms" />　　外交原不仗空談，我弱人強固未堪。<break time="100ms" />　　獨怪宋遼同一轍，胡為棄地竟心甘？<break time="100ms" />　　遼事既了，交趾忽大舉入寇，究竟如何啟釁，請看官續閱下回。<break time="100ms" />　　〔神宗權罷新法，天即大雨，是或會逢其適，非必天心感應，果有若是之神且速者。但如鄭俠之上流民圖，足為《宋史》中第一忠諫，神宗幾被感悟，罷新法至十有八事。古人視君若天，俠其果有回天之力耶？乃稍明復昧，仍沍群陰，安石、惠卿迭為進退，至遼使以勘界為名，借端索地，廷議不一，而安石卻援欲取姑與之說，熒惑主聽，卒至東西喪地七百里。試問終宋之世，能取償尺寸否耶？後人稱安石為政治家，吾正索解無從矣。
    </voice>
</speak>
