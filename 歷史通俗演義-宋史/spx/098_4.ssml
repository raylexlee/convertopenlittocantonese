<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　陳宜中問堂吏翁應龍，謂似道現在何處？應龍答以不知。宜中疑他已死，即上疏乞誅似道。太皇太后謝氏道：「似道勤勞三朝，不忍因一朝失算，遽置重刑。」乃詔授賈似道醴泉觀使，罷免平章都督。凡似道所創弊政，次第革除。將公田給還田主，令率租戶為兵，放還竄謫諸人。並復吳潛、向士璧等官職，刺配翁應龍至吉陽軍，貶廖瑩中、王庭、劉良貴、陳伯大、董樸等官。既而三學生及臺諫侍臣，復連章請誅似道，太皇太后尚不肯從。似道亦上表乞求保全，且言為夏貴、孫虎臣所誤。有旨令李庭芝資遣似道歸越，守喪終制。似道尚留揚不歸。〔意欲何為？〕王爚復上論：「似道既不死忠，又不死孝，乞下詔嚴加譴責。」及頒詔下去，似道乃還紹興府。紹興守臣閉城不納。王爚復入白太后道：「本朝權臣稔禍，從沒有如似道的厲害，搢紳草茅，疊經彈論，陛下統擱置不行。如此不恤人言，將何以謝天下？」太皇太后乃降似道三官，居住婺州。婺人聞似道到來，爭作露布，驅逐出境，不准容留。監察御史孫嶸叟等又均上言罪重罰輕，更流竄至建寧府。國子司業方應發、中書舍人王應麟均謂：「必須遠投四裔，以禦魑魅。且應重懲奸黨，借申國法。」乃下詔斬翁應龍，籍沒家產。廖瑩中、王庭均除名，竄逐嶺南。二人皆畏罪自盡。似道再被謫為高州團練使，安置循州，籍產充公。榮王與芮已晉封福王，素恨似道，募人作監押官，令他途次除奸。會稽縣尉鄭虎臣欣然請行。這一番有分教：<break time="100ms" />　　作惡從無良結果，喪身徒博醜聲名。<break time="100ms" />　　欲知似道如何了局，且看下回說明。<break time="100ms" />　　〔南宋之亡，事事蹈北宋覆轍。外有強元，猶女真也；內有賈似道，猶蔡京也。女真侵宋，勢如破竹，強元亦然。北宋失守中原，尚有江南半壁可以偏安。韓、岳、張、劉諸將，各任閫帥，兵力俱足一戰。故高宗南渡，傳祚猶百餘年。至南宋則僅恃江、湖。襄、鄂陷，江、淮去，誠如汪立信所云：「無趙氏一寸乾淨土。」有相與淪胥已耳。賈似道為禍宋罪魁，一死誠不足蔽辜，但宋廷諸臣，不於事前發其覆，徒於事後摘其奸，國脈已傷，大奸雖去，亦何益乎？故蔡京死而北宋隨亡；賈似道死而南宋亦繼之，權奸之亡人家國，固如此其烈哉！〕
    </voice>
</speak>
