<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　越宿即傳出中旨，命朱勔領蘇、杭應奉局，及花石綱於蘇州。先是蔡京過蘇，擬修建僧寺，務求壯觀，預估材料，價約巨萬。京不慮乏財，但慮無人督造，適寺僧保薦一人，姓朱名沖，乃是本郡人氏，京即令僧召至，與沖面商。沖一力擔承，才閱數日，即請京詣寺度地。京偕沖到寺，但見兩廡堆積大木，差不多有數千章。京已覺驚異，及經營裁度，所言統如京意。京極口獎許，即命監造。沖有子名勔，幹練不亞乃父，父子一同督理，匝月即成。京往寺遊覽，果然規模閎麗，金碧輝煌，乃復溫言褒賞，令朱沖父子，隨同入都。當下替他設法，將他父子姓名，列入童貫軍籍中，只說是積有軍功，應給官階。〔這是官場通弊。〕自是朱沖父子，居然紫袍金帶，做起官來。〔好運氣。〕<break time="100ms" />　　徽宗性好珍玩，尤喜花石。京令沖採取蘇、杭珍異，隨時進獻。第一次覓得黃楊三本，高可八九尺，確是罕見奇品，獻入後大得睿賞。嗣後逐件獻入，無物不奇，徽宗更覺心歡。至是蔡京遂密保朱勔，令在蘇州設一應奉局，專辦花石，號為「花石綱」。勔既得此美差，內帑由他使用，每一領取，輒數十百萬，於是搜巖剔藪，索隱窮幽。凡尋常士庶家，間有一木一石，稍堪玩賞，即令健卒入內，用黃封表識，指為貢品，令該家小心護視，靜待搬運。稍一不謹，便加以大不敬罪。到了發運的時候，必撤屋毀牆，闢一康莊大道，恭舁而出。士庶偶有異言，鞭笞交下，慘無天日。因此民家得一異物，共指為不祥，相率毀去。不幸漏洩風聲，為所偵悉，往往中家破產，窮民至賣兒鬻女，供給所需，或既經毀去，被他察覺，又硬指他藏寶不獻，勒令交出，可憐蘇、杭人民，無端罹此督責，真是冤無從訴，苦不勝言。而且叱工驅役，掘山輦石，就使窮崖削壁，亦指使搬取，不得推諉，或在絕壑深淵，也百計採取，必得乃止。及運物載舟，無論商船市舶，一經指定，不得有違，篙工柁師，倚勢貪橫，凌轢州縣，道路側目。朱勔假勢作威，更了不得凶橫。<break time="100ms" />　　會從太湖取一巨石，高廣俱約數丈，用大舟裝運，水陸牽挽，鑿城斷橋，毀堤坼片臿，歷數月方達汴京。役夫勞敝，民田損害，幾乎說不勝說。勔奏報中，反謂不勞民，不傷財，如此巨石，安抵都下，乃是川瀆效靈，得此神捷，因此宮廷指為神運石。後來萬歲山成，即將此石運豎山上，作為奇峰，下文再表。<break time="100ms" />　　且說趙挺之辭右相後，心恨蔡京不置，每與僚友往來，必談蔡京過惡。戶部尚書劉逵，與挺之最稱莫逆，嘗言有日得志，必奏黜蔡京。崇寧五年，春正月，彗星出現西方，光長竟天。徽宗因星象告警，避殿損膳，挺之與吳居厚請下詔求言，當即降旨准奏，且擢居厚為門下侍郎，逵為中書侍郎，逵遂乞碎元祐黨人碑，寬上書邪籍禁令。徽宗亦俯如所請，夜半遣黃門至朝堂，毀去碑石。次日蔡京入朝，見黨碑被毀，即入問徽宗。徽宗道：「朕意宜從寬大，所以毀去此碑。」京厲聲道：「碑可毀，名不可滅呢！」這一語聲徹朝堂，朝臣都覺驚異，連徽宗亦向京一瞧，微露怒容。〔敢怒不敢言，亦覺可憐。〕既而退朝，不到半日，即呈入劉逵奏牘，極陳：「蔡京專橫，目無君父，黨同伐異，陷害忠良，興役擾民，損耗國帑，應亟加罷黜，安國定民」等語。徽宗覽奏未決，嗣司天監奏稱太白晝見，應加修省，乃赦一切黨人，盡還所徙，暫罷崇寧諸法，及諸州歲貢方物，並免蔡京為太乙宮使，留居京師。復用趙挺之為尚書右僕射，兼中書侍郎。挺之入對，徽宗道：「朕見蔡京所為，一如卿言，卿其盡心輔朕！」〔既知蔡京罪惡，何不罷黜他方？〕挺之頓首應命。自是與劉逵同心夾輔，凡蔡京所行悖理虐民的事情，稍稍改正，且勸徽宗罷兵息民。<break time="100ms" />　　一日，徽宗臨朝諭大臣道：「朝廷不應與四夷生隙，釁端一開，兵連禍結，生民肝腦涂地，這豈是人主愛民至意？卿等如有所見，不妨直陳！」挺之接奏道：「西夏交兵，已歷數年，現在尚未告靖，不如許夏和成，得抒邊釁。」徽宗點首道：「卿且去妥議方法，待朕施行。」挺之退語同列道：「皇上志在息兵，我輩應當將順。」同列應聲稱是，不過數人，餘多從旁冷笑。看官不必細猜，便可知是蔡京舊黨，尚遍列朝班呢！挺之歸，屬劉逵補登奏疏，大旨是罷五路經制司，黜退陶節夫，開誠曉諭夏人等事。奏入後，大旨照准，徙陶節夫知洪州，遣使勸諭夏主。夏主也應允罷兵，仍修歲貢如初。<break time="100ms" />　　惟蔡京為劉逵所排，憤怨已極，必欲將逵除去，聊快私忿。當下與同黨密商，御史余深、石公弼等道：「上意方向用趙、劉，一時恐扳他不倒，須另行設法為是。」京便道：「我意也是如此，現已設有一法，勞諸君為後勁，何如？」余深問是何計？京作鸕鷀笑道：「由鄭入手，由公等收場，趙、劉其如予何？」〔王莽學過此調，蔡公亦欲摹仿耶！〕余、石等已知京意，齊聲贊成。揖別後，即分頭安排，專待好音。
    </voice>
</speak>
