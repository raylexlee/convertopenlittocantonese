<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　當即改臨安為兩浙大都督府，命將忙兀台〔一作蒙固岱。〕及降臣范文虎入城治事，再命張惠、阿剌罕、董文炳、張弘範、唆都〔一作索多。〕等，入封府庫，收史館禮寺圖書及百司符印告敕，罷官府及侍衛軍，尋復索宮女內侍及諸樂官，宮女多赴水死節。太皇太后尚命賈餘慶為右丞相，劉岊同簽書樞密院事，與左丞相吳堅，簽書樞密院事家鉉翁等，並充祈請使如元。先至伯顏軍營，伯顏引文天祥與堅等同坐，賈餘慶語多諂諛，天祥即斥餘慶賣國，並責伯顏失信。呂文煥從旁勸解，天祥起身叱文煥道：「君家受國厚恩，不能以死報國，尚合族為逆，夫復何言！」文煥語塞。伯顏竟拘住天祥，令隨祈請使北行。一面進駐錢塘江沙上。錢江本有大潮，每日兩至，臨安人方望波濤大作，一洗而空，誰知潮竟三日不至，輿論以為天數，相率咨嗟罷了。<break time="100ms" />　　伯顏聞益王、廣王已出臨安，復遣范文虎率兵南追。駙馬都尉楊鎮本隨二王同行，聞報反馳還臨安，與二王作別道：「我將就死該處，藉緩追兵。」途次遇著文虎，偽言二王已往就鎮。文虎乃執鎮還報，伯顏因入臨安城，建大將旗鼓，率左右翼萬戶巡城，觀潮浙江。又登獅子門覽臨安形勝，部分諸將適福王與芮，自紹興至。伯顏好言撫慰，令隨帝顯及全太后，入覲元都。且遣使入宮宣詔，免牽羊繫頸禮。德祐二年三月丁丑日，伯顏劫帝顯及全太后，並福王與芮，沂王與猷，度宗母隆國夫人黃氏，駙馬都尉楊鎮等，一律北去。小子有詩歎道：<break time="100ms" />　　殘局由來未易支，六齡天子更何知？<break time="100ms" />　　豈真天道無差忒，得失都應自小兒！<break time="100ms" />　　帝顯北去，南宋已亡，尚有一段亡國尾聲，容至下回續敘。<break time="100ms" />　　〔宋多賢母后，而太皇太后謝氏實一庸弱婦。以之處承平之世，尚或無非無議，靜處宮闈。若國步方艱，強鄰壓境，豈一庸嫗所能任此？觀其初信賈似道，及繼任陳宜中，而已可知謝氏之不堪訓政矣。似道為禍宋之魁，夫人知之。宜中之罪，不亞似道。當元兵東下之時，如文天祥四鎮之謀，及其後血戰之策，俱屬可行。即至元兵已薄臨安，文、張請三宮移海，背城一戰。利鈍雖未可必，寧不勝於束手就俘乎？宜中一再阻撓，必欲以國授虜而後快，是似道所不敢為者，而宜中竟為之。趙氏何負於宜中，顧忍出此謀？太皇太后何愛於宜中，顧寧受此辱？要之似道誤國，宜中賣國，謝后婦人，偷生惜死，卒為所欺，蓋亦一亡國奴也。靈鵲之祥，何足信哉？〕
    </voice>
</speak>
