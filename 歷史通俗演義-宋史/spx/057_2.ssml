<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　會金主命斜也統師侵遼中京，遼兵棄城遁去。金兵進拔澤州，遼主延禧尚在鴛鴦濼會獵，聞報大驚，即率衛士五千餘騎，西走雲中。途次恐金兵追至，倉忙得很，連傳國璽都遺落桑乾河。金斜也復越青嶺，令副將粘沒喝，〔一譯作泥嗎哈，即撤改子。〕出瓢嶺兩路會合，逕襲遼主行宮。遼主計無所出，復乘輕騎入夾山。金兵乘勝攻西京，擊敗大同府援兵，竟將西京城奪去，復派別將婁室分徇東勝諸州，得將阿疏，擒住執送金主。金主數責罪狀，阿疏道：「我乃是一個破遼鬼，若非我奔至，遼皇帝未必起兵。遼國的上京、中京、西京，怎見得為金所取哩？」〔雖屬強詞，卻也有理。〕金主微哂道：「你算是一個辯才，我便饒你死罪，活罪卻不能寬免呢！」遂將加杖三百，逐出帳外。一面遣使至宋，請速出師攻燕京。<break time="100ms" />　　是時睦寇初平，徽宗頗有心厭兵，蔡京時已奉詔致仕，獨王黼進言道：「古人有言：『兼弱攻昧，武之善經』。目前遼已將亡，我若不取，燕雲必為女真所有，中原故地，從此無歸還日了。」〔你想燕、雲故土，誰知故土不能重歸，反要增他新土呢。〕徽宗乃決意出師，命童貫為兩河宣撫使，蔡攸為副，勒兵十五萬，出巡北邊，遙應金人。<break time="100ms" />　　攸不習戎事，反自謂燕雲諸州，唾手可得，遂趾高氣揚的入辭帝闕。可巧徽宗左右有二美嬪侍著，攸望將過去，不覺慾火上炎，饞涎欲滴，便大膽指著二嬪，顧語徽宗道：「臣得成功歸來，請將二美人賜臣！」〔侮慢極了。〕徽宗並不加責，反對他微笑。攸復道：「想陛下已經許臣，臣去了。」言畢返身自去。中書舍人宇文虛中上書諫阻，王黼恨他多言，改除集英殿修撰。朝散郎宋昭，乞誅王黼、童貫、趙良嗣等，仍遵遼約，毋搆兵端。疏上後，即有詔革除昭名，竄置海南。王黼就三省置經撫房，專治邊事，不關樞密，且括全國丁夫，計口出算，得錢六千二百萬緡，充作兵費。並貽童貫書道：「太師北行，黼願盡死力。」童貫遂偕蔡攸出師，浩浩蕩蕩的到了高陽關。途中遇著遼使，謂：「奉天錫皇帝新命，願與中朝仍修盟好，寧免歲幣，毋輕加兵。」童貫不許，遼使乃去。<break time="100ms" />　　小子前文所敘，只有遼天祚帝延禧，為什麼有夾山天錫皇帝來？〔析明界限，是著書人慣技。〕原來遼主延禧走雲中，曾留南府宰相張琳，參政李處溫，與都元帥耶律淳，同守燕京。〔即遼南京。〕至遼主遁入夾山，號令不通，處溫與族弟處能，及子奭，外聯怨軍，內結都統蕭乾，謀立淳為帝。張琳不能阻，遂與諸大臣耶律大石〔一譯作達什。〕左弓、虞仲文、曹勇義、康公弼等，集蕃漢諸軍，趨至淳府，引唐朝靈武故事，勸淳即位。淳不肯從，李奭竟持入赭袍，披上淳身，令百官就列階前，拜舞山呼。〔黃袍加身以後，不謂復見此劇。〕淳推讓再三，終不得辭，乃南面即真，遙降遼主延禧為湘陰王，自稱天錫皇帝，建元天福，以妻蕭氏為德妃，加封李處溫為太尉，張琳為太師，改名怨軍為常勝軍，軍中悉委耶律大石。旋聞宋軍來攻燕京，因遣使議和，至得使臣返報，已知和議無成，乃遣達什統軍禦敵，佐以蕭乾，迎截宋師。<break time="100ms" />　　童貫用知雄州和詵計議，遍張黃榜，曉諭燕民，旗上懸揭「弔民伐罪」四大字。〔不足示威，反令人笑。〕且懸賞購求敵士，謂能歸獻燕京，當除授節度使。哪知遼人相率觀望，並沒有簞食壺漿，來迎王師。〔諧謔語。〕都統制種師道奉命從征，貫令護諸將進兵，師道入諫道：「今日出師，譬如盜入鄰家，即不能救，又欲與盜分贓，太師尚以為可行麼？」貫叱道：「天子有命，何人敢違？你怎得妄言惑眾？如或違令，當正軍法。」師道歎聲而出。貫復命兩路進兵，東西並發。東路兵歸師道節制，進趨白溝；西路兵歸辛興宗節制，進趨范村。師道不得已，領兵前行。前軍統制楊可世，已至白溝，忽見遼兵鼓噪前來，勢如狂風驟雨，銳不可當。可世先已生畏，步步退卻，那遼兵竟搗入陣中，來擊後隊。虧得師道先已預備，令軍士各持巨梃，嚴防衝突。即聞前軍潰退，忙督持梃兵出阻，兩下混戰一場，遼兵器械雖利，屢被巨梃格去。自午至暮，遼兵一些兒沒有便宜，方才退去。師道亦退回雄州，辛興宗到了范村，亦被遼兵擊敗，踉蹌遁歸。〔師道猶敗，何怪興宗。〕<break time="100ms" />　　童貫聞兩軍俱敗，正弄得沒法擺佈，忽聞遼使又至，乃召他入見。遼使語貫道：「女真背叛本朝，應亦南朝所嫉視。本朝方擬倚為後援，為什麼貪利一時，棄好百年，結豺狼作毗鄰，貽他日禍根呢？須知救災恤鄰，古今通義。還望大國統盤籌算，勿忘古禮，勿貽後憂。」看官試想！遼使這番說話，乃是理直氣壯，教童貫如何答辯得出？當下支吾對付，但說當奏聞朝廷，再行覆告。遼使自歸，種師道復請與遼和，貫仍不納，反密劾師道通虜阻兵。王黼從中袒貫，降師道為左衛將軍，勒令致仕。用河陽三城節度使劉延慶代任。嗣按徽宗手詔，暫令班師，貫與攸乃相偕還朝。
    </voice>
</speak>
