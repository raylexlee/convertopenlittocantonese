<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　既而遼耶律淳病死，蕭乾等奉蕭氏為皇太后，主軍國事，遙立天祚帝次子秦王定為帝，改元德興。天祚帝有六子，長名敖盧幹，〔一譯作阿咾罕。〕封晉王，次即秦王定，又次為許王寧，又次為趙王習泥烈，〔一譯作錫里。《遼史．天祚紀》，謂天祚四子，趙王居長，皇子表乃有六子，晉王第一，趙王第四，今依表敘明。〕又次為燕國王撻魯，梁王雅里。晉王文妃蕭氏，小字瑟瑟，才貌雙全，嘗因天祚帝無道將亡，作歌諷諫，歌只二首，第一首中有云：「直須臥薪嚐膽兮，激壯士之捐身；可以朝清漠北兮，夕枕燕雲。」這四語傳誦一時，偏天祚帝引為深恨。樞密使蕭奉先為秦、許兩王母舅，恐秦王不得嗣立，因欲謀害晉王，遂誣文妃與駙馬蕭昱及妹夫耶律余睹等，有擁立晉王情事。天祚帝遂賜文妃死，並殺蕭昱等人。獨耶律余睹脫身降金。金兵入遼，曾用余睹為嚮導。蕭奉先又因此入讒，縊殺晉王敖盧幹。及天祚帝遁入夾山，始悟奉先不忠，把他驅逐。奉先欲奔金，被遼軍擒還，令他自盡。到了耶律淳疾篤，與李處溫、蕭幹商議，欲迎立秦王。處溫雖然面允，頗蓄異圖。蕭德妃稱制，聞處溫將通使金、宋，賣國求榮，乃將他處死，並置奭磔刑。<break time="100ms" />　　自是蕭幹專政，人心頗貳，消息傳至宋廷，王黼又入白徽宗，申行北伐，因復命童貫、蔡攸整軍再出。遼常勝軍統帥郭藥師，留守涿州，聞宋師又至，集眾與語道：「天祚失國，女政不綱，宋師又復壓境。看來燕京以南，必歸中國，男兒欲取斗大金印，何必戀戀宗邦，不思變計呢？」〔後來由宋降金，亦本此意。〕部眾應聲道：「唯統帥命！」藥師遂率所部八千人，及涿、易二州版圖，詣童貫處乞降。<break time="100ms" />　　貫大喜，立即表奏，有詔授藥師為恩州節度使，令所部歸劉延慶節制。延慶奉童貫軍令，出發雄州，用藥師為前驅，領兵十萬人，渡越白溝。延慶部下多無紀律，藥師入諫延慶道：「今大軍拔寨啟行，多不戒備。若敵人置伏邀擊，首尾不相應，不就要望塵奔潰麼？」延慶不從。行至良鄉，遼蕭幹率眾衝來，宋師略略與戰，便即退走，被遼兵驅殺一陣，傷斃甚多。延慶收集敗眾，閉壘不出。藥師又復獻計道：「蕭幹兵不過萬人，今悉力拒我，燕山必虛，願得奇兵五千，倍道掩襲，定可得勝。惟請公次子光世策兵援應，萬不可誤！」〔藥師此計，卻是可用。〕<break time="100ms" />　　延慶許諾，遂遣大將高世宣、楊可世與藥師引兵六千，乘夜渡過蘆溝，兼程而進。到了黎明，遼常勝軍偏帥甄五臣已得消息，亟率五千騎入燕城，藥師等繼至，城中已有人守備。經宋軍猛攻數次，得入外城，遂遣使促蕭后出降。蕭后已密報蕭幹，幹急率精兵三千，還燕巷戰。藥師只望劉光世來援，不意杳無影響。甄五臣又復殺出，害得藥師等前後受敵，只好與可世一同棄馬，縋城奔回。世宣竟戰死城中。<break time="100ms" />　　劉延慶進駐蘆溝，既不派遣光世，復不追躡蕭幹，〔真是沒用的飯桶。〕被蕭幹出截餉道，擒去護糧將王淵，及漢軍二人，用布蔽目，羈留帳中。夜半卻假意相語道：「我軍三倍宋軍，明晨當分為三隊，出擊宋營。最精銳的兵士，可衝他中堅，左右翼為應，舉火為號，好殺他片甲不回。」說罷，又陰縱一人出帳，令他還報。<break time="100ms" />　　果然延慶中計，信為真言，待至明旦，遙見火起，疑是遼兵大至，燒營急遁，士卒自相踐踏，死亡過半。蕭幹即縱兵追至涿水，方才退歸。燕人知宋無能為，或作賦，或歌詩，譏諷宋軍。延慶卻沒情沒緒的，退保雄州，檢查軍實，喪失殆盡。小子有詩歎道：<break time="100ms" />　　癡心只望復燕雲，庸帥何堪領六軍？<break time="100ms" />　　一敗已羞偏再敗，寇氛從此溢河汾。<break time="100ms" />　　宋師既敗，童貫無法可施，沒奈何遣使至金，求他夾攻燕京。畢竟燕京為誰所奪？待至下回表明。<break time="100ms" />　　〔方臘之亂，雖殘破六州，究之小醜跳樑，容易盪平，乃猶調兵至十五萬，勞師至四百五十日，方得窮谿蕩穴，削平叛逆。原其擒渠之力，實出小校韓世忠之手，而於諸將無與，遑論童貫？貫竟儼為首功，晉爵太師，封公楚國，何其濫賞若此！未幾而即有征遼之役，彼殆狃於小勝，而以為無功不可成者。詎知遼雖弩末，敵宋尚且有餘，一出即敗，再出復潰，不能制遼，安望制金？迨遼亡而宋自隨之矣。夫燕本可圖，而圖者非人，望福而反以徼禍，誰謂功可妄覬乎？君子是以嫉賊臣。〕
    </voice>
</speak>
