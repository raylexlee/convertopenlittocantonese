<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　是時金兵所至，類多殘破，婁室既陷永興，鼓眾西行。秦州帥臣李績出降，復引兵犯熙河。都監劉惟輔率精騎二千，夜趨新店。翌晨，遇著金兵，前驅大將為黑鋒，由惟輔一馬突出，舞槊直刺。黑鋒不及防備，一槊洞胸，墮馬竟死，餘眾敗退。都護張嚴銳意擊賊，追至五里坡，驟遇婁室伏兵，被圍敗亡。粘沒喝方佔踞西京，〔即河南府。〕聞黑鋒戰歿，遂毀去西京廬舍，往援婁室，留兀朮屯駐河陽。河南統制官翟進得入西京，復用兵襲擊兀朮。兀朮先已預備，設伏以待進。子亮為先行，中伏殉節，進亦幾殆。適御營統制韓世忠，奉詔援西京，路過河陽，可巧遇著翟進敗軍，遂擊鼓進兵，救了翟進。嗣與兀朮相持數日，未得勝仗，不意兀朮恰竟走了。<break time="100ms" />　　看官道為何事？原來粘沒喝引兵西進，聞婁室已轉敗為勝，乃自平陸渡河，逕還雲中。兀朮得知信息，所以也有歸志。惟婁室入侵涇原，由制置使曲端，遣副將吳玠迎擊，至青溪嶺，一鼓擊退金兵。石壕尉李彥仙亦用計克復陝州，及絳、解諸縣。會徽宗第十八子信王榛，本隨二帝北行，至慶源，亡匿真定境中。適和州防禦使馬擴與趙邦傑，聚兵五馬山，從民間得榛，奉以為王，總制諸寨。兩河遺民，聞風響應，榛遂手書奏牘，令馬擴齎赴行在，呈上高宗。高宗展視，見上面寫著：<break time="100ms" />　　馬擴、趙邦傑忠義之心，堅若金石。臣自陷城中，頗知其虛實。賊今稍惰，皆懷歸心。今山西諸砦鄉兵，約十餘萬，力與賊抗。但皆苦乏糧，兼闕戎器，臣多方存恤，惟望朝廷遣兵來援，否則不能支持，恐反為賊用。臣於陛下，以禮言則君臣，以義言則兄弟，其憂國念親之心無異。願委臣總大軍，與諸砦鄉兵，約日大舉，決見成功。臣翹切待命之至！<break time="100ms" />　　高宗覽畢，正值黃潛善、汪伯彥在側，便遞與閱看。潛善不待看完，便問高宗道：「這可是信王親筆麼？恐未免有假。」〔妒心如揭。〕高宗道：「確是信王手書。他的筆跡，朕素認得的。」伯彥道：「陛下亦須仔細。」〔一唱一和。〕高完乃召見馬擴，問明一切，已經確鑿無疑，當即授信王榛為河外兵馬都元帥，並令馬擴為河北應援使，還報信王。擴退朝後，潛善與語道：「信王已經北去，如何還在真定？汝此去須要小心窺伺，毋墮奸人狡謀，致陷欺君大罪！」〔似乎還替馬擴著想。〕馬擴一再辯論，潛善便提出「密旨」二字，兜頭一蓋。且云密旨中，亦令汝聽諸路節制，不得有違。擴乃不與多爭，怏怏而去。既至大名，料知此事難成，逗留了好幾日。〔上文宗澤疏中，言令馬擴自大名取洛相、真定，使在此時。〕金將訛里朵探知此事，恐擴請兵援榛，亟攻五馬山諸寨，並遣人約粘沒喝軍，速來接應。信王榛聞金兵到來，連忙督兵守禦，哪知汲道被金兵截斷，砦眾無水可汲，頓時潰亂。訛里朵乘亂殺入，諸砦悉陷。信王榛亡走，不知所終。小子有詩歎道：<break time="100ms" />　　不共戴天君父仇，枕戈有志願同仇。<break time="100ms" />　　如何孱主昏庸甚，甘棄同胞忍國羞！<break time="100ms" />　　馬擴得知警報，募兵馳援，已是不及，反被金兵截擊清平，吃了一個大敗仗，也只好仍往和州去了。欲知後事，且看下回。<break time="100ms" />　　〔靖康之世，若信用李綱、種師道，則不致北狩。建炎之時，若信用李綱、宗澤，則不致南遷。李綱之效忠於高宗，猶欽宗時也。宗澤之忠勇，較師道尤過之，史稱澤請高宗還汴，前後約二十餘奏，均為黃潛善、汪伯彥所阻抑。抱諸葛之忱，嬰亞夫之疾，高宗之不明，殆視蜀後主為更下乎？信王榛避匿真定，得馬擴、趙邦傑等，奉以為主，一成一旅，猶思規復；高宗擁數路大兵，尚誤聽汪、黃之言，避敵東南，甘任二姦播弄。蓋至宗澤歿，信王榛亡，而兩河中原，乃俱淪沒矣。本回於宗澤、信王榛，敘述獨詳，此外則均從略，下筆固自有斟酌，非徒錄前史已也。〕
    </voice>
</speak>
