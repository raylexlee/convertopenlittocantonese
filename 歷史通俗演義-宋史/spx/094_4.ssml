<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　〔宋廷非無賢將相，如杜範、吳潛、董槐等，皆相才也；孟珙、余玠、馬光祖、向士璧、王堅等，皆將才也。若乘蒙古之有內亂，急起而修政治，整軍實，勉圖安攘，尚不為遲。乃嬖豔妃，暱腐豎，寵貴戚，引奸邪。即當承平之世，尚懼危亡，況強敵壓境，觸機立發，而可若是之顢頇乎？杜範歿矣，孟珙逝矣，內外已乏一賢將相。至謝方叔進而余玠蒙讒；丁大全用而董槐被逐。僅有二三材士以扶危局，反欲盡排去之，理宗之不知理國若此，幾何而不淪胥也。然則淳寶之際，亡形已成。不過因蒙古大統，尚未遽集，故尚有合州之蹉跌，及蒙古君臣之淪謝耳。理宗之不為亡國主，幸哉！〕
    </voice>
</speak>
