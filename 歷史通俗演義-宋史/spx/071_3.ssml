<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　浚得捷報，屈指計算，適合八日期限，不禁驚歎道：「岳侯真是神算，無人可及！」乃令黃誠返報，請飛屯兵荊、襄，北圖中原。自啟節由鄂、岳二州，轉入淮東，至行在覲見高宗。高宗召對便殿，浚奏事畢，復進《中興備覽》四十一篇，經高宗褒獎數語，命置座隅。浚又薦李綱忠誠可以重任，高宗乃命綱為江西安撫制置大使。綱自罷相落職，至紹興二年，曾起為湖廣宣撫使，兼知潭州。荊、湖、江、湘一帶，流民潰卒，不可勝數，聞綱就宣撫任，均附首帖耳，不敢為非。綱日思規復中原，迭陳大計，不下萬言。偏撫臣與他反對，竟說他空言無補，且在任所不聞善狀，因又將他罷職，至是再命他安撫江西。綱入覲高宗，仍抱定規復宗旨，面陳金、齊兩寇，屢擾淮、泗，非出奇無以制勝，應速遣驍將，自淮南進兵，約岳飛為犄角，東西夾擊，方可成功。高宗頗為嘉許，綱告辭而去。<break time="100ms" />　　張浚因秋防緊要，擬再視師江、淮，銳圖大舉，當即入朝面請。且力保韓世忠、岳飛兩人，可倚大事，高宗又一一照准。浚尚未出，已得韓世忠軍報，略言：「在淮陽殺退金兵，惟城尚未下。」看官道這淮陽城是歸何國？原來是屬劉豫管轄。豫聚兵淮陽，為南侵計，世忠欲先發制人，竟引兵渡淮，直薄淮陽城下，適值金兀朮來會劉豫，世忠即督兵與戰。金先鋒牙合孛堇〔一譯作葉赫貝勒。〕恃勇前來，由世忠部將呼延通與他搏鬥，戰至數十合，未分勝負。兩人殺得性起，各將兵械棄去，徒手步戰，終被呼延通扼吭擒住。世忠乘勝掩擊，金人敗去。既而兀朮、劉猊復引兵來援，世忠向張浚求救，待久不至，世忠竟勒陣向敵，且遣人馳語道：「錦衣驄馬，兀立陣前，便是韓相公。汝等何人善戰，便即過來，一決雌雄！」〔一身都是膽。〕既而果有兩敵將衝來，世忠不待近身，奮戈直出，左右一揮，兩敵將死了一雙，餘兵怯退。世忠乃奏報行闕。高宗與張浚商議，浚言：「且會師鎮江，再作計較。」乃下詔令世忠還屯楚州。及浚至鎮江，諸將畢集，浚派張俊屯盱眙，韓世忠仍屯楚州，劉光世屯合肥，楊沂中為張俊後援，岳飛屯襄陽，令圖中原。<break time="100ms" />　　飛自戡定洞庭，還軍襄陽，每日枕戈待旦，以恢復中原為己任。自得張浚馳書獎勉，越發激昂鼓勵，銳圖恢復。未幾朝命又下，改授武勝定國軍節度使，兼宣撫副使，命置司襄陽，且往武昌調軍。飛即日部署，終朝畢事，越宿即趨往武昌。正在募兵集旅，忽接襄陽家報：「姚太夫人病逝了。」飛不禁變色，只叫了「母親」二字，便暈厥過去。左右忙將他掖住，齊聲號呼，好容易喚醒了他，但見他仰天大慟道：「上未能報國全忠，下未能事親盡孝，忠孝兩虧，如何為臣？如何為子？」左右竭力解勸，乃星夜奔喪，馳回襄陽。<break time="100ms" />　　小子於岳飛履歷，第六十一回曾已略敘，此處更宜補述一段故事。飛幼失怙，全賴母親姚氏飲食教誨，始得成人。飛年漸長，事母至孝，但經母命，無一敢違。母嘗以忠義勖飛，且把飛背上，刺著「盡忠報國」四大字，深入膚理，用醋墨塗在字上，令他永久不變。所以飛一生記著，孝字以外，就是忠字。〔揭出忠孝，借古諷今。〕先是廬州解圍，飛得優敘，貤封母為太夫人。飛感朝廷恩遇，擬俟規復中原，辭官終養。〔廬州解圍，事見前回。〕經此驟聞母喪，如何不痛？既至襄陽，將母屍棺殮，扶櫬至廬州守制，一面上報丁憂，且乞終喪。偏有詔令他墨絰從戎，起復為京、湖宣撫使。飛再四奏辭，未邀俞允，但責令移孝作忠。乃不得已，仍就原職。朝廷又命他宣撫河東，節制河北諸路。飛因遣牛臯復鎮汝軍，楊再興復河南長水縣，自督軍攻克蔡州。又飭王貴、郝政、董先等，復虢州及盧氏縣，獲糧十五萬石，降敵眾數萬。再進軍唐州，毀去劉豫兵營，於是慨然上表，請進軍恢復中原。小子有詩詠岳制使道：<break time="100ms" />　　一生繫念只君親，親歿惟存報主身。<break time="100ms" />　　願復國仇三上表，如公才不愧忠臣。<break time="100ms" />　　未知高宗曾否准奏，且看下回便知。<break time="100ms" />　　〔岳武穆之忠孝，備見本回，而智勇亦寓於其間。觀其入洞庭，擒楊么，預定期限，不愆時日，此非料敵如神，因寇制寇，烏能得此奇捷耶？楊么謂除非飛來，不意果有此飛將軍自天而下，恃險者卒以險亡，搗險者不以險怯，此可知世無不可平之巨寇，視我之有以制寇否也。岳母姚氏，抱飛免厄，事載《宋史》本傳，而背涅「盡忠報國」四字，見諸飛被誣對簿、裂裳示驗之時。史雖不詳為岳母所刺，而稗史所載，故老相傳，當非無稽，故本回亦錄及之。及母喪守制，屢詔起復，不得已墨絰從事，彼豈貪戀職位者比？殆激於忠義之忱，欲達恢復中原之本旨，因有此權宜之舉耳。張浚稱岳侯忠孝，誠然！〕
    </voice>
</speak>
