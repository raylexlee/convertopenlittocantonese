<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　忠彥請召還元祐諸臣，詔遣中使至永州，賜范純仁茶藥，傳問目疾，並令徙居鄧州。純仁自永州北行，途次復接詔命，授觀文殿大學士。制詞中有四語云：「豈惟尊德尚齒，昭示寵優，庶幾鯁論嘉謀，日聞忠告。」純仁泣謝道：「上果欲用我呢，死有餘責。」至純仁已到鄧州，又有詔促使入朝。純仁乞歸養疾，乃詔范純禮為尚書右丞。蘇軾亦自昌化軍移徙廉州，再徙永州，更經三赦，復提舉玉局觀，徙居常州。未幾，軾即病歿。軾為文如行雲流水，雖嬉笑怒罵，盡成文章，當時號為奇才。惟始終為小人所忌，不得久居朝列，士林中嘗歎息不置。徽宗又詔許劉摯、梁燾歸葬，錄用子孫，並追復文彥博、司馬光、呂公著、呂大防、劉摯、王珪等三十三人官階。用臺諫等言，貶蔡卞為秘書少監，分司池州，安置邢恕於舒州。向太后見徽宗初政，任賢黜邪，內外無事，遂決意還政，令徽宗自行主持，乃於七月中撤簾。總計訓政期間，不過六月，好算一不貪權勢、甘心恬退的賢后了。〔應加褒美。〕<break time="100ms" />　　宋室成制，每遇皇帝駕崩，必任首相為山陵使，章惇例得此差，八月間哲宗葬永泰陵，靈轝陷泥淖中，越宿乃行。臺諫豐稷、陳次升、龔夬、陳瓘等，劾惇不恭，乃罷知越州。惇既出都，陳瓘申劾：「惇陷害忠良，備極慘毒，中書舍人蹇序辰，及出知潭州安惇，甘作鷹犬，肆行搏噬，應並正典刑。」詔除蹇序辰、安惇名，放歸田里，貶章惇為武昌節度副使，安置潭州。蔡京亦被劾奪職，黜居杭州。林希也連坐削官，徙知揚州。韓忠彥調任首相，命曾布繼忠彥任。布初附章惇，繼與惇異趨，力排紹聖時人，因此得為宰輔。時議以元祐、紹聖，均有所失，須折衷至正，消釋朋黨，乃擬定年號為建中，復因建中為唐德宗年號，不應重襲，特於建中二字下，添入靖國二字。遂頒詔改元，以次年為建中靖國元年。<break time="100ms" />　　到了正月朔日，徽宗臨朝受賀，百官蹌蹌濟濟，齊立朝班，正在行禮的時候，忽有一道赤氣，照入殿廡，自東北延至西南，彷彿與電光相似，赤色中復帶著一股白光，繚繞不已，大家統是驚訝。至禮畢退朝，各仰望天空，赤白氣已是將散，只旁有黑祲，還是未退，於是群相推測，議論紛紛。獨右正言任伯雨，謂年當改元，時方孟春，乃有赤白氣起自空中，旁列黑祲，恐非吉兆。遂夤夜繕疏，極陳陰陽消息的理由，大旨謂：「日為陽，夜為陰；東南為陽，西北為陰；赤為陽，黑與白為陰；朝廷為陽，宮禁為陰；中國為陽，夷狄為陰；君子為陽，小人為陰。今天象告變，恐有宮禁陰謀，以下犯上。且赤散為白，白色主兵，或不免夷狄竊發等事。望陛下進忠良，黜邪佞，正名分，擊奸惡，務使上下同心，中外一體，庶幾感格天心，災異可變為休祥了。」〔暗為後文寫照。〕<break time="100ms" />　　次日拜本進去，沒有什麼批答出來。那宮禁中卻很是忙碌，探問內侍，係是向太后遇疾，已近彌留，伯雨乃不復申奏。過了數日，向太后竟爾歸天，壽五十有六。太后素抑置母族，所有子弟，不使入選，徽宗追懷母澤，推恩兩舅，一名宗良，一名宗回，均加位開府儀同三司，晉封郡王，連太后父向敏中以上三世，亦追授王爵，這也是非常恩數呢。太后既崩，尊諡欽聖憲肅，葬永裕陵，復追尊生母陳太妃為皇太后，亦上尊諡曰欽慈。惟哲宗生母尚存，徽宗奉事惟謹，再越一年方卒，諡曰欽成皇后，與陳太后同至永裕陵陪葬，這卻不必敘煩。<break time="100ms" />　　且說向太后升遐時，范純仁亦病歿家中，由諸子呈入遺表，尚是純仁親口屬草，勸徽宗清心寡慾，約己便民，杜朋黨，察邪正，毋輕議邊事，毋好逐言官，並辨明宣仁誣謗，共計八事。徽宗覽表歎息，詔賻白金三十兩，贈開府儀同三司，賜諡忠宣。范仲淹四子中，純仁德望素著，卒年七十五。〔褒美賢臣，備詳生卒。〕先是徽宗召見輔臣，嘗問純仁安否，以不得進用為憾。至純仁已逝，任伯雨追論純仁被黜，禍由章惇，應亟寘重典，內有最緊要數語云：<break time="100ms" />　　章惇久竊朝柄，迷國罔上，毒流搢紳，乘先帝變故倉卒，輒逞異志。向使其計得行，將置陛下與皇太后於何地？若貸而不誅，則天下大義不明，大法不立矣。臣聞北使言，去年遼主方食，聞中國黜惇，放箸而起，稱善者再。謂南朝錯用此人，北使又問何為只若是行遣？以此觀之，不獨孟子所謂國人皆曰可殺，雖蠻貊之邦，莫不以為可殺也。<break time="100ms" />　　這疏上去，總道徽宗即加罪章惇，不意靜待數日，尚不見報。伯雨接連申奏，章至八上，仍無消息，徽宗已易初志。乃與陳瓘、陳次升等商議，令他聯銜具奏，申論惇罪。兩陳即具疏再進，乃貶惇為雷州司戶參軍。從前蘇轍謫徙雷州，不許佔居官舍，沒奈何賃居民屋。惇又誣他強奪民居，下州究治，幸賃券所載甚明，無從鍛鍊，因得免議。至惇謫雷州，也欲向民僦居，州民無一應允。惇詰問原因，州民道：「前蘇公來此，為章丞相故，幾破我家，所以不敢再允。」惇慚沮而退。〔自作自受，便叫作現世報。〕方惇入相時，妻張氏病危，語惇道：「君作相，幸勿報怨。」〔七字可作座右銘。有善必錄，是書中本旨。〕惇不能從。及張氏已歿，惇屢加悲悼，且語陳瓘道：「悼亡不堪，奈何？」瓘答道：「徒悲無益，聞尊夫人留有遺言，如何不念？」惇不能答，至是已追悔無及。旋改徙睦州，病發即死。
    </voice>
</speak>
