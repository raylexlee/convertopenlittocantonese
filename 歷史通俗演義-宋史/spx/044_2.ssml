<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　越年二月，司空呂公著復歿，太皇太后召見輔臣，流涕與語道：「國家不幸，司馬相公既亡，呂司空復逝，為之奈何？」言畢，即挈帝往奠，贈太師，封申國公，予諡正獻。公著字晦叔，係故相呂夷簡子，自少嗜學，至忘寢食，平居無疾言遽色，暑不揮扇，寒不親火。父夷簡早目為公輔，至是果如父言。范祖禹曾娶公著女，所以公著在朝，始終引嫌。嘗從司馬光修《資治通鑑》，在洛十五年，不事進取，至富弼致仕居洛，杜門謝客，獨祖禹往謁，無不接見。神宗季年，弼疾篤，曾囑祖禹代呈遺表，極論王安石誤國，及新法弊害，旁人多勸阻祖禹，不應進呈。祖禹獨不肯負約，竟自呈入，廷議卻不與為難，贈弼太尉，諡文忠。〔富弼亦一代偉人，前文未曾敘及，故特於此處補出。〕哲宗即位，擢為右正言，避嫌辭職，尋遷起居郎，又召試中書舍人，皆不拜。及公著已歿，始任右諫議大夫，累陳政要，多中時弊。旋加禮部侍郎，聞禁中覓用乳媼，即與左諫議大夫劉安世，上疏諫阻，大旨以帝甫成童，不宜近色，理應進德愛身。又乞太皇太后保護上躬，言甚切至。太皇太后召諭道：「這是外間的謠傳，不足為信。」祖禹對道：「外議雖虛，亦應預防。天下事未及先言，似屬過慮。至事已及身，言亦無益。陛下寧可先事納諫，勿使臣等有無及的追悔呢！」〔恰是至言。〕太皇太后很是嘉納。<break time="100ms" />　　既而知漢陽軍吳處厚，上陳蔡確《遊車蓋亭》詩，意在訕上。臺諫等遂相率論確，乞正明刑。有旨令確自行具析，劉安世等言確罪甚明，何待具析？乃貶確為光祿卿，分司南京。諫官尚以為罪重罰輕，嘖有煩言。范祖禹亦上言確有重罪，應從嚴議。於是文彥博、呂大防等，擬竄確嶺嶠，獨范純仁語大防道：「此路自乾興以來，荊棘叢生，近七十年。倘自我輩創行此例，恐四方震悚，轉致未安。」大防乃不再言。越六日，又下詔再貶確為英州別駕，安置新州。純仁復入白太皇太后道：「聖朝宜從寬厚，不應吹求文字，竄誅大臣。譬如猛藥治病，足損真元，還求詳察。」〔蔡確罪大，誅之不得為過，純仁亦未免太柔。〕太皇太后不從。會知潞州梁燾，奉召為諫議大夫，道出河陽，與邢恕相晤。恕言確有策立功，托燾入朝時聲明。燾允諾，及入京，即據邢恕言入奏。太皇太后出諭大臣道：「皇帝是先帝長子，分所應立，確有甚麼策立功？似此欺君罔上，他日若再得入朝，恐皇帝年少，將為所欺，必受大害。我不忍明言，特借訕上為名，把他竄逐，借杜後患。這事關係國計，雖姦邪怨謗，我也不暇顧了。」<break time="100ms" />　　司諫吳安詩與劉安世等，遂疏劾純仁黨確，呂大防亦言蔡確黨盛，不可不治。純仁因力求罷政，出知潁州。尚書左丞王存，本確所舉，亦出知蔡州。胡宗愈已早為諫官所劾，罷尚書右丞。乃擢劉摯為尚書右僕射，兼中書侍郎，蘇頌為尚書左丞，蘇轍為尚書右丞。會趙瞻、孫固，先後並逝，即進韓忠彥同知樞密院事，王巖叟簽書樞密院事，復召鄧潤甫為翰林學士承旨。潤甫曾阿附王、呂，出知亳州，至是被召，梁燾、劉安世、朱光庭等連疏彈劾，俱不見報。燾等乃力請外補，竟出燾知鄭州，光庭知亳州，安世提舉崇福宮。文彥博因老疾致仕，右司諫楊康國奏劾蘇轍兄弟，文學不正，賈易復入為侍御史，與御史中丞趙君錫，先後論軾。軾出知潁州，尋改揚州，易與君錫一併外用。劉摯峭直，與呂大防議論朝政，輒致齟齬。殿中侍御史楊畏，方附大防，遂劾摯結黨營私，聯絡王巖叟、梁燾、劉安世、朱光庭等為死友，覬覦後福，且與章惇諸子往來，交通匪人。太皇太后即面諭劉摯，摯惶恐退朝，上章自辯。梁燾、王巖叟果上疏論救。太皇太后愈覺動疑，出摯知鄆州，王巖叟亦出知鄭州。嗣復召程頤入直秘閣，兼判西京國子監，為蘇轍所阻，頤亦辭不就職。這便是三黨交攻，更迭消長的情形呢！〔一語結束，可見上文並敘，寓有深意。〕<break time="100ms" />　　元祐七年，哲宗年已十七了，太皇太后留意立后，曾歷采世家女子百餘人，入宮備選。就中有眉州防禦使兼馬軍都虞侯孟元孫女，操行端淑，秉質幽嫻。太皇太后及皇太后兩人，教以女儀，格外勤慎，因此益得兩后歡心。時年十六，與哲宗年齡相當，即由太皇太后宣諭宰臣，略言：「孟氏後能執婦道，應正位中宮。惟近代禮儀，多從簡略，應命翰林臺諫給舍與禮官等，妥議冊后六禮以聞！」這諭下來，那廷臣自有一番忙碌，彼斟古，此酌今，議論了好幾日，方草定一篇儀制，呈入政事堂。呂大防等又詳細核訂。略行損益，再進慈覽。太皇太后傳旨許可，當由司天監擇定吉日，準備大婚。<break time="100ms" />　　先期數日，命尚書左僕射呂大防充奉迎使，尚書左丞蘇頌充發策使，尚書右丞蘇轍充告期使，皇伯祖高密郡王宗晟充納成使，吏部尚書王存〔時王存復調入內用。〕充納吉使，翰林學士梁燾充納采問名使。六禮分司，各有專職，正使以外，且省副使，當以舊尚書省為皇后行第，先納采問名，然後納吉納成告期。五月戊戌日，哲宗戴通天冠，服絳紗袍，臨軒發冊，行奉迎禮。百官相率入朝，呂大防等首先趨入，東西鵠立。典儀官奉上冊寶，置御座前。大防率百官再拜，乃由宣詔官傳諭道：「今日冊孟氏為皇后，命公等持節展禮！」大防等又復拜命，典儀官捧過冊寶，交與大防。大防接奉冊寶，復率百官再拜。宣詔官又傳太皇太后制命道：「奉太皇太后制，命公等持節奉迎皇后！」大防等拜辭出殿，即至皇后行第，當有儐介接待，導見后父。大防入內宣制道：<break time="100ms" />　　禮之大體，欽順重正。其期維吉，典圖是若。今遣尚書右僕射呂大防等以禮奉迎，欽哉維命！<break time="100ms" />　　后父跪讀畢，敬謹答道：
    </voice>
</speak>
