<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　宋廷嚴責劉琸，琸已至揚州，恐坐罪被誅，竟爾憂死。有詔令軍器少監姚翀知楚州，兼制置使。翀毫無材略，也是徐晞稷一流人物。臨行時，留母及妻子居都城，自己購得二妾，駕舟逕往。〔槍刃之下，豈可作藏嬌窟耶？〕至楚城東，艤舟治事。探得楊氏無害己意，乃入城往見，用晞稷故例，更加諂媚。楊氏乃許翀入城，翀見州署被毀，尚未修築，急切無從托足，乃寄治僧寺中，苟延時日。幸有二妾侍奉，倒也不慮寂寞，整日裡左擁右抱，樂得尋歡。既而李全守不住青州，竟降蒙古。劉慶福尚分守山陽，自知已為厲階，惶懼不安，意欲殺李福以贖罪。李福已有所聞，亦欲將慶福殺害。二人互相猜忌，不復相見。一日，楊氏請姚翀議事，翀不敢卻，只好前往。既入李營，見劉慶福亦即到來，楊氏開口道：「哥哥有疾，軍務不能主持。所以請姚制帥及劉總管，共議軍情。」慶福道：「李大哥何時得恙，我卻未曾聞知？」楊氏正要回答，裡面已有人傳出，說要請劉總管入見。劉以李福有疾，料也沒甚意外，遂隨了傳報的人，趨入內室，迂曲數四，纔至李福臥處。遙見福臥不解衣，未免疑慮，不得已走近榻前，開口問道：「大哥有恙麼？」福答道：「煩惱得恁地。」劉左右一顧，見榻旁有劍出鞘，益覺心動，亟忙退出。福竟躍起牀上，持刀追殺慶福，慶福徒手不支，立被殺死。福竟攜首出外堂，交與姚翀。翀大喜道：「慶福首禍，一世奸雄，今頭顱乃落措大手麼？」〔能殺慶福，豈不能殺汝麼？〕遂馳還寺中，立刻草奏，遣白朝廷。復旨到來，翀蒙優獎，福得增秩，楊氏竟進封楚國夫人。惟楚州自夏全亂後，庫儲俱盡，綱運不繼，李福常向翀索餉。翀無從應付，只說待朝廷頒發，便當撥給。福屢催無著，私下動怒道：「朝廷若不養忠義軍，何必建閫開幕？今建閫開幕如故，獨不給忠義軍錢糧，是明借這閫帥，來制壓我忠義軍呢！」隨即與楊氏密謀，邀翀過宴。翀昂然竟往，就坐客次，並不見楊氏出陪。須臾見自己二妾，也被召入內，他不知葫蘆裡面賣什麼藥，。俄見一班糾糾武夫，在客次外獰目探望，料知不是好兆，便起身急走。甫出客次，但聽得一片喧聲道：「姚制使走了！姚翀逃了！」嚇得姚翀無處躲避，幾乎心膽俱碎。正是：<break time="100ms" />　　逐帥幾同棋易子，搶頭好似杖驚兒。<break time="100ms" />　　畢竟姚翀能逃得性命否？待至下回再敘。<break time="100ms" />　　〔天下事莫不壞於一私字。私心一起，則內而作奸，外而犯科，皆因之而起。史彌遠之擅謀廢立，私也。楊后之允行廢立，由恐無噍類之說所激，亦一私也。即濟王竑之隱嫉彌遠，形諸筆墨，亦無非一私也。即潘壬弟兄之欲奉濟王，期建非常之業，亦何一非私也？若夫許國、徐晞稷、劉琸、姚翀諸人，陸續被逐，均為一私字所致。許、徐二人欲制全，而反為所制，劉、姚二人嘗媚全，而無益於媚。一念縈私，著著失敗，彼夏全、劉義福輩，更不足道也。觀此回，不禁為好私者慨矣。〕
    </voice>
</speak>
