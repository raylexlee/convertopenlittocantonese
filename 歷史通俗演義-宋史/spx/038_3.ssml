<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　自古役人，必用鄉戶，徒聞江浙之間，數郡僱役，而欲措之天下，自楊炎為兩稅，租調與庸，既兼之矣，奈何復欲取庸？青苗放錢，自昔有禁，今陛下始立成法，每歲常行，雖云不許抑配，而數世之後，暴官污吏，陛下能保之乎？昔漢武以財力匱竭，用桑弘羊之說，買賤賣貴，謂之均輸，於是商賈不行，盜賊滋熾，幾至於亂，臣願陛下結人心者此也。國家之所以存亡者，在道德之淺深，不在乎強與弱。時數之所以長短者，在風俗之厚薄，不在乎富與貧。臣願陛下務崇道德而厚風俗，不願陛下急於有功而貪富強。<break time="100ms" />　　仁宗持法至寬，用人有序，專務掩覆過失，未嘗輕改舊章，考其成功，則曰未至，言乎用兵，則十出而九敗，言乎府庫，則僅足而無餘。徒以德澤在人，風俗向義，故升遐之日，天下歸仁。議者見其末年，吏多因循，事多不振，乃欲矯之以苛察，濟之以智能，招來新進勇銳之人，以圖一切速成之效，未享其利，澆風已成，欲望風俗之厚，豈可得哉？臣願陛下厚風俗者此也。祖宗委任臺諫，未嘗罪一言者，縱有薄責，旋即超升，許以風聞而無官長。言及乘輿，則天子改容；事關廊廟，則宰相待罪。臺諫固未必皆賢，所言亦未必皆是，然須養其銳氣，而借之重權者，將以折姦臣之萌也。<break time="100ms" />　　臣聞長老之談，皆謂臺諫所言，常隨天下公議，今者物議沸騰，怨讟交至，公議所在，亦知之矣。臣恐自茲以往，習慣成風，盡為執政私人，以致人主孤立，綱紀一廢，何事不生？臣願陛下存綱紀者此也。事關重大，用敢直言，伏乞陛下裁察！<break time="100ms" />　　這疏一上，安石愈加憤怒，使御史謝景溫妄奏軾罪，窮治無所得，方才寢議。軾乞請外調，因即命他通判杭州。軾字子瞻，眉山人。父洵，嘗游學四方，母程氏親授詩書，及弱冠，博通經史，善屬文，下筆輒數千言。仁宗嘉祐二年，就試禮部，主司歐陽修得軾文，擬擢居冠軍，嗣恐由門客曾鞏所為，但置第二，復以春秋對義列第一。嗣入直史館，為安石所忌，遷授判官告院。至是又徙判杭州。<break time="100ms" />　　杭城外有西湖，山水秀麗，冠絕東南，軾辦公有暇，即至湖上遊覽，所有感慨，悉托諸吟詠，一時文士，多從之游。又仿唐時白居易遺規，濬湖除葑，在湖中築土成堤，植桃與柳，點綴景色。後人以白居易所築的堤，稱為白堤，蘇軾所築的堤，稱為蘇堤。相傳蘇軾有妹名小妹，亦能詩。適文士秦觀，字少游，與軾唱和最多。軾又與佛印作方外交，與琴操作平康友，閒游湖上，詩酒聯懽，這恐是附會荒唐，不足憑信。軾有弟名轍，與兄同登進士科，亦工詩文，曾任三司條例司檢詳，以忤安石意被黜，事見上文。小妹不見史乘，秦觀曾任學士，與軾為友。佛印、琴操稗乘中間有記載，小子也無暇詳考了。嘗有一詩詠兩蘇云：<break time="100ms" />　　蜀地挺生大小蘇，〔後人稱軾為大蘇，轍為小蘇。〕才名卓絕冠皇都。<break time="100ms" />　　昭陵試策曾稱賞，可奈時艱屈相儒。〔仁宗初，讀兩蘇制策，退而喜曰：「朕為子孫得兩宰相。」〕<break time="100ms" />　　蘇軾外調，安石又少一對頭，越好橫行無忌了。本回就此結束，下回再行續詳。<break time="100ms" />　　〔本回以程疏起手，以蘇疏結局，前後呼應，自成章法。中敘宋、夏交涉一段，啟釁失律，仍自王安石致之。有安石之稱許王韶，乃有韓絳之誤用種諤。韶議雖非不可行，然無故開釁，曲在宋廷。絳、諤坐罪，而安石逍遙法外，反得獨攬政權，神宗豈真愚且蠢者？殆以好大喜功，墮安石揣摩之術耳。程顥為道學大家，以言不見用而求去；蘇軾為文學大家，以言反遭忌而外調。特錄兩疏，與上回之韓疏相映，蓋重其人乃重其文，筆下固自有斟酌也。
    </voice>
</speak>
