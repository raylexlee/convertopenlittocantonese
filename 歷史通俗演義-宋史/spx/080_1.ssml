<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十回<break time="100ms" />　　廢守備奸臣通敵　申和約使節還朝
    </voice>
    <voice name="zh-HK-WanLungNeural">
        <break time="100ms" />
			　　卻說張浚見了李顯忠，聞知符離兵潰，所有軍資器械，拋棄殆盡，免不得撫膺太息。乃改命劉寶為鎮江軍都統制，自渡淮入泗州，招撫將士，復退還揚州，上疏自劾。朝右一班主和黨，紛紛論浚，孝宗尚不為所動，且賜浚手書道：「今日邊事，倚卿為重。卿不可遂畏人言，朕當與卿全始全終。」浚得此書，乃令魏勝守海州，陳敬守泗州，戚方守濠州，郭振守六合，在淮陰聚水軍，在壽春屯馬軍，大修兩淮戰備。孝宗復召浚子栻，入問守禦情形。浚附呈奏折，略言：「自古明良交會，必協謀同志，借成治功。今臣孤蹤外寄，動輒掣肘。陛下亦無所用臣，臣願乞骸骨歸裡」等語。孝宗覽奏，顧語栻道：「朕信任魏公，不當令退。」既而和議復興，湯思退復入為醴泉觀使，右正言尹穡，遂附思退劾浚。孝宗亦未免動疑，竟降授浚為特進樞密使，宣撫江、淮東西路；貶顯忠為果州團練副使，安置潭州。邵宏淵雖降官階，仍任建康都統制。〔貶李顯忠，仍任邵宏淵，以此為明，誰其信之？〕參知政事辛次膺，前因力阻和議，觸忤秦檜，落職至二十年。自孝宗召入樞密，尋擢參政，至是劾論湯思退，情願免官，遂罷為奉祠。思退竟進任尚書右僕射，兼樞密使。<break time="100ms" />　　思退當然主和，〔去一史浩，復來一湯思退，如何恢復中原？〕獨陳俊卿上疏抗章，謂和議必不可成，張浚仍當復用。孝宗乃仍令浚都督江、淮軍馬。未幾，復得金帥紇石烈志寧來書，大旨仍如前言。思退勸孝宗和金，參政趙葵亦附思退議。工部侍郎張闡奮進道：「敵來議和，畏我呢，愛我呢？恐怕是款我呢？臣意謂決不當和。」〔恰是個硬頭子。〕孝宗道：「朕意也是如此。且隨宜應付，再作計較。」乃遣盧仲賢如金師，賫交覆書。仲賢陛辭，孝宗諭以海、泗、唐、鄧諸州，不宜輕許。仲賢應命而出。偏湯思退佇待朝堂，私語仲賢道：「如果可和，四州亦不妨許金。」〔必欲割地，是何用意？〕<break time="100ms" />　　是時金都元帥僕散忠義已進據宿州，仲賢至宿州，進見僕散忠義。哃喝多端，嚇得仲賢不敢措詞，但答言歸當稟命。忠義乃再給文書，要索四事：一、南北通書，改稱叔姪；二、割讓海、泗、唐、鄧四州；三、歲納銀幣如舊額；四、須送交叛臣，及還中原歸附人民。仲賢匆匆還朝，把來書獻入。孝宗頗悔遣仲賢，張浚也遣子栻入奏，謂仲賢辱國無狀。孝宗遂下仲賢獄，責他擅許四州罪狀。鐫奪三階，尋復除名，竄往郴州。偏湯思退急欲求和，又奏遣王之望充金國通問使，龍大淵為副，暗中囑之望許割四州，惟求減歲幣的半數。之望等去後，右正言陳良翰始得聞知，亟奏言：「朝議未決，之望遽行，恐辱國不止仲賢，應追還之望。先遣一使往議，改定原約，然後通問未遲。」張浚亦上言：「金未可和，請車駕亟幸建康，銳圖進兵。」<break time="100ms" />　　孝宗乃詔飭之望等待命境上，毋得亟往，改命胡昉為金國通問所審議官，一面命廷臣會議和金得失。陳康伯謂：「金人要索四事，最關重大的條目，便是欲得四州。我朝以祖宗陵寢，及欽宗梓宮為言，因此未決，乞召張浚還朝，悉心咨議。」湯思退等俱言和為上計。時虞允文已調任湖北京西宣諭使，胡銓已召為起居郎，還有監察御史閻安中，皆力阻和議。又有監南嶽廟朱熹應召入對，謂非戰無以復仇，非守無以制勝。孝宗默然不答。〔其意可知。〕湯思退又從中讒間，止除熹為武學博士，熹辭職告歸。康伯與思退不合，亦上章求去，孝宗准奏，竟調思退為左僕射，另授張浚右僕射，仍都督江、淮軍馬。<break time="100ms" />　　越年，接得邊報，使臣胡昉被金人執去，孝宗不禁歎息道：「和議不成，大約是有天意呢！」遂召王之望等回朝，且命張浚巡視江、淮，整繕兵備。湯思退暗地焦灼，奏請孝宗稟達上皇，再定大計。孝宗親自批答道：「金人無禮如此，卿尚欲議和麼？況今日敵勢，非秦檜時比，卿乃日夕言和，比秦檜尚且不如。」思退得批大駭，可巧胡昉自金遣還，於是思退又得借口，振振有詞了。<break time="100ms" />　　原來胡昉至金，金人責宋失信，把他拘留。嗣由金主雍釋歸，令昉傳報宋廷，妥商和議。思退遂暗唆王之望及戶部侍郎錢端禮等，奏稱守備未固，國帑已虛，願以符離為鑒，易戰言和。孝宗乃令之望、端禮兩人，宣諭兩淮，且召張浚入供相職。浚此時正大治戰艦，號令兩河豪傑，銳意興師，並令降將蕭琦統領降眾，檄諭遼人，約為聲援。偏錢端禮到了淮上，竟遣人入奏，有「名曰守備，守未必備；名曰治兵，兵未必治」等語。看官！你想張浚如何不憤？如何不惱？還至平江，上表乞休，共至八次。孝宗乃授浚少師，兼保信軍節度使，南判福州。侍御史周操，乞請留浚，反遭罷斥。且撤退兩淮邊備。浚行次餘干，積鬱成疾，昉至彌留，遺書囑二子栻、枃道：「我嘗相國，不能恢復中原，湔滌國恥，死後不當葬我先人墓側，但葬我衡山下便了。」既而訃聞於朝，孝宗頗思浚忠，初贈太保，進贈太師，予諡忠獻。浚，綿竹人，夙具大志，終身不主和議。孝宗即位，頗加倚畀，稱魏公不稱名。所惜忠勇有餘，才智不足，符離師潰，幾令孝宗絕望，所以忽戰忽和，終無定見。〔論斷精當。〕<break time="100ms" />　　自浚歿後，又少了一個反對和議的健將。當由思退奏請，派遣宗正少卿魏杞使金，擬定國書稱，姪大宋皇帝眘再拜奉書於叔大金皇帝，歲幣二十萬。孝宗又面諭杞道：「今遣卿赴金議和，一正名，二退師，三減歲幣，四不發還歸附人。」杞又條陳十七事，由孝宗隨事許可，乃叩首辭別道：「臣奉旨出疆，怎敢不勉？萬一敵人無厭，願速加兵。」孝宗稱善。杞乃退朝，整裝北去。
    </voice>
</speak>
