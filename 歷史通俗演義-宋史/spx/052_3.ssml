<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　徽宗政務餘閒，輒往宮中遊玩，仰眺俯矚，均足賞心悅目，幾不啻身入廣寒，飄飄若仙，當下快慰異常，旁顧左右道：「這是蔡太師愛朕，議築此宮，童太尉等苦心構成，亦不為無功。古時秦始、隋煬盛誇建築，就使繁麗逾恒，恐未必有此佳勝哩。」左右道：「秦、隋皆亡國主，平時所愛，無非聲色犬馬，陛下鑒賞，乃是山林間棄物，無傷盛德，有益聖躬，豈秦、隋所可比擬？」〔一味逢君。〕徽宗道：「朕亦常恐擾民，只因蔡太師查核庫餘，差不多有五六千萬，所以朕命築此宮，與民同樂呢！」〔哪知已為蔡太師所騙。〕左右又諛頌一番，引得徽宗神迷心蕩，越入魔境。<break time="100ms" />　　看官聽著！人主的侈心，萬不可縱。侈心一開，不是興土木，就是好神仙，還有徵歌選色等事，無不相隨而起。徽宗宮中，除鄭皇后素得帝寵外，有王貴妃，有喬貴妃，還有大小二劉貴妃，最邀寵幸，以下便是韋妃等人。二劉貴妃俱出單微，均以姿色得幸。大劉妃生子三人，曰棫，曰模，曰榛，於政和三年病逝。徽宗傷感不已，竟仿溫成后故事，〔溫成事見仁宗時。〕追冊為后，諡曰明達。小劉妃本酒保家女，夤緣內侍，得入崇恩宮，充當侍役。崇恩宮係元符皇后所居，元符皇后劉氏自尊為太后後，〔見四十九回。〕常預外政，且有曖昧情事，為徽宗所聞，擬加廢逐。詔命未下，先飭內侍詰責，劉氏羞忿不堪，竟就簾鉤懸帶，自縊而亡。〔孟后尚安居瑤華，劉氏已不得其死，可見前時奪嫡，何苦乃爾？此即銷納法。〕宮中所有使女，盡行放還。小劉妃不願歸去，寄居宦官何訢家。可巧大劉妃逝世，徽宗失一寵嬪，抑鬱寡歡。內侍楊戩，欲解帝愁，盛稱小劉美色，不讓大劉，可以移花接木。徽宗即命楊戩召入，美人有幸，得近龍顏，天子無愁，重諧鳳侶。更兼這位小劉妃，天資警悟，善承意旨，一切妝抹，尤能別出心裁，不同凡俗！每戴一冠，製一服，無不出人意表，精緻絕倫。宮禁內外，競相仿效。俗語說得好：「酒不醉人人自醉，色不迷人人自迷。」況徽宗春秋鼎盛，善解溫存，驟然得此尤物，比大劉妃還要慧豔，哪有不寵愛的情理？不到一兩年，即由才人進位貴妃。嗣是六宮嬪御，罕得當夕，惟這小劉妃承歡侍宴，朝夕相親，今日倒鸞，明日顛鳳，一索再索三四索，竟得生下三男一女。<break time="100ms" />　　名花結果，未免減芳，那徽宗已入魔鄉，得隴又要望蜀。會值延福宮放燈，竟帶著蔡攸、王黼及內侍數人，輕乘小輦，微服往游。寓目無非春色，觸耳盡是歡聲，草木向陽，煙雲夾道。聯步出東華門，但見百肆雜陳，萬人駢集，鬧盈盈的捲起紅塵，聲細細的傳來歌管。徽宗東瞧西望，目不暇接，突聽得窗簾一響，便舉頭仰顧，湊巧露出一個千嬌百媚的俏臉兒來，頓令徽宗目眙神馳，禁不住一齊喝采。〔酷似一出《挑簾》。〕曾記得前人有集句一聯，可以彷彿形容，聯句云：<break time="100ms" />　　楊柳亭臺凝晚翠，芙蓉簾幕扇秋紅。<break time="100ms" />　　畢竟徽宗有何奇遇，且看下回便知。<break time="100ms" />　　〔王老志也，王仔昔也，林靈素也，三人本屬同流，而優劣卻自有別。老志所言，尚有特識，其諷徽宗也以自省，其勸蔡京也以急退，蓋頗得老氏之真傳，而不專以隱怪欺人者。迨托疾而去，翛然遠引，蓋尤有敝屣富貴之思焉。王仔昔則已出老志下矣，林靈素狡猾逾人，荒唐尤甚。禱雨一事，雖若有驗，然非小有異術，安能幸結主知？孔子謂攻乎異端，斯害也已，靈素固一異端也，奈何誤信之乎？且自神仙之說進，而土木興。土木之役繁，而聲色即緣之以起。巫風、淫風、亂風，古人所謂三風者，無一可犯，一弊起而二弊必滋，此君子所以審慎先幾也。　
    </voice>
</speak>
