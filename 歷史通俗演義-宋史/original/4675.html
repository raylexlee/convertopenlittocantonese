<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第十七回　岐溝關曹彬失律　陳家谷楊業捐軀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七回</br>　　岐溝關曹彬失律　陳家谷楊業捐軀</font></h4>
			　　卻說賀懷浦父子，好談邊事，共守朔方。懷浦曾任指揮使，即太祖元配賀皇后胞兄，子名令圖，出知雄州。他因契丹主幼，委政蕭氏，似屬有機可乘。乃請即出師，北取幽、薊。〔計非不是，但彼有耶律休哥，〕試問有誰人可制耶？太宗遂命曹彬為幽州道行營都部署，崔彥進為副；米信為西北道都部署，杜彥圭為副，出師雄州；田重進為定州都部署，出師飛狐；潘美為雲、應、朔都部署，楊業為副，出師雁門。諸將陛辭，太宗語曹彬道：「潘美可先趨雲州，卿等率十萬眾，但聲言進取幽州。途次寧持重緩行，休得貪利急進！虜聞大兵到來，必悉眾救范陽，不暇顧及山後。那時掩殺前去，可望成功。」曹彬等領命登程，分道並進。彬遣先鋒將李繼隆，北向攻入，連拔固安、新城二縣，進攻涿州。守將賀斯出城迎敵，李繼隆橫槊直前，與賀斯戰三十多合。賀斯力怯，拍馬便走，繼隆急追數步，用力一槊，正中賀斯背心，翻身落馬，再一槊結果性命，契丹兵遂潰。繼隆乘勢奪取涿州。未幾，契丹兵來攻新城，適與米信相遇，米信麾下只有三百人，契丹兵恰有萬餘名。彼多此少，相去懸絕，頓被契丹兵圍住，重重包裹，如箍鐵桶。米信大喝一聲，挺著大刀，當先突圍，三百騎緊隨後面，併力一處，衝破西隅。契丹兵怎肯放鬆，再上前圍繞。巧值崔彥進、杜彥圭等兩路殺到，頓將契丹兵趕散。曹彬亦已馳至，會集各軍，並趨涿州。〔一路敘過。〕<br>　　時田重進亦出飛狐縣南，部將荊嗣率五百騎先行，遙見胡騎漫山塞野而來，差不多有兩三萬人，就中統兵的大將，乃是契丹西面招安使大鵬翼。荊嗣急報田重進，重進連忙趕到，列陣嶺東，命荊嗣出嶺西，乘暮薄敵。大鵬翼越崖前來，嗣用短兵接戰。彼此拚命相爭，互有殺傷。戰至夜半，方才收軍。契丹兵結營崖上，宋軍結營崖下。越宿再戰，契丹兵自崖殺下，勢似建瓴，荊嗣幾抵擋不住，虧得重進遣兵相救，才得殺個平手。嗣因敵勢頗張，不便久持。忽想到譚延美屯兵小沼，可資臂助，急遣使馳書，請他列隊平川，另遣二百人執著白幟，馳騁道旁。大鵬翼登崖遙望，見山下旗幟綿亙，疑是援兵繼至，意欲遁去。嗣即率所部，疾驅往鬥，一面促重進會師。大鵬翼正與嗣軍酣戰，不防重進殺到，驚得不知所措，相率奔潰。荊嗣覷定大鵬翼，拈弓搭箭，颼的一聲，將他射落馬下。宋軍一擁上前，把大鵬翼牽了過來。〔枉叫做大鵬翼，如何不能飛遁。〕大鵬翼成擒，飛狐、靈邱諸守將，聞風膽落，次第請降。〔一路又敘過。〕<br>　　還有潘美一路，從西陘入，與契丹兵大戰寰州城下。契丹兵敗退，寰州刺史趙彥章出降，進圍朔州。節度副使趙希贊亦舉城降，遂轉攻應、雲諸州，所至皆克。〔此路亦簡而不漏。〕捷報送達汴都，百官皆賀，〔醜。〕獨武勝軍節度使趙普，上書進諫道：<br>　　伏睹今春出師，將以收復關外，屢聞克捷，深快輿情。然晦朔屢更，薦臻炎夏，飛挽日繁，戰鬥未息，老師費財，誠無益也。伏念陛下自翦平太原，懷徠閩、浙，混一諸夏，大振英聲。十年之間，遂臻廣濟。遠人不服，自古聖王，置之度外，何足介意？竊念邪諂之輩，蒙蔽睿聰，致興無名之師，深蹈不測之地。臣載披典籍，頗識前言。竊見漢武時主父偃、徐樂、嚴安所上書，及唐相姚元崇，獻明皇十事，忠言至論，可舉而行。伏望萬機之暇，一賜觀覽，其失未遠，雖悔可追。臣竊念大發驍雄，動搖百萬之眾，所得者少，所喪者多。又聞戰者危事，難保其必勝；兵者兇器，深戒於不虞。所繫甚大，不可不思。臣又聞上古聖人，心無固必，事不凝滯，理貴變通。前書有兵久生變之言，深為可慮。苟或更圖稽緩，轉失機宜。旬朔之間，時涉秋序，邊庭早涼，弓勁馬肥。我軍久困，切慮此際或誤指縱，臣方冒寵以守藩，易敢興言而沮眾？蓋臣已日薄西山，餘光無幾，酬恩報國，正在斯時。伏望速詔班師，無容玩敵。臣復有全策，願達聖聰。望陛下精調御膳，保養聖躬。挈彼疲氓，轉之富庶。將見邊烽不警，外戶不扃。率土歸仁，殊方異俗，相率向化，契丹獨將焉往？陛下計不出此，乃信邪諂之徒，謂契丹主少事多，可以用武，以中陛下之意。陛下樂禍求功，以為萬全，臣竊以為不可。伏願陛下審其虛實，究其妄謬。正奸臣誤國之罪，罷將士伐燕之師。非特多難興王，抑亦從諫則聖也。古之人尚聞尸諫，老臣未死，豈敢面諛，為安身而不言哉？冒瀆尊嚴，無任待命！<br>　　這奏甫上，又有捷報到來。田重進再破敵兵，攻入蔚州，獲住契丹監城使耿紹忠，將進逼幽州了。太宗以三軍屢捷，不從普言。仍銳意用兵，忽接曹彬急奏。說是居涿旬日，糧餉不繼，暫退雄州就餉。太宗不覺變色道：「從前朕命他緩進，他反欲速。今則大敵在前，反致退師。倘或被襲，豈不要前功盡棄嗎？」當下飛使傳詔，令曹彬不得驟進，飭引師與米信軍相會，借固兵力。彬奉詔後，遵旨行事。會聞潘美已盡略山後地，偕重進東下，乘勢圖幽州。崔彥進等均請命曹彬道：「朝旨命三路出師，我軍乃是正路，將士最多。今乃逗留不進，轉讓兩路偏師建功立業，豈不可羞？元帥何不統兵前進，急取幽、薊，免落人後呢？」曹彬道：「皇上有詔，不得輕進。」彥進道：「將在外，君命有所不受。元帥能剋日成功，難道尚遭主譴麼？」曹彬暗暗沉吟，自思彥進所言，亦有至理。乃與米信聯絡一氣，各裹糧懷食，逕趨涿州。<br>　　契丹大將耶律休哥，初因部下兵寡，不敢輕敵。專令輕騎銳卒，截宋糧道。一面報知遼廷，速發援兵。蕭太后燕燕，本是一個女中丈夫，接得休哥稟報，竟自統雄師，挾著幼主，出都南援。休哥聞援兵將至，便先至涿州。只命輕兵挑戰，遇著宋軍，一戰即退。俟宋軍蓐食，復衝殺過去，宋軍撤食與鬥，他又退了下去，每日約有數次。夜間卻四伏崖谷，或吹胡哨，或鳴鼓角，待至宋軍殺出，卻又不見一人。〔是即所謂亟肄以敝，多方以誤之策。〕宋軍日夕被擾，累得晝不安食，夜不安眠，只好結著方陣，塹地兩邊，緩緩前進。偏天公又不做美，時方五月，竟與盛暑無二，赤日懸空，纖雲無翳。軍士汗流遍體，屢患口渴。奈沿途又無井泉，只有淺溪汙淖，大眾渴不暇擇，彼此漉淖而飲，直至四日有奇，方得行進涿州。<br>　　俄有偵騎來報，耶律休哥已統兵前來了。曹彬忙飭令各軍，列陣應敵。嗣又有探馬報道：「契丹太后蕭氏，及少主隆緒，盡發國中精銳，前來接仗了。」〔迭用探語，筆亦驚人。〕這一驚非同小可，頓令宋營將士，無不失色。曹彬與米信商議道：「我看全營兵士，已疲乏極了，糧又將盡，如何當得起大敵？不如見機回軍罷！」米信道：「見可而進，知難而退，這是行軍要訣，將軍何必多疑？」彬乃下令退師。為這一退，頓使全營兵馬，不復成列，一鬨兒向南飛奔。〔曹彬稱為良將，乃忽進忽退，並無主宰，我殊不解。〕耶律休哥聞宋軍已退，出兵追來。至岐溝關，追著宋軍。宋軍已無心戀戰，勉勉強強的返旆交鋒。無如用兵全仗作氣，氣已疲餒，萬萬振作不起。況耶律休哥部下，本是強壯得很，兼且養精蓄銳，盛氣殺來。看官！試想這困頓勞餓的宋軍，哪裡支撐得住？戰不數合，仍舊返奔。曹彬、米信不能禁遏，也只好隨勢退卻，沿途棄甲拋戈，不可勝數。好容易奔至沙河，才覺追兵已遠，大眾瀕河休息，埋鍋造飯，準備夜餐。忽又聽得戰礮連天，契丹兵從後追到。彬與信不敢再戰，棄食忍饑，渡河南走。宋軍渡未及半，敵兵已經殺至，把宋軍亂劈亂斲，差不多似削瓜切菜。可憐這班宋軍，一半兒殺死，一半兒溺死。河中屍首填滿，水俱為之不流。所有拋棄戰仗，積同邱壑，均被契丹兵搬去。<br>　　蕭太后母子兩人，統兵到了沙河，與休哥會著。見休哥已經大捷，很是喜慰。休哥請乘勝南追，殺至黃河以北，方才回軍。蕭太后道：「盛暑不便行軍，宋師正犯此忌，所以敗績，我軍何可蹈他覆轍？不如得勝回朝，俟至秋高馬肥，再行進兵便了。」言已，即命班師還燕。封休哥為宋國王，改遣耶律斜軫調集生力軍，再行南下不題。<br>　　且說曹彬等逃至易州，計點兵士，傷亡大半。只好拜本上奏，自行請罪。太宗覽奏，懊喪得很，乃下詔召還曹彬、米信，及崔彥進等還京、令田重進屯定州，潘美還代州，徙雲、應、朔、寰四州吏民，分置河東、京西。各路佈置尚未妥貼，契丹將耶律斜軫已率兵十萬，至定安西。知雄州賀令圖自恃驍勇，選兵出戰，哪禁得敵兵勢盛，徒落得一敗塗地，拚命逃回。斜軫進攻蔚州，賀令圖急乞師潘美，美率軍往援，與令圖再行進兵。到了飛狐，正遇斜軫兵，與戰又敗。於是渾源、應州諸守將，統棄城南走。斜軫乘勝入寰州，殺守城吏卒千餘人。潘美既敗績飛狐，退至代州，再議出兵保護雲、朔諸州。副將楊業入諫道：「今虜兵益盛，不應與戰，戰亦難勝。朝廷止令徙數州史民，入居內地。我軍但出大石路，先遣人密告雲、朔州守將。俟大軍離代州時，雲州吏民即可先出，我師進次應州，虜兵必來拒戰。那時朔州吏民也可乘間出城，我軍直入石竭谷，遣強弩千人，陳列谷口。再用騎師援應，那時三州吏民，可保萬全，強虜亦無從殺掠了。」潘美聞言，不免沉吟。旁邊閃出護軍王侁，阻撓業議，大聲道：「我軍多至數萬，乃畏懦如此，豈非令人恥笑？為今日計，竟趨雁門北川中，鼓行前進，堂堂正正的與他交戰一場，未必定他勝我敗。」業搖首道：「勝敗雖難逆料，但他已兩勝，我已兩敗。倘或再至挫衂，後事更不堪設想了。」〔這是知己知彼之言。〕侁冷笑道：「君侯素號無敵，今逗撓不進，莫非有他志不成？」〔小人之口，真是可畏。〕業憤然道：「業何敢避死，不過因時尚未利，徒令殺傷士卒，有損無益。護軍乃疑我有貳，業當為諸公先驅，須知業非怕死哩！」遂號召部兵，準備出發。臨行時，向潘美涕泣道：「業本太原降將，應當早死。蒙皇上不殺，擢置連帥，交付兵柄。業並非縱敵不擊，實欲伺便立功，借報恩遇。今諸君責業避敵，業尚敢自愛麼？業此去，恐不能再見主帥了。」美聞言，哼了一聲，復裝著笑臉道：「君家父子均負盛名，今乃未戰先餒，無怪令人不解。汝盡管放膽前去，我當前來救應。」業復道：「虜兵機變莫測，須要預防，此去有陳家谷，地勢險峻，可以駐守。請主帥遣兵往駐，俟業轉戰到此，即出兵夾擊，方可援應，否則恐無遺類了。」潘美復淡淡的答道：「我知道了。」〔只此四字，已見妒功害能口脗。〕<br>　　楊業乃率兵自石跌口出發，延玉、延昭隨父同行，途遇契丹兵，當即殺上。耶律斜軫稍戰即走，業揮兵趕去，沿途多是平原，料無伏兵，只管盡力窮追。斜軫且戰且行，誘至中途，放起號砲，四面伏兵，如蜂而至。斜軫又還兵前戰，把業兵困住垓心。業帶領二子，捨命衝突，硬殺出一條血路，退趨狼牙村，兵士已喪亡過半。那敵兵尚不肯捨，一齊追來。業只得驅兵南奔，自己斷後。戰一程，退一程，好容易到陳家谷口，眼巴巴的望著援軍。哪知谷中並無一人，忍不住慟哭道：「這遭死了！」延玉、延昭亦涕泣不止。業復道：「父子俱死，也是無益。我上受國恩，下遭時忌。舍死以外，更無他法。你兩人可自尋生路，返報天子。須知我忠信見疑，為人所賣。若蒙皇恩昭雪，我死亦瞑目了。」延玉道：「兒願隨父親同死，不願逃生。」業搖頭不答。延昭語延玉道：「潘帥已應允來援，就是不到陳家谷，也總可以出師。兄弟且保護父親，據住谷口。我前去乞援，若得請兵到來，尚可父子俱全呢！」計議已定，契丹兵已經殺到，萬弩齊發，箭如雨點。延昭慌忙走脫，已是流矢貫臂，鮮血淋漓。他也不遑裹創，飛馬乞援去了。<br>　　業與延玉尚率麾下血戰，延玉身中數十矢，忍痛不住，哭對乃父道：「兒去了，不能保護父親。」說至「親」字，口吐狂血，暈絕身亡。業見延玉已死，好似萬箭攢胸，回顧手下，已不過數百人。便流淚與語道：「汝等都有父母妻孥，與我俱死，有何益處？快各自逃生，回報天子罷！」〔可悲可恫，閱至此處，怪不得坊間小說，唾罵潘美。〕各將士也流涕道：「生則俱生，死則俱死，我等怎忍捨割將軍？」業乃拚死再戰，尚手刃胡兵數十百人。身上也受數十創，反覺得麻木不仁，不知痛癢。無奈馬亦負傷，不能再進，沒奈何暫避林中。契丹將耶律希達望見袍影，用強弩射來，正中馬腹，馬仆地上，業亦隨墮。契丹副部署蕭撻覽縱馬搶入，把業捉去。業部下均戰死，無一生還。契丹兵擁業至胡原，見道旁有一石碑，上書「李陵碑」三字，業不禁長歎道：「主上待我甚厚，我本思討賊扞邊，上報主恩。今為奸臣所迫，兵敗成擒，尚有何面目求活呢！」又大呼道：「寧為楊業死，毋為李陵生。」〔兩語不見史傳，係作者借楊業口中，警醒後世。〕呼畢，遂向碑上撞將過去，頭破腦裂，霎時畢命。後人有詩詠楊業道：<br>　　矢盡兵亡戰力摧，陳家谷口馬難回。<br>　　李陵碑下成忠節，千載行人為感哀。<br>　　業已撞死，究竟潘美是否出援，待小子下回敘明。<br>　　〔宋初健將，首為曹彬，其次莫如潘美。然彬謙仁有餘，智勇不足。岐溝之敗，誤在不智，又誤在不勇。勇者非浪戰之謂也，遇事有斷，是謂之勇。宋太宗既成彬輕進矣，彬應持重以待，毋惑歧謀。乃遽信諸將之言，引兵深入，裹糧三日，行軍五月，以為行險僥倖之計。及聞敵軍大至，遽爾駭退，謂非不勇得乎？若潘美則更不足道矣，楊業驍將也，久歷行陣。匪惟勇號無敵，即料事度勢，亦有先見之明，美乃不信其言，反誤信一忮刻之王侁。卒至孤軍應敵，力竭身亡。侁之罪固不容誅，美之罪亦豈可逭？後人憫業嫉美，至生出種種訛傳，目潘美為大奸，雖屬言之過甚，然究非盡出無稽，以視曹彬之不伐不矜，相去尤遠甚焉。故有識者嘗為之歎曰：「北宋無將！」〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>