<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第九十回　誅逆首淮南紓患　戕外使蜀右被兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十回</br>　　誅逆首淮南紓患　戕外使蜀右被兵</font></h4>
			　　卻說姚翀聞變，抱頭出竄，見外面已露刃環列，幾無生路可尋。還虧李全部下的鄭衍德，挺身保護，翼他出圍，沿途尚聞有嘩噪聲，連忙薙去鬚髯。縋城夜走，遁至明州，未幾病死。〔二妾不知如何著落？〕宋廷以淮亂相仍，再四逐帥，乃欲輕淮重江，楚州不復建閫，就用統制楊紹雲兼制置使，改楚州為淮安軍，命通判張國明權守。盱眙守彭<img src=/mpf/p/PHP.BMP align=absmiddle border=0>，想乘此建功立業，潛遣張惠、范成進入淮安，語全將國安用、閻通道：「朝廷不降忠義軍錢糧，無非因劉慶福、李福等，屢次生亂，所以停給。今慶福已除，李福尚在，何不一併除去，為朝廷弭患呢？」國、閻二人也以為然，並聯絡王義深、邢德一同舉事。時張林又來降宋，亦欲除福復仇，遂與四人合議，同率眾趨李福家。適李福出門，邢德兜頭一刀，將福梟了首級，復闖入內室，殺死全次子通，並四覓楊氏，適得一婦人匿牀下，便即牽出，殺死了事。遂將這婦人首，充作楊氏，與李福頭顱，並至楊紹雲處獻功。紹雲遣送臨安，闔廷皆喜。看官試想！這楊氏李姑姑，曾善用雙刀，具有一身膽力，難道便畏匿牀下，坐聽梟首麼？原來這婦人首，乃是全妾劉氏，那楊氏早已輕裝易服，逃往海州去了。〔雌兒畢竟不凡。〕朝廷以功由彭<img src=/mpf/p/PHP.BMP align=absmiddle border=0>，即令他經理淮東。張惠、范成進不得邀賞，又因糧餉缺乏，密約降金，擬執<img src=/mpf/p/PHP.BMP align=absmiddle border=0>為贄儀，遂趨還盱眙，設宴邀<img src=/mpf/p/PHP.BMP align=absmiddle border=0>。兩人奉觴上壽，接連灌到數十杯，<img src=/mpf/p/PHP.BMP align=absmiddle border=0>竟醉倒席上，被兩人捆縛起來，竟渡淮降金去了。<br>　　李全受蒙古命，經略山東，聞兄妾被害，當然不肯干休。便請諸蒙古元帥，願報兄仇。蒙古元帥不肯遽從。全斷指為示道：「全若再歸南朝，有如此指！」於是蒙古帥命全下淮南。全服蒙古衣冠，移文兩淮，自稱山東淮南領行省事。楊紹雲見了移文，便避往揚州。王義深也奔降金人。國安用獨不奔避，誘殺張林、邢德，攜首投全軍，自行贖罪。全乃不殺安用，與他同入淮安，復移兵佔住海州、漣水等處。全妻楊氏又至淮安與全相會，仍然是夫妻完聚，骨肉團圓。<br>　　史彌遠尚專務招撫，使人說全，令毋用兵淮南，當仍加節鉞。全以東南利用舟楫，急切裡不得水師，不如陽順朝命，陰習水戰。紹定元年，即理宗四年，改頒正朔。李全廣募水卒，不限南北，宋軍多往應全募，遂增設戰艦，與楊氏大閱海洋。一個是兩邦閫帥，甲冑輝煌，一個是半老佳人，冠笄絢爛，好算作盜賊世界，兒女英雄。〔李全夫婦不倫不類，故用筆亦若諷若刺。〕全又與金合縱，約把盱眙畀金，金封全為淮南王，全佯辭不受。自是盤踞淮境，對宋稱臣，好索餉豢兵；對蒙古也稱臣，就將淮南商稅鹽利，一併壟斷，好作為蒙古歲貢；對金且虛與周旋，免他作梗。〔不愧狡兔。〕宋廷士大夫都曉得全懷異志，只因彌遠執政，專事羈縻，哪個敢來多嘴。全因節鉞未加，復遣私人入都，請建閫山陽。一時未得所請，竟密令部將穆椿等，潛入皇城縱火，毀去御前軍器庫，把先朝庋藏的兵甲，盡付一炬。<br>　　朝廷已明知由全所使，還是苟且偷安，不加責問。及全麥舟過鹽城，知揚州翟朝宗，令尉兵出來奪麥，惹得全怒氣衝天，立率水陸兵數萬名，來搗鹽城。戍將陳益、樓強皆遁，知縣陳遇亦逾城逃去，公私鹽貨，皆為全有。朝宗忙遣幹官王節至鹽城，懇全退師。全哪裡肯依，留鄭祥、董友守鹽城，自提兵還淮安，上表朝廷，只說「捕盜過鹽城，縣令等棄城遁去。全恐軍民驚擾，所以入城安眾，現已返楚」云云。彌遠尚以全守臣節，授彰化、保康節度使，兼京東鎮撫使，諭令釋兵。全勃然道：「朝廷待我如小兒，啼乃授果，我要這節鉞何用？」〔你明明是個寵兒，屢次變臉。〕彌遠復為罷朝宗，命通判趙璥夫暫攝州事。<br>　　全造舟益急，歷招沿海亡命，充作水手。又貽書璥夫，托詞防備蒙古，須增給五千人錢糧，並求誓書鐵券。政府尚遺餉不絕，他軍士見淮海輸粟，都竊議道：「朝廷唯恐賊不飽，教我輩何力殺賊？」射陽湖人至有養北賊戕淮民的謠言。時趙范、趙葵已接奉朝命，節制鎮江、滁州軍馬，趙善湘為江、淮制置使。三趙俱嫉全如仇，力主用兵。會值彌遠告假，諸執政不加可否，獨參政鄭清之深以為憂，遂與樞密袁韶、尚書范楷，力勸理宗討逆。理宗准奏，清之又轉告彌遠。彌遠乃亦改圖，遂請旨削全官爵，並下詔諭道：<br>　　君臣天地之常經，刑賞軍國之大柄，順斯柔撫，逆則誅夷。惟我朝廷，兼愛南北，念山東之歸附，即淮甸以綏來。視爾遺黎，本吾赤子，故給資糧而脫之餓莩，賜爵秩而示以寵榮。坐而食者逾十年，惠而養之如一日，此更生之恩也，何負汝而反耶？蠢茲李全，儕於異類。蜂屯螘聚，初無橫草之功；人面獸心，曷勝擢髮之罪。謬為恭順，公肆陸梁，因饋餉之富以嘯聚儔徒；挾品位之崇以脅制官吏。凌蔑帥閫，殺逐邊臣，虔劉我民，輸掠其眾，狐假威以為畏己，犬吠主旁若無人。姑務包含，愈滋猖獗，稔茲恣暴，用怨酬恩，舍是弗圖，孰不可忍？李全可削奪官爵，停給錢糧，敕江、淮制臣，整諸軍而討伐，因朝廷僉議，堅一意以勦除。蔽自朕心，誕行天罰。肆予眾士，久銜激憤之懷；暨爾邊氓，期洗沉冤之痛。益勉思於奮厲，以共赴於功名。凡曰脅從，舉宜效順，當察情而宥過，庸加惠以褒忠。爰飭邦條，式孚眾聽。能擒斬全首者，賞節度使錢二十萬，銀絹二萬匹，同謀人次第擢賞。能取奪現占城壁者，州除防禦使，縣除團練使，將佐官民兵，以次推賞。逆全頭目兵卒，皆我遺黎，豈甘從叛？良由剏制，必非本心，所宜去逆來降，並與原罪，若能立功效者，更加異賫。噫！以威報虐，既有辭於苗民，惟斷乃成，斯克平於淮、蔡。佈告中外，咸使聞知！<br>　　相傳此詔即鄭清之所草，詔下後，李全便率眾至揚州灣頭，來奪揚城。趙璥夫惶急欲奔，為副都統丁勝所阻，乃閉城拒守。會璥夫得史彌遠書，許增全萬五千人糧，勸歸淮安，因即遣部吏劉易赴全營，持書相示。全笑道：「史丞相勸我歸，丁都統與我戰，非相紿麼？」即擲書不受。易返報璥夫，璥夫亟發牌印，至鎮江迎接趙范。范亦約葵同援。葵即率雄勝、寧淮、武定、強勇四軍，共萬五千名，馳赴揚州。全黨鄭衍德，勸全先取通、泰二州，再攻揚城，全乃引兵攻泰州。知州宋濟迎降，全入掠子女貨幣，轉趨揚州。途次聞范、葵已入揚城，便舉起馬鞭，撻鄭衍德道：「我本欲先取揚州，汝等勸我取通、泰，今二趙已入揚州了，試問揚州易下否？」衍德無詞可答。<br>　　全乃分兵守泰州，自率眾攻揚州，進撲東門。趙葵出城搏戰，拒濠問答。葵問全來何為？全答道：「朝廷動見猜疑，今復絕我糧餉，我並非背叛，但來索糧呢！」葵怒道：「朝廷視汝作忠臣孝子，汝乃反戈攻陷城邑，怎得不絕汝錢糧？汝云非叛，欺人呢？欺天呢？由汝道來！」〔揭破狡謀。〕全理屈詞窮，竟彎弓抽矢，向葵射來。葵用槍撥矢，矢入濠中，遂驅軍越濠，擬與全決戰，全竟退去。翌日，全悉眾攻城，也被葵擊退。嗣是屢攻屢卻，二趙更迭戰守，並陸續有援軍到來，無懈可擊。全擬築長圍，困住守兵，自己跨馬張蓋，部下奏樂，督兵築壘。范令諸門用輕兵牽綴，自領銳卒出堡寨，向西攻全。全亦分兵酣戰，自辰至未，殺傷相當，兩下方鳴金收軍。越宿，范復出師大戰，令偏將金玠，襲擊全糧船，殺敗全將張友，奪得糧船數十艘。又越宿，葵復出戰，亦將全軍殺敗，惟全自恃兵眾，始終不肯退去。<br>　　自紹定三年冬季，相持至四年孟春，全尚欲浚塹固壘。范、葵遣諸將出城掩擊，全不及防備，奔入土城，蹂溺甚眾。范列陣西門，上馬待戰，偏全眾閉壘不出。葵語范道：「賊俟我收兵，方來追擊呢！」當下命將校李虎，伏騎破垣間，佯收步卒誘賊。賊果掩殺出來，李虎奮起力鬥，城上亦矢石如雨，賊乃敗回。到了上元，城中放燈張樂，故示整暇。全亦往海陵，召伎侑觴，張燈設宴。越日，復置酒高會平山堂，有堡寨候卒，識全槍上垂有雙拂，便入報趙、范。范語葵道：「此賊好勇而輕，既出土城，定當成擒。」乃先授李虎密計，然後盡選精銳，西出攻全，卻故意用羸卒旗號，誘他迎擊。全望見旗幟，突鬥而前，范麾兵並進，葵輕出搏戰，各軍俱踴躍上前，無一落後。全始知不可敵，且戰且退，欲奔還土城，將至甕門，忽有一彪軍突出，阻住馬前，為首一員統帥，躍馬掄刀，大呼道：「賊全休走！李虎在此！」〔不亞虎名。〕全無心戀戰，復拍馬返奔。趙葵、李虎前後相迫，殺得全兵東倒西歪，十喪七八。全奪路北走，逕趨新塘。新塘淖深數尺，適值久晴，浮塵如燥壤，全手下只有數十騎，拚命亂逃，急不擇路，更兼天色將昏，前途難辨，撲通撲通的響了數聲，那數十騎都陷入淖中，全亦當然被陷。官軍從後追至，競持長槍亂刺，全急呼道：「毋殺我，我乃頭目。」官軍聞得頭目兩字，越發奮力刺全，全立被刺斃，所從三十餘人，也毋一得生。軍士且支解全屍，分奪鞍馬器械，回營報功。看官！你道全陷淖中，何故尚自稱頭目？他以為頭目兩字，乃是普通賊目的稱呼，並非賊帥，意欲將此哄騙官軍，幸圖脫難。哪知官軍裡面的賞格，已有獲一頭目，應賞若干的條例，所以軍士恐奪不調勻，索性把他支解，碎屍而去。〔好詐者終以詐敗。〕全既死，餘黨欲潰，惟國安用不從，議推一人為首，莫肯相下，乃還趨淮安，欲奉全妻楊氏為主。趙范、趙葵追擊，復大破賊黨，方才四散。范、葵收軍還揚州，使人瘞新塘骸骨，檢得一屍，左手無一指，方信全已真死。〔李全斷指見前文。〕先是全禱茅司徒廟，不得應驗，全怒，斷神像左臂，或夢神語道：「全傷我，全死亦當如我。」至是果然。<br>　　揚州解嚴，趙善湘露布上聞，朝右相慶，詔加善湘為江、淮制置大使，范為淮東安撫使，葵為淮西提刑，餘將亦賞賚有差。范與葵再率步騎十萬，直搗鹽城，屢敗賊眾，復進薄淮安城，殺賊萬計，焚二千餘家，城中哭聲震天，未幾城破，燒寨柵萬餘。全妻楊氏語鄭衍德道：「二十年黎花槍，天下無敵手，今事勢已去，不能再支。汝等未降，想因我在的緣故。我今去了，汝等不妨出降呢。」遂帶了親卒百人，闖出城外，向北逕去。〔至此尚能漏網，好算是奇婦人。〕賊黨乃遣偽參議馮垍等，納款軍門，范准他降順。淮安乃平。就是海州、漣水等處，也即收復。楊氏竄歸山東，又數年乃斃。十年強寇，至此始掃盪無遺了。〔歸結李全。〕<br>　　且說理宗初年，親用儒臣，有心求治。只因彌遠當國，邪正不能並容，且因真德秀、魏了翁等，嘗訟濟王竑冤，更為彌遠所側目。彌遠遂引用三凶，竝入諫院。三凶為誰？一是梁成大，一是李知孝，一是莫澤。成大尤諂事彌遠，由知縣驟任御史，以排斥正士為要旨。會太后撤簾歸政，國事由理宗親理，三凶遂交劾真、魏，說他私袒濟王，朋邪誤國。真、魏相繼罷官，連員外郎洪咨夔，亦連坐被斥。魏了翁且謫居靖州。成大貽書親友道：「真德秀乃真小人，魏了翁為偽君子。」當時目為狂吠，因呼成大為成犬。理宗錄用名賢後裔，如程、朱、張、陸等子孫，均授官秩，並建昭勳崇德閣，圖繪先朝功臣，共二十四人，趙普為首，趙汝愚為殿。但徒追既往，不顧目前，所有真、魏諸賢，黜逐殆盡，這真所謂葉公好龍，欲得反失呢！<br>　　是時蒙古主鐵木真，與木華黎分略南北。木華黎略南方，鐵木真略北方，適乃蠻部酋太陽汗子屈曲律，逃奔西遼。西遼據蔥嶺東西地，自遼人耶律大石〔即耶律達什。〕痛遼被滅，往走回疆，聯合回紇諸部，成一大國。有志規復，未成而死。再傳至孫直魯克，君臨如故。惟東方屬部多為蒙古所奪，國勢漸衰。屈曲律奔投西遼，由直魯克招為女夫，畀以大權。屈曲律竟篡了王位，東向襲蒙古屬境。鐵木真遣哲別往征，哲別率軍直入。屈曲律戰敗西遁，至巴克達山，被哲別追獲，一刀了事。西遼全土，盡歸蒙古。哲別歸國後，蒙古商人往花剌子模，被他殺掠。花剌子模在西遼西境，向奉回教，鐵木真遣使詰問，又復被殺，乃親督兵攻花剌子模。花剌子模王謨罕默德，敵不住蒙古軍，竄死裡海島中。謨罕默德長子札蘭丁，奔至哥疾寧，糾集餘眾，出禦蒙古。戰了兩三仗，被蒙古軍殺得人仰馬翻，只剩札蘭丁一人一騎，逃至印度河邊，投河南渡。鐵木真再擬南追，遇著了一個奇獸，名叫角端，文臣耶律楚材乘勢勸主罷兵，只說：「這獸是旄星精靈，好生惡殺，特來儆告主子，罷兵息民。」鐵木真聞言，才准班師。尚有哲別、速不台二軍，逾太和嶺襲欽察部，阿羅思〔即俄羅斯。〕諸侯王，聯兵援欽察，俱為哲、速二將所破，殲馘無算。哲別遇疾退軍，鐵木真班師命令，亦已頒到，乃收兵而回。<br>　　鐵木真回國後，因西征時徵兵西夏，夏主不從。再飭夏主遣子入質，夏主又不從。惹得鐵木真非常惱恨，更兼木華黎病歿南方，缺一統帥，因擬南征西夏，乘便經略中原。西夏自李安全後，又易二主，安全傳與從子遵頊，遵頊復傳子德旺。德旺本庸弱無能，國是由悍臣阿沙敢缽處決。前此蒙古使至，徵兵征子，都是他一人拒絕。此次鐵木真決意出師，行至中途，忽然罹疾，乃只遣使詰責夏主。阿沙敢缽對著蒙使，又挺撞了好幾語。蒙使返報鐵木真，鐵木真勃然起牀，麾兵大進，直指賀蘭山。阿沙敢缽居然率眾迎擊，哪知蒙古兵煞是厲害，任你阿沙敢缽如何大膽，至此全沒用處，只好棄眾逃走。〔也是一個景延廣。〕鐵木真遂下西涼，入靈州，破臨洮，據洮河、西寧二州，進攻德順。夏主李德旺憂悸而死，弟子睍繼立，睍尚幼弱，曉得甚麼軍務，官民統依山鑿穴，偷避敵鋒。及德順被陷，敵逼夏都，夏主睍窮蹙出降，蒙古兵一齊入城，擄了財帛，劫了子女，所有夏主宮眷，一古腦兒牽扯了去。或殺或辱，自不消說。還有匿居土窟的官民，也被蒙古兵搜著，財物奪去，性命嗚呼。總計夏自元昊稱帝，共傳十主，歷二百有一年而亡。<br>　　鐵木真養疾六盤山，病勢日重，自知不起，語左右道：「西夏已滅，金勢益孤，我本擬乘勝滅金，奈天命已終，勢難再延。若嗣君能繼我遺志，南略中原，最好是假道南宋。宋、金世仇，必肯假我，我下兵唐、鄧，直搗大梁，不怕他不為我滅。比那取道潼關，難易相去十倍哩！」〔此即避堅攻瑕之計。〕言訖遂逝，年六十六。蒙古人稱為太祖，遺旨命少子拖雷監國。〔拖雷亦作圖類。〕越年，開蒙古大會，由諸王諸將等齊來會議，叫作庫里爾泰會，推太祖第三子窩闊台為大汗。窩闊台既即汗位，承父遺志，一意攻金。<br>　　宋理宗紹定三年冬月，偕弟拖雷等入陝西，連下山砦六十餘所，進逼鳳翔，分兵攻潼關。越年，鳳翔被陷，惟潼關不下。窩闊台汗憶父遺言，命速不罕〔一作綽斯工。〕為行人，往宋假道，到了沔州，被統制張宣殺死。窩闊台汗得了此信，自然不肯干休，遂命拖雷率騎兵三萬人，竟趨寶雞，攻入大散關，破鳳州，屠洋州，出武休東南，圍住興元。軍民走死沙窩，約數十萬。再遣別將入沔州，取大安軍路，開魚鱉山，撤屋為筏，渡嘉陵江，略地至蜀。四川制置使桂如淵逃歸，被蒙古拔取城寨，共四百四十所。有詔令李<img src=/mpf/m/MUG1.BMP align=absmiddle border=0>為四川制置使，知成都府，趙彥吶為副使，知興元府。兩使正在出發，那蒙古兵已飽掠蜀境，舍蜀而去，小子有詩歎道：<br>　　無端戕使怒鄰邦，驕子雄心豈肯降？<br>　　雖是偏師攻蜀右，幾多血胔淹西江。<br>　　欲知蒙古兵何故去蜀，俟至下回再詳。<br>　　〔李全之驕，史彌遠釀之也；李全之悍，亦史彌遠縱之也。全無文材，無武略，徒恃詐術以欺人，捽而去之，一將力耳。況彼已敗降蒙古，復入楚州以報私仇，甚至旁陷郡邑，四掠人民，是明明一宋之叛賊也。彌遠尚欲授以節鉞，真令人無從索解。且於全則豢之唯恐不優，於真、魏則屏之唯恐不遠，是誠何心？得毋所謂方以類聚，物以群分者歟？非鄭清之之決討於內，二趙之力制於外，幾何不糜爛江淮也。若蒙古主之滅西遼，平西域，亡西夏，皆《元史》中事。本回第撮舉大要，惟假道南宋一節，為《宋史》中最關緊要之事。夫假道伐虢，虞隨以亡，繩以唇亡齒寒之誼，宋固不宜假道，然辭其使可也，戕其使不可也。殺一人而喪千萬人，其得失為何如耶？〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>