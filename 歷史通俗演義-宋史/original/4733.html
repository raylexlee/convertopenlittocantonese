<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第七十五回　傳偽詔連促班師　設毒謀構成冤獄</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十五回</br>　　傳偽詔連促班師　設毒謀構成冤獄</font></h4>
			　　卻說兀朮敗回汴京，再議整軍迎敵，偏諸將垂頭喪氣，莫敢言戰。兀朮復傳檄河北，調集諸路兵士，亦沒人到來。是時中原一帶，如磁、湘、澤、潞、晉、洚、汾、隰諸境，多響應岳家軍，遍懸岳字旗幟，父老百姓，爭備糗糧，饋送義軍。就是金陵將烏陵噶思謀，及統制王鎮，統領崔慶，偏將李凱、崔虎、葉旺等，俱有意降宋。還有龍虎大王以下的將官忔查，〔一譯作噶克察。〕千戶高勇等，亦密受飛旗榜，連韓常也欲率眾內附。兀朮自知危急，便長歎道：「我自帶兵以來，從未有這等敗衄，今已至此，還有何言！」隨即帶領親卒，乘馬欲奔。方擬出城，忽有一書生，叩馬諫道：「太子毋走！岳少保且退！」兀朮在馬上答道：「岳少保只用五百騎，能破我兵十萬。汴京人士，日夕望他到來，我難道坐待俘囚，不管生死麼？」書生笑道：「太子說錯了。從古未有權臣在內，大將能立功於外。岳少保尚且不免，怎得成功哩？」〔這書生不知誰氏，可惜姓名不傳。〕這數語提醒兀朮，便返轡回入，仍留汴京。<br>　　那時氣吞金虜的岳元帥，正召諭諸將，整裝出發，且傳語道：「直抵黃龍府，與諸君痛飲。」言未已，忽有朝使到來，促飛班師。飛問朝使道：「這是何故？」朝使答道：「秦丞相與金議和，已有頭緒，所以請少保還朝。」飛憤然道：「恢復中原，十得七八，奈何中道班師？」朝使默然而去。飛即日上疏，略言：「金人喪膽，盡棄輜重，疾走渡河，現在豪傑向風，士卒用命，正當猛進圖功，時不再來，機難輕失」云云。檜得飛奏，非常懊惱，他想了一個釜底抽薪的計策，先致書張俊、楊沂中等，令他速回，然後上言：「飛只孤軍，不應久留。」高宗也糊糊塗塗的應了一聲。檜遂連下十二道金牌，催飛速歸。看官道什麼叫作金牌？乃係牌上寫著金字，凡遇緊急命令，即用此牌。飛一日接奉金牌十二道，不覺悲憤交集，向東再拜道：「十載功勞，一旦廢棄，奈何奈何？」拜畢泣下，〔閱至此，令人亦廢書三歎。〕遂下令班師。百姓遮馬挽留，且泣且訴道：「我等戴香盆，運糧草，迎接官軍，金人早已知曉。相公若去，我輩無噍類了。」飛亦悲泣，取金牌指示道：「我食君祿，盡君事。既奉君命，不敢擅留。」百姓聽了飛言，頓時哭聲震野。飛乃下令道：「願從我去，速即整裝，我當再待五日。」大眾齊聲應命。飛復下馬暫留，至五日期滿，因即啟程。百姓隨軍南行，彷彿如市。飛亟從途次拜本，請將漢上六郡閒田，俾民暫住，總算復旨允准。<br>　　兀朮聞飛已退軍，復分道出兵，把江南新復州郡，盡行奪去。及飛至鄂，聞知寇警，越加憤悒，因奏請罷免兵權，高宗不許。嗣由廬州入覲，經高宗問及戰狀，兼慰諭數語。飛惟叩頭拜謝，並不道及自己戰功。退朝後，仍靜待後命。秦檜復遣使諭韓世忠等，罷兵還鎮，且貶秘閣修撰張九成等官階。九成素不主和議，至是與同僚喻樗、陳剛中、凌景夏、樊光遠、毛叔度、元盥等六人，一同降黜，專意與金人議和。<br>　　偏金兀朮留屯京亳，出入許、鄭各州，調集兩河軍與舊部，凡十餘萬，再圖大舉。撤離喝攻涇州不克，轉破慶陽、河東。經略使王忠植率兵往援，為叛將趙惟清所執，送至金軍，忠植不屈遇害。兀朮聞慶陽得手，也南向出師，攻陷壽春，且渡淮入廬州。有詔令張俊、楊沂中馳救淮西，岳飛進駐江州，且飭韓世忠、劉錡亦督兵出援。〔既招之來，胡為麾之使去？〕張俊部將王德，聞兀朮前鋒已至歷陽，將到江上，急率所部渡采石磯，夜入和州。俊督軍繼進，兀朮退保昭關，尋復來爭和州，為俊所敗。王德又追擊兀朮，連獲勝仗，收復含山及昭關。時劉錡亦自太平渡江，與張俊、楊沂中會議，謀復廬州。錡先引兵出清溪，兩戰皆捷。兀朮率騎兵十萬，駐紮柘臯，柘臯地面廣坦，利於馳驟，所以兀朮駐著，專待宋師。<br>　　錡進兵石樑河，與兀朮夾水列陣，河通巢湖，廣約二丈，錡命曳薪壘橋，頃刻即成，遂遣甲士數隊，逾橋臥槍而坐。且遣使促張俊、楊沂中，趕即進軍。翌日，楊沂中及王德、田師中等，率軍馳至，惟俊獨後期。錡與諸將分軍為三，渡河擊敵，師中欲俟俊至，德奮然道：「事當乘機，何必再待！」當下與錡上馬臨河，沂中繼進。兀朮將騎兵分為兩翼，夾道而陣，德語錡道：「敵騎右陣較堅，我獨先擊敵右。」遂麾軍逕渡，首犯敵鋒。一敵將被甲躍馬，出迎王德，德引弓注射，一發即殪，因大呼直前，衝入敵陣。諸軍亦鼓噪而進，敵眾辟易。兀朮復用拐子馬來戰，〔不怕前時麻扎刀耶？〕德率眾鏖鬥，沂中道：「虜恃弓矢，我有一法，可以制敵。」因令萬人各持長斧，排列如牆，一鼓齊上，各斲馬足。敵騎東倒西歪，當然不能成列，便即潰亂。錡、德、沂中三路並擊，殺得金人積屍如山，流血成渠。金兵潰至東山，正思小憩，忽後面追兵又至，回頭一瞧，乃是劉字及王字旗號，不禁大驚道：「這是順昌旗幟，還有王夜叉同來，如何可當？快避走罷！」隨即退保紫金山。<br>　　看官閱過上文，應知劉錡力衛順昌，殺敗金兵，應為金人所懼，如何復夾出王夜叉來？原來王德在欽宗時，曾領十六騎，入隆德府，縛獻金守臣姚太師。姚謂就縛時，只見夜叉，因此軍中呼王德為王夜叉，連金人也聞他大名。嗣兀朮復迎戰店步，又為楊沂中所敗，捷聞於朝。高宗急欲退敵，復札飭岳飛即日進兵。〔前日何故，召他回朝？〕飛方苦寒嗽，力疾啟行。將至廬州，兀朮正為沂中所窘，又聞岳家軍到，便棄城遁去。飛乃回駐舒城，高宗以飛小心恭謹，國爾忘身，一再褒獎。獨秦檜硬欲講和，復促張俊、楊沂中、劉錡等班師。張俊首先退兵，楊沂中、劉錡亦只得退還，行才數里，諜報金人出攻濠州。俊駐軍黃連鎮，不敢往援。沂中進薄城下，遇伏敗還，濠城被陷。高宗又促岳飛應援，飛至濠州，兀朮又遁，渡淮北去。檜用給事中范同言，乘敵退還，召韓世忠、張俊、岳飛入朝，只說是柘臯得勝，論功行賞。於是世忠、俊同時入覲，獨飛後至。檜又請旨敦促，及飛到來，遂拜世忠、俊為樞密使，飛為副使，各至樞密府治事，加楊沂中開府儀同三司，賜名存中。王德為清遠軍節度使。看官道是何意？無非是陽示推崇，隱奪兵柄，免得他在外作梗，好一心一意的與金議和了。〔一語道破。〕<br>　　岳飛在諸將中，年齡最少，三十歲即統領一軍，獨當方面，且累立戰功，諸將多積不能平。張俊初時，頗盛稱飛勇。及飛與並肩，也陰懷猜忌。淮西一役，〔即上文廬、濠二州戰事。〕張俊曾逐步緩進，每戰愆期。回朝後，反誣飛逗留中道，託詞乏餉，有觀望意。飛雖聞知，也不與計較。及既入樞密，俊與飛奉詔至楚州閱軍，乘便撫韓世忠舊部。俊欲分韓背嵬軍，飛顧友誼，不肯從俊，俊尤失望。會世忠軍吏景著與總領胡昉言：「二樞密若分世忠軍，恐致生事。」俊以告檜，檜因世忠不從和議，本與有隙，至是捕著下大理獄，將假謀變二大字，中傷世忠。飛得信，馳書向世忠報知，世忠即入白高宗，自明心跡，檜計因是不行，惟恨飛益甚。兀朮復私遺檜書道：「汝朝夕請和，奈何令岳飛掌兵，日圖河北？汝必殺飛，然後可和。」檜至是極力營謀，必欲置飛死地，乃償私願，〔試問汝何德於金？何仇於宋？〕遂諷中丞何鑄，侍御史羅汝楫，諫議大夫萬俟，交章論飛，劾他「逗留舒州，不援淮西，近與張俊視兵淮上，復欲棄去山陽，居心殆不可問」云云。這種彈文，若經那明眼人瞭著，早知是挾嫌誣奏，應該反坐，偏高宗心地糊塗，瞧了這種奏章，又有些疑惑起來。岳飛滿腔忠義，動遭讒謗，如何忍得下去？便累表請罷樞柄，高宗居然准奏，罷飛為萬壽觀使，出奉朝請。<br>　　檜因初次下手，即已得利，索性得步進步，陷飛至死，好拔去那眼中釘。當下與張俊密謀，誘飛部曲能告飛過，優與重賞。怎奈此令一出，沒人應命。俊聞飛嘗欲斬統制王貴，且屢加刑杖，乃誘貴訐飛罪狀。貴搖首道：「大將手握兵權，總不免以賞罰使人。若以此為怨，將怨不勝怨了。」〔言之甚是。〕俊以私事劫貴，貴不禁膽怯，勉強相從。〔是何私事？甘心從賊。〕檜又聞飛部將王俊，綽號雕兒，素性姦貪，屢受張憲抑制，遂陰加嗾使，令他告訐。張俊自為訐狀，交給王俊，王俊即向樞密府投訴。〔兩俊相耦，飛命終矣。〕那狀中捏造呈詞，只說是：「副都制張憲，謀據襄陽，還飛兵柄。」<br>　　俊收了訐狀，即遣王貴捕憲，親行鞫鍊。屬吏王應求白俊，謂樞院無審訊權，俊叱退應求，竟高坐堂上，傳憲對簿。憲極口呼冤，俊拍案罵道：「飛子雲與汝手書，教汝謀變，為飛圖復兵權，汝尚得抵賴麼？」憲答道：「雲書何在？」俊叱道：「雲書交與汝手，汝何故不先自首，反向我索書麼？」憲抗聲道：「何人見有岳雲的手書？」俊獰笑道：「我料汝不受刑，汝亦未肯實供。」遂喝左右，先杖五十。左右一聲吆喝，便將張憲拖了下去，重杖五十，打得鮮血淋漓，仍叫他上堂供狀。憲大呼道：「憲寧受死，不敢虛供。」俊又命重杖五十，左右照前動手，這次更是厲害，可憐憲身無完膚，已死復醒，仍然不肯伏罪。俊械憲入大理獄，自己捏造一紙口供，送交秦檜。〔張俊何苦？〕檜即入朝請旨，乞召飛父子，證明憲事。高宗道：「刑以止亂，倘妄加追證，反至搖動人心。」<br>　　檜默然趨出，竟假傳詔旨，逮飛父子下獄，立命中丞何鑄，大理卿周三畏訊問。飛見了二人，便道：「皇天后土，可表此心。」言畢，即解衣露背，請何、周兩人審視。兩人望將過去，乃是「盡忠報國」四大字，深入膚理。周三畏不覺起敬，就是與檜同黨的何鑄，也居然良心發現，說了一個「好」字，當下命飛還獄，即往白秦檜，言飛無辜。檜只搖首徐語道：「這是上意。」〔吾誰欺，欺天呼？〕鑄即接口道：「鑄亦何敢左袒岳飛，不過強敵未滅，無故戮一大將，恐士卒離心，非國家福。」檜亦不能答，支吾了一會，鑄乃退出。周三畏掛冠自去。<br>　　檜遂命諫議大夫万俟卨，辦理此案。卨素與飛有隙，審問數次，也經過幾番拷訊，害得岳飛死去活來，始終不肯承認。万俟卨也自作供狀，誣飛曾令于鵬、孫革致書張憲、王貴，令虛報敵至，聳動朝廷。雲亦與憲通書，令憲設法，還飛兵柄。且云：「書已被焚，無從勘證，應再求證人，以便讞獄。」檜又懸賞募集人證，懸宕了兩個月，並無人出證飛罪。檜也沒法，只好責成万俟卨。卨多方商榷，有人與卨定計，謂不如將淮西逗留事，作為證據。卨遂白檜，向飛家搜查得所賜御札，與往來道途日月，皆歷歷登錄，並無逗留事跡。檜竟將御札等件盡行藏匿，為滅跡計，一面使于鵬、孫革證飛受詔逗留，且令評事元龜年取行軍時日，顛倒竄改，附會成獄。那時惱了一班朝右忠臣，如大理卿薛仁輔，寺丞李若樸、何彥猷等，均為飛呼屈。判宗正寺士，且願以百口保飛，並言：「中原未靖，禍及忠義，是不欲中原恢復，二聖重還，如何使得？」偏這人面獸心的賊檜，除飛死二字外，沒一語不是逆耳。韓世忠心懷不平，向檜詰問飛罪。檜答道：「飛子雲與張憲書，雖未得實據，恐怕是莫須有的事情。」世忠忿然道：「莫須有三字，奈何服天下？丞相須審慎為是。」檜不與再言。<br>　　世忠還第，尚帶怒容，梁夫人問著何事？世忠為述飛冤，梁夫人道：「奸臣當道，尚有何幸？妾為相公計，不如見機而作，明哲保身罷！」〔好智婦。〕世忠道：「我亦早有此意，只因受國厚恩，不忍遽去，目今朝局益紊，徒死無益，也只得歸休了。」隨即上書辭職。初不見允，及再表乞休，乃罷為醴泉觀使，封福國公。自是世忠杜門謝客，絕口不言兵事，有時跨驢攜酒，帶著一二奚童，縱游西湖，在家與梁夫人小飲談心，自得樂趣，這真所謂優游卒歲，安享餘生了。〔算是有福。〕<br>　　惟岳飛自紹興十一年十月被繫，遷延到了年底，尚未決案。十二月二十九日，檜偕妻王氏在東窗下，圍爐飲酒，忽由門卒傳進一書，檜瞧著書面，乃是万俟卨投來，啟封諦視，係由建州布衣劉允升，彙集士民，上訟飛冤。卨恐久懸未決，反生他變，特請示辦法等語。檜眉頭一皺，似覺愁煩。王氏驚問何故？檜將原書遞交王氏閱看，王氏笑道：「這有什麼要緊？索性除滅了他，免得多口。」〔世間最毒婦人心。〕檜尚在沈吟，王氏復道：「縛虎容易縱虎難。」檜聞此言，私計遂決，當即取過紙筆，寫了數語，折成方勝，遣幹僕密付獄吏。是夕，即報飛死，或雲被獄吏勒斃風波亭，或云由獄吏佯請飛浴，拉脅而殂，享年三十九歲。岳雲、張憲同時畢命。獄卒隗順，痛飛無罪致死，負屍出葬棲霞嶺下。<br>　　飛家無姬妾，亦乏產業。吳玠素來敬飛，願與交歡，曾飾名姝以進。飛怫然道：「主上宵旰焦勞，難道是大將安樂時麼？」即令來使挈還名姝，玠益敬服。高宗欲為飛營第，飛辭謝道：「金虜未滅，何以家為？」或問天下何時太平？飛答道：「文官不愛錢，武官不惜死，天下自然太平。」〔名論不刊。〕平時待馭軍士，嚴而有恩，部兵或取民束芻，立斬以殉。兵有疾苦，親為調藥。諸將遠戍，嘗遣妻慰問家屬。朝廷頒給犒賞，立刻分給，秋毫不私。遇有將士死事，必替他撫孤育雛。因此軍心愛戴，遇敵不撓。敵常為之語道：「撼山易，撼岳家軍難。」張俊嘗問以用兵要術，飛謂：「仁、信、智、勇、嚴，闕一不可。」自飛統軍後，無戰不勝，上章報捷，輒歸功將士。子雲因功受賞，屢次乞辭，雲以左武大夫終身，死時僅二十三歲。餘四子雷、霖、震、霆均被竄嶺南。有女痛父冤，抱銀瓶投井自盡，後人因呼為銀瓶小姐，號井為孝娥井。秦檜且遣吏抄沒岳家，只得金玉犀帶數條，及鎖鎧兜鍪，南蠻銅弩，鑌刀弓劍鞍轡，及布絹若干匹，粟麥若干斛罷了。直至孝宗嗣立，詔復飛官，以禮改葬，相傳尚屍色如生，還可更殮禮服，這也是忠魂未散的憑證。至淳熙六年，追諡武穆，嘉定四年，追封鄂王，曾記清人袁子才有岳王墓弔古詩數首，小子節錄二絕云：<br>　　靈旗風捲陣雲涼，萬里長城一夜霜。<br>　　天意小朝廷已定，豈容公作郭汾陽？<br>　　遠寄金環望九哥，〔事見後文。〕一朝兵到又回戈。<br>　　定知五國城中淚，更比朱仙鎮上多。<br>　　岳飛已死，還有代飛訴冤的人物，也一律坐罪，待小子下回報明。<br>　　〔岳飛奉詔班師，而中原無恢復之期，人皆惜之，至有以不能達權病飛者，是實不然。飛若孤軍深入，內外乏援，亦安能長保必勝？知難而退，實飛之不得已耳。惟飛既明知秦檜專政，勢無可為，何不效韓蘄王之乘時謝職，口不談兵，免致奸黨側目？且年甫強壯，來日方長，或者天意祚宋，煬蔽無人，再出而圖恢復，亦未為晚。乃見機不早，坐墮奸謀，忠有餘而智未足，此則不能不為岳武穆惜也。若夫兇狡如秦檜，黨惡如張俊、万俟卨等，皆不足誅，而高宗構固識飛忠，固不欲妄加追證者，胡飛死而並未聞詰及賊臣，為飛誅賊也？王之不明，豈足福哉？觀此回而不禁長太息矣。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>