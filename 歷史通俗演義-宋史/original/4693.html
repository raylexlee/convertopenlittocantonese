<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第三十五回　神宗誤用王安石　種諤誘降嵬名山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十五回</br>　　神宗誤用王安石　種諤誘降嵬名山</font></h4>
			　　卻說神宗因廷臣乏才，特下詔臨川，命有司往徵名士。看官道名士為誰？原來就是沽名釣譽、厭故喜新的王安石。〔安石一生，只此八字。〕安石，臨川人，字介甫，少好讀書，過目不忘。每一下筆，輒洋洋千萬言。友人曾鞏曾攜安石文示歐陽修，修歎為奇才，替他延譽，遂得擢進士上第，授淮南判官。舊例判官秩滿，得求試館職，安石獨不求試。再調知鄞縣，起隄堰，決陂塘，水陸咸利。又貸穀與民，立息令償，俾得新陳相易，邑民亦頗稱便。安石自謂足治天下，人亦信為真言，相率稱頌。尋通判舒州，文彥博極力舉薦，乃召試館職，安石不至。歐陽修復薦為諫官，安石又以祖母年高，不便赴京為辭。修勖以祿養，並請旨再召，授職群牧判官，安石復辭，且懇求外補。因令知常州，改就提點江東刑獄。為此種種做作，越覺聲名噪起。仁宗嘉祐三年，復召為三司度支判官，安石總算入京就職。居京月餘，即上萬言書，大旨在法古變今，理財足用等事。仁宗也不加可否，但不過說他能文，命他同修起居注，他又固辭不受。閤門吏齎敕就付，他卻避匿廁所，吏置敕自去。他又封還敕命，上章至八、九次，有詔不許，方才受職。及升授知制誥，當即拜命，並沒有推卻等情。〔其情已見。〕<br>　　旋命糾察在京刑獄，適有鬥鶉少年，殺死狎友一案，知開封府以殺人當死，按律申詳。安石察視案牘，係一少年得鬥鶉，有舊友向他索與，少年不許，友人恃昵搶去，少年追奪，竟將友人殺死，因此擬援例抵罪。他不禁批駁道：「按律公取竊取，皆以盜論。該少年不與鬥鶉，伊友擅自攜去，是與盜無異。追殺是分內事，不得為罪。」〔據此批駁，已見安石偏執之非。〕看官！你想府官見此駁詞，肯俯首認錯麼？當下據實奏辯。安石亦劾府司妄讞。案下審刑大理兩司，復按定刑，都說府讞無訛。安石仍不肯認過，本應詣閤門謝罪，他卻自以為是，並不往謝。御史遂劾奏安石，奏牘留中不報。安石反迭發牢騷，情願退休。適值母死丁艱，解職回籍。英宗時也曾召用，辭不就徵。<br>　　安石父益都，雖官員外郎，究沒有甚麼通顯，他思借重巨閥，遂虛心下氣，與韓、呂二族結交。韓絳及弟維，與呂公著皆友安石，代為標榜。維嘗為潁邸記室，每講誦經說，至獨具見解處，必謂此係故友王安石新詮，並非維所能發明。神宗記憶在心，嗣遷韓維為右庶子，維舉安石自代。雖未見實行，在神宗一方面，已不啻大名貫耳。既得即位，即召令入都。安石高臥不起，神宗再擬徵召，乃語輔臣道：「安石歷先帝朝，屢召不至，朝議頗以為不恭。今又不來，莫非果真有病，抑係有意要求呢？」曾公亮遽答道：「安石真輔相才，斷不至有欺罔等情。」神宗方才點首，忽一人出班奏道：「臣嘗與安石同領群牧，見他剛愎自用，所為迂闊，倘或重用，必亂朝政。」〔第一個料到安石。〕神宗視之，乃是新任參知政事吳奎，〔鄭重點名。〕便怫然道：「卿也未免過毀了。」奎復道：「臣知而不言，是轉負陛下恩遇呢！」神宗默然。退朝後，竟頒詔起用安石，命知江寧府。安石直受不辭，即日赴任。曾公亮復力薦安石，足勝大任。<br>　　看官道公亮力薦，料不過器重安石，誤信人言，其實他卻另有一段隱情：他與韓琦同相，資望遠不及琦，所有國家大事，都由琦一人獨斷，自己幾同伴食。所以於心不甘，陰欲援用安石，排間韓琦。可巧神宗意中，亦因琦執政三朝，遇事專擅，未免有些芥蒂。學士邵元、中丞王陶，本是潁邸舊臣，又從中詆毀韓琦。琦內外受軋，遂上書求去。神宗得書，一時不好准奏，只得優詔挽留。會因英宗已安葬永厚陵，廟諡一切，均已辦妥，琦復請解職。神宗未曾批答，一面卻召入安石，命為翰林學士。琦已窺透神宗意旨，索性連章乞休，每日一呈。果然詔旨下來，授琦司徒兼侍中，出任武勝軍節度使，兼判相州。琦奉旨陛辭，神宗向他流淚道：「侍中必欲去，朕不得已降制了。但卿去後，何人可任國事？」〔假惺惺做什麼？〕琦對道：「陛下聖鑒，當必有人。」神宗道：「"王安石何如？」〔情已暴露。〕琦復道：「安石為翰林學士，學問有餘，若進處輔弼，器量不足。」〔平允之論，莫過於此。〕神宗不答，琦即告辭而去。未幾，吳奎亦出知青州，越年病歿。奎，北海人，喜獎善類。少甚貧，及貴，亦仿范文正故事，買田為義莊，所有祿俸，盡賙族黨。歿後，諸子至無屋以居，時人稱為清白吏子孫。<br>　　神宗以韓、吳並罷，擢張方平、趙抃參知政事，呂公弼為樞密使，韓絳、邵元為樞密副使。抃曾出知成都，召回諫院，未曾就職省府，驟命參政，幾成宋朝創例，群臣以為疑。及抃入謝，神宗面諭道：「朕聞卿匹馬入蜀，一琴一鶴，作為隨從，為治簡易，想亦如此。朕所由破格錄用呢！」抃頓首道：「既承恩遇，敢不盡力！」自是抃竭誠圖報，遇有要政，無不盡言。惟張方平未洽眾望，御史中丞司馬光，奏言方平位置不宜，神宗不從，且罷光中丞職，令為翰林學士。曾公亮復議擢王安石，方平亦力言不可。〔第二個料到安石。〕旋方平丁父艱去位，時唐介復入為御史，遷任三司使，神宗因令他參政，繼方平後任，惟心中總不忘安石。<br>　　熙寧改元，即令安石越次入對，神宗問治道何先？安石答稱：「須先擇術。」神宗復道：「唐太宗何如？」安石道：「陛下當上法堯舜，何必念及唐太宗。堯舜治天下，至簡不煩，至要不迂，至易不難，不過後世君臣，未能曉明治道，遂說他高不可及。堯亦人，舜亦人，有甚麼奇異難學呢？」〔語大而誇。〕神宗道：「卿可謂責難於君，但朕自顧眇躬，恐不足副卿望，還願卿盡心輔朕，共圖至治！」〔已經著迷。〕安石道：「陛下如果聽臣，臣敢不盡死力！」言畢乃退。<br>　　一日，侍講經筵，群臣講訖，陸續散去。安石亦擬退班，由神宗命他暫留，且特賜旁坐。安石謝坐畢，神宗乃道：「朕閱漢、唐歷史，如漢昭烈必得諸葛亮，唐太宗必得魏徵，然後可以有為。亮、徵二人，豈不是當日奇才麼？」安石抵掌道：「陛下誠能為堯、舜，自然有臯、夔、稷、契；誠能為高宗，自然有傅說。天下甚大，何材沒有？諸葛亮、魏徵還是不足道呢！但恐陛下擇術未明，用人未專，就是有臯、夔、稷、契、傅說等人，亦不免為小人所擠，卷懷自去囉！」〔居然以古人自命，且語意多半要挾，其私可知。〕神宗道：「歷朝以來，何代沒有小人？就是堯、舜時候，尚不能無四凶。」安石道：「能把四凶一一除去，才得成為堯、舜。若使四凶得逞讒慝，似臯、夔、稷、契諸賢，怎肯與他同列，合流同污呢？」這一席話，說得神宗很是感動，至安石退後，尚嘉歎不置。於是這位堅僻自是的王介甫，遂一步一步的，跨入省府中去了。當時朝野人士，除吳奎、張方平、韓琦外，尚謂安石多才，定有一番幹濟，惟眉山人蘇洵，已作一篇《辨姦論》，隱斥安石。還有知洛川縣李師中，當安石知鄞縣時，已說他眼內多白，貌似王敦，他日必亂天下。這兩人事前預料，才不愧先知哩！<br>　　師中，楚邱人，父名緯，曾為涇原都監。師中少識邊情，及長，舉進士，知洛川縣，後調任敷政縣，益知邊務。神宗嗣位，遷知鳳翔府，適青澗守將種諤，收復綏州，師中謂種諤輕開邊釁，諸朝廷慎重。果然夏主諒祚，誘殺知保安軍楊定等，幾乎宋夏又復交兵。虧得故相韓琦，奉命經略陝西，才得支持危局。〔從李師中折入夏事，又是一種筆墨。〕這事說來話長，待小子敘明原委，方得一目了然。〔為下半回主腦。種諤復綏州，尚是治平四年事，本書上文敘王安石，已至熙寧元年，此處係是回溯，不得不從李師中折入，且從前宋夏交涉，亦可借此補敘。〕<br>　　先是夏主諒祚，奉冊為夏王，宋庭歲賜如常，諒祚亦修貢如故。〔接應三十一回。〕英宗入承帝位，夏使吳宗來賀，宗出言不遜，有詔令諒祚罪宗。諒祚不肯奉詔，反於治平三年，寇掠秦、鳳、涇原一帶，直薄大順城。環、慶經略使蔡挺，率蕃官趙明等，往援大順。諒祚衷銀甲，戴氈帽，親自督戰。挺遣弓弩手整列壕外，更迭發矢，夏兵前列多傷，諒祚亦身中流矢，率眾遁去，轉寇柔遠。挺又使副總管張玉，領三千人夜襲敵營，夏兵驚潰，退屯金湯。會宋廷頒發賜夏歲幣，知延州陸詵留幣不與，飛章上奏道：「朝廷素事姑息，所以狡虜生心，敢爾狂悖，今若再賜歲幣，是益令玩視，愈褻國威，請降旨詰責虜主，待他謝罪，再行給幣未遲。」英宗轉問韓琦，琦本主張問罪，當然贊成陸議，乃飭陸移牒宥州，詰問諒祚。諒祚連遭敗仗，已經奪氣，並因理屈詞窮，無可解免，只得遣使謝罪，諉言咎由邊吏，應按罪加誅云云。是書上達，已值英宗賓天，神宗踐阼，當有新詔一道，齎付諒祚，詔曰：<br>　　朕以夏國累歲以來，數興兵甲，侵犯邊陲，驚擾人民，誘迫熟戶。去秋復直寇大順，圍迫城寨，焚燒村落，抗敵官軍，邊奏累聞，人情共憤。群臣皆謂夏國已違誓詔，請行拒絕，先皇帝務存含恕，且詰端由，庶觀逆順之情，以決眾多之論。逮此遜章之稟命，已悲仙馭之上賓，朕纂極云初，包荒在念，仰循先志，俯諒乃誠。既自省於前辜，復願堅於眾好。苟奏封所敘，忠信無渝，則恩禮所加，歲時如舊。安民保福，不亦休哉！特諭爾夏主知之！<br>　　諒祚得詔，又遣人到宋，慶弔兼行。到了冬季，夏綏州監軍蒐名山弟夷山，向青澗城求降。青澗城守將係種世衡子，就是種諤，也算世襲。諤受降後，即令夷山作書，招致乃兄，並特贈金盂一枚。適名山外出，有名山親吏李文喜接得金盂，喜出望外，便與去使密定計策，令宋兵潛襲營帳，不怕名山不降，且乘勢可得綏州。去使返報種諤，諤即密奏宋廷，一面通報延州知州陸詵。詵卻謂虜眾來降，真偽難測，也奏請戒諤妄動。神宗命轉運使薛向，會同陸詵，詢明種諤受降虛實，再定機宜。向與詵乃召諤問狀，詵始終反對諤議，獨向恰有意贊成。兩下協定招撫三策，由向主稿，遣幕府張穆之入奏。穆之暗受向囑，既至闕下，面陳諤議可成。看官！試想神宗是好大喜功，聽了張穆之一番奏對，遂以為有機可乘，樂得興兵略地。且疑陸詵不肯協力，從中掣肘，竟將他調徙秦鳳，專任向、諤，規復綏州。哪知這種諤還要性急，不待朝命頒到，已起兵潛入綏州，圍住名山營帳。名山毫不預防，突然遭圍，自然腳忙手亂，當由親吏李文喜，導入夷山，同勸名山降宋。名山無可奈何，只好舉眾出降，共計首領三百人，戶一萬五千，兵萬名，一概就撫，由諤督兵築城，繕固守備。夏人來爭，被諤發兵邀擊，殺退夏眾，遂復綏州。〔綏州久已陷沒，規復未始非策，但不在諒祚寇邊之先，而在諒祚謝罪以後，未免自失信用耳。〕陸詵以詔命未至，諤即擅自興師，擬遣吏逮治，可巧穆之西還，傳詔徙詵，詵乃歎息而去。<br>　　夏主諒祚，聞綏州失守，欲發兵入寇，部目李崇貴、韓道善兩人，入帳獻策道：「大王如欲用兵，恐勝負難料，不如另用他計。」諒祚問用何策，李崇貴道：「前宋使楊定到來，曾許歸我沿邊熟戶，我曾送他金銀寶物，他受了我的饋贈，卻未聞遵約，反聽種諤襲奪綏州，真是可恨！我不若誘他會議，殺死了他，就佔領了保安，作為根據，然後進可戰，退可守，不患不勝。」諒祚大喜道：「果然好計，就照此行罷！」原來楊定曾出使夏國，見了諒祚，跪拜稱臣。諒祚畀他金銀，及寶劍一口，寶鏡一具，定即許歸沿邊熟番。及定還，將金銀匿住，只把劍鏡獻上，且言諒祚可刺狀，神宗信為真言，竟擢定知保安軍。<br>　　自諒祚用計誘定，即遣韓道善齎書往請，約定會議。定竟冒冒失失的，前去赴會，一到會場，未見諒祚，即由李崇貴責他爽約。定尚未及答，已被崇貴呼出伏兵，亂刀齊下，將定剁成肉泥。〔該死！該死！〕隨即入攻保安，大肆劫掠。警報迭達汴都，神宗不免自悔。巧值李師中奏牘亦到，歸咎種諤，朝議隨聲附和，竟欲誅諤棄綏。〔前時不聞諫阻，至此又如此畏縮，宋廷可謂無人。〕神宗未肯遽允，當命陝西宣撫使郭逵，移鎮鄜延，就近酌奪。〔接應前回。〕逵用屬吏趙卨議，〔卨讀如歇。〕奏陳機宜，大致說是：「虜殺王官，應加聲討，若反誅諤棄綏，成何國體？且名山舉族來歸，如何處置？〔言之甚是，〕一面貽書輔臣，請保守綏州，借張兵勢，規度大理河川，擇要設堡，畫地三十里，安置降人，方為上計。」<br>　　朝議仍然未決，乃調韓琦判永興軍，經略陝西。琦臨行曾言綏不當取，及既抵任所，復奏稱綏不可棄。樞府駁他前後矛盾，令再明白復陳，琦遂復奏道：「臣前言綏不當取，是就理論上立言。今言綏不可棄，是就時勢上立言。現在邊釁已開，無理可喻，只有就勢論勢。保存綏州，秣兵厲馬，與他對待，俾他不敢小覷，方能易戰為和。」〔練達之言。〕奏既上，言官尚交論種諤，有旨將諤貶官，謫置隨州。會郭逵詗知誘殺楊定，係李崇貴、韓道善主謀，遂傳檄諒祚，索取罪人。湊巧諒祚得病，更聞韓琦鎮邊，料知不能反抗，只得執住李、韓二人，獻與郭逵。<br>　　未幾，諒祚病死，子秉常嗣立，遣臣薛宗道等赴宋告哀。神宗問殺楊定事，宗道謂：「李、韓二犯，已執送邊鎮，不日可到。」果然隔了一宵，由郭逵將李、韓二人，檻送闕下。神宗親自廷訊，李崇貴直陳顛末，神宗不禁歎息道：「照此說來，楊定納賄賣地，罪不容誅。但你等何妨逕自陳請，由朕明正典刑，今乃擅加誘殺，藐我上國，難道得稱無罪麼？」崇貴等乃叩首伏罪。神宗特赦崇貴等死刑，追削楊定官爵，籍沒田宅。另遣使臣劉航，冊秉常為夏國王。小子有詩詠韓魏公道：<br>　　入定皇綱出耀威，如公誰不仰丰徽？<br>　　三朝政績昭然在，中外都憑隻手揮。<br>　　夏事暫作結束，小子又要敘那王安石了。看官少待，且看下回。　　<br>　　〔上有急功近名之主，斯下有矯情立異之臣。如神宗之於王安石是已。神宗第欲為唐太宗，而安石進之以堯、舜；神宗目安石為諸葛、魏徵，而安石竟以臯、夔、稷、契自況。試思急功近名之主，其有不為所惑乎？當時除吳奎、張方平、蘇洵外，如李師中者，嘗謂其必亂天下。夫師中亦一夸誕士，史稱其好為大言，以致不容於時，吾謂大言者必未足副實，即如綏州之役，彼第歸咎種諤，而於善後事宜，毫不提及，是殆亦責人有餘、而責己不足者。賴韓琦坐鎮，郭逵為輔，夏事始得就緒耳。吾以是歎韓魏公之不可及也。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>