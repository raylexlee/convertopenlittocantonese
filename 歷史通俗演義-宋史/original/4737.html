<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第七十九回　誅暴主遼陽立新君　隳前功符離驚潰變</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十九回</br>　　誅暴主遼陽立新君　隳前功符離驚潰變</font></h4>
			　　卻說李顯忠原名世輔，係綏德軍青澗人，父名永奇，為本軍巡檢使。顯忠年十七，即隨父出入行陣，頗有膽略。積功至武翼郎，充副將。至金人陷延安，授顯忠父子官，永奇私語顯忠道：「我為宋臣，乃可為金人用麼？」顯忠嘗念父言，每欲乘間歸宋，嗣兀朮令顯忠知同州，適金將撤離喝到來，顯忠用計擒住撤離喝，急馳出城，擬赴宋獻功。偏為金人所追，至沿河，又無舟可渡，乃與撤離喝折箭為誓，一不准殺同州人，二不准害永奇等，方准釋還。撤離喝情願如約，因放他北還，一面急遣人告知永奇。永奇挈眷南行，途次被金人追及，家屬三百口皆遇害。顯忠西奔至夏，乞師復仇，願取陝西五路。夏主令為延安經略使。顯忠至延安，適延安復為宋有，遂有意歸宋，執住夏將王樞，夏人用鐵鷂子軍來取顯忠，被顯忠一陣擊退，獲馬四萬匹。因用紹興年號，揭榜招兵，匝旬得萬餘名，緝得殺父仇人，碎屍洩憤。四川宣撫使吳璘，遣使宣撫，諭以南北議和，毋多生事。顯忠乃往見吳璘，璘送顯忠至行在，高宗撫勞再三，賜名顯忠，尋授為都統制。顯忠上恢復策，為秦檜所忌，復至落職。檜死，顯忠得復原官。〔敘入顯忠履歷，亦善善從長之意。〕<br>　　金主亮南侵，王權敗退，因命顯忠代將。顯忠頗為金人所憚，所以虞允文虛聲揚威，金主亮亦有戒心。已而顯忠果至，允文接見甚歡，且與語道：「敵入揚州，必與瓜州舟兵合。京口無備，我當往守，公能分兵相助麼？」顯忠道：「同是朝廷軍吏，有何不可？」遂分兵萬六千人與允文。允文即日至京口，且謁劉錡問疾。錡執允文手道：「疾何必問？朝廷養兵三十年，一技不施，大功反出一儒生，真令我輩愧死了。」言甫畢，有詔傳入，召錡還朝，提舉萬壽觀，別命成閔為淮東招討使，李顯忠為淮西招討使，吳拱為湖北、京西招討使。錡既接詔，遂與允文告別而去。未幾楊存中奉詔，來守京口，與允文臨江閱兵，命戰士試船中流。三周金山，往來如飛。<br>　　適金主亮至瓜州，命部眾持矢射船，船疾矢遲，俱不能中，眾皆駭愕。亮獰笑道：「恐怕是紙船哩！」〔恐是你死在目前，眼先昏花了。〕言未已，有一將跪白道：「南軍有備，不可輕敵，陛下不如回駐揚州，徐圖進取。」亮怒叱道：「汝敢慢我軍心麼？」喝令左右，把該將杖責五十，隨即召集諸將，限令三日渡江，否則盡殺不貸。自此令一下，軍士都有變志，驍騎高僧〔一譯作喝山。〕欲誘私黨亡去，為亮所覺，命將高僧亂刀分屍。且下令軍士逃走，應殺弁目；弁目逃走，應殺總管。眾聞令，益加危懼。嗣又運鴉鶻船至瓜州，約期次日渡江，敢後者斬。〔自期速死，所以申令激變。〕<br>　　軍中遂私自會議，想出一條最後的計策，商諸浙西都統制耶律元宜等。元宜問明計議，大眾齊聲道：「宋軍盡扼淮渡，若我等渡江，個個成擒了。近聞遼陽新天子即位，不若共行大事，然後舉軍北還，免得同死江南。」元宜遲疑半晌，方道：「諸位果齊心否？」眾復應聲道：「大眾同心。」元宜道：「既已齊心，事不宜遲，明晨衛軍番代，即當行事。」眾復允諾。<br>　　到了翌晨，元宜即會同各將，齊薄亮營。亮正駐龜山寺，聞變遽起，還疑是宋兵猝至，即令近侍大慶山出召軍士迎敵。慶山將行，忽有一箭射入，被亮接住。顧視箭枝，不禁大駭道：「這箭是我軍所射，並不是宋軍。」道言未絕，聞外面喧噪道：「速誅無道昏君！」大慶山忙語亮道：「事已急了，請陛下急走！」亮接口道：「走將何往？」遂轉身取弓，哪知背後有叢矢攢射，貫入項頸，禁不住一聲叫痛，暈倒地上。延安少尹納合幹魯補〔一作納哈塔幹喇布。〕首先搶入，持刀逕下，砍了數刀，但見他手足尚動，遂取帶將他勒死。〔弒君弒母，還令自受。〕眾將士陸續趨進，先將李通、郭安國、徒單永年、梁珫、大慶山等次第拿下，然後再把所有妃嬪，一古腦兒牽將出來，捆在一處。大眾各呼道：「速殺速殺！」霎時亂刀齊下，凡助亮為虐的從臣，及供亮宣淫的妖嬈，統變作血肉模糊，幾成葅醬。〔為妃嬪計，若知有這般結果，不若從前死節。〕再取驍騎指揮使大磐衣巾裹了亮屍，厝薪縱火，焚骨揚灰。〔應該如此。〕元宜自為左領軍副大都督，派兵至汴，殺斃亮后徒單氏，及亮子光英。一面退軍三十里，遣使持檄詣鎮江軍議和。楊存中拒絕來使，金使馳去。嗣聞荊、襄、江、淮一帶所有金兵，盡行北去。<br>　　先是亮發汴京，將士已有貳心，曷蘇〔一譯作和碩。〕館猛安福壽、〔一作明安完顏福壽。〕高忠建、盧萬家，婆娑〔一作博索。〕路總管謀衍，〔一作默音，即婁室子。〕東京穆昆金住等皆舉部亡歸，且在路中揚言道：「我輩今往東京去立新天子了。」原來東京留守曹國公烏祿，素性仁孝，向得士心，自妻烏林荅氏被召殉節，未免怨亮，且聞亮有弒母屠族等情，恐禍及己身，更懷憂慮。興元少尹李石，本烏祿舅，勸烏祿先發制人。烏祿因將副留守高存福擒住，適值福壽等擁入東京，願戴烏祿為主。烏祿遂殺高存福，御宣政殿，即位大赦，易名為雍，改元大定。下詔數亮罪惡數十事，飭部眾截亮歸路，追尊父訛里朵為帝，〔訛里朵係太祖子。〕號為睿宗。至亮已被殺，遂自遼陽入燕京，召歸南征諸將士，追廢亮為海陵煬王，斥退蕭玉、敬嗣暉等，誅特末哥及高福娘，以張浩有賢名，仍任為尚書令。尋又復故主亶帝號，尊為熙宗，且討弒熙宗罪，再廢亮為庶人，一面令高忠建為招諭宋國使，並告即位。<br>　　時高宗已啟蹕至建康，由張浚迎拜道左，衛士見浚，俱以手加額，歡躍異常，高宗亦溫言撫慰。入城後過了殘年。〔即紹興三十一年之末。〕虞允文自京口來朝，高宗語陳俊卿道：「允文文武兼全，差不多是朕的裴度呢！」遂命他為川陝宣諭使。允文陛辭，面奏道：「金亮既誅，新主初立，正天示我恢復的機會。若再主和，海內氣沮，不如主戰，海內氣伸。」高宗道：「朕知道了，卿且去，與吳璘經略西陲！」允文乃行。高宗仍欲還臨安，御史吳芾，請駕留建康，北圖恢復。高宗不從，只托言欽宗神主應祔太廟，隨即啟行，返至臨安。<br>　　適劉錡嘔血而亡，因詔贈開府儀同三司，賜錡家銀三百兩，帛三百匹，尋諡武穆。錡係德順軍人，慷慨沉毅，有儒將風，為金人所敬畏。至是以劉錡敗績，病不能報，錡恨以終，遠近歎息。<br>　　惟金使高忠建，已到臨安，廷議當遣使報聘，且賀即位。工部侍郎張闡，請慎擇使臣，正敵國禮，庶可復我聲威。高宗也以為然，乃諭諸執政道：「向日主和，本為梓宮太后，雖屈己卑詞，亦所不顧。今兩國已經絕好，宜正名分，畫境界，改定歲幣朝儀。」陳康伯奉命轉告金使，高忠建不肯如約，且聞兩淮州郡，由成閔、李顯忠等依次收復，便因是抗言相責。康伯謂棄好背盟，咎在金，不在宋，說得忠建無詞可答，只好默然。高宗乃遣洪邁為賀登極使，並用手札賜邁道：「祖宗陵寢，睽隔三十年，不得按時祭掃，朕心甚痛。若金人能以河南見歸，或可仍遵前約，否則非改議不可。」〔語意仍不免畏葸。〕當下給交國書，改去臣構字樣，直稱宋帝。<br>　　邁賫書至燕，金閤門見國書不依前式，令邁改草，且令自稱陪臣。朝見禮節，概用舊儀。邁堅執不允，被金人錮使館中，三日水漿不通，邁不屈如故。金廷欲將邁拘住，獨張浩謂使臣無罪，不如遣還。邁才得南歸，惟和議仍無頭緒，南北尚不能無爭。<br>　　四川宣撫使吳璘，出屯漢中，復商、虢諸州，分兵收大散關，又遣姚仲攻德順軍，四旬不克。璘用李師顏代將，師顏子珽出戰百亭，大敗金兵，擒金將耶律九斤等百三十七人。金兵悉銳趨德順，璘親往督師，又與金人大戰，仍得勝仗。金兵入營固守，會天大風雪，乃拔營遁去。璘遂整軍入城，再派嚴忠取環州，姚仲、耿鞏、王彥等，復蘭、會、熙、鞏等州及永興軍。虞允文至陝，與吳璘會同規畫，次第進行，西陲好算順手，東土亦得捷音。<br>　　金遣豆斤太師〔一作烏珍太師。〕發諸路兵二十路，進攻海州。先派騎兵繞出州城西南，阻截餉道。知州魏勝，擇勁悍三千餘騎，往拒石闡堰，金軍不能進，只得退還。勝留千騎扼守險要，金兵十餘萬來爭，勝率眾往援，殺死金兵數千人，餘眾遁去。及勝還城中，金兵復乘夜薄城，圍至數匝，勝竭力守禦，且縋兵向李寶告急。寶飛章奏聞，高宗命鎮江都統張子蓋馳援。子蓋發兵至石湫堰，見河東列著敵陣，即率精騎衝擊。統制張氾，奮勇先驅，甫入敵陣，被流矢射中要害，倒斃馬下。子蓋大呼道：「張統制殉難了，此仇豈可不報？」道言未絕，已躍馬直前。部兵一併隨上，縱橫馳驟，銳不可當。金兵正苦難支，又見魏勝統軍殺來，也似生龍活虎一般，那時如何招架，便相率奔潰。後面阻著石湫河，急切無從逃避，多半擁入河中。能泅水的，還僥倖逃生；不能泅水的，當然斃命。海州自是解圍，魏勝收軍還城，子蓋亦帶兵回鎮。<br>　　李顯忠聞海州圍解，金兵又敗，擬乘勢規復中原，奏請出師西向，自宿、亳趨汴京，直通關、陝。關、陝既通，鄜延一路，素知臣名，必皆響應，然後招集部曲，轉取河東云云。哪知高宗非但不從，反下詔撤銷三招討使，召顯忠主管侍衛軍馬司，成閔主管殿前衙司，吳拱主管侍衛步軍司。顯忠不得已，奉命還朝，〔又是枉費心機。〕途次接得內禪詔旨，亟馳賀新主去了。<br>　　當金亮入寇時，群臣多勸高宗避敵，皇子瑋不勝忿懣，入白高宗，願率師禦寇。高宗亦頗感動，乃下詔親征。瑋扈蹕同行，及還臨安，高宗以年老倦勤，意欲禪位。〔仍然不脫主和故智，因此得休便休。〕陳康伯密贊大計，乞先正名，因立瑋為太子，更名為眘。〔音慎。〕且追封太子父子偁為秀王。未幾，由高宗降詔，令太子即皇帝位，自稱太上皇帝，后稱太上皇后，退居德壽宮。太子眘固辭不受，高宗勉諭再三，又出御紫宸殿，面諭群臣，嗣即入內，由侍臣擁太子出殿，至御座旁，側立不坐。侍臣扶掖至七八次，乃略就座。宰相率百僚拜賀，太子又遽起立。輔臣升殿固請，太子愀然道：「君父有命，本諸獨斷，自恐無德，未克當此大位。」輔臣免不得恭維數語。於是草草成禮，片刻退班。高宗移駐德壽宮，太子自整袍履，步出祥曦門，冒雨扶輦隨行。及宮門尚未止步，高宗一再麾退，並令左右扶掖以進，因顧群臣道：「付托得人，我無憂了。」越日，頒詔大赦。又越日，以即位禮成，告天地宗廟社稷，是為孝宗皇帝。定五日一朝德壽宮，旋因上皇未允，改為每月四朝。<br>　　孝宗聞張浚重名，既即位，即召浚入朝。浚至拜謁已畢，孝宗賜他旁坐，且改容與語道：「久聞公忠勇過人，今朝廷所恃惟公，幸有以教朕！」浚從容對道：「人主所恃，以心為本，一心合天，何事不濟？古人所謂天即是理，秉理處事，使清明在躬，自然賞罰舉錯，毋有不當。人心皆歸，敵仇亦服。」孝宗悚然道：「當不忘公言！」遂加浚少傅，封魏國公，宣撫江淮。浚一再進謁，極陳：「和議非計，請遣舟師，自海道搗山東。命諸將出師犄角，進取中原。」孝宗頗也稱善。無如當時，有個潛邸舊臣，姓史名浩，曾任翰林學士，時預樞密。他是秦繆醜的流亞，專講和議，從中掣肘，這也是天意已定，無可挽回，因此出了一位孝宗，復出一個史浩。〔實仍由孝宗用人不明。〕浩上言：「官軍西討，東不可過寶雞，北不可過德順。若離蜀太遠，恐致敵人潛襲，保蜀反以亡蜀。」孝宗竟為所惑，遂擬棄秦隴三路。<br>　　虞允文遙諫不從，反將他罷知夔州，並詔吳璘班師。璘此時已收復十三州三軍，正與金將阿撤相持，既接詔命，乃下令退兵。僚屬交諫道：「將在外，君令有所不受，此舉所關甚重，奈何退師？」璘慨然道：「璘豈不知此！但主上新政，璘遠握重兵。若不遵詔，豈非目無君上麼？」遂退師還河池。自是秦鳳、熙河、永興三路，新復十三州三軍，又皆為金人奪去。及虞允文自川、陝還朝，入對時，以笏畫地，極言棄地利害，且云今日有八可戰，孝宗始歎謂史浩誤朕，這是後話慢表。<br>　　且說孝宗於紹興三十二年六月即位，越年改元隆興，進史浩為尚書右僕射，同平章事，兼樞密使。〔備敘官銜，見孝宗之倚畀非人。〕且詔宰執以下，各陳應敵定論以聞。廷臣多半主戰，獨史浩主守。〔守字即和字之變相。〕正爭議間，忽由張浚呈入金將來書，係索海、泗、唐、鄧、商各州地，所有往來通問，悉如金熙宗時舊約，否則請會兵相見云云。原來金主雍稱帝以後，本已詔罷南征，惟遣右副元帥謀衍等，往討西北亂黨。〔應前回薩巴之亂。〕時薩巴已為黨羽移剌窩幹所殺，老和尚亦就縛，移剌窩幹自稱都元帥，尋且潛號皇帝，改元天正，兵勢頗強。謀衍等師久無功，因遣他將僕散忠義〔一作布薩忠義。〕及紇石烈志寧，〔一作赫舍哩志寧。〕往代謀衍。兩將驅兵深入，連敗移剌窩幹。移剌窩幹北走沙陀，被黨徒執獻金軍，梟首以殉，餘黨悉平。金主遂進僕散忠義為都元帥，赴汴京節制諸軍；紇石烈志寧為副元帥，駐軍淮陽，為南攻計。紇石烈志寧貽書張浚，求如故約，且遣蒲察徒穆〔一作富察圖們。〕大周仁屯虹縣，蕭琦屯靈壁，積糧修城，準備出發。<br>　　浚既將來書呈入，又極力主戰，勸孝宗臨幸建康，鼓動士氣，勿墮敵詐謀。孝宗覽後，手詔召浚入議。浚仍執前說，且請乘敵未發，先搗虹縣及靈壁。孝宗點頭會意，獨史浩進奏道：「帝王出師，當策萬全，豈可冒昧嘗試，僥倖圖逞？」浚與他力辯，並奏言：「浩意主和，恐失機會。」孝宗道：「魏公既銳意恢復，朕難道獨甘偷安麼？」浚拜謝而退。李顯忠時已在朝，兼任淮西招撫使，亦請出師，願為前驅。建康都統邵宏淵，復獻搗虹縣、靈壁的計策。孝宗遂決意興師，且語陳俊卿道：「朕倚魏公如長城，不容浮言搖奪。」當下將兵馬大權，付與張浚。<br>　　浚至建康，開府江淮，遣李顯忠出濠州，趨靈壁。邵宏淵出泗州，趨虹縣。這次出師的旨意，並不由三省樞密院決議。及兵已調發，浩始得聞，心中很是不平，面請辭職。侍御史王十朋劾浩懷奸誤國等八罪，浩遂罷知紹興府。十朋再疏劾浩，復斥令奉祠。李顯忠自濠梁渡淮，直抵陡溝，金右翼都統蕭琦，用拐子馬來拒，〔金人只有此技。〕顯忠麾眾猛擊，蕭琦敗走，遂克靈壁。惟宏淵圍攻虹縣，曠日不下，顯忠遣靈壁降卒，至虹縣開諭禍福。金守將蒲察徒穆、大周仁俱出降，連蕭琦亦情願投誠。偏宏淵自恥無功，陰懷妒忌，〔這種人最屬可恨。〕會值顯忠降將，入訴顯忠，謂被宏淵部卒，奪去佩刀，顯忠即向宏淵索得罪人，訊明屬實，竟喝令斬首。宏淵愈加銜恨。顯忠乘勝至宿州，大敗金兵，追奔二十餘里，至收軍回營，方見宏淵到來。兩下相見，宏淵微笑道：「招撫真關西將軍呢！」〔言下有不滿意。〕顯忠道：「公既遠來，請閉營休士，明日並力攻城。」宏淵默然。顯忠知宏淵不可恃，獨於次日誓眾登城。軍士血薄上登，城已垂破，見宏淵軍尚閒立濠外，大呼促進，方渡濠過來。及顯忠已入城，宏淵才到，巷戰逾時，尋斬數千人，宿州遂復。捷報到了臨安，孝宗大喜，授顯忠為淮南、京東、河北招討使，宏淵為副。宏淵欲發倉庫犒士，顯忠不可，止以現錢為賞，士卒始有怨詞。〔顯忠此舉，未免失策。〕<br>　　會聞金副元帥紇石烈志寧自睢陽引兵來攻，部眾約萬餘人，顯忠道：「區區萬人，怕他甚麼？當令十人執一人。」日與降人置酒高會。〔亦漸驕了。〕到了翌晨，金兵螘附而至，顯忠登城遠視，差不多有十萬。便道：「這何止萬人呢？」嗣得偵卒入報，來將係金帥索撤〔一作博索。〕自汴京率步騎十萬，前來攻城。顯忠乃往語宏淵，合力出擊，宏淵道：「敵勢甚銳，不如退守。」顯忠勃然道：「我只知有進，不知有退。」遂親督部眾，開南門出戰。戰未數合，統制李福，統領李保，忽然倒退。顯忠大怒，馳到二李面前，拔刀揮去，左斬右劈，二李頭顱依次落地。顯忠宣示道：「將士們瞧著！如不前進，請視此二人。」諸將不覺股栗，遂拚死向前，擊退孛撤。翌日，孛撤復益兵進攻，顯忠駐軍城外，用克敵弓注射，一鼓退敵。時方盛夏，炎日當空，軍士多解甲喘息，汗出不休。宏淵從容巡視，顧語大眾道：「天氣酷暑，尋一清涼處，搖扇納涼，尚且不堪，況蒸炙烈日中，被甲苦戰呢。」〔可殺。〕看官你想！行軍全靠著鼓氣，怎可作此等語，令人懈體？於是人心遂搖，無復鬥志。到了夜間，中軍統制周宏，鳴鼓大噪，陽言敵至，自與邵世雍、劉侁等，率部下遁去。繼而統制左士淵，統領李彥孚又遁。顯忠急移軍入城，統制張訓通、張師顏、荔澤、張淵又一併遁去。金人乘虛薄城，顯忠尚竭力抵禦，斬首虜二千餘人。忽見東北角上，有敵人架梯登城，急忙自執長斧，砍斷雲梯。梯間數十人墜下，盡行斃命，敵始退卻。顯忠太息道：「若使諸軍相與犄角，自城外掩擊，敵兵可盡，敵帥可擒，奈何離心離德，自失機會呢？」宏淵聞言，竟收軍自去。臨行時，入語顯忠道：「聞敵人又添生力軍二十萬，來此攻城了。若再不退兵，恐變生不測。」顯忠正欲答言，那宏淵已轉身去了。顯忠仰天長歎道：「蒼天蒼天，尚未欲平中原麼？為何阻撓至此？」乃待夜引還，退至符離，全軍大潰。小子有詩歎道：<br>　　兩將離心至覆兵，大功竟爾敗垂成。<br>　　阜陵〔孝宗崩，葬永阜陵。〕空作長城倚，德遠〔即張浚，注見前文。〕原無擇將明。<br>　　顯忠馳至盱眙，見了張浚，納印待罪。欲知張浚如何處置，待至下回表明。<br>　　〔逆亮誅，烏祿立，國勢未定，正天予宋以恢復之機會，虞允文之言當矣。高宗內禪，孝宗嗣位，當時以英明稱之，有相如陳康伯，有帥如張浚，宜若可銳圖恢復矣。顯忠勇號無敵，尤一時干城選，而西北且有吳璘、王剛中等人，濟以虞允文智勇兼優，俱足深恃。奈何內廁一史浩，外廁一邵宏淵，西北十三州三軍，既得而復棄之，靈壁、虹縣及宿州相繼收復，淮西一帶，將成而又隳之。蓋忠奸不並容，邪正不兩立。未有奸邪在側，而忠正之士能竟大功者也。惟西北事誤於史浩，而邵宏淵之忌李顯忠，則張浚不能無咎。孝宗既以全權付浚矣，彼邵、李二人之齟齬，寧不聞之？不預察於幾先，致隳功於事後，自是恢復之機遂絕，讀宋史者蓋不能無惜焉。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>