<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第五十二回　信道教詭說遇天神　築離宮微行探春色</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　信道教詭說遇天神　築離宮微行探春色</font></h4>
			　　卻說童貫與蔡京，本相友善，京得入相，半出貫力。至是貫自遼歸朝，又為京極力幫忙，勸徽宗仍召京輔政。徽宗本是個隨東到東、隨西到西的人物，聽童貫言，又記念蔡京的好處，當即遣使馳召。京趲程入都，徽宗聞京至都下，即日召對，並就內苑太清樓，特賜宴飲，仍復從前所給官爵，賜第京師。京再黜再進，越覺獻媚工諛，無微不至。徽宗因大加寵眷，比前日尤為優待。且令京三日一至都堂，商議國政。京恐諫官復來攻擊，特想出一法，所有密議，概請徽宗親書詔命，稱作御筆手詔。從前詔敕下頒，必先令中書門下議定，乃命學士草制，蓋璽即行。至熙寧時，或有內降詔旨，不由中書門下共議，但亦由安石專權，從中代草。蔡京獨請御筆，一經徽宗寫定，立即特詔頒行，如有封駁等情，即坐他違制罪名。廷臣自是不敢置喙，後來至有不類御書，也只好奉行無違。〔煬蔽已極。〕貴戚近倖，又爭仿所為，各去請求。徽宗日不暇給，竟令中書楊球代書，時人號為書楊。蔡京又復生悔，但已作法自斃，無從禁制了。<br>　　京又欲仿行古制，改置官名，以太師、太傅、太保，古稱三公，不應稱作三師，宜仍稱三公，以真相論。司徒、司空，周時列入六卿，太尉乃秦時掌兵重官，並非三公，宜改置三少，稱為少師、少傅、少保，以次相論。左右僕射，古無此名，應改稱太宰、少宰，仍兼兩省侍郎，罷尚書令，及文武勳官，以太尉冠武階，改侍中為左輔，中書令為右弼，開封守臣為尹牧，府分六曹，士、戶、儀、兵、刑、工。縣分六案，內侍省識，悉仿機廷官號，稱作某大夫。〔這一條想是由童貫主議。〕修六尚局，〔尚食、尚藥、尚醞、尚衣、尚舍、尚輦。〕建三衛郎。〔親衛、勳衛、翊衛。〕京任太師，總治三省事，童貫進職太尉，掌握軍權。〔美人亦可教戰，媼相應當典兵。〕追封王安石為舒王，安石子雱為臨川伯，從祀孔廟。熙寧新法，一律施行。<br>　　京又恐徽宗性敏，或再燭察奸私，致遭貶斥，乃更想一蠱惑的方法，令徽宗墮入術中，愈溺愈迷。看官道是何術？乃是惝恍無憑的道教。〔是一件亡國禍階，不得不特筆提出。〕自徽宗嗣統後，初寵郭天信，繼信魏漢津。天信被斥，漢津老死，內廷幾無方士蹤跡。可巧太僕卿王亶，薦一術士王老志，有旨召他入京。老志，濮州人，事親頗孝，初為小吏，不受賂遺，旋遇異人，自稱為鍾離先生，授丹服藥，遂棄妻拋子，結廬田間，為人決休咎，語多奇中。至奉召入都，京即邀入私第，館待甚優。老志入對，呈上密書一函，徽宗啟視，係客歲秋中，與喬、劉二妃燕好情詞，不由的暗暗稱奇，乃賜號洞微先生。老志謝退後，歸至蔡第，朝士多往問吉凶，他卻與作筆談，輒不可解。大眾似信非信，至日後，竟多奇驗。於是其門似市。京恐蹈張商英覆轍，因與老志熟商，禁絕朝士往來，但令上結主知，便不負職。老志遂創制乾坤鑑，賫獻徽宗，謂帝后他日恐有大難，請時坐鑑下，靜觀內省，借弭災變。又勸京急流勇退，毋戀權位，〔老志頗識玄機。〕京不能從。老志見時政日非，漸萌退志，留京一年，托言遇師譴責，不應溺身富貴，乃上書乞歸。徽宗不許，他即生起病來，再三請去。至奉詔允准，便霍然起牀，步行甚健，即日出都，歸濮而死。徽宗賜金賻葬，追贈正議大夫。<br>　　惟蔡京本意，欲借王老志蒙蔽主聰，偏老志獨具見解，反將清心寡慾的宗旨，作為勸導，當然與京不合。京乃捨去王老志，別薦王仔昔。仔昔籍隸洪州，嘗操儒業，自言曾遇許真人，即晉許遜。得大洞隱書豁落七元各法，出遊嵩山，能道人未來事。京得諸傳聞，遂列入薦牘。〔以人事君，果如是耶？〕徽宗又復召見，奏對稱旨，賜號沖隱處土。會宮中因旱禱雨，遣小黃門索符，日或再至。仔昔與語，道今日皇上所禱，乃替愛妃求療目疾，我且療疾要緊，你可持符入呈。言至此，即用硃砂箓符，焚符入湯，令黃門持去，並語道：「此湯洗目疾，可立愈。」黃門以未奉旨意，懼不敢受，仔昔笑道：「如或皇上加責，有我仔昔坐罪，你何妨直達？」黃門乃持湯返報。徽宗道：「朕早晨赴壇，曾為妃疾默禱求痊，仔昔何故得知？他既有此神奇，何妨一試？」遂命寵妃沃目。不消數刻，果見目翳盡撤，仍返秋眸，乃進封仔昔為通妙先生。〔想是學過祝由科，若知妃目疾，恐由內侍所傳，揣摩適合耳。〕嗣是徽宗益信道教，便命在福寧殿東，剏造玉清和陽宮，奉安道像，日夕頂禮。<br>　　政和三年長至節，祀天圜丘，用道士百人，執杖前導，命蔡攸為執綏官。車駕出南薰門，徽宗向東眺望，不覺大聲稱異。攸問道：「陛下所見，是否為東方雲氣？」徽宗道：「朕不特見有雲氣，且隱隱有樓臺複雜，這是何故？」〔莫非作夢？〕攸即答道：「待臣仔細看來。」言畢下車，即趨向東方，擇一空曠所在，凝眺片刻，便回奏徽宗道：「臣往玉津園東面，審視雲物，果有樓殿臺閣，隱隱護著，差不多有數里迤長，且皆去地數十丈，大約是上界仙府哩！」〔海市耶？蜃樓耶？〕徽宗道：「有無人物？」攸即對道：「有若干人物，或似道流，或似童子，統持幢幡節蓋，出入雲間，眉目尚歷歷可辨。想總由帝德格天，因有此神明下降呢！」〔滿口說謊。〕徽宗大喜，待郊天禮畢，即以天神降臨，詔告百官，並就雲氣表見處，建築道宮，取名迎真，御製天真降靈示現記，刊碑勒石，豎立宮中，並敕求道教仙經於天下。越年，又創置道流官階，有先生處士等名，秩比中大夫，下至將仕郎，凡二十六級。嗣復添設道官二十六等，有諸殿侍宸校籍授經等官銜，彷彿與待制修撰直閣相似。於是黃冠羽客，相繼引進，勢且出朝臣上。王仔昔尤邀恩寵，甚至由徽宗特命，在禁中建一圓象徽調閣，畀他居住。一班卑瑣齷齪的官僚，常奔走伺候，托他代通關節，希附寵榮。<br>　　中丞王安中看不過去，上疏諫諍，略謂：「自今以後，招延術士，當責所屬切實具保，宣召出入，必察視行逕，不得與臣庶交通。」結末，又言蔡京引用匪人，欺君害民數十事。徽宗頗為嘉納。安中再疏京罪，徽宗只答了「知道」二字，已為蔡京伺覺，令子攸泣訴帝前，說是安中誣劾。徽宗乃遷安中為翰林學士。未幾，又命為承旨。安中工駢文，妃黃儷白，無不相當，所以徽宗特別器重，不致遠斥，且因此猜疑仔昔，漸與相疏。怎奈仔昔寵衰，又來了一個仔昔第二，比仔昔還要刁狡，竟擅寵了五六年。這人姓甚名誰？乃是溫州人氏林靈素。〔道流也有興替，無怪朝臣。〕<br>　　靈素少入禪門，受師笞罵，苦不能堪，遂去為道士。善作妖幻，往來淮、泗間，嘗丐食僧寺。寺僧復屢加白眼，以此靈素甚嫉視僧徒。左階道徐知常，因王仔昔失寵，即薦靈素入朝。〔知常前引蔡京，此時又薦林靈素，名為知常，實是敗常。〕至召對時，靈素便大言道：「天有九霄，神霄最高。上帝總理九霄事務，以神霄為都闕，號稱天府。所有下界聖主，多係上帝子姓臨凡。現在上帝長子玉清王，降生南方，號稱長生大帝君，就是陛下。次子號青華帝君，降生東方，攝領東北。陛下能體天行道，上帝自然眷顧，寧有親為父子，不關痛癢麼？」〔一派胡言。〕徽宗不覺驚喜道：「這話可真麼？」靈素道：「臣怎敢欺誑陛下？陛下若非帝子降生，哪能貴為天子？就是臣今日得見陛下，亦有一脈相連，臣本仙府散卿，姓褚名慧。因陛下臨凡御世，所以臣亦隨降，來輔陛下宰治哩！」〔越發荒唐。〕徽宗聞了此言，即命靈素起身，賜令旁坐，又問答了一番。<br>　　靈素自言能呼風喚雨，驅鬼役神，徽宗大喜。會當盛暑，宮中奇熱，徽宗出居水殿，尚苦炎熇，乃命靈素作法祈雨。靈素道：「近日天意主旱，不能得雨，但陛下連日苦熱，待臣往叩天閽，假一甘霖，為陛下暫時致涼罷。」徽宗道：「先生既轉凡胎，難道尚能昇天麼？」靈素道：「體重不能上升，魂輕可以駕虛，臣自有法處置。」言已，即退入齋宮，小臥一時，復起身入奏道：「四瀆神祗，均奉上帝誥敕，一律封閉。唯黃河尚有路可通，但只可少借涓流，不能及遠。」徽宗道：「無論多少，能得微雨，也較為清涼呢！」靈素奉命，即在水殿門下，披髮仗劍，望空拜禱，口中喃喃誦咒，左手五指捏訣，裝作了一小時，果然黑雲四集，蔽日成陰，他即向空撒手，但聽得隆隆聲響，阿香車疾驅而來。震雷甫應，大雨立施，約三五刻時候，雨即停止，依然雲散天清，現出一輪紅日。惟水殿中的炎熱氣，已減去一半。最可怪的，是雨點降下，統是濁流，徽宗已是驚異，忽由中使入報，內門以外，並無雨點，赫日自若，於是徽宗愈以為神，優加賞賚，賜號通真達靈先生。〔史稱靈素識五雷法，大約禱雨一事，便用此訣。〕<br>　　先是徽宗無嗣，道士劉混康，以法籙符水，出入禁中，嘗言：「京師西北隅，地勢過低，如培築少高，當得多男之喜。」徽宗乃命工築運，疊起岡阜，高約數仞。未幾，後宮嬪御，相繼生男，皇后也生了一子一女。徽宗始信奉道教。蔡京乘勢獻媚，即陰嗾童貫、楊戩、賈詳、何訢、藍從熙等中官，導興土木。〔土木神仙，本是相連。〕遂於政和四年，改築延福宮，宮址在大內拱辰門外，由童貫等五人，分任工役，除舊增新。五人又各為制度，不相沿襲，你爭奇，我鬥巧，專務侈麗高廣，不計工財。及建築告竣，又把花石綱所辦珍品，派布宮中。這宮由五人分造，當然分別五位，東西配大內，南北稍劣，東值景龍門，西抵天波門，殿閣亭臺，連屬不絕，鑿池為海，引泉為湖，鶴莊鹿砦，及文禽、奇獸、孔雀、翡翠諸柵，數以千計。嘉葩名木，類聚成英，怪石幽岩，窮工極勝。人巧幾奪天工，塵境不殊仙闕。徽宗又自作延福宮記，鐫碑留跡。後來又置村居野店，酒肆歌樓，每歲長至節後，縱民游觀，晝懸綵，夕放燈，自東華門以北，並不禁夜。徙市民行鋪，夾道僦居，花天酒地，一聽自由。直至上元節後，方才停罷。尋又跨舊城修築，佈置與五位相同，號為延福第六位。復跨城外濬濠作二橋，橋下疊石為固，引舟相通。橋上人物，不見橋下蹤跡，名曰景龍江。夾江皆植奇花珍木，殿宇對峙，備極輝煌。<br>　　徽宗政務餘閒，輒往宮中遊玩，仰眺俯矚，均足賞心悅目，幾不啻身入廣寒，飄飄若仙，當下快慰異常，旁顧左右道：「這是蔡太師愛朕，議築此宮，童太尉等苦心構成，亦不為無功。古時秦始、隋煬盛誇建築，就使繁麗逾恒，恐未必有此佳勝哩。」左右道：「秦、隋皆亡國主，平時所愛，無非聲色犬馬，陛下鑒賞，乃是山林間棄物，無傷盛德，有益聖躬，豈秦、隋所可比擬？」〔一味逢君。〕徽宗道：「朕亦常恐擾民，只因蔡太師查核庫餘，差不多有五六千萬，所以朕命築此宮，與民同樂呢！」〔哪知已為蔡太師所騙。〕左右又諛頌一番，引得徽宗神迷心蕩，越入魔境。<br>　　看官聽著！人主的侈心，萬不可縱。侈心一開，不是興土木，就是好神仙，還有徵歌選色等事，無不相隨而起。徽宗宮中，除鄭皇后素得帝寵外，有王貴妃，有喬貴妃，還有大小二劉貴妃，最邀寵幸，以下便是韋妃等人。二劉貴妃俱出單微，均以姿色得幸。大劉妃生子三人，曰棫，曰模，曰榛，於政和三年病逝。徽宗傷感不已，竟仿溫成后故事，〔溫成事見仁宗時。〕追冊為后，諡曰明達。小劉妃本酒保家女，夤緣內侍，得入崇恩宮，充當侍役。崇恩宮係元符皇后所居，元符皇后劉氏自尊為太后後，〔見四十九回。〕常預外政，且有曖昧情事，為徽宗所聞，擬加廢逐。詔命未下，先飭內侍詰責，劉氏羞忿不堪，竟就簾鉤懸帶，自縊而亡。〔孟后尚安居瑤華，劉氏已不得其死，可見前時奪嫡，何苦乃爾？此即銷納法。〕宮中所有使女，盡行放還。小劉妃不願歸去，寄居宦官何訢家。可巧大劉妃逝世，徽宗失一寵嬪，抑鬱寡歡。內侍楊戩，欲解帝愁，盛稱小劉美色，不讓大劉，可以移花接木。徽宗即命楊戩召入，美人有幸，得近龍顏，天子無愁，重諧鳳侶。更兼這位小劉妃，天資警悟，善承意旨，一切妝抹，尤能別出心裁，不同凡俗！每戴一冠，製一服，無不出人意表，精緻絕倫。宮禁內外，競相仿效。俗語說得好：「酒不醉人人自醉，色不迷人人自迷。」況徽宗春秋鼎盛，善解溫存，驟然得此尤物，比大劉妃還要慧豔，哪有不寵愛的情理？不到一兩年，即由才人進位貴妃。嗣是六宮嬪御，罕得當夕，惟這小劉妃承歡侍宴，朝夕相親，今日倒鸞，明日顛鳳，一索再索三四索，竟得生下三男一女。<br>　　名花結果，未免減芳，那徽宗已入魔鄉，得隴又要望蜀。會值延福宮放燈，竟帶著蔡攸、王黼及內侍數人，輕乘小輦，微服往游。寓目無非春色，觸耳盡是歡聲，草木向陽，煙雲夾道。聯步出東華門，但見百肆雜陳，萬人駢集，鬧盈盈的捲起紅塵，聲細細的傳來歌管。徽宗東瞧西望，目不暇接，突聽得窗簾一響，便舉頭仰顧，湊巧露出一個千嬌百媚的俏臉兒來，頓令徽宗目眙神馳，禁不住一齊喝采。〔酷似一出《挑簾》。〕曾記得前人有集句一聯，可以彷彿形容，聯句云：<br>　　楊柳亭臺凝晚翠，芙蓉簾幕扇秋紅。<br>　　畢竟徽宗有何奇遇，且看下回便知。<br>　　〔王老志也，王仔昔也，林靈素也，三人本屬同流，而優劣卻自有別。老志所言，尚有特識，其諷徽宗也以自省，其勸蔡京也以急退，蓋頗得老氏之真傳，而不專以隱怪欺人者。迨托疾而去，翛然遠引，蓋尤有敝屣富貴之思焉。王仔昔則已出老志下矣，林靈素狡猾逾人，荒唐尤甚。禱雨一事，雖若有驗，然非小有異術，安能幸結主知？孔子謂攻乎異端，斯害也已，靈素固一異端也，奈何誤信之乎？且自神仙之說進，而土木興。土木之役繁，而聲色即緣之以起。巫風、淫風、亂風，古人所謂三風者，無一可犯，一弊起而二弊必滋，此君子所以審慎先幾也。　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>