<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第四十三回　立幼主高后垂簾　拜首相溫公殉國</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十三回</br>　　立幼主高后垂簾　拜首相溫公殉國</font></h4>
			　　卻說元豐八年正月，神宗不豫，命輔臣代禱景靈宮。及群臣分禱天地宗廟社稷，均不見效，反且加劇，輔臣等入宮問疾，就請立皇太子，並皇太后權同聽政。神宗已無力答言，只略略點首罷了。查神宗本有十四子，長名佾，次名僅，三名俊，四名伸，五名僴，六名傭，七名價，八名倜，九名佖，十名偉，十一名佶，十二名俁，十三名似，十四名偲。佾、僅、俊、伸、僴、價、倜、偉均早亡，要算第六子傭，挨次居長，神宗已封他為延安郡王，但年齡尚止十歲。<br>　　當擬立皇太子時，職方員外郎邢恕，想立異邀功，竟往謁蔡確道：「國有長君，乃社稷幸福，公何不從岐、嘉二王中，擇立一人？既可安國，復可保家，豈不是兩全其美嗎？」蔡確躊躇半晌，方道：「君言亦是，但不知太后意見如何？」邢恕道：「岐、嘉二王，皆太后所出，母子恩情，當必逾常，公還有什麼疑慮？」〔一廂情願。〕確喜道：「且與高氏商量，免生枝節。」邢恕道：「恕先去密議，包管成功。」言畢辭出，遂往見太后姪兒高公繪兄弟。公繪迎入，恕寒暄數語，即與附耳密談。公繪搖首不答，恕復道：「延安幼沖，何若岐、嘉？況岐、嘉本皆稱賢王呢！」公繪道：「這是斷不便行，君難道欲貽禍我家麼？」恕碰了一個釘子，未免乘興而來，敗興而返。<br>　　看官道岐、嘉二王是何人？便是神宗胞弟昌王顥及樂安郡王頵。顥徙封岐王，頵進封嘉王，兩王因神宗寢疾，嘗入問起居。高太后恰也防著，命他不必屢入，並陰敕中人梁惟簡妻，預製一十歲兒可穿的黃袍，密教他懷藏進呈。偏邢恕心尚未死，再與蔡確密謀，擬約王珪入問帝疾，暗使知開封府蔡京，外伏劍士，脅迫王珪。倘珪持異議，即將珪梟首。哪知珪命不該絕，未待蔡確與約，先已入宮定議，冊立延安郡王。確遲了一步，計不得行。〔滿腹姦刁，至此也輸人一籌。〕<br>　　三月朔日，延安郡王傭，立為太子，賜名煦，皇太后高氏權同處分軍國重事。越五日，神宗駕崩，年三十有八。總計神宗在位，改元二次，共十八年。太子煦即皇帝位，尊皇太后高氏為太皇太后，皇后向氏為皇太后，帝生母德妃朱氏為皇太妃，是為哲宗皇帝。追尊先帝廟號曰神宗，葬永裕陵。晉封叔顥為揚王，頵為荊王，弟佶為遂寧郡王，佖為太寧郡王，俁為咸寧郡王，似為普寧郡王，尚書左僕射王珪為岐國公，潞國公文彥博為司徒，王安石為司空，餘官一律加秩，賜致仕各官服帶銀帛有差。<br>　　太皇太后首先傳旨，遣散修京城役夫，止造軍器，及禁庭工技，戒中外無苛斂，寬民間保甲馬，人民歡悅。王珪等並未預聞，及中旨傳出，方得聞知。〔一經出手，便見高后賢明。〕過了數日，復下詔道：<br>　　先皇帝臨御十有八年，建立政事以澤天下，而有司奉行失當，幾於煩擾，或苟且文具，不能布宣實惠，其申諭中外協心奉令，以稱先帝惠愛元元之意！<br>　　這詔一下，都中卿大夫已知太皇太后的命意，是欲改煩為簡，易苛從寬了。蔡確恐朝政一新，自己或致失位，遂因上朝議政時，面奏太皇太后，請復高遵裕官。看官道遵裕是何人？乃是太皇太后的從父。蔡確此奏，明明是借此求媚，固寵希榮的意思。〔真會獻諛。〕太皇太后偏淒然道：「靈武一役，先皇帝中夜得報，環榻周行，徹旦不能寐，自是驚悸，馴至大故。追原禍始，實自遵裕一人。先帝骨肉未寒，我豈敢專徇私恩，不顧公議麼？」〔理正詞嚴。〕確惶悚而退。太皇太后又詔罷京城邏卒，及免行錢，廢濬河司，蠲免逋賦，驛召司馬光、呂公著入朝。<br>　　光居洛十五年，田夫野老，無不尊敬，俱稱為司馬相公。就是婦人女子，亦群仰大名。神宗升遐，光欲入臨，因自避猜嫌，不敢逕行。適程顥在洛，勸光入京，光乃啟程東進，將近都門，衛士見光到來，均額手相慶道：「司馬相公來了！司馬相公來了！」〔兩語重疊，益饒意味。〕沿途人民，亦遮道聚觀，各朗聲道：「司馬相公，請留相天子，活我百姓，勿遽歸洛。」光見他一唱百和，反覺疑懼起來，竟從間道歸去。太皇太后聞他入都，正要詢問政要，偏待久不至，乃遣內侍梁惟簡馳問。光請大開言路，詔榜朝堂。至惟簡覆命，蔡確等已探悉光言，先創六議入奏，大旨是：「陰有所懷，犯非其分，或扇搖重機，或迎合舊令，上則僥倖希進，下則眩惑流俗，有一相犯，立罰無赦。」太皇太后見了此議，又遣使示光。光憤然道：「這是拒諫，並非求諫。人臣只好不言，一經啟口，便犯此六語了。」乃具論以聞。太皇太后即改詔頒行，言路才得漸開。<br>　　嗣召光知陳州，並起程顥為宗正寺丞。顥正擬就道，偏偏二豎纏身，竟爾去世。顥與弟頤受學周門，以道自樂，〔見二十四回。〕平時有涵養功，不動聲色。既卒，士大夫無論識否，莫不銜哀。文彥博採取眾論，題顥墓曰「明道先生」。惟光受命赴陳州，道經闕下，正值王珪病死，輔臣等依次遞升，適空一缺。太皇太后即留光輔政，命為門下侍郎。蔡確等只恐光革除新法，又揭出三年無改的大義，傳佈都中。光獨指駁道：「先帝所行的法度，如果合宜，雖百世亦應遵守；若為王安石、呂惠卿所創，害國病民，須當亟改，似救焚拯溺一般。況太皇太后以母改子，並不是以子改父哩！」〔與強詞奪理者不同。〕眾議自是少息。<br>　　太皇太后又召呂公著為侍讀，公著自揚州進京，擢授尚書左丞。京東轉運使吳居厚，前繼鮮于侁後任，大興鹽鐵，苛斂橫徵，至是被言官交劾，謫置黃州，仍用鮮于侁為轉運使。司馬光語同列道：「子駿甚賢，不應復使居外。但朝廷欲救京東困弊，非得子駿不可，他實是個一路福星呢！當今人才甚少，怎得似子駿一百人，散佈天下呢！」原來子駿即侁表字，侁既到任，即奏罷萊蕪、利國兩冶，及海鹽依河北通商，人民大悅，有口皆碑。<br>　　於是司馬光、呂公著兩人，同心輔政，革除新法，罷保甲，罷保馬，罷方田，罷市易。削前市易提舉呂嘉問三秩，貶知淮陽軍。呂黨皆坐黜，並謫邢恕出知隨州。越年，改為元祐元年，右司諫王覿，極論蔡確、章惇、韓縝、張璪等朋邪害正，章至數十上。右諫議大夫孫覺，侍御史劉摯，左司諫蘇轍，御史王巖叟、朱光庭、上官均，又連章劾論確罪，乃免確相位，出知陳州。當下擢司馬光為尚書左僕射兼門下侍郎，呂公著為門下侍郎，李清臣、呂大防為尚書左右丞，李常為戶部尚書，范純仁同知樞密院事。<br>　　光時已得疾，因青苗、免役諸法尚未盡革，西夏議亦未決，不禁歎息道：「諸害未除，我死不瞑目了。」遂折簡與呂公著，略言：「光以身付醫，以家事付愚子，只國事未有所托，特以屬公。」公著為白太皇太后，有詔免光朝覲，許乘肩輿，三日一入省。光不敢當，且上奏道：「不見天子，如何視事？」乃改詔令光子康扶掖入對，且命免拜跪禮。光遂請罷青苗、免役二法。青苗錢罷貸，仍復常平舊法，諸大臣沒甚異議，獨免役法議罷後，光請仍復差役法，章惇力言不可，與光辯論殿前，語甚狂悖。太皇太后亦不免動惱，逐出知汝州。會蘇軾已奉詔入都，任中書舍人，獨請行熙寧初給田募役法，條陳五利。監察御史王巖叟，謂五利難信，且有十弊，軾議遂沮。群臣又各是其是，詔令資政殿大學士韓維，及呂大防、范純仁等，詳定上聞。<br>　　軾本與司馬光友善，竟往見光道：「公欲改免役為差役，軾恐兩害相均，未見一利。」光問道：「請言害處！」軾答道：「免役的害處，是掊斂民財，十室九空，斂從上聚，下必常患錢荒，這害已經驗過了。差役的害處，是百姓常受役官府，無暇農事，貪吏猾胥，且隨時徵比，因緣為姦，豈不是異法同病麼？」光又道：「依君高見，應該如何？」軾復道：「法有相因，事乃易成。事能漸進，民乃不驚。從前三代時候，兵農合一，至秦始皇乃分作兩途，唐初又變府兵為長征卒，農出粟養兵，兵出力衛農，天下稱便。雖聖人復起，不能變易了。今免役法頗與此相類，公欲驟罷免役，改行差役，正如罷長征，復民兵，恐民情反多痛苦呢！」光終未以為然，只淡淡的答了數語，軾即辭出。<br>　　越日，光至政事堂議政，軾復入白此事，光不覺作色。軾從容道：「昔韓魏公刺陝西義勇，公為諫官，再三勸阻，韓公不樂，公亦不顧。軾嘗聞公自述前情，難道今日作相，不許軾盡言麼？」〔以子之矛，刺子之盾，坡公可謂善言。〕光始起謝道：「容待妥商。」范純仁亦語光道：「差役一事，不應速行，否則轉滋民病。愚意願公虛心受言，所有謀議，不必盡從己出。若事必專斷，恐姦人邪士，反得乘間迎合了。」光尚有難色，純仁道：「這是使人不得盡言呢！純仁若徒知媚公，不顧大局，何如當日少年時，迎合王安石，早圖富貴哩！」〔語亦透澈。〕光乃令役人悉用現數為額，衙門用坊場河渡錢，均用僱募。先是光決改差役，以五日為限，僚屬俱嫌太急促，獨知開封府蔡京如約，面覆司馬光。光喜道：「使人人奉法如君，有何不可？」待京辭退後，光乃信為可行，擬堅持到底，其實蔡京是個大奸巨猾，專事揣摩迎合，初見蔡確得勢，就附蔡確，繼見司馬光入相，就附司馬光。這種反覆小人，最足誤人國事。司馬光忠厚待人，哪裡曉得他暗中機巧呢？〔為後文蔡京傾宋張本。〕<br>　　王安石宦居金陵，聞朝廷變法，毫不為意。及聞罷免役法，愕然失聲道：「竟一變至此麼？」良久復道：「此法終不可罷，君實輩亦太胡鬧了。」既而病死，太皇太后因他是先朝大臣，追贈太傅，後人稱他為王荊公。乃是元豐三年，曾封安石為荊國公，所以沿稱至今。〔了王安石。〕安石既死，餘黨依次貶謫，范子淵貶知陝州，韓縝罷知潁昌，李憲、王中正等，罰司宮觀。鄭綰、李定放居滁州，呂惠卿貶為光祿卿，分司南京，再貶為建寧軍節度副使，安置建州。相傳再貶呂惠卿草詔，係出蘇軾手筆，內有精警語數聯，傳誦一時。其文云：<br>　　呂惠卿以斗筲之才，穿窬之智，諂事宰輔，同升廟堂，樂禍貪功，好兵喜殺。以聚斂為仁義，以法律為詩書。首建青苗，次行助役。〔即免役法。〕均輸之政，自同商賈；手實之禍，下及雞豚，苟可蠹國害民，率皆攘臂稱首。先皇帝求賢如不及，從善若轉圜，始以帝堯之仁，姑試伯鯀；終焉孔子之聖，不信宰予。尚寬兩觀之誅，薄示三苗之竄。此諭！<br>　　還有貶范子淵草制，亦由軾所擬，內稱「汝以有限之才，興必不可成之役，驅無辜之民，置之必死之地」四語，亦膾炙人口，稱為名言。新法黨相繼罷黜，呂公著進任尚書右僕射，兼中書侍郎，韓維為門下侍郎。司馬光又上言：「文彥博宿德耆臣，應起為碩輔。」太皇太后擬用為三省長官，言官以為不可，乃命平章軍國重事。六日一朝，一月兩赴經筵，班宰相上，恩禮從優。彥博此時，年已八十有一了。〔老成俱老，宋祚安得不老？〕光又與呂公著，交章薦程顥弟頤，遂有旨召為秘書郎。及頤入對，改授崇政殿說書，且命修定學制。於是詔舉經明行修的士子，及立十科舉士法：（一）行義純固，可作師表。（二）節操方正，可備獻納。（三）智勇過人，可備將相。（四）公正聰明，可備監司。（五）經術精通，可備講讀。（六）學問該博，可備顧問。（七）文章典麗，可備著述。（八）善聽獄訟，盡公得實。（九）善治財賦，公私俱便。（十）練習法令，能斷清讞。這十科條例，統由司馬光擬定，請旨頒令。<br>　　光見言聽計從，越覺激發忠忱，誓死報國，無論大小政務，必親自裁決，不捨晝夜，海內亦喁喁望治。就是遼、夏使至，俱必問光起居，且嚴敕邊吏道：「中國已相司馬公了，勿輕生事，致開邊釁呢！」〔國有賢相，不戰屈人。〕無如天不佑宋，梁棟寖頹。光因政體過勞，日益清瘦，同僚舉諸葛亮食少事煩，作為勸戒，光慨然道：「死生有命，一息尚存，怎敢少懈呢！」嗣是光老病癒甚，竟致不起。彌留時尚囈語不絕，細聽所談，皆關係國家事。及卒，年六十八。光生平孝友忠信，恭儉正直，居處有法，動作有禮。在洛時，每往夏縣展墓，必至兄室。兄名旦，年將八十，光奉若嚴父，愛若嬰兒，自少至老，未嘗妄語。嘗謂「吾無過人處，惟一生作事，無不可對人言。」陝、洛間聞風起敬，居民相勸為善，稍有過惡，便私自疑懼道：「君實得無聞知否？」既歿，遠近舉哀，如喪考妣。〔略述行誼，為後人作一榜樣。〕太皇太后亦為之慟哭，與哲宗親臨光喪，贈太師溫國公。詔戶部侍郎趙瞻，內侍省押班馮宗道，護喪歸陝州夏縣原籍。予諡文正，賜碑曰忠清粹德，都人罷市往奠。嶺南封州父老，亦相率具祭，到了歸喪以後，都下及四方人民，尚畫像以祀，飲食必祝，這可見遺德及民，無遠勿屆呢。小子有詩詠道：<br>　　到底安邦恃老成，甫經借手即清平。<br>　　如何天不延公壽？坐使良材一旦傾。<br>　　光歿後，當然是呂公著繼任，欲知後事如何，且至下回續表。<br>　　〔本回敘高后垂簾，及溫公入相，才一改制，即見朝政清明，人民稱頌。可知前時王、呂、蔡、章等之所為，實是拂民之性，強行己意，百姓苦倒懸久矣。饑者易為食，渴者易為飲，此所以一經著手，不啻來蘇，宜乎海內歸心，謳歌不已也。但司馬光為一代正人，猶失之於蔡京，小人獻諛，曲盡其巧。厥後力詆司馬光者，即京為之首。且熙豐邪黨，未聞誅殛，以致死灰復燃。人謂高后與溫公嫉惡太嚴，吾謂其猶失之寬。后與公已年老矣，為善後計，寧尚可姑息為乎？讀此回猶令人不能無慨云。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>