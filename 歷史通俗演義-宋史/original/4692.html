<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第三十四回　爭濮議聚訟盈廷　傳潁王長男主器</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十四回</br>　　爭濮議聚訟盈廷　傳潁王長男主器</font></h4>
			　　卻說英宗皇帝，係濮王允讓第十三子。濮王三妃，元妃王氏，封譙國夫人，次妃韓氏，封襄國夫人，又次妃任氏，封仙游縣君。英宗雖入嗣仁宗，但於本生父母，亦斷然不能恝置。首相韓琦嘗奏稱：「禮不忘本，濮王德盛位隆，理合尊禮，請下有司議定名稱！」當由英宗批答，俟大祥後再議。知諫院司馬光，即援史評駁，謂：「漢宣帝為孝昭後，終不追尊衛太子史皇孫；光武帝上繼元帝，亦不追尊鉅鹿南頓君，這是萬世常法，可為今鑒。」及治平二年，詔禮官與待制以上，謹議崇奉濮王典禮。各大臣莫敢先發，惟司馬光奮筆立議。略言：「為人後者為之子，不得顧私親，應准先朝封贈期親等屬故例，垂為常典」云云。於是翰林學士王珪等，即據司馬光手稿，略行增改，隨即上奏。其文云：<br>　　謹按《儀禮．喪服》，為人後者傳曰，何以三年也？受重者必以尊服服之，為所後者之祖父母妻，妻之父母昆弟，昆弟之子若子，謂皆如親子也。所後者，即指繼父母言。又為人後者為其父母傳曰，何以期？不二斬，特重於大宗，降於小宗也。為人後者為其昆弟傳曰，何以大功？為人後者降其昆弟也。先王制禮，尊無二上，若恭愛之心分於彼，則不得專於此故也。是以秦、漢以來，帝王有自旁支入承大統者，或推尊其父母，以為帝后，皆見非當時，取議後世，臣等不敢引以為聖朝法。況前代入繼者，多宮車晏駕之後，援立之策，或出臣下。非如仁宗皇帝，年齡未衰，深惟宗廟之重，祇承天地之意，於宗室眾多之中，簡推聖明，授以大業。陛下親為先帝之子，然後繼體承祧，光有天下。濮安懿王，〔濮王諡安懿。〕雖於陛下有天性之親，顧復之恩，然陛下所以負扆端冕，富有四海，子子孫孫，萬世相承，皆先帝德也。臣等竊以為濮王宜准先朝封贈期親尊屬故事，尊以高官大國，譙國、襄國、仙游，並封太夫人，考之古今，名稱最合，謹具議上聞！<br>　　議上，韓琦等謂：「珪等所議，未見詳定，濮王當稱何親，名與不名，請令珪等復議！」珪等又議稱：「濮王係仁宗兄，皇帝宜稱皇伯而不名。」歐陽修獨加駁斥，援據喪服大記，撰成《為後或問》上下二篇，大旨說是：「身為人後，應為父母降服，三年為期，惟不沒父母原稱，這便是服可降，名不可沒的意思。若本身父改稱皇伯，歷考前世，均無典據，即如漢宣帝及光武帝，亦皆稱父為皇考，未嘗易稱皇伯。至進封大國一層，尤覺與禮未合，請下尚書省，集三省御史臺議！」於是廷臣又奉詔議禮，正在彼此斟酌，互相辯難的時候，忽接到太后手諭，詰責執政處事寡斷，徒啟紛呶。〔理該責問。〕英宗乃下詔道：「朕聞廷臣集議不一，權且罷議，現著有司等博求典故，妥議以聞！」既而禮官范鎮等，又奏稱：「漢時稱皇考，稱帝稱皇，立寢廟，序昭穆，均非陛下聖明所當法，宜如前議為是。」侍御史呂誨、范純仁，監察御史呂大防，復主張昪議，力請照行。章凡七上，均不見報，乃共劾韓琦專權導諛。歐陽修首創邪議，曾公亮、趙槩等附會不正，均乞貶黜。這種彈章，呈遞進去，當然是不見批答。韓琦等亦上言：「皇伯無稽，決不可稱，請明詔中外，核定名實。至若立廟京師，干紀亂統等事，均非朝廷本意，應飭臣下不必妄引」等語。英宗正信用韓琦等人，胸中已有成見，不過廷臣互有爭端，一時未便下詔。越年，竟由太后手敕中書道：<br>　　吾聞群臣議請皇帝封崇濮安懿王，至今未見施行，吾載閱前史，乃知自有故事。濮安懿王譙國夫人王氏，襄國夫人韓氏，仙游縣君任氏，可令皇帝稱親，濮安懿王稱皇，王氏、韓氏、任氏並稱后，特此手諭！<br>　　韓琦等奉到此敕，即轉遞英宗。英宗即日頒詔，略云：<br>　　稱親之禮，謹遵慈訓，追崇之典，豈易克當？所有稱皇稱后諸尊號，朕不敢聞，令內外臣民知之！此詔。<br>　　詔既下，又命就濮王塋建園立廟，封濮王子宗樸為濮國公，主奉祠事。所有濮王尊諱，令臣民謹避，濮議遂定。當時盈廷揣測，統說太后一敕，主張追崇，英宗一詔，半安退讓，統由中書主謀，借此定議。〔平心而論，此議不得為謬。〕呂誨等以論列彈奏，不見聽用，繳納御史敕誥，自稱家居待罪。英宗命閤門還敕，不令辭職。誨等又復奏固辭，且言與輔臣勢難兩立。〔並無不共戴天之仇，何必出此危詞？宋臣雖有氣節，究未免市直沽名。〕英宗覽到此語，不免懊惱，因轉問韓琦、歐陽修等。琦、修等齊聲奏道：「御史等以為理難並立，若臣等有罪，當留御史，黜臣等。」英宗不答。翌日，竟詔徙呂誨知蘄州，范純仁通判安州，呂大防知休寧縣。司馬光等上疏，乞留誨等，不報，復請與俱貶，亦不許。侍讀呂公著上言：「陛下即位二年，納諫未著美名，反屢黜言官，如何風示天下？」英宗仍然不從。公著因乞外調，乃出知蔡州。〔一番大爭論，從此罷休。〕<br>　　話分兩頭，且說文彥博罷相，出判河南，封潞國公。〔接應前回。〕至治平二年，自河南入覲，英宗慰勞有加，且語彥博道：「朕得嗣立，多出卿力。」彥博悚然道：「陛下入繼大統，乃先帝意，及皇太后協贊成功，臣何力之有？況陛下即位，臣方在外，韓琦等仰承聖旨，入受遺詔，臣又未嘗預聞。今蒙陛下獎及，實不敢當。」英宗徐答道：「卿可謂功成不居了。今暫煩卿西行，不久即當召還呢！」彥博乃退。尋即有旨改判永興軍。彥博方去，忽富弼自稱足疾，力請解政，英宗不允。弼偏隔日一奏，五日兩疏，堅辭樞密。看官道是何因？原來嘉祐年間，弼入相，適韓琦為樞密使，〔應三十二回。〕凡中書有事，往往與樞密相商，至此琦與弼易一職位，琦事多專斷，未嘗問弼，弼頗不懌。當太后還政時，弼毫不預聞，忽韓琦促請撤簾，弼不禁驚訝道：「弼備位輔佐，他事或不可預聞，這事何妨通知，難道韓公獨恐弼分譽麼？」〔褊心總未易去，富鄭公尚且如此。〕琦聞弼言，也語人道：「此事當如出太后意，不便先事顯言。」<br>　　弼心中總覺不快。英宗親政，因弼嘗與議建儲，特加授戶部尚書。弼曾乞辭道：「建儲係國家大計，廷臣等均有此議，何足言功？且陛下受先帝深恩，母后大德，尚未聞所以為報，乃獨加賞及臣，臣何敢受！」〔此語恰很公正，與文彥博奏對略同。〕英宗不從。再奏仍不允，弼乃強受。至是連章求去，始命弼出判揚州，封鄭國公。還有樞密使張昪，已加封太尉，亦上章告老。英宗道：「太尉勤勞王家，怎可遽去？果因筋力就衰，可不必每日到院，但五日一至便了。」昪總不願再留，仍然求去，乃出判許州。韓琦、曾公亮，因富弼、張昪俱已外調，樞密院不能無主，擬遷歐陽修為樞密使。修微有所聞，便進與琦等道：「皇上親政，任用大臣，自有權衡，公等雖係見愛，但未免上凌主權，此事如何行得？」琦等乃止。果然英宗別有所屬，召入文彥博，令為樞密使。又擢權三司使呂公弼，使副樞密。<br>　　公弼先為群牧使，時帝尚未立，得賜馬甚劣，商諸公弼，欲轉易良馬。公弼以為未奉明詔，不敢私易，竟謝絕所請。至是英宗擢用公弼，公弼入謝，英宗道：「卿前歲不與朕馬，朕已知卿正直了。」〔這是英宗知人處。〕公弼拜謝而退。嗣又召用涇原路副都部署郭逵，授檢校太保，同簽書樞密院事。逵本武臣，舊隸范仲淹麾下，仲淹勖以學問，遂成將材。從前任福戰歿，及葛懷敏覆軍，皆為逵所預料，時人服他先見，累任邊鎮，積有軍功。仁宗季年，湖北溪蠻彭仕羲作亂，調逵知澧州，率兵往討，盡平諸隘。仕羲竄死，餘眾悉降。尋復改知邵州，討平武岡蠻，擢容州觀察使，轉遷涇原路副都部署。英宗聞他智勇，乃召入都中，令就職樞府。看官！你想宋室大臣，心目中只有文人，不顧武士，前次狄青蕩平智高，大功卓著，一入樞府，便覺疑謗紛乘，彈章屢上。郭逵功績，不及狄青，哪裡能箝定眾口？當由知諫院邵亢等，連疏奏劾，大略說是：「祖宗故例，樞府參用武臣，必如曹彬父子，及馬知節、王德用、狄青勳名威望，卓越一時，乃可無愧。郭逵黠佞小才，豈堪大用？乞改易成命！」英宗不報。〔《宋史》中，狄青與郭逵列傳，先後相繼，隱然以郭比狄，故本回特別提出，且以見宋臣傾軋之非。〕<br>　　會京師大雨，水潦為災，宮廷門外，俱遭淹沒。官私廬舍，毀壞不可勝計，人多溺死。英宗詔求直言，諫官等遵旨直陳，無非是進賢黠佞等語。未幾，溫州大火，又未幾，彗星見西方，長丈有五尺。英宗撤樂減膳，加意修省，且令中書舉士，得二十人，一體召試。韓琦以與試多人，恐難位置，英宗道：「臺臣多說朕不能進賢，如果能得賢士，豈不是多多益善嗎？」旋經琦等酌定，先召試十人，試後中彀，俱授館職。宋制，進士第一人及第，往往仕至輔相，士人尤以登臺閣，升禁從為榮。嘗編一歌謠云：「寧登瀛，不為卿；寧抱槧，不為監。」可見當日人心，趨重科第，更豔羨臺閣，所有出兵打仗的將士，就使孫、吳復出，頗、牧再生，也看做沒用一般呢。〔宋室積弱，實中此弊。〕<br>　　郭逵入樞府半年，終被同列排擠，出任陝西四路宣撫使，兼判渭州。治平三年十一月，英宗又復不豫，兼旬不能視朝。韓琦等入問起居，見英宗顦顇得很，雖是凴几危坐，已覺困憊難支，琦即進言道：「陛下久不視朝，中外驚疑，請早立儲君，借安社稷！」英宗略略點首。琦復奏道：「聖意已決，即請手詔，指日行立儲禮。」英宗尚未及答，琦即命召學士承旨張方平，入殿草制，先諸英宗親筆指麾，由方平進紙筆。英宗勉強提毫，草書數字。琦望將過去，紙上寫著立大大王為皇太子，隨復奏請道：「立嫡以長，想聖意必屬潁王，惟還請聖躬親加書明！」英宗乃又批了「潁王頊」三字。方平即遵著帝意，恭擬數語，自首至尾，立刻繕就，中留一空格，即應填太子名，乃請英宗親筆加入。英宗不堪久坐，待了這一歇，含糊說了數語，韓琦等也聽不清楚。至方平呈上草制，乃力疾書太子名，名既書就，不覺歎了一聲，忍不住墮淚承眶，隨即命內侍掖至龍牀，就臥去了。韓琦等當然趨退。文彥博顧語韓琦道：「見上顏色否？人生到此，雖父子亦覺動情呢！」琦答道：「鉅鹿受封，尚是眼前時事，不意相去無幾，又要力請建儲，這也是令人嗟歎呢！」話畢，各散歸私第。<br>　　越二日，即冊立太子，奉旨大赦。自是英宗病體毫無起色，好容易度過年關，已是治平四年，文武百官恭上尊號，當於元旦辰刻，入朝慶賀。〔英宗已要歸天，百官還在做夢，這是中國專務粉飾之弊。〕既至福寧殿，英宗並未御朝，大家惟對著虛座，舞蹈一番，依次退出。但見外面朔風怒號，陰霾四塞，統覺得天象告變，主兆不祥。過了七日，宮中傳出訃音，英宗已升遐了，壽三十六歲，在位只四年。英宗夙有潛德，以孝親著聞，局量弘遠，情性謙和。濮王薨逝時，曾把所服玩物分賜諸子，英宗所受這一份，都轉畀王府舊人，惟留犀帶一條，值錢三十萬，委交殿侍出售。殿侍竟把帶失去，不勝遑急，英宗卻淡然恝置，不索賠償。即位以後，每命近臣，常稱官不稱名，臣下有奏，必問朝廷故事，與古治所宜，一經裁決，多出群臣意表，因此中外亦稱為賢君。怎奈天不假年，遽爾晏駕，這也是宋朝恨事呢！〔結過英宗，無非善善從長。〕<br>　　皇太子頊即皇帝位，詔告中外，是謂神宗皇帝。尊皇太后曹氏為太皇太后，皇后高氏為皇太后，晉封弟灝為昌王，頵為樂安郡王。命韓琦守司空兼侍中。曾公亮行門下侍郎兼吏部尚書進封英國公。文彥博行尚書左僕射檢校司徒，兼中書令。富弼改武寧軍節度使，進封鄭國公。張昪改河陽三城節度使。歐陽修、趙槩並加尚書左丞，仍參知政事。陳升之為戶部侍郎。呂公弼為刑部侍郎。其餘百官，均進秩有差。<br>　　二月朔日，神宗初御紫宸殿，朝見群臣，隨即冊立元妃向氏為皇后。向氏係故相向敏中曾孫女，父名經，曾為定國軍留後。治平三年，出嫁潁邸，封安國夫人，至是立為皇后。忽御史蔣之奇上書劾歐陽修，說他帷薄不修，奸亂甥女等事。神宗覽畢，轉問故宮臣孫思恭。思恭力為辯釋，神宗乃詔問之奇，令他證實。之奇無從取證，只好說出一個彭思永來。看官！你道之奇的御史，從何處得來？他本由歐陽修推薦，得任臺官，自濮議紛爭，修主張稱親，為呂誨等所斥駁，獨之奇贊同修議，修因薦為御史。偏朝右目為邪黨，對著之奇冷嘲熱諷，之奇聽不過去，便欲與修立異，借塞眾謗。會修婦弟薛良孺，與修有嫌，遂捏造蜚言，誣修淫亂，語為中丞彭思永所聞，轉告之奇，之奇也不問真偽，遂上章劾修。〔恩將仇報，具何肺腸。〕及奉詔詰責，不得已將彭思永傳語復奏上去。神宗再詰思永，思永也取不出真憑實據來，於是誣告反坐，將思永、之奇兩人，一律貶謫。〔之奇自貽伊戚，卻難為思永了。〕修本杜門請治，至辨明誣偽，仍力求退位，乃罷為觀文殿學士，出知亳州。<br>　　神宗具有大志，因見廷臣乏才，特出自真知，去請一位大名鼎鼎的人物來，有分教：<br>　　曲士從茲張異說，中朝自此紊皇綱。<br>　　畢竟所召何人，待小子下回報名。　　<br>　　〔宋臣專喜迂論，與晉代之清談，幾乎相同，其不即亂亡者，賴有一二大臣為之主持耳。英宗雖入嗣仁宗，纘承大統，而其本生父則固濮王也。以本生父稱皇伯，毋乃不倫！歐陽修援引禮經，謂應稱親降服，議固甚當，韓琦即據以定議，於稱親之議，則請行之，於稱皇稱后之議，則請辭之，最得公私兩全之道。呂誨等乃激成意氣，至欲以去就生死相爭，一何可笑？迨英宗疾亟，未聞廷臣有建儲之請，賴韓琦入問起居，片言定策。夫濮議，末跡也，而必爭之；立儲，大本也，而顧忽之。宋臣之捨本逐末，如是如是。微韓魏公諸人，宋室恐早不綱矣。蓋輿論與清談，其足致亂亡一也。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>