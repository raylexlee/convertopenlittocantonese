<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第九十一回　約蒙古夾擊殘金　克蔡州獻俘太廟</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十一回</br>　　約蒙古夾擊殘金　克蔡州獻俘太廟</font></h4>
			　　卻說蒙古太祖少子拖雷，分兵略蜀，拔取城寨四百四十所。因尚未遽絕宋好，但借偏師示威，即行召還。會兵陷饒鳳關，渡漢江東行，將趨汴京。金主守緒急令諸將分屯襄、鄧，行省完顏合達〔合達一作哈達。〕及移剌蒲阿，〔一作伊喇豐阿拉。〕率諸軍入鄧州，楊沃衍、陳和尚、〔一作禪華善。〕武仙等皆會，乃出屯順陽。適蒙古兵渡過漢江，來襲金軍背後，哈達見蒙兵勢盛，擬從旁道走避，那敵騎已是馳至，幾乎招架不住。還虧部將蒲察定住〔一作富察鼎珠。〕奮力截殺，敵騎始退。哈達屯留四日，不見敵兵，便引軍還鄧。不料行至半途，忽從林間突出敵騎，將他輜重劫去，金兵幾不成列。幸敵騎得了輜重，即行遠，軍士才免喪亡。哈達返鄧後，反稱大捷，捏報汴都，金廷相率慶賀。<br>　　隔了數月，蒙古主窩闊台汗親自督兵南下，由白坡鎮渡河，進次鄭州。遣速不台領兵攻汴。金主守緒不意北兵猝至，嚇得手足無措，忙召合達、蒲阿還援。合達等奉命即行，偏拖雷又出來作對，自率鐵騎三千，追尾金軍。金軍還擊，他卻退去；金軍啟程，他又來襲。害得金軍不遑休息，且行且戰，至黃榆店，天忽雨雪，不能前進。蒙古將速不台已派兵阻金援師，於是金軍前後被阻。至雨雪少霽，接連得汴京來使，催他速援。合達不得已再行，至三峰山，蒙古兵已兩路齊集，四面兜圍。金兵無從得食，餓至三日，頓時大潰。武仙率三十騎先奔，楊沃衍等戰死。合達知大勢已去，忙邀蒲阿與商，擬下馬死戰。哪知蒲阿已杳如黃鶴，不知去向。只有陳和尚等，尚是隨著。乃相偕突圍，走入鈞州。窩闊台汗復遣將接應拖雷，合攻鈞州。鈞州城內只有敗兵數千，哪裡保守得住？眼見得被他攻入，合達、陳和尚皆被殺，連先行逃走的蒲阿，也被蒙古兵追獲，結果性命。蒙古兵移攻潼關，守將李平迎降，轉圍洛陽。留守撤合輦〔一作薩哈連。〕背上生疽，不能出戰，投濠自盡。兵民推警巡使強伸為府僉事，死守三月，無隙可乘，敵始退去。<br>　　窩闊台汗意欲北歸，遣使自鄭州至汴，諭令速降。金主沒法，乃封荊王守純子訛可〔一作鄂和。〕為曹王，令尚書左丞李蹊送往蒙古軍前，納質請和。〔彷彿徽、欽受圍時情景，天道好還，一至於此。〕偏蒙古將速不台仍然攻城，連日不懈。幸汴城堅固，炮石迭下。一守一攻，相持至十六晝夜，內外積屍如山。速不台知不可下，乃與金議和。金主乃遣戶部侍郎楊居仁，出犒蒙古兵，酒肉以外，並有金帛珍異等件。速不台乃麾兵退去，散屯河、洛間。已而蒙古行人唐慶等，來金通好，被金飛虎軍頭目申福等殺死，於是和議復絕。蒙古主窩闊台汗復議大舉，特遣使臣王旻，南至京、湖，與宋京、湖制置使史嵩之，議協力攻金。史嵩之奏報宋廷，廷議統以為機不可失，應從蒙古所請，乘此復仇。獨淮東安撫使趙范進言道：「宣和時，海上定盟，初約甚堅，後卒取禍，不可不鑒。」理宗不從，命史嵩之遣使往報，願出師夾攻金人。嵩之乃遣鄒伸之往報蒙古，蒙古主許俟成功，當把河南地歸宋。〔依然一約金滅遼的故轍。〕伸之乃還。<br>　　是時金主守緒因和議決裂，恐蒙古兵復來攻汴，遂募民為兵，括粟為糧。怎奈百姓多不願充役，更兼民食缺乏，自己難謀一飽，哪裡還有餘粟可以接濟軍餉？左丞相李蹊及參政合周，〔一作哈准。〕不管人民死活，硬要他輸粟入官。所括不滿三萬斛，已是滿城蕭索，死亡枕藉。金主守緒自思糧盡兵虛，汴城終恐難守，遂議徙都避難，命右丞相賽不、〔一作薩布。〕平章白撤，左丞相李蹊等，率軍扈從。留參政奴申、〔一作訥蘇肯。〕樞密副使習捏阿不〔一作薩尼雅不。〕等守汴，自與太后皇后妃主等告別，大慟而去。既出城，茫無定向，諸將請幸河朔，乃自蒲城渡河。適歸德統帥石盞女魯歡，〔一作什嘉紐勒琿。〕送糧至蒲城，留船二百艘，張布為幄，請金主乘船北渡。渡未及半，忽然大風四起，波浪沸騰，後軍不能再濟。<br>　　冤冤相湊，蒙古將回古乃乘隙來追，金元帥賀喜力戰捐軀，部兵溺死約千人。金主在北岸相望，嚇得膽戰心驚，亟奔往漚麻岡。嗣遣白撤領兵攻衛州，蒙古兵渡河來援，白撤急退，到了白公廟，被蒙古將史天澤大殺一陣，弄得全軍覆沒，只剩白撤一人，狼狽遁還。金主大懼，忙趨往歸德，遣人往汴京奉迎太后及皇后妃主等人。哪知汴京西面元帥崔立因此作亂，竟殺死留守大臣，請故主永濟子梁王從恪監國，自為太師都元帥尚書令鄭王，輸款蒙古舉城降敵了。蒙古將速不台進軍青城，立盛服往見，稱速不台為父。速不台大喜，賜以酒宴，立酣醉而歸。托詞金主出外，索隨駕官吏家屬，征集婦女至宅中，名為待送行在，實則借此圖歡。見有姿色的麗姝，便牽入臥室，硬令受污，日亂數人，尚嫌不足。一面將天子袞冕后服，出獻速不台。既而復劫金太后王氏，皇后徒單氏，梁王從恪，荊王守純暨各宮妃嬪，統送至蒙古軍前。〔宋有范瓊，金有崔立，凶狡相同，立為尤甚。〕<br>　　速不台殺死荊、梁二王，所有金太后以下，俱派兵監送和林。在途艱苦萬狀，比金人擄徽、欽二帝時，尤加虐待，可見祖宗行惡，子孫還報，天理原是昭彰呢！〔當頭棒喝。〕速不台入汴城，蒙古兵一併隨入，逕往崔家，把崔立的妻女玉帛，也一併擄去。立尚在城外，聞報歸來，已是空空洞洞，不留一物，免不得頓足大哭。轉思汴京尚在我手，已失當可取償，遂也罷了。〔休想！休想！〕<br>　　且說金主守緒，既到歸德，聞汴城失守，兩宮被擄，當然憂上加憂。元帥蒲察官奴，〔一作富察固納。〕勸金主轉幸海州，為石盞女魯歡所阻。官奴竟率眾攻殺女魯歡，及左丞相李蹊以下凡三百人，且將金主錮禁照碧堂。金主憤甚，密與內侍局令宋珪，奉御女奚烈完出、〔一作紐祜祿溫綽。〕烏古孫愛實〔一作烏克遜愛錫。〕等，同謀討賊。適東北路招討使烏古論鎬，〔一作烏庫哩鎬。〕運米四百斛至歸德，勸金主南徙蔡州。金主轉諭官奴，即日南遷，偏是官奴不從，且號令軍民道：「敢言南遷者斬！」金主乃與宋珪等定計，令完出、愛實埋伏門間，佯召官奴議事。官奴昂然入門，完出、愛實左右殺出，刺傷官奴。官奴負傷出走，被二人追及，殺死了事。金主乃御門慰撫諸軍，俾安反側。留元帥王璧守歸德，逕往蔡州。<br>　　蒙古兵又進薄洛陽，城內糧盡，留守強伸力戰被擒，不屈遇害。宋京西兵馬鈐轄孟珙，復自棗陽出師，與金唐州守將武天錫，交戰光化。斬天錫首，俘將士四百餘人，進拔順陽，逐金帥武仙，追擊至馬磴山，殺戮無算。武仙遁至石穴，珙冒雨前進，率銳攻入，仙又遁去。再追至鮎魚砦，及銀葫蘆山，兩戰皆捷。那時武仙手下，只剩了五六騎，易服而逃，奔往擇州，後為戍兵所殺。餘眾七萬人，盡行降宋。珙乃收軍還襄陽，方才解甲休息，接得史嵩之檄文，令速進兵攻蔡州。原來蒙古都元帥塔察兒，〔一作塔齊爾。〕復令王旻南來，與史嵩之約議攻蔡。嵩之允諾，即發兵先攻唐州。金將烏古論黑漢戰死，城遂陷，乃擬進攻蔡州。適孟珙回至襄陽，乃令珙與統制江海，率兵二萬，運米三十萬石，向蔡州進發，往會蒙古軍。<br>　　金主守緒尚似睡在夢中，反遣完顏阿虎帶〔一作阿爾岱。〕至宋乞糧，且面諭道：「我不負宋，宋實負我。我自即位以來，常戒飭邊將，毋犯南界。今乘我疲敝，來奪我土，須知蒙古滅國四十，遂及西夏。夏亡及我，我亡必及宋。唇亡齒寒，勢所必至。若與我連和，貸糧濟急，為我亦是為彼。卿可將此言轉告便了。」阿虎帶到了宋廷，宋廷哪裡肯依，頓時下逐客令。可憐阿虎帶徒手而回，返報金主。金主無法可施，只得拜天禱祝，並賜宴群臣，諭他效力。酒尚未罷，偵騎已入奏道：「蒙古兵到了！」武臣躍座而起，爭願出戰。金主遂命諸將分為二隊，一隊守城，一隊拒敵。果然出戰的將士，踴躍異常，立將蒙古兵擊退。塔察兒自來督攻，也致敗卻，蒙古兵不敢進逼，只分築長壘，為圍城計。<br>　　可巧宋將孟珙、江海帶了兵糧，馳至蔡州城下，與塔察兒相會。塔察兒很是喜歡，當下與孟珙互約分攻，蒙古軍攻北面，宋軍攻南面，南北軍不得相犯。議約已定，遂各安排攻具，分頭薄城。看官！你想金人到此，已是殘局。一座斗大的孤城，怎經得起兩國夾攻？分明是危如纍卵，朝不及夕了。<br>　　金尚書右丞完顏忽斜虎，〔一作完顏呼沙呼，亦作完顏仲德。〕日把國家厚恩，君臣大義，激厲軍民，誓死固守。塔察兒遣張柔率精兵五千，緣梯登城，城上守將，用長矛鉤去二卒，且接連射箭。柔身上齊集流矢，狀甚危急。宋將孟珙忙麾先鋒往援，才得將柔挾出。次日，珙進攻柴潭，立柵潭上，命部將奪柴潭樓。金人忙來堵禦，被宋軍一擁而上，無法攔阻，只好倒退。那柴潭樓即由宋軍佔住。<br>　　蔡州恃潭為固，外即汝河潭，高出河身五六丈，珙語部眾道：「金人全仗此水，若決堤注河，涸可立待了。」遂命眾鑿堤，堤防一潰，水即洩盡。乃命刈薪填潭，以便通道。蒙古兵亦決練江，兩軍並濟，搗入外城。金統帥孛朮魯、〔一作富珠里。〕中婁室〔婁室一作洛索。〕兩人，率精銳五百，夜出西門，每人負一束藁，藁上沃油，擬毀兩軍營寨。蒙古兵先已覺著，埋伏隱處，用強弩迭射。火甫及發，矢已先到，金兵傷斃甚眾，只好退回。兩軍遂合攻西城，前仆後繼，又復陷入。惟裡面尚有內城，忽斜虎乃飭兵抵禦，晝夜不懈。金主守緒自知不支，泣語侍臣道：「我為金紫十年，太子十年，人主十年，自思無甚過惡，死亦何恨？所恨祖宗傳祚百年，至我而絕。與古來荒暴的君主，等為亡國，未免痛心。但國君死社稷，乃是正義，朕決不受辱虜廷，為奴為僕呢！」〔還算有些志氣。〕左右相率慟哭，金主乃取出御用器皿，分賞戰士，並殺廄馬犒軍。無奈事勢已去，無可挽回。已而金徐州復叛降蒙古，行省右丞相完顏賽不殉難，轉瞬間已是理宗端平元年了。〔急點年月。〕<br>　　蔡州城內人困馬乏，糧絕援窮。孟珙見黑氣壓城，上日無光，因命諸軍分運雲梯，密布城下。金主守緒聞外攻益急，乃召東面元帥完顏承麟入見，諭令傳位。承麟泣拜不敢受。金主歎道：「朕實不得已的計策，朕身體肥重，不便鞍馬馳突。卿平時趫捷，且有材略，若幸得脫圍，保存一線宗祚，我死也安心了。」承麟乃起身受璽。翌日，承麟即位，百官亦列班稱賀。禮甫畢，外面已有人入報道：「宋軍入南城了。」完顏忽斜虎忙出去巷戰，但見宋軍鼓噪而來，蒙古兵亦隨至。自顧手下不過千人，就使以一當十，也覺眾寡不敵。但到了此時，已是無可奈何，只得拚了命與他廝殺。奮鬥多時，部下傷亡將盡，忽斜虎已蓄著死志，惟尚欲見金主一面，方才殉國。<br>　　退至幽蘭軒，聞金主守緒，已經自縊，遂語將士道：「我主已崩，我尚在此做甚麼？死也要死得明白，諸君可善自為計。」言訖，躍入水中，隨流而沒。將士皆道：「相公能死，我輩獨不能死嗎？」於是兀朮魯、中婁室以下，統皆從死，共得五百餘人。承麟退保子城，因金主自盡，偕群臣入哭，隨語大眾道：「先帝在位十年，勤儉寬仁，圖復舊業。有志未就，實是可哀，應追加尊諡為哀宗。」眾無異議，乃酹為奠，奠尚未畢，子城又陷。奉御完顏絳山，〔絳山一作京錫。〕奉金主守緒遺命，急焚遺骸，霎時間兵戈四集，殺人盈城。承麟等無從脫逃，均死亂軍中。宋將江海搶入金宮，正值金參政張天綱，便麾兵將他縛住。孟珙亦到，問天綱道：「汝主何在？」天綱道：「已殉國了。」〔殉國兩字，聲大而宏。〕珙令他引覓遺屍，到了幽蘭軒，屋已盡毀，當命軍士撲滅餘火，檢出金主屍骨，已是烏焦巴弓，不堪逼視。適蒙古統帥塔察兒亦至，乃擬把金主守緒餘骨，析作兩份，一份給蒙古，一份給宋，此外如寶玉法物，均作兩股分派，且議定以陳蔡西北地為界，蒙古治北，宋治南，彼此告別，奏凱而回。總計金自太祖阿骨打建國，傳至哀宗守緒，歷六世，易九主，共一百二十年而亡。<br>　　孟珙還至襄陽，當將俘獲等件，交與史嵩之。嵩之即遣使賫送臨安，除金主遺骨及寶玉法物外，尚有張天綱、完顏好海等俘囚，一併押獻。知臨安府薛瓊問天綱道：「汝有何面目到此？」天綱慨然道：「一國興亡，何代沒有？我金亡國，比汝二帝何如？」瓊不禁慚赧，但隨口叱罵數語。〔徒自取羞。〕次日，奏白理宗，理宗召天綱問道：「汝真不怕死嗎？」天綱答道：「大丈夫不患不得生，但患不得死。死得中節，有甚麼可怕？請即殺我罷了。」理宗卻也嘉歎，令還繫獄中。刑官復令天綱供狀，令書金主為虜主，天綱道：「要殺就殺，要什麼供狀？」刑官不能屈，乃令隨便書供。天綱但書稱：「故主殉國。」餘無他言，理宗乃獻俘太廟，藏金主遺骨於大理寺獄庫。〔朽骨何用？〕加孟珙帶御器械，江海以下，論功行賞有差。<br>　　先是孟珙等出師攻蔡，外由史嵩之奏請，內由史彌遠主持。至蔡城將下，彌遠已晉封太師，兼任左丞相，鄭清之為右丞相，薛極為樞密使，喬行簡、陳貴誼參知政事。越數日，彌遠因有疾乞休，乃准解左丞相職，加封會稽郡王，奉朝請。又越數日，彌遠竟死。彌遠入相凡二十六年，理宗因他有冊立功，恩寵不衰。二子一婿五孫，皆加顯秩，初意頗欲收召賢才，力反韓侂冑所為。至濟王冤死，廷臣嘖有煩言，遂引用僉壬，排斥五士，權傾中外，全國側目。就是理宗也不能自主，一切盡歸彌遠主裁。彌遠死，理宗始得親政，改元端平。逐三凶，遠四木，三凶已見前回，四木乃是薛極、胡榘、聶子述、趙汝述，均係彌遠私黨，名字上各繫一木，所以叫作四木。召用洪咨夔、王遂為監察御史。咨夔語遂道：「你我既為諫官，須當顧名思義，願勿效前此臺諫，但知趨奉權相，徒作鷹犬呢！」遂很是贊成。於是獻可贊否，薦賢劾邪，盈廷始知有諫官。至嵩之獻俘，遂劾論嵩之，說他：「素不知兵，矜功自侈，謀身詭秘，欺君誤國。在襄陽多留一日，即多貽一日憂。」疏上不報。咨夔又上言：「殘金雖滅，鄰國方強，加嚴守備，尚恐不及，怎可動色相賀，自致懈體？」這數語上陳，還算得了優獎的詔命。太常少卿徐僑，嘗侍講經筵，開陳友愛大義，隱為濟王旻鳴冤。理宗亦頗感悟，復旻官爵，飭有司檢視墓域，按時致祭。旻妻吳氏自請為尼，特賜號慧淨法空大師，月給衣資緡錢，朝政稍覺清明。忽由趙范、趙葵倡了一條守河據關、收復三京的計議，頓時兵釁復起，南北相爭，惹出一場大禍祟來了。<br>　　燕雲未復虜南來，北宋淪亡劇可哀。<br>　　何故端平循覆轍，橫挑強敵釁重開？<br>　　欲知二趙計畫，且看下回說明。<br>　　〔本回文字，與作者所編之《元史演義》略有異同。《元史》以蒙古為主腦，故詳蒙古軍而略宋軍，本書以宋為主腦，故詳宋軍而略蒙古軍。即如金之失汴京，失蔡州，亦不及《元史演義》之詳。蓋金之被滅也，由於蒙古，而宋不過一臂之力，是書就宋論宋，故蒙古與金，皆從略敘而已。至若蒙古與金諸將帥，譯名互歧，各史亦多歧出，本文均添附小注，以便與《元史演義》互相對證，非一手兩歧，所以便閱者之互憶耳。慘澹經營，於此可見。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>