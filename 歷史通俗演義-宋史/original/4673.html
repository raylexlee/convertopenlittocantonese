<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第十五回　弄巧成拙妹倩殉邊　修怨背盟皇弟受禍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　弄巧成拙妹倩殉邊　修怨背盟皇弟受禍</font></h4>
			　　卻說遼相耶律沙，與遼將耶律斜軫等，因部兵潰散，也落荒遁走。黑暗中自相踐踏，傷斃甚多。楊業父子殺退遼兵，便整軍入雁門關。檢查兵士，不過傷了數十人。當即休息半日，馳回代州，露布奏捷，不消細說。惟遼人經此一挫，多號楊業為楊無敵，自是望見楊字旗號，當即引去。遼主賢聞將相敗還，勃然大怒，竟親自督軍，再舉侵宋。命耶律休哥為先行，入寇瓦橋關。守關將士，因聞遼兵兩次敗退，料他沒甚伎倆，竟開關迎敵，面水列陣。耶律休哥簡率精銳，渡水南來。宋將欺他兵少，未曾截擊，待至遼兵齊渡，萬與交鋒。哪知休哥部下，是百鍊悍卒，橫厲無前。宋軍不是對手，被他殺得七零八落，連關城都守不住。一鬨兒棄關南奔，逃入莫州。休哥追至莫州城下，飭兵圍攻。<br>　　警報飛達宋廷，太宗復下詔親征，調集諸將，向北進行。途次，又接官軍敗績消息，忙倍道前進。到了大名，才聞遼主已退，乃令曹翰部署諸將，自回汴京。還汴數日，尚欲興師伐遼，廷臣多迎合上意，奏稱應速取幽、薊，左拾遺張齊賢，獨上書諫阻，略云：<br>　　方今天下一家，朝野無事。關聖慮者，莫不以河東新平，屯兵尚眾；幽薊未下，輦運為勞。臣愚以為此不足慮也，自河東初下，臣知忻州，捕得契丹納粟典吏，皆云自山後轉粟以授河東。以臣料契丹能自備軍食，則於太原非不盡力，然終為我有者，力不足也。河東初平，人心未固，嵐、憲、忻、代未有軍砦，入寇則田牧頓失，擾邊則守備可虞。及國家守要害，增壁壘，左控右扼，疆事甚嚴。乃於雁門、陽武谷，來爭小利，此其智力可料而知也。聖人一事，動在萬全。百戰百勝，不如不戰而勝。若重之慎之，則契丹不足吞，燕、薊不足取。自古疆埸之難，非盡由敵國，亦多邊吏擾而致之。若緣邊諸砦，撫馭得人，但使峻壘深溝，畜力養銳。以逸自處，寧我致人，此李牧之所以用趙也。所謂擇卒不如擇將，任力不如任人，如是則邊鄙寧，邊鄙寧則輦運減，輦運減則河北之民獲休息矣。臣聞家六合者以天下為心，豈止爭尺寸之事，角強弱之勢而已乎？是故聖人先本而後末，安內以養外。陛下以德懷遠，以惠勤民。內治既成，遠人之歸，可立而待也，何必窮兵黷武為哉？謹此奏聞！<br>　　這張齊賢係曹州人，素有膽識，稱名遠近。先是太祖幸洛陽，齊賢曾以布衣獻策，條陳十事，四說稱旨。尚有六條，太祖以為未合，齊賢堅稱可行。惹動太祖怒意，令武士將他牽出。既而太祖還汴，語太宗道：「我幸西都，惟得一張齊賢。他日可輔汝為相，汝休忘懷！」〔既已器重齊賢，胡不立加擢用，而必留遺與弟，人謂其友，我謂其私。〕太宗謹記勿忘，至太平興國二年，考試進士，齊賢亦在選中。有司將他置諸下第，太宗不悅，特開創例。令一榜盡賜京官，齊賢乃得出仕。歷任知州，入為左拾遺，至是上疏直諫，太宗頗為嘉納，乃暫罷出師。<br>　　且說前同平章事趙普，當出任河陽節度使時，〔接第十一回。〕曾上表自訴，略言：「皇弟光義，忠孝兼全，外人謂臣輕議皇弟，臣怎敢出此？且與聞昭憲太后顧命，寧有貳心？知臣莫若君，願賜昭鑒」等語，這表文經太祖手封，同藏金匱。太祖崩後，太宗踐位，趙普入朝，改封太子太保，因為盧多遜所毀，命奉朝請，居京數年，嘗鬱鬱不得志。他有妹夫侯仁寶，曾在朝供奉，盧多遜因與普有嫌，亦將仁寶調知邕州。邕州在南嶺外，與交州相近。交州即交趾地，唐末為大理所併，旋入於唐，五代時歸屬南漢。及南漢平定，交州帥丁璉，曾入貢宋廷。璉死，弟璿襲職，年尚幼稚，被部將黎桓把他拘禁，自稱權知軍府事。趙普恐仁寶久居邕州，數年不調，免不得老死嶺外，乃設法上書，力陳交州可取。<br>　　太宗本是喜功，閱讀普奏，即擬召仁寶入京，面詢邊事。哪知盧多遜刁滑得很，即入朝面奏太宗道：「交州內亂，正可往取。但若先召仁寶，反恐有洩機謀。臣意不如密令仁寶整兵長驅，較為萬全。」太宗也以為是，遂命仁寶為交州水陸轉運使，孫全興、劉澄、賈湜等，並為部署，同伐交州。〔偏出趙普意外。〕<br>　　仁寶奉詔，不敢有違，只得整備兵馬，與孫全興等先後並發。行至白藤江口，適有交州水兵，倚江駐紮，江面列戰船數百艘。侯仁寶當先衝入，交兵未及預防，霎時潰散。由仁寶奪取戰艦二百，大獲全勝。再擬深入交地，仁寶自為前鋒，約孫全興等為後應。全興等頓兵不行，只有仁寶一軍，殺入交趾，沿途進去，勢如破竹。忽接到黎桓來書，情願出降。仁寶信以為真，不甚戒備。到了夜間，黎桓率兵劫營，害得仁寶營內，人不及甲，馬不及鞍。倉猝抵敵，哪裡支持得住？仁寶竟死於亂軍中。〔實是趙普害他。〕轉運使許仲宣據實奏聞，有詔班師，拿問全興，立斬劉澄、賈湜。全興入京，尋亦棄市。後來黎桓復遣使入貢，並上丁璿讓表，太宗因懲著前敗，含糊答應，事見後文。〔本回總旨在敘趙、盧交惡事，故敘交州戰史，特從略筆。〕<br>　　趙普聞仁寶敗歿，愈恨多遜，恨不能將他梟首剖心，抵償妹夫的性命。怎奈多遜方邀主眷，一時無隙可乘。多遜且一意防普，只恐他運動廷臣，上章彈劾。所有群臣章奏，必先令稟白自己，又須至闔門署狀，親書二語，乃是「不敢妄陳利便，希望恩榮」十字，可謂防備嚴密。所以朝右諸臣，對著多遜，大家側目。連普亦沒法擺佈，整日裡怨苦連聲。一日過一日，忽有晉邸舊僚柴禹錫、趙熔、楊守一等，竟直入內廷，密奏太宗。說是秦王廷美，驕恣不法，勢將謀變。盧多遜交好秦王，恐未免有勾通情事。〔史第言訐告秦王，不及多遜。吾謂太宗方親信多遜，胡不問多遜而問趙普，得此揭出，方釋疑團。〕<br>　　　這數語觸動太宗疑忌，遂召普入見，與他密商。普竟自作毛遂，願備位樞軸，靜察奸變。且叩首自陳道：「臣忝為舊臣，與聞昭憲太后遺命，備承恩遇。不幸戇直招尤，反為權幸所沮。耿耿愚忠，無從告語，就是臣前次被遷。曾有人說臣訕謗皇上，臣嘗上表自訴，極陳鄙悃，檔冊具在，盡可復稽。若蒙陛下察核，鑒臣苦衷，臣雖死不朽了。」太宗略略點首，待普退後，即令近侍檢尋普表，四覓無著。有舊侍憶及前事，謂由太祖貯藏金匱，當即稟過太宗，啟匱檢視。果得普前表，因復召普入語道：「人誰無過，朕不待五十，已知四十九年的非了。從今以後，才識卿忠。」普頓首拜謝，太宗即面授普為司徒，兼職侍中，封梁國公，並命密察秦王廷美事。是時太祖季子德芳，亦已病歿，年僅二十三歲。距德昭自刎，只隔一年有餘。廷美頗不自安，嘗言太宗有負兄意，俗語說得好：「一言既出，駟馬難追。」為了廷美幾句口風，免不得傳入太宗耳中。還有一班諧臣媚子，火上加炭，只說廷美即謀作亂，應亟預防。太宗遂罷廷美開封尹，出為西京留守。特擢柴禹錫為樞密副使，楊守一為樞密都承旨，趙熔為東上閤門使。無非因他告變有功，特別寵眷的意思。<br>　　趙普與廷美無甚宿嫌，不過欲扳倒盧多遜，只好從廷美著手，陷他下阱。盧多遜也曾料著，明知禍將及己，可奈貪戀相位，不甘辭職，因此延宕過去。〔富貴之誤人大矣哉！〕趙普怎肯干休？明訪暗查，竟得盧多遜私遣堂吏，交通秦王事。這堂吏叫作趙白，與秦王府中孔目官閻密，小吏王繼勳、樊德明等，朋比為奸。秦、盧交好，都從他數人往來介紹。趙白嘗將中書機事，密告廷美，且述多遜言云：「願宮車晏駕，盡力事大王。」廷美亦遣樊德明，往報多遜道：「承旨言合我意，我亦願宮車早些晏駕呢！」又私贈多遜弓箭等物。普一一入奏，太宗道：「兄終弟及，原有金匱遺言。但朕尚強壯，廷美何性急乃爾？且朕待多遜，也算不薄，難道他尚未知足，必欲廷美為帝麼？」普奏對道：「自夏禹至今，只有傳子的公例，太祖已誤，陛下豈容再誤？」〔兩語足死廷美。〕太宗不禁點首，遂頒詔責多遜不忠，降為兵部尚書。越日，下多遜於獄，捕繫趙白、閻密、王繼勳、樊德明等。令翰林學士承旨李昉，學士扈蒙，衛尉卿崔仁冀，御史滕正中等，秉公訊鞫。趙白等一一伏罪，復令多遜對簿，多遜亦無可抵賴。李昉等具獄以聞，太宗再召文武常參官，集議朝堂。太子太師王溥等七十四人，〔老而不死，是為賊，王溥有焉。〕聯名奏議道：<br>　　謹案兵部尚書盧多遜，身處宰司，心懷顧望。密遣堂吏，交結親王，通達語言，咒詛君父，大逆不道，干紀亂常。上負國恩，下虧臣節，宜膏鈇鉞，以正刑章！其盧多遜請依有司所斷，削奪在身官爵，准法處斬。秦王廷美，亦請同盧多遜處分。其所緣坐，望准律文裁遣。謹議！<br>　　議上，即有詔頒發道：<br>　　臣之事君，貳則有辟；下之謀上，將而必誅。兵部尚書盧多遜，頃自先朝擢參大政，洎予臨御，俾正臺衡，職在燮調，任當輔弼，深負倚畀。不思補報，而乃包藏姦宄，窺伺君親，指斥乘輿，交結藩邸，大逆不道，非所宜言。爰遣近臣雜治其事，醜跡盡露。具獄以成，有司定刑，外廷集議，僉以梟夷其族，汙瀦其宮，用正憲章，以合經義。尚念嘗居重位，久事明廷，特寬盡室之誅，止用投荒之典，實汝有負罪，非我無恩。其盧多遜在身官爵，及三代封贈妻子官封，並用削奪追毀，一家親屬，並配流崖州。所在馳驛發遣，縱經大赦，不在量移之限。期周以上親屬，並配隸邊遠州郡部曲，奴婢縱之，餘依百官所議，列狀以聞。<br>　　當下再由群臣議定，趙白、閻密、王繼勳、樊德明等，並斬都門外，仍籍沒家產，親屬流配海島。廷美勒歸私第，所有子女復正名稱。子德恭、德隆等仍稱皇姪，皇姪女適韓崇業，去公主駙馬名號，貶西京留守閻矩為涪州司戶參軍，前開封推官孫嶼為融州司戶參軍。兩人皆廷美官屬，因責他輔導無狀，連帶坐罪。盧多遜即日被戍，發往崖州，至雍熙二年，竟歿於流所。多遜籍隸河南，累世祖墓均在河南。未敗前一夕，天大雷電，將他祖墓前的林木盡行焚去，時人詫為奇異。及多遜流徙，始信這造化小兒，已預示譴責了。〔天道有知，應該加譴。〕<br>　　且說趙普計除盧多遜，復黜謫廷美。尚恐死灰復燃，潛嗾開封府李符，上言廷美未肯悔過，反多怨望，乞徙居邊郡，借免他變。於是嚴旨復下，降廷美為涪陵縣公，安置房州。妻楚國夫人張氏，削奪國封。命崇儀使閻彥進知房州，御史袁廓通判州事，各賜白金三百兩，令他監伺廷美，不得有誤。廷美至房州，舉動不得自由，閻彥進、袁廓日加偵查，累得廷美氣鬱成疾，時患肝逆等症，漸漸的尪瘠不堪。太宗因右僕射沈倫，未能覺察秦、盧陰謀，不無曠職。亦將他免去相位，降授工部尚書。左僕射薛居正，又復去世，乃改任竇偁、郭贄參知政事。尋又以郭贄嗜酒，出知荊南府，另命李昉繼任。且因趙普專相，好修小怨，也不免猜忌起來。因語群臣道：「普有功國家，並與朕多年故交，朕深倚賴。但看他齒落髮斑，年已衰邁，不忍再以樞務相勞。當擇一善地，俾他享些老福，才不負他一生知遇呢！」〔心實刻忌，語卻和婉。〕乃作詩一首，命刑部尚書宋琪，持賜趙普。<br>　　普捧讀畢，不禁泣下，暗思詩中寓意，明是勸他辭職。好容易重登樞輔，又要把這位置讓與別人，真是冤苦得很。但事已如此，無可奈何，只好對宋琪道：「皇上待普，恩誼兼至。普餘生無幾，自愧報答不盡，惟願來世再效犬馬微勞，幸乞足下轉達！」宋琪勸慰數語，當即告別，返報太宗。翌日，普呈上辭職表，太宗准奏。出普為武勝軍節度使，賜宴長春殿，親與餞行，復作詩贈別。普泣奏道：「蒙陛下賜詩，臣當刻石。他日與臣朽骨同葬泉下，臣死或有知，尚當銘恩不忘哩！」〔無非戀戀富貴。〕太宗亦灑淚數點，俟普謝宴告退，送至殿外。又命宋琪等代送出都，然後還宮。〔似假應假。〕普逕赴武勝軍去了。<br>　　太宗乃命宋琪、李昉同平章事。且因竇偁復歿，別選李穆、呂蒙正、李至三人參知政事。隨詔史官修《太平御覽》一千卷，日進三卷，準備御覽。越年復改元雍熙，〔即太宗九年。〕群臣正拜表稱賀，粉飾承平，歡宴數日，忽由房州知州閻彥進馳驛入奏，涪陵公廷美，已病死了。太宗方與宋琪、李昉等，商議封禪事宜，一聞訃音，不禁太息道：「廷美自少剛愎，長益兇惡。朕因同氣至親，不忍加他重辟。暫時徙置房州，令他閉門思過。方欲推恩復舊，誰料他遽爾殞逝？回溯兄弟五人，今只存朕，撫躬自問，能不痛心？」言已，嗚咽流涕。〔虧他裝得像。〕宋琪、李昉等，當然出言奏慰，不勞細表。翌日下詔，追封廷美為涪王，諡曰悼。命廷美長子德恭為峰州刺史，次子德隆為瀼州刺史，廷美女夫韓崇業為靖難行軍司馬，小子有詩詠道：<br>　　尺布可縫粟可舂，如何兄弟不相容？<br>　　可憐骨肉參商禍，刻薄又逢宋太宗。<br>　　廷美方死，忽由李昉入奏，又死了一個著名的人物，欲知此人為誰？且待下回表明。<br>　　〔趙普與盧多遜，積釁成隙。彼此設計搆陷，而旁人適受其殃。侯仁寶，普之妹倩也，盧多遜因普遷怒，假南交之役，致死仁寶，仁寶死不瞑目矣。廷美為太宗胞弟，金匱之盟，兄終弟及，普實與聞，顧以盧多遜之嫌，構成煮豆燃萁之禍。推普之意，以為此獄不興，不足以除盧多遜，多遜得除，何惜廷美？況更借此以要結主寵，為一舉兩得之計乎。故死廷美者為太宗，而實由於趙普。孔子有言：「苟患失之，無所不至。」盧多遜不足責，趙普名為良相，乃與鄙夫相等，何其惑也？嗚呼侯仁寶！嗚呼廷美！嗚呼盧多遜、趙普！閱此回，竊不禁為之三歎焉。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>