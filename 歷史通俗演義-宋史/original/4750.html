<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第九十二回　圖中原兩軍敗退　寇南宋三路進兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十二回</br>　　圖中原兩軍敗退　寇南宋三路進兵</font></h4>
			　　卻說趙范、趙葵，因蔡州已復，請乘時撫定中原，收復三京。廷臣多以為未可，就是趙范部下的參議官邱岳，亦以為不應敗盟。史嵩之、杜杲等又均言宜守不宜戰。參政喬行簡時方告假，更上疏諫阻，所言最詳。其辭云：<br>　　八陵有可朝之路，中原有可復之機，以大有為之資，當大有為之會，則事之有成，固可坐而策也。臣不憂師出之無功，而憂事力之不可繼。有功而至於不可繼，則其憂始深矣。夫自古英君，必先治內而後治外。陛下視今日之內治，其已舉乎？其未舉乎？向未攬權之前，其弊凡幾，今既親政之後，其已更新者凡幾。欲用君子，則其志未盡伸；欲去小人，則其心未盡革。上有勵精更始之意，而士大夫仍苟且不務任責，朝廷有禁苞苴禁貪墨之令，而州縣仍黷貨不知盈厭。紀綱法度，多廢弛而未張，賞刑號令，皆玩視而不肅。此皆陛下國內之臣子，猶令之而未從，作之而不用，乃欲闔闢乾坤，混一區宇，制奸雄而折戎狄，其能盡如吾意乎？此臣之所憂者一也。<br>　　自古帝王，欲用其民者，必先得其心以為根本。數十年來，上下皆懷利以相接，而不知有所謂義。民方憾於守令，緩急豈有效死勿去之人；卒不愛其將校，臨陣豈有奮勇直前之士？蓄怒含憤，積於平日，見難則避，遇敵則奔，惟利是顧，遑恤其他。人心如此，陛下未有以轉移固結之，遽欲驅之北向，從事於鋒鏑，忠義之心何由而發？況乎境內之民，久困於州縣之貪刻，阨於勢家之兼并。饑寒之氓，嘗欲乘時而報怨；茶鹽之寇，嘗欲伺間而竊發。彼知朝廷方有事於北方，其勢不能以相及，寧不動其奸心，釀成蕭牆之禍？此臣之所憂者二也。<br>　　自古英君，規恢進取，必須選將練兵，豐財足食，然後舉事。今邊面遼闊，出師非止一途，陛下之將，足當一面者幾人？非屈指得二三十輩，恐不足以備驅馳。陛下之兵，能戰者幾萬？分道而趨京洛者幾萬？留屯而守淮、襄者幾萬？非按籍得二三十萬眾，恐不足以事進取。借曰帥臣威望素著，以意氣招徠，以功賞激勸。推擇行伍，即可為將；接納降附，即可為兵，臣實未知錢糧之所從出也。興師十萬，日費千金，千里饋餉，士有饑色。今之饋運，累日不已，至於累月；累月不已，至於累歲，不知累幾千金而後可以供其費也。今百姓多垂磬之室，州縣多赤立之帑。大軍一動，厥費多端，其將何以給之？今陛下不愛金帛，以應邊臣之求，可一而不可再；可再而不可三。再三之後，兵事未已，欲中輟則棄前功，欲勉強則無多力，國既不足，民亦不堪。臣恐北方未可圖，而南方已騷動矣。中原蹂躪之餘，所在空曠，縱使東南有米可運，然道里遼遠，寧免乏絕？由淮而進，縱有河渠可通，寧無盜賊劫取之患？由襄而進，必須負載三千鍾而致一石，亦恐未必能達。千里之外，糧道不繼，當是之時，孫、吳為謀主，韓、彭為兵帥，亦恐無以為策。他日糧運不繼，進退不能，必勞聖慮，此臣之所憂者三也。願堅持聖意，定為國論，以絕紛紛之議，毋任翹切之至！〔喬之行誼不足道，惟諫圖汴不為無識，故錄之。〕<br>　　這一疏很是詳明，偏右丞相鄭清之力主趙議，勸理宗立即施行。理宗也好大喜功，遂命趙范、趙葵移司黃州，刻日進兵。又令知廬州全子才，合淮西兵萬人赴汴。汴京由崔立居守，都尉李伯淵、李琦等，素為立所輕侮，密圖報怨。聞子才軍至，通書約降，佯與立會議守城。立未曾戒備，乘馬赴會，被伯淵拔出匕首，就馬上刺立，穿入立胸，立倒撞下馬，仆地即斃。伯淵將屍首繫住馬尾，號令軍前道：「立殺害劫奪，烝淫暴虐，大逆不道，古今無有，應該殺否？」大眾齊聲道：「該殺！該殺！他的罪惡，寸斬還是嫌輕哩！」〔公論難逃。〕乃梟了立首，望承天門祭哀宗，屍骸陳列市上，一聽軍民臠割，頃刻即盡。伯淵等出迎宋軍，全子才整軍入城，屯留旬餘，趙葵率淮西兵五萬，自滁州取泗州，又由泗趨汴，與子才相見，即語子才道：「我輩始謀據關守河，汝師已到此半月。不急攻潼關、洛陽，尚待何時？」子才道：「糧餉未集，如何行兵？」葵忿然作色道：「現在北兵未至，正好乘虛急擊，若待史制使發餉到來，恐北兵早南下了。」子才不得已，乃命淮西制置司機宜文字徐敏子，統領鈐轄范用吉、樊辛、李先、胡顯等，提兵萬三千名，先行西上。別命楊誼率廬州強弩軍萬五千人，作為後應。兩軍只各給五日糧。<br>　　徐敏子啟行至洛，城中並無守兵，只有人民三百多家，即開城出降。敏子當然入城，次日軍食便盡，惟采蒿和麵，作餅充饑。那蒙古已調兵前來，與宋相爭。適太常簿朱揚祖，奉命赴河南，謁告八陵，甫至襄陽，由諜騎走報，蒙古前哨已至孟津，陝府、潼關、河南，皆增兵戍。且聞淮東駐紮的蒙兵，亦自淮西赴汴，揚祖不覺大驚，幾至進退兩難，忙與孟珙商議。珙答道：「敵兵兩路遙集，計非旬餘不達，我為君挑選精騎，晝夜疾馳，不十日即可竣事。待敵至東京，君已可南歸了。」揚祖尚是膽怯，珙願與他同往，乃兼程而進，至陵下奉宣御文，成禮乃退。及返襄陽，來去都平安無恙。揚祖謝別孟珙，自回臨安覆旨去了。〔述此一事，應上文喬行簡疏中語。〕<br>　　惟楊誼為徐敏子後應，行至洛陽東三十里，方散坐蓐食，忽見數里以外，隱隱有麾蓋過來，或黃或紅，約略可辨。宋軍方錯愕間，不意胡哨一聲，敵兵四至，楊誼倉猝無備，如何抵敵，急忙上馬南奔，部眾隨潰。蒙古兵追至洛水，蹙溺宋軍無數，誼僅以身免。〔行軍怎可無備？楊誼也是一個飯桶。〕蒙古兵遂進迫洛陽城，敏子出城搦戰，還幸勝負相當。無如士卒乏糧，萬不能枵腹從戎，也只好棄洛退歸。趙葵、全子才在汴，屢催史嵩之解糧，始終不至。蒙古兵又自洛攻汴，決河灌水，宋軍既已苦饑，哪堪再行遭溺，索性丟去前功，引軍南還。一番規畫，都成畫餅。趙范自覺沒顏，上表劾全子才，連親弟葵也掛名彈章，說他兩人輕遣偏師，因致撓敗。〔自己要想脫罪，同胞也可不管，此等行跡，恐沒人贊成。〕有詔將葵與子才各削一秩，餘將亦貶秩有差。鄭清之力辭執政，優詔慰留。史嵩之亦上疏求去，准令免職。〔嵩之不肯轉餉，罪尤甚於清之。〕即命趙范代任京、湖制置使。既而蒙古復使王旻來宋，以「何為敗盟」四字相責，廷臣無可答辯，悻悻而去。自是河、淮以南，幾無寧日。南宋的半壁江山，要從此收拾呢！<br>　　當時宋朝的將才，第一個要算孟珙，珙係孟宗政子，智勇兼優，綽有父風。自留任襄陽，招中原健兒萬五千名，分屯漢北、樊城、新野、唐、鄧間，以備蒙古，名鎮北軍。詔命珙為襄陽都統制。珙赴樞密院稟議軍情，乘便入對，理宗道：「卿是將門子，忠勤體國，破蔡滅金，功績昭著，朕深加厚望呢！」珙奏對道：「這是宗社威靈，陛下聖德，與三軍將士的功勞，臣有何力可言？」理宗道：「卿不言功，益見德度。」遂授主管侍衛馬軍司公事，嗣復令出駐黃州。珙入陛辭行，理宗問他恢復的計策。珙對道：「願陛下寬民力，蓄人材，靜待機會。」理宗又問道：「議和可好麼？」珙又對道：「臣係武夫，理當言戰，不當言和。」理宗點首稱善，優給賜賚。珙謝賜後，即赴黃州駐紮，修陴濬隍，搜訪軍實，招輯邊民，增置軍寨，黃州屹成重鎮。<br>　　理宗又欲俯從民望，召還真、魏二人，以真德秀為翰林學士，魏了翁直學士院。德秀入朝，將平時著述的《大學衍義》，進呈御覽，且面言祈天永命，不外一「敬」字，如儀狄的旨酒，南威的美色，盤游弋射的娛樂，聲色狗馬的玩好，皆足害敬，請陛下詳察！至了翁入對，亦以修身齊家，選賢建學為宗旨。理宗統斂容以聽，溫語相答。看官！你道真、魏所言，果真是紙上空談，毫無所指麼？原來理宗初年，議選中宮，其時曾選入數人，一係故相謝深甫姪孫女，一係故制使賈涉女。涉女生有殊色，為理宗所屬意，即欲冊立為后。獨楊太后語理宗道：「謝女端重有福，宜正中宮。」理宗不好違拗，只得冊立謝女，別封賈女為貴妃。謝皇后曾翳一目，面且黧黑，父名渠伯，早已去世，家產中落，後嘗躬視汲飪，至深甫入相，兄弟欲納女入宮，叔父櫸伯道：「看渠面目，只可做一灶下婢。就使有勢可援，得入大內，也不過做個老宮人。況且當厚給裝資，急切也無從籌措呢。」事乃中止。會元夕張燈，天台縣中，有鵲來巢燈山，眾以為后妃預兆。縣中巨閥，首推謝氏，乃共為摒擋行裝，送后入宮。櫸伯不能止。后就道病疹，已而脫痂，面竟轉白，膚如凝脂，復得良醫治目去翳，竟成好女。楊太后聞此異徵，並因自己為后時，深甫亦陰為幫忙，乃決議冊立謝后。但顰笑工妍，娬媚動人，究竟謝不及賈，所以謝正后位，左右共私語道：「不立真皇后，乃立假皇后麼？」〔冊立謝后，係紹定四年間事，本文借此補敘。〕惟謝后素性謙和，待遇賈妃，毫無妒意，太后益以為賢。理宗亦待后以禮。越年，楊太后崩，諡為恭聖仁烈。〔楊太后崩，亦就此敘過。〕<br>　　賈貴妃益得專寵，弟名似道，素行無賴，竟得為籍田令。似道仍恃寵不檢，每日縱游諸妓家，入夜即燕游湖上。理宗嘗憑高眺望，遠見西湖中燈火輝煌，便語左右道：「想又是似道狎游呢！」翌日，遣人探問，果如所料。乃令京尹史巖之戒飭似道，巖之奏對道：「似道落拓不羈，原有少年習氣，但才可大用，陛下不應拘以小節。」〔無非諂事賈貴妃。〕理宗竟信以為真，自此有向用似道意。〔巖之可殺。〕賈貴妃外，還有宮人閻氏，也累封至婉容，美豔不亞賈女，竟得並寵後宮，與內侍董宋臣等，表裡用事。因此真、魏二賢，一勸理宗遠色，一勸理宗齊家。理宗雖然面從，但大廷正論，怎敵得牀笫私情？內嬖當然如故，不過外面卻虛示優容。〔論斷確當。〕<br>　　當下進真德秀參知政事，德秀時已得疾，屢表辭職，乃改授資政殿學士，提舉萬壽宮，逾旬即歿。追贈光祿大夫，諡文忠。德秀，浦城人，長身玉立，海內俱以公輔相期，出仕不滿十年，奏疏積數萬言，均切當世要務。及宦游所至，惠政深洽，行不愧言。所著有《西山甲乙稿》、《對越甲乙集》、《經筵講義》、《端平廟議》諸書，後世號為真西山先生。真既病逝，與真同志的名士，只剩一魏了翁，理宗乃召崔與之參政。與之曾為四川制置使，撫字稱能，嗣召為禮部尚書，他竟乞歸廣州，不肯受命，自是屢詔不起。會粤東摧鋒軍作亂，詔授他為安撫使，他即肩輿入城，叛兵皆俯伏聽命，散歸田里。嗣後仍返家治事，至此復召為參政，仍然力辭。惟疏請理宗進君子，退小人。理宗召命益力，辭書至十三上，尋又召他為右丞相，謝徵如故。越二年，疾終原籍，予諡清獻，加封南海郡公。〔此段統是銷納文字。〕魏了翁在朝，聲氣益孤，連疏請促與之入朝，與之又不至，他亦只好不顧利害，直言無隱，先後二十餘奏，洞中時弊。理宗頗欲令參政務，偏為執政所忌，暗暗排擠。<br>　　會值蒙古主窩闊台汗遣子闊端〔一作庫騰。〕將塔海等侵蜀；忒木䚟、〔一作特穆德克。〕張柔等侵漢；溫不花、〔一作琨布哈，亦作口溫不花。〕察罕等侵江、淮。三路南侵，宋廷大震。鄭清之已任左丞相，喬行簡進任右丞相，兩人會議軍務，保薦了一個文臣，出握兵權。看官道是何人？原來就是魏了翁。〔明是排擯。〕理宗以執政所奏，說他知兵體國，遂授為端明殿學士，同簽書樞密院事，督視京湖軍馬。又因江、淮督府曾從龍憂悸而死，遂並以江、淮事付了翁。廷臣大駭，多上書諫阻，偏理宗概不見從，〔已有先入之言。〕竟命了翁即日視師，並賜便宜詔書，如張浚故事。了翁五辭不獲命，恐宰臣責他避事，因把這副重擔子，勉力承挑。〔可算好漢。〕陛辭時，御書唐人嚴武詩，及「鶴山書院」四大字，作為特賜，此外無非是金帶鞍馬等物。又由宰臣奉命，飲餞關外。了翁出都，竟赴江州、開封視事，用吳潛為參謀官，趙善瀚、馬光祖為參議官，申儆將帥，調遣援師，獻邊防十議，大有一番振作氣象。<br>　　蒙古將溫不花攻唐州，全子才等棄師而逃。幸由趙范往援，至上閘擊敗敵兵，敵始退去。闊端一軍入沔州，知州事高稼，孤軍失援，力戰身亡。蒙古兵進圍青野原，經利州統制曹友聞，夤夜赴救，方卻敵圍。嗣又轉援大安，擊敗蒙古先鋒汪世顯。宋廷聞兩路軍報，還道蒙古兵不甚厲害，容易守禦，轉恐了翁因此得功，反被他佔了便宜，不如調回了他，撤去軍權。遂由兩相建議，召了翁還，命簽書樞密院事。了翁固辭不拜，乃改授資政殿學士，出任湖南安撫使，兼知潭州。了翁仍舊力辭，詔令提舉臨安府洞霄宮。未幾復命知紹興府，兼浙東安撫使。又未幾，改知福州，兼福建安撫使。了翁累章乞休，理宗不許，尋即病逝。了翁，蒲江人，與真德秀齊名，著有《鶴山集》、《九經要義》、《周禮井田圖》、《說古今考》、《經史雜抄》等書。理宗聞訃，以用才未盡為恨，特贈少師，賜諡文靖。<br>　　自了翁謝世，朝右乏敢言士，蒙古兵日益猖獗。趙范在襄陽，任北軍將王旻、李伯淵、樊文彬、黃國弼等為腹心。北軍權力出南軍上，南軍積不能平，遂致交訌。范撫馭失宜，旻與伯淵竟縱火焚城郭倉庫，走降蒙古。南軍將李虎等，又乘火大掠，席捲而去。襄陽自岳飛收復以來，城高池深，生聚日蕃，至是城中官民，尚四萬七千有奇，庫中所貯財粟，不下三十萬，軍器約二十四庫，金銀鹽鈔尚不在內。南北一場劫奪，遂把累年蓄積，盪得精光。范坐罪落職，以范弟葵為淮東制置使，兼知揚州。葵墾田治兵，嚴飭邊防。惟襄、漢一帶，由蒙古將忒木䚟等，長驅直入，破棗陽軍及德安府，陷隨、郢二州及荊門軍。溫不花也乘勢入淮西，蘄、舒、光州諸守臣，皆棄城遠遁。三州兵馬糧械，均為蒙古兵所得。溫不花直趨黃州，游騎自信陽趨合肥。還有闊端一路，攻武休，陷興元，直入陽平關。利州統制曹友聞，與弟友萬、友諒，率軍馳援，適遇風雨驟至，為敵所乘，友聞與弟友萬均戰死。闊端遂麾兵入蜀，不到一月，凡成都、利州、潼川三路所屬府州軍，多被陷沒。西蜀全境，唯夔州一路，及潼川路所屬瀘、合二州及順慶府，還算保存。闊端居成都數日，復移師北攻文州。知州劉銳，通判趙汝薌，固守待援，逾月不至。銳自知不免，召集家人，盡令服藥。家人素守禮法，不敢違慢。幼子才六歲，飲藥時尚下拜而受。及旻家盡死，銳聚屍付火，並所有公私金帛告命，盡行一炬，然後自刎而亡。州城遂陷，汝薌被執，大罵敵人，竟遭慘死。軍民同死約數萬人。〔碧血千秋。〕<br>　　警報迭達宋廷，理宗頗悔前事，下詔罪己。鄭、喬二相，俱上疏辭職，因一併免官。特起史嵩之為淮西制置使，進援光州，趙葵援合肥，沿江統制陳鞾遏和州，為淮西聲援。嵩之聞忒木䚟至江陵，亟檄孟珙往援。珙遣民兵部將張順先渡，自率全軍為後應，疊破蒙古二十四砦，援出難民二萬餘。既而蒙古將察罕攻真州，知州事邱岳戰守有方，連卻敵軍，復出戰胥浦橋，設伏誘敵，俟敵來追，伏起炮發，擊斃蒙古守將，敵乃引去。是年為端平四年，翌歲改元，號為嘉熙。理宗因繼相乏人，仍用喬行簡為左丞相，兼樞密使，鄭清之知樞密院事，兼參知政事，鄒應龍簽書樞密院事，李宗勉同簽書樞密院事，蒙古兵稍稍斂跡。至秋冬交季，溫不花復率兵進攻黃州。正是：<br>　　蒿目邊民遭慘劫，驚心虜騎又憑城。<br>　　畢竟黃州能否固守，待至下回申敘。<br>　　〔收復三京之議，廷臣多以為未可，言之固當。但吾以為三京非不可復，所誤者將相之非人耳。趙范、趙葵雖尚具將才，而恢復之責，不足以當之。清之夤緣權相，得秉大政，自問已屬有愧，彼其果能立大功，建大業，得為中興名佐乎？成事不足，貽禍有餘，卒至強敵壓境，風鶴頻驚，推原禍始，清之何能辭焉？況賈、閻二妃，相繼專寵，不聞有遠色之言。真、魏二賢，同時就徵，復至有遭忌之舉。危不持，顛不扶，焉用彼相為哉？迨蒙古三路進兵，勢如破竹，所恃者第一孟珙，天下事已岌岌矣。清之雖去，嵩之又來，有識者已知宋祚之將傾云。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>