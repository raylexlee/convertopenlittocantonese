<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第十六回　進治道陳希夷入朝　遁窮荒李繼遷降虜</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　進治道陳希夷入朝　遁窮荒李繼遷降虜</font></h4>
			　　卻說李昉入奏，報稱大臣病故。大臣為誰？就是參知政事李穆。太宗聞喪，更加嗟悼，遂親往賜奠，語侍臣道：「穆操履純正，真不易得。朕方倚用，遽爾淪沒，實屬可悲。這並非穆的不幸，乃是朕的不幸呢！」言下甚是慘切，且對靈哭了一場，然後還朝。〔待兄弟如彼，待臣子如此，以見太宗之親疏倒置。〕既而群臣請封禪，太宗不許，至闔廷聯銜奏請，乃命學士扈蒙等，詳定儀注，擬至仲冬往祀泰山。不意時當仲夏，乾元、文明二殿忽然失火。太宗以天象示儆，詔求直言，並罷封禪。<br>　　到了孟冬，來了華山隱士陳摶，入京覲見。陳摶，亳州人，四、五歲時，戲渦水岸側，有青衣媼給乳與飲，得闢性靈。每讀經史百家，一見成誦，毫不遺忘。至後唐中與試進士，試文非有司能解，擯置不錄。摶自此不求祿仕，惟游放山水間，怡情自適。嗣得遇奇士二人，導以服氣辟穀諸術，並與言武當山九室岩中，可以隱居。摶遂受教往隱，歷二十餘年，但日飲酒數杯，便算了事。既而移居華山雲臺觀，又止少華石室。每寢時，或至百餘日不起。俗人有「大睡三千日，小睡八百日」的謠傳。周世宗好黃白術，嘗召摶至闕下，叩問方術。摶從容奏道：「陛下為四海主，當以致治為念，奈何留意黃白術呢？」〔甚是甚是。〕世宗爽然自失。留摶住京月餘，命為諫議大夫，摶固辭不受。嗣見摶無他技能，乃放還華山。及太祖受禪，摶正乘驢過天津橋，聞受禪消息，竟墮驢大笑道：「天下從此太平了。」太宗元年，有旨召摶入京。摶奉命至汴，進見太宗，很蒙優待。賜以金帛，不受而去。<br>　　雍熙元年，摶復入朝，太宗益加禮重，語相臣宋琪等道：「摶有志獨善，不求利祿，這真所謂方外散人呢！朕與他談及世事，他自言歷經離亂，今幸天下太平，所以復來朝覲。朕看他年近百歲，終日不食，卻覺得精神矍鑠，步履雍容，真正難能，真正難得！」〔可令汝自愧。〕宋琪道：「從前巢父、許由，想亦如是。」〔貢諛之言。〕太宗笑而不答，隨命中使送摶至中書省。宋琪等相率迎入，款待慇懃，座間問道：「先生玄默修養，得此道術，可否賜教一二？」摶答道：「摶係山野人民，無益世用。所有神仙煉丹，及吐納養生的方術，統未知曉，怎能傳人？就使白日昇天，亦與國家無補。今皇上龍顏秀異，冠絕天人，博達古今，深究治亂，真有道仁聖的主子。諸公生當盛世，正君臣協心同德，興化致治的時候。勤行修煉，無出此右，不必再求異術了。」〔不談左道，見識獨高。〕琪等聞言，無不稱善。翌日奏對，即述摶所言。太宗益加歎賞，詔賜摶號希夷先生，復給紫衣一襲，留摶闕下。暇時與談詩賦，輒令屬和。摶夙擅詩才，隨口吟成，無不中律，以此益稱上旨。一面命有司增葺雲臺觀，俟修築告竣，乃送歸華山，由太宗親書「華山石室」四字，作為贐儀，摶拜辭而返。<br>　　至端拱元年，〔即太宗十三年。〕摶令弟子賈德升，就張超谷下，鑿石為室。室成，摶手書數百言，囑咐弟子賫送汴京，略言：「臣摶大數已終，聖朝難戀。當於本月二十二日，化形於蓮花峰下張超谷中。」是表上後，太宗遣使往視，至二十九日始到。摶屍陳石榻上，肢體猶溫，有五色雲遮蔽洞口，冉冉不散。使臣返報太宗，太宗嘉歎不已。摶好讀《易》，手不釋卷，嘗自號扶搖子，著《指玄篇》八十一章，詳言導養及還丹各事。宰相王溥，亦著《箋注》八十一章。摶又有《三峰寓言》，及《高陽集》詩六百首，大半雅澹沖夷，自成一格，後世有傳有不傳。總之陳摶係一隱君子，獨行高蹈，不受塵埃，若目他為仙怪一流，實屬未當。俗小說中或稱為陳摶老師，捏造許多仙法，作為證據，其實是荒唐無稽，請看官勿為所惑哩！〔闢除迷信。〕<br>　　閒文少表，且說太宗因中宮虛位，尚未冊立。不得不選擇繼配，作為內助。李妃容德俱茂，入宮數年，素無過行，特冊立為后。〔應十三回。〕儀文繁備，典禮矞皇，不但內宮外廷，賜宴數天，並賜京師人民大酺三日，彷彿有慶澤均行，醉人為瑞的景象。翌年春季，復召宰相近臣，齊集後苑賞花，並面諭群臣道：「春風暄和，萬物暢茂，四方無事，朕願與臣民共樂，卿等可各賦一詩，抒寫情意！」群臣奉命，大家搜索枯腸，挖出幾個堯天舜日，帝德皇恩的字樣，配搭亭勻，湊成律句，呈上藻鑒。〔挖苦得很。〕太宗一一取閱，多半是敲金戛玉，鼓吹休明，樂得心花怒開，滿口稱美。群臣均叩謝天褒，盡歡而散。<br>　　到了孟夏，又召輔臣、三司使、翰林樞密直學士、尚書省四品、兩省五品以上三館學士，均至後苑賞花釣魚，各賜宴飲，免不得又令賦詩。大家換湯不換藥，仍舊是一曲賀聖朝。太宗又命習射水心殿，你想穿楊，我誇貫蝨。彼此競射一場，或中或不中，不過是陶情作樂，無關功過。足足的鬧了一日，統向太宗叩謝，一並散去。<br>　　先是太宗長子元佐，為李妃所出，〔見十三回。〕幼即聰警，貌類太宗，很得太宗歡心。及長，善騎射，嘗從征太原、幽、薊，返拜檢校太傅，加職太尉，晉封楚王，另營新邸。廷美得罪，元佐力為營救，再三請免，屢受乃父呵斥。〔元佐誼屬懿親，情實可嘉。〕至聞廷美憂死，他憤極成狂，嘗手操挺刃，擊傷侍人。〔跡類佯狂。〕旋因醫治少瘳，太宗頗加喜慰，為赦天下。重九佳節，詔諸王宴射苑中，元佐因新瘥不預。及諸王宴歸，暮過元佐門，元佐問明左右，方知諸王侍宴消息，便憤憤道：「他人都得與宴，我有何罪，不聞宣召？這是明明棄我呢！」左右從旁勸解，並呈上佳釀，俾他解悶。元佐取來就飲，飲盡索添，連下數十大觥，已是酩酊大醉。他尚不肯罷休，直飲到夜靜人闌，方才停杯，回入寢室。左右總道他是熟睡，誰料他竟放起火來，霎時間煙霧迷漫，光燭霄漢。內外侍從，慌忙入救，已是不及。只把元佐及所有眷屬，救出門外，可惜一座大廈，倏成焦土。〔儻來富貴，均可作是觀。〕<br>　　太宗聞楚邸被焚，正在驚疑，嗣有人報稱由元佐縱火，不禁大怒。立遣御史捕治，將他廢為庶人，安置均州。宋琪率百官上表，請恕他病狂，仍留京師，太宗不許，竟令元佐即日出都，不得逗留。嗣經宋琪等三次奏請，乃下詔召還。元佐時已行至黃山，奉詔乃歸，幽居南宮，餘事後表。<br>　　且說秦、隴以北，有銀、夏、綏、宥、靜五州地，為拓跋氏所據。唐初拓跋赤辭入朝，賜姓李，至唐末黃巢作亂，僖宗奔蜀。拓跋思恭糾合蕃眾，入境討賊。得封為定難軍節度使，復賜李姓。五代時據境如故。周顯德中，適李彝興嗣職，受周封為西平王。宋太祖初年，彝興遣使入貢。太祖授彝興為太尉，彝興旋歿，子克睿嗣，未幾克睿又死，子繼筠立。太宗伐北漢，繼筠曾遣將李光遠、光憲，渡河略太原境，遙作聲援。既而繼筠復歿，弟繼捧襲位。太平興國七年，繼捧入覲太宗，獻銀、夏、綏、宥四州地，且自陳親族不睦，願居汴京。太宗乃遣使至夏州，迎接繼捧親屬，且授他為彰德節度使。另派都巡檢曹光實，往戍四州。獨繼捧族弟繼遷，為定難軍都知蕃落使，留居銀州，不願入汴。聞宋使到來，詐言乳母病故，出葬郊外。竟與同黨數十人，奔入地斤澤。<br>　　澤距夏州東北三百里，繼遷號召部落，聲勢漸盛。曹光實恐為邊患，率師襲擊，斬首五百級，焚四百餘帳。繼遷倉猝遁去，母與妻不及隨奔，均被光實拿住，押回夏州。〔不善撫輯，徒逞詐謀，曹光實亦太失策。〕繼遷輾轉遷徙，連娶豪族，復日強大。隨即召集眾人，慨然與語道：「李氏世有西土，一旦讓人，豈不可恨？爾等若不忘李氏，幸大家努力，共圖興復！」蕃眾齊聲許諾。繼遷復道：「用力不如用謀，我當設詐降計，誘殺那曹光實。一則可報前仇，二則可恢先業，爾等以為何如？」蕃眾復應聲道：「全憑調度。」繼遷大喜，遂率眾向夏州進發，先遣人致書光實，略言：「勢蹙途窮，幸網開一面，俯允歸降，此後生成，全出公惠」等語。〔言甘心苦。〕光實信是真言，即與來人面約，期會葭蘆川，收納降眾，來使自去。光實屆期，帶領百騎，至葭蘆川，見繼遷已率數十人守候該處。彼此相見，繼遷拜謁馬前，執禮甚恭，並請光實往撫餘眾。光實志得心驕，全不加察，竟昂然隨往。及到繼遷營帳前，蕃眾盡出，約有數千人。繼遷忽舉手揮鞭，大聲呼道：「仇人已到，大眾何不動手？」言未畢，但聽蕃眾一聲喊殺，都持著大刀闊斧，向光實殺來。光實手下只有百人，就使每人生著三頭六臂，也是擋架不住，眼見得同時畢命，一個不留，繼遷遂乘勢襲據銀州。<br>　　邊警傳達汴京，太宗亟命知秦州田仁朗等，會師往討。仁朗奉命調軍，待各路兵馬陸續會齊，乃啟程北行。到了綏州，聞繼遷圍攻三族砦，有眾數萬。自恐寡不敵眾，飛章至汴，請再添兵。嗣又聞三族砦失守，砦將折裕木殺死監軍使者，與繼遷聯合，進攻撫寧砦。將士請速即赴援，仁朗笑道：「不妨不妨！番人烏合，同來寇邊。勝即進，敗即退。今繼遷嘯聚數萬，盡銳出攻孤壘，撫寧砦雖狹小，勢甚險固，斷非十日五日，可能攻入。我待他勞敝，發兵掩擊。再遣強弩數百人，截他歸路。我料虜必成擒了。」將士各默然退出。仁朗故示閒暇，縱酒摴蒱，流連竟夕。副將王侁，乘間媒孽，上訴宋廷。〔仁朗亦有自取之咎。〕<br>　　太宗得悉情形，遂下詔征仁朗還京，下御史獄。廷訊三族砦被陷，及無故奏請添兵等事，仁朗抗聲答道：「銀、綏、夏三州守兵，均托詞守城，不肯出發，所以奏請添兵。三族砦相距太遠，待臣勉集人馬，行至綏州，已聞失守，一時未及趕救，臣不負責。且臣已定有良策，足擒繼遷，但因奉詔還京，計不得行。臣料繼遷頗得人心，若此時不能擒他，只好優詔懷徠，或用厚利啗餌他酋，令圖繼遷，早除一日好一日。否則邊蠹未除，必為大患。」太宗怒道：「朕聞縱酒摴蒱，種種不法，難道繼遷肯自來就死麼？」仁朗道：「這便是臣的誘敵計。」太宗又怒道：「什麼誘敵不誘敵，朕不用你，看繼遷果猖獗否？」遂命將仁朗仍復繫獄。越日下詔，貸他一死，貶竄商州。<br>　　惟副將王侁，既排去仁朗，統兵出銀州北面，連破敵砦，斬蕃酋折羅遇。麟州諸蕃因此惶懼，均請納馬贖罪，助討繼遷。侁遂大集各兵，入濁輪川。正值折裕木糾眾前來，兩下交鋒，折裕木殺得大敗，被王侁軍士擒住。繼遷從後馳至，又由王侁麾兵，驅殺一陣。十成中喪亡六七成，竟落荒遁去。王侁奏凱而回，適有詔令郭守文到邊，與侁同領邊事。守文復與知夏州尹憲，共擊鹽城諸蕃，焚千餘帳。自是銀、麟、夏三州，所有蕃眾百二十五族，盡行內附，戶口計萬六千有餘，西北一帶，皆就敉平。<br>　　惟繼遷窮蹙無歸，不得已奉書遼廷，願作外臣。遼許他歸附，冊封他為夏國王，並將宗女義成公主，嫁給了他。繼遷既得榮封，復配豪女，真個是兩難兼併，三生有幸了。〔怪不得人喜降虜。〕<br>　　小子歷敘遼事，未曾將遼國源流交代明白。本回將要結束，下回又須接說宋、遼交戰情形。趁這筆底餘閒，略略一敘。遼本鮮卑別種，初居潢河附近，自稱神農氏後裔，聚成部落，號為契丹。朱梁初年，契丹主耶律阿保機併吞諸部，僭稱帝號，遼人稱為太祖。阿保機死，子耶律德光嗣，助晉滅唐，得幽、薊十六州。至晉出帝不願稱臣，德光舉兵滅晉，改國號遼。縱兵飽掠，歸死殺狐嶺，是謂遼太宗。姪兀欲嗣立，更名為阮。在位五年遇弒，稱世宗。德光子兀律入繼，亦改名為璟，嗜酒好獵，不恤國事，又被近侍謀斃，稱穆宗。兀欲子賢繼立，是為景宗。用蕭守興為尚書令，即立蕭女燕燕為后。〔燕燕一譯作葉葉。〕燕燕色技過人，兼通韜略，既得為后，遂干預國政。景宗又夙嬰風疾，諸事皆委燕燕裁決，國中只知有蕭后，不知有景宗。〔俗呼為蕭娘娘者即此。〕太宗七年遼景宗賢殂，子隆緒嗣位。隆緒年尚沖幼，由母后燕燕攝政，史稱為蕭太后。復國號大契丹，用韓德讓〔即韓匡嗣子。〕為政事令，兼樞密使，總宿衛兵。耶律勃古哲〔一譯博郭濟。〕總領山西諸州事，耶律休哥為南面行軍都統。號令嚴明，威震朔漠。至收降李繼遷後，且使他窺伺宋邊，陰圖南下。偏三交屯將賀懷浦父子，竟獻議宋廷，極言幽、薊可取狀。於是鼙鼓復鳴，王師又出。這一番有分教：<br>　　雄主喜功偏失律，元戎僨事又亡師。<br>　　欲知宋廷出師情形，且待下回續敘。<br>　　〔五季有一陳摶，得無道則隱之義。宋初有一陳摶，得高尚其志之象。觀其入朝論治，不尚虛無，不談隱怪，其持行之純正，可以想見。以視陶淵明、賀季真輩，且高出一籌。苟目為張道陵、佛圖澄之流亞，毋乃太輕視之乎！元佐力救廷美，甚至病狂，彼豈真狂人哉？不悅父行，甘心讓國，有吳泰伯之遺風焉。彼李繼遷一點酋耳，田仁朗之用計襲取，未始非策，只以縱酒摴蒱啟王侁媒櫱之口，卒至良謀不用。狡寇降遼，秦、隴以北，從此多事。夫平一李繼遷尚不能，遑問耶律氏乎？朝曰取燕薊，暮曰取燕薊，燕、薊果若是易復乎？觀於此而已知宋之漸弱矣。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>