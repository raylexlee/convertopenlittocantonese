<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第五十九回　啟外釁胡人南下　定內禪上皇東奔</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十九回</br>　　啟外釁胡人南下　定內禪上皇東奔</font></h4>
			　　卻說宣和五年六月，金平州留守張瑴〔或作覺，或作珏。〕歸宋，〔大書特書為宋、金啟釁張本。〕瑴本仕遼，為遼興軍節度副使。遼主走山西，平州軍亂，瑴入撫州民，因知州事。金既滅遼，仍令瑴知平州，尋改平州為南京，命瑴留守。會金驅遼相左企弓、虞仲文、曹勇義、康公弼等，及燕京大家富民，悉行東徙。道出平州，燕民不勝困苦，入語瑴道：「左企弓等不能守燕，害得我等百姓流離道旁。今公仍擁巨鎮，握強兵，何不為遼盡忠，令我等重歸鄉土，勉圖恢復呢？」瑴聞言不禁心動，遂召諸將商議。諸將如燕民言，且謂：「復遼未成，亦可歸宋。」瑴乃至灤河西岸，召左企弓等數人，數他十罪，一一絞死，擲屍河中，仍守遼正朔，榜諭燕民復業，燕民大悅。瑴恐金人來討，乃遣張鈞、張敦固持書至燕山府，願以平州歸宋。宣撫使王安中喜出望外，立即奏聞。王黼亦以為奇遇，勸徽宗招納降臣。〔但管目前，不顧日後。〕趙良嗣進諫道：「國家新與金盟，若納降張瑴，必失金歡，後不可悔。」徽宗不從，反斥責良嗣，坐削五階。即詔安中妥加安撫，並蠲免平州三年常賦。<br>　　看官！你想金邦方當新造，強盛無比，怎肯令張瑴叛逆，不加討伐？當即遣斡離不、闍母等，督兵攻平州。闍母率三千騎，先至城下，見城上守備頗嚴，暫行退去。瑴即捏報勝仗，有詔建平州為泰寧軍，授瑴節度使，犒賞銀絹數萬。朝使將至平州，瑴出城遠迎，不料斡離不乘虛掩擊，設伏誘瑴。瑴聞警還援，遇伏敗走，宵奔燕山。平州都統張忠嗣及張敦固開城出降，斡離不令敦固還諭城中，並遣使偕入。城中人殺死金使，推敦固為都統，閉門固守。斡離不大怒，遂督眾圍城，一面向燕山府，索交張瑴。王安中見瑴奔至，匿留不遣。偏金使屢來索取，安中沒法，只好將貌與瑴相似的軍民，殺了一個，梟首畀金。〔妄殺平民，成何體制？〕金使持去，既而又來，把首擲還，定要索張瑴真首級，否則移兵攻燕。安中又驚懼異常，奏請殺瑴畀金，免啟兵端。徽宗不得已，准奏。安中遂縊殺張瑴，割了首級，並執瑴二子送金。<br>　　燕降將及常勝軍，動了兔死狐悲的觀念，相率泣下。郭藥師忿然道：「金人索瑴，即與坄首。倘來索藥師，亦將與藥師首麼？」於是潛蓄異圖，訛言百出。安中大恐，力請罷職，詔召為上清寶籙宮使，別簡蔡靖知燕山府事。會金主朮病殂，立弟吳乞賣，易名為晟。諡阿骨打為武元皇帝，廟號太祖，改元天會。宋遣使往賀，並求山後諸州，金主晟以新即大位，不欲拒宋，頗有允意。粘沒喝自雲中馳還，入阻金主。金主乃止許割讓武、朔二州，惟索趙良嗣所許糧米二十萬石。譚稹答道：「良嗣口許，豈足為憑？」因拒絕金使。金人遂怒宋無禮，決意南侵，會闍母攻克平州，殺張敦固，移兵應蔚，勢將及燕。宋廷以譚稹措置乖方，勒令致仕，仍起童貫領樞密院事，出為兩河燕山路宣撫使。〔定要令他拱送河山。〕<br>　　時國庫餘積，早已用罄，當童貫伐遼時，已命宦官李彥，括京東西路民田，增收租賦。又命陳遘經制江淮七路，量加稅率，號經制錢。至是又因燕地需餉，用王黼議，令京西、淮南、兩浙、江南、福建、荊湖、廣南諸路，編置役夫各數十萬。民不即役，令納免夫錢，每人三十貫。委漕臣定限督繳，所得不到二萬緡，人民已痛苦不堪，怨聲載道。<br>　　徽宗尚荒耽如故，每夕微行。王黼奏稱宅中生芝，徽宗以為奇異，夜往游觀。見堂柱果有玉芝，信為瑞征，倍加喜慰。〔芝生堂柱，就使非偽，亦是不祥。〕黼設宴款待，並邀梁師成列席。師成自便門進來，謁見徽宗。原來師成私第，與王黼毗鄰。黼事師成如父，嘗稱為恩府先生，〔應五十三回。〕因此開戶相通，借便往來。經徽宗問明底細，也欲過去臨幸，命從便門越入。師成當然備宴，一呼百諾，廚役立集。不到半時，居然搬出盛肴，宴饗徽宗。徽宗高興得很，連舉巨觥，痛飲至醉。嗣復再至黼宅，繼續開宴，酒後進酒，醉上加醉，竟飲得昏昏沉沉，不省人事。〔若就此醉死，也省得囚死五國城。〕待至五更，方由內侍十餘人，擁至艮嶽山旁的龍德宮，開複道小門，引還大內。<br>　　翌日尚不能御殿，人情洶洶，禁軍齊集教場，嚴備不虞。及徽宗酒醒，強起視朝，已是日影過午，將要西斜，惟人心賴以少定。退朝後，適尚書右丞李邦彥，入內請安，徽宗與語被酒事。邦彥道：「王黼、梁師成交宴陛下，敢是欲請陛下作酒仙麼？」徽宗默然不答。<br>　　看官道邦彥為何等人物？他本是銀工李浦子，風姿秀美，質性聰悟，為文敏而且工。初補太學生，旋以上舍及第，授秘書省校書郎，好謳善謔，尤長蹴踘，每將街市俚語，集成俚曲，靡靡動人。徽宗喜弄文翰，因目為異才，累擢至尚書右丞，很加寵眷。邦彥自號李浪子，時人稱他為浪子宰相。〔專用這等人物，如何治國？〕此次入見，輕輕一語，便引起徽宗疑心。太子桓嘗私嫉王黼，黼欲援立徽宗三子鄆王楷，與謀奪嫡，事尚未成，偏彼邦彥探悉，即行密奏，蔡攸又從旁作證。中丞何<img src=/mpf/y/YBD1.BMP align=absmiddle border=0>，復論黼專權誤國十五事，乃勒黼致仕，擢白時中為太宰，李邦彥為少宰，張邦昌已任中書侍郎，守職如舊。趙野、宇文粹中為尚書左右丞。再起蔡京，領三省事。〔始終不忘此賊。〕京自是已四次當國，兩目昏眊，不能視事，〔胡不遄死？〕一切裁判，均命季子絛取決。絛擅權用事，肆行無忌，白時中、李邦彥等尚畏他如虎，就是他胞兄蔡攸，亦屢訐絛罪，勸徽宗誅絛。〔好一個大阿哥，竟想大義滅親。〕徽宗因勒停侍養，不得干政。攸意尚未釋，必欲加罪季弟，且怨及乃父。看官閱過前文，應早知蔡攸父子，統是奸臣，蔡京夙愛季子，早為攸所懷恨。至攸得受封少師，權力與京相等。遂與京分黨，父子幾成仇敵。〔父既不忠，子自不孝。〕由是益加媒糱，接連下詔，褫絛官，復勒京致仕，且復元豐官制，命三公毋領三省事，惟晉封童貫為廣陽郡王，令治兵燕山，加意防金。<br>　　是時天狗星隕，有聲若雷；黑眚現禁中，狀如龜，長約丈餘，腥風四灑，兵刃不能加。後復出入人家，掠食小兒，二年乃息。都中有酒保朱氏女生髭，長六七寸，疏秀若男人。又有賣青果男子，懷孕誕兒，有狐升御榻高坐。又有都門外的賣菜夫，至宣德門下，忽若癡迷，釋去荷擔，戟手詈道：「太祖皇帝，神宗皇帝，使我來言，宜速改為要！」邏卒捕他下開封獄，一夕省悟，並不自知前事，獄吏竟將他處死。他若京師、河東、陝西、熙河、蘭州等地，相繼震動，陵谷易處，倉庫皆沒。種種天變人異，雜沓而來。宋廷君臣，尚是侈語承平，恬不知懼。<br>　　至金使來汴，置酒相待，每將尚方珍寶，移陳座隅，誇示富盛。哪知金人已眈眈逐逐，虎視南方，聞得汴都繁盛，恨不得即日併吞，囊括而去。宣和七年十月，金命斜也為都元帥，坐鎮京師，調度軍事。粘沒喝為左副元帥，偕右監軍谷神〔，一譯作固新。〕右都監耶律余睹，自雲中趨太原，撻懶〔一譯作達賚，係盈哥子。〕為六部路都統，率南京路都統闍母，漢軍都統劉彥宗，自平州入燕山。兩路分道南侵，那宋徽宗尚昏頭磕腦，令童貫往議索地事宜。〔實是做夢。〕先是金使至汴，徽宗向索山後諸州，金使不允，嗣經往復籌商，才有割讓蔚、應二州，及飛狐、靈邱二縣的允議。至是貫往受地，到了太原，聞粘沒喝領兵南下，料知有變，遂遣馬擴、辛興宗赴金軍問明來意，並請如約交地。粘沒喝嚴裝高坐，脅擴等庭參，如見金主禮。禮畢，擴問及交地事，粘沒喝怒目道：「爾還想我兩州兩縣麼？山前山後，俱我家地，何必多言！爾納我叛人，背我前盟，當另割數城畀我，還可贖罪！」擴不敢再說，與興宗同還，復告童貫，且請速自備禦。貫尚泰然道：「金初立國，能有多少兵馬，敢來窺伺我朝？」道言未畢，忽報有金使王介儒、撤離拇持書到來。當由貫傳令入見，兩使昂然趨入，遞上書函。貫展閱後，不禁氣懾，便支吾道：「貴國謂我納叛渝盟，何不先來告我？」撤離拇道：「已經興兵，何必再告。如欲我退兵，速割河東、河北，以大河為界，聊存宋朝宗社。」貫聞言，舌撟不能下，半晌才道：「貴國不肯交地，還要我國割讓兩河，真是奇極！」撤離拇作色道：「你不肯割地，且與你一戰何如？」言已，竟偕王介儒自去。<br>　　童貫心懷畏怯，即欲借赴闕稟議為名，遁還京師。知太原府張孝純勸阻道：「金人敗盟，大王應會集諸路將士，勉力支持。若大王一去，人心搖動，萬一河東有失，河北尚保得住麼？」童貫怒叱道：「我受命宣撫，並無守土的責任。必欲留我，試問置守臣做什麼？」〔要你做什麼郡王？〕遂整裝逕行。孝純自歎道：「平日童太師作許多威望，今乃臨敵畏縮，捧頭鼠竄，有何面目見天子麼？」〔他本不要甚麼臉面。〕既而聞金兵攻克朔、代二州，直下太原，遂誓眾登城，悉力固守。金兵進攻不下，才行退去。<br>　　河東路已失二州，燕山路又遭兵禍，斡離不等入攻燕山府，知府事蔡靖與郭藥師商議，令帶兵出御。藥師早蓄異心，因蔡靖坦懷相待，不忍遽發，至是與部將張令徽、劉舜仁等，率兵四萬五千名迎戰北河，金兵盡銳前來。藥師料不可當，未戰先卻，被金兵驅殺一陣，敗還燕山。至金兵追至城下，他竟劫靖出降。斡離不既得藥師，燕山州縣當然歸命，遂用藥師為嚮導，長驅南下，直偪大河。<br>　　警報與雪片相似，飛達宋廷，徽宗急命內侍梁方平率領禁軍，往扼黎陽。〔又用一個閹人。〕出皇太子桓為開封牧，且飭罷花石綱，及內外製造局，並詔天下勤王。宇文虛中入對道：「今日事情危急，應先降詔罪己，改革弊端，或可挽回人心，協力對外。」徽宗忙道：「卿即為朕草起罪己詔來。」虛中受命，就在殿上草詔，略云：<br>　　朕以寡昧之姿，借盈成之業，言路壅蔽，面諛日聞。恩倖持權，貪饕得志，縉紳賢能，陷於黨籍，政事興廢，拘於紀年。賦斂竭生民之財，戍役困軍旅之力，多作無益，侈靡成風。利源酤榷已盡，而牟利者尚肆誅求。諸軍衣糧不時，而食者坐享富貴。災異迭見，而朕不悟；眾庶怨懟，而朕不知，追維己愆，悔之何及！思得奇策，庶解大紛。望四海勤王之師，宣二邊禦敵之略，永念累聖仁厚之德，涵養天下百年之餘。豈無四方忠義之人，來徇國家一日之急，應天下方鎮郡縣守令，各率眾勤王，能立奇功者，並優加獎異。草澤異材，能為國家建大計，或出使疆外者，並不次任用。中外臣庶，並許直言極諫，推誠以待，咸使聞知！<br>　　草詔既成，呈與徽宗。徽宗略閱一周，便道：「朕已不吝改過，可將此詔頒行。」虛中又請出宮人，罷道官，及大晟府行幸局，暨諸局務，徽宗一一照准。並命虛中為河北、河東路宣諭使，召諸軍入援。〔急時抱佛腳，已來不及了。〕虛中乃檄熙河經略使姚古，秦鳳經略使種師中，領兵入衛。怎奈遠水難救近火，宮廷內外，時聞寇警，一日數驚。〔金兵尚未過河，宋廷已經自亂，如何拒敵？〕徽宗意欲東奔，令太子留守。太常少卿李綱，語給事中吳敏道：「諸君出牧，想是為留守起見。但敵勢猖獗，兩河危急，非把大位傳與太子，恐不足號召四方。」〔也是下策。〕敏答道：「內禪恐非易事，不如奏請太子監國罷！」綱又道：「唐肅宗靈武事，不建號不足復邦。惟當時不由父命，因致貽譏，今上聰明仁恕，公何不入內奏聞？」敏欣然允諾。翌日，即將綱言入奏。徽宗召綱面議，綱刺臂流血，書成數語，進呈徽宗。徽宗看是血書，不禁感動，但見書中寫道：<br>　　皇太子監國，禮之常也。今大敵入攻，安危存亡在呼吸間，猶守常禮可乎？名分不正而當大權，何以號召天下，期成功於萬一哉？若假皇太子以位號，使為陛下守宗社，收將士心，以死悍敵，則天下可保矣。臣李綱刺血上言。<br>　　閱畢，徽宗已決意內禪，越日視朝，親書「傳位東宮」四字，付與蔡攸。攸不便多言，便令學士草詔，禪位太子桓，自稱道君皇帝。退朝後，詔太子入禁中。太子進見，涕泣固辭。徽宗不許，乃即位，御垂拱殿，是為欽宗。禮成，命少宰李邦彥為龍德宮使，進蔡攸為太保，吳敏為門下侍郎，俱兼龍德宮副使。尊奉徽宗為教主道君太上皇帝，退居龍德宮。皇后鄭氏為道君太上皇后，遷居寧德宮，稱寧德太后。立皇后朱氏。后係武康軍節度使朱伯材女，曾冊為皇太子妃，至是正位中宮，追封后父伯材為恩平郡王，授李綱兵部侍郎，耿南簽書樞密院事。遣給事中李鄴赴金軍，報告內禪，且請修好。斡離不遣還李鄴，即欲北歸，郭藥師道：「南朝未必有備，何妨進行！」〔壞盡天良。〕斡離不從藥師議，遂進陷信德府，驅軍而南，寇氛為之益熾。太學生陳東率諸生上書，大略說是：<br>　　今日之事，蔡京壞亂於前，梁師成陰賊於內，李彥斂怨於西北，朱勔聚怨於東南，王黼、童貫又從而結怨於遼金，創開邊隙，使天下大勢，危如絲髮。此六賊者，異名同罪，伏願陛下禽此六賊，肆諸市朝，傳首四方，以謝天下。<br>　　是書呈入，時已殘臘，欽宗正準備改元，一時無暇計及。〔去惡不急，已知欽宗之無能為。〕越年，為靖康元年正月朔日，受群臣朝賀，退詣龍德宮，朝賀太上皇。〔國且不保，還要甚麼禮儀？〕詔中外臣庶，直言得失。李邦彥從中主事，遇有急報，方准群臣進言，稍緩即陰加沮抑。當時有「城門閉，言路開，城門開，言路閉」的傳聞。忽聞金斡離不攻克相、濬二州，梁方平所領禁軍，大潰黎陽，河北、河東制置副使何灌，退保滑州，宋廷惶急得很。那班誤國奸臣，先捆載行李，收拾私財，載運嬌妻美妾，愛子寵孫，一古腦兒出走。第一個要算王黼，逃得最快，第二個就是蔡京，盡室南行。連太上皇也準備行囊，要想東奔了。〔攪得這副田地，想走到哪裡去？〕<br>　　吳敏、李綱請誅王黼等，以申國法。欽宗乃貶黼官，竄置永州，潛命開封府聶昌，遣武士殺黼。黼至雍邱南，借宿民家，被武士追及，梟首而歸。李彥賜死，籍沒家產。朱勔放歸田里。在欽宗的意思，也算從諫如流，懲惡勸善，無如人心已去，無可挽回。金兵馳至河濱，河南守橋的兵士，望見金兵旗幟，即毀橋遠颺。金兵取小舟渡河，無復隊伍，騎卒渡了五日，又渡步兵，並不見有南軍，去攔截。金兵俱大笑道：「南朝可謂無人。若用一二千人守河，我等怎得安渡哩？」至渡河已畢，遂進攻滑州，何灌又望風奔還。這消息傳入宮廷，太上皇急命東行，當命蔡攸為上皇行宮使，宇文粹中為副，奉上皇出都，童貫率勝捷軍隨去。看官道什麼叫作勝捷軍，貫在陝西時，曾募長大少年作為親軍，數達萬人，錫名勝捷軍。〔可改名敗逃軍。〕至是隨上皇東行，名為護蹕，實是自護。上皇過浮橋，衛士攀望悲號，貫惟恐前行不速，為寇所及，遂命勝捷軍射退衛士，向亳州進發。還有徽宗幸臣高俅，亦隨了同去。正是：<br>　　禍已臨頭猶作惡，法當肆市豈能逃？<br>　　上皇既去，都中尚留著欽宗，頓時議守議走，紛紛不一。<br>　　究竟如何處置，請試閱下回續詳。<br>　　〔狃小利而忘大禍，常人且不可，況一國之主乎？張瑴請降，即宋未與金通和，猶不宜納，傳所謂得一夫，失一國，與惡而棄好，非謀也。徽宗乃貪小失大，即行納降，至責言既至，仍函瑴首以畀金，既失鄰國之歡，復懈降人之體，禍已兆矣。迨索糧不與，更激金怒，此時不亟籌守禦，尚且觀芝醉酒，沉湎不治，甚至天變儆於上，人異現於下，而彼昏不知，酣嬉如故，是欲不亡得乎？金兵南下，兩河遽失，轉欲卸責於其子，而東奔避敵，天下恐未有驕奢淫縱，而可倖免禍難者也。故亡北宋者，實為徽宗，而欽宗猶可恕云。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>