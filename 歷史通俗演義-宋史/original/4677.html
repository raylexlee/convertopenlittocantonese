<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第十九回　報宿怨故王索命　討亂黨宦寺典兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　報宿怨故王索命　討亂黨宦寺典兵</font></h4>
			　　卻說耶律休哥右臂受傷，正在危急的時候，幸帳下親卒，走前護衛，死命與宋軍相搏，才得放走休哥。休哥乘馬先遁，餘眾亦頓時散走。俟李繼隆聞報，渡河助戰，天色已經大明，敵兵不剩一人。繼隆大喜，與繼倫相見，很是歎服。至兩下告別，繼隆得安安穩穩的押著糧餉，運至威虜軍交訖。這且按下。尹繼倫因功受賞，得領長州刺史，仍兼都巡檢使。契丹自是不敢深入，平居嘗相戒道：「當避黑面大王。」就是耶律休哥，也不敢再來問津了。〔一戰之威，至於如此。〕<br>　　越年，太宗又下詔改元，號為淳化。〔屢次改元，無謂之至。〕趙普上表辭職，太宗不許，表至三上，乃出普為西京留守，仍授太保兼中書令。原來太宗再相趙普，本為位置呂蒙正起見，普亦漸窺上意，不願久任。且因李繼捧還鎮夏州，非但不能撫弟，反與繼遷同謀，嘗為邊患。時論多謂：「縱兕出柙，由普主議。」普心愈不自安，遂稱病乞休。至西京留守的詔命下來，普尚三表懇讓，太宗就賜手諭道：「開國舊勳，只卿一人。不同他等，無至固讓。俟首途有日，當就第與卿為別。」普捧諭涕泣，乃入朝請對，賜坐左側，頗談及國家事。太宗頻頻點首，逾時始退。普將啟行，太宗親幸普第，握手敘別。及淳化二年春日，普以年老多病，令留守通判劉昌言奉表到京，哀求致仕，乞賜骸骨。太宗遣中使馳傳撫問，授普太師，封魏國公，給宰相俸。且命養疾就痊，再行赴闕相見。普感激涕零，因復力疾辦公，勉圖報效。怎奈衰軀尚可支持，冤累偏來纏繞，每夜夢魘，往往呼著太后娘娘及秦王殿下，或齗齗忿爭，或哀哀乞免。至左右喚他醒來，他尚諱莫如深，未肯明言。及朦朧睡去，又呼號如故。自是精神恍惚，夢寐不安，漸漸間形尪食少，臥病不起。每一交睫，即見秦王廷美，坐著牀側，向他索命。他無法可施，只得延請羽流，設醮誦經，上章禳謝。羽流問為何事？他又不便與說，開著眼想了一會，就從枕上躍起，索了紙筆，手書數語道：<br>　　情關母子，弟及自出於人謀；計協臣民，子賢難違乎天意。乃憑幽祟，遽逞強陽，瞰臣血氣之衰，肆彼魘呵之厲。信周祝霾魂於鳩訴，何普巫雪魄於雉經。倘合帝心，誅既不誣管蔡，幸原臣死，事堪永謝朱均。仰告穹蒼，無任祈向！<br>　　書就後，末署自己姓名，親加密緘，令羽流向空焚禱。羽流即遵命持焚，火方及函，不意一陣狂風，吹入法壇，將封章刮起空中，疾飛而去。諸人不勝驚異。嗣有人過朱雀門，拾得一函，兩旁似被火炙焦，中間尚是完固，拆開一瞧，乃是趙普禱告上天的表章，字跡依然存在，絲毫不曾毀去。且見他詞句清新，情意斐舋，不由的愛不忍釋，遂信口記誦。念到爛熟，傳諸友人。於是一傳十，十傳百，把這一篇禱告文，視作聖經賢傳一般，大半耳熟能詳，連小子今日，尚可錄述簡中，作為談助。這便是欲蓋彌彰，無微不顯呢！〔有心人幸勿作虧心事。〕<br>　　趙普因禱告無靈，病日加重，再解所寶雙魚犀帶，遣親吏甄潛，詣上清太平宮醮謝。道士姜道元，為普扶乩，乞求神語，但見覘筆寫著道：「趙普係開國元勳，可奈冤累相牽，不能再避。」姜又叩問道：「冤累為誰？」乩筆又繪一巨牌，牌上亂書數字，多不可識。只牌末有一火字，姜不能解，轉告甄潛，令返報普。普太息道：「此必是秦王廷美無疑。但渠與盧多遜勾結，事露逅禍，咎豈在我！不知他何故祟我呢？」〔一聞火字，即知必是秦王。可見得賊膽心虛，尚說是於己無與麼？〕言已，涕淚不止，是夕竟卒，年七十一。訃達殿廷，太宗很是震悼，語近臣道：「普事先帝，與朕故交。能斷大事，向與朕嘗有不足，爾等應亦深知。但自朕君臨以來，他頗為朕效忠，好算得一個社稷臣。今聞溘逝，殊為可悲！」因輟朝五日，為出次發哀，贈尚書令，追封真定王，賜諡忠獻。太宗親撰神道碑銘，作八分書以為賜。並遣右諫議大夫范杲攝鴻臚卿，護理喪事，賻絹布各五百匹，米麵各五百石。葬日，有司設鹵簿，鼓吹如儀。<br>　　普少習吏事，寡學術，太祖嘗勸以讀書，乃手不釋卷。及入居相位，每當退食餘閒，輒闔戶讀書。次日臨政，取決如流。及病歿，家人檢點遺書，藏有一篋。啟視篋中，並無異物，只有書籍兩本。看官道是何書？乃是《論語》二十篇。普平時亦嘗對太宗道：「臣有《論語》一部，半部佐太祖定天下，半部佐陛下致太平。」〔恐怕未必。如果身體力行，何致患得患失？〕太宗亦很為嘉歎。又普善強諫，太祖嘗怒扯奏牘，擲棄地上。普顏色不變，跪拾以歸。越日，復補綴舊紙，覆奏如初。卒得太祖感悟，如言施行。太宗信用佞臣弭德超，疏斥曹彬。普力為曹彬辨誣，挽回主意。德超竄錮，彬官如舊。惟廷美冤獄，實由普一人構成，時論以此少普。普有子數人，承宗為羽林大將軍，出知潭、鄆二州，頗有政聲，承煦為成州團練使。又有二女皆及笄，矢志不嫁，及送父歸葬，自請為尼。太宗婉諭再三，終不能奪，乃賜長女名志願，號智果大師；次女名志英，號智圓大師。兩女遂自建家庵，奉佛終身。〔趙氏有此二女，智過乃父多矣。〕真宗咸平初年，復追封普為韓王，話休敘煩。<br>　　且說普罷相後，用張齊賢、陳恕、王沔為參知政事，張遜、溫仲舒、寇準為樞密副使。沔聰察敏辯，首相呂蒙正，嘗倚以為重。但沔太苛刻，未免與同僚齟齬。張齊賢、陳恕與沔不和，互相疑忌。太宗罷沔、恕官，並及蒙正。即任李昉、張齊賢為同平章事，賈黃中、李沆為參知政事。嗣又用呂端參政。未幾又罷張齊賢，仍用呂蒙正。<br>　　蒙正，河南人。父名龜圖，曾任起居郎，平素多內寵，與妻劉氏不睦，甚至出妻逐子。蒙正流棲古寺，嘗被僧徒揶揄。寺中故例，每飯必敲鐘，僧眾以蒙正寄食，不欲與餐，已飯乃擊鐘，所以「飯後鐘」三字，便是蒙正落魄的古典。至蒙正貴顯，未嘗報怨，反厚給寺僧。又迎父母就養，同堂異室，侍奉極誠。父母相繼謝世，蒙正服闋，得入為參政。有朝士指議道：「此子亦得參政麼？」蒙正佯為不聞，從容趨過。同列不能平，欲究詰朝士姓名，蒙正遽搖手禁止道：「不必不必。若一知姓名，便終身不能忘，還是不知的好。」同列相率歎服。〔插此一段，所以風世。〕及擢登相位，守正不阿。有僚屬藏一古鏡，擬獻與蒙正，自言能照二百里。蒙正笑道：「我面不過楪子大，何用照二百里呢？」〔諧語有味。〕遂固辭不受。平居輒儲一夾袋，無論大小官吏，進謁時必詳問才學，書藏袋中。及朝廷用人，即從袋中取閱，按才奏薦，所以用無不宜。太宗每有志北伐，蒙正諫阻道：「隋、唐數十年中，四征遼碣，民不堪命。隋煬帝全軍覆沒，唐太宗自運土木攻城，終歸無效。可見治國大要，總在內修政事。內政修明，遠人自然來歸，便足致安靜了。」〔也是知本之論。〕太宗頷首稱善。因此蒙正為相，不聞勞師。<br>　　惟淳化四年，青神民王小波作亂，免不得調兵遣將，西向行軍。原來青神係西蜀屬縣，蜀為宋滅，府庫所積，悉運汴京。官吏治蜀，喜尚功利，往往額外徵求，苛擾民間。青神縣令齊元振，性尤貪惏，專務敲剝，百姓怨聲載道，恨入骨髓。土豪王小波乘機糾眾，揭竿作亂，嘗對眾語道：「貧的貧，富的富，很不均平，令人痛恨！我今日起事，並不想爭城奪地，無非欲均平貧富呢！」貧民聽到此語，越覺歡迎，不到數日，已集眾至萬人。遂攻入縣城，捉住齊元振，指斥罪狀。把他剖腹，挖出心肝肚腸，用錢盛入，且綁屍門外，揭示罪名。自是旁掠彭山，所在響應。西川都巡檢使張圮調眾往討，與戰江原，射中小波左目，亂黨敗走。張圮得勝而驕，夜不戒備，誰知被小波襲擊，一陣亂搗，殺死官兵無數，圮亦遇害。<br>　　小波因目痛加劇，也竟斃命。亂黨更推小波妻弟李順為帥，寇掠州縣，陷邛州永康軍，有眾數十萬。越年，轉陷漢、彭諸州，乘勝攻成都。轉運使樊知古，知府郭載，及官屬出奔梓州。李順遂入據城中，僭號大蜀王，並遣黨四出騷擾，兩川大震。〔區區小醜，竟猖獗至此，蜀中可謂無人。〕<br>　　是時李昉、賈黃中、李沆、溫仲舒均已免職，改用蘇易簡、趙昌言參知政事，太宗因蜀亂甚熾，召集廷臣，特開會議。或請派遣大臣入川撫諭，太宗頗也許可。昌言獨毅然道：「潢池小醜，敢行弄兵，若非遣師急討，如何整肅天威？且恐滋蔓難圖，更宜從速進勦。」太宗乃命宦官王繼恩為兩川招安使，率兵西行；雷有終為陝路轉運使，管理餉務。繼恩等尚未到蜀，李順已遣黨徒楊廣，率眾數萬，進逼劍門。都監上官正，只有疲卒數百人，由正勉以忠義，登陴固守。楊廣圍攻三日，均被矢石擊退。會成都監軍宿翰引兵來援，與楊廣搏鬥城下，正領數百騎出城，大呼殺賊。自己挺刃當先，往來擊刺，銳不可當。賊眾披靡，由官軍前後夾攻，斬馘幾盡，只剩殘黨三百人，奔還成都。李順怒責楊廣，說他挫損銳氣，綁出斬首，又將三百人一律殺死。賊眾多半不服，漸漸內潰。順再遣眾攻劍門，那時王繼恩已從劍門馳入，長驅至研石砦，殺退賊眾，斬首五百級。逐北過青疆嶺，平劍州，進攻柳池驛，又大破賊眾。<br>　　李順聞北路失敗，擬向西路進攻，遂驅眾圍梓州。知梓州張雍，初聞王小波作亂，即募練士卒，為城守計。一面修城鑿濠，備糧繕械，專待賊黨到來。果然賊眾大至，差不多有十餘萬，猛撲城濠。雍率練兵三千人，悉力守禦，無隙可乘。相持至兩月有餘，賊眾已是疲敝，守卒尚有餘勇。又由王繼恩遣將赴援，李順知不能下，因此退去。未幾，王繼恩連敗賊黨，直搗成都。李順尚有眾十萬，開城搦戰，被官軍一場鏖鬥，殺得落花流水，狼狽不堪。順入城死守，經官軍晝夜環攻，四面緣梯，冒險登城，城遂攻破。順尚率軍巷戰，被官軍奮力兜拿，將順擒住，斬首三萬級，遂復成都。順解陝伏法。<br>　　還有賊黨張餘，潰出城外，收集殘眾，復攻陷嘉、戎、滬、渝、涪、忠、萬、開八州。開州監軍秦傅序戰死，川境復震。王繼恩方奏捷汴都，中書敘功論賞，擬任繼恩為宣徽使。太宗道：「朕讀前代史，宦官預政，最干國紀。就是我朝開國，掖庭給事，不過五十人，且嚴禁干預政治。今欲擢繼恩為宣徽使，宣徽即參政初基，怎可行得？」〔宦官不應預政，如何可以領兵？太宗若明若昧，令人發噱。〕參政趙昌言、蘇易簡等，又上言：「繼恩平寇，立有大功，非此不足酬庸。」昌言力主討蜀，想受繼恩運動。太宗怒道：「太祖定例，何人敢違？」〔金匱盟言，反可背棄麼？〕遂命學士張洎、錢若水別議官名，創立一個宣政使名目，賞給繼恩，進領順州路防禦使。<br>　　繼恩手握重兵，久留成都，專務宴飲。每一出遊，前呼後擁，音樂雜奏，騎士左執博局，右執棋枰，整日荒戲，恣行無忌。僕使輩驕盈橫暴，淫婦女，掠玉帛，任所欲為。〔小人得志，往往如此。〕州縣遣人乞救，置諸不理。賊目張餘，勢燄大張，比李順尤為猖獗。事為太宗所聞，亟命同知司事張詠，出知益州。益州就是成都府，因李順亂後，降府為州。詠既至蜀，邀集上官正、宿翰等，曉他大義。正與翰甚為感動，誓掃餘賊，乃即日出師。臨行時，詠又舉酒相餞，遍及軍校，涕泣與語道：「爾輩受國厚恩，此行得蕩平醜類，朝廷自有旌賞。若老師曠日，坐誤戎機，就使歸還此地，亦不能相貸，恐也難免一死哩！」軍校唯唯而去。詠復親自下鄉，曉諭百姓，各安生業，毋得從盜。且傳語道：「前日李順脅民為賊，今日我化賊為民，可好麼？」又探得城中屯兵，尚有三萬人，無半月糧。民間舊苦鹽貴，倉廩卻有餘積，乃採鹽至城，令民得用米易鹽。不到一月，得米數十萬斛，兵民咸安。並禮士舉賢，理刑恤獄，遐邇謳歌，益州大治。〔理亂之分，全在官吏。〕上官正、宿翰等用兵屢捷，所失州縣，次第克復。張餘退走嘉州，被官軍中途追及，一鼓擒來，蜀寇乃平。太宗即召王繼恩還都，留雷有終、上官正為兩川招安使。並下詔罪己，自言：「委任非人，致有此亂。此後當慎用官吏，與民更始」云云，由是蜀民大悅。小子有詩詠道：<br>　　掖庭賤役任檀車，縱有微功寧足誇？<br>　　幸得一麾循吏去，兩川士庶始無嘩。<br>　　蜀事就緒，西夏又復入寇，待小子下回再表。<br>　　〔宋初功臣，不止一普，而普之功為最大。即其挂人清議也亦最多：陳橋之變，普嘗典謀，為太祖成不忠不義之名者，普也；廷美之獄，普實主議，為太宗成不孝不友之名者，亦普也。夫陳橋受禪，隱關氣運，定策佐命者實繁有徒，尚得以天與人歸為解。廷美之獄，太宗猶畏人言，普乃謂太祖已誤，陛下不容再誤，而大獄遂由是構成。試問前日金匱之盟，誰為署尾？如以兄終弟及為非，何不諫阻於先，而顧忍背盟於後耶？及普之臨歿，冤累相隨，正史稗乘中，俱敘述及之。此雖未足盡信，然即幻見真，無冤不報，安在其全出子虛乎？二女為尼，未始非由激而成。本回獨詳敘普死，所以揭陰私，垂炯戒也。彼夫西蜀之亂，宿將尚多，乃獨任奄人為將，吾不知太宗是何居心？幸亂民烏合，尚易蕩平，否則不蹈唐季覆轍者幾希矣。至敘功論賞，乃反斤斤於一字之辨，改宣徽為宣政，夫宣徽不可，宣政其可乎？厥後童貫、梁師成之禍，實自此貽之。法之不可輕弛也，固如此哉！〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>