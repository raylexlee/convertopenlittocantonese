<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第七十四回　劉錡力捍順昌城　岳飛奏捷朱仙鎮</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十四回</br>　　劉錡力捍順昌城　岳飛奏捷朱仙鎮</font></h4>
			　　卻說王倫赴金議事，正值金蒲盧虎等謀反的時期。蒲盧虎自以太宗長子，跋扈日甚，遂與撻懶密謀篡弒，不幸事洩。蒲盧虎伏誅，撻懶以位處尊親，更立有大功，特置不問，命為行臺左丞相，杜充為行臺右丞相。撻懶奮然道：「我是開國功臣，奈何使與降臣為伍？」遂復謀反。先是與宋議和，許割河南、陝西地，多出撻懶、蒲盧虎主張。至是金主亶疑他陰結宋朝，故有此議，遂命捕誅撻懶。撻懶南走，為追兵所及，將他殺死，於是並執住王倫，令宣勘官耶律紹文審問私通情弊。倫答言無有。紹文復問及來意，倫答道：「前貴使蕭哲曾以國書南來，許歸梓宮及河南地，天下皆知。倫特來通好申議，有甚麼別情？」紹文道：「你但知有元帥，尚知有上國麼？」遂將倫拘住河間，但遣副使藍公佐還，議歲貢正朔誓命等事。時高宗皇后邢氏，亦病歿五國城，金人亦秘不使聞。藍公佐返報高宗，高宗用秦檜言，再擢檜黨莫將為工部侍郎，充迎護梓官，及奉迎兩宮使。<br>　　莫將方行，哪知金兀朮、撤離喝已分道入寇。兀朮自黎陽趨河南，勢如破竹，連陷各州縣，東京留守孟庾，南京留守路允迪，不戰即降。權西京留守李利用棄城遁回，河南復為金有。撤離喝自河中趨陝西，入同州，降永興軍，陝西州縣亦相繼淪陷，金兵遂進據鳳翔。警耗迭傳，遠近大震。宋廷方遣胡世將為四川宣撫使，世將至河池，聞金人已入鳳翔，忙召諸將會議。吳璘、孫偓、楊政、田晟等相繼到會，偓言河池不可守，政與晟亦請退守險要。璘厲聲道：「懦語沮軍，罪當斬首！璘願誓死破敵。」〔吳氏兄弟，迥異尋常。〕世將起座，指帳下道：「世將亦願誓死守此。」〔好世將。〕遂遣諸將分守渭南。尋接朝廷詔命，飭世將移屯蜀口，以璘同節制陝西諸路軍馬。<br>　　璘既得節制全權，即令統制姚仲等，進兵至石壁砦，與金兵相遇。仲麾旗猛進，將士都冒死直前，立將金兵擊退。撤離喝復使鶻眼郎君率精騎三千，從間道趨入，來擊璘軍。璘早令統制李師顏在途候著，見鶻眼郎君到來，突然殺出，鶻眼郎君猝不及防，竟被師顏軍衝入隊中，分作數橛，眼見得不能取勝，只好且戰且逃，拋下許多兵杖，一溜煙的走了。撤離喝連接敗報，頓時大怒，自督兵至百通坊，與姚仲等戰了一仗，又是不利，只好退回。金人先在扶風，築城設兵駐守，復被璘軍攻入，擒住三將，及隊目百餘人。撤離喝自此奪氣，仍返鳳翔，不敢越隴行軍了。〔了過陝西一方面。〕<br>　　只有河南一方面，金兀朮已據東京，且派兵南下，適劉錡奉命為東京副留守，行至渦口，方會食，忽西北角上刮到一陣暴風，把坐帳都吹了開去，軍士皆驚。錡從容道：「這風主有暴兵，係賊寇將來的預兆，我等快前去抵禦便了。」〔不識天文者不可為將。〕遂下令兼程前進，至順昌城下，知府陳規出迎，且言金兵將至。錡即問道：「城中有糧食否？」規答言：「有米數萬斛。」錡喜道：「有米可食，便足戰守。」遂偕規入城，為守禦計，檢點城中守備，一無可恃。諸部將相率怯顧，多說應遷移老稚，退保江南。惟一將姓許名清，綽號夜叉，挺身出語道：「太尉奉命副守汴京，軍士扶攜老幼而來。一旦退避，欲棄父母妻孥，情有不忍，欲挈眷偕逃，易為敵乘。不如努力一戰，尚可死中求生。」錡大悅道：「我意亦是如此，敢言退者斬！」<br>　　原來劉錡曾受爵太尉，部下多是王彥八字軍，因往守東京，所以俱攜帶家屬，連劉錡亦挈眷同行。錡既決計守城，遂命將原來的各舟，擊沉江底，示無去意。並就寺中置居家屬，用薪積門，預戒守吏道：「脫有不利，即焚吾家屬，無污敵手。」於是軍士爭奮，男子備戰守，婦人砌刀劍，各踴躍奮呼道：「平時人欺我八字軍，看我此番殺賊哩！」〔行軍全在作氣。〕錡取得偽齊所造癡車，以輪轅埋城上，又撤民戶扉作為屏蔽，焚去城外民廬數千家，免為敵有。<br>　　閱六日，整繕粗竣，便有敵騎馳至。錡預設伏兵，驟然突出，獲住騎士二人，當由劉錡訊問，一不肯答，為錡所殺，剩下一人，叫作阿黑，〔一譯作阿哈。〕見同黨被戮，不敢不據實相告。但說韓將軍駐營白沙窩，距城三十里。看官道韓將軍為誰？便是金將韓常。錡即夜遣銳卒千人，往搗韓營。韓常倉猝拒戰，禁不住來軍勇猛，更兼月黑燈昏，自相攻擊，冤冤枉枉的死了數百人，不得已退兵數里。那來軍卻得著勝仗，全師自歸，韓常只好自認晦氣。〔涉筆成趣。〕既而金三路都統葛王烏祿率兵三萬，與龍虎大王〔又出一個龍虎大王，未知是否前時龍虎大王之子？〕合兵薄城。錡卻大開城門，似迎接一般，烏祿等反不敢進城，猛聞城樓上一聲梆響，箭似飛蝗般射來。金兵多中箭落馬，漸漸退走。錡親督步兵，從城中殺出。可憐金兵落荒而逃，被錡軍蹙至河邊，溺斃無數。<br>　　錡回軍入城，休息二日，聞金兵又進駐東村，距城二十里，乃復遣部將閻充募敢死士五百人，乘夜襲敵。可巧是夕天雨，電光四閃，閻充領壯士突入金營。從電光影下，見有辮髮兵，立即殺斃，金兵又駭退。錡聞閻充獲勝，又募百人往追，每人各給一嘂，〔同叫。〕如市中兒戲的叫子，作為口號，且囑他見電起擊，電止四匿，百人受計而去。金兵正被閻充擊卻，退走十五里，正思下寨，驀聽得嘂聲四起，不由的慌亂起來，那電光忽明忽滅，電光一明，便有刀光過來，颼颼的好幾聲，有幾個好頭顱，被它斲去；電光一滅，刀光也沒有了，頭顱也不動了。金兵疑神疑鬼，起初尚不敢妄動，等到隊中兵士，多做作無頭鬼，忍不住奮起亂擊。哪知擊了一陣，統是自家人相殺，並沒有宋軍在內。統將命各爇火炬，偏是大風亂吹，隨點隨熄。俄頃嘂聲又起，飛刀復至，害得金兵擾亂終宵，神情恍惚，自思站留不住，再退至老婆灣。錡軍百人，一個兒也不少，金兵卻積屍盈野，多向枉死城中叫冤去了。〔閻羅王恐也不管。〕<br>　　兀朮在汴，屢得敗警，即率兵十萬來援，錡又會諸將計議。或云今已屢捷，可全師南歸。陳規道：「朝廷養兵十年，正所以備緩急。況已挫敵鋒，軍聲少振，就使寡不敵眾，也當有進無退。」錡接入道：「府公是個文人，尚誓死守，況汝等本為將士呢？試思敵營甚邇，兀朮又來，若我軍一動，為敵所追，反致前功盡廢，金虜得侵軼兩淮，震驚江浙。我輩報國忠誠，豈不是變成誤國大罪麼？」將士聞言，方齊聲道：「惟太尉命！」於是軍心復固，專待兀朮到來。<br>　　兀朮抵城下，嚴責部將喪師，大眾俱答道：「南朝用兵，非前日比。元帥臨城，自知厲害。」兀朮不信，適錡遣耿訓約戰，兀朮怒道：「劉錡怎敢與我戰？我視此城，一靴尖便可趯倒呢！」〔兀朮亦成驕帥。〕訓微哂道：「太尉不但請戰，且謂四太子必不敢渡河，願獻浮橋五座，令貴軍南渡，然後接戰。」兀朮獰笑道：「我豈畏劉錡麼？你回去報知劉錡，休得誤約！」耿訓自回。<br>　　錡即於夜間，使人至潁，置毒潁水上流，及水濱草際，戒軍士毋得飲水。待至黎明，竟就潁水上築五座浮橋，令敵得渡。時當盛夏，天氣酷暑，兀朮率兵渡潁，人馬多渴，免不得飲水食草，人中毒輒病，馬中毒輒死。兀朮尚未知中計，渡潁薄城，列陣以待。錡以逸待勞，按兵不動。至日已過午，天氣少涼，乃遣數百人出西門，與敵對仗。兀朮見錡兵甚少，毫不在意，但令前軍接戰。錡軍統制趙撙、韓直麾兵奮鬥，身中數矢，並不少卻。兀朮再遣兵助陣，把趙、韓兩將圍住。誰知城內發出一彪人馬，從南門殺來，口中並沒有呼喊聲，但持巨斧亂斲，將金兵衝作數截。兀朮見不可擋，親督長勝軍前進。什麼叫作長勝軍？軍士皆著鐵甲，戴鐵鍪，三人為伍，貫以韋索，每進一步，即用拒馬隨上，可進不可退，以示必死。兀朮屢恃此得勝，此次復用出故技來鬥錡軍。錡早已預備，即率長槍手、刀斧手兩大隊，親自督戰。長槍手在前，亂挑金兵所戴的鐵鍪，刀斧手繼進，用大斧猛劈，不是截臂，就是碎首。兀朮復縱出鐵騎，分左右翼，號為拐子馬，前來抵敵。錡仍命長槍大斧，驅殺過去，拐子馬雖然強健，也有些抵擋不住，逐步倒退。忽然大風四起，斜日無光，錡恐為金軍所乘，亟用拒馬木為障，阻住敵騎，且高呼兀朮道：「金太子兀朮聽著！兩軍已鬥了半日，想爾軍亦應饑餒，不如彼此少休，各進夜餐，再行廝殺！」兀朮也自覺腹饑，巴不得有此一語，遂應聲允諾。<br>　　錡即命軍士入城擔飯，須臾持至飯羹，分餉軍士。錡亦下馬進餐，從容如平時。〔是謂好整以暇。〕兀朮也命部眾飽食乾糧，兩下食竟，風勢稍減。錡軍復乘著上風，撤去拒馬木，再行接仗。錡見兀朮身披白袍，騎馬督陣，便奮呼道：「擒賊先擒王，何不往擒兀朮？」軍士聞命，都拚命上前，向兀朮立馬處殺入。兀朮手下的親兵，不及攔阻，只好擁著兀朮，倒退下去。為這一退，陣勢隨動，頓時大亂，遂四散奔竄，兀朮亦即退走。劉錡乘勢追殺，但見道旁棄屍斃馬，血肉枕藉，車旗器甲，積如山阜，好容易搬徙兩旁，金兵已逃得很遠。料知追趕無益，樂得將道旁棄物，搬湊數車，打著得勝鼓回城。是夕大雨如注，平地水深尺餘，兀朮退軍二十里外，仍然立足不住，竟率敗軍回汴去了。錡報稱大捷，高宗甚喜，授錡武泰軍節度使，兼沿淮置制使，將士等亦賞賚有差。〔了過順昌戰事。〕<br>　　岳飛聞劉錡奏捷，遂遣王貴、牛臯、楊再興、李寶等經略西京，及汝、鄭、潁昌、陳、曹、光、蔡諸州郡。又命梁興渡河，糾合河北忠義社，分徇州縣。一面上表密奏，請長驅以圖中原。高宗進飛少保銜，授河南府路兼陝西，河東北招討使，且傳命道：「設施之方，一以委卿，朕不遙度。」尋復改授河南北諸路招討使。飛遂誓師大舉，進兵蔡州，一鼓入城。再遣張憲往潁昌，擊敗金將韓常，收復淮寧府，郝晸復鄭州，張應、韓清復西京，楊遇復南城軍，喬握堅復趙州，他將所至，無不得利。河南兵馬鈴轄李興，也糾眾應飛，收復伊陽等八縣，並及汝州。金河南尹李成，棄城遁去。飛遂薦興知河南府，且遣張應會興復永安軍。捷報屢達臨安，秦檜反引為深憂。既而韓世忠又收復海州，張俊部將王德又收復宿州、亳州。金人大震，募死士致書秦檜，責他負約。檜益愧恨。〔得勝而忿，不知是何肺腸？〕先是金人敗盟，檜恐為高宗所責，私諭給事中馮檝，令他密探上意。檝入奏道：「金人長驅犯順，勢必興師，為國家計，不如起用張浚，付以兵權。」高宗正色道：「朕寧覆國，不用此人。」〔請問與浚挾何深讎？〕檝退報秦檜，檜竊自喜，自是又嗾中丞王次翁等誣劾趙鼎罪狀，鼎被貶為清遠軍節度副使，安置潮州。檜因引次翁為參政，次翁乘間入奏道：「前日國是，初無主議，事有小變，改用他相，恐後來繼任，未必皆賢。且將排黜異黨，紛更朝局，靖康已事，可為殷鑒，願陛下引為至戒！」高宗頓首稱善，因此任檜益堅。<br>　　檜遂復主和議，遣司農少卿李若虛馳抵飛營，勸他班師。看官！你想這赤膽忠心的岳少保，正當逐節進攻，逐節得勝的時候，肯半途回軍麼？當下謝絕若虛，一意進勦，留大軍駐守潁昌，命諸將分道出戰，自率輕騎赴郾城。兵勢銳甚，兀朮大懼，召集諸將擬併力一戰。飛聞報大喜道：「越來得多，越是好的，我能乘此殺敗了他，免得他再覷中原。」正說著，又有欽使到營，傳讀諭旨，令飛自行審處，不得輕進。飛受詔後，語欽使道：「金人伎倆已窮，飛自足破敵，請欽使回奏皇上，保毋他虞。」欽使自去。飛遂令游擊日出挑戰，兼加痛詈，兀朮大怒，即會集龍虎大王、蓋天大王及將軍韓常等兵，直逼郾城。飛召子岳雲入帳，囑使出戰，且與語道：「如若不勝，先當斬汝！」<br>　　雲領命而退，便領精騎數千，出城搦戰。從前雲年十二，已從張憲出征，手握兩鐵錘，重八十斤，所向無前，輒立戰功，軍中呼為贏官人。至是又越十年，受官防禦使，嘗統數千騎兵，自成一隊。〔敘岳雲履歷，亦萬不可少。〕至是開城出鬥，突入金兵陣內，鏖戰數十合，殺傷甚眾。兀朮見岳雲這般厲害，便又放出拐子馬來，抵禦岳雲。這回的拐子馬，約有一萬五千騎，互相鉤連，逐排馳驟，馬上騎士俱著重鎧，連面上亦用鐵皮為罩，只露出一雙眼睛，所有刀劍等械，不能刺入，他卻手執利器，隨心刺擊，這是兀朮手下最強的雄兵，一向橫行中原，沒人敢擋。只潁昌一戰，為劉錡所敗，但彼時尚只有數千騎，面上且不罩假面，但戴著鐵冑，所以被錡軍槍挑斧斲，轉致挫失。此次越加精練，補隙增兵，竟在郾城濠外，一齊驅出來困岳雲。雲也不管死活，抖擻精神，與他廝殺，復衝突了一小時，身上已中數創，尚是勉力支撐。兀朮見岳雲被圍，心下大喜，忽城中衝出一隊藤牌軍，到了陣前，左手用藤牌蔽體，右手各執麻扎刀，蹲身向地，專斲馬足。拐子馬互為連貫，一馬倒仆，二馬不能行，霎時間，人仰馬翻，一萬五千騎拐子馬，都變做四分五裂，七顛八倒。〔實在是笨東西。〕岳雲乘勢殺出，岳飛又縱軍奮擊，殺得金兵大敗虧輸，向北遁去。兀朮逃了一程，見岳軍收回，方敢下營，忍不住大慟道：「我自海上起兵，均賴拐子馬得勝，今被岳飛破滅，從此休了。」<br>　　韓常等勸解數語，乃轉悲為恨道：「我再添兵與戰，誓決雌雄。」於是收集敗兵，再從汴京調到生力軍，復來決戰。飛止率四千騎士，出摩敵壘，又將兀朮殺敗。兀朮憤甚，復會師十二萬眾，轉趨臨、潁。楊再興正率騎兵三百，巡至此地，望見金兵到來，也不顧敵多我少，即突入敵陣，左挑右撥，殺死金兵二千人，及金萬戶撤八孛堇千戶百人，兀朮見來勢甚猛，麾兵佯退，誘再興至小商橋，一陣亂箭，將再興射死。再興本劇盜曹成部將，歸降岳飛，屢破寇虜，及射死小商河，張憲馳救不及，但將兀朮擊走，覓得再興屍骸，檢拔箭鏃，共得二升，不覺為之淚下，馳報岳飛。飛亦悲悼不已，止哀後，見岳雲在側，忙與語道：「兀朮雖敗，必還攻潁昌，那邊只有王貴一人把守，恐遭挫衄，汝可速往援應！」雲應聲即行。甫抵潁昌，果見金兵大至，雲與王貴左右夾擊，十盪十決。兀朮婿夏金吾握刃相迎，戰未數合，被岳雲一鎚打死，金兵又駭奔十五里。雲與貴既得全勝，方才收兵。<br>　　會太行忠義兩河豪傑，與岳飛部將梁興，連敗金兵，奪回懷、衛諸州，太行道絕，金人大恐。飛遂進軍朱仙鎮，距汴四十五里，與兀朮對壘列陣。飛但遣背嵬軍五百騎，〔北人呼酒瓶為嵬，大將之酒瓶，必令親信人負之，故韓、岳皆取為親隨軍之名。〕先驅殺入，已將兀朮陣勢衝動，再經岳飛挺槍躍馬，馳入陣內，眾將各奮勇向前，任你兀朮是百戰強寇，到此也沒法遮攔，真個似猛虎入山，犬羊立靡，神龍攪海，蝦蟹當災。金兵十斃六七，兀朮亦幾乎喪命，幸虧轉身得快，一口氣跑回汴京，才得保全性命。岳飛遣使修治諸陵，一面聯絡河北義士李通等，剋日會師，直搗黃龍，小子有詩詠岳武穆道：<br>　　丹忱誓欲保王家，忠勇完名震邇遐。<br>　　十萬虜兵齊棄甲，千秋誰似岳爺爺。<br>　　岳飛正擬掃北，兀朮意欲逃歸，偏奸相秦檜，私通金虜，竟請旨促飛班師。究竟班師與否，下回再行敘明。<br>　　〔劉錡、岳飛，忠勇相似，錡力守順昌，連敗金兵；飛進軍郾城，直抵朱仙鎮，又連敗金兵。是時金將之能軍者，莫如兀朮。兀朮既不能敵錡，復不能敵飛，得毋所謂強弩之末，不能穿魯縞者耶？況有韓世忠等之為後勁。克復中原，不啻反手，設無賊檜，中興自肇，安見梓宮之不可還，韋后之不復歸也？本回前半敘劉錡之戰，後半敘岳飛之戰，寫得奕奕有光，正為宋室恢復之兆。尤妙在演寫正史，並無一語虛誣，然則作歷史小說者，就事敘事，何嘗不令人刮目，豈必憑空架造為哉？〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>