<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第二十五回　留遺恨王旦病終　坐株連寇準遭貶</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十五回</br>　　留遺恨王旦病終　坐株連寇準遭貶</font></h4>
			　　卻說真宗欲立劉氏為后，有一大臣出班奏道：「劉妃出身微賤，不足母儀天下。」〔觀此言，益知劉妃履歷，不足取信。〕真宗視之，乃是翰林學士李迪，便不覺變色道：「妃父劉通曾任都指揮使，怎得說是微賤？」言甫畢，又有參知政事趙安仁出奏道：「陛下欲立繼后，不如沈才人出自相門，足孚眾望。」真宗道：「後不可以僭先。且劉妃才德兼全，不愧后儀。朕意已決，卿等毋庸多瀆！」李、趙兩人，碰得一鼻子灰，只好告退。真宗即命丁謂傳諭楊億，令他草詔冊后。億有難色，謂語道：「勉為此文，不憂不富貴。」億聽了此語，竟搖首道：「如此富貴，卻非所願，請公改諭他人。」〔氣節可嘉。〕謂乃命他學士草制，竟冊劉為后，並晉授楊修儀為淑妃，沈才人為修儀，李才人為婉儀。所有典禮，概從華贍。劉氏既正位中宮，更留心時事，旁覽經史。每當真宗退朝，閱天下章奏，輒至夜半，后侍坐右側，得以預覽，所見皆記憶不忘。真宗有所疑問，她即援古證今，滔滔不絕，因此愈得帝歡，漸漸的干預外政了。<br>　　真宗仍談仙說怪，祈神禱天。聞亳州有太清宮，奉老子像，遂加號老子為太上老君，混元上德皇帝，親往朝謁，又是一番鋪張。且改應天府為南京，〔即宋州。太祖舊藩歸德軍在宋州，因改名應天府，至是復改稱南京。〕與東西兩京，並立為三。敕南京建鴻慶宮，奉太祖、太宗聖像。真宗亦親去巡閱，相度經營。至還宮後，正值玉清昭應宮告成，修宮使就是丁謂。起初預估年限，應歷十五年，方得竣工，真宗嫌時過遲，擬縮短期限，丁謂乃令工役日夕並營，七年乃就。凡二千六百一十楹，制度弘麗，金碧輝煌。內侍劉承珪助謂監工，屋宇略不中式，便令改造，造好復拆，拆後復造，不知費了若干國帑，才算造成。宮中建一飛閣，高可插天，名曰寶符，貯奉天書。復仿真宗御容，鑄一金像，侍立右側。真宗親製誓文，刻石置寶符閣下。張詠自益州還京，入直樞密，至是忍耐不住，上疏言：「賊臣丁謂，誑惑陛下，勞民傷財，乞斬謂頭，懸諸國門，以謝天下！然後斬詠頭置丁氏門以謝謂。」數語傳誦都下，偏真宗信任丁謂，竟命他出知陳州，未幾遂歿，尋諡忠定。他如太子太師呂蒙正，司空張齊賢等，俱先後凋謝。呂諡文穆，張諡文定。〔不忘老成人。〕王旦亦衰邁多疾，累請致仕，奈因真宗不許，只好虛與委蛇。他本智量過人，明知真宗所為不合義理。但已被五鬼挾持，沒奈何隨俗浮沈。〔合則留，不合則去，奈何同流合汙？〕<br>　　先是李沆為相，嘗取四方水旱盜賊等事，奏白殿廷。旦方參政，以為事屬瑣屑，不必多瀆。沆笑道：「人主少年，當令知四方艱難，免啟侈心。否則血氣方剛，不留意聲色犬馬，即旁及土木神仙。我已老，不及見此。參政他日或見及此事，應回憶老朽哩！」及沆歿，果然東封西祀，大營宮觀。旦欲諫不能，欲去不忍，嘗私歎道：「李文靖不愧聖人，所以具有先見，我輩抱愧多多哩！」李沆歿諡文靖，故稱作李文靖。嗣見五鬼當朝，老成迭謝，乃密白真宗，請仍召用寇準。真宗乃召準入京，命為樞密使。準因三司使林特，黨附憸壬，輒加沮抑。特遂暗加譖訴，惹得真宗動惱，召語王旦道：「準剛忿如昔，奈何？」旦復奏道：「準喜人懷惠，又欲人畏威，這是他的短處。但本心仍是忠直，若非仁主，確是難容。」真宗默然，嗣竟出準為武勝軍節度使，判河南府，徙永興軍。<br>　　至祥符九年殘臘，真宗又擬改元。越年元旦，遂改元天禧，御駕親詣玉清昭應宮上玉皇大帝寶冊兗服。翌日，上聖祖寶冊。又越數日，謝天地於南郊，御天安殿受冊號，御製欽承寶訓述，頒示廷臣，命王曾兼會靈觀使。曾轉推欽若，固辭不受。曾，青州人，咸平中，由鄉貢試禮部，及廷對皆列第一。有友人向他賀喜道：「狀元及第，一生吃著不盡。」曾正色道：「平生志不在溫飽，難道單講吃著麼？」〔志不在小。〕未幾，入直史館，〔應二十四回。〕遷翰林學士，嗣擢任為右諫議大夫，參知政事。至兼職觀使的詔命，毅然不受。真宗疑曾示異，當面詰問。曾跪答道：「臣知所謂義，不知所謂異。」兩語說畢，從容趨退。王旦時亦在朝，暗暗點頭，退朝後語僚屬道：「王曾詞直氣和，他日德望勳業，不可限量，恐我不及相見哩！」過了數日，決計辭職，連表乞休。真宗仍不肯照准，反加任太尉侍中，五日一朝，參決軍國重事。旦愈不肯受，固辭新命，並托同僚代為奏白，乃將成命收回，止加封邑。但相位依然如故，旦卻老病日增。〔應該愧悔增疾。〕<br>　　一日，召見滋福殿，他無別人，惟旦獨對。真宗見他形色甚臞，不禁黯然道：「朕方欲托卿重事，不意卿疾若此，轉滋朕憂。」說著，即喚內侍召皇子出來，及皇子受益登殿，真宗命拜王旦。旦慌忙趨避，皇子隨拜階下，旦跪答畢，起言：「皇嗣盛德，自能承志，陛下何必過憂。」乃迭薦寇準、李迪、王曾等數人，可任宰輔，自己力求避位。真宗乃允他罷相，仍命領玉清昭應宮使，兼職太尉，給宰相半俸。尋又命肩輿入朝，旦不敢辭，力疾入內廷。有旨命旦子王雍，與內侍扶掖進見。真宗婉問道：「卿今疾亟，萬一不諱，朕把這國事付與何人？」旦答道：「知臣莫若君，惟明主自擇。」真宗固問道：「卿不妨直陳！」旦舉笏奏道：「依臣愚見，莫若寇準。」真宗搖首道：「準性剛量狹，他嘗說卿短處，卿何故一再保薦？」旦答道：「臣蒙陛下過舉，久參國政，豈無過失？準事君無隱，臣所以說他正直，屢行薦舉。他人非臣所素知，恐臣病困，不能久侍了。」〔此等處不愧名相。〕真宗乃命掖出殿門，上輿而去。真宗終未信旦言，竟任王欽若同平章事。<br>　　欽若從前入朝，必預備奏牘數本。但伺真宗意旨，方出奏章，餘多懷歸。樞密副使馬知節，素嫉欽若，嘗在帝前顧他道：「懷中各奏，何不盡行取呈？」欽若聞言，未免失色。但力言知節虛誣，知節亦抗爭不屈。嗣是兩人結成嫌隙，往往面折廷爭。知節退見王旦，猶恨恨道：「本欲用笏擊死這賊，但恐驚動君上，未敢率行。此賊不去，朝廷沒有寧日呢！」〔也是一個硬頭子，所以不肯略去。〕真宗因兩人時常爭執，索性一律罷免。欽若出樞密院，知節徙為彰德留後。至此因王旦免相，復念及欽若，仍拜為樞密使，進任同平章事。欽若貌狀短小，項有附瘤，時人目為臞相，他卻嘵嘵語人道：「為了王子明，遲我十年作相。」言下尚有慍色。看官！道王子明為誰？就是王旦的表字。<br>　　旦聞欽若入相，愈加悔憤，病遂加劇。真宗遣使馳問，每日必三四次，有時親自臨問，御手調藥，并薯蕷粥為賜。旦無甚奏對，只說是負陛下恩，悔無及了。及彌留時，邀楊億入室，托撰遺表。且語億道：「我忝為宰輔，抱歉甚多。遺表中止敘我生平遭遇，感謝隆恩。並請皇上日親庶政，進賢黜佞，庶可少減焦勞。切不可為子弟求官，徒滋後累。君係我多年好友，所以托辦此事呢！」億如言撰就，請旦自閱。旦尚竄易數語，並召子弟等入囑道：「我家世清白，槐庭舊德，幸勿遺忘！此後當各持儉素，共保門楣。我自問尚無大過，只天書虛妄，我不能諫阻，徒自滋愧。死後可削髮披緇，依僧道例殮葬，或尚可對我祖考呢！」言已，瞑目而逝。原來王旦父祐，曾事太祖、太宗，為兵部侍郎。平生頗有陰德，嘗在庭中手植三槐，自言後世子孫應作三公，故王氏稱為三槐堂。旦果貴為宰相，適應父言。家人因旦有遺囑，擬即遵行。楊億以為不可，乃止。遺表上聞，真宗臨喪哀慟，追贈太師尚書令魏國公，予諡文正。還宮後輟朝三日，錄旦子弟外孫門客十數人，諸子服闋，各進一官。總算是生榮死哀，恩寵無比了。〔王旦任相最久，故從詳述，褒貶處亦自不苟。〕<br>　　且說王欽若入相後，毫無建樹，惟奉祀神仙，引用姦幸。王曾以先時示異，被他進讒，出知應天府。越年春季，西京訛言忽起，說有妖物似席帽，夜間飛入人家。又變作犬狼狀，不時傷人。百姓相率惶恐，每夕閉戶深居，挾兵自衛。漸漸的傳到汴都，都下亦嘩噪達旦。詔立賞格捕妖，又漸漸的傳到南京。王曾令夜開里門，如有倡言妖物，立捕治罪，妖物終沒有到來，民居也得歸安謐。〔妖由人興，人定則妖從何起？〕既而汴京訛言亦息。真宗以皇子漸長，自身亦常患疾，遂立皇子受益為太子，改名為禎，大赦天下。是年十月，參知政事張知白又為欽若所排，出知天雄軍。翌年為天禧三年，永興軍巡檢朱能，密結內侍周懷政，詐為天書，偽降乾佑山。時寇準方判永興，因朱能素未附己，乃將偽書上奏，有旨迎入禁中。諭德魯宗道上言姦臣妄誕，熒惑聖聰；知河陽軍孫奭，亦請速斬朱能，聊謝天下。兩疏均不見從，反有詔召準還京。<br>　　準奉詔即還。有門生勸準道：「先生若至河陽，稱疾不入，堅求外補，乃是上策。倘或入覲，即面奏乾佑天書，不得為真，乃是中策。若再入中書，自隳志節，恐要變成下策了。」〔恰是忠告。〕準不以為然，竟入都朝見。可巧商州捕得道士譙天易，私蓄禁書，謂能驅遺六丁六甲各神。欽若坐與往來，〔也想借用六丁六甲麼？〕也致免相。準即受命代任，用丁謂參知政事。準素與謂善，嘗稱謂為有才。是時李沆尚存，顧語準道：「此人可使得志麼？」準答道：「才如丁謂，恐相公亦不能終抑呢！」沆微哂道：「他日當思吾言。」及準三次入相，雖稍知丁謂姦邪，但向屬故交，仍加禮貌。謂卻事準甚謹，某夕，會食中書，準飲羹污鬚，謂起身代拂。準略帶酒意，竟向謂戲語道：「參政係國家大臣，乃替長官拂鬚麼？」〔替你拂鬚，還要笑他，未免不中抬舉了。〕這一席話，說得丁謂無地自容，雙頰俱赤。〔馬屁拍錯了。〕當時不便發作，暗中很是慚恨，因此有意傾準，時常伺隙。既而準與向敏中均加授右僕射，準素豪侈，賀客甚多；敏中獨杜門謝客。真宗遣使覘視，極力褒美敏中，不及寇準。<br>　　天禧四年，真宗忽遇風疾，不能視朝，事多決諸劉后，準引為己憂。一日，入宮請安，乘間語真宗道：「皇太子關係眾望，願陛下思宗廟重寄，傳以神器，亟擇方正大臣，預為輔翼，方保無虞。丁謂、錢惟演，係姦佞小人，斷不足輔少主呢！」真宗道：「卿言甚是。」準乃退出。看官閱過上文，已可知丁謂姦邪，惟錢惟演未曾見過，應該補敘明白。惟演即吳越王錢俶子，博學能文，曾任翰林學士，兼樞密副使。他見丁謂勢盛，與結婚姻，情好甚密，因此寇準連類奏陳。準既奉旨俞允，即密令楊億草表，請太子監國，並欲引億輔政，總道是安排妥當，可無變卦。一時心滿意驕，竟從酒後漏言，傳入謂耳。謂不覺驚詫道：「皇上稍有不適，即當痊可，奈何令太子監國呢？」當下轉語李迪。迪從容答道：「太子監國，本是古制，有何不可？」謂益加猜忌，竟運動內侍，入訴劉后。只言準謀立太子，將有異圖。劉后已隱懷奢望，聞著這個消息，當然忿恨。也不遑報知真宗，竟從宮中發出矯制，罷準相位，授為太子太傅，封萊國公，改任李迪、丁謂同平章事。〔史稱真宗失記前言，因致罷準，後云罷相三黜，皆非帝意，語近矛盾，何如稱為劉后矯旨，直捷了當。〕<br>　　真宗尚莫明其妙，自恐一病不起，嘗臥宦官周懷政股上，與言太子監國事。懷政出告寇準，準悵然道：「牝后預政，天子失權，教我如何擺佈呢？」懷政道：「監國不成，何妨竟請太子受禪。」準不待說畢，亟搖手道：「你越說越遠了。」懷政見左右無人，又密語道：「公何故這般膽小？今上明明語我，欲令太子監國。倘竟奉今上為太上皇，傳位太子。我想今上亦是願意，有什麼難行呢？」準又搖手道：「內劉外丁，權焰薰天，談何容易？」懷政奮然道：「劉可幽，丁可殺，公可復相，看懷政去幹一番呢！」〔看事太易，奚怪無成。但懷政究係內豎，倘徼倖成事，為禍更烈，寇公奈何未思耶？〕準復勸阻道：「此計雖好，但事或不成，為禍不小，還請三思為是！」懷政道：「事成大家受福，事不成有我受禍。決不牽累公等，請公勿慮！」準始終不與主張，臨別時猶諄囑小心。〔幸有此著，得保首領。〕懷政拂袖竟去。<br>　　準自懷政去後，杜門不出，唯暗偵宮廷消息。過了數日，忽聞懷政被拿下了。又越一日，懷政發樞密院審訊，竟直供不諱了。那時準捏著一把冷汗，只恐株連坐罪，隨後探聽確鑿，只懷政一人伏法，不及他人，才稍稍放心。原來懷政秘謀，被客省使楊崇勳聞知，崇勳竟轉告丁謂。謂即與崇勳微服，夤夜乘著犢車，至曹利用家計議，且欲乘此除準。利用因澶州議和時候，受準訓斥，也挾有微嫌，〔應第二十二回。〕當即商定奏牘，待旦上陳。有詔捕懷政下獄，命樞密院訊問。可巧這日讞員，派著簽書樞密院事曹瑋，瑋即曹彬子，累積戰功。此時因邊境安寧，入副樞密。當下坐堂訊鞫，止問懷政罪狀，不願株連。懷政亦挺身自認，毫不妄扳，於是具案復奏，罪止懷政。〔曹瑋原是賢吏，懷政也算好漢。〕<br>　　丁謂等大失所望，復密啟劉后，擬興大獄。適值真宗略痊，劉后不便擅行，只乘間慫慂真宗，激動怒意。真宗力疾視朝，面諭群臣，欲澈查太子情弊。群臣面面相覷，莫敢發言，獨李迪上前跪奏道：「陛下有幾子，乃有此旨？臣敢保太子無二心！」〔語簡而明。〕真宗聽了，不禁頷首，乃只命將懷政正法，隨即退朝。丁謂尚不肯罷休，復與劉后通謀，訐發朱能、懷政偽造天書，由寇準欺主入陳一事。準遂遭貶為太常卿，出知相州，一面遣使往捕朱能。準受詔後，暗自太息道：「不遇大禍，還算幸事。丁謂！丁謂！你難道能長享富貴麼？」因即束裝出都，往就任所。誰知福不雙逢，禍偏疊至。朱能竟擁眾拒捕，經官軍入剿，始惶懼自殺。準又連帶加罪，再貶為道州司馬。這種詔旨，均由劉后一人擅行，至真宗病癒以後，顧語群臣道：「我目中何久不見寇準？」〔彷彿做夢。〕左右以坐罪加貶為辭。真宗方知是劉后矯制，但欷歔太息罷了。小子有詩詠寇萊公道：<br>　　臣道剛方叶利貞，只因多欲誤身名。<br>　　河陽三尺分明在，應悔忠言不早行。<br>　　寇準既貶，丁謂益肆無忌憚了，下回續敘丁謂罪狀，請看官續閱便知。<br>　　〔本回為王旦、寇準合傳，兩人皆稱名相。而旦失之和，和則流；準失之剛，剛則褊。要之皆非全才，而患得患失之心，則旦與準皆不免。旦之所以同流合污者在此，準之所以屢進屢退者，亦何嘗不在此？所謂大臣者，以道事君，不可則止。旦與準若知此道，則和可也，剛亦可也。何致事後自悔，遺令披緇；阿旨求榮，坐罪迭貶耶？其餘敘及諸人，賢奸不一，皆為本回之賓，然亦可因此而示優劣。通俗教育，於此寓之，固不得僅目為小說也。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>