<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第一○○回　擁二王勉支殘局　覆兩宮悵斷重洋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一○○回</br>　　擁二王勉支殘局　覆兩宮悵斷重洋</font></h4>
			　　卻說帝顯被虜，除全太后、福、沂二王及隆國夫人、駙馬都尉外，庶僚謝堂、高夢松、劉褒然暨三學生等皆從行。獨太學生徐應鑣，與二子琦、崧，及一女元娘，皆赴井殉難。太皇太后謝氏因病不能行，暫留臨安。元伯顏留阿剌罕、董文炳等經略閩、浙，自劫帝顯等北去。時知信州謝枋得為元兵所逐，竄往建寧山中，妻子皆被執，江東陷沒。制置使夏貴又以淮西降元。知鎮巢軍洪福為貴所殺。惟淮東、真、揚、泰各州，尚為宋土。孫虎臣已經憂死，李庭芝、姜才、苗再成等，各死守不去。會文天祥北行至鎮江，與幕客杜滸等十二人，乘夜亡入真州。苗再成迎入，與天祥共圖恢復。天祥貽書李庭芝，令同時舉兵，扼敵歸路。不意庭芝誤信潰卒，傳言元遣宋相說降真州，因疑天祥有詐，密囑再成亟殺天祥。再成不忍，給天祥出閱城壘，才把庭芝文書相示。天祥憤甚，願往揚州自訴。再成乃遣兵二十人送往揚州，夜抵城下。聞門卒宣言，謂奉制置使令，捕文丞相甚急。天祥知事不妙，因變易姓名，沿東入海。途中饑寒交困，幸得樵夫相救，挈往高郵。嵇家莊民嵇聳迎天祥至家，遣子德潤護送至泰州，遂由通州泛海至溫州，訪求二王。〔還要訪求二主，戀主真誠，可謂僅有。〕途次聞益王昰已嗣立福州，改元景炎，乃自溫州再行航海，奔赴福州。<br>　　原來益王昰與弟廣王昺，自渡浙南行，由昰母楊淑妃，及淑妃弟亮節，並昺母俞修容弟如珪，及宗室秀王與檡，擁護同往。途中為元兵所追，徒步匿山中七日。虧得統制張全率數十騎走衛，乃同往溫州。適宋臣陸秀夫、蘇劉義等，亦接踵前來。乃議召陳宜中於清澳，〔召他何為？〕張世傑於定海，兩下遣使去訖。未幾，陳、張俱至，因奉益王昰為都元帥，廣王昺為副，發兵除吏，命秀王與檡為福建察訪使，先入閩中，撫吏民，諭同姓。檄召諸路忠義，同謀興復。閩人頗多響應。於是陳宜中等，奉二王至福州，立益王昰為帝，改號景炎元年，尊楊淑妃為皇太妃，同帝聽政。遙上帝顯尊號為恭帝，加封廣王昺為衛王，授陳宜中左丞相兼樞密使，都督諸路軍馬。〔賣國賊臣，尚堪重任麼？〕李庭芝為右丞相，陳文龍、劉黻參知政事，張世傑為樞密副使，陸秀夫簽書樞密院事，蘇劉義主管殿前司。命舊臣趙溍、傅卓、李班、翟國秀等，分道出兵。改福州為安福府，溫州為瑞安府，循例大赦。是日有大聲出府中，眾多驚仆。<br>　　越數日，文天祥來謁，廷議以李庭芝扼守淮東，不便至閩。右相尚是虛席，應授天祥為右相，兼知樞密院事。天祥不悅宜中，固辭不拜，乃改授樞密使，同都督諸路軍馬。天祥請還溫州，借圖進取，偏宜中欲倚用張世傑，規復兩浙，自蓋前愆。特命天祥開府南劍州，經略江西。江西由吳濬出兵，克復南豐、宜黃、寧都三縣，翟國秀亦進取秀山。傅卓至衢信，諸縣民亦多起應，偏元將唆都率兵拔婺州，復進陷衢州，故相留夢炎降元。唆都遣兵進擊吳濬，濬戰敗引還，國秀不戰即遁，傅卓亦為元兵擊敗，逕詣元江西元帥府乞降。還有廣東經略使徐直諒，初遣部將梁雄飛，奉款元軍。元將阿里海涯授雄飛招討使，使徇廣東。自益王昰立，檄至廣州，直諒變計拒雄飛。令李性道、黃俊等扼守石門。雄飛甘作虎倀，竟引元兵來攻，性道不戰先走，俊戰敗退歸，直諒棄城遁。雄飛竟入廣州，全城皆降。獨俊不降被殺。贛、粤事皆失敗，淮東又報淪亡，制置使李庭芝與姜才協守揚州。元將阿朮屢攻不下，自臨安被陷，元伯顏迫令太皇太后謝氏，手詔諭庭芝降，詔至阿朮軍前。阿朮使人至城下宣詔，庭芝登城與語道：「我只知奉詔守城，未聞有詔諭降。」阿朮沒法，仍然再攻，依舊不克。及帝顯等被虜北去，庭芝涕泣誓師，盡散金帛犒士，令姜才率四萬人截擊瓜洲，謀奪兩宮。接戰至三時，元兵擁帝顯避去，才追戰至浦子市，遇阿朮督兵夾擊，料知不能取勝，只好退還。阿朮令人招才，才慨然道：「我寧死，肯作降將軍麼？」真州苗再成，亦欲出兵奪駕，均不能如願。<br>　　帝顯與全太后等至燕都，祈請使賈餘慶已先病死，高應松亦絕食而亡。惟吳堅及家鉉翁迎謁，伏地流涕，自言奉使無狀，不能保存宗社，全太后等相對唏噓。及帝顯進見元主，元主憐他幼弱，封為瀛國公。全太后自願為尼，乃令出居正智寺，嗣復命帝顯為僧。顯時年僅六歲，後來竟病終沙漠。太皇太后謝氏，本留居臨安。過了數月，被元兵從宮中舁出，北至燕都，降封為壽春郡夫人，留燕七年乃歿。〔了過帝顯及全太后。〕福王與芮亦受元封為平原郡公；家鉉翁不就元官，自號則堂，館河間教授弟子，為諸生談宋興亡，常至泣下。至元成宗時，放還眉州原籍，賜號處士，贈金不受，卒以壽終家中，〔特提出家鉉翁以表節義。〕這是後話。<br>　　且說太皇太后謝氏，未發臨安，再遣數使諭李庭芝降元。庭芝不答，命發弩射死一使，餘使奔去。元阿朮遣兵守高郵、寶應，阻絕揚州糧道，復索得帝顯諭旨，遣使招降。庭芝開壁納使，將他殺死，焚詔陴上。既而淮安、盱眙、泗州，均因糧盡出降，庭芝尚力戰不屈，糧盡繼以牛皮麴櫱，甚至兵民易子相食，尚無叛志。會福州使命至揚，召庭芝為右相，庭芝令制置副使朱煥守揚城，自與姜才率兵七千趨泰州。不意庭芝甫出，朱煥即獻城出降。元阿朮分道追庭芝，庭芝馳入泰州，泰州裨將孫貴、胡惟孝，潛開北門納元兵。姜才適背上生疽，不能迎戰；庭芝亟投蓮池中，水淺不死，致為元兵所縛。姜才亦被執，由元兵押送揚州。阿朮責他不降，姜才憤叱道：「我是第一個不降，要殺就殺，何庸多言！」言下猶痛罵不已。阿朮愛他才勇，不忍加刃，偏降將朱煥入請道：「揚州自用兵以來，積骸滿野，統是李、姜二人所致，不殺何待？」〔喪盡良心。〕阿朮乃將李庭芝、姜才同時殺害，揚民莫不泣下。<br>　　元兵轉攻真州，守將趙孟錦乘霧出襲。及日出露消，元兵見來騎不多，鼓噪往逐。孟錦登舟失足，至墮水溺死。未幾城陷，苗再成亦死難。淮東州縣，盡歸元屬。元再遣阿剌罕、董文炳、忙兀台、唆都等，領舟師出明州。搭出、〔一譯作達春。〕李恒、呂師夔等，領騎兵出江西，水陸南下，分徇閩、廣，復檄阿里海涯率兵略廣西。先是東莞民熊飛起兵，聯絡宋制置使趙溍，攻入廣州，元降將梁雄飛遁去。熊飛又進取韶州，新會令曾逢龍亦率兵來會，元將呂師夔越梅嶺，逕達南雄。趙溍令熊飛、曾逢龍拒戰，逢龍敗死，飛走還韶州。師夔攻韶，守將劉自立以城降，飛巷戰不支，赴水自盡。趙溍竄出廣州，不知去向。元阿剌罕、董文炳入處州。宋秀王趙與檡，適出兵浙東，往截元兵，逆戰瑞安，敗績被殺。弟與慮、子孟備及觀察使李世達、監軍趙由噶、察訪使林溫皆從死。元兵長驅至建寧府，執守臣趙崇鐖，知邵武軍趙時賞等，均棄城逸去，福州震動。陳宜中、張世傑亟備海舟，奉帝昰及楊太妃衛王昺，登舟西走。<br>　　福建招撫使王積翁，送款元軍，導阿剌罕等至福州。知州王剛中舉城降元。泉州招撫使蒲壽庾，至泉州港迎謁帝昰，請就州治駐蹕。張世傑以為非計，並取壽庚舟西行。壽庚大為怨望，竟把泉州城內的皇親國戚，搜殺多人，自與知州田子真，舉城降元。元阿剌罕收降泉州，遣使至興化軍勸降，宋正命參政陳文龍，知興化軍事，當下斬了來使，飭部將林華出戰。華反引元兵至城下，通判曹澄孫開門迎敵，文龍無從脫身，驟被執去。阿剌罕脅令歸降，文龍用手指腹道：「此中皆節義文章，怎得為汝脅迫呢？」〔也是個硬頸子。〕乃械送杭州，文龍竟絕粒而死。元將阿里海涯一軍趨入廣西，知邕州馬墍，屯兵靜江，前後數十戰，死傷相籍。阿里海涯貽書招墍，許為江西大都督，又請元主降詔勸諭。墍焚詔斬使，阿里海涯洩濠傅陴，督眾登城。墍猶率死士巷戰，臂傷被獲，斷首後，尚握拳奮起，逾時才仆。兵民多被坑死。元兵遂分取鬱林、潯、容、藤、梧等州。宋廣西提刑鄧得遇聞靜江已破，朝服南望拜辭，投南流江自盡。<br>　　那時赤膽忠心的文天祥，尚奔走汀、漳間，專想從江西進兵。汀州守將黃去疾，已與吳濬叛宋降元，濬且至漳州游說天祥。天祥以大義相責，斬濬示眾，即引兵自梅州出江西，拔會昌，下雩都，又使趙時賞等分道取吉、贛諸縣，進圍贛州，自居興國縣調度。廣東制置使張鎮孫復克廣州，張世傑奉帝昰至潮州，又還軍討蒲壽庚。壽庚閉城自守，世傑傳檄諸路，攻取邵武軍。陳文龍猶子名瓚，也舉兵殺林華，奪還興化。又有淮人張德興、傅高，用宋景炎年號，舉民兵攻入黃州及壽昌軍，殺元宣慰使鄭鼎。四川制置副使張珏，自合州進兵，規復瀘、涪諸州，一隅殘宋，大有勃興的氣象。〔大約是迴光返照。〕<br>　　看官道是何因？原來元諸王昔里吉〔一譯作錫喇勒濟。〕叛據北平，元主因調回南方諸將，改圖北方，殘宋因得乘隙進兵，略得各地。嗣由元伯顏討平昔里吉，乃更命塔出、呂師夔、李恒等，率步卒出大庾嶺，忙兀台、唆都、蒲壽庚及元帥劉深等，率舟師下海，合追二王。李恒方遣兵援贛，自至興國縣襲擊天祥。天祥不意恒兵猝至，與戰失利，往就永豐。永豐守將鄒㵯兵先潰，乃改趨方石嶺。恒督兵追及，天祥部將鞏信、張日中皆戰死，餘卒盡潰。天祥妻歐陽氏，及二子佛生、環生，俱被元兵擄去。天祥脫身急走，趙時賞坐著肩輿，在後徐行。追兵問時賞姓名，時賞詭說姓文，遂為追兵所拘，天祥乃得與長子道生及杜滸、鄒㵯等，乘騎奔循州。李恒既拿住時賞，令俘卒審視，才知是假冒天祥。時賞奮罵不屈，竟為所害。恒送天祥妻子家屬至燕，二子病死道中。元將唆都進援泉州，宋張世傑只好解圍，於是邵武復失，興化隨陷。陳瓚為唆都所獲，轘裂畢命。唆都再取漳州，轉至惠州，與呂師夔合軍趨廣州。張鎮孫又以城降元，就是淮西的義民張德興，亦被元宣慰使昂吉兒攻殺。傅高變姓名出走，終遭捕戮。黃州壽昌軍又陷，到了景炎三年，四川制置副使張珏，被元將不花、〔一作布哈。〕汪良臣等，分道掩擊，合州失守，走至涪州，遇伏被執，解弓弦自經死。〔滿盤失去。〕<br>　　各路宋師，倏起倏滅，單剩張世傑一軍，奉帝昰走淺灣。又遇元將劉深來襲，不得已趨避秀山，轉達井澳。老天也助元為虐，陡起了一夜狂風，竟把帝昰坐舟，掀翻海灘，可憐沖齡孱主，溺入水中，經水手急忙救起，已是半死半活，好幾日不能出聲。劉深又率元兵追襲，張世傑再奉昰入海，至七里洋，欲往占城，陳宜中托名招諭，先至占城達意，竟做了一去不還的壯士。世傑更遷帝昰至碙州，帝昰疾尚未愈，禁不起東西簸盪，出入洪波，急驚慢驚諸風症一併上身，兩眼一翻，嗚呼死了。年僅十一，名目算作三年的小皇帝。〔不堪卒讀。〕<br>　　群臣多欲散去，簽書樞密院事陸秀夫道：「度宗皇帝一子尚存，何妨嗣立。古人一成一旅，尚致中興。今百官有司皆具，士卒尚有數萬。天意若未絕宋，難道竟不可為國麼？」乃與眾人共立衛王昺，年方八歲。適有黃龍現海中，因改元祥興，升碙州為翔龍縣。楊太妃仍同聽政。適都統凌震與轉運判官王道夫，復取廣州，張世傑遂擇得廣州外海的厓山，以為天險可恃，奉主移駐，遣士卒入山伐木，築行宮軍屋千餘間，造舟楫，製器械，忙碌了好幾月。即就厓山瘞葬帝昰，號為端宗，進陸秀夫為左丞相。秀夫正色立朝，尚日書大學章句，訓導嗣君。〔其行似迂，其志可哀。〕文天祥因母與弟均在惠州，復收集散卒，奉母攜弟，同出海豐，進次麗江浦。且上表厓山，自劾兵敗江西的罪狀。詔加天祥少保銜，封信國公，張世傑為越國公。可巧湖南制置使張烈良等，也起兵應厓山，雷、瓊、全、永，與潭州人民周隆、賀十二等，同時舉義。大群數萬，小群數千。元主命張弘範為都元帥，李恒為副，再下閩、粤，一面促阿里海涯，速平湖、廣。阿里海涯兼程至潭州，周隆、賀十二等不及防備，均被擒斬。張烈良等逆戰皆死。阿里海涯進略海南，招宋瓊州安撫趙與珞降。與珞不從，率兵拒白沙口，偏偏州民作亂，執與珞降元，與珞被磔。海南一帶，相率歸元。<br>　　李恒由梅嶺襲廣州，凌震、王道夫累戰皆敗，棄城奔厓山。張弘範由海道進兵，襲擊漳、潮、惠三州。適文天祥屯兵潮陽，與鄒㵯、劉子俊等，勦海盜陳懿、劉興。興伏誅，懿遁走，竟以海舟導元兵入潮陽。天祥率麾下走海豐，母與長子已遇疫皆亡。他尚始終為宋，心總不死，方至五坡嶺造飯，與眾共餐，突由元先鋒將張弘正，領兵追到，眾皆駭散，單剩天祥、劉子俊、鄒㵯、杜滸等數人，盡為元兵拘住。天祥吞腦子不死。鄒㵯自剄。劉子俊冀免天祥，佯說天祥是假天祥，自云是真天祥，彼此互爭一番。畢竟有人認識，子俊以欺誑被烹，杜滸憂憤不食，未幾身死。弘正執天祥至潮陽，與弘範相見，左右叱天祥拜謁，天祥毅然不屈。弘範欲羈縻天祥，親為解縛，待以客禮。天祥一再請死，弘範不許，令處舟中。凡天祥族屬被俘，概令還伴天祥。天祥早具死念，因尚存一死灰復燃的希望，聊且在舟中寓著，滿腔忠憤，盡付詩歌。後世有《文信國專集》，小子不及細述。<br>　　惟張弘范進攻厓山，嘗使張世傑甥，三次招降，世傑不從。弘範令天祥作書相招，天祥道：「我不能扞父母，乃教人叛父母，如何使得？」弘範固令作書，天祥提筆寫就八句，乃是《過零丁洋感懷》詩，著末一韻道：「人生自古誰無死，留取丹心照汗青。」弘範覽畢，付諸一笑，遂督兵攻厓山。張世傑又用聯舟為壘的法兒，結大舶千餘，作一字陣，碇泊海中。中艫外舳，四週起樓棚如城堞，奉帝昺居中，為必死計。將士多以為非策，〔我亦云然。〕世傑嘅然道：「頻年航海，何時得休？不若與決勝負，勝乃國家幸福，敗即同歸於盡罷了。」<br>　　厓山兩門如對立，北面水淺，舟不能進。弘範繞舟大洋，轉入南面，用銳卒薄世傑舟，堅不可動。再用茅茨沃膏，乘風縱火。偏世傑已早防著，舟上皆塗水泥，經火不爇。弘範倒也沒法，遣人語宋軍道：「汝陳丞相已去，文丞相已執，尚欲何為？」宋軍置諸不答。弘範乃用舟師據海口，斷宋軍樵汲要路，宋軍遂困。元將李恒又率舟師來會，弘範命守山北，自分部下為四軍，相去里許，下令諸將道：「宋舟西艤厓山，潮至必遁。宜乘潮進攻，聞我作樂乃戰，違令立斬！」<br>　　祥興二年二月六日，〔大書特書。〕晨間有黑氣出山西，早潮驟漲。李恒先乘潮進攻，世傑率兵死戰，相持至午，勝負未分。俄聞南軍樂作，弘範督軍繼進，世傑南北受敵，軍士皆疲，不能再戰。但見旗靡檣倒，波怒舟搖，翟國秀、凌震等，俱解甲降敵。世傑兀自支持，戰至日暮，值風雨大作，昏霧四塞。咫尺不辨南北，料知大勢已去，竟與蘇劉義斷纜出港，帶著十六舟逕去。陸秀夫走至帝昺舟上，帝昺已驚作一團，秀夫見諸舟環結，度不能脫。乃先驅妻子入海，隨語帝昺道：「國事至此，陛下當為國死。德祐皇帝受辱已甚，陛下不可再辱。」遂負帝昺同投海中。後宮諸臣，從死甚眾。楊太妃聞昺死耗，撫膺大慟道：「我忍死至此，單為趙氏一塊肉，今還有甚麼餘望！」也赴海而死。<br>　　世傑舟至海陵山下，適遇颶風大作，將士勸他登岸，世杰太息道：「無須無須。」因自登柁樓，焚香禱天道：「我為趙氏，已力竭了。一君亡，又立一君，今又亡。我尚未死，還望敵兵退後，別立趙氏以存宗祀。今風濤若此，想是天意應亡趙氏，不容我再生呢！」禱畢，風愈大，波愈湧，竟覆世傑舟。世傑墮水溺死。蘇劉義出海洋，為下所殺，〔無一非可憐事。〕南宋乃亡。自高宗至帝昺凡九主，歷一百五十二年，若與北宋合算，共得三百二十年。<br>　　文天祥被執至元都，越三年，受刑燕市，由妻歐陽氏收屍，面目如生。張毅甫負天祥骸骨，歸葬吉州原籍。又越七年，謝枋得被脅北行，絕食死義，子定之護骸骨歸葬信州。〔二人為故宋遺臣，所以並志死節。〕宋事至此已終，後事備見《元史演義》，小子無庸申述了。爰賦二絕，作為《宋史演義》全部的收場。<br>　　黃袍被服即當陽，三百年來敘興亡。<br>　　一代滄桑說不盡，倖存三烈尚流芳。<br>　　北朝無將南無相，華冑夷人混一朝。<br>　　寫到厓山同覆日，不堪回首憶陳橋。<br>　　〔本回敘南宋殘局，一氣趕下，幾似山陰道上，目不暇接。然每段恰自有線索，闔闔呼應，無一罅漏，是敘事文綿密處，亦即敘事文收束處。至若寫二王之殂逝，及文、張、陸三人之奔波海陸，百折不回，尤為可歌可泣，可悲可慕。六合全覆而爭之一隅，城守不能而爭之海島。明知無益事，翻作有情癡。後人或笑其迂拙，不知時局至此，已萬無可存之理，文、張、陸三忠，亦不過吾盡吾心已耳。讀諸葛武侯《後出師表》，結末云：「鞠躬盡瘁，死而後已；成敗利鈍，非所逆睹。」千古忠臣義士，大都如此，於文、張、陸何尤乎？宋亡而綱常不亡，故胡運不及百年而又歸於明，是為一代計，固足悲，而為百世計，則猶足幸也。〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>