<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 宋史 - 第六十九回　破劇盜將帥齊驅　敗強虜弟兄著績</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十九回</br>　　破劇盜將帥齊驅　敗強虜弟兄著績</font></h4>
			　　卻說建炎四年冬季，下詔改元，即以建炎五年，改為紹興元年。高宗因秦檜南歸，得知二帝消息，因於元旦清晨，率百官遙拜二帝，免朝賀禮。自從金人南下，騷擾中原，兵民困苦流離，多嘯聚為盜，迭經各路將帥，勦撫兼施，盜稍斂跡。惟尚有著名盜目，忽降忽叛，為地方患。宋廷復設法羈縻，令為各路鎮撫使，如翟興、薛慶、陳求道、李彥先等，既食宋祿，頗知效力王事，甘為國死。獨襄陽盜桑仲，江、淮盜戚方、劉忠、邵青，襄、漢盜張用，建州盜范汝為，未曾勦平。又有叛賊李成，本為江東捉殺使，建炎二年，叛據宿州，為劉光世所破，竄跡江、淮、湖、湘，橫行十數郡，勢最強橫，且多造符讖，煽惑中外。高宗特命呂頤浩為江東安撫制置使，令討李成，反為成部馬進所敗，且將江州奪去。〔頤浩實屬無能。〕時王彥破桑仲，岳飛破戚方，戚至張俊處乞降，俊拜表奏聞，高宗乃授俊江、淮招討使，岳飛為副，往討李成。俊遂約飛會師，飛尚未至，忽得筠州急報，州城被馬進破陷了。俊奮然道：「江、筠迭失，豫章危了，我不可不先往。」遂麾兵急赴，馳入豫章，自喜道：「我得入洪州，破賊不難了。」當下令軍士，堅壁清野，固守勿動。一面檄飛到洪州。<br>　　馬進領著黨羽，乘勝進犯，連營南昌山，聲勢銳甚，俊並不發兵，但飭軍固守。相持旬餘，進致書約戰，書中字跡，寫得很大。俊偏用著蠅頭小楷，約略答覆，也未嘗說明戰期。進以為怯，殊不設備。可巧岳飛領兵到來，入城見俊，問及戰守情狀。俊與言大略，飛接口道：「現在卻不妨出戰了。賊勢雖眾，只顧前不顧後，若用奇兵，沿著江流截住生米渡，再用重兵潛出賊右，攻他無備，定可破賊。」俊極口稱善。飛因自請為先鋒，俊益大喜，遂令楊沂中帶精騎數千，往截生米渡，更遣飛自率所部，掩擊賊寨。<br>　　飛重鎧躍馬，直趨西山，行近賊營，便當先突入，部眾一齊隨上。馬進急出營抵敵，甫至門首，見岳飛已挺槍刺來，慌忙用刀招架，戰不數合，即被飛殺敗，拖刀逃走。飛率眾追殺，但見得人仰馬翻，血飛屍積，不到一時，已將各座營盤，一律掃淨，化為平地。〔極寫岳飛。〕進奔還筠州。飛趕至城下，紮營城東，料進未敢出戰，遂想了一個誘敵的法兒，用紅羅為幟，中刺岳字，選騎兵二百人，擁幟巡行，自己卻伏在城隅，令騎兵誘進來追，然後殺出。進在城樓瞭望，見騎兵擁著岳字旗幟，往來城東，軍中又未見岳飛，還疑飛未曾親到，但遣騎兵揚旗示威，恐嚇城中，隨即引兵殺出。騎兵見進出城，立刻返奔，進策馬力追，馳過城隅，背後忽大呼道：「狗強盜往哪裡去？」進勒馬回顧，大呼的不是別人，正是岳飛。他已與飛交過了手，自知不敵，又因飛攔住歸路，不能回城，便棄城東走。飛復大呼道：「不願從賊的，快快坐著，我不殺汝。」賊眾聞言，多半棄械就坐，由飛按名錄簿，共得八萬人，好言慰諭，遣歸鄉里。復率軍追趕馬進。<br>　　進拚命奔馳，不意張俊、楊沂中也領兵殺到，前後夾擊，把進困在垓心。進用盡氣力，才殺開一條血路，向南康急奔。張、楊兩軍剛欲追趕，乃值岳飛馳到，自願前驅，乃讓飛先行，兩軍隨後策應。飛夤夜追進，到了朱家山，與進後隊相遇，刺死賊目趙萬成，餘賊四竄。飛趁勢再追，到了樓子莊，遙見塵頭大起，李成引賊十餘萬，蜂擁而來。飛毫不畏怯，但舞動一桿長槍，迎頭亂刺。霎時間，戳倒了數十人。賊眾從未見過這般猛將，都各顧生命，倒退下去，反致衝動自己的後隊，互相踐踏，亂個不休。李成見部眾搗亂，亟上前彈壓，恰巧碰著岳飛殺入，便抖擻精神，舞刀接仗。誰料岳飛這支槍桿，與尋常大不相同，僅三五合，殺得李成一身臭汗，看看要敗將下去，旁邊閃出一騎，竟掄刀相助，雙戰岳飛。飛左挑右撥，純任自然，三匹馬盤旋片時，那來騎手下略鬆，竟被飛刺落馬下。看官道是誰人？原來就是馬進。〔不肯使一直筆。〕進墜馬後，身尚未死，偏李成見他下馬，縱轡返奔，岳家軍隨著主帥，一擁而上，馬蹄雜沓，頓將馬進踏得稀爛，〔名足副實。〕復追奔至十里外，斬馘至數千級，方下營待著後軍。<br>　　張俊與楊沂中馳到，見飛已得勝，自然歡慰。俊語飛道：「岳先鋒天生神力，無患不勝，但部眾未免勞苦，應休息為佳，待我等追殺一陣，何如？」飛乃讓兩軍前進，自就險要處駐營。俊與沂中引兵追成，約行十餘里，為河所阻，對岸恰遍立賊營，蟻屯蜂集。楊沂中語俊道：「賊勢尚眾，不應力敵，須用智取。今夜由沂中從上流渡河，繞繫賊後，制使可絕流逕渡，腹背夾攻，必勝無疑。」俊稱為妙計，當令沂中乘夜潛渡，越一二時，料知沂中已達對岸，也擊鼓渡河。李成聞有鼓聲，忙呼眾迎敵，正在交鋒，不防後面由沂中殺到，那賊眾多半烏合，統是勝不相讓，敗不相救。一遇危急時候，便四面亂竄。其實是竄得越慌，死得越快。〔看似俚語，實是名言。〕十多萬強盜，被張、楊二軍，首尾截殺，傷斃了三四萬，招降了兩三萬，逃去了一二萬。可憐李成數年的積聚，一旦拋盡，單剩了三五千人，越江遁去。張俊也逾江窮追，至蘄州、黃梅縣，得及李成。成眾看見張字旗號，好似老鼠遇貓，嚇得魂不附體，且走且呼道：「張鐵山到了！張鐵山到了！」俊面目黧黑，因呼他為張鐵山。成復經此創，已是不能成軍，只好走降劉豫。俊等乃還取江、筠諸州城，興國軍等處，伏盜聞風遠遁。<br>　　惟張用自襄、漢東下，再襲江西，被岳飛探悉。飛與用同籍相州，即致書諭用道：「我與汝同里，能戰即來，不能戰即降。」用得書，知飛不可敵，即復書願降。飛親往慰撫，用等皆喜服。自是江、淮悉平。俊表奏飛功第一，有詔進飛為右軍都統制，令屯洪州，彈壓餘賊。既而邵青為劉光世部將王德所擒，獻詣行在，奉旨特赦，編入御前忠銳軍。范汝為由韓世忠往勦，五日破滅，汝為自焚死，東南少定。可巧江東、陝西兩處，亦陸續有捷報到來，江、浙益安。<br>　　金撻懶自攻陷楚州，進窺通、泰諸州，適有武功大夫張榮，在興化縮頭湖畔，聯舟作寨，為自守計。撻懶欲渡江南侵，擬先破榮寨，榮遂率舟師迎戰，見敵艦不多，但用小舟出擊。會值天旱水涸，敵艦為泥淖所阻，不能前進，榮分軍為二，一半用舟，一半登陸。舟師大呼前進，奮擊敵艦，敵艦不能行駛，禁不住榮兵四至，只好從舟中躍出，褰裳登岸，急不暇擇，腳忙手亂，往往溺斃水中，或陷入泥淖，不能自拔，即遭殺死。幸而得達彼岸，又被榮兵截住，亂殺亂剁，經撻懶指麾健卒，衝開血路，方才走脫。榮收軍回營，檢點俘馘，約五千餘人，遂奉表告捷。榮本梁山濼漁人，聚舟數百，專劫金人。杜充駐師江、淮，曾借補榮為武功大夫。金人屢攻不克，至是以殺敵報功，遂擢榮知泰州。<br>　　撻懶奔至楚州，聞劉光世引兵來攻，遂不敢逗留，退屯宿遷，未幾北去，光世遂進復楚州。〔正好去湊現成。〕高宗又欲起用汪伯彥，命為江東安撫大使，旋經侍御史沈與求論劾，才將他褫職，勒令回籍。江東已無金人，只有陝西一帶，尚為金兀朮所盤踞，連破鞏、河、樂、蘭、郭、積石、西寧諸州。熙河副總管劉惟輔被執，罵敵遇害。兀朮又進陷福津，蹂躪同谷，入逼興州。宣撫使張浚退保閬州，令張深為四川制置使，劉子羽同趨益、昌，王庶為利、夔制置使，節制陝西諸路，兼知興元府。尋復用吳玠為陝西都統制，且召曲端至閬州，仍欲重用。端與吳玠、王庶，均有宿嫌，〔迭見前文。〕玠遂入白張浚，謂端再起用，必與公不利。且在手中寫著「曲端謀反」四字，密示張浚。王庶亦上言譖端，謂端嘗作詩題柱，有「不向關中爭事業，卻來江上泛漁舟」兩語，意在指斥乘輿。浚乃逮端下恭州獄。適夔路提刑康健，曾因事忤端，被端鞭背，至此正好因公報私。命獄吏把端縶住，用紙糊端口，外熁以火。端口渴求飲，給以燒酒，遂致七竅流血，死於獄中。端有馬名鐵象，日馳四百里，豢愛如子息。及被逮下獄，聞康健提刑，呼天長歎，自知必死，又連稱鐵象可惜。及端死，鐵象亦斃。〔端早有可誅之罪，惟浚不殺之於前時，獨殺之於此日，殊為非法。〕<br>　　時關、隴六路盡破，止餘階、成、岷、鳳、洪五州，及鳳翔境內的和尚原，隴州山內的方山原罷了。吳玠扼守和尚原，積粟繕兵，列柵固壘，為死守計。金兀朮遣部將沒立，〔一譯作默哷。〕自鳳翔出兵，烏勒折合〔一譯作額勒濟格。〕自大散關出兵，約會和尚原，夾攻吳玠。或勸玠退屯漢中，玠嘅然道：「我在此，寇不敢越，保此地就是保蜀呢！」隨即搜集兵甲，預備出師。旋有偵騎來報，金將烏勒折合已到北山，玠整軍出發，嚴陣以待。烏勒折合貽書請戰，玠不慌不忙，分軍為前後二隊，逕逼北山。金兵沿山列陣，見玠軍逼近，便麾眾出戰，玠怒馬突出，劈頭遇著金將，手起刀落，砍落馬下，金兵為之奪氣。玠率前隊軍殺入，與金兵鏖鬥一場，自巳至午，殺傷過當。兩軍俱回陣午餐，餐畢復戰。玠令前隊休息，將後隊抽出，與敵再鬥。金兵已覺力乏，怎禁得一支生力軍，殺將過來，頓時遮攔不住，逐步退後。玠督兵進逼，烏勒折合料難抵擋，就回馬奔馳。主將一逃，無人不走，被吳玠驅殺數里，喪失無數。<br>　　沒立方攻箭筈關，玠復遣將往擊，殺敗沒立。兩軍終不得合，急忙報知兀朮。兀朮大憤，會集諸將及兵卒十餘萬，親自督領，就渭水上築起浮梁，陸續渡兵，進抵寶雞。當從寶雞縣起，結連珠寨，壘石為城，夾澗與玠軍相拒，進薄和尚原。<br>　　玠聞金兵大至，恐部下駭愕，遂召齊將士，勉以忠義，並齧臂出血，與眾設誓。眾皆感泣，願盡死力。玠弟名璘，亦在軍中，玠與語道：「今日是我兄弟報國的日子，萬一兵敗，寧我兄弟先死，決不使將士先亡。」璘奮然應諾，諸將亦齊聲道：「主將兄弟報國，我等亦願報主將。」〔可見用兵全在主帥，主帥致命，將士自然隨奮。〕玠大喜，遂與璘挑選勁弩，與諸將分番迭射，連發不絕，勢如雨注，號為駐隊矢，金兵少卻。玠又分遣諸將，從間道繞出，斷敵糧道，且令璘帶弓弩手三千，往伏神岔溝，自度敵眾，糧盡且走，竟縱兵夜擊，連破敵營十餘座。兀朮倉皇敗走，奔至神岔，一耳礮響，箭如飛蝗。兀朮抱頭前竄，身上還中了兩箭，耳中且聽得有人呼道：「兀朮休走！」此時天色未明，不辨左右，兀朮恐被敵認識，亟把鬚髯薙盡，飛馬遁去。<br>　　嗣是知陝西地不易攻守，竟命歸劉豫統轄，中原盡為豫有。豫遂於紹興二年，徙居汴京，尊祖考為帝，就宋太廟立主。忽然間，暴風捲入，屋瓦皆振。豫所懸大齊旗幟，盡被狂飆捲去，竿亦吹折，〔宋祖有靈，胡不威嚇金人，而獨威嚇劉豫耶？〕士民大懼，豫亦未免掃興。時襄陽盜桑仲已就撫為襄陽鎮撫使，上疏行在，請合諸鎮兵復中原。呂頤浩正敗賊饒州，進拜少保，入為尚書左僕射，見了仲奏，遂乞高宗准議，命仲節制軍馬，規復劉豫所置州郡，且令翟興、解潛、王彥、陳規、孔彥舟、王亨等諸鎮撫使，互為應援。仲受命後，至郢州調兵。知郢州霍明，疑仲有逆謀，誘他入門，擊碎仲首。仲將李橫，方任襄、鄧統制，聞仲死耗，便起兵擊明。明敗走，橫入郢州。既而河南鎮撫使翟興為裨將楊偉所戕，偉受豫重賂，因此殺興，攜首奔豫。橫承仲志，聞這消息，即進兵陽石，破劉豫軍，乘勝下汝州，破潁順軍，攻入潁昌府。豫接潁昌警報，遣降盜李成，率兵二萬往援，並向金乞援。金調兀朮救豫，兩軍同至牟駞岡，夾攻李橫。橫寡不敵眾，只好退走，潁昌復失。<br>　　先是兀朮在陝，因和尚原敗退，不敢再行問津，諸將群以為怯。至兀朮往援劉豫，吳玠聞信，留弟璘守和尚原，自率軍駐河池，一面檄熙河總管關師古收復熙、鞏諸州。金將撤離喝得報大怒，即命降將李彥琪駐秦州，窺仙人關，牽制吳玠。復令游騎出熙河，牽制關師古，自統兵從商、於進發，直搗上津，攻金州。金、均、房三州鎮撫使王彥，迎戰敗績，退保石泉，三州均被陷沒。撤離喝乘勝而進，直趨洋漢。時劉子羽調知興元府，聞王彥敗退，急命田晟守饒鳳關，並遣人召吳玠入援。玠自河池馳救，日夜趨三百里，至饒鳳關，用黃柑遺金將，且致書道：「大軍遠來，聊用止渴。」撤離喝大驚，用杖擊地道：「爾來何速，真令人不解呢！」當下督軍仰攻，一人先登，二人擁後，前仆後繼，更番迭上。玠軍弓弩亂發，兼用大石推壓，相持至六晝夜，屍如山積，關仍如舊。撤離喝更募死士，由間道出祖溪關，繞至玠後，乘高瞰饒鳳關，諸軍支持不住，相繼潰去。金兵入洋州，玠邀子羽同去，子羽恰留玠同守定軍山。玠以為難守，竟退保西縣。子羽亦不得已，焚去興元積貯，退屯三泉。撤離喝遂馳入興元，進兵金牛鎮，四川大震。子羽從兵不滿三百，糧食復盡，但與士卒取草芽木甲，權作充饑，一面遺玠書，誓死訣別。〔子羽係劉鞈長子，鞈為國殉忠，應有是跨灶兒。〕玠已往仙人關，得子羽書，尚無行意，愛將楊政大呼道：「節使不可負劉待制，否則政等亦舍去節使，自去逃生了。」〔義聲直達。〕玠乃從間道往會子羽，子羽因留玠共守三泉。玠答道：「關外為西蜀門戶，不應輕棄。」乃留兵千人，助劉子羽守三泉，自己仍回守仙人關。<br>　　子羽既與玠別，即巡閱形勢，設計保守。望見附近有潭毒山，峭壁斗絕，上面卻寬平有水，乃督兵建設營壘。壘方築就，金兵大至，相隔只數里。子羽據著胡牀，危坐壘口，並沒有慌張情狀。諸將俱泣告道：「這非待制坐處。」子羽道：「死生有命，子羽命中該死，就死在這裡，汝等不必驚慌，要死同死，或者倒未必死哩。」道言未絕，金兵蟻附而來，但仰見子羽戎服雍容，安然坐著，反令金人莫明其妙。撤離喝親出覘視，也疑子羽是誘敵計，不敢近前，況又山勢陡絕，不便援登，就使用箭上射，也萬分吃力，未必能及，因即揮兵退去。子羽見金兵已退，方起兵回營。諸將均服他膽識，益加敬佩。撤離喝返至鳳翔，復遣使十人，往招子羽。子羽將九人斬首，獨放一人歸去，且明諭道：「歸語爾帥，欲來即來，我願與死戰，豈肯降汝？」使人嚇得心膽俱裂，抱頭馳還。撤離喝終不敢再進，並因餉運不繼，殺馬以食。子羽與玠復屢用游兵四擾，弄得撤離喝寢食不安，只好還軍。子羽復約玠出師掩擊，金兵統有歸志，無心返戰，徒落得墮溪墜澗，喪斃無算，所有輜重，盡行棄去。王彥乘勢復金、均、房三州。<br>　　越年，金兀朮、撤離喝及劉豫部將劉夔，三路連合，攻破和尚原，轉趨仙人關。吳玠先命弟璘設寨關右，號為殺金平。金兵鑿厓開道，循嶺東下，誓破此關。吳玠守第一隘，吳璘守第二隘，金人用雲梯，用鐃鉤，用火箭，想盡攻關的法兒，始終不能破入，反死了若干士卒。玠與璘且帶領諸將，分紫白旗，搗入金營，金陣大亂。金將韓常被射中目，金人始宵遁。玠又遣王浚等埋伏河池，扼敵歸路，復得一回勝仗。那兀朮、撤離喝、劉夔等人，都垂頭喪氣，奔還鳳翔去了。小子有詩詠吳玠兄弟道：<br>　　一門竟出兩名臣，伯仲同心拒敵人。<br>　　莫怪蜀民崇食報，迄今廟貌尚如新。〔仙人關下有吳氏廟。〕<br>　　吳氏兄弟，名揚隴蜀。金、齊諸軍，始不敢再犯，有詔授玠為川、陝宣撫副使，璘為定國軍承宣使，此外一切詳情，容至下回續陳。<br>　　〔史稱南渡諸將，莫如張、韓、劉、岳。張即張俊，非張浚也。俊與岳飛，同勦李成，遇事與商，言必聽，計必從，同心破賊，讓功與飛。告捷之時，推為第一。向使不變成心，協圖恢復，無後來附檜之失，則名將之稱，尚屬無愧，惜乎其晚節不終也。韓世忠功雖遜岳，猶足副名。劉光世一庸將耳，毫不足道，或謂以劉錡當之，理或然歟？（錡事見後）惟吳玠兄弟，保守隴蜀，迭建奇功，乃不與韓、岳並稱，殊令後人無從索解。盡信書則不如無書，春秋以後，豈尚有董狐哉？〕<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>