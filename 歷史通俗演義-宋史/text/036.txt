
			　　卻說王安石既承主眷，漸漸露出鋒芒，意欲變法維新，炫人耳目。是時大內帑銀所存無幾，神宗年少氣銳，方以富國強兵為首務，安石隱伺上意，遂倡理財足國的美談，歆動神宗。熙寧元年仲冬，行郊天禮，輔臣以河朔旱災，國用不足，乞南郊以後，不可再循故例，遍賜金帛。有詔令學士復議，司馬光道：「救災節用，當自貴近為始，輔臣議應當照行。」王安石道：「國用不足，乃不善理財的緣故，若徒事節流，未識開源，終屬無益。」司馬光又道：「甚麼叫做善理財？無非是頭會箕斂罷了。」安石道：「不必加賦，自增國用，才算是理財好手。」光笑道：「天下哪有此理？天地生財，止有此數，官府多一錢，民間便少一錢，若設法奪民，比加賦還要厲害。從前桑弘羊嘗挾此說欺騙漢武帝，太史公大書特書，顯是指斥弘羊，諷刺漢武呢！」〔語雖未必盡然，但如桑弘羊、王安石等，實蹈此弊。〕
　　安石尚不肯服理，仍然爭論不已。神宗道：「朕意亦與光同，但些須例賞，必欲吝嗇，似亦未免失體了。」遂不從輔臣所議，行賞如故。〔仍是左袒安石。〕
　　既而鄭國公富弼，自汝州入覲，詔許肩輿至殿門，令弼子扶掖進見，且命免拜跪禮，賜坐與談。神宗開口問道：「卿老成練達，定有高見，現欲治國安邦，須用何術？」弼對道：「人主好惡，不可令人窺測，否則姦人必伺隙售奸。譬如上天監人，善惡令他自取，乃加誅賞，庶幾功罪兩明。」神宗又道：「北有遼，西有夏，邊境未寧，如何是好？」弼又道：「陛下臨御未久，當首佈德惠，願二十年口不言兵。」〔對症發藥。〕神宗躊躇多時，方道：「朕常欲詢卿，卿可留朝輔政。」弼答言：「老不勝任。」仍辭退赴郡。
　　至熙寧二年二月，復召弼入都，拜司空兼侍中，並特賜甲第。弼仍上表固辭，經優詔促使就道，乃奉旨入朝。途次聞京師地震，神宗減膳撤樂，獨安石謂：「災異由天，無關人事。」〔安石距近今千年，已知新學，確是一個人才。〕弼不禁歎息道：「人君所畏惟天，天不足畏，何事不可為？此必姦人欲進邪說，搖惑上心，不可以不救呢！」當即上書數千言，力陳進賢辨奸的大要。及入對，又說了數十語，無非是隱斥安石。
　　神宗雖任弼同平章事，意中總不忘安石，擬擢為參政。會值唐介奏事，即與介述明本意，介言安石不勝大任。神宗道：「文學不可任呢？經術不可任呢？吏事不可任呢？」介對道：「安石好學泥古，議論每多迂闊，若令他為政，必多變更。」神宗不答。介退，語曾公亮道：「安石果大用，天下必困擾，諸公後當自知，莫謂介不預言呢！」公亮本推薦安石，哪裡肯信？未幾，神宗又問侍讀孫固，謂安石可否令相？固對道：「安石文行甚優，令為臺諫侍臣，必能稱職。若宰相全靠大度，安石狷狹少容，如何做得？陛下欲求賢相，臣心目中恰有三人，便是那司馬光、呂公著、韓維呢！」神宗總歸不信，竟命安石參知政事。
　　安石入謝，神宗語安石道：「廷臣都說卿但知經術，未通世務。」安石道：「經術正所以經世務，他人謂臣未通世務，實即未通經術，請陛下詳察！」神宗道：「照卿說來，欲經世務，先施何術？」安石道：「變風俗，立法度，正當今急務。」神宗點首稱善。安石遂進言道：「立國大本，首在理財，周朝設泉府等官，無非酌盈劑虛，變通民利。後世惟漢桑弘羊、唐劉晏粗合此意。今欲理財，亟應修泉府遺制，藉收利權。利權在握，然後庶政可行。」神宗道：「卿言甚是。」安石又道：「古語有言：『為政在人』，但人才難得，更且難知。今使十人理財，有一、二人不肯協力，便足敗事。堯與眾人共擇一人治水，尚且九載勿成，況擇用不止一人，簡選未嘗詢眾，能保無異議麼？陛下誠決計進行，首在不惑異說。」〔讓你一人獨做，可好麼？〕神宗道：「朕知道了，卿去妥議條規，待朕次第施行。」安石應命退出。
　　次日，即奏請制置三司條例司，掌經畫邦計，變通舊制，調劑利權。更舉知樞密院事陳升之，協同辦事。神宗准奏，當命安石、升之兩人，總領制置三司條例司，令得自擇掾屬。安石遂引用呂惠卿、曾布、章惇、蘇轍等，分掌事務。惠卿曾任真州推官，秩滿入都，與安石談論經義，意多相符。安石竟稱為大儒，事無大小，必與商議，有所奏請，又必令他主稿，幾乎一日不能相離。曾布即曾鞏弟，事事迎合安石意旨，安石亦倚為心腹，與惠卿同一信任。當下悉心酌商，定了新法八條，六條謂足富國，兩條謂足強兵，由小子錄述如下：
　　富國法六條。
　　（一）農田水利　飭吏分行諸路，相度農田水利，墾荒廢，濬溝渠，酌量升科。無論吏民，皆須同役，不准隱漏逃匿。
　　（二）均輸　　　諸州郡所輸官糧，俱令平定所在時價，改輸土地所產物。官得徙貴就賤，因近易遠，並准便宜蓄買，懋遷有無。
　　（三）青苗　　　農民播種青苗時，由朝廷出資貸民，至秋收償金，加息十分之二，或十分之三，仍還朝廷。
　　（四）免役　　　使人民分等，納免役錢，得免勞役，國家別募無職人民，充當役夫。
　　（五）市易　　　就京師置市易所，使購不賣之物於官，或與官物交換。又備資貸與商人，使遵限納息，過限不輸，息金外更加罰金。
　　（六）方田　　　以東南西北各千步為一方，計量田地，分五等定稅，人民按稅照納。

　　強兵法二條。
　　（一）保甲　　　採古時民兵制度，十家為保，五百家為都保。都保置正副二人，使部下保丁，貯弓箭，習武藝。
　　（二）保馬　　　以官馬貸保丁，馬死或病，令按值給償。
　　這數條新法，議將出來，老成正士，沒有一個贊成。參政唐介抗直敢言，先與安石爭辯。安石強詞奪理，謂可必行，神宗又庇護安石，介不勝憤懣，氣得背上生疽，竟爾謝世。〔先氣死了一個。〕神宗遂將安石新法，依次舉行。先遣劉彝、謝卿材、侯叔獻、程顥、盧秉、王汝翼、曾伉、王廣廉八人巡行諸路，查核農田水利，酌定稅賦科率，傜役利害。繼即飭行均輸法，起用薛向為江、浙、荊、淮發運使，領均輸平准，創行東南六路。
　　兩法頒行，言路已是嘩然。知制誥錢公輔，知諫院范純仁等，均言薛向開釁邊疆，曾坐罪罷黜，〔應前回。〕不應起用。公輔且斥安石壞法徇私，安石不悅，竟奏徙公輔知江寧府。宣徽北院使王拱辰，翰林學士鄭獬，知開封府滕元發，均為安石所忌，相繼遷謫。惱了御史中丞呂誨，含忍不住，即撰成一篇彈文，入朝面奏。途中遇著司馬光，問他何事？誨便道：「我將參劾一人，君實可贊成麼？如肯贊成，請為後勁。」光問所劾何人？誨答道：「便是新參政王安石。」光愕然道：「朝廷方喜得人，奈何劾他？」誨歎道：「君實也作是說麼？怪不得別人。安石好執偏見，黨同伐異，他日必敗國事，這是腹心大患，不劾何待？你如不信，儘管請便，我要入朝去了。」光答道：「我正去侍講經筵，不妨同行。」原來君實係光表字，故誨以此相呼。兩人同入朝堂，待至神宗御殿，誨即袖出彈章，上殿跪呈。神宗當即展閱，但見上面文字，無非指斥安石，最注目的卻有數語，其文云：
　　臣聞大奸似忠，大詐似信。安石外示樸野，中藏巧詐，驕蹇慢上，陰賊害物，誠恐陛下悅其才辯，久而倚畀，大奸得路，群陰會進，則賢者盡去，亂由是生。臣究安石之跡，固無遠略，唯務改作，立異於人。徒文言而飾非，將罔上而欺下，臣竊憂之！誤天下蒼生者，必斯人也！
　　看官！你想神宗方信任安石，怎能瞧得進去？看到「誤天下蒼生」句，不禁怒形於色，立將原奏擲還。誨大聲道：「陛下如不見信，臣不願與奸佞同朝，乞即解職！」神宗也不多言，只命他退去。誨退後，即下詔出誨知鄧州。范純仁復申劾安石，留章不下。純仁求去，奉詔免他諫職，改判國子監。純仁又續繕奏章，擬再墾辭，甫經繕就，忽由安石遣使，傳語純仁道：「已議除知制誥了，請不為已甚。」純仁勃然道：「這是用利誘我了。我言不用，萬鍾亦非我所願呢！」〔不愧家風。〕當下將奏稿取交來使，次日，即將奏本呈入。
　　神宗尚未許去，驀見安石入朝，疾言遽色，奏請立黜純仁。神宗道：「純仁無罪，就使外調，亦當給一善地，可令出知河中府便了。」安石不便再言，只得悻悻而退。范純仁即仲淹第二子，兄純佑，曾隨父鎮陝，與將士雜處，評價人才，無不具當。仲淹得任人無失，以此立功。及仲淹罷職，他奉侍左右，未嘗少離。未幾，廢疾去世，弟純禮、純粹，依次出仕，後文慢表。惟純仁以父蔭得官，歷任縣令判官，所向皆治。尋擢為侍御史，與議濮王典禮，復遭外謫。〔見三十四回。〕嗣又召還京師，命知諫院，至是又出守河中。尋徙成都轉運使，因新法不便，戒州縣不得遽行。安石恨他阻撓，誣以失察僚佐罪，左遷知和州，〔插此一段，敘明純仁歷史，且回應三十二回中語。〕這且按下再提。
　　且說王安石以兩法既行，復議頒行青苗法。呂惠卿極端慫慂，獨蘇轍立言未可，安石問為何因？轍答道：「出錢貸民，本欲救民。但錢入民手，不免妄用。滿限多無力籌償，有司飭吏追呼，鞭扑橫施，是救民反至病民了。」安石道：「君言誠有理，且從緩議。」於是有好幾旬不談此法。忽奉神宗詔命，令與司馬光復議登州獄案。安石遂邀光合議，兩人各據一見，免不得又爭執起來。
　　登州有一婦，許嫁未行，聞夫婿貌醜，心甚不平，竟暗挾利刃，潛往害夫。適乃夫臥田舍間，便拔刀斲入，幸乃夫尚未睡著，慌忙起避，才得不死。只因用手遮格，被斷一指而去。乃夫遂鳴官訴訟，知州許遵拘婦到案，見該婦姿色頗佳，與乃夫確不相配，遂有意脫婦，令她一一承認，當為設法保全，該婦自然聽命。許遵即以自首減罪論，上達朝廷。〔遵有意全婦，莫非想娶她作妾麼？〕安石謂遵言可行。光憤然道：「婦謀殺夫，尚可減罪麼？」安石道：「婦既自首，應從末減。」光又道：「律文有言，因他罪致殺傷，他罪得首原。今該婦謀殺乃夫，本屬一事，豈謀自謀，殺自殺，可分作兩事，得准首原麼？」〔明白瞭解。〕安石道：「若自首不得減罪，豈非自背律文？」〔無非好異，不顧綱常。〕兩人相持不下，當即共請神宗判斷。偏神宗左袒安石，竟准如安石議。文彥博、富弼等諫阻不從，且將謀殺已傷，按問自首一條，增入律中，得減罪二等，發交刑部，垂為國法。侍御史兼判刑部官劉述，封還詔旨，駁奏不已。安石大憤，請神宗黜退劉述。述遂率侍御史劉琦、錢顗，共上疏論安石罪，略云：
　　安石執政以來，未逾數月，操管商權詐之術，與陳升之合謀，侵三司利權，開局設官，分行天下，驚駭物聽。近復因許遵妄議，定按問自首之法，安石任偏見而立新議，陛下不察而從之，遂害天下大公。先朝所立制度，自宜世守勿失，乃妄事更張，廢而不用。如此姦詐專權，豈宜處之廟堂，致亂國紀？願早罷逐，以慰天下。曾公亮畏避安石，陰自結援以固寵，趙抃則括囊拱手，但務依違，皆宜斥免，臣等為國家安危計，故不憚刑威，冒瀆天聽，伏冀明斷施行。
　　疏上，安石奏貶琦監處州鹽酒務，顗監衢州鹽稅，並拘述獄中。司馬光等上疏力爭，乃將述貶知江州。琦、顗照安石議，貶謫浙東。殿中侍御史孫昌齡，同判刑部丁諷，審刑院詳議官王師元，皆坐述黨忤安石，謫徙有差。還有龍圖閣學士祖無擇，與安石意見不同，亦遭黜逐。正是：
　　黜陟不妨由我主，綱常何必為人拘？
　　既而三司條例司官蘇轍，亦被謫為河南府推官，欲知蘇轍如何得罪，容至下回表明。
　　〔新法非必不可行，安石非必不能行新法。誤在未審國情，獨執己見，但知理財之末跡，而未知理財之本原耳。當安石知鄞時，略行新法，邑人稱便，即嘵嘵然曰：「我宰天下有餘。」不知四海非一邑之小，執政非長吏之任也。天下方交相詬病，而安石愈覺自是，黜陟予奪，任所欲為。至若登州婦人一案，較諸鬥鶉少年，尤關風化。同僚謂不宜減罪，而彼必欲減免之，蓋無非一矯情立異之見耳。夫朝廷舉措，關係天下安危，而顧可以矯情立異行之乎？我姑勿論安石之法，已先當誅安石之心。〕