
			　　卻說帝顯嗣位，尚未改元，元主忽必烈已諭諸將大舉南侵，歷數賈似道拘使敗盟的罪狀，諭中有云：
　　自太祖皇帝以來，與宋使介交通。憲宗之世，朕以藩職，奉命南伐，彼賈似道復遣宋京詣我，請罷兵息民。朕即位之後，追憶是言，命郝經等奉書往聘，蓋為生靈計也。而乃執之以致師出，連年死傷相籍，係累相屬，皆彼宋自禍其民也。襄陽既降之後，冀宋悔禍，或起令圖，而乃執迷，罔有悛心，所以問罪之師，有不能已者。今遣汝等水陸並進，佈告遐邇，使咸知之！無辜之民，初無與焉，將士毋得妄加殺掠！有去逆效順，別立奇功者，驗等第遷賞。其或固拒不從，及逆敵者，俘戮何疑！〔錄此諭以甚賈似道之罪。〕
　　當下任命兩個大元帥，一是史天澤，一是伯顏，〔一譯作巴延。〕總制諸道兵馬。用降將劉整、呂文煥為嚮導，出兵二十萬南行。宋廷上面，小兒為帝，婦人臨朝，曉得甚麼軍國大事？挾權怙勢，貪財好色的賈似道，〔正配那八字頭銜。〕依然歌舞湖山，粉飾承平。京、湖制置使汪立信，聞元朝又有出兵消息，免不得憂憤交迫，遂獻書宋廷道：
　　今天下大勢，十去八九，而君臣宴安，不以為虞。夫天之不假易也，從古已然，此誠宜上下交修，以迓續天命之機，重惜分陰，以趨事赴功之日也。而乃酣歌深宮，嘯傲湖山，玩歲愒日，緩急倒施，卿士師師非度，百姓鬱怨。欲上以求當天心，俯遂民物，拱揖指揮，而折衝萬里者，不亦難乎？為今日之計者，其策有二：夫內郡何事乎多兵？宜盡出之江干，以實外禦。算兵帳，現兵可七十餘萬人，而沿江之守，則不過七千里。若距百里而屯，屯有守將；十屯為府，府有總督。其尤要害處，輒三倍其兵，無事則屯舟長淮，往來游徼；有事則東西齊奮，戰守並用。刁斗相聞，饋餉不絕，互相應援，以為聯絡之固。選宗室大臣有幹用者，立為統制，分東西二府以蒞任之，成率然之勢，此上策也。久拘聘使，無益於我，徒使敵得以為辭。請禮而歸之，許輸歲幣以緩歸期，不二三年，邊運稍休，藩垣稍固，生兵日增，可戰可守，此中策也。二策果不得行，則天敗我也，銜璧輿櫬之禮，請備以俟！
　　賈似道接閱此書，勃然大怒，將書擲地道：「瞎賊敢這般狂言麼？」原來立信一目微眇，因詬他為瞎賊。當即請旨罷斥立信，改用朱禩孫為京、湖制置使，兼知江陵府。元兵渡河南下，將至郢州，史天澤遇疾北還，諸軍並歸伯顏節制。伯顏遂分大軍為兩道，自與阿朮由襄陽入漢濟江，令呂文煥率舟師為先鋒，別命博羅懽〔一作博囉干，係忙兀人。〕由東道取揚州，監淮東兵，由劉整率騎兵為先行，〔兩個虎倀。〕水陸並進，旌旗延袤數百里。伯顏直抵郢州，在城西立營。宋都統制張世傑，正將兵屯郢，郢在漢北，疊石為城，另有新郢城築置漢南，中橫鐵緪，鎖住戰艦。水中密植木樁，夾以礮弩，要津亦皆設守，無隙可乘。元兵進薄郢城下，都被世傑擊退。
　　阿朮獲住偵卒，好言撫慰，問他有無間道可出？俘卒謂宜出黃家灣堡，由河口拖船入藤湖，轉向下江，取道最便。阿朮乃轉告伯顏，伯顏復問呂文煥，文煥亦以為然。於是分兵攻拔黃家灣堡，盪舟自藤湖入漢，進至沙洋。沙洋曾設守城，伯顏遣俘卒持檄招降。守將王虎臣、王大用斬俘焚檄，登陴拒守。文煥復至城下招諭，亦不見應。會日暮風起，伯顏命軍士放礮縱火，順風焚城外廬舍，頓時煙燄蔽天，迷亂人目。守卒看不清楚，那元兵已緣梯登城，一擁而入。虎臣、大用力戰不支，均為所擒。
　　元兵遂進薄新郢城。文煥縛大用等至城下，令他招降，都統邊居誼不答。次日，大用等又至，居誼答道：「我欲與呂參政語，可請他來面談！」文煥聞言，即縱馬臨城。但聽得一聲梆響，城門陡啟，伏弩自城內亂射，幾似飛蝗。文煥亟欲回走，右臂已中了一箭，勉強忍住了痛，亟用左手揮鞭策馬，那馬又中箭蹷地，身亦隨仆。城中驅出健卒，各挾長矛來鉤文煥，文煥險些兒著手，經元兵齊來相救，急將文煥挾起，改乘他馬，疾馳得脫。〔為宋人大呼可惜。〕城卒已失去文煥，只得走回，城門復閉。元兵奮怒攻城，居誼督眾堅守，相持不下。伯顏增兵猛攻，一面射書城中，以爵祿誘降，總制黃順及副將任寧為所誘惑，竟縋城出降。部下守卒，亦多縋城隨出。居誼開城驅出，悉數斬首。文煥乘隙來攻，居誼用火箭射退敵兵。不意入城休息未及一時，城上已鼓聲大震。元兵蟻附而上，守卒不是被殺，就是卻走。居誼自知不支，拔劍自刎，偏鋒鈍不能斷喉，那時急不暇擇，竟投火自盡，新郢遂陷。伯顏以居誼忠烈，收屍瘞葬，遂進軍蔡店，大會諸將，指日渡江。
　　宋淮西制置使夏貴，正調集漢、鄂水師，分據要害，都統制王達守陽邏堡，京、湖制置使朱禩孫，用游擊軍扼住中流，元兵不得前進。伯顏乃用聲東擊西的計策，往圍漢陽，陽言將自漢口渡江，暗中恰遣別將阿剌罕，率奇兵襲取沙蕪口。夏貴果為所欺，專援漢陽，那沙蕪口竟被阿剌罕奪去。伯顏解漢陽圍，自沙蕪口入江，戰艦數千艘，進泊淪河灣口，遣使招降陽邏堡。被他拒回，進攻亦不克。伯顏又抄襲舊法，佯遣阿里海涯再攻陽邏堡，暗令阿朮率四翼軍，溯流渡青山磯。阿朮夤夜潛進，適值風雪大作，宋軍未及預防，元兵安然上溯。到了天曉，阿朮見南岸多露沙洲，即登舟指麾諸將，命他速渡，並載馬後隨。萬戶史格，即天澤子，奉命飛駛，將達青山磯，為荊、鄂都統程鵬飛所阻，逆戰失利，阿朮率軍繼進，大戰中流。鵬飛抵當不住，退登沙岸。阿朮也薄岸進逼，縱馬登擊。鵬飛復敗，負創奔鄂，失船千餘艘。元兵遂據住青山磯，逕向伯顏報捷。伯顏大喜，揮諸將急攻陽邏堡。夏貴正率舟師往援，聞阿朮已經飛渡，竟爾大駭，遽引麾下三百艘，沿流東還，並縱火焚掠西南岸，退屯廬州。陽邏堡孤立失援，王達領所部八千人及定海水軍統制劉成，陸續戰死。伯顏遂渡江與阿朮會，進趨鄂州。
　　朱禩孫方領兵援鄂，聞陽邏堡敗沒，也不禁驚懼起來，連夜奔還江陵府。呂文煥傳檄勸降，於是知漢陽軍王儀，舉城降元。鄂州權守張晏然，與都統程鵬飛，也開城納伯顏軍。惟幕僚張山翁不屈，元諸將競欲殺張，伯顏獨稱為義士，釋令自便。山翁乃去。伯顏遂令阿里海涯率四萬人守鄂，且規取荊、湖，自與阿朮領大軍南下，直搗臨安。
　　宋廷聞報大驚，連集群臣會議，大眾俱屬望賈師相，請他督兵，連三學生也如是云云。〔賈似道有何能力可督兵拒元？群臣及學生等俱請他督兵，無非嫉他權奸誤國耳。〕賈似道至此，沒法推諉，只好允議。遂有詔令他都督諸路軍馬，開府臨安。用黃萬石等參贊軍機，所辟官屬均得先命後奏。當就封樁庫內，撥金十萬兩，銀五十萬兩，關子一千萬貫，充都督府公用。王侯邸第，皆令輸助軍糈，並核僧道租稅，收供各餉，一面詔天下勤王。是時已是咸淳十年的暮冬，似道且在葛嶺私第中，與妻妾等圍爐守歲，還是花團錦簇，酒綠燈紅，快快活活的過了殘年。〔只此一遭了。〕
　　越日，為帝顯嗣位第一年，紀元德祐，宮廷裡面尚循例慶賀。是夕，即有警報到來，元兵入黃州，沿江制置使陳奕出降，元令為沿江都督。奕子巖守江東州，亦隨父降元，知蘄州管景模，又遣人迎降元兵。似道未免著急，亟召呂師夔參贊都督府軍事，任中流調遣。師夔不肯受命，竟與江州錢真孫，迎納元軍。伯顏命師夔知江州，師夔因就庾公樓，開設盛筵，請伯顏入宴，且獻宗室女二人侑酒。〔良心喪盡。〕伯顏赴宴入座，見二姝侍側，不禁發忿道：「我奉天子命，興仁義師，問罪宋廷，怎麼用女色蠱我？我豈為區區所動麼？」說得師夔滿面含羞，慌忙謝罪，即將二女遣出。伯顏喝過杯酒，便離坐自去，師夔徒叫著幾聲晦氣罷了。〔還是運氣，不致飲刃。〕
　　知安慶府范文虎聞師夔降元，也起了異心，遣使至江州迎伯顏。伯顏先令阿朮至安慶，自率大兵繼往，文虎出城恭迓，敬禮備至。伯顏乃授文虎為兩浙大都督，獨通判夏倚仰藥自殺。呂、范本皆賈氏黨羽，接連叛去，急得似道不知所為。忽聞劉整病死無為城下，似道竟喜躍道：「劉整一死，敵失嚮導，這是上天助我呢！」〔叫你速死。〕原來元人南侵，本恃劉整、呂文煥為導引，旋由伯顏發令，遣整別將兵出淮南，整自請乘虛搗臨安，伯顏不從。整乃率騎兵攻無為軍，日久不克。聞文煥入鄂捷音，頓時失聲道：「首帥束我，使我功落人後。」因鬱憤而死。〔死已晚了。〕賈似道偏視為奇遇，竟上表出師，抽諸路精兵十三萬人啟行。金帛輜重，統滿載舟中，舳艫相銜，幾達百里。到了蕪湖，遣人通問呂師夔，令調停和議，師夔不答。
　　既而夏貴引兵來會，從袖中取出一書，指示似道，謂宋曆只三百二十年。似道也不多辯，但俯首歎了兩聲。暗思夏貴等人都不可恃，乃復起汪立信為江、淮招討使，令就建康募兵。立信聞命，即日就道，與似道會晤蕪湖。似道拊立信背道：「不用公言，因致如此，今將若何措置？」〔急時抱佛腳，還有何益？〕立信道：「目今還有何策！寇已深入，江南無一寸乾淨土。立信此來，不過欲尋一片趙家地上，拚著一死。死要死得分明，方不失為趙家臣子呢！」〔光明磊落之言。〕似道暗暗懷慚，勉強對付數語，立信便告別而去。似道自知不妙，再遣宋京至元軍請稱臣奉幣，如開慶原約。伯顏答書道：「我軍未渡江時，尚可議和入貢。今沿江州郡盡為我屬，還有甚麼和議可言？必欲求和，請自來面議！」〔兩語甚妙。〕看官！你想似道得此覆書，敢去不敢去麼？
　　元兵進犯池州。知州王起宗遁去，通判趙卯發權攝州事，繕壁聚糧，為固守計。都統張林屢諷卯發出降，卯發忠憤填胸，瞠目視林，林不敢復言。已而林率兵巡江陰，納款元軍，陽助卯發為守，守兵俱為林屬。卯發知事不濟，乃置酒會宴親友，與訣死別，且對妻雍氏道：「城已將破，我為守臣，不當出走，汝可先去避難。」雍氏道：「君為忠臣，我獨不能為忠臣婦麼？」卯發道：「婦人女子，也能解此麼？」雍氏遂請先死，卯發怡然道：「既甘同死，何必求先？」明日元兵薄城，卯發展起書几上道：「國不可背，城不可降，夫婦同死，節義成雙。」書畢，即與雍氏對縊室中。張林開門迎降，伯顏入城，問太守所在。左右以死事對，伯顏很是歎惜，命具棺合葬，親自祭墓而去。〔忠信可格豚魚，況乎伯顏。〕宋廷追贈卯發為華文閣待制，諡文節，妻雍氏為順義夫人。
　　似道聞池州又陷，乃簡精銳七萬餘人，盡屬孫虎臣，令截擊元軍。又命夏貴率戰艦二千五百艘，陸續繼進，自率後軍駐魯港，作為援應。虎臣有一愛妾，隨身不離，至是亦令乘舟相隨。〔身當大敵，尚攜愛妾，安能成事？〕甫至池州下流的丁家洲，望見敵舟相近，即艤艦待戰。猛聞炮聲迭震，彈火噴薄前來，所當輒靡。虎臣不覺驚愕，勉強麾兵對擊，哪知元將阿朮，復督划船數千艘，乘風疾至，呼聲動天地。宋前鋒統領姜才頗懷忠勇，挺身奮鬥。偏虎臣膽戰心驚，忙向姜舟上躍入，部眾頓時嘩噪道：「步帥遁了！」遂相率潰亂。夏貴因虎臣新進，權出己上，本已事前觀望，此時即不戰而奔，徑駛扁舟掠似道船，大呼道：「彼眾我寡，勢不可支，請師相速自為計！」似道大懼，慌忙鳴鉦收軍。舳艫簸蕩，忽分忽合，元將阿朮乘間橫掃，伯顏復指揮步騎，夾岸助擊。宋軍不死刀下，也死水中，江水為之盡赤。所有軍資器械，統被元兵劫去。
　　似道奔至珠金沙，夜召夏貴等議事。適虎臣馳至，撫膺慟哭道：「我兵無一人用命，奈何？」〔但叫愛妾保全，他何足計。〕貴微笑道：「我從前與他血戰，倒也有幾次了。」似道因問及禦敵事宜，貴答道：「諸軍已皆膽落，不堪再戰。師相惟有速入揚州，招集潰兵，迎駕海上，我當死守淮西便了。」言已，解舟自去。似道與虎臣單舸奔還揚州。次日，見潰卒蔽江而下，似道令隊目登岸，揚旗招致，均不見應，或反用惡語相侵，害得似道無法可施。嗣是鎮江、寧國、隆興、江陰守臣，皆棄城遁走，太平、和州無為軍，復相繼降元。元軍趨陷饒州，知州事唐震不屈被害，闔家殉難。故相江萬里在籍，曾鑿池芝山後圃，署名止水，至是即自投水中。左右及子鎬，依次投入，積屍如疊。翌日，萬里屍猶浮出水上，由從役替他殮埋。入告宋廷，追封太傅益國公，賜諡文忠。唐震亦得諡忠介。〔歷詳忠節，力闡潛光。〕
　　似道上書請遷都，太皇太后不許。殿帥韓震係似道爪牙，復以為請，乃下宰臣等詳議。當似道出師時，曾用李爚、章鑑為左右丞相，爚嘗力辭不允，至此主張固守，為韓震等所反對，竟自遁去。旋經京學生上疏，諫止遷都，因即罷議，再詔令各路勤王。先是勤王詔下，諸將多觀望不前，惟李庭芝嘗遣兵入援，此時又來了一個張世傑。參政陳宜中，還疑他自元軍來歸，把他部眾易去，另調一支新軍，歸他統帶。江西提刑文天祥，湖南提刑李芾，從前統忤似道意，貶竄出外。及聞臨安危急，文天祥募郡中豪傑，並結溪峒山蠻萬餘人入衛。芾亦招集壯士三千人，選將統轄，促令勤王。但大局已被似道攪壞，都中風鶴頻驚，單靠一、二忠臣義士，徒手募兵，奮身衛國，已是勢成弩末，不足有為。宋廷追回王爚，仍令輔政，右丞相章鑑卻托故逕歸，有詔進陳宜中知樞密院事。適值郝經弟郝庸奉元主命，來宋訪兄，宜中疏請禮遣經歸，乃令總管段佑，送經出境。經留宋十六年，歸至燕都，遇病即歿。元主諡為文忠，惋惜不置，因屢促伯顏進兵。
　　伯顏遂進薄建康。江、淮招討使汪立信，自與似道別後，向建康進發。但見守兵悉潰，四面統是北軍。乃折回高郵，意欲控引淮、漢，作為後圖。嗣聞似道師潰，江、漢守臣，望風降遁，不禁長歎道：「我今日猶得死在宋土了。」因置酒訣別賓僚，自作表報謝三宮，且與從子書，屬以後事。夜半起步庭中，慷慨悲歌，握拳擊案，接連三響，以致失聲三日，竟扼吭而終。及元兵至建康，立信愛將金明，挈立信家人走避。或以立信三策告伯顏，請戮立信妻孥。伯顏歎息道：「宋有是人，能為是言。如果宋廷採用彼策，我怎得率兵到此？這是宋朝忠臣，奈何可戮及妻孥呢？」遂命訪求立信家屬，卹以金帛。金明扶立信櫬，歸葬丹陽。建康都統徐旺榮迎伯顏入建康城，伯顏復遣兵四出，收降廣德軍，宋廷益震。似道窮迫無計，因繳還都督府印。
　　陳宜中問堂吏翁應龍，謂似道現在何處？應龍答以不知。宜中疑他已死，即上疏乞誅似道。太皇太后謝氏道：「似道勤勞三朝，不忍因一朝失算，遽置重刑。」乃詔授賈似道醴泉觀使，罷免平章都督。凡似道所創弊政，次第革除。將公田給還田主，令率租戶為兵，放還竄謫諸人。並復吳潛、向士璧等官職，刺配翁應龍至吉陽軍，貶廖瑩中、王庭、劉良貴、陳伯大、董樸等官。既而三學生及臺諫侍臣，復連章請誅似道，太皇太后尚不肯從。似道亦上表乞求保全，且言為夏貴、孫虎臣所誤。有旨令李庭芝資遣似道歸越，守喪終制。似道尚留揚不歸。〔意欲何為？〕王爚復上論：「似道既不死忠，又不死孝，乞下詔嚴加譴責。」及頒詔下去，似道乃還紹興府。紹興守臣閉城不納。王爚復入白太后道：「本朝權臣稔禍，從沒有如似道的厲害，搢紳草茅，疊經彈論，陛下統擱置不行。如此不恤人言，將何以謝天下？」太皇太后乃降似道三官，居住婺州。婺人聞似道到來，爭作露布，驅逐出境，不准容留。監察御史孫嶸叟等又均上言罪重罰輕，更流竄至建寧府。國子司業方應發、中書舍人王應麟均謂：「必須遠投四裔，以禦魑魅。且應重懲奸黨，借申國法。」乃下詔斬翁應龍，籍沒家產。廖瑩中、王庭均除名，竄逐嶺南。二人皆畏罪自盡。似道再被謫為高州團練使，安置循州，籍產充公。榮王與芮已晉封福王，素恨似道，募人作監押官，令他途次除奸。會稽縣尉鄭虎臣欣然請行。這一番有分教：
　　作惡從無良結果，喪身徒博醜聲名。
　　欲知似道如何了局，且看下回說明。
　　〔南宋之亡，事事蹈北宋覆轍。外有強元，猶女真也；內有賈似道，猶蔡京也。女真侵宋，勢如破竹，強元亦然。北宋失守中原，尚有江南半壁可以偏安。韓、岳、張、劉諸將，各任閫帥，兵力俱足一戰。故高宗南渡，傳祚猶百餘年。至南宋則僅恃江、湖。襄、鄂陷，江、淮去，誠如汪立信所云：「無趙氏一寸乾淨土。」有相與淪胥已耳。賈似道為禍宋罪魁，一死誠不足蔽辜，但宋廷諸臣，不於事前發其覆，徒於事後摘其奸，國脈已傷，大奸雖去，亦何益乎？故蔡京死而北宋隨亡；賈似道死而南宋亦繼之，權奸之亡人家國，固如此其烈哉！〕