
			　　卻說欽宗送上皇出都，白時中、李邦彥等亦勸欽宗出幸襄鄧，暫避敵鋒。獨李綱再三諫阻，欽宗乃以綱為尚書右丞，兼東京留守。會內侍奏中宮已行，欽宗又不禁變色，猝降御座道：「朕不能再留了。」綱泣拜道：「陛下萬不可去，臣願死守京城。」欽宗囁嚅道：「朕今為卿留京，治兵禦敵，一以委卿，幸勿疏虞！」〔試問為誰家天下，乃作此語？〕綱涕泣受命。次日，綱復入朝，忽見禁衛環甲，乘輿已駕，將有出幸的情狀，因急呼禁衛道：「爾等願守宗社呢，抑願從幸呢？」衛士齊聲道：「願死守社稷。」綱乃入奏道：「陛下已許臣留，奈何復欲成行？試思六軍親屬，均在都城。萬一中道散歸，何人保護陛下？且寇騎已近，倘偵知乘輿未遠，驅馬疾追，陛下將如何禦敵？這豈非欲安反危嗎？」欽宗感悟，乃召中宮還都，親御宣德樓，宣諭六軍。軍士皆拜伏門下，山呼萬歲。隨又命綱為親征行營使，許便宜從事。綱急治都城四壁，繕修戰具，草草告竣，金兵已抵城下，據牟駝岡，奪去馬二萬匹。
　　白時中畏懼辭官，李邦彥為太宰，張邦昌為少宰。欽宗召群臣議和戰事宜，李綱主戰，李邦彥主和。欽宗從邦彥計，竟命員外郎鄭望之，防禦使高世則，出使金軍。途遇金使吳孝民，正來議和，遂與偕還。哪知孝民未曾入見，金兵先已攻城，虧得李綱事前預備，運蔡京家山石疊門，堅不可破。到了夜間，潛募敢死士千人，縋城而下，殺入金營，斲死酋長十餘人，兵士百餘人。斡離不也疑懼起來，勒兵暫退。
　　越日，金使吳孝民入見，問納張瑴事，要索交童貫、譚稹等人。欽宗道：「這是先朝事，朕未曾開罪鄰邦。」孝民道：「既云先朝事，不必再計。應重立誓書修好，願遣親王宰相，赴我軍議和。」欽宗允諾，乃命同知樞密院事李梲，偕孝民同行。李綱入諫道：「國家安危，在此一舉。臣恐李梲怯懦，轉誤國事，不若臣代一行。」欽宗不許。李梲入金營，但見斡離不南面坐著，兩旁站列兵士，都帶殺氣，不覺膽戰心驚，慌忙再拜帳下，膝行而前。〔我亦腼顏。〕斡離不厲聲道：「汝家京城，旦夕可破，我為少帝情面，欲存趙氏宗社，停兵不攻。汝須知我大恩，速自改悔，遵我條約數款，我方退兵，否則立即屠城，毋貽後悔！」說畢，即取出一紙，擲付李梲道：「這便是議和約款，你取去罷！」梲嚇得冷汗直流，接紙一觀，也不辨是何語，只是喏喏連聲，捧紙而出。斡離不又遣蕭三寶奴、耶律中、王汭三人，與李梲入城，候取復旨。
　　翌旦，金兵又攻天津、景陽等門，李綱親自督御，仍命敢死士，縋城出戰，用何灌為統領，自卯至酉，與金兵奮鬥數十百合，斬首千級。何灌也身中數創，大呼而亡。金兵又復退去。李綱入內議事，見欽宗正與李邦彥等，商及和約，案上擺著一紙，就是金人要索的條款，由李綱瞧將過去，共列四條：
　　一、要輸金五百萬兩，銀五千萬兩，牛馬萬頭，表緞萬匹，為犒賞費。
　　二、要割讓中山、太原、河間三鎮地。
　　三、宋帝當以伯父禮事金。
　　四、須以宰相及親王各一人為質。
　　綱既看完條款，便抗聲道：「這是金人的要索麼？如何可從？」邦彥道：「敵臨城下，宮廟震驚，如要退敵，只可勉從和議。」綱奮然道：「第一款，是要許多金銀牛馬，就是搜括全國，尚恐不敷，難道都城裡面，能一時取得出麼？第二款，是要割讓三鎮地，三鎮是國家屏藩，屏藩已失，如何立國？第三款，更不值一辯，兩國平等，如何有伯姪稱呼？第四款，是要遣質，就使宰相當往，親王不當往。」〔此語亦未免存私，轉令奸相借口。〕欽宗道：「據卿說來，無一可從，倘若京城失陷，如何是好？」綱答道：「為目前計，且遣辯士，與他磋商。遷延數日，俟四方勤王兵，齊集都下，不怕敵人不退。那時再與議和，自不至有種種要求了。」邦彥道：「敵人狡詐，怎肯令我遷延？現在都城且不保，還論甚麼三鎮？至若金幣牛馬，更不足計較了。」〔設或要你的頭顱，你肯與他否？〕張邦昌亦隨聲附和，贊同和議。綱尚欲再辯，欽宗道：「卿且出治兵事，朕自有主張。」綱乃退出，自去巡城。誰料李、張二人，竟遣沈晦與金使偕去，一一如約。待綱聞知，已不及阻，只自憤懣滿胸，嗟歎不已。
　　欽宗避殿減膳，括借都城金銀，甚及倡優家財，只得金二十萬兩，銀四百萬兩，民間已空，遠不及金人要求的數目，第一款不能如約，只好陸續措繳。第二款先奉送三鎮地圖，第三款賫交誓書，第四款是遣質問題，當派張邦昌為計議使，奉康王構往金軍為質。構係徽宗第九子，係韋賢妃所出，曾封康王，邦昌初與邦彥力主和議，至身自為質，無法推諉，正似啞子吃黃連，說不出的苦。〔誰叫你主和？〕臨行時，請欽宗親署御批，無變割地議。欽宗不肯照署，但說了「不忘」二字。邦昌流淚而出，硬著頭皮，與康王構開城渡濠，往抵金營。
　　會統制官馬忠，自京西募兵入衛，見金兵游掠順天門外，竟麾眾進擊，把他驅退，西路稍通，援兵得達。種師道時已奉命，起為兩河制置使，聞京城被困，即調涇原、秦鳳兩路兵馬，倍道進援。都人因師道年高，稱他老種，聞他率兵到來，私相慶賀道：「好了好了！老種來了！」欽宗也喜出望外，即命李綱開安上門，迎他入朝。師道謁見欽宗，行過了禮，欽宗問道：「今日事出萬難，卿意如何？」師道答道：「女真不知兵，寧有孤軍深入，久持不疲麼？」欽宗道：「已與他講好了。」師道又道：「臣只知治兵，不知他事。」欽宗道：「都中正缺一統帥，卿來還有何言！」遂命為同知樞密院事，充京畿、河北、河東宣撫使，統四方勤王兵及前後軍。既而姚古子平仲，亦領熙河兵到來，詔命他為都統制。金斡離不因金幣未足，仍駐兵城下，日肆要求，且逞兵屠掠，幸勤王兵漸漸四至，稍殺寇氛。李綱因獻議道：「金人貪得無厭，凶悖日甚，勢非用兵不可。且敵兵只六萬人，我勤王兵已到二十萬，若扼河津，截敵餉，分兵復畿北諸邑，我且用重兵壓敵，堅壁勿戰，待他食盡力疲，然後用一檄，取誓書，廢和議，縱使北歸，半路邀擊，定可取勝。」師道亦贊成此計。欽宗遂飭令各路兵馬，約日舉事。偏姚平仲謂：「和不必戰，戰應從速。」弄得欽宗又無把握，轉語李綱。綱聞士利速戰，也不便堅持前議。〔智者千慮，必有一失。〕因與師道熟商，為速戰計。師道欲俟弟師中到來，然後開戰。平仲進言道：「敵氣甚驕，必不設備，我乘今夜出城，斲入虜營，不特可取還康王，就是敵酋斡離不，也可擒來。」師道搖首道：「恐未必這般容易。」〔究竟師道慎重。〕平仲道：「如若不勝，願當軍令。」李綱接口道：「且去一試！我等去援他便了。」〔未免太急。〕
　　計議已定，待至夜半，平仲率步騎萬人，出城劫敵，專向中營斲入。不意衝將進去，竟是一座空營，急忙退還，已經伏兵四出，斡離不親麾各隊，來圍宋軍。平仲拚命奪路，才得走脫，自恐回城被誅，竟爾遁去。李綱率諸將出援，至幕天坡，剛值金兵乘勝殺來，急忙令兵士用神臂弓射住，金兵才退。綱收軍入城，師道等接著。綱未免歎悔，師道語綱道：「今夕發兵劫寨，原是失策，惟明夕卻不妨再往，這是兵家出其不意的奇謀。如再不勝，可每夕用數千人分道往攻，但求擾敵，不必勝敵，我料不出十日，寇必遁去。」〔此計甚妙。〕綱稱為善策。次日奏聞欽宗，欽宗默然無語。李邦彥等謂昨已失敗，何可再舉？遂將師道語擱過一邊。〔浪子宰相，何知大計？〕
　　斡離不回營後，自幸有備，得獲勝仗，且召康王構、張邦昌入帳，責以用兵違誓，大肆咆哮。邦昌駭極，竟至涕泣。康王獨挺立不動，神色自若。〔此時尚肯捨命。〕斡離不瞧著，因命二人退出，私語王汭道：「我看這宋朝親王，恐是將門子孫，來此假冒，否則如何有這般大膽？你且往宋都，詰他何故劫營，並令易他王為質。」汭即奉令入都，如言告李邦彥。邦彥道：「用兵劫寨，乃李綱、姚平仲主意，並非出自朝廷。」〔明明教他反詰。〕汭便道：「李綱等如此擅專，為何不加罪責？」邦彥道：「平仲已畏罪遠竄，只李綱尚在，我當奏聞皇上，即日罷免。」汭乃去。邦彥入內數刻，即有旨罷李綱職，廢親征行營使。並遣宇文虛中至金營謝過。〔越是膽小，越是招禍。〕
　　虛中方出，忽宣德門前，軍民雜集，喧聲大起。內廷急命吳敏往視，敏移時即還，手持太學生陳東奏牘，呈與欽宗。欽宗匆匆展閱，其詞略云：
　　李綱奮身不顧，以身任天下之重，所謂社稷之臣也。李邦彥、白時中、張邦昌、李梲之徒，庸謬不才，忌嫉賢能，動為身謀，不恤國計，所謂社稷之賊也。陛下拔綱，中外相慶，而邦昌等嫉如仇讎，恐其成功，因緣沮敗。且邦彥等必欲割地，曾不知無三關四鎮，是棄河北也。棄河北，朝廷能復都大梁乎？又不知邦昌等能保金人不復敗盟否也？邦彥等不顧國家長久之計，徒欲沮李綱成謀，以快私憤，李綱罷命一傳，兵民騷動，至於流涕，咸謂不日為虜擒矣。罷綱非特墮邦彥計中，又墮虜計中也。乞復用綱而斥邦彥等，且以閫外付種師道，宗社存亡，在此一舉，伏乞睿鑒！
　　吳敏俟欽宗閱畢，便奏道：「兵民有萬餘人，齊集宣德門。請陛下仍用李綱，臣無術遣散，恐防生變，望陛下詳察。」欽宗皺了一回眉，命召李邦彥入商。邦彥應召入朝，被兵民等瞧見，齊聲痛詈，且追且罵，並用亂石飛擲。邦彥面色如土，疾驅乃免。至入見時，尚自抖著，不能出聲。殿前都指揮王宗濋，請欽宗仍用李綱，欽宗沒法，乃傳旨召綱。內侍朱拱之奉旨出召，徐徐後行，被大眾亂拳交揮，頓時毆死，踏成肉餅，並捶殺內侍數十人。知開封府王時雍麾眾使退，眾不肯從，至戶部尚書聶昌傳出諭旨，仍復綱官，兼充京城四壁防禦使，眾始歡聲呼萬歲。嗣又求見種老相公，當由聶昌轉奏，促師道入城彈壓。師道乘車馳至，眾褰簾審視道：「這果是我種老相公呢！」乃欣然散去。
　　越日詔下，飭捕擅殺內侍的首惡，並禁伏闕上書。王時雍且欲盡罪太學諸生，於是士民又復大嘩。欽宗又遣聶昌宣諭，令靜心求學，毋干朝政。且言將用楊時為國子監祭酒，即有所陳，亦可由時代奏。諸生都大喜道：「龜山先生到來，尚有何說！我等自然奉命承教了。」看官道龜山先生為誰？原來楊時別號叫作龜山，他是南劍州人氏，與謝良佐、游酢、呂大臨三人，同為程門高弟。程顥歿後，時又師事程頤，冬夜與游酢進謁，頤偶瞑坐，時與酢侍立不去。至頤醒，覺門外已雪深三尺，頤很為嘉歎，盡傳所學。及頤於大觀初年病逝，世稱伊川先生，並謂伊川學術，惟謝、游、呂、楊四子，最得真傳，因亦稱為程門四先生。〔不特補敘程伊川，並及謝、游、呂諸人。〕宣和元年，蔡京聞時名，薦為秘書郎，〔京非知賢，為沽名計耳。〕尋進邇英殿說書。至京城圍急，時又請黜內侍，修戰備，欽宗命為右諫議大夫，兼官侍講。此次太學生等請留李綱，朝議以為暴動，時復上言：「諸生忠事朝廷，非有他意，但擇老成碩望的士人，命為監督，自不致軼出範圍。」欽宗因有意用時，至聶昌復旨，並為陳述太學生情狀，隨即命時兼國子監祭酒。並除元祐黨籍學術諸禁，令追封范仲淹、司馬光、張商英等人。
　　會金營遣宇文虛中還都，並令王汭復來催割三鎮地，及易質親王。欽宗遂命徽宗第五子肅王樞代質，並詔割三鎮畀金。王汭返報斡離不，斡離不接見肅王，乃將康王、張邦昌放還。且聞李綱復用，守備嚴固，遂不待金幣數足，遣使告辭，以肅王北去，京城解嚴。御史中丞呂好問進諫道：「金人得志，益輕中國，秋冬必傾國而來，當速講求軍備，毋再貽誤。」欽宗不從，惟頒詔大赦，除一切弊政。〔賊出尚不知關門。〕李邦彥為言路所劾，出知鄧州。張邦昌進任太宰，吳敏為少宰，李綱知樞密院事，耿南仲、李梲為尚書左右丞。會姚古、種師中及府州將折彥質引兵入援，凡十餘萬人，至汴城下，李綱請詔古等追敵，乘間掩擊。張邦昌以為不可，遣令還鎮。且罷種師道官。未幾，有金使自雲中來，言奉粘沒喝軍令，來索金幣。輔臣說他要索無禮，拘住來使。粘沒喝即分兵向南北關。平陽府叛卒，竟引入關中。粘沒喝見關城堅固，非常雄踞，不禁歎息道：「關險如此，令我軍得安然度越，南朝可謂無人了。」〔水陸皆然，反令外人竊歎。〕知威勝軍李植，聞金兵過關，急忙迎降。金兵遂攻下隆德府，知府張確自盡。嗣聞澤州一帶，守備尚固，乃仍退還雲中，圍攻太原。欽宗以金兵未歸，召群臣會議，三鎮應否當割。中書侍郎徐處仁道：「敵已敗盟，奈何還要割三鎮？」吳敏亦言：「三鎮決不可棄。」且薦處仁可相。於是欽宗又復變計。因張邦昌、李梲二人夙主和議，將他免職，擢處仁為太宰，唐恪為中書侍郎，何　為尚書右丞，許翰同知樞密院事，並下詔道：
　　金人要盟，終不可保。今粘沒喝深入，南陷隆德，先敗盟約，朕夙夜追咎，已黜罷原主議和之臣。其太原、中山、河間三鎮，保塞陵寢所在，誓當固守。
　　詔既下，起種師道為河東、河北宣撫使，出屯渭州。姚古為河北制置使，率兵援太原。種師中為副使，率兵援中山、河間。師中渡河，追斡離不出北鄙，乃令還師。姚古亦克復隆德府，及威勝軍，扼守南北關。欽宗聞得捷報，心下頓慰，遂擬迎還太上皇。
　　時太上皇至南京，與都中消息久已不通，因此訛言百出，不是說上皇復辟，就是說童貫謀變。欽宗也覺疑懼，授聶昌為東南發運使，往討陰謀。虧得李綱從旁諫止，自請往迎，欽宗乃命綱迎歸上皇。上皇以久絕音信，並紛更舊政為詰問，經綱一一解釋，才無異辭，當即啟駕還都。欽宗迎奉如儀，立皇子諶為太子。諶係皇后朱氏所生，素得徽宗鍾愛，賜號嫡皇孫，所以上皇還朝，特立為儲貳，以便侍奉上皇。〔未必為此，殆所以杜復辟之謀。〕右諫議大夫楊時，奏劾童貫、梁師成等罪狀，侍御史孫覿等復極論蔡京父子罪惡，乃貶梁師成為彰化軍節度副使，蔡京為秘書監，童貫為左衛上將軍，蔡攸為大中大夫。已而太學生陳東，布衣張炳，又力陳梁師成等罪惡，遂遣開封吏追殺師成，並籍沒家產，再貶蔡京為崇信軍節度副使，童貫為昭化軍節度副使。京天姿凶譎，四握政權，流毒四方，天下共恨。貫握兵二十年，與京表裡為奸，且專結後宮嬪妃，饋遺不絕，左右婦寺，交口稱譽，因此大得主眷，權傾一時，內外百官，多出貫門，窮奸稔惡，擢髮難數。都門早有歌謠道：「打破筒，撥了菜，便是人間好世界。」筒與菜，暗寓二姓。
　　自有詔再貶，言官樂得彈劾，就是京、貫私黨，亦唯恐禍及己身，交章攻訐，乃復竄京儋州，賜京子攸、翛自盡。翛平時稍持正論，聞命後，恰慨然道：「誤國如此，死亦何憾！」遂服毒而死。攸尚猶豫未決，左右授以繩，乃自縊。京不日道死。季子絛亦竄死白州。惟鞗以尚主免流，餘子及諸孫，皆分徙遠方，遇赦不赦。童貫亦被竄吉陽軍。貫行至南雄州，忽有京吏到來，向他拜謁，謂：「有旨賜大王茶藥，將宣召赴闕，命為河北宣撫。小吏因先來馳賀，明日中使可到了。」貫撚鬚笑道：「又卻是少我不得。」隨令京吏留著，佇裝以待。
　　次日上午，果來了御史張澂。貫亟出相迎，澂命他跪聽詔書，詔中數他十罪，將要宣畢，那京吏從外馳入，拔出快刀，竟梟貫首。看官道這京吏為誰？乃是張澂的隨行官。澂恐貫多詭計，且握兵已久，未肯受刑，因先遣隨吏馳往，偽言紿貫，免得生變。〔奉旨誅惡，尚須用計，貫之勢燄可知。〕相傳貫狀貌魁梧，頤下生鬚十數，皮骨勁如鐵，不類閹人。受誅後，澂即函首馳歸。還有梁方平、趙良嗣等，亦次第誅死，朱勔亦伏誅，惟高俅善終，但追削太尉官銜罷了。
　　只是舊賊雖去，新賊又生，耿南仲、唐恪等並起用事，楊時在諫垣僅九十日，以被劾致仕。種師道薦用河南人尹焞，也是程門高弟。焞奉召至京，因見朝局未定，仍然乞歸。王安石《字說》，雖已禁用，但尚從祀文廟，只罷他配享孔子。最失策的一著，是戰備未修，邊防不固，反欲守三鎮，逐強寇，日促姚古、種師中等進軍太原。有分教：
　　老將喪軀灰眾志，強鄰增燄敢重來。
　　太原一戰，宋軍敗績，種師中陣亡，金兵遂又分道進攻了。欲知詳細情形，再看第六十一回。
　　〔金兵南下，圍攻汴都，此時尚欲議和，其何能及？《禮》曰：「天子死社稷。」與其偷生以苟活，何若拚死以求存！況文有李綱，武有種師道，並有勤王兵一、二十萬，接踵而至，試問長驅深入，後無援應之金軍，能久頓城下否乎？陳東一疏，最中要害，果能依議而行，則寇必失望而去，不敢再來，而宋以李綱為相，種師道為將，誅賊臣，斥群奸，繕甲兵，搜卒乘，雖有十金，猶足御之，惜乎欽宗之不悟也。惟其不悟，故寇臨城下，謀無一斷，寇去而猜疑如故，即舉京、貫等而誅黜之，仍不足振士氣，快人心。矧尚有耿南仲、唐恪、何　諸人，其誤國與六賊相等耶？讀此回已令人憤惋不置。〕