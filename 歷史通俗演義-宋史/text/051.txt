
			　　卻說徽宗再相蔡京，復用京私親為龍圖閣學士，兼官侍讀，看官道是何人？乃是京長子蔡攸。攸在元符中，曾派監在京裁造院，徽宗尚在端邸，每退朝遇攸，攸必下馬拱立，當經端邸左右，稟明係蔡京長子，徽宗嘉他有禮，記憶胸中。即位後擢為鴻臚丞，賜進士出身，進授秘書郎，歷官集賢殿修撰。此時復升任學士，父子專寵，勢益薰人。攸毫無學術，唯採獻花石禽鳥，取悅主心，京亦仍守故智，專以誘致蠻夷，捏造祥瑞，哄動徽宗侈心。邊臣暗承京旨，或報稱某蠻內附，或奏言某夷乞降，其實統是金錢買囑，何曾是威德服人？還有甚麼黃河清，甚麼甘露降，甚麼祥雲現，甚麼靈芝瑞穀，甚麼雙頭蓮，甚麼連理木，甚麼牛生麒麟，禽產鳳凰，外臣接連入奏，蔡京接連表賀。〔都是他一人主使。〕既而都水使者趙霆，自黃河得一異龜，身有兩首，賫呈宮廷，蔡京即入賀道：「這是齊小白所謂象罔，見者主霸，臣敢為陛下賀。」〔齊小白所見，乃是委蛇，並非象罔，且徽宗已撫有中國，降而為霸，亦何足賀？〕徽宗方喜諭道：「這也賴卿等輔導呢！」京拜謝而退。忽鄭居中入奏道：「物只一首，今忽有二，明是反常為妖，令人駭異。京乃稱為瑞物，居心殆不可問呢！」〔一語已足。〕徽宗轉喜為驚道：「如卿言，乃是不祥之物。」說至此，即命內侍道，速將兩首龜拋棄金明池，不要留置大內。內侍領旨，攜龜自去。越日，竟降旨一道，命鄭居中同知樞密院事。〔好官想到手了。〕蔡京聞悉情形，很是怏怏。
　　過了數月，又有人獻上玉印，長約六寸，上有篆文，係是「承天福延萬億永無極」九字。〔龜不可欺，再用秦璽故智。〕徽宗賜名鎮國寶，復選良工，另鑄六印，仿合秦制天子六璽成數，與元符時所得秦璽，共稱八寶。進蔡京為太尉。至大觀二年元日，徽宗御大慶殿，祗受八寶，赦天下罪囚，文武進位一等。蔡京得晉爵太師，童貫竟加節度使，宣撫如故。未幾，貫復奏克復洮州，詔授貫為檢校司空。〔宦官得授使相，以此為始。〕又擢京私黨林攄為中書侍郎，余深為尚書左丞。
　　先是河南妖人張懷素，自言能知未來事，與蔡京兄弟秘密交通。至懷素謀為不軌，事發被誅，獄連蔡京兄弟，並及鄧洵武諸人。洵武坐罪免官，蔡卞亦落職，京亦非常憂慮，虧得御史中丞及開封尹林攄同治是獄，替京掩覆，京乃免坐。由是京與余、林兩人，結為死友，極力援引，遂得輔政。
　　是時尚書左丞張康國，已進知樞密院事。他本由蔡京薦引，不次超遷，及既任樞密，又與京互爭權勢，各分門戶，有時入謁徽宗，免不得詆毀蔡京。徽宗也覺京驕橫，密令康國監伺，且諭言：「卿果盡力，當代京為相。」康國喜躍得很，日伺蔡京舉動，稍有所聞，即行密報。〔〕翻手為雲覆手雨，是小人常態。〕蔡京也已察悉，遂引吳執中為中丞，囑令彈劾康國。哪知康國已得消息，竟爾先發制人，趁著徽宗視朝，亟趨入，跪奏道：「執中今日入對，必替京論臣。臣情願避位，免受京怨。」徽宗道：「朕自有主張，卿毋多慮！」康國退值殿廬，執中果然進見，面陳康國過失。徽宗不待詞畢，便怒目道：「你敢受人唆使，來進讒言麼？朕看你不配做中丞，與我滾出去罷！」執中撞了一鼻子灰，叩首退朝，面如土色。是夕，即有詔譴責執中，出知滁州。〔做蔡家狗應該如此。〕
　　看官試想！這陰謀詭計的蔡京，遭此挫，怎肯干休？於是千方百計的謀害康國。康國恰也小心防備，無如明槍易躲，暗箭難防，就使凡百慎密，保不住有一疏。一日，康國入朝，退趨殿廬，不過飲茗一杯，俄覺腹中大痛，狂叫欲絕。不到半時，已是仰天吐舌，好似牛喘一般。殿廬直役的人，慌忙舁他至待漏院，甫經入室，兩眼一睜，頓覺嗚呼哀哉，大命告終。廷臣聞康國暴死，料知中毒，但也不便明言。徽宗聞報，暗暗驚異，表面上只好照例優恤，追贈開府儀同三司，且給他一個美諡，叫作文簡，算是了局，〔語帶雙敲，莫非諷刺，〕所有康國遺缺，即命鄭居中代任，別用管師仁同知院事。
　　會集英殿臚唱貢士，當由中書侍郎林攄，傳報姓名，貢士中有姓甄名盎，攄卻讀甄為煙，讀盎為央。徽宗方御殿閱冊，不禁笑語道：「卿誤認了。」攄尚以為是，並不謝過。〔字且未識，奈何入任中書？〕同列在旁匿笑，攄且抗聲道：「殿上怎得失儀！」大眾聞了此言，很是不平，當由御史劾他寡學，並且倨傲不恭，失人臣禮。乃罷攄職，降為提舉洞霄宮。用余深為中書侍郎，薛昂為尚書左丞。昂亦京黨，舉家不敢言京字，倘或誤及，輒加笞責。昂自誤說，即自批頰。京喜他恭順，薦擢是職。惟鄭居中既秉權樞府，與蔡京本有夙嫌，暗地裡指使臺諫，陳京罪惡。中丞石公弼，殿中侍御史張克公等，受居中囑托，挨次劾京，連上數十本，尚未見報。又經居中賣通方士郭天信密陳日中有黑子，為宰輔欺君預兆。徽宗正寵信天信，不免驚心，乃罷京為太乙宮使，改封楚國公，朔望入朝。殿中侍御史洪彥升、毛注等，申論京罪，請立遣出都。太學生陳朝老等，又上陣京惡，共積十四款，由小子揭綱如下：
　　瀆上帝　罔君父　結奧援　輕爵祿　廣費用　變法度　妄制作　喜導諛　箝臺諫　熾親黨　長奔競　崇釋老　　窮土木　矜遠略
　　結末數語，是引用《左傳》成文，有「投諸四裔，以禦魑魅」等詞。徽宗只命京致仕，仍留京師，用何執中為尚書左僕射，兼門下侍郎。陳朝老又上言執中才不勝任，徽宗不從。到了大觀四年夏季，彗星出現奎婁間，徽宗援照舊例，避殿減膳，令侍從官直陳闕失。〔有名無實，終歸無益。〕石公弼、毛注等遂極論京罪，張克公說京不軌不忠，多至數十事，因貶京為太子少保，出居杭州。余深失一黨援，心不自安，亦上疏乞罷，出知青州。
　　時張商英調知杭州，過闕賜對，語中頗不直蔡京，暗合帝意，遂留居政府，命為中書侍郎。商英因將京時苛政，奏改數條，中外頗以為賢。徽宗遂進商英為尚書右僕射，可巧彗星隱沒，久旱逢雨，一班趨炎附熱的狗官，稱為天人相應，歸功君相，連徽宗亦欣慰異常，親書商霖二字，作為賜品。〔傳說恐未必如此。〕商英益懷感激，大加改革，將蔡京所立諸法，次第罷除。並勸徽宗節華侈，息土木，抑僥倖，一時推為至言。〔為節取計，亦應嘉許。〕徽宗初甚信任，後來覺得不甚適意，漸漸的討厭起來。〔主德之替，即誤於此。〕左僕射何執中本是蔡京同黨，所有一切主張，概從京舊，偏商英硬來作梗，大違初心，遂與鄭居中互為勾結，想把商英推翻，便好由居中接任。且因王皇后崩逝，已隔二年，〔王后崩逝，在大觀二年秋季，此處乃是補筆。〕眼見得中宮位置，是鄭貴妃接替。居中與貴妃同宗，更多一重希望，所以與執中聯同一氣，日攻商英短處。
　　果然大觀四年十月，鄭貴妃竟受冊為后。居中以為時機已熟，稍稍著手，便好將商英捋去，穩穩的做右相了。不料鄭皇后密白徽宗言：「外戚不當預政，必欲用居中，寧可改任他職。」徽宗竟毅然下詔，罷居中為觀文殿大學士，以吳居厚知樞密院事。居中接詔大驚，明知鄭后恃寵沽名，因此改任。但為此一激，越覺遷怒商英。先令言官劾他門下客唐庚，由提舉京畿常平倉，竄知惠州，再由中丞張克公劾奏商英與郭天信往來，致觸動徽宗疑忌。竟免商英職，出知河南府，尋復貶為崇信軍節度使。天信亦安置單州。原來徽宗在潛邸時，天信曾說他當居天位，嗣因所言果驗，因得上寵。此時恐商英亦有異徵，為天信所賞識，乃將他二人相繼黜逐，免滋後患。其實統是輔臣爭寵，巧為排擠，有甚麼意外情事呢！〔商英免職，似不甚惜，但何執中等且不若商英，豈不可歎？〕
　　商英既去，何執中仍得專政，蔡京貽書執中，請他援引。執中卻也有意，但又恐蔡京入都，未免掣肘，因此躊躇未決。可巧檢校司空童貫奉命使遼，帶了一個遼臣馬植，回至汴都，竟將馬植薦做大官，一面召還蔡京，復太師銜，做一個好幫手，鬧出那助金滅遼、引金亡宋的大把戲來。〔好筆仗。〕
　　小子於遼邦情事，已有好幾回未曾談及，此處接敘宋、遼交涉，理應補敘略跡，以便前後接洽。自神宗信王安石言，割新疆地七百里畀遼，遼人才無異議。〔應四十回。〕遼主洪基，有后蕭氏，才貌超群，工詩文，好音樂，頗得主寵。偏北院樞密使耶律乙辛，〔一譯作耶律伊遜。〕專權怙勢，忌后明敏，陰與宮婢單登等定謀，誣后與伶官趙惟一私通。洪基不辨真偽，即將趙惟一繫獄，囑耶律乙辛審問。病鬼碰著閻羅王，還有甚麼希望？三木交逼，屈打成招，當由乙辛冤枉定讞，將惟一置諸極刑，連家族一併駢戮。那時害得這貌賽西施、才侔道韞的蕭皇后，不明不白，無處伸訴，只好解帶自經，死於非命。〔可憐可恫。〕蕭后生子名濬，已立為太子，乙辛恐他報復，密令私黨蕭霞抹〔一作蕭薩滿。〕進妹為后，讒間東宮。洪基正在懷疑，那護衛耶律查剌〔查剌一譯作扎拉。〕因乙辛囑委，誣告都宮使耶律撒剌〔撒剌一譯作薩喇。〕及忽古〔一譯作和爾郭。〕等，密謀廢立。洪基又信為實事，廢濬為庶人，徙錮上京。乙辛確是凶狠，待濬就道，竟遣力士行刺途中，可憐濬與妃子蕭氏同被殺死。濬子延禧未曾隨徙，幼育宮中，乙辛又欲謀害，虧得宣徽使蕭兀納、〔一作烏納。〕夷離畢、〔一作伊勒希巴。〕蕭陶愧〔隗一作海。〕等，密諫洪基，請保護皇孫，為他日立嫡地步。
　　洪基猶豫未決，會出獵黑山，見扈從官屬，多隨乙辛馬後，方有些猜忌起來，遂改任乙辛知南院大王事。乙辛入謝，洪基即令出居興中府，並逐乙辛餘黨，追諡蕭后為宣懿皇后，濬為昭懷太子，封延禧為梁王。延禧年僅六歲，洪基令甲士為衛，格外保育。後來聞乙辛私鬻禁物，擅藏兵甲，即將他削職幽禁，已而伏誅。
　　徽宗元年，遼主洪基病死，孫延禧嗣立，自稱為天祚帝，與宋仍修舊好。延禧時已逾冠，在位荒淫，不問國事。東北有女真部，乘機崛起，勢燄日張。女真舊為靺鞨，屬通古斯族，世居混同江東部，素為小夷，與中國不通聞問。唐開元中，部酋始通譯入朝，拜為勃利州刺史。五季時，始稱女真。遼興北方，威行朔漠，女真已分南北兩部。南部屬遼，稱熟女真；北部不為遼屬，號生女真。
　　生女真中有完顏部酋長名烏古迺，〔一作烏古鼐。〕雄鷙過人，役屬附近部落，遼欲從事羈縻，命為生女真節度使。自是始置官屬，修弓矢，備器械，漸致盛強。烏古迺死，子劾里缽嗣。〔劾里缽一譯作合理博。〕劾里缽死，弟頗剌淑嗣。〔頗剌淑一譯作蒲拉舒。〕頗剌淑復傳弟盈哥。〔一譯作盈格。〕盈哥勇武，兼得兄子阿骨打〔一譯作阿骨達，係烏古迺次子。〕為輔，威聲漸震。
　　徽宗崇寧元年，遼將蕭海里〔一譯哈里。〕謀叛，亡入女真阿典部。〔阿典一譯作阿克占。〕遣族人斡達剌〔一譯作烏達喇。〕往見盈哥，約同舉兵。盈哥不從，竟將斡達剌囚住，轉報遼主。遼主延禧已遣兵追捕海里，因接盈哥來使，遂命他夾攻，勿得縱逸。盈哥乃募兵千餘人，率同阿骨打，進擊海里。既至阿典部，見海里正與遼兵交戰，遼兵紛紛退後，勢將敗走。盈哥遂語阿骨打道：「遼稱大國，為何兵士這般無用？」〔見笑大方。〕阿骨打答道：「不若令他退兵，我看取海里首如囊中物，讓我去打一仗罷！」盈哥乃登高呼道：「遼兵且退，待我軍獨擒海里。」
　　遼兵正苦不能支，驀聞有人呼退，當即勒兵卻回。阿骨打即麾眾上前，一場廝殺，把海里部下打得七顛八倒。海里見不可敵，策馬返奔，哪知背後一聲箭響，急欲閃避，已經中頸，當時忍不住痛，翻身落馬。部下正想趨救，但見一大將躍馬過來，左手執弓，右手舞刀，刀光閃閃生芒，哪個還敢近前？大將不慌不忙，跳下了馬，把海里一刀兩段，割取首級，上馬自去。看官不必細問，便可知是阿骨打。〔筆亦有芒。〕阿骨打既殺死海里，餘眾自然潰散，當由盈哥函海里首，獻與遼主。遼主大喜，賞賚從優。但遼兵疲弱的情形，已被女真瞧破機關，看得不值一戰了。
　　未幾盈哥又死，兄子烏雅束繼立，〔烏雅束一作烏雅舒，係烏古迺長子。〕東和高麗，北收諸部，漸有與遼爭衡的狀態。童貫鎮西已久，稍稍得志西羌，遂以為遼亦可圖，因表請願為遼使，借覘虛實。時徽宗又改元政和，正想出點風頭，點綴國慶，便遣端明殿學士鄭允中充賀遼主生辰使，童貫為副。兩使道出蘆溝，遇著遼人馬植，自言曾為光祿卿，因見遼勢將亡，不得不去逆效順。〔甘背祖國，其心可知。〕貫與語大悅，至入賀禮畢，即載植俱歸，令易姓名為李良嗣，登諸薦書。植本遼國大族，確是做過光祿卿，不過由他品行卑污，且有內亂情事，因此不齒人類。貫視為奇才，即令他獻滅燕策略，謂：「遼主荒淫失道，女真恨遼人切骨。若天朝自萊登涉海，結好女真，與約攻遼，不怕遼不滅亡。」徽宗令輔臣會議，有反對的，有贊同的，彼此相持不決。乃復召植入朝，由徽宗親詢方略。植對道：「遼國必亡，陛下若代天譴責，以治攻亂，眼見得王師一出，遼人必壺漿來迎。既可拯遼民困苦，又可復中國舊疆。此機一失，恐女真得志，先行入遼，情勢便與今不同了。」徽宗很是心歡，即面授秘書丞，賜姓趙氏，都人因呼他為趙良嗣。未幾又擢為右文殿修撰，寖加寵眷。小子有詩歎道：
　　無端引得敵臣來，異類寧皆杞梓材。
　　莫道圖燕奇策在，須知肇禍已成胎。
　　良嗣既用，蔡京復來，宋廷又鬧個不休，容小子至下回陳明。
　　〔徽宗即位以後，所用宰輔，除韓忠彥外，無一非小人。蔡京固小人之尤者也，何執中、張康國、鄭居中，張商英等，皆京之具體耳。何執中始終善京，固不必說，張康國、鄭居中、張商英三人，始而附京，繼而攻京，附京者為干祿計，攻京者亦曷嘗不為干祿計耶？小人不能容君子，並且不能容小人，利欲之心一勝，雖屬同類，亦必排擊之而後快。徽宗忽信忽疑，正中小人揣摩之術，彼消則此長，彼長則此消，同室操戈，而國是已不可復問矣。童貫以刑餘腐豎，居然授之節鉞，廁列三公。藝祖以來，寧有是例？彼方沾沾然狃於小捷，侈言圖遼，而不齒人類之馬植，遂得倖進宋廷，夤緣求合。試思小人且不能容小人，而豈能用君子耶？公相有蔡京，媼相有童貫，雖欲不亡，寧可得哉？