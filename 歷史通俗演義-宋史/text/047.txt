
			　　卻說章惇、蔡卞等，欲誣宣仁太后，遂與邢恕、郝隨等定謀，只說司馬光，劉摯、梁燾、劉大防等，曾勾通崇慶宮內侍陳衍，密謀廢立。崇慶宮係宣仁太后所居，陳衍為宮中幹役，時已得罪，發配朱崖。尚有內侍張士良，從前亦與衍同職，外調郴州。章惇遣使召還，令蔡京、安惇審問。京、惇高坐堂上，旁置鼎鑊刀鋸，非常嚴厲，方召士良入訊，大聲語道：「你肯說一有字，即還舊職。若諱有為無，國法具在，請你一試！」〔全是脅迫。〕士良仰天大哭道：「太皇太后不可誣，天地神祗不可欺，士良情願受刑，不敢妄供！」京等脅逼再三，士良抵死不認。〔好士良。〕京與惇無供可錄，只奏衍疏隔兩宮，斥逐隨龍內侍劉瑗等人，翦除人主心腹羽翼，謀為大逆，例應處死。哲宗神志顛倒，居然批准下來，章惇、蔡卞遂擅擬草詔，呈入御覽，議廢宣仁為庶人。哲宗在燈下展覽，正在遲疑未決，忽有內侍宣太后旨，傳帝入見。哲宗即往謁太后，太后道：「我曾日侍崇慶宮，天日在上，哪有廢立的遺言？我刻已就寢，猝聞此事，令我心悸不休。試想宣仁太后待帝甚厚，尚有不測的變動，他日還有我麼？」言下帶著慘容。哲宗連稱不敢，既而退還御寢，即將惇、卞擬詔，就燈下毀去。郝隨在旁窺見，即往告惇、卞。次日，惇、卞再行具狀，堅請施行，哲宗不待閱畢，已勃然怒道：「汝等不欲朕入英宗廟麼？」撕奏擲地，事乃得寢。〔既知惇、卞虛誣，奈何尚不加罪？〕這且慢表。
　　且說哲宗元符元年，夏主秉常病殂，子乾順嗣立，遣使至汴都告哀。哲宗仍冊封乾順為夏王，乾順申謝封冊，并歸永樂俘虜。當時曾給還四砦，〔見四十五回。〕令彼此畫界自守，夏人得步進步，屢思侵軼界外，所以畫界問題，始終未定。不過元祐年間，宋廷稱治，夏人尚不敢深擾。至紹聖改元，屢求塞門二砦，願以蘭州邊境為易，廷議不許。紹聖三年，乾順奉母梁氏，〔秉常母姓梁，乾順母亦姓梁。〕率眾五十萬，大入鄜延，西自順寧招安砦，東自黑水、安定，中自塞門、龍安、金明以南，二百里間，烽煙不絕。乾順子母親督枹鼓，縱騎四掠，前隊攻金明，後隊駐龍安，宋將調集邊兵，掩擊夏人，反為所敗，金明被陷，守兵二千五百人，盡行陷沒，只五人得脫。城中糧五萬石，草十萬束，統被掠去，將官張輿戰死。
　　時呂惠卿調任鄜延經略使，正擬請諸路出兵，往援金明，忽由夏人放還俘卒，頸上置有一書，兩手尚被縛著。當經惠卿左右，替他解縛，並取來書呈上。惠卿當然展閱，但見書中略云：
　　夏國昨與朝廷議疆埸事，惟小有不同，方行理究，不意朝廷改悔，卻於坐團鋪處立界。本國以恭順之故，亦黽勉聽從，亦於境內立數堡以護耕。而鄜延出兵，悉行平蕩，又數數入界殺掠，國人共憤，欲取延州。終以恭順，止取金明一砦，以示兵鋒，終不失臣子之節也。〔調侃語。〕
　　惠卿覽畢，問明還卒，方知夏人已經退去，乃將來書齎送樞密院，院吏匿不上聞。越年，知渭州章楶，獻平夏策，請築城葫蘆河川，扼據形勝，嚴拒夏人。章惇與楶同宗，接得此書，稱為奇計。當即請命哲宗，依議施行。〔與宰相同宗，自有好處。〕楶遂檄令熙河、秦鳳、環慶、鄜延四路人馬，繕理他砦數十所，佯示怯弱，自率兵備齊板築，竟出葫蘆河川，造起兩座城牆。一座在石門峽江口，一座在好水河北面。端的是據山為城，因河為池。夏人聞章楶築砦，即來襲擊，被章楶設伏掩殺，驅退夏人。
　　二旬又二日，築城告竣，取名平夏城靈平砦，當下拜表上聞。章惇遂請絕夏人歲賜，命沿邊諸路，擇視要隘，次第築城，共五十餘所。〔總不免勞民傷財。〕於是鄜延經略使呂惠卿，乘勢圖功，疏請諸路合兵，出討夏罪。哲宗立即批准，並飭河東、環慶各軍，盡聽惠卿節制。惠卿遣將官王愍，攻奪宥州，嗣復奏築威戎、威羗二城。詔進惠卿銀紫光祿大夫，其餘築城諸將士，爵賞有差。到了元符元年冬季，夏人復寇平夏城，章楶仍用埋伏計，就城外十里間，三覆以待，命偏將折可適帶領前軍，向前誘敵，只准敗，不准勝。夏將嵬名阿理，〔一譯作威明阿密。〕素有勇名，仗著一身膂力，超躍而來。折可適率軍攔截，不到數合，便即奔回。嵬名阿理不知是計，急麾軍追趕，後隊的夏監軍，名叫妹勒都逋，〔一譯作穆爾圖卜。〕聞先鋒得勝，也鼓勇隨來。章楶在山岡遙望，見夏兵被折可適誘入，已到第二層伏兵境內，當即燃炮為號，一聲爆響，伏兵齊起，把夏兵衝作數段。嵬名阿理尚不知死活，只管舞動大刀，東挑西撥，宋軍奮力兜拿，一時恰不能近身。章楶命弓弩手一齊注射，箭如飛蝗，饒你夏先鋒力大無窮，熬不住數支箭鏃，頓時中矢落馬，被宋軍活捉住了。妹勒都逋也被第三層伏兵圍住，捨命衝突，竟不能脫，只好束手受擒。夏兵大敗，死亡過半。〔章楶好算能軍。〕這次戰勝夏人，所有夏國精銳，多半陷沒，夏人為之氣奪。
　　章楶飛書奏捷，哲宗御紫宸殿受賀。章楶請乘勝平夏，令章楶便宜行事。楶乃創設西安州，並添築蕩羗、天都、臨羗、橫嶺諸砦，及通會、寧韋、定戎諸堡，著著進逼。夏主乾順不禁畏懼，復值國母梁氏身亡，越覺乏人主張，遂遣使向遼乞援。遼遣簽書樞密院事蕭德崇至宋，代為議和，詔令郭知章持書覆遼，略言：「夏人若果出至誠，悔過謝罪，應當予以自新，再修前好。」於是夏主遣使告哀，上表謝過，朝議許夏通好，令再進誓表，仍給歲賜，西陲少安。
　　未幾，又有吐蕃戰事。自王韶倡復河湟，縶歸木征，因功封樞密副使後，〔應三十九回。〕旋與王安石有隙，出知洪州，未幾遂死。韶將死時，生一背疽，終日閉目奄臥，嘗延醫就診，醫請開眼鑒色，韶謂一經開眼，即有許多斬頭截腳等人，立在眼前，所以眼中無病，也不敢開。醫生知為果報，勉強用藥，敷衍數日，疽潰而亡。〔為好殺者戒，故特補敘。〕時人聞韶暴死，相戒開邊。惟元祐二年，岷州將種誼復洮州，執吐蕃部族鬼章等，〔鬼章一譯作果莊。〕檻送京師。鬼章本熙河首領，王韶定熙河，嘗請封鬼章為刺史，鬼章總算投誠。會保順軍節度使董氈病卒，養子阿裡骨嗣位，〔阿裡骨一譯作額爾古。〕阿裡骨誘使鬼章，入據洮河。至鬼章被擒，哲宗加恩赦宥，遣居秦州，令招子結咓齪，及部屬自贖。阿裡骨頗也知懼，上表謝罪，詔令照常納貢，不再加兵。阿裡骨旋死，傳子轄征。〔一譯作轄戩。〕轄征暴虐，部曲攜貳，大酋沁牟欽氈〔一譯作星摩沁占。〕等，陰蓄異謀，慮轄征叔父蘇南黨征雄武過人，不為所制，遂日進讒言，哄動轄征加罪叔父。轄征昏憒異常，竟將叔父殺死，且翦滅餘黨，獨籛羅結〔一譯作沁魯克節。〕投奔溪巴溫。〔一譯作希卜溫。〕溪巴溫係董氈疏族，曾居隴逋部，役屬土人，籛羅結奔至，為溪巴溫設法略地，與他長子杓桚攻入轄征屬境，奪據溪哥城。
　　轄征出兵掩討，攻殺杓桚，籛羅結轉奔河州。洮西安撫使兼知河州王贍，收為臂助，密議攻取青唐，獻策朝廷。章惇正貪功黷武，力言此議可行，於是王贍遂引軍趨邈川。邈川為青唐要口，轄征雖設兵防守，猝聞王贍軍至，不及預防，嚇得倉皇失措。王贍督兵攻城，並射書招降。守兵知不可支，情願投順，遂開城迎納贍軍。轄征在青唐聞報，慌忙調兵抵敵，哪知號令不靈，無人聽命，他窮急無法，不得已單身潛出，竟至邈川乞降。贍收納轄征，露布奏捷，詔命胡宗回統領熙河，節制諸部。王贍以功由己立，不蒙特賞，反來一胡宗回，權出己上，心中很是不平，乃逗兵不進。沁牟欽氈等竟迎溪巴溫入青唐，立木征子隴桚〔一譯作隆咱爾。〕為主，勢燄復熾。宗回督贍進攻，贍尚未肯受命，尋由朝旨催促，贍乃進薄青唐。隴桚及沁牟欽氈因急切無從固守，勉強出降。〔為後文伏筆。〕贍遂入據青唐城，馳書奏聞，詔改青唐為鄯州，命王贍知州事；邈川為湟州，命王厚知州事。當時中外智士，已料二酋乞降，非出本心，將來必有變動，不但青唐不能久據，就是邈川亦恐不可守。王贍等但顧目前，未遑後計，哪裡防到後文這一著哩？這且待後再詳。
　　且說哲宗廢去孟后，未免自悔，蹉跎三年，未聞繼立中宮。劉賢妃日夕覬望，格外獻媚，終不得冊立消息，再囑內侍郝隨、劉友端，并首相章惇，內外請求，亦不見允。累得這位劉美人，徬徨憂慮，悵斷秋波，就中只有一線希望，乃是後宮嬪御，未育一男。哲宗年早逾冠，尚乏儲嗣，若得誕生麟兒，這中宮虛懸的位置，不屬劉妃，將屬何人？天下事無巧不成話，那劉妃果然懷妊，東禱西祀，期得一子，至十月滿足，臨盆分娩，竟產下一位郎君。這番喜事非同小可，劉妃原是心歡，哲宗亦甚快慰。於是宮廷章奏，一日數上，迭請立劉妃為后。哲宗乃命禮官備儀，冊立劉氏為皇后，右正言鄒浩，抗疏諫阻道：
　　立后以配天子，安得不審？今為天下擇母，而所立乃賢妃，一時公議，莫不疑惑，誠以國家自有仁宗故事，不可不遵用之爾。蓋郭后與尚美人爭寵，仁宗既廢后，並斥美人，所以示公也。及立后則不選於妃嬪，而卜於貴族，所以遠嫌，所以為天下後世法也。陛下之廢孟氏，與郭后無以異，果與賢妃爭寵而致罪乎？抑亦不然也？二者必居一於此矣。孟氏垂廢之初，天下孰不疑立賢妃為后，及請詔書，有「別選賢族」之語，又聞陛下臨朝慨歎，以為國家不幸。至於宗景立妾，怒而罪之，於是天下始釋然不疑，今竟立之，豈不上累聖德？臣觀白麻所言，不過稱其有子，及引永平、祥符事以為證，臣請論其所以然：若曰有子可以為后，則永平貴人未嘗有子也，所以立者，以德冠後宮故也。祥符德妃，亦未嘗有子，所以立者，以鍾英甲族故也。又況貴人實馬援之女，德妃無廢后之嫌，逈與今日事體不同，頃年冬，妃從享景靈宮，是日雷變甚異，今宣制之後，霖雨飛雹，自奏告天地宗廟以來，陰霪不止。上天之意，豈不昭然？考之人事既如彼，求之天意又如此，望不以一時致命為難，而以萬世公議為可畏，追停冊禮，如初詔行之。
　　哲宗覽奏至此，即召鄒浩入問道：「這也是祖宗故事，並非朕所獨創哩！」浩對道：「祖宗大德，可法甚多，陛下未嘗遵行，乃獨取及小疵，恐後世難免遺議呢！」哲宗聞言變色，至鄒浩退朝，再閱浩疏，躊躇數四，若有所思，因將原疏發交中書，飭令復議。看官！試想廢后立后，多半是章惇構成，此次幸已成功，偏來了一個鄒浩，還想從旁撓阻，哪得不令惇忿恨？當下極端痛詆，力斥鄒浩狂妄，請加嚴懲！哲宗本是個沒主意的傀儡，看到疏，又覺鄒浩多言，確是有罪，遂將他削職除名，羈管新州。尚書右丞黃履入諫道：「浩感陛下知遇，犯顏納忠，陛下反欲置諸死地。此後盈廷臣子，將視為大戒，怎敢與陛下再論得失呢？願陛下改賜善地，毋負孤忠！」〔強盜也發善心麼？〕哲宗不從，反出履知亳州。
　　先是陽翟人田畫，為前樞密使田況從子，議論慷慨，與鄒浩友善，互相砥礪。元符中，畫入監京城門，往語浩道：「君為何官？此時尚作寒蟬仗馬麼？」浩答道：「待得當進言，勉報君友。」至劉后將立，畫語僚輩道：「志完再若不言，我當與他絕交了。」志完即鄒浩表字，及浩以力諫得罪，畫已病歸許邸，聞浩出京，力疾往迎。浩對他流涕，畫正色道：「志完太沒氣節了！假使你隱默不言，苟全祿位，一旦遇著寒疾，五日不出汗，便當死去，豈必嶺海外能死人麼？古人有言：『烈士徇名』，君勿自悔前事，恐完名全節的事情，尚不止此哩！」浩乃爽然謝教。浩有母張氏，當浩除諫官時，曾面囑道：「諫官責在規君，你果能竭忠報國，無愧公論，我亦喜慰，你不必別生顧慮呢！」宗正寺簿王回，聞浩母言，很是感歎。及浩南遷，人莫敢顧，回獨集友醵資，替浩治裝，往來經理，且慰安浩母。邏卒以聞，被逮繫獄。回從容對簿，御史問回曾否通謀？回慨然道：「回實與聞，怎敢相欺！」遂誦浩所上章疏，先後約二千言，獄上除名。回即徒步出都，坦然自去。〔浩有賢母，並有賢友，亦足自慰。〕
　　哲宗因冊后詔下，擇日御文德殿，親授劉后冊寶。禮成，宮廷慶賀，歡宴數日。蛾眉不肯讓人，狐媚竟能惑主，數年怨忿，一旦銷除，正是吐氣揚眉，說不盡的快活。哪知福兮禍伏，樂極悲生，劉后生子名茂，才經二月有餘，忽生了一種奇疾，終日啼哭，飲食不進，太醫都不能療治，竟爾夭逝。劉后悲不自勝，徒喚奈何。〔人力尚可強為，天命如何挽救？〕偏偏福無雙至，禍不單行，皇子茂殤逝後，哲宗也生起病來，好容易延過元符二年，到了三年元日，臥牀不起，免朝賀禮。御醫等日夕診視，參苓雜進，龜鹿齊投，用遍延齡妙藥，終不能挽回壽數。正月八日，哲宗駕崩，享年只二十有五。總計哲宗在位，改元二次，閱一十五年。小子有詩歎道：
　　治亂都緣主德分，不孫不子不成君。
　　宮闈更乏刑于化，宋室從茲益泯棼。
　　哲宗已崩，尚無儲貳，不得不請出向太后，定議立君。究竟何人嗣位，待至下回說明。
　　〔夏主乾順，沖年嗣立，即奉母梁氏，率兵五十萬寇邊，其藐宋也實甚。縱還俘卒，貽書惠卿，語多調侃，彼心目中豈尚有上國耶？章楶定計築寨，連破夏眾，擒悍寇，翦夏卒，雖不免勞師費財，而夏人奪氣，悔罪投誠，西陲得無事者數年，楶之功固有足多者。若夫王贍之議取青唐，情形與西夏不同，夏敢寇邊，其曲在夏，青唐雖自相殘害，於宋無關得失，貿貿然興兵出塞，據邈川，入青唐，僥倖取勝，曾亦思取之甚易，守之實難乎？然則章楶、王贍同一用兵，而功過之辨，固自判然，正不待下文之得而復失，始知其未克有成也。劉妃專寵，竟得冊立，鄒浩力諫不從，為劉氏計，樂何如之？然子茂遽夭，哲宗旋逝，天下事以陰謀竊取，僥倖成功者，終未能長享幸福，人亦何不援以自鑒耶？吉凶禍福，憑之於理，世有循理而乏善報者，未有蔑理而成善果者也。