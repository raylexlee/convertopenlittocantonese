
			　　卻說交趾自黎桓篡國，翦滅丁氏世祚，宋廷不遑討罪，竟將錯便錯，封桓為交趾郡王。〔應第十五回。〕桓死，子龍鉞嗣，龍鉞弟龍廷，殺兄自立，入貢宋廷，宋仍封他為王，且賜名至忠。〔不有兄弟，何有君臣？〕既而交州大校李公蘊，又弒了龍廷，遣使入貢，依然受宋封冊，嗣復晉封南平王。公蘊傳子德政，德政傳子日尊，均襲南平王原爵。日尊又傳子乾德，神宗封他為郡王，乾德修貢如故。適章惇收峒蠻，熊本平瀘夷，王韶又克河州，邊功迭著，恩賞從隆。於是知邕州蕭注也豔羨起來，居然欲南平交趾，獻策徼功。及神宗召他入問，他又一味支吾，說不出甚麼方法。〔徒知迎合，有何良策？〕偏度支判官沈起，大言不慚，竟視南交為囊中物。〔硬要來出風頭。〕神宗以為有才，便命他出知桂州。起既抵任，遣使入溪峒募集土丁，編為保伍，令出屯廣南，派設指揮二十員，分督部眾，又在融州強置城寨，殺交人千數。交趾王乾德，奉表陳訴，神宗也覺無理可說，只好歸咎沈起，把他罷職，另調知處州劉彝，往代起任。
　　彝到桂州，雖奏罷廣南屯兵，恰仍遣槍杖手，分戍邊隘。復聽偏校言論，大造戈船，似乎有立平南交的意思。交人入境互市，被他拒絕，又沿途派置巡邏，不准交趾通表。〔一蟹不如一蟹。〕於是交人大憤，竟分三道入寇。一自廣府，一自欽州，一自崑崙關，連陷欽、濂二州，殺死土丁八千人。宋廷接到邊警，把彝除名，並再貶沈起，安置郢州。〔初則所用非人，致啟邊釁，繼則後先加罰，益張寇燄，是謂一誤再誤。〕交人不肯罷手，竟入逼邕州。知州蘇緘，悉力拒守，一面向各處乞援，哪知附近州吏，統是一班行尸走肉的人物，袖手旁觀，坐聽成敗。緘雖日夕抵禦，究竟寡不敵眾，看看糧竭矢窮，料已不能再守，乃命家屬三十六人，先行自盡，一一埋置坎中，然後縱火自焚。城中兵民，感緘忠義，無一降寇。至交人攻入，所有城內五萬八千餘人，被交人屠戮殆盡。〔這都是沈、劉二人害他。〕這一番失敗，非同小可，神宗得了消息，不勝驚悼，有詔贈緘奉國節度使，賜諡忠勇，授天章閣待制趙卨為招討使，宦官領嘉州防禦使李憲為副，往討交趾。
　　卨與憲議事不合，因上言：「憲係內侍，不便掌兵，請另行簡命！」神宗乃召卨入問道：「李憲既不便偕行，由卿另舉一人便了。」卨對道：「據臣愚見，莫如宣徽使郭逵，他熟識邊情，定能勝任。臣才不及逵，伏乞命逵為使。臣願為副！」〔頗能讓賢。〕神宗准奏，改易詔命。及郭逵陛辭，請調鄜延、河東舊吏士，隨軍南下，亦奉諭照允，並賜宴便殿，特給中軍旗章劍甲，借示威寵。逵申謝即行，與趙卨一同前往。會交人露布，傳達汴都，略言：「中國遂行新法，大擾民生，因特地出兵，來相救濟」等語。王安石見了很是恚怒，至親草勑牘，極力詆斥，且令郭逵檄諭占城、占臘〔即真臘國。〕二國，夾擊交州。逵率軍行至長沙，依令馳檄，並遣裨將往攻欽廉，自與卨西向進發，將至富良江，接到欽廉捷報，兩州已克復了。
　　逵乘勢進兵，到了江邊，遙見敵艦紛至，帆檣如林，艦中滿載兵甲，來勢甚銳，倒不禁疑慮起來。當下與趙卨商議道：「南蠻狡悍，鼓銳前來，急切難與爭鋒，看來我軍是不能速渡哩，應如何設法，方可破敵？」卨答道：「不如先造攻具，毀壞蠻船，再出奇兵逆擊，無慮不勝。」逵欣然道：「就照此辦理罷！請君督行便是。」卨唯唯而出，即分遣將吏，登山伐木，製成機械，運至江濱，用石發機，拋擊如雨。蠻船未曾預防，遭此一擊，統害得帆折檣摧，七顛八倒。卨已備著大筏，選銳卒萬人，乘筏急攻，交人正慮船破，修補不及，怎禁得宋軍駛至，亂砍亂剁？霎時間各船大亂，紛紛潰散。偽太子洪真，尚擬勒兵截殺，親登船樓，指揮左右，不料一箭飛來，正中要害，當即墮船斃命。蛇無頭不行，兵無主越亂，大家逃命要緊，除晦氣的蠻兵，殺死溺死，其餘都奔回交州去了。
　　宋軍奪住戰船數十艘，斬首數千級，各返報軍門，獻功陳績。卨一一記錄，轉達郭逵。逵飛章告捷，又與卨面商道：「此次戰勝，賊應喪膽，正好乘勢入攻。無如我軍遠來，觸犯煙瘴，非死即病。昨由我派吏查核，我軍本有八萬名，現已死亡逾萬，有一半也是病疫，這卻如何是好哩？」趙卨道：「既如此，且緩渡富良江，就在江北略地，借此示威。若李乾德肯來謝罪，我等就得休便休罷！」逵點首道：「我也這般想呢！」乃勒兵不渡，只分兵略定廣源州、門州、思浪州、蘇茂州及桄榔縣。李乾德卻也震懼，遣使奉表，詣軍門納款。郭逵、趙卨遂與來使議和，班師還朝。
　　廷臣又相率稱賀，神宗諭改廣源州為順州，赦乾德罪，復治沈起、劉彝開釁罪狀，安置隨、秀二州。〔討好反跌一交，我替二人呼枉。〕既而乾德遣使來貢，並歸所掠兵民，廷議以乾德悔罪投誠，賜還順州，尋復還他二州六縣，交趾算不復叛了。〔他本無叛意，因激之使成，誰生厲階，枉死若干兵士？〕
　　交事就緒，王安石也即罷相。原來呂惠卿既出知陳州，王雱尚欲傾害，事被惠卿所聞，即上訟安石方命矯令，罔上要君，並及雱搆陷情狀。神宗取示安石，安石為子辯誣，及退歸問雱，雱卻並不抵賴，且言必致死惠卿，方能洩恨。頓時父子相爭，惹起一場口角。雱盛年負氣，鬱鬱成疾，背上陡生巨疽，竟爾絕命。安石又悲不自勝，屢請解職。御史中丞鄧綰，恐安石一去，自己失勢，力請慰留安石，賜第京師。神宗心滋不悅，轉語安石。安石頗揣知上意，即還奏道：「綰為國司直，乃為宰臣乞恩，大傷國體，應聲罪遠斥為是。」神宗遂責綰論事薦人，不循守分，斥知虢州。〔可為逢迎者鑒。〕看官試想鄧綰是安石心腹，安石指斥鄧綰罪狀，明明是嘗試神宗，可巧弄假成真，教安石如何過得下去？當下申請辭職，神宗亦即允奏，以使相判江寧府，尋改集禧觀使。
　　安石既退處金陵，往往寫「福建子」三字。福建子是指呂惠卿，或竟直言「呂惠卿誤我」。惠卿再訐告安石，附陳安石私書，有無使上知，及勿令齊年知等語。神宗察知齊年二字，係指馮京一人，京與安石同年，自神宗覽到此書，方以京為賢，召知樞密院事。復因安石女夫吳充，素來中立，不附安石，特擢為同平章事。王珪亦由參政同升。充乃乞召司馬光、呂公著、韓維及薦孫覺、李常、程顥等數十人。神宗乃召呂公著知樞密院事，復進程顥判武學。
　　顥自扶溝縣入京，任事數日，即由李定、何正臣，劾他學術迂闊，趨向僻異。神宗又疑惑起來，竟命顥仍還原官。呂公著上疏諫阻，竟不得請。且擢用御史中丞蔡確為參政，蔡確由安石薦用，得任監察御史，初時很諂事安石，至安石罷相，他即追論安石過失，示不相同，〔即此一端，已見陰險。〕並排去知制誥熊本，中丞鄧潤甫，御史上官均，自己遂得代任御史中丞。神宗反加信任，竟命為參政。士大夫交口叱罵，確反自喜得計。吳充欲稍革新法，他又說是蕭規曹隨，宜遵前制，因此各種新法，仍舊履行。〔既論王安石，復勸吳充遵行新法，反覆無常，一至於此。〕
　　會中丞李定、御史舒亶，劾奏知湖州蘇軾怨謗君父，交通戚里。有詔逮軾入都，下付臺獄。看官道蘇軾如何得罪？由小子約略敘明。軾自杭徙徐，良徐徙湖，平居無事，每借著吟詠，譏諷朝政，嘗詠青苗云：「贏得兒童語音好，一年強半在城中。」詠課吏云：「讀書萬卷不讀律，致君堯舜終無術。」詠水利云：「東海若知明主意，應教斥鹵變桑田。」詠鹽禁云：「豈是聞韶解忘味，邇來三月食無鹽。」數詩傳誦一時。李定、舒亶因借端進讒，坐他誹謗不敬的罪名，竟欲置諸死地。
　　適太皇太后不豫，由神宗入問慈安，太皇太后道：「蘇軾兄弟初入制科，仁宗皇帝嘗欣慰道，『吾為子孫得兩宰相』。今聞逮軾下獄，莫非由讎人中傷麼？且文人詠詩，本是恆情。若必毛舉細故，羅織成罪，亦非人君慎獄憐才的道理，應熟察為是。」神宗聞言，總算唯唯受教。及退，復得吳充奏章，為軾力辯，乃不忍加軾死罪，擬從末減。既而同修起居注王安禮，復從旁入諫道：「自古以來，寬仁大度的主子，不以言語罪人。軾具有文才，自謂爵祿可以立致，今碌碌如此，不無怨望，所以托為諷詠，自寫牢騷。一旦逮獄加罪，恐後世謂陛下不能容才呢！」神宗道：「朕固不欲深譴，當為卿貰他罪名。但軾已激成眾怒，恐卿為軾辯，他人反欲害卿，願卿勿漏言，朕即有後命。」〔生殺大權，操諸君相之手，何憚何忌，乃戒他勿洩耶？〕
　　同平章事王珪，聞神宗有赦軾意，又舉軾詠檜詩，有「根到九泉無曲處，世間惟有蟄龍知」二語，遂說他確係不臣，非嚴譴不足示懲。神宗道：「軾自詠檜，何預朕事？卿等勿再吹毛索瘢哩！」〔文字不謹，禍足殺身，幸神宗尚有一隙之明，軾乃得徼彳幸不死。〕舒亶又奏稱駙馬都尉王詵輩，與軾交通聲氣，居然朋比。還有司馬光、張方平、范鎮、陳襄、劉摯等，托名老成正士，實與軾等同一舉動，隱相聯絡，均非嚴懲不可。神宗不從，但謫軾為黃州團練副使，本州安置。軾弟轍及王詵，皆連坐落職。張方平、司馬光、范鎮等二十二人俱罰銅。
　　先是軾被逮入都，親朋皆與軾絕交，未聞過視。至道出廣陵，獨有知揚州鮮于侁，親自往見。臺吏不許通問，侁乃歎息而去。揚州屬吏勸侁道：「公與軾相知有素，所有往來文字書牘，宜悉毀勿留，否則恐遭延累，後且得罪。」侁慨然道：「欺君負友，侁不忍為。若因忠義獲譴，後世自有定評，侁亦未嘗畏怯呢！」至是侁竟坐貶，黜令主管西京御史臺。
　　軾出獄赴黃州，豪曠不異往日，嘗手執竹杖，足踏芒鞋，與田父野老，優游山水間。且就東坡築室自居，因自號東坡居士。每有宴集，笑談不倦，或且醉墨淋漓，隨吟隨書。人有所乞，絕無吝色。就是供侍的營妓索題索書，無不立應，因此文名益盛。神宗以軾多才，擬再起用，終為王珪等所阻。
　　一日視朝，語王珪、蔡確道：「國史關係至為重大，應召蘇軾入京，令他纂成，方見潤色。」珪答道：「軾有重罪，不宜再召。」神宗道：「軾不宜召，且用曾鞏。」乃命鞏充史館修撰。鞏進太祖總論，神宗意尚未愜，遂手詔移軾汝州。詔中有「蘇軾黜居思咎，閱歲滋深，人才實難，不忍終棄」等語。軾受詔後，上書自陳貧士饑寒，惟有薄田數畝，坐落常州，乞恩准徙常，賜臣餘年云云。神宗即日報可，軾乃至常州居住。這是後話。
　　且說神宗在位十年，俱號熙寧，至十一年間，改為元豐元年。蘇軾被謫，乃是元豐二年間事。〔補敘歲序。〕未幾，宮中即遇大喪，太皇太后曹氏升遐而去，有司援劉后故例，擬定尊諡，乃是慈聖光獻四字。神宗素具孝思，服事太皇太后，無不曲意承歡；太皇太后亦慈愛性成，聞退朝稍晚，必親至屏扆間候矚，或且持膳餉帝。因此始終歡洽，毫無間言。舊例外家男子不得入謁，太皇太后有弟曹佾，曾任同中書門下平章事，神宗常入白太皇太后，可使入見。太皇太后道：「我朝宗法，怎敢有違？且我弟得躋貴顯，已屬逾分。所有國政，不應令他干涉，亦不准令他入宮。」〔密示防閒，確是良法。〕神宗受教而退。
　　及太皇太后違豫，乃由神宗申稟，得引佾入謁，談未數語，神宗先起，擬暫行退出，俾佾得略跡言情。不意太皇太后已語佾道：「此處非汝所得久留，應隨帝出去！」這兩語不但使佾伸舌，連神宗聽著，也為竦然。至太皇太后病劇，神宗侍疾寢門，衣不解帶，竟至匝旬。太皇太后崩，神宗哀慕逾恒，幾至毀瘠。一慈一孝，也可算作宋史的光榮了。〔特筆從長。〕嗣復推恩曹氏，進佾中書令，官家屬四十餘人，其間不無過濫，但為報本起見，不必苛議。〔力重孝字。〕況且曹佾有官無權，終身不聞侈汰，這也由曹氏一門猶知秉禮，所以除賢后外，尚有這賢子弟呢！〔極褒曹氏。〕
　　元豐三年，神宗擬改定官制，飭中書置局修訂，命翰林學士張璪、樞密副承旨張誠一主領局事。先是宋初官制，多承唐舊，但亦間有異同。三師〔太師、太傅、太保〕三公〔太尉、司徒、司空〕不常置，以同平章事為宰相，另置參知政事為副，中書門下，並列於外。別在禁中設置中書，與樞密院對持文武二柄，號為二府。天下財賦，悉隸三司。所有糾彈等事，仍屬御史臺掌管。他如三省、〔尚書令、侍中、中書令。〕六部、〔吏、戶、禮、兵、刑、工。〕九寺、〔太常、宗正、光祿、衛尉、太僕、大理、鴻臚、司農、大府。〕六監〔國子、少府、將作、軍器、都水、司天。〕等，往往由他官兼攝，不設專官。草詔屬知制誥及翰林學士兩職。知制誥掌外制，翰林學士掌內制，號為兩制。修史屬三館，便是昭文館、史館、集賢院。首相嘗充昭文館大學士，次相或充集賢院大學士。有時設置三相，即分領三館。館中各員多稱學士，必試而後命。一經此職，遂號名流。又有殿閣等官，亦分大學士及學士名稱，惟概無定員，大半由他官兼領虛名。〔前文未嘗敘明官制，此段原不可少。〕自經兩張改訂後，凡舊有虛銜，一律罷去。雜取唐、宋成規，自開府儀同三司，至將仕郎，分二十四階，如領侍中、中書令、同平章事等名，改為開府儀同三司，領左右僕射，改為特進，以下遞易有差。〔換湯不換藥，濟甚麼事？〕
　　神宗以新官制將行，欲兼用新舊二派，嘗語輔臣道：「御史大夫一職，非用司馬光不可。」時吳充已罷，惟王珪、蔡確兩人，相顧失色。原來神宗時代，朝右分新舊兩黨，新黨以王安石為首領，珪與確等，統傳安石衣缽，與舊黨積不相容。舊黨便是富弼、文彥博等一班老成，司馬光亦居要領，還有研究道學諸儒，也是主張守舊，與司馬光等政論相同。道學一派，由胡瑗、周敦頤開宗。胡瑗，泰州人，字翼之，湛深經學，范仲淹曾聘為蘇州教授，令諸子從學。知湖州滕宗諒，亦聘為教授，嘗立經義治事二齋，注重實學。嘉祐中擢為太子中允，與孫復同為國子監直講。嗣因老疾致仕，還家旋歿，世稱孫復為泰山先生、胡瑗為安定先生。周敦頤，濂溪人，字茂叔，歷任縣令州佐，所至有治績，平素愛蓮，因居蓮花峰下。南安通判程珦，與瑗交好，令二子顥、頤受業，顥嘗謂吾見濂溪先生，得吟風弄月以歸，幾有吾與點也的樂趣，熙寧六年病歿。同時有河南人邵雍，字堯夫，苦學成名，尤精易理，宋廷屢徵不至。程顥曾與雍議論數日，歎為內聖外王的學問。但性甘恬退，自名居室曰「安樂窩」。熙寧十年逝世，後來追諡康節。至若橫渠先生張載，字子厚，前文亦已提及，一出為官，見新法不善，即托疾歸家，著有《正蒙》、《西銘》等書，廣談性理，與邵雍同歲病終。這數人多反對新黨，所以屏跡終身。
　　二程兄弟，實得真傳，〔敘入此段，志道學諸儒之緣起。〕且與司馬光友善。王珪恐司馬光起用，舊派將連類同升，故與蔡確同一驚惶。及退朝後，珪尚怏怏不樂，那蔡確默籌一番，竟不禁大笑道：「有了有了！」〔奸狀如繪。〕正是：
　　畢竟憸人多譎智，全憑巧計作安排。
　　欲知蔡確的妙策，請看下回便知。
　　〔交趾屢行篡逆，宋廷未聞加討。至李公蘊篡國後，已歷三傳。乾德修貢，未嘗失職。乃獨欲出兵南征，開邊啟釁，創議者為蕭注，為沈起，為劉彝，實則皆誤於王安石，而成於神宗。邕州之陷，蘇緘闔門殉難，兵民被屠，至五萬八千餘口，誰為為之，一至於此？及神宗既厭安石，復擢用王珪、蔡確，曾亦憶珪、確兩人，為誰氏所引用耶？安石尚有好名之心，而珪與確則悍然不顧，隱嗾同黨，文致軾罪，微太皇太后言，雖有吳充、王安禮，恐亦難為軾解。是則免軾於死者，實出自太皇太后，於神宗無與也。然能受慈訓而赦才士，猶不失為孝思。著書人褒貶從嚴，有惡必貶，有善必揚，其寓勸世之意也深矣。入後附入兩片段文字，關係政治學術，閱者亦幸勿滑過可也。〕