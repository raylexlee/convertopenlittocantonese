
			　　卻說金婁室為吳玠所敗，退至咸陽，因見渭南義兵滿野，未敢遽渡，卻沿流而東。時河東經制使為王庶，連檄環慶帥王似，涇原帥席貢，追躡婁室。兩人不欲受庶節制，均不發兵。就是陝西制置使曲端，亦不欲屬庶。三將離心，適招寇虜。婁室並力攻鄜延，庶調兵扼守，那金兵恰轉犯晉寧，侵丹州，渡清水河，復破潼關。庶日移文，促曲端進兵，端不肯從，但遣吳玠復華州，自引兵迂道至襄樂，與鄜會師。及庶自往禦敵，偏婁室從間道出攻延安，庶急忙回援，延安已破，害得庶無處可歸。適知興元府王王燮率兵來會，庶乃把部兵付王燮，自率官屬等，赴襄樂勞軍，還想借重曲端，恢復威力。〔真是癡想。〕及和端相晤，端反責他失守延安，意欲將他謀死。幸庶自知不妙，將經制使印交與曲端，復拜表自劾。有詔降為京兆守，方得脫身自去。端尚欲拘住王王燮，令統制張中孚往召，且與語道：「王燮若不聽，可持頭來。」中孚到了慶陽，王燮已回興元去了。〔曲端為人，曲則有之，端則未也。〕
　　婁室復返寇晉寧軍，知軍事徐徽言，函約知府州折可求，夾攻金人。可求子彥文齎書往復可求，偏被金兵遇著，拘縶而去。婁室脅令作書招降可求，可求重子輕君，竟將所屬麟府三州，投降金軍。徽言曾與可求聯姻，婁室又使可求至城下，呼徽言與語，誘令降金。徽言不與多談，但引弓注射，可求急走。徽言乘勢出擊，掩他不備，大敗金兵，婁室退走十里下寨，其子竟死亂軍中。惟婁室痛子情深，恨不把晉寧軍吞下肚去，隨即搜補卒乘，仍復進攻。相持至三月餘，糧盡援絕，城遂被陷。徽言方欲自刎，金人猝至，擁挾以去。婁室尚欲脅降，徽言大罵，乃被殺死。統制孫昂以下，一概殉難。〔不肯埋沒忠臣，是作者本心。〕婁室又進破鄜、坊二州，未幾復破鞏州。秦、隴一帶，幾已無乾淨土了。
　　那時粘沒喝已與訛里朵相會，〔接應前回。〕合攻濮州，知州楊粹中登陴固守，夜命部將姚端潛劫金營。粘沒喝未曾預防，跣足走脫。嗣是攻城益急，月餘城陷，粹中被執不屈遇害。粘沒喝遂遣訛里朵攻大名，並檄兀朮再下河南。兀朮連陷開德府及相州，守臣王棣、趙不試相繼死節。訛里朵兵至大名城下，守臣張益謙欲遁。提刑郭永入阻道：「北京〔即指大名府。〕所以遮梁宋，敵或得志，朝廷危了。」益謙默然。郭永退出，急率兵守城，且募死士縋城南行，至行在告急。會大霧四塞，守卒迷茫，金兵緣梯登城，益謙慌忙迎降。訛里朵責他遲延，嚇得益謙跪求，歸咎郭永。可巧永亦被執，推至帳前，訛里朵問道：「你敢阻降麼？」永直認不諱。訛里朵道：「你若肯降，不失富貴。」永怒罵道：「無知狗彘，恨不能醢爾報國，尚欲我投降嗎？」訛里朵大憤，親拔劍殺死郭永，並令捕永家屬，一併屠害。
　　各處警報，接連傳到揚州，黃潛善多匿不上聞。高宗還道是金甌無缺，安享太平，且令潛善與伯彥為尚書左右僕射，兼門下中書侍郎。兩人入謝，高宗面諭道：「黃卿作左相，汪卿作右相，何患國事不濟！」〔彷彿夢境。〕兩人聽了，好似吃雪的涼，非常爽快。退朝後，毫無謀議，整日裡與嬌妻美妾，飲酒歡談。有時且至寺院中，聽老僧談經說法。蹉跎到建炎三年正月，忽屯兵滑州的王彥入覲高宗，先至汪、黃二相處敘談。甫經見面，即抗聲道：「寇勢日迫，未聞二公調將派兵，莫不是待敵自斃麼？」潛善沉著臉道：「有何禍事？」王彥禁不住冷笑道：「敵酋婁室擾秦、隴，訛里朵陷北京，兀朮下河南，想已早有軍報。近日粘沒喝又破延慶府，前鋒將及徐州，〔是事前未敘過，特借王彥說明，以省筆墨。〕二公也有耳目，難道癡聾不成？」伯彥插嘴道：「敵兵入境，全仗汝等守禦，為何只責備宰臣？」王彥道：「兩河義士，常延頸以望王師。我王彥日思北渡，無如各處將士，未必人人如彥，全仗二公輔導皇上，剴切下詔，會師北伐，庶有以作軍心，慰士望。今二公寂然不動，皇上因此無聞，從此過去，恐不特中原陸沉，連江南也不能保守呢！」汪、黃二人語塞，惟心下已忿恨得很，待王彥退後，即入奏高宗，說是王彥病狂，請降旨免對。高宗率爾准奏，即免令入覲，只命充御營平寇統領。彥遂稱疾辭官，奉詔致仕。
　　不到數日，粘沒喝已陷徐州，知州事王復一家遇害。韓世忠率師救濮，被粘沒喝回軍截擊，又遭敗衂，走保鹽城。粘沒喝遂取彭城，間道趨淮東，入泗州。高宗才聞警報，亟遣江、淮制置使劉光世，率兵守淮。敵尚未至，兵已先潰。粘沒喝長驅至楚州，守城朱琳出降，復乘勝南進，破天長軍，距揚州只數十里。內侍鄺詢聞警，忙入報高宗道：「寇已來了。」高宗也不及問明，急披甲乘馬，馳出城外。到了瓜州，得小舟渡江，隨行惟王淵、張俊，及內侍康履，並護聖軍卒數人，日暮始至鎮江府。〔都是汪、黃二相的功勞。〕黃潛善、汪伯彥尚率同僚，聽浮屠說法，聽罷返食。堂吏大呼道：「御駕已行了。」兩人相顧倉皇，不及會食，忙策馬南馳。隆祐太后及六宮妃嬪，幸有衛士護著，相繼出奔。居民各奪門逃走，互相蹴踏，死亡載道。司農卿黃鍔趨至江上，軍士誤作黃潛善，均戟指痛詈道：「誤國誤民，都出自汝，汝也有今日。」鍔方欲辯白姓名，誰知語未出口，頭已被斷了。〔同姓竟至受累。〕
　　時事起倉猝，朝廷儀物，多半委棄。太常少卿季陵亟取九廟神主以行，出城未數里，回望城中，已經煙燄沖天，令人可怖。驀聞後面喊聲大起，恐有金兵追來，急急向前逃竄，竟把那太祖神主，遺失道中。馳至鎮江，時已天明，見車駕又要啟行，探息緣由，才知高宗要奔向杭州了。原來高宗到了鎮江，權宿一宵。翌晨召群臣商議去留。吏部尚書呂頤浩乞請留蹕，為江北聲援，王淵獨言鎮江止可捍一面，若金人自通州渡江，佔據姑蘇，鎮江即不可保，不如錢塘有重江險阻，尚可無虞。〔你想保全性命，誰知天不容汝。〕高宗遂決意趨杭，留中書侍郎朱勝非駐守鎮江。江、淮制置使劉光世充行在五軍制置使，控扼江口。是夕即發鎮江，越四日次平江，又命朱勝非節制平江、秀州軍馬，張浚為副，留王淵守平江。又二日，進次崇德，拜呂頤浩為同簽書樞密院事，兼江、淮、兩浙制置使，還屯京口。又命張浚率兵八千守吳江。
　　嗣是一直到杭，就州治為行宮，下詔罪己，求直言，赦死罪以下，放還竄逐諸罪臣，獨李綱不赦。看官不必細問，便可知是汪、黃二人的計畫，想籍此以謝金人。〔自以為智，實是呆鳥。〕一面錄用張邦昌家屬，令閤門祗候劉俊民，持邦昌與金人約和書稿，赴金軍議和。〔專想此策。〕嗣接呂頤浩奏報，據言：「金人焚掠揚州，今已退去。臣已遣陳彥渡江收復揚州，借慰上意」云云。高宗稍稍放心。
　　中丞張澄，因劾汪、黃二人，有二十大罪。二人尚聯名具疏，但說是國家艱難，臣等不敢具文求退。高宗方覺二人姦偽，乃罷潛善知江寧府，伯彥知洪州，進朱勝非為尚書右僕射兼中書侍郎，王淵同簽書樞密院事。淵無甚威望，驟遷顯職，人懷不平。苗傅自負世將，劉正彥因招降劇盜，功大賞薄，每懷怨望。至是見王淵入任樞要，更憤恨得了不得，且疑他與內侍康履、藍珪勾通，因得此位。於是兩人密謀，先殺王淵，次殺履、珪。中大夫王世修，亦恨內侍專橫，與苗、劉聯絡一氣，協商既定，俟釁乃動。會召劉光世為殿前指揮使，百官入聽宣制，苗傅以為時機已至，遂與劉正彥定議，令王世修伏兵城北橋下，專待王淵退朝，就好動手。
　　王淵全未知曉，惘惘然進去，又惘惘然出來。甫經乘馬出城，那橋下的伏兵，頓時齊起，一擁上前，將王淵拖落馬下。劉正彥拔劍出鞘，立即砍死。當下與苗傅擁兵入城，直抵行宮門外，梟了淵首，號令行闕，且分頭搜捕內侍，擒斬了百餘人。康履聞變，飛報高宗。高宗嚇得滿身發抖，一些兒沒有擺佈。〔挖苦得很。〕朱勝非正入直行宮，忙趨至樓上，詰問傅等擅殺罪狀。傅抗聲道：「我當面奏皇上。」語未畢，中軍統制吳湛從內開門，引傅等進來。但聽得一片嘩聲，統說是要見駕。知杭州康永之，見事起急迫，無法攔阻，只好請高宗御樓慰諭。高宗不得已登樓，傅等望見黃蓋，還是山呼下拜。高宗憑欄問故，〔想此時尚在抖著。〕傅厲聲道：「陛下信任中官，賞罰不公。軍士有功，不聞加賞，內侍所主，盡可得官。黃潛善、汪伯彥誤國至此，尚未遠竄。王淵遇賊不戰，首先渡江，結交康履，乃除樞密。臣自陛下即位以來，功多賞薄，共抱不平。現已將王淵斬首，在宮外的中官，亦多誅訖。惟康履等猶在君側，乞縛付臣等，將他正法，聊謝三軍。」〔跡雖跋扈，語卻爽快。〕高宗亟語道：「潛善、伯彥已經罷斥，康履等即當重譴，卿等可還營聽命！」傅又道：「天下生靈無罪，乃害得肝腦塗地，這統由中官擅權的緣故。若不斬康履等人，臣等決不還營。」高宗沈吟不決，過了片時，傅等噪聲愈盛，沒奈何命湛執履，縛送樓下。傅手起刀落，將履砍成兩段，臠屍梟首，並懸闕門。
　　高宗仍命他還營，傅等尚是不依，且進言道：「陛下不當即大位，試思淵聖皇帝歸來，將若何處置？」高宗被他一詰，自覺無詞可對，只得命朱勝非縋至樓下，委曲曉諭。並授傅為承宣御營使都統制，劉正彥為副。傅乃請隆祐太后聽政，及遣人赴金議和。高宗准如所請，即下詔請隆祐太后垂簾。傅等聞詔，又復變卦，仍抗議道：「皇太子何妨嗣立，況道君皇帝，已有故事。」〔得步進步，乃成叛賊。〕勝非復縋城而上，還白高宗。高宗囁嚅道：「朕當退避，但須得太后手詔，方可舉行。」
　　乃遣門下侍郎顏岐入內，請太后御樓。太后已至，高宗起立楹側，從官請高宗還坐，高宗不禁嗚咽道：「恐朕已無坐處了。」〔誰叫你信用匪人。〕太后見危急萬分，乃棄肩輿下樓，出門面諭道：「自道君皇帝誤信姦臣，致釀大禍，並非關今上皇帝事。況今上初無失德，不過為汪、黃兩人所誤，今已竄逐，統制寧有不知麼？」傅答道：「臣等必欲太后聽政，奉皇子為帝。」太后道：「目今強敵當前，我一婦人，抱三歲兒決事，如何號令天下？且轉召敵人輕侮，此事未便率行。」〔恰是達理之言。〕傅等仍固執不從，太后顧勝非道：「今日正須大臣果斷，相公何寂無一言？」〔應該責備。〕勝非遽退，還白高宗道：「傅等腹心中有一王鈞甫，適語臣云：『二將忠心有餘，學識不足，』臣請陛下，靜圖將來，目下且權宜禪位。」高宗乃即提筆作詔，禪位皇子旉，請太后訓政。勝非奉詔出宣，傅等乃麾眾退去。
　　皇子旉即日嗣位，太后垂簾決事，尊高宗為睿聖仁孝皇帝，以顯寧寺為睿聖宮，頒詔大赦，改元明受，加苗傅為武當軍節度使，劉正彥為武成軍節度使，分竄內侍藍珪、曾澤等於嶺南諸州。傅遣人追還，一律殺斃。且欲挾太后幼主等轉幸徽、越，賴勝非婉諭禍福，才得罷議。越二日改元，赦書已達平江，留守張浚，秘不宣佈。既而得苗傅等所傳檄文，乃召守臣湯東野，及提刑趙哲，共謀討逆。巧值張俊引所部八千人，至平江來會張浚，〔兩張官名，音同字異，看官不要誤閱。〕浚與語朝事，涕交下。俊答道：「現有旨，令俊赴秦鳳，只准率三百人，餘眾分屬他將。想此必係叛賊忌俊，偽傳此詔，故特來此，與公一決。」浚即道：「誠如君言，我等已擬興兵問罪了。」俊拜泣道：「這是目前要計，但亦須由公濟以權變，免致驚動乘輿。」浚一再點首。
　　正商議間，忽由江寧傳到一函，由張浚啟閱，乃是呂頤浩來問消息。且言：「禪位一事，必有叛臣脅迫，應共圖入討」等語。這一書，適中張浚心坎，隨即作書答覆，約共起兵，並貽書劉光世，請他率師來會。嗣又恐傅等居中，或生他變，因特遣辯士馮幡，往說苗、劉不如反正。劉正彥乃令幡歸，約浚至杭面商。浚聞呂頤浩已誓師出發，且疏請復辟，遂也令張俊扼吳江上流，一面上復辟書，一面覆告正彥，只托言張俊驟回，人情震懼，不可不少留汎地，撫慰俊軍。會韓世忠自鹽城出海道，將赴行在，既至常熟，為張俊所聞，大喜道：「世忠到來，事無不濟了。」當下轉達張浚，招致世忠。世忠得浚書，用酒酹地，慨然道：「吾誓不與二賊共戴天。」隨即馳赴平江，入見張浚，帶哭帶語道：「今日舉義，世忠願與張浚共當此任，請公無慮！」浚亦淚下道：「得兩君力任艱難，自可無他患了。」遂大犒張俊、韓世忠兩軍，曉以大義，眾皆感憤。世忠因辭別張浚，率兵赴闕，浚戒世忠道：「投鼠忌器，此行不可過急，急轉生變。宜趨秀州據糧道，靜俟各軍到齊，方可偕行。」世忠受命而去。
　　到了秀州，稱疾不行，暗中恰大修戰具。苗傅等聞世忠南來，頗懷疑懼，欲拘他妻子為質。朱勝非忙語傅道：「世忠逗留秀州，還是首鼠兩端。若拘他妻孥，轉恐激成變釁。為今日計，不如令他妻子出迎世忠，好言慰撫。世忠能為公用，平江諸人都無能為了。」〔欺之以方，易令叛賊中計。〕傅喜道：「相公所言甚是。」當即入白太后，封世忠妻梁氏為安國夫人，令往迓世忠。看官道梁氏為何等人物？就是那巾幗英雄，著名南宋的梁紅玉。〔標明奇女，應用特筆。〕紅玉本京口娼家女，具有膽力，能挽弓注射，且通文墨，平素見少年子弟，類多白眼相待。自世忠在延安入伍，從軍南征方臘，還至京口，與紅玉相見。紅玉知非常人，慇懃款待。兩口兒語及戰技，差不多是文君逢司馬，紅拂遇藥師。〔為紅玉幸，亦為世忠幸。〕先是紅玉曾夢見黑虎一同臥著，驚醒後，很自驚異。及既見世忠，覺與夢兆相應。且因世忠尚無妻室，當即以終身相托。世忠也喜得佳耦，竟與聯姻。伉儷相諧，自不消說。未幾生下一子，取名彥直。至高宗即位應天，召世忠為左軍統制，世忠乃挈著妻孥，入備宿衛。嗣復外出禦寇，留妻子居南京。高宗遷揚州，奔杭州，梁氏母子當然隨帝南行。及受安國夫人的封誥，且命往迓世忠，梁氏巴不得有此一著。匆匆馳入宮中，謝過太后，即回家攜子，上馬疾驅出城。一日夜，趨至秀州，世忠大喜道：「天賜成功，令我妻子重聚，我更好安心討逆了。」未幾有詔促歸，年號列著明受二字。世忠怒道：「我知有建炎，不知有明受。」遂將來詔撕毀，並把來使斬訖。隨即通報張浚，指日進兵。
　　張浚因遣書苗、劉，聲斥罪狀。傅等得書，且怒且懼，乃遣弟竬、翊及馬柔吉等，率重兵扼臨平，並除張俊、韓世忠為節度使，獨謫張浚為黃州團練副使，安置郴州。浚等皆不受命，且草起討逆檄文，傳達遠邇，呂頤浩、劉光世亦相繼來會，遂以韓世忠為前軍，張俊為輔，劉光世為游擊，自與呂頤浩總領中軍，浩浩蕩蕩，由平江啟行。途次接太后手詔，命睿聖皇帝處分兵馬重事，張浚同知樞密院事，李邴、鄭瑴並同簽書樞密院事。各軍聞命，愈加踴躍，陸續南下。苗、劉聞報，均驚慌失措，朱勝非暗地竊笑道：「這兩兇真無能為。」〔你也非真大有為。〕苗、劉情急，只好與勝非熟商。勝非道：「為二公計，速自反正。否則各軍到來，同請復辟，公等將置身何地？」苗傅、劉正彥想了多時，委實沒法，不得已從勝非言，即召李邴、張守等，作百官奏章，及太后詔書，仍請睿聖皇帝復位。傅等且率百官朝睿聖宮。高宗漫言撫慰，苗、劉各用手加額道：「聖天子度量，原不可及呢！」
　　越日，太后下詔還政，朱勝非等迎高宗還行宮，御前殿，朝見百官。太后尚垂簾內坐，有詔復建炎年號，以苗傅為淮西制置使，劉正彥為副，進張浚知樞密院事。又越四日，太后撤簾，詔令張浚、呂頤浩入朝。張、呂等已至秀州，聞知此信，免不得集眾會議，商酌善後事宜，再定行止。正是：
　　復辟雖曾聞詔下，鋤奸非即罷兵時。
　　究竟行止如何，且看下回續表。
　　〔汪、黃佞臣也，而高宗信之。苗、劉逆臣也，而高宗用之。信佞臣適以召外侮，用逆臣適以釀內變。即位未幾，而外侮猝乘，內變又起。當乘馬疾馳之日，登樓慰諭之時，呼吸存亡，間不容髮，高宗曾亦自悔否耶？夫汪、黃無莽、懿之智，劉、苗無操、裕之權。駕馭有方，則四子皆僕隸耳，寧能誤人家國，肇禍蕭牆哉？惟倚佞臣為左右手，而後直臣退，外侮得以乘之；置逆臣於肘腋間，而後忠臣疏，內變得而脅之。假使天已棄宋，則高宗不死於外寇，必死於內訌，東南半壁，蓋早已糜爛矣。觀於此而知高宗之不死，蓋猶有天幸存焉。〕