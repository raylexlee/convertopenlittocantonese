
			　　卻說秦檜暈倒地上，頓時昏迷過去，不省人事。檜妻王氏及家人僕役等，疑他中風，慌忙扶救，一面召醫灌藥，好容易才得救醒。王氏將廷吏叱去，私問檜身所苦。檜不肯直說，但囑道：「快備後事，我已不能復活了。」〔到死不肯自陳罪惡，真是大奸。〕言已，又復暈去。再經王氏等極力呼號，方見他四肢顫動，與殺雞相似，口中模模糊糊的，說了幾聲饒命。王氏亦不禁毛骨俱悚，〔賊膽心虛。〕當令家人往延御醫。醫師王繼先，本是秦檜心腹，嘗在宮中伺察動靜，至是聞病，亟至就榻診治。秦檜忽雙目圓睜，呼他為岳少保，又忽呼他為施義士，既而又把趙鼎、王庶等官職名號，都叫了出來，連王繼先都嚇得心驚膽落，勉強擬了一方，慌忙趨出。檜服繼先藥，愈覺沉重，不是連聲呼痛，就是滿口呼冤，那身上的皮膚，忽紅忽青，隨時變色。
　　王氏等正在著忙，有門役報稱御駕到來，急命秦熺出外迎駕。至高宗入內問疾，檜稍覺清醒，〔想是皇帝到來，眾鬼退避。〕但口中已不能出詞，只對著高宗，流了幾點鼻涕眼淚。高宗便語秦熺道：「卿父病休，勢已垂危，看來是不能挽救了。」熺跪奏道：「臣父倘有不測，他日繼臣父後任，應屬何人？」〔居然想代父職。〕高宗搖首道：「這事非卿所應預聞。」言訖拂袖出室，乘輦還宮，當命直學士沈虛中草制，令檜父子致仕。表面上卻加封檜為建康郡王，火熹為少師。熺子塤、堪並提舉江州、太平興國宮。是夕，檜嚼舌而死。
　　檜居相位十九年，除一意主和外，專事摧殘善類，所有忠臣良將，誅斥殆盡。凡彈劾事件，均由檜親手撰奏，陰授言官。奏牘中羅織深文，朝臣多知為老秦手筆。一時輔政人員，不准多言。十餘年間，參政易至二十八人，而且賄賂公行，富可敵國，外國珍寶，死猶及門。高宗初奇檜，繼惡檜，後愛檜，晚復畏檜，一切舉措，輒受檜劫制。檜黨張扶請檜乘金根車，呂願中獻秦城王氣詩。檜竊自喜，幾欲效王莽、曹操故事。至暴死後，高宗語楊存中道：「朕今日始免靴中置刀了。」然尚贈檜申王，賜諡忠獻。至寧宗開禧二年，始追奪王爵。改諡繆醜。
　　張俊於檜死前一年，已經病死。檜妻王氏未幾亦死。獨万俟卨失秦檜歡，累貶至沅州。高宗因檜死擇相，還疑卨非檜黨，召為尚書右僕射，並同平章事，湯思退知樞密院事，張綱參知政事。湯思退向來附檜，檜臥病時，曾召囑後事，贈金千兩，思退不受。高宗聞卻金事，遂加拔擢。其實思退卻金，是怕檜故意嘗試，所以謝卻，並不是有心立異哩！沈該已列參政，本是個隨俗浮沉的人物，惟張綱曾為給事中，嫉檜乞休，家居已二十餘年，至是召為吏部侍郎，立升參政，頗有直聲。御史湯鵬舉等，得他為助，因累劾秦檜病國欺君、黨同伐異諸罪狀。乞黜退檜家姻黨。於是戶部侍郎曹泳謫竄新州，端明殿學士鄭仲熊，侍御史徐嘉，右正言張扶，及待制呂願中等，相繼斥逐。趙汾、趙令礻今免罪出獄，李孟堅及王之奇兄弟，許令自便。復張浚、胡寅、洪皓、張九成等原官，遷還李光、胡銓於近州，又追復趙鼎，鄭剛中等官爵。
　　浚既復官，擬因喪母歸葬，適值高宗因彗出求言，浚不待啟行，即上言：「沈該、万俟卨、湯思退等，未饜眾望，難勝相位。且金人無厭，恐又將啟釁用兵，宜亟任賢才，以期安攘」云云。〔此老也算好事。〕看官你想沈該、万俟卨、湯思退三人能不動惱麼？万俟卨尤為忿懣，亟嗾臺官劾浚，說他煽惑人心，搖動國是，因復將浚安置永州。〔三次至永，莫非有緣。〕既而卨亦暴死。卨與張俊，均附檜殺飛，所以後世於岳王墓前，特鑄鐵人四個作長跪狀，男三女一，三男即秦檜、張俊、万俟卨，一女即檜妻王氏，時人詠岳王墓詩有云：「青山有幸埋忠骨，白鐵無辜鑄佞臣」，二句膾炙人口。檜墓在江寧，至明成化年間，為盜所發，竊得珍寶，值資巨萬。盜被執，有司飭吏往驗，見檜與妻王氏，各僭用水銀為殮，面色如生。當下碎屍投廁，且減輕盜罪，大眾稱為快事。〔千百年後，猶令人恨視逆檜夫婦，賊男賊女，其可為乎？〕
　　閒文少表，且說万俟卨既死，湯思退繼代卨任，張綱罷職，用吏部尚書陳康伯為代。思退主和固位，與秦檜、万俟卨相同；沈該無所建白，旅進旅退，朝廷幸還無事。至紹興二十九年，該以貪冒被劾，落職致仕。思退轉左僕射，康伯進右僕射。是年為韋太后八十壽期，行慶祝禮，不意祝嘏方終，大喪繼起。太后不豫數日，竟崩逝慈寧宮。高宗事母甚謹，自迎歸后，先意承志，惟恐不及，及居喪悲慟不已，諡曰顯仁，葬永佑陵旁。時高宗年已五十有餘，仍無子嗣，高宗意早屬瑗，起初為秦檜所制，故爾遷延。檜死後，復恐母意未合，且有吳后養子璩同時長養，亦加封恩平郡王。東西開府，左右兩難，所以仍然延宕。及母后既崩，密問吏部尚書張燾，求定大計。燾逆揣上意，便進言道：「立儲為國家大事，今日國計，無過於此。請早就兩邸中，擇人建立！」高宗喜道：「朕亦早有此意，俟來春飭議典禮。」燾頓首而退。
　　高宗已明知璩不及瑗，惟恐吳后尚有異言，無以杜口，特出宮女二十人，分給普安、恩平兩邸中。璩得十女，左抱右擁，其樂陶陶；瑗得十女，卻仍令給役，毫不相犯。過了一年，高宗調回宮女，在瑗邸內十人，均尚完璧；在璩邸內十人，盡已破瓜。遂與吳后言及，決意立瑗。〔高宗擇嗣，亦可謂歷試諸艱。〕巧值利州提點刑獄范如圭，掇拾至和、嘉祐間名臣章奏，凡三十六篇，合為一編，囊封以獻。高宗知他有意諷諫，即日下詔，立普安郡王瑗為皇嗣，更名為瑋，加封璩開府儀同三司，判大宗正寺，改稱皇姪，仍將宮女一律給還。冊儲禮成，中外大悅。
　　忽由左相陳康伯入報高宗道：「陛下應亟籌邊，防金人要敗盟了。」湯思退在側，便怫然道：「去歲王倫使金，曾還言鄰國恭順，和好無他，不知今日有什麼敗盟消息？臣意以為沿邊將吏，貪功覬權，所以有此訛言。」康伯微笑道：「恐此番未必是訛傳了。」高宗道：「且待探問確實，再行計較。」陳、湯兩人，依次退出。已而敗盟警耗，日緊一日，侍御史陳俊卿，劾論思退巧詐傾邪，有意蒙蔽，思退因即免職。康伯轉任左僕射，參政朱倬，進任右僕射。飭利州西路都統吳拱，知襄陽府，派部兵三千戍邊，兵備始逐漸講求，南北又要開戰了。〔暫作一束。〕
　　看官！欲知金人敗盟的原故，說來又是話長，待小子補述出來。原來金主亶嗣位後，頗好文學，有志修文，在上京建立孔廟，求孔子支派四十九代孫偓，封為衍聖公。惟孔氏嫡派，從宋南渡，寓居衢州。〔今有衢州孔氏學。〕金本、兀朮兩人，內外夾輔，初政清明，吏民安堵，後來亶后裴滿氏〔一譯作費摩氏。〕干政，朝臣多購通內線，得叨榮寵。亶欲立繼嗣，為后所制，心懷抑鬱，因縱酒自遣。哪知杯中物足以消愁，亦足以惹禍。亶嗜酒無度，往往因醉使性，妄殺大臣，連宋使王倫，亦為所戮。自是上下離心，國勢漸衰。撻懶遺子勝花都郎君，〔撻懶被誅見七十五回。〕逃往西北，連結蒙古，屢寇金邊。蒙古民族，就是唐朝的室韋分部，向居斡難河、克魯倫河兩流域，遊牧為生。初屬遼，繼屬金，至哈不勒有眾數千，幫助撻懶遺胤，與金為敵。兀朮自汴京回國，特帶兵往勦，屢戰不勝，沒奈何與他講和，冊封哈不勒為蒙兀國王，〔蒙兀一作蒙輔。〕把西平、河北二十七團寨，盡行割畀，方得罷兵息民。〔插此數語，為蒙古肇兵張本。〕
　　兀朮班師，未幾病逝。金主亶用從弟迪古乃平章政事。迪古乃改名為亮，自以為派衍九潢，與金主同為太祖孫，有覬覦帝位的思想。平居陰結黨羽，攬竊大權，且與裴滿后有勾通情事，金主亶茫無所聞，且進亮為右丞相。亮生辰受賀，金主亶賜亮玉葉鶻廄馬，及宋司馬光畫像。後來聞裴滿后亦有私饋，因大起猜嫌，奪回賜物。亮本懷怨望，哪堪金主如此慢待，免不得挾恨愈深。金主亶弟常勝曾封胙王，頗有權力，亮日加讒間，只說胙王陰謀篡立，惹動主怒，立逮胙王下獄。可憐胙王不明不白，竟受了大逆不道的冤誣，活活處死。胙王妻名撤卯，本擬連坐，偏金主亶愛她美麗，竟赦罪入宮，令她侍寢。裴滿后頓懷醋意，詰問金主。金主方寵撤卯，視裴滿后如眼中釘，不待三言兩語，便拔出腰劍，把后砍死。又將德妃烏古論氏、〔一譯作烏庫哩氏。〕夾谷氏、〔一譯作瓜爾佳氏。〕張氏等，一併殺斃，居然把弟婦撤卯冊為中宮。〔已開逆亮先聲。〕
　　於是怨聲四起，物議沸騰，亮得乘間逞謀，暗結金主侍衛，作為內應。金主有護衛十人，衛長叫作僕散忽土，舊受幹本厚恩，幹本即亮父，亮遂倚為心腹。尚有衛士徒單，〔一作徒克坦。〕及阿里出虎，〔一作額勒楚克。〕與亮有姻戚誼，亦願為亮臂助。內侍大興國，及尚書省令史李老僧，也與亮聯合一氣，亮遂秘密合謀，竟做出一齣謀王殺宮的把戲來了。
　　金主亶皇統九年，即宋高宗紹興十九年十二月丁巳日，僕散忽土與阿里出虎入值宮中，待至二鼓，大興國盜出符鑰，偷啟宮門，亮與妹婿徒單貞，〔一作圖克坦貞。〕及平章政事秉德，左丞唐古辨，大理卿烏達、李老僧等，各懷利刃，魚貫而入。秉德、唐古辨曾受杖刑，怨恨金主，古辨本尚金主女，至此也為了私恨，竟欲剸刃乃翁。烏達係亮爪牙。當時守門禁卒，以古辨是國婿，亮係皇弟，俱屬至親懿戚，有何可疑？遂任他進去，直達寢殿，破扉逕入。金主驚起，索刀四覓無著，不由的慌了手腳。阿里出虎拔刀先刺，僕散忽土隨後繼進，立把金主砍翻地上。亮上前一刀，血濺滿面，稱帝十四年的金主亶嗚呼告終！〔咎由自取。〕亮麾眾出宮，詐傳金主詔旨，夜召群臣議事。
　　群臣尚未聞耗音，錯疑有特別大故，統共趕到。及至朝堂，方知亮欲稱帝。曹國王宗敏，左丞相宗賢，稍有異言，均被殺死。群臣相顧錯愕，莫敢再言。亮遂上登御座，竟自稱帝，命秉德為左丞相，唐古辨為右丞相，烏達為平章政事。廢故主亶為東昏王，獨諡裴滿后為悼平皇后，〔不忘舊情，惟撤卯不知如何處置？〕大赦國中，改元天德。〔何不改稱暴德。〕追尊父幹本為帝，廟號德宗。嫡母徒單氏〔一作徒克坦氏。〕及生母大氏，俱為太后。徒單氏居東宮，大氏居西宮，兩氏向來輯睦，毫無間言。及亮弒亶，徒單氏語亮道：「主雖失道，人臣究不應如此。」亮引為深憾。
　　及徒單氏生日，宮中大開筵宴，酒至半酣，大氏起座，跪進壽觴。徒單氏方與諸公主宗婦笑談，未及下視，大氏長跪片時，始為徒單氏所見，亟起身受觴。亮疑為故意，懷怒而出。次日，傳召諸公主宗婦，詰問何故笑語，一一加杖。大氏聞知，慌忙出阻。亮忿然道：「今日兒為皇帝，豈尚同前日麼？」及公主宗婦等忍痛而去，亮反大笑道：「好教她們知我厲害呢！」既而大殺宗室，把太宗子孫七十餘人，粘沒喝子孫三十餘人，一併屠戮，無一孑遺。諸宗室亦殺死五十餘人，又殺宗室左副元帥撤離喝等，夷滅家族，並因左丞相秉德，不先勸進，也將他一刀兩段，連親屬盡行駢誅。〔殺人之父，人亦殺其父，殺人之兄，人亦殺其兄，天道不為無知。〕
　　自是大興土木，留意聲色，遣左丞相張浩、右丞相張通古，調集諸路匠役，改築燕京宮室，一切制度，俱依汴京程式。宮殿遍飾黃金，加施五采，金屑在空中飛舞，幾如落雪。每殿需費以億萬計，稍不合意，即令拆造，務極華麗。金屋既成，當然要選集嬌娃，貯為妃妾。第一著下手，見叔母阿懶，饒有姿色，他即將叔父阿魯補殺死，據阿懶為己妾，封為昭妃。繼而一美不足，再求眾美，遂命徒單貞語宰輔道：「朕嗣續未廣，前所誅黨人諸婦，多朕中表親，可盡令入宮，備朕選納。」張浩等奉命維謹，即搜得罪婦百餘人，送入宮中。
　　亮仗著一雙色眼，東瞧西望，就中美麗，恰也不少。惟有四婦，尤為妖豔。一個是阿魯子莎魯啜妻，〔莎魯啜一譯作莎羅綽。〕一個是胡魯〔一譯作華喇與阿魯，皆太宗子。〕子胡里剌妻，〔胡里剌一譯作華喇。〕一個是胡里剌弟胡失打妻，〔胡失打一譯作呼達。〕一個是秉德弟嘉哩妻。四婦收入後宮，輪流取樂。嘉哩妻尤工淫媚，封為修儀。正在尋歡縱樂的時候，忽由烏達妻唐括定哥〔一譯作唐古定格。〕遣侍婢來朝，亮猛然記憶道：「不錯不錯，唐括定哥，我本與她約為夫婦，只因烏達有功，我不忍殺他，特調他為崇義軍制度使，令挈妻同去，免我眷戀。今唐括定哥願踐舊約，我也顧不得許多了。」遂宣來婢入見，且面諭道：「你歸報主母，她能自殺烏達，我定當納她為后，否則將族滅她家。」婢領命而去。
　　不到半月。唐括定哥果盛妝前來，亮見她杏臉桃腮，比前更豔，不由的摟抱入懷，笑顏問道：「你夫烏達現尚存否？」唐括定哥道：「上命難違，妾已將他縊死了。」亮大喜道：「好好！」隨即擁入幃中，重續舊歡。次日即封為貴妃，大加寵幸。偏唐括定哥素不安分，在家時與俊僕私通，唐括定哥入宮，俊僕亦隨入。亮雖寵幸唐括定哥，究竟有許多妃妾，總不免隨時應酬，唐括定哥不耐孤寂，乘隙與俊僕敘情，不料為亮所聞，立將俊僕杖死，連唐括定哥亦令自盡。〔淫婦該有此結果。〕唐括定哥既死，亮又不覺追悔，聞唐括定哥有妹，名叫唐括石哥，亦頗姣好，曾為秘書監完顏文妻。當即頒詔下去，令完顏文將妻獻出。完顏文只好奉詔，把唐括石哥獻將上去。亮見她綽約風流，不亞乃姊，即面授為麗妃，列入嬪嬙。已而亮憶及姊女蒲察乂察，〔一作富察徹辰。〕也有美色，惟已嫁乙剌補，〔一作伊里布。〕當令乙剌補出妻獻納，乙剌補亦不敢有違。嗣復聞濟南尹葛王烏祿〔一作烏魯。〕妻烏林荅氏，〔一譯作烏凌噶氏。〕儀容秀整，又遣使召令入宮。烏林荅氏泣語烏祿道：「我若不行，上必殺王，我當自勉，不致相累。」烏祿也不禁淚下。烏林荅氏復召王府臣僕道：「為我往禱東嶽，皇天后土，明鑒我心，我誓不失節哩！」言已，即與烏祿訣別，上車北行。到了良鄉，南向灑淚，暗中低語道：「我今日與大王長別了。」遂袖出一翦，刺喉殉節。〔難得有此貞媛。〕亮聞報，遷怒烏祿，竟將他降為曹國公，且大括宗室美婦，無論親戚姊妹，但有三分姿色，一古腦兒收入宮中，供他受用。
　　壽寧縣主什古，〔一作什貴。〕係斡離不女；靜樂縣主蒲剌〔一作希拉。〕及習撚，〔一作希延。〕係兀朮女；師古兒〔一作錫古蘭。〕係訛魯觀女、混同縣君莎里古貞〔一作蘇埒和琢。〕與妹餘都，〔一作伊都。〕係阿魯女，都是亮的從姊妹。郕國夫人崇節，〔一作重節。〕係蒲盧虎女孫，是亮姪女；張定安妻奈剌忽，〔一作鼐喇固。〕係太后大氏的兄嫂；蒲盧胡只〔一作富魯和琢。〕係麗妃石哥妹，均已適人，亮毫無忌恥，一律召入，逼與之淫。起初尚令她出入，隨後留在宮內，日夕淫恣。尤可怪的，是與婦女交合，必奏樂撤幃，令妃嬪列坐旁觀，且於臥榻前，遍設地衣，令各婦裸逐為戲。至淫興一發，即抱臥地上，赤體交歡。可憐這班含羞忍恥的婦女，只因一念貪生，沒奈何玉體橫陳，任他糟蹋。亮意尚未足，聞江南多美婦人，且有一劉貴妃寵冠宋宮，色藝無雙，意欲興兵南下，為劫掠計。
　　不料太后大氏，一病不起，彌留時，召亮至榻前，泣囑道：「我與徒單太后，始終和好，汝遷都燕京，獨將她留著會寧，未曾迎來。今我將死，不能見她一面，殊為可恨。此後汝須迎她到此，事她如事我一般，休要忘記！切囑切囑！」亮總算應命。及大氏已殂，喪葬禮畢，便親自往迎，命左右持杖二束，跪語徒單太后道：「亮自知不孝，久疏溫清，願太后懲罪加笞。」〔是一條苦肉計。〕徒單太后究是女流，見他這般認過，自然軟了心腸，便親掖亮起，且道：「百姓有克家子，尚不忍加笞，我有子如此，寧忍笞麼？」隨叱左右攜杖退去。當下偕亮至燕，入居壽康宮。亮貌極恭順，后出必隨，后起必扶，后有所需，嘗親自供奉。宮廷內外，盛稱亮孝，連徒單氏，亦喜慰非常。〔滿身作偽。〕
　　紹興三十一年，欽宗病死五國城，亮秘不報喪，但令簽書樞密院事高景山，右司員外郎王全，至宋賀天中節。臨行時，亮語王全道：「汝見宋主，可面責他沿邊買馬，招致叛亡，且毀去南京宮室，陰懷異志。如誠心修好，可速割漢、淮地畀我，方好贖罪。」全唯唯而出。到了臨安，入見高宗，即將亮言轉達。高宗道：「公亦北方名家，奈何出言背理。」全厲聲道：「汝國君臣，莫非因趙桓已死，敢生變志麼？」高宗聞此二語，立即起座入內，令輔臣詢明淵聖死耗，全答言死了數日。於是詔令舉哀，持服三年，尊諡淵聖廟號為欽宗。總計欽宗在位僅二年，被擄後，居金三十餘年，壽六十有一。小子有詩歎欽宗道：
　　臥車泣語已嫌遲，老死冰天苦自知。
　　和虜已成身不返，九哥畢竟太營私。
　　畢竟宋廷如何對付金使？且至下回表明。
　　〔高宗一生行事，惟擇立儲貳，最稱公允，其可以質天地告祖宗者，止此而已。然亦未始非由藝祖傳弟，不私神器，彼蒼者天，為藝祖後裔計，特隱牖高宗之私衷，令其獨斷不惑耳。不然，胡崇信奸邪，屈害忠良，甘為小朝廷以求活耶？金主亶始勤終怠，酗酒好色，身死亮手，實其自取。然族滅之慘，毋乃太酷。意者，由其父吳乞買滅遼侵宋，虐戾已甚，天特假手逆亮，以為好殺之報歟。且粘沒喝、斡離不席捲汴京，兀朮、撤離喝盡銳南牧，金源將帥，為宋害者，無逾四人。亮或族其家，或淫其女，自來夷狄烝報，未有如此之橫逆者也。天道豈果無憑乎？〕