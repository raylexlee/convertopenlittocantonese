
			　　卻說徽宗既信鄧洵武言，欲重用蔡京，且因京入都陳言，力請紹述，遂再詔改元，定為崇寧二字，隱示尊崇熙寧的意思。擢洵武為中書舍人給事中，兼職侍講，復蔡卞、邢恕、呂嘉問、安惇、蹇序辰官。罷禮部尚書豐稷，出知蘇州。再罷尚書左僕射韓忠彥，出知大名府，追貶司馬光、文彥博等四十四人官階，籍元祐、元符黨人，不得再與差遣。又詔司馬光等子弟，毋得官京師。進許將為門下侍郎，許益為中書侍郎，蔡京為尚書左丞，趙挺之為尚書右丞。自韓忠彥去位，惟曾布當國，力主紹述，因此熙豐邪黨，陸續進用。蔡京亦由布引入，但京本與布有隙，反日夜圖布，陰作以牛易羊的思想，布亦稍稍覺著，怎奈京已深得主眷，一時無從攆逐，只好虛與委蛇。京得任尚書左丞，居然在輔政地位，所有一切政事，布欲如何，京必反抗，所以常有齟齬。會布擬進陳佑甫為戶部侍郎，佑甫係布婿父，與布為兒女親家，京遂乘隙入奏道：「爵祿乃是公器，奈何使宰相私給親家？」〔語甚中聽。〕布忿然道：「京與卞係是兄弟，如何亦得同朝？佑甫雖係布親家，但才足勝任，何妨薦舉？」京冷笑道：「恐未必有才呢。」布益怒道：「京以小人心，度君子腹，怎見得佑甫無才呢？」〔同一小人，何分彼此？〕說至此，聲色俱厲。溫益從旁叱布道：「布在上前，怎得無禮？」布尚欲還叱溫益，但見徽宗已面帶慍色，拂袖退朝，乃悻悻趨出。殿中侍御史錢俶，即於次日呈入彈文，略言：「曾布援元祐奸黨，擠紹聖忠賢。」當有詔罷布為觀文殿大學士，出知潤州。布初由王安石薦引，阿附安石，脅制廷臣。至哲宗親政，始助章惇，繼排章惇。徽宗嗣立，章惇被逐，布為右揆，欲並行元祐、紹聖諸政，乃逐蔡京。嗣與韓忠彥有隙，又引京自助，至是終為京所排，落職出外。時人謂楊三變後，無過曾布。看官道楊三變為何人？就是前文所敘的楊畏。畏在元豐間，附安石等；元祐間，附呂大防等；紹聖間，附章惇等，後被諫官孫諤所劾，號他為楊三變，出知虢州。〔插入楊畏，補上文所未逮。〕布始終姦邪，機變益多，且曾居宰輔，比楊三變尤為厲害，《宋史》編入姦臣傳，與二惇、二蔡並列，也算是名不虛傳呢！〔力斥奸邪。〕
　　布既被斥，蔡京當然入相，即受命為尚書左僕射，兼中書侍郎。京入謝，徽宗賜坐延和殿，並面諭道：「神宗創法立制，先帝繼志述事，中遇兩變，國是未定，朕欲上述父兄遺志，卿將何以教朕？」〔教你亡國何如？〕京避座頓首道：「敢不盡死。」
　　京既得志，遂禁用元祐法，復紹聖役法，仿熙寧條例司故事，就在都省置講議司，自為提舉講議，引用私黨吳居厚、王漢之等十餘人為僚屬，調趙挺之為尚書左丞，張商英為尚書右丞，凡一切端人正士，及與京異志，概目為元祐黨人，盡行貶斥。就是元符末年疏駁紹述等人，亦均稱為姦黨，一律鐫名刻石，立碑端禮門，這碑叫作「黨人碑」，內列一百二十人，乃是蔡京請徽宗御書，照刊石上。姓名列下：
　　司馬光　文彥博　呂公著　呂公亮　呂大防　劉　摯　范純仁　韓忠彥　王　珪　梁燾
　　王巖叟　王　存　鄭　雍　傅堯俞　趙　瞻　韓　維　孫　固　范百祿　胡宗愈　李清臣
　　蘇　轍　劉奉世　范純禮　安　燾　陸　佃　　　　　　　　　　　　　上列為曾任宰執以下等官
　　蘇　軾　范祖禹　王欽臣　姚　勔　顧　臨　趙君錫　馬　默　王　蚡　孔文仲　孔武仲
　　朱光庭　孫　覺　吳安持　錢　勰　李之純　趙彥若　趙　卨　孫　升　李　用　劉安世
　　韓　川　呂希純　曾　肇　王　覿　范純粹　王　畏　呂　陶　王　古　陳次升　豐　稷
　　謝文瓘　鮮于侁　賈　易　鄒　浩　張舜民　　　　　　　　　　　　　上列為待制以上等官
　　程　頤　謝良佐　呂希哲　呂希績　晁補之　黃庭堅　畢仲游　常安民　孔平仲　司馬康
　　吳詩安　張　來　歐陽棐　陳　瓘　鄭　俠　秦　觀　徐　常　湯　馘　杜　純　宋保國
　　劉唐老　黃　隱　王　鞏　張保源　汪　衍　余　爽　常　立　唐義問　余　卞　李格非
　　商　倚　張庭堅　李　祉　陳　祐　任伯雨　朱光裔　陳　郛　蘇　嘉　龔　夬　歐陽中立
　　吳　儔　呂仲甫　劉當時　馬　琮　陳　彥　劉　昱　魯君貺　韓　跋　上列為雜官
　　張士良　魯　燾　趙　約　譚　裔　王　偁　陳　詢　張　琳　裘彥臣　上列為內官
　　王獻可　張　巽　李備胡　　　　　　　　　　　　　　　　　　　　　上列為武官
　　還有元符末，日食求言，當時應詔上書，不下數百本，由蔡京及私黨檢閱，定為正上、正中、正下三等，邪上、邪中、邪下三等。於是鍾世美以下四十一人為正等，盡加旌擢；范柔中以下五百餘人為邪等，降責有差，且降責人不得同州居住。〔比章惇執政時，還要厲害。〕從此小人道長，君子道消。昌州判官馮澥，窺伺朝旨，竟越俎上書，謂元祐皇后，不當復位，這一書正中蔡京心懷，他本由童貫賄賂宮中，密結劉后心腹，互為稱揚，因得進用。孟后復位，劉后很是不快，內侍郝隨等更滋疑懼，此次乘蔡京執政，重復哲宗舊規，遂暗托京再廢孟后。京以事關重大，一時也不便發言，只好待機而動，湊巧馮澥呈上此議，即面請徽宗，乞交輔臣臺官復奏。看官！試想這時候的輔臣臺官，多半是蔡京爪牙，哪個不順從京意？當下由御史中丞錢遹，殿中侍御史石豫、左膚等奏稱：「韓忠彥等，復瑤華廢后，掠流俗虛美，物議本已沸騰，今至疏遠小臣，亦效忠上書。天下公議，可想而知。望詢考大臣，斷以大義，勿為俗議所牽，致累聖朝」等語。〔說不出孟后壞處，乃反謂有累聖朝，試問為何事致累耶？〕蔡京遂邀集許將、溫益、趙挺之、張商英數人，聯銜上疏，大旨如錢遹等言。徽宗本不欲再廢孟后，因被蔡京等脅迫，沒奈何依議施行，撤銷元祐皇后名號，再遣孟氏出居瑤華宮，且降韓忠彥、曾布官，追貶李清臣為雷州司戶參軍，黃履為祁州團練副使，安置翰林學士曾肇，御史中丞豐稷，諫官陳瓘、龔夬等十七人於遠州。因他同議復后，所以連坐，擢馮澥為鴻臚寺主簿。
　　劉皇后私恨鄒浩，復囑郝隨密語蔡京，令罪鄒浩。浩自徽宗初召還，詔令入對，徽宗問諫立后事，獎歎再三，嗣復詢諫草何在？浩答言：「已經焚去。」及浩退朝，轉告陳瓘。瓘驚語道：「君奈何答稱焚去，倘他時查問有司，姦人從中舞弊，偽造一緘，那時無從辨冤，恐君反因此得禍了。」〔瓘有先見之明。〕浩至此亦自悔失言，但已不及挽回，只好聽天由命。蔡京受劉后密囑，即令私黨捏造浩疏，內有「劉后奪卓氏子，殺母取兒，人可欺，天不可欺」等語，因入呈徽宗，斥他誣衊劉后，并及先帝。徽宗即視作真本，暴鄒浩罪，立竄昭州。追冊劉后子茂為太子，予諡獻愍，並尊元符皇后劉氏為皇太后，奉居崇恩宮。
　　蔡京弟卞，以資政殿學士，擢知樞密院事。二蔡同握大權，黜陟予奪，任所欲為，復追論任伯雨等罪狀，安置伯雨於昌化軍，陳瓘徙連州，龔夬徙化州，陳次升徙循州，陳師錫徙郴州，陳瓘徙澧州，李深徙復州，江公望徙安南軍，常安民徙溫州，張舜民徙商州，馬渭徙吉州，豐稷徙台州，張庭堅亦編管象州，趙挺之升中書侍郎，張商英、吳居厚為尚書左右丞，安惇復入副樞密院。既而商英與京議不合，為京所嫉，罷知亳州，排入元祐黨籍。〔商英得入元祐黨，恐英以為辱，我以為榮。〕京又自書黨人姓名，分佈郡縣，統令刻石。
　　有長安石工安民，充刻字役，辭不承差。府官問他情由。安民道：「小民甚愚，本識立碑的命意，但如司馬相公，海內統稱為正直，今乃指為首奸，令小民無從索解，所以不忍鐫刻呢！」〔是乃所謂天下公議。〕府官怒叱道：「你曉得甚麼？朝廷有命，我等且不敢違，你既為石工，應該充役，難道敢違反朝廷麼？」說至此，即旁顧皂役，命取大杖過來。安民泣稟道：「被役不敢辭，但小民的姓名，乞免鐫石末。」府官又叱道：「你的姓名有什麼用處？哪個要你鐫入？」安民乃勉強遵刻，工竣，痛哭而去。〔天下之良工也。〕
　　京乃更鹽鈔法，鑄當十大錢，令天下坑冶金銀，悉輸內藏，剏置京都大軍器所，聚斂以示富，耀兵以誇武，遂又薦王厚、高永年為邊帥，謀復湟、鄯、廓三州。自隴桚兄弟，沐賜姓名，分轄青唐、邈川等地，尚稱恭順，〔應前回。〕惟溪巴溫子溪賒羅撤，〔一譯作希卜薩羅桑。〕席權怙勢，誘結羌眾，脅逼隴桚。隴桚奔避河南。轄征也不自安，表求內徙，有詔令入居鄧州。羌人多羅巴〔，一譯作都爾本。〕遂擁溪賒羅撤為主，號令諸部，蟠踞西番。蔡京正欲假功張威，即上言：「王厚本有將才，前因韓忠彥等甘棄湟州，冤誣王厚，因致落職。今宜還他原秩，令復故地。還有河東蕃官高永年，足為副將，請一併錄用，定卜成功。」徽宗准奏，當命王厚安撫洮西，合兵十萬，指日西征。京又保舉內客省使童貫，說他嘗使陝右，熟悉五路事宜，及諸將能否，乞仿前朝用李憲故事，飭令監軍。徽宗亦即照允，詔令童貫出監洮西軍務。
　　貫拜命就道，耀武揚威的到了湟州。王厚、高永年已調集邊兵，待童貫出發，貫與王厚等會晤，遂定期出師。適禁中太乙宮失火，徽宗恐天象告警，不應用兵，即下手札止貫，飛驛遞去。貫接閱後，遽納靴中，王厚在旁問故。貫微笑道：「沒甚要事，不過促使成功呢！」〔此即宦官擅權之漸。〕厚乃率軍西行，途次聞多羅巴大集眾羌，據險固守，遂與高永年定議，佯命駐兵中途，自偕永年帶著輕騎，從間道馳入。適遇多羅巴三子，各踞要害，被王厚、高永年兩路殺進，猝不及防，三子中死了二人，惟少子阿蒙，帶箭而逃，還虧多羅巴來援，隨與俱遁。厚遂進拔湟州，馳報捷音。
　　徽宗大喜，進蔡京官三等，蔡卞以下二等恩賞，追論前時棄湟州罪，貶韓忠彥為磁州團練副使，安燾為祁州團練副使，曾布為賀州別駕，范純禮為靜江軍節度副使，奪蔣之奇三秩，凡曾經預議等人，俱貶黜有差。一面令熙河、蘭會諸路，宣佈德音，再飭王厚督大軍西進。厚分軍為三，命高永年將左軍，別將張誠將右軍，自將中軍，三路並發，約會宗噶爾川。
　　群羌列陣拒戰，背臨宗水，面倚北山，氣勢頗盛。溪賒羅撤登高指揮，居然張黃屋，建大旆，威風凜凜，單望著中軍旗鼓，麾眾衝來。厚號令軍中，不得妄動，只准用強弓迭射，拒住羌人。羌人三進三退，銳氣漸衰，厚乃潛率輕騎，從山北殺上，攻擊溪賒羅撤背後。溪賒羅撤見部眾不能取勝，正在心焦，擬驅馬下山親攻宋營，不防宋軍從山後殺到，大呼羌酋速來受死，谷聲震應，聚成一片。溪賒羅撤不知有若干人馬，驚得手足無措，慌忙逃竄。羌眾見主子駭奔，也即一哄而走，渡水逃生。張誠也帶領右軍，越川奮擊，可巧天起大風，飛沙走石，宋軍順風追趕，羌眾欲回頭迎敵，撲面都是沙泥，連兩目都被迷住，不能開眼，只好四散奔逃。厚與永年，驅兵芟薙，斬首四千三百餘級，俘三千餘人，溪賒羅撤單騎竄去。厚擬乘夜窮追，童貫以為不能及，乃收軍紮營。
　　次日進薄鄯州，溪賒羅撤知不可守，復孑身遠逸。其母龜慈公主，帶著諸酋，開城迎降。厚再率大兵趨廓州，羌酋落施軍令結，〔一譯作喇什鈞稜節。〕亦率眾投誠，於是鄯、湟、廓三州，一併克復。
　　捷書迭達都中，蔡京率百官入賀，當由徽宗下詔賞功，授蔡京為司空，晉封嘉國公，童貫為景福殿使，兼襄州觀察使，王厚為武勝軍節度觀察留後，高永年、張誠等，亦進秩有差。送隴桚至京師，封安化郡王。京自恃有功，越覺趾高氣揚，罷講議司，令天下有事，直達尚書省。舊有講議官屬，依制置三司條例司舊例，盡行遷官。自張康國以下，得官幾四十人。〔可以專斷，無煩講議。〕毀景靈宮內司馬光等繪像，禁行三蘇及范祖禹、黃庭堅、秦觀等文集，另圖熙寧、元豐功臣於顯謨閣。且就都城南大築學宮，列屋千八百七十二楹，賜名辟雍，廣儲學士，研究王氏《經義字說》。辟雍中供俸孔孟諸圖像，以王安石配享孔子，位次孟軻下。
　　重籍邪黨姓名，得三百有九人，刻石朝堂。許將稍有異議，即由京囑使中丞朱諤，劾將首鼠兩端，罷知河南府。擢趙挺之、吳居厚為門下中書侍郎，張康國、鄧洵武為尚書左右丞，召胡師文為戶部侍郎，調陶節夫經制陝西、河東五路。師文係蔡京姻家，最工掊克。陶節夫係蔡京私黨，本為鄜延總管，屢在無關緊要的地方，增築堡砦，虛報經費，所有中飽，悉賂蔡京，因得入任樞密直學士。至是又出任五路經略，統是蔡京一手提拔。節夫遂誘致土蕃，賄令納土，得邦、疊、潘三州，只報稱遠人懷德，奉土歸誠，奏中極力譽京，益堅徽宗信任。
　　京又欲用童貫為熙河、蘭湟、秦鳳路制置使，令圖西夏，盈庭都是京黨，當然不敢異詞。偏乃弟蔡卞，謂用宦官守疆，必誤邊計。京竟詆卞懷私，卞即求去，遂出知河南府。〔兄弟間猶相衝突，況在他人？〕卞娶王安石女為婦，號為七夫人，頗知書能詩。卞入朝議政，必先受教閨中，因此僚屬嘗互相嘲謔道：「今日奉行各事，想就是牀第餘談呢！」〔既已知之，何乃無恥？〕及入知樞密院事，家中設宴張樂，伶人竟揚言道：「右丞今日大拜，都是夫人裙帶。」卞明有所聞，不敢詰責伶人。平居出入兄門，歸家時或述兄功德，七夫人冷笑道：「你兄比你晚達。今位出你上，你反向他巴結，可羞不可羞呢？」為這一語，遂令卞與兄有嫌，所以二府政議，常有不合。至此終為兄所排，出調外任。小子有詩歎道：
　　甘將骨肉作仇讎，構禍都因與婦謀。
　　天怒人愁多不畏，入閨只畏一嬌羞。
　　卞既外調，童貫遂出任經略，又要與西夏開釁了。欲知後事，試看後文。
　　〔王安石之後有章惇，章惇之後有蔡京，所謂一蟹不如一蟹。宋室元氣，能經幾回斲喪耶？黨人碑之立，如石工安民，猶不忍刻君實名，京猶人耳，胡必排斥舊臣，作一網打盡之計？彼以為專擅大權，無人掣肘，可以任所欲為，不知人之云亡，邦國殄瘁，國已亡矣，京能獨存乎？或謂鄯、湟、廓三州之克復，實自京造成之。夫取其人不足以為民，得其地不足以為利，徒自勞師，已屬無謂，況以六軍之血戰，為權佞之榮身。京得封公拜爵，而孤人子，寡人妻，布奠傾觴，哭望天涯者，已不知凡幾矣。且自河湟幸勝，狃於用兵，卒釀成異日遼、夏之禍。所得者一，所失者十。小人之不可與議國是也，固如此哉！