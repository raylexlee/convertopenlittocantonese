
			　　卻說趙汝愚既死，擢余端禮為左丞相，京鏜為右丞相，謝深甫參知政事，鄭僑知樞密院事，何澹同知院事。端禮本與汝愚同心輔政，及汝愚竄逐，不能救解，未免抑鬱不平。並因中外清議，亦有謗詞，遂稱疾求退。寧宗初尚不允，及再表乞休，乃罷為觀文殿大學士，提舉洞霄宮。京鏜遂得專政，他想把朝野正士，一網打盡，遂與何澹、劉德秀、胡紘三人，定出一個偽學的名目，無論是道學派、非道學派，但聞他反對侂冑，與攻訐自己，統說他是偽學一流。〔他才算是真小人。〕劉德秀首先上言，願考核真偽，辨明邪正，寧宗即頒發原疏，令輔臣復議。京鏜遂搜取正士姓名，編列偽籍，呈入寧宗，擬一一竄逐。太皇太后吳氏，聞這消息，勸寧宗勿興黨禁。寧宗乃下詔道：「此後臺諫給舍論奏，不必更及往事，務在平正，以副朕建中至意。」這詔一下，京鏜等當然憤悶，韓侂冑愈加忿怒，國子司業汪逵，殿中侍御史黃黼，吏部侍郎倪思，均因推尚道學，先後被斥。又有博士孫元卿、袁燮、國子正陳武等，統皆罷去。端明殿學士葉翥嚴斥偽學，得入樞密。御史姚愈，嘗劾倪思倚附偽學，得擢為侍御史。太常少卿胡紘復極陳：「偽學誤國，全賴臺諫排擊，得使元惡殞命，群邪屏跡。今復接奉建中詔命，恐將蹈建中靖國的覆轍，宜嚴行杜絕，勿使偽學奸黨，得以復萌」等語。大理司直邵裒然亦上言：「偽學風行，不但貽禍朝廷，並且延及場屋。自後薦舉改官，及科舉取士，俱應先行申明，並非偽學，然後可杜絕禍根」云云。寧宗居然准奏，命即施行。
　　先是朱熹奉祠家居，聞趙汝愚無辜被逐，不忍默視。因手草封事數萬言，歷陳奸邪欺主及賢相蒙冤等情，擬即繕錄拜發。惟子弟諸生，更迭進諫，俱言此草一上，必且速禍，熹不肯從。門人蔡元定請卜易以決休咎，乃揲蓍成爻，占得遁及同人卦辭。熹亦知為不吉，因取稿焚毀，只上奏力辭職銜。有詔命仍充秘閣修撰，熹亦不至。當胡紘未達時，嘗至建安謁熹，熹待學子，向來只脫粟飯，不能為紘示異，紘因此不悅。及為監察御史，即意圖報復，以擊熹為己任，只因無隙可尋，急切無由彈劾。至偽學示禁，便以為機會已至，樂得乘此排斥，草疏已成，適改官太常少卿，不便越俎言事。可巧來了一個沈繼祖，因追論程頤為偽學，得任御史。紘遂把疏草授與繼祖，令他奏陳，謂可立致富貴。繼祖是抱定一條升官發財的宗旨，偶然得此奇緣，彷彿是天外飛來的遭際，遂把草疏帶回寓中。除錄述原稿外，再加添幾條誣陷的話兒，大致是劾熹十罪，結末是熹毫無學術，惟剽竊張載、程頤的餘論，簧鼓後進，乞即褫職罷祠。熹徒蔡元定，佐熹為妖，乞即送別州編管。果然章疏朝上，詔令暮發，削秘閣修撰朱熹官，竄蔡元定至道州。
　　已而選人余嚞上書，乞誅熹以絕偽學。謝深甫披閱嚞書，看是一派狂吠，遂將書擲地道：「朱熹、蔡元定不過自相講明，有甚麼得罪朝廷呢？」〔還是他有點天良。〕於是書不得上，眾論稍息。蔡元定，字季通，係建陽人氏。父名發，博學群書，嘗以程氏《語錄》、邵氏《經世》、張氏《正蒙》等書，授與元定，指為孔、孟正脈。元定日夕研摩，通曉大義，嗣聞朱熹名，特往受業。兩下晤談，熹驚詫道：「季通你是我友，不當就弟子班列。」元定仍奉熹為師。尤袤、楊萬里等，交相薦引，屢徵不起。會偽學論起，元定歎道：「我輩恐不免哩！」及道州遭謫，有司催迫甚急，元定毫不動容，即與季子沈徒步就道，馳行三千里，足為流血，無幾微怨言，且貽書誡諸子道：「獨行不愧影，獨寢不愧衾，勿因吾得罪，遂懈爾志。」逾年病歿，當世稱為西山先生。
　　慶元三年冬季，太皇太后吳氏崩，遺詔謂：「太上皇帝疾未痊癒，應由承重皇帝服齊衰五月。」寧宗改令服喪期年，尊諡為憲慈聖烈四字，攢祔永思陵。越月詔籍偽學，列籍凡五十九人，一併坐罪。試錄述姓氏如下：
　　趙汝愚　留　正　周必大　王　藺〔曾居宰輔。〕
　　朱　熹　徐　誼　彭龜年　陳傅良　章　穎　薛叔似　
　　鄭　湜　樓　鑰　林大中　黃　由　黃　黼　何　異
　　孫逢吉　　　　　　　　　　　　〔曾任待制以上官職。〕
　　劉光祖　呂祖儉　葉　適　楊　芳　項安世　李　　
　　沈有開　曾三聘　游仲鴻　吳　獵　李　祥　楊　簡
　　趙汝讜　趙汝談　陳　峴　范仲黼　汪　逵　沈元卿
　　袁　燮　陳　武　田　澹　黃　度　張體仁　蔡幼學
　　黃　穎　周　南　吳柔勝　王厚之　孟　浩　趙　鞏
　　白炎震　　　　　　　　　　　　〔曾任散官。〕
　　皇甫斌　范仲壬　張致遠　　　　〔曾任武官。〕
　　楊宏中　周瑞朝　張　衟　林仲麟　蔣　傅　徐　范
　　蔡元定　呂祖泰　　　　　　　　〔俱士人。〕
　　黨禁既興，《六經》、《論語》、《孟子》、《中庸》、《大學》諸書，亦垂為世禁。朝右無一正士，所有宰輔以下，統是韓家門內的走狗，侂冑亦早封保寧軍節度使，尋復加官少傅，封豫國公。吏部尚書許及之，諂事侂冑，無所不至。每思侂冑援引，得預樞要，偏待了兩年有餘，望眼將穿，一些兒沒有佳報，他心中是說不出的苦楚，沒奈何靜俟機緣，再行乞請。〔想是官運未通。〕可巧侂冑生日，開筵慶壽，群臣各敬送壽儀，屆期往祝。及之也硬著頭皮，割捨千金，備得一分厚禮，先日恭送，到了往拜的時候，日未亭午，總道時候尚早，不妨遲遲吾行。
　　誰知到了韓宅，閽人竟掩門拒客。他驚惶得了不得，輕輕的敲了數下，但聽門內竟呵叱出來。再自述官銜，乞求放入，裡面又厲聲道：「什麼裡部〔吏與裡字同音。〕外部？如來祝壽，也須清早恭候，現在是甚麼時候了！」及之心下益慌，情願厚贈門金，懇他容納。〔已是臨渴掘井。〕閽人方指示一條門逕，令他進去。看官道是何路？乃是宅旁一扇偏門，凡奴隸及狗，由此進出。及之已喜出望外，便向偏門中傴僂而入。那閽人已經待著，由及之饋他多金，方引入正廳拜壽。及之到壽壇前，恭恭敬敬的行了三跪九叩禮，然後轉入客座。但見名公巨卿，統已先在座中。〔你會巴結，誰知別人比你還要巴結。〕自己愈覺懊悔，及酒闌席散，先搶步上前謝宴，最後方才退出。
　　過了兩日，再去拜見侂冑，寒暄已畢，便歷敘知遇隆恩與自己衰癃情狀，甚至涕淚滿頤。侂冑慢騰騰的答道：「我也念汝衰苦，正想替汝設法呢！」及之聽得此語，好似恩綸下降，自頂至踵，無不感悅，不由的屈膝下跪道：「全仗我公栽培！」侂冑微笑道：「何必如此，快請起來！當即與君好音。」及之又磕了幾個響頭，才自起立，口中謝了又謝，始告別而去。不到兩天，即有內批傳出，令及之同知樞密院事。都下有知他故事的，遂贈他兩行頭銜，一行是「由竇尚書」四字，一行是「屈膝執政」四字，及之並不自慚，反覺意氣揚揚，入院治事。〔笑罵由他笑罵，好官我自為之。〕
　　同時還有天潢貴冑，叫作趙師罜廾，〔即古擇字。〕是燕王德昭八世孫，曾舉進士第，累任至大府少卿。自侂冑用事，更加意獻媚，得擢司農卿，知臨安府。當侂冑慶壽時，百官爭饋珍異金珠等類，不勝枚舉。師罜廾獨袖出小盒，呈與侂冑道：「願獻小果核賄觴。」大眾都疑是甚麼佳果，至開篋出視，乃是粟金蒲萄小架，上綴大珠百餘粒，都是精圓秀潤，燁燁生光。眾人齊聲稱賞，侂冑卻不過說了「還好」二字，頓使人人慚沮，自覺禮儀太輕，赧然而退。侂冑有張、譚、王、陳四妾，均封郡夫人。三夫人綽號滿頭花，妖冶異常，尤得寵幸。其次又有十婢，也是日抱衾裯，未曾失歡。適有趨炎附熱的狗官，獻入北珠冠四頂，侂冑分給四夫人，惟十婢統是向隅。十婢且羨且妒，自相告語道：「我等未嘗非人，難道不堪一戴麼？」自是對著侂冑，不是明譏，便是暗諷，添了侂冑一樁心事。這消息傳至師罜廾耳中，亟出錢萬緡，購得北珠冠十枚，矙得侂冑入朝，逕自獻入。十婢大喜，分持以去。至侂冑退歸，十婢都來道謝，侂冑也是心歡。
　　過了數日，都市行燈，十婢各帶珠冠，招搖過市，觀者如堵，無不稱羨。十婢返語侂冑道：「我輩得趙太卿厚贈，光價十倍，公何不酬給一官呢？」侂冑允諾，次日即進師罜廾為工部侍郎。侂冑又嘗與客飲南園，師罜廾亦得列座，園內裝點景色，精雅絕倫。就中有一山莊，竹籬茅舍，獨饒逸趣。侂冑顧客道：「這真田舍景象，但少雞鳴犬吠呢。」客方謂雞犬小事，無關輕重，不料籬間竟有狺狺的聲音，震動耳鼓，侂冑未免驚訝。及仔細審視，並不是韓盧晉獒，乃是現任工部侍郎趙師罜廾，〔確是狗官。〕侂冑不禁大笑。師罜廾益搖頭擺尾，作乞憐狀，他客雖暗暗鄙薄，但也只好稱他多能，取悅侂冑。侂冑益親信師罜廾，太學諸生有六字詩道：「堪笑明廷鵷鷺，甘作村莊犬雞。一日冰山失勢，湯燖鑊煮刀刲。」〔這真是切實描寫，差不多似當頭棒喝呢！〕
　　且說偽學禁令，愈沿愈嚴，前起居舍人彭龜年，及主管玉虛觀劉光祖，俱追奪官職。京鏜調任左丞相，謝深甫進任右丞相，何澹知樞密院事，韓侂冑竟晉授少師，封平原郡王。京鏜、何澹、劉德秀等，尚日日排擊善類，唯恐不盡，獨朱熹在籍，與諸生講學不休。或勸熹謝遣生徒，熹但微笑不答。至慶元三年六月，老病且篤，尚正座整衣冠，就寢而逝，年七十一。熹著述甚富，有《周易本義》、《啟蒙》、《著卦考誤》、《詩集傳》、《大學中庸章句或問》、《論語孟子集注》、《太極圖通書》、《西銘解》、《楚辭集注辨正》、《韓文考異》諸書，至若編次成帙，有《論孟集義》、《孟子指要》、《中庸輯略》、《孝經刊誤》、《小學書》、《通鑑綱目》、《宋名臣言行錄》、《家禮》、《近思錄》、《河南程氏遺書》、《伊洛淵源錄》、《儀禮經傳通解》，無不原原本本，殫見洽聞。門人不可勝計，如黃幹、李燔、張洽、陳淳、李方子、黃灝、輔廣、蔡沈諸子，最為著名。幹嘗述熹行狀，謂：「道統正傳，自周、孔以後，傳諸曾子、子思、孟子。孟子以後，得周、程、張諸子，繼承絕學。周、程、張以後，要算朱夫子元晦。」看官不要說他阿私所好呢！
　　惟同時有金溪陸氏兄弟，以儒行著，與朱子學說不同，常相辯難。陸氏有兄弟三人，長名九齡，字子壽；次名九淵，字子靜；又次名九韶，字子美。九齡曾知興國軍，九淵亦知荊門軍，俱有政績。因此聲名益著，學徒號為二陸。九韶隱居不仕，惟著有《梭山文集》，流傳後世。九淵嘗至鵝湖訪朱熹，互談所學，宗旨各殊。及熹守南康，九淵又往訪，熹邀九淵至白鹿洞，九淵對學徒演講，為釋《論語》中君子喻義，小人喻利一章，說得淋漓透澈，聽者甚至泣下。熹亦佩服，歎為名論，足藥學士隱痼。惟無極太極的論解，始終齟齬，辯論不置。楊簡、袁燮、舒亶、沈煥等，均傳陸學，稱九淵為象山先生。後來韓侂冑遭誅，學禁悉弛，追贈朱熹寶謨閣直學士，賜諡曰文。理宗寶慶三年，晉贈太師，封徽國公。陸九齡亦得追贈朝奉郎，予諡文達，九淵得諡文安，〔朱子為道學名家，故特詳述，二陸亦就此插敘，仍不沒名儒之意。〕這也不必細表。
　　單說太上皇后李氏，自寧宗受禪後，卻還安分守己，沒甚做作。至慶元六年，一病即逝，尊諡慈懿。僅逾兩月，太上皇亦崩。廟號光宗，合葬永崇陵。既而皇后韓氏亦歿，諡為恭淑。后父同卿，曾知泰州事，因後既正位，累遷至慶遠軍節度使，加封太尉。他卻持盈保泰，不敢自恣，所以中外人士，但知侂冑為后族，不知同卿為后父。同卿先後一年卒，后歿後，侂冑仍驕橫如故，引陳自強為簽書樞密院事。自強為侂冑童子師，聞侂冑當國，乃入都待銓。侂冑即令從官交章論薦，不次超遷，計自選人至樞府，才閱四年。〔侂冑薦引陳自強，我謂其尚知有師。〕處士呂祖泰，即祖儉弟，擊鼓上書，請誅韓侂冑，宮廷中詫為奇事，相傳書中有警語云：
　　道學自古所恃以為國者也。丞相汝愚，今之有大勳勞者也。立偽學之禁，逐汝愚之黨，是將空陛下之國，而陛下尚不知悟耶？陳自強，韓侂冑童稚之師，躐至宰輔，陛下舊學之臣彭龜年等，今安在耶？侂冑徒自尊大，而卑陵朝廷，一至於此。願急誅侂冑，而逐罷自強之徒。故大臣在者，獨周必大可用，宜以代之。不然，事將不測矣。
　　未幾詔下，謂：「祖泰挾私上書，語言狂妄，著拘管連州。」右諫議大夫程松，與祖泰為總角交，聞祖泰得罪，恐自己不免被嫌，遂獨奏稱：「祖泰應誅，且必有人主使，所以狂言無忌，就使聖恩寬大，待以不死，亦當加以杖黥等罪，竄逐遠方。」殿中侍御史陳讜亦以為言，乃杖祖泰一百，發配欽州收管。周必大雖早罷相，尚存太保官銜，至是也為監察御史林采等所劾，貶為少保，侂冑反得加封太傅。至慶元七年，改元嘉泰，臨安大火，四日乃滅，焚燒民居至五萬三千餘家。寧宗雖下詔罪己，避殿減膳，但侂冑仍然專權，進陳自強參知政事，程松同知樞密院事。松初知錢塘縣，不到二年，即為諫議大夫，看官不必細問，便可知他是諂事侂冑，所以官運亨通。既而滿歲未遷，特出重價購一美姝，取名松壽，送與侂冑，〔不怕四夫人吃醋麼？〕侂冑問松道：「奈何與大諫同名？」松答道：「欲使賤名常達鈞聽呢！」侂冑不禁加憐，因令松升入樞府。越年，復以蘇師旦兼樞密院都承旨，師旦本侂冑故吏，嘗司筆札，侂冑愛他敏慧，特將師旦姓名，參入嘉王邸中，目為從龍舊臣，於是權勢日盛。惟是時京鏜早死，何澹、劉德秀、胡紘三人，亦漸失侂冑歡心，相繼罷職。侂冑頗自悔黨禁，意欲從寬。從官張孝伯、陳景思等，亦勸侂冑勿為已甚，乃追復趙汝愚、留正、周必大、朱熹等官。
　　會值繼后議起，楊貴妃與曹美人，均得寵寧宗，各有冊立的希望。楊性機警，頗涉獵書史，知古今事；曹獨柔順，與楊不同。平時韓家四夫人，出入宮闈，嘗與楊、曹二妃並坐並行，不分尊卑。楊心中頗存芥蒂，未免露諸詞色；曹卻和顏相待，毫不爭論。四夫人轉告侂冑，侂冑因勸寧宗冊曹置楊，畢竟楊妃心靈，早有所覺，她與曹陽示和好，愛同姊妹，平居道及心事，嘗謂：「此後中宮，不外你我二人，應各設席請幸，覘知上意，以決此舉。」曹當然應允。惟設席時須分遲早，楊卻讓曹居先，自願落後。曹不知是計，反竊自欣幸，只面子上不得不推遜一番。偏楊氏決意照議，曹歡然如約而去。屆期這一日，曹美人先邀帝飲，待至日旰，才見車駕到來。當由美人接入，請帝上坐，自己檢點酒肴，側坐相陪。酒甫二巡，忽有宮女入報道：「貴妃娘娘來了。」曹美人只好起座，延令入室，邀她同席。楊妃對寧宗道：「陛下一視同仁，此處已經賞光，應該轉幸妾處。」寧宗聞言，便欲起身，急得曹美人連忙遮攔，再求寧宗加飲幾杯。楊妃復道：「曹姊何必著急，陛下到妾處一轉，仍可回至姊處。」寧宗也連聲稱善，便挈楊妃竟行。既至楊妃宮內，楊妃放出一番柔媚手段，籠絡寧宗，銀缸綠酒，問夜未央，寶髻紅妝，似花解語。睹嬌姿兮如滴，覺酒意之更醺。等到霞觴催醉，玉山半頹，那邊是倦眼微餳，留髡欲睡，這邊是餘情繾綣，乘勢乞求，寧宗也不遑細想，便令楊妃取過紙筆，寫了數字，乃是貴妃楊氏可立為皇后一語。〔夠了。〕楊妃大喜，惟還要寧宗再書一紙，仍然照前語寫就。於是屈膝謝恩，一面細囑近侍，把御筆分發出去，一面撤去殘肴，卸了晚妝，並替寧宗解去龍衣，擁入寢中，這一夕的龍鳳交歡，比尋常侍寢的時候，更增十倍。
　　小子有詩詠道：
　　到底名花不讓人，一枝竟占六宮春。
　　深宵侍宴承恩澤，雨露從來不許勻。
　　翌晨，百官入朝，但見一位椒房貴戚，匆匆登殿，從袖中取出御筆，宣佈楊氏為皇后了。欲知此人是誰，待至下回交代。
　　〔觀許及之、趙師罜廾及松壽事，彷彿是一部《官場現形記》。觀楊貴妃及曹美人事，彷彿一編宮闈奪寵錄。而偽學之禁，與侂冑之橫，均係本回中賓位文字。要之女子與小人，皆為難養，小人未有不獻諛者，女子亦未有不取媚也。吾謂女子猶不足責，以鬚眉而同巾幗，恥已極矣。甚至比巾幗之不如，可恥更何若耶？孟子謂人之求富貴利達者，其妻妾不羞且泣也幾希，觀此回而其言益信。〕