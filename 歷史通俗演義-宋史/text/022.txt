
			　　卻說雷有終既復益州，即遣巡檢使楊懷忠往追王均。均逃至富順監，招集蠻酋，在監署中飲酒，吃得酩酊大醉。〔至此還要喝酒，真是一個酒鬼。〕黨羽亦各沾餘瀝，統已酒氣醺醺，帶著八九分倦意。猛聞官軍追至，都嚇得不知所為。王均料不能脫，用手擊案道：「罷了！罷了！」說畢，即解下腰帶，懸壁套頸，不到一刻，魂靈兒飛到酒鄉去了。亂黨無主，自然潰散。楊懷忠率領部兵殺入監署，擒住亂黨六千餘人，並割取均首及僭偽法物、旌旗甲仗甚眾。當下返入益州，由有終申報朝廷。詔進有終、懷忠等官階，流牛冕至儋州、張適至連州。遣翰林學士王欽若，知制誥梁顥，往撫蜀民。越二年，復命張詠知益州，蜀民聞詠再至，歡呼相慶。詠威惠並行，政績大著。真宗下詔褒美，並令巡撫使謝濤傳諭道：「得卿在蜀，朕無西顧憂了。」
　　西陲已定，北方一帶，總覺不安。契丹、西夏時來擾邊。小子按年月次序，先敘西夏，繼敘契丹。真宗即位，李繼遷上表稱賀，且求請封藩。真宗也知他狡詐，只因國有大喪，姑從所請，命為定難節度使，且把夏、綏、銀、宥、靜五州，一並給與。且將從前留住的張浦，亦賚資遣歸。〔張浦可以遣還，五州何必遽與。〕繼遷令弟瑗詣闕申謝，真宗優詔慰答，仍賜還趙保吉姓名。偏繼遷陽奉陰違，仍然抄掠邊疆，四出為患。
　　可巧同平章事張齊賢，與李沆不甚相得。竟以冬至朝會，被酒失儀，坐免相位。真宗乃遣他為涇、原諸路經略使。齊賢入朝辭行，真宗詳問邊要，齊賢答道：「臣看靈武孤城，陡懸塞外，萬難固守。徒使軍民六七萬，陷入危境，多費餉糈。不如棄遠圖近，徙守環慶，較為省便。」真宗沈吟半晌，方道：「卿且去巡閱一番，可棄乃棄，可守必守。」齊賢領旨去訖，既而通判永興軍何亮上安邊書，言靈武決不可棄，略云：
　　靈武地方千里，表裡山河，舍之則戎狄之利，廣且饒矣，一患也。自環慶至靈武凡千里，西域、戎狄合而為一，二患也。冀北馬之所生，自匈奴猖獗，無匹馬南來，惟資西域。西域既分為二，其右乃西戎之東偏，實為賊夏之境；其左乃西域之西偏。如舍靈武，復合為一，夏賊桀黠，俾諸戎不得貨馬，未知戰馬何來，三患也。為今計，請築溥樂、耀德二城，以通河西之糧道。則靈武有糧可恃，雖居絕域之外，亦可以無恐矣。若不築此二城，與靈武倚為唇齒，則與舍靈武何異？竊恐靈武一失，內地隨在可虞也。謹奏！
　　真宗覽奏後，復詔令群臣復議。知制誥楊億，引漢棄珠崖為喻，請快棄靈武，守環慶，與齊賢議相同。輔臣多言靈州為必爭地，萬不可棄，應如何亮所陳。眾議紛紛，莫衷一是，轉令真宗無從解決，乃與李沆熟商。沆徐答道：「保吉不死，靈州終不可保。臣意應遣使密召諸將，令他部署軍民，空壘而返。庶幾關右尚得息肩，這也是螫手斷腕的計策。」〔戎狄得步進步，如何可以拱讓？宋臣多半畏縮，故卒致南遷。〕真宗默然不答。嗣命王超為西面行營都部署，率兵六萬，往援靈州。張齊賢自任所上書，謂朝廷若決守靈武，請募江南丁壯，往益戍兵。真宗道：「南人遠戍西鄙，甚屬不便。且轉足搖動人心，此奏如何可行？」〔真宗所言甚是，齊賢豈尚醉酒耶？〕當將原奏擱起。
　　過了一月，李繼遷寇清遠軍。都監段義叛降繼遷，都部署楊瓊擁兵不救，城遂被陷。繼遷復進攻定州，並及懷遠，劫去輜重數百輛。幸虧副都署曹璨召集蕃兵，出去邀擊，才將繼遷擊退。越年為咸平五年，繼遷復轉寇靈州。知州事裴濟率兵固守，相持月餘。繼遷益增兵圍攻，截斷城中餉道，守兵遂至乏食。裴濟齧指成書，奏請救兵。怎奈望眼已穿，不聞援至。軍士連日枵腹，如何支持？眼見得一座孤城，為賊所陷，濟猶率眾巷戰，力竭身亡。濟知靈州數年，議大興屯田，借實邊粟，治民亦頗有惠澤。可惜功尚未成，寇已大至。徒落得荒邱暴骨，枉史流芳。〔忠臣不沒，也還值得。〕繼遷改靈州為西平府，居然作為夏都。真宗得報，優卹裴濟家屬。且悔不用沆言，致喪良吏。且詔令王超屯永興軍，毋得再誤。〔超奉命往援靈州，乃中道逗留，坐令城亡吏死，有罪不譴，亦屬失刑。〕
　　又越年，知鎮戎軍李繼和，上言六谷酋長巴喇濟，〔一譯作潘羅支。〕願討繼遷，請授職刺史。張齊賢且上書，請封巴喇濟為六谷王，兼招討使，真宗又令輔臣會議。輔臣以巴喇濟已為酋長，授職刺史，未免太輕；若驟封王爵，又似太重。招討使名號，亦不應輕假外夷。乃酌量一職，擬授為朔方節度使，兼靈州西面都巡檢使。真宗准議頒旨。巴喇濟奉旨後，表稱：「感激圖效，已集騎兵六萬，靜待王師到來，合討繼遷，收復靈州。」真宗優詔嘉許。既而李繼遷攻麟州，為知州衛居寶擊退，轉寇西涼。殺死西涼府丁惟清，踞住城池。
　　巴喇濟居六谷，本為西涼蕃屬，當下想了一計，前去詐降。繼遷尚未知他受職宋廷，只道是一個蕃酋，畏勢投誠，有甚麼疑慮，便傳見巴喇濟。巴喇濟向他跪謁，並說：「大王威德及人，六谷蕃部俱願歸降。」說得繼遷滿面春風，立命起來，給他旁坐，且撫慰了好幾語。巴喇濟稱謝不置。繼遷更令他招徠部落，借厚兵力。巴喇濟欣然領諾，遂往招六谷蕃部，共至西涼，進謁繼遷。繼遷親往校場檢閱，各番兵俱負弩挾矢，魚貫而入，報名應選。繼遷正留心察核，猛聽得弓弦一響，忙睜目四顧，巧巧一箭飛來，不偏不倚，正中左目，不覺大叫一聲道：「快快！拿匪徒！」〔你也是個匪徒，為何轉拿別人？〕左右方上前擁護，不料番兵已各出短刀，一鬨上前，來殺繼遷。繼遷部下死命抵拒，已被他殺斃多人，剩了幾個驍悍的弁目，保著繼遷，且戰且逃。番兵奮勇驅殺，幾乎將繼遷擒住。旋經繼遷黨羽，出來相救，做了無數替死鬼，繼遷才得脫身。好容易奔回靈州，左目暴痛，睛珠突出。一時忍耐不住，暈絕數次，後來終無法醫治，嗚呼死了。看官！想這一箭的原因，當亦不必細猜，便可知是巴喇濟所射。巴喇濟與番部密約，發矢為號，一齊動手。也是繼遷該死箭下，雖得倖脫，總歸沒命。子德明嗣，遣使赴告契丹。契丹贈繼遷為尚書令，封德明為西平王。
　　環慶守吏，因德明初立，部落方衰，奏請降旨招降。真宗乃頒詔靈州，令德明自審去就。德明乃遣牙將王侁，奉表歸順，朝議加封德明。獨知鎮戎軍曹瑋，請乘勢滅夏，略云：
　　叛酋李繼遷，擅河西地二十年，兵不解甲，使中國有西顧之憂。今其子危國弱，不即捕滅，後更強盛，不可制矣。願假臣精兵，出其不意，擒德明送闕下，復河西為郡縣，此其時也。枕戈待命，無任翹企！
　　這奏章上達宋廷，真宗未以為然。廷臣亦言伐喪非義，不如恩致德明，〔迂儒之論。〕乃授德明充定難軍節度使，統轄夏、銀、綏、宥、靜五州。尋聞契丹封德明為西平王，也就封他為西平王。德明再進奉誓表，請藏盟府，且言：「父有遺命，竭誠歸附。」當由真宗優詔褒嘉，這且待後再表。
　　惟契丹自莫州敗退，邊境安靜了兩年。〔接前回。〕至李繼遷陷清遠軍，宋廷又接邊報，說契丹將乘隙入寇。真宗亟遣王顯為鎮定、高陽關都部署，王超為副，預防契丹。果然契丹兵入寇遂城，被王顯發兵痛擊，斬首二萬級，追逐出境。又二年，〔咸平六年。〕契丹復遣耶律奴瓜等，〔奴瓜一譯諾郭。〕寇望都，高陽關副都部署王繼忠，約同王超、桑贊等軍，至康村拒戰。繼忠列陣東偏，超贊列陣西偏，彼此嚴裝以待。俄見契丹兵長驅而來，勢甚銳悍。繼忠適當敵衝，怒馬直出，率麾下力戰。超與贊偏按兵不動，遙見敵騎麕集，將向西來。他兩人竟相顧愕眙，遽令退師。剩下王繼忠一支人馬，怎能支撐到底？不得已且戰且行。敵騎迭次趕上，繼忠迭次戰脫。及退至白城，天色昏晚，道路崎嶇，追兵反且大集，四下裡喊聲震地，搖動山嶽。繼忠仰天歎道：「我與王超、桑贊合兵到此，滿望殺敵報功，哪知他兩軍不戰而去。單剩我孤軍抵敵，為虜所乘，真正可恨！」〔後來甘心降虜，全是超、贊兩人激成。〕說至此，見追騎愈逼愈緊，他令殘卒先行，自率親兵斷後。霎時間敵兵已至，把他圍繞數重。他死戰不退，看看手下將盡，正思自刎全節，奈馬中流矢，竟至仆地。繼忠隨馬墜下，被敵兵活捉而去，解至炭山，見契丹主隆緒，勸令降順。繼忠初不肯從，蕭太后聞他驍勇，飭令軟禁，復遣辯士誘導再三，繼忠竟變志降虜，改姓名為耶律顯忠，受官戶部使。宋廷還道他戰歿，優詔贈官，其實他為虜廷顯宦了。〔暗寓貶意。〕
　　咸平六年殘臘，下詔改元，越年元旦，稱為景德元年。朝賀禮畢，京師即聞地震，越日又震。過了十餘日，又復大震。免不得有蠲租緩逋，勉圖修省等具文。春季尚幸無事。至春夏交界，皇太后李氏崩，又有一番忙碌。喪葬已了，尊諡明德。到了新秋，首相李沆病逝。沆字太初，洺州人，太宗嘗稱他風度端凝，不愧正士，因擢為參政。真宗初進任右相，居位慎密，遇事敢言。及歿，真宗親臨弔奠，痛哭移時，顧語左右道：「沆忠良純厚，始終如一，怎料他不享遐壽呢？」回朝後，追贈太尉中書令，予諡文靖，〔不沒良相。〕進畢士安、寇準同平章事。
　　相位甫定，忽由邊吏連遞警報，彷彿與雪片相似。大致是說契丹主隆緒與母蕭氏，率眾二十萬，前來入寇了。真宗忙召問群臣，寇準獨主戰，畢士安贊成寇議。參政以下王欽若等，或主守，或主和，紛紛不決。嗣聞契丹攻威虜、順安各軍，均已敗去，轉攻北平砦、保州，亦不得志，真宗稍稍放心。續接定州捷報，王超在唐河擊退虜兵，岢嵐軍捷報。高繼勳力戰卻敵，瀛州捷報。李延渥接仗獲勝。寇準入奏道：「虜兵東侵西擾，無非是恐嚇我朝，我豈受他恐嚇麼？請速練師命將，扼守要害，與他決一雌雄！」真宗口雖答應，心中尚是遲疑。
　　及準退後，又接莫州都部署石普奏章，報稱契丹遣使議和等情，又附故將王繼忠密表，內言：「臣孤軍失援，致為所虜。徒死無益，勉強偷生。今特勸契丹議和修好，各息兵爭，聊報皇恩。為此遣使李興，齎表莫州，乞代上奏」云云。真宗閱奏，召問畢士安。士安道：「這也是羈縻之策，不妨准他議和。」真宗道：「敵悍如此，恐不可恃。」士安道：「臣嘗得契丹降人，據言虜雖深入，未嘗逞志。陰欲引去，又恥無名。他既傾國前來，又恐人乘虛襲入。臣所以料他請和，未始非實情呢！」真宗乃詔示石普，令傳諭繼忠，許他通和。繼忠復乞石普復奏，請先遣使至契丹。真宗因遣門祗候使曹利用，往契丹軍。利用陛辭，真宗面諭道：「契丹南來，不是求地，就是索賂。朕想關南地久歸中國，萬難輕許。惟漢用玉帛賜單于，尚有故事可循，卿或可酌量應允。」利用道：「臣此去，務期不辱君命。他若妄有所求，臣亦不望生還了。」〔語頗壯憤。〕真宗道：「卿竭誠報國，朕復何言！」
　　利用銜命即行。既至契丹營，入見蕭太后母子，果欲索關南地。利用道：「關南地係我國疆土，如何得給與貴國？」蕭太后道：「晉嘗畀我，周乃奪我，今不見還，尚待何時？」利用道：「晉、周故事，於我朝無與。貴國如欲議和，請勿再言索地！就是歲求金帛，亦未知帝意如何？」蕭太后不待說畢，便豎起柳眉道：「不割地，不輸款，如何前來議和？你難道不怕死麼？」〔權勢壓人，不愧為蕭娘娘。〕利用亦抗聲道：「我若怕死，我也不來了。我皇上不忍勞民，所以許貴國議和。若仍要索地索金，有何和議可言？」說畢，拱手欲辭。帳下閃出王顯忠，勸住利用，邀赴別帳去訖。蕭太后復下令軍中道：「宋使前來，無和可議，不若就此進兵罷！」當下砲聲三響，拔寨再進。攻陷德清軍，進逼冀州，直抵澶州。
　　邊書告急宋廷，一夕五至，真宗復召群臣會議。王欽若係臨江人，請駕幸金陵。陳堯叟係閬州人，請駕幸成都。真宗不答，左右四顧，不見寇準。便問群臣道：「寇相如何不來？」欽若曰：「他尚在家中飲博哩！」〔一語已足傾人。〕真宗愕然道：「他還有這般閒暇麼？」遂命左右宣準入朝，準既至，便與語道：「虜兵已至澶州，朕心甚憂。聞卿卻閒暇，是否已得良策？」準答道：「陛下如信臣言，不過五日，便可退敵。」真宗轉驚為喜道：「卿有何妙計？」準又道：「莫如御駕親征。」真宗道：「敵勢甚盛，親征亦未必得勝。現有人奏請，或謂宜幸金陵；或謂宜幸成都，卿以為可行否？」寇準朗聲道：「何人為陛下畫此策？臣意請先斬此人，取血釁鼓，然後北伐！試思陛下神武，將臣協和，若御駕親征，敵當自遁。否則出奇撓敵，堅守老敵，彼勞我佚，可操勝算。奈何棄宗廟社稷，轉幸楚、蜀？大駕一移，人心崩潰。虜騎長驅深入，天下尚可保麼？」〔聲容俱壯。〕真宗聞言，尚是沈吟。畢士安在旁奏對道：「準言甚是，請陛下俯允！」真宗方道：「兩卿既已同意，朕就下詔親征罷！」準又奏道：「虜騎內侵，天雄軍最為重鎮。萬一陷沒，河朔皆成虜境，請陛下簡擇大臣，出守為要。」真宗道：「卿以為何人可使？」準答道：「莫如參政王欽若。」
　　欽若退列朝班，歷聞準言，已氣得面紅耳赤。忽聽準薦他出守，不由的臉色變青。慌忙趨至座前，正欲跪奏。準即與語道：「主上親征，臣子不得辭難，現我已保薦參政，出守天雄軍，參政應即領敕啟行。」〔觀此言動，似準未免專斷，然不如此，烏能遠開儉人？〕欽若道：「寇相是否居守？」寇準道：「老臣應為王前驅，怎敢自安？」〔一語破的。〕真宗也開口道：「王卿應善體朕意，朕命你判天雄軍，兼都部署，卿其勿辭！」欽若不敢再說，只得叩首受敕，辭行而去。是日即由寇準預備親征事宜，議定雍王元份為留守，〔元份係太祖第五子。〕並申簡命。越日，車駕起行，將相皆從，扈駕軍士，浩浩蕩蕩，出發京師，小子有詩詠道：
　　胡騎南來殺運開，征雲黯黯覆塵埃。
　　若非御駕親臨敵，怎得澶淵振旅回？
　　欲知親征情形，且看下回續敘。
　　〔靈武為河西要塞，豈可輕棄？何亮一疏言之甚明，而張齊賢、李沆等，俱主張棄地，實書生畏葸迂談耳。真宗雖有心保守，而任將非人。當日曹彬臨歿，曾謂其子璨瑋，均擅將才，何不擢之專閫，乃任一闒茸無能之王超耶？裴濟陷歿，皆超之罪。至於巴喇濟計敗繼遷，繼遷走死，曹瑋上書請纓，朝議不從，又欲以恩致之，且有援春秋不伐喪之例，以駁瑋議者，迂如宋儒，何怪宋之終受制於夷狄乎！迨契丹入境，王欽若請幸金陵，陳堯叟請幸成都，微寇公，宋早成為小朝廷矣。時人猶譏寇為不學無術，試問博學者果能安內攘外否耶？宋儒宋儒！吾不欲多責焉。〕