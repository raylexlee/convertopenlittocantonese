
			　　卻說張浚見了李顯忠，聞知符離兵潰，所有軍資器械，拋棄殆盡，免不得撫膺太息。乃改命劉寶為鎮江軍都統制，自渡淮入泗州，招撫將士，復退還揚州，上疏自劾。朝右一班主和黨，紛紛論浚，孝宗尚不為所動，且賜浚手書道：「今日邊事，倚卿為重。卿不可遂畏人言，朕當與卿全始全終。」浚得此書，乃令魏勝守海州，陳敬守泗州，戚方守濠州，郭振守六合，在淮陰聚水軍，在壽春屯馬軍，大修兩淮戰備。孝宗復召浚子栻，入問守禦情形。浚附呈奏折，略言：「自古明良交會，必協謀同志，借成治功。今臣孤蹤外寄，動輒掣肘。陛下亦無所用臣，臣願乞骸骨歸裡」等語。孝宗覽奏，顧語栻道：「朕信任魏公，不當令退。」既而和議復興，湯思退復入為醴泉觀使，右正言尹穡，遂附思退劾浚。孝宗亦未免動疑，竟降授浚為特進樞密使，宣撫江、淮東西路；貶顯忠為果州團練副使，安置潭州。邵宏淵雖降官階，仍任建康都統制。〔貶李顯忠，仍任邵宏淵，以此為明，誰其信之？〕參知政事辛次膺，前因力阻和議，觸忤秦檜，落職至二十年。自孝宗召入樞密，尋擢參政，至是劾論湯思退，情願免官，遂罷為奉祠。思退竟進任尚書右僕射，兼樞密使。
　　思退當然主和，〔去一史浩，復來一湯思退，如何恢復中原？〕獨陳俊卿上疏抗章，謂和議必不可成，張浚仍當復用。孝宗乃仍令浚都督江、淮軍馬。未幾，復得金帥紇石烈志寧來書，大旨仍如前言。思退勸孝宗和金，參政趙葵亦附思退議。工部侍郎張闡奮進道：「敵來議和，畏我呢，愛我呢？恐怕是款我呢？臣意謂決不當和。」〔恰是個硬頭子。〕孝宗道：「朕意也是如此。且隨宜應付，再作計較。」乃遣盧仲賢如金師，賫交覆書。仲賢陛辭，孝宗諭以海、泗、唐、鄧諸州，不宜輕許。仲賢應命而出。偏湯思退佇待朝堂，私語仲賢道：「如果可和，四州亦不妨許金。」〔必欲割地，是何用意？〕
　　是時金都元帥僕散忠義已進據宿州，仲賢至宿州，進見僕散忠義。哃喝多端，嚇得仲賢不敢措詞，但答言歸當稟命。忠義乃再給文書，要索四事：一、南北通書，改稱叔姪；二、割讓海、泗、唐、鄧四州；三、歲納銀幣如舊額；四、須送交叛臣，及還中原歸附人民。仲賢匆匆還朝，把來書獻入。孝宗頗悔遣仲賢，張浚也遣子栻入奏，謂仲賢辱國無狀。孝宗遂下仲賢獄，責他擅許四州罪狀。鐫奪三階，尋復除名，竄往郴州。偏湯思退急欲求和，又奏遣王之望充金國通問使，龍大淵為副，暗中囑之望許割四州，惟求減歲幣的半數。之望等去後，右正言陳良翰始得聞知，亟奏言：「朝議未決，之望遽行，恐辱國不止仲賢，應追還之望。先遣一使往議，改定原約，然後通問未遲。」張浚亦上言：「金未可和，請車駕亟幸建康，銳圖進兵。」
　　孝宗乃詔飭之望等待命境上，毋得亟往，改命胡昉為金國通問所審議官，一面命廷臣會議和金得失。陳康伯謂：「金人要索四事，最關重大的條目，便是欲得四州。我朝以祖宗陵寢，及欽宗梓宮為言，因此未決，乞召張浚還朝，悉心咨議。」湯思退等俱言和為上計。時虞允文已調任湖北京西宣諭使，胡銓已召為起居郎，還有監察御史閻安中，皆力阻和議。又有監南嶽廟朱熹應召入對，謂非戰無以復仇，非守無以制勝。孝宗默然不答。〔其意可知。〕湯思退又從中讒間，止除熹為武學博士，熹辭職告歸。康伯與思退不合，亦上章求去，孝宗准奏，竟調思退為左僕射，另授張浚右僕射，仍都督江、淮軍馬。
　　越年，接得邊報，使臣胡昉被金人執去，孝宗不禁歎息道：「和議不成，大約是有天意呢！」遂召王之望等回朝，且命張浚巡視江、淮，整繕兵備。湯思退暗地焦灼，奏請孝宗稟達上皇，再定大計。孝宗親自批答道：「金人無禮如此，卿尚欲議和麼？況今日敵勢，非秦檜時比，卿乃日夕言和，比秦檜尚且不如。」思退得批大駭，可巧胡昉自金遣還，於是思退又得借口，振振有詞了。
　　原來胡昉至金，金人責宋失信，把他拘留。嗣由金主雍釋歸，令昉傳報宋廷，妥商和議。思退遂暗唆王之望及戶部侍郎錢端禮等，奏稱守備未固，國帑已虛，願以符離為鑒，易戰言和。孝宗乃令之望、端禮兩人，宣諭兩淮，且召張浚入供相職。浚此時正大治戰艦，號令兩河豪傑，銳意興師，並令降將蕭琦統領降眾，檄諭遼人，約為聲援。偏錢端禮到了淮上，竟遣人入奏，有「名曰守備，守未必備；名曰治兵，兵未必治」等語。看官！你想張浚如何不憤？如何不惱？還至平江，上表乞休，共至八次。孝宗乃授浚少師，兼保信軍節度使，南判福州。侍御史周操，乞請留浚，反遭罷斥。且撤退兩淮邊備。浚行次餘干，積鬱成疾，昉至彌留，遺書囑二子栻、枃道：「我嘗相國，不能恢復中原，湔滌國恥，死後不當葬我先人墓側，但葬我衡山下便了。」既而訃聞於朝，孝宗頗思浚忠，初贈太保，進贈太師，予諡忠獻。浚，綿竹人，夙具大志，終身不主和議。孝宗即位，頗加倚畀，稱魏公不稱名。所惜忠勇有餘，才智不足，符離師潰，幾令孝宗絕望，所以忽戰忽和，終無定見。〔論斷精當。〕
　　自浚歿後，又少了一個反對和議的健將。當由思退奏請，派遣宗正少卿魏杞使金，擬定國書稱，姪大宋皇帝眘再拜奉書於叔大金皇帝，歲幣二十萬。孝宗又面諭杞道：「今遣卿赴金議和，一正名，二退師，三減歲幣，四不發還歸附人。」杞又條陳十七事，由孝宗隨事許可，乃叩首辭別道：「臣奉旨出疆，怎敢不勉？萬一敵人無厭，願速加兵。」孝宗稱善。杞乃退朝，整裝北去。
　　胡銓又上疏極陳，謂：「和議成，有十可弔，不成有十可賀。」且有「再拜不已，必至稱臣；稱臣不已，必至請降；請降不已，必至納土；納土不已，必至輿櫬；輿櫬不已，必至如晉懷帝青衣行酒，然後為快。今日舉朝大臣，類似婦人。臣情願放流竄殛，不願朝廷再辱」云云。孝宗見疏，並不批答，也不加罪。最可恨的是湯思退，恐和議不成，竟遣私黨孫造，潛往金軍，勸他用重兵脅和。〔真是秦檜不若〕。於是金元帥僕散忠義等，復議渡淮南侵。宋廷聞警，又不覺惶急起來。湯思退尚嗾令御史尹穡，劾罷反對和議的官吏，多至二十餘人。忽有詔旨發下，命他都督江、淮軍馬。他是個和事老，若叫他賣國求榮，倒是好手，怎麼要他去做元帥呢？〔孝宗亦覺昏憒。〕當下入朝固辭，乃改命楊存中代任。存中甫受職，忽聞金兵已攻陷楚州，魏勝戰死。那時存中亟馳至淮，連防守幾來不及了。
　　看官道魏勝如何戰死？原來魏杞奉使如金，由金帥僕散忠義求觀國書。杞答言書經御封，須見過金主，方可廷授。忠義料不如式，又求割商秦各州，及歲幣二十萬。杞遣人奏聞孝宗，從思退議，許割四州，歲幣如二十萬數目，再易國書，交杞賫去。哪知僕散忠義已與紇石烈志寧自清河口攻楚州，都統制劉寶，聞風出走，獨魏勝領忠義軍往拒河口，擬截擊金兵餉道。偏劉寶檄止勝軍，謂不應自撓和議。〔金既入侵，尚欲顧全和議，非癡即騃。〕勝只好按兵不動。及金兵渡淮而南，已入宋境，勝急往抵禦，彼此交鋒，自卯至申，未決勝負。不意金將徒單克寧帶了數萬生力軍，自斜刺裡殺到，眼見得眾寡不敵，主客懸殊，勝尚率眾死戰，至矢盡力疲，自知必死，乃顧親卒道：「我當死此，爾等如得脫歸，可上報天子。」言已，令步卒居前，騎兵殿後，且戰且走。至淮陰東十八里，中箭身亡，楚州遂破。江、淮又震，幸楊存中星夜馳到，檄調諸將，令互相援應，稍固邊防。怎奈金兵得步進步，入濠州，拔滁州。都統制王彥又復南遁，朝議至欲舍淮渡江。〔想又是思退主張。〕獨楊存中堅持不可。且追咎兩淮守備無端撤去，致有此變。
　　孝宗始悔用思退言，臺官仰窺上意，交劾思退。思退因得罪落職，謫居永州。太學生張觀等七十二人，復伏闕上書，極言：「思退及王之望、尹穡二人，姦邪誤國，招致敵人，乞速誅以謝天下！」孝宗雖不見從，這消息已傳達遠方，思退行至信州，聞信變色，發顫了好幾日，當即死了。〔還是僥倖。〕孝宗復召陳康伯為尚書左僕射，進錢端禮簽書樞密院事，虞允文同簽書樞密院事，〔三人中又夾一奸黨。〕並命王之望勞師江上。之望係思退爪牙，當然奉著衣缽，專以割地啖金為得計。錢端禮與之望同謀，仍奏遣國信所大通事王抃，至金軍議和。之望益檄令諸將，不得妄進。至言官劾罷之望，王抃已得金帥覆書，核准和議了。這次和議的大綱，共計三條：
　　一　兩國境界如前約。
　　二　宋以叔父禮事金。宋主得自稱皇帝。
　　三　歲納銀幣，照原約各減五萬，計銀二十萬兩，絹二十萬匹。
　　和議既成，進錢端禮參知政事，兼知樞密院事，虞允文同知樞密院事，王剛中簽書院事，且下詔肆赦道：
　　比遣王抃遠抵潁濱，得其要約，尋澶淵之信，倣大遼書題之儀，正皇帝之稱，為叔姪之國，歲幣減十萬之數，地界如紹興之時。憐彼此之無辜，約叛亡之不遣，可使歸正之士，咸起寧居之心，重念數州之民，罹此一時之難，老稚有蕩析之烖，丁壯有係累之苦，宜推蕩滌之宥，少慰凋殘之情。所有沿邊被兵州軍，除逃遁官吏不赦外，雜犯死罪情輕者減一等，餘並放遣。此詔。
　　這篇詔命，相傳係洪适所草，适亦主和黨人，從前宋廷貶節求和，四方尚未盡聞知。自有此詔，才知朝廷近事。時論統咎洪适失詞。其實南北兩宋，均為和字所誤，既已言和，還有甚麼掩耳盜鈴呢？評論亦是。且說孝宗嗣位之年，因南北修和，改元乾道，罷江、淮都督府，授楊存中為寧遠、昭慶節度使，又撤銷兩淮及陝西、河東宣撫招討使。未幾，陳康伯病歿，賜諡文恭。康伯，弋陽人，器識恢宏，臨事明斷，孝宗嘗稱他可比謝安。至陳康伯既歿，一時繼相乏人，只命虞允文參知政事，王剛中同知樞密院事。既而剛中又歿，擢洪适為簽書樞密院事。
　　到了暮春，魏杞自金歸來，入謁孝宗，謂已與金正敵國禮了。先是杞至燕山，金館伴張恭愈，見國書上列著大宋字樣，便脅杞除去大字。杞毅然道：「南朝天子，不愧聖神。現今豪傑並起，共思敵愾，北朝用兵，能保必勝麼？不過為生靈計，能彼此息兵安民，方免塗炭，所以命杞前來修好。若北朝果允踐盟，幸勿再加指摘，迫人所難。」張恭愈入白金主，金主御殿見杞，杞仍如前言。金主雍方道：「朕亦志在安民，所以諭令息兵。此後當各照新約，固守勿替，朕不再苛求了。」杞才稱謝，乃彼此簽定和約，既不發還叛人，也沒有再受冊封、再上誓表。惟海、泗、唐、鄧四州，及大散關外新得地，一律歸金。杞告別南還，孝宗聞他詳報，自然心喜，慰藉甚厚。
　　金主雍召還僕散忠義等，只留六萬人戍邊，且將宋國歲幣，分賞諸軍。僕散忠義先還，拜為左丞相，尋召左副元帥紇石烈志寧入見，授平章政事，仍令他還鎮南京。僕散忠義越年病逝，紇石烈志寧又越十年乃歿，《金史》上稱為賢將相，這也毋庸細表。
　　單說宋廷自議和後，國家無事，孝宗乃立鄧王愭為皇太子。愭係故妃郭氏所出，郭氏生四子，長即愭，次名愷，又次名惇，又次名恪，既而薨逝。及孝宗即位，追冊郭氏為皇后，封愭為鄧王，愷為慶王，惇為恭王，恪為邵王，一面續立賢妃夏氏為皇后。夏氏為袁州宜春人，生時有異光穿室，及長，姿貌秀麗，父協因將女納宮中，得為吳太后閤中侍御。太后因郭妃去世，特以夏氏賜孝宗，尋受冊為正宮。〔敘兩后事，乃是插筆。〕及愭為皇儲，愭妻錢氏，當然為太子妃。看官道錢氏為誰？乃是參政錢端禮的女兒。〔正意在此。〕端禮倚著貴戚，早已覬覦相位，至是因宰執久虛，女且益貴，滿擬宰輔一席，在掌握中。偏侍御史唐堯封上言，端禮帝姻，不應執政，有詔遷堯封為太常少卿，朝右大嘩。吏部侍郎陳俊卿，又面陳：「本朝故事，從未聞帝戚為相，願陛下謹守家法！」孝宗頗以為然。端禮陰懷私怨，出俊卿知建寧府，自己亦奏請避嫌，不意孝宗已批答出來，罷端禮為資政殿大學士，兼提舉萬壽觀使。端禮沒法，只好怏怏受命。又越數月，竟令洪适為右僕射，兼樞密使，適自中書舍人，半歲四遷，驟登右相，廷臣又不免生議。适亦無所建白，不安於位。至乾道二年春季，以霪雨引咎乞休，乃命參政葉顒為左僕射，魏杞為右僕射，蔣芾參知政事，陳俊卿同知樞密院事，當時號為得人。
　　不幸宮廷內外，迭遭大喪，幾乎老成凋謝，懿戚淪亡的痛苦，接踵而來。乾道二年十一月，寧遠節度使楊存中卒，存中出入宿衛四十年，大小二百餘戰，未嘗大衄，人共稱為忠義。歿時，舉朝震悼，予諡武恭。越年三月，秀王夫人張氏卒。秀王早薨，至是夫人張氏又歿，孝宗篤念本生，成服後苑，又不免一番哀戚。越兩月，太傅四川宣撫使新安王吳璘又卒，遺疏請：「毋棄四川，毋輕出兵。」孝宗覽疏，也不禁淚下，追贈太師，加封信王。又越月，皇后夏氏崩，又越月，皇太子愭亦逝世，后諡安恭，太子諡莊文。孝宗哀上加哀，痛中增痛，還賴內外臣工，多方勸慰，才覺少解悲懷。〔不如意事，雜沓而來，卻是難為孝宗。〕
　　惟左右兩相，隨時變更，葉顒、魏杞罷相後，專任蔣芾。芾以母喪去位，改任陳俊卿、虞允文。允文擬遣使如金，以陵寢為請，俊卿以為未可，謂使節不應輕遣。孝宗方嚮用允文，罷俊卿，判福州。遣起居郎范成大為金國祈請使，求陵寢地，及更定受書禮。先是紹興年間，金使至宋，捧書升殿，宋帝必降榻受書，轉授內侍。至孝宗初年，陳康伯執政，每值金使到來，但令伴使取書以進。及湯思退為相，復尋紹興故事，孝宗漸有悔心，乃令成大口請。成大密草章牘，懷諸袖中，當入謁金主時，先進國書，辭意慷慨。金君臣方傾聽間，成大忽奏道：「兩國既為叔姪，受書禮尚未合式，外臣有章疏具陳。」言至此，即從袖中出疏，搢笏以進。金主雍愕然道：「這豈是獻書處麼？」擲疏不受。成大拾疏再進，毫不動容。金太子允恭侍金主側，稟金主道：「宋使無禮，應加死罪。」金主雍不從，令退居館所。越宿，發交覆書，遣令南歸。覆書有云：
　　和好再成，界河山而如舊。緘音遽至，指鞏、洛以為言。既云廢祀，欲申追遠之懷，正可奉還，即俟刻期之報。至若未歸之旅櫬，亦當並發於行塗。抑聞附請之辭，欲變受書之禮，於尊卑之分何如？顧信誓之誠安在？此覆。
　　孝宗得書，心尚未死，復遣中書舍人趙雄往賀金主生辰，別函仍申前請。金主不許，至雄辭歸，因語雄道：「汝國為何舍去欽宗，專請鞏、洛山陵呢？如不欲欽宗歸櫬，我當為汝國代葬。」〔詰得有理。〕雄不便答詞，但說當稟命再達。金主待了一年，杳無音信，遂用一品禮，葬欽宗於鞏、洛之原。小子有詩歎道：
　　五國城中怨別離，生還無望死猶羈。
　　祖宗可念兄甘拒，莫怪南朝動虜疑。
　　嗣是允文所建兩議，迄無成功。孝宗因建儲立后，未遑顧及此事，暫從擱置。欲知建儲立后等情，容待下回說明。
　　〔議戰議和，迄無定見，蓋猶是高宗朝之故態耳。史浩去，湯思退來，一意主和，無異史浩。甚且陰遣心腹，令敵以重兵脅宋，是賊檜之所不敢為者，而思退竟為之。孝宗既明知思退之奸，為賊檜所不若，何以胡昉一還，復依思退原議，拱手稱姪，甘與敵和耶？人謂孝宗英明，遠過高宗，誰其信之？魏杞第爭一大字，有名無實，與宋何裨？范成大、趙雄一再至金，祈請陵寢，及改受書禮，終無成效，反滋敵笑。當日者，幸金主雍之亦欲罷兵耳。假使乘宋無備，席捲長驅，幾何而不踵靖康之禍也？然則為國家者，其顧可臨事寡斷，任人不明乎哉？〕