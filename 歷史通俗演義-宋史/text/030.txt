
			　　卻說富弼出使，免不得途中耽擱，一時未到契丹。契丹卻聚兵幽、薊，聲言南下。廷議請築城洛陽，呂夷簡謂不若建都大名，耀威河北，示將親征以伐敵謀。仁宗從夷簡言，乃建大名府為北京，即從前真宗親征駐蹕處，一面命王德用判定州，兼朔方三路都部署。德用抵任，日夜練士卒，擇期大閱。契丹遣偵騎來視，見德用部下，人人強壯，個個威風，當下返報本國，契丹主宗真也覺奪氣。〔宋廷賴有此著，故和議復成。〕待富弼已到契丹，即入見宗真，行過了禮，便開口問道：「兩朝人主，父子繼好已四十年，乃無故來求割地，究屬何故？」宗真道：「南朝違約，塞雁門，增塘水，治城隍，籍民兵，亦為著何事？我國大臣均請舉兵南向，我意謂遣使質問，並索關南故地，若南朝不肯相從，舉兵未晚。」弼即接入道：「北朝忘我先帝的大德麼？澶淵一役，我朝將士哪一個不主開戰？若先帝從將士言，恐北兵均不得生還。我先帝顧全南北，特約修和，今北朝又欲主戰，想是北朝臣子均為身謀，不管主子的禍福呢！」說到此句，宗真不覺驚異道：「為什麼不管主子的禍福？」弼答道：「晉高祖欺天叛君，末帝昏亂，土宇狹小，上下離叛，北朝乃得進克中原。但試問所得金幣，果涓滴歸公否？北朝費了若干軍餉，若干兵械，徒令私家充牣，公府彫殘。今中國提封萬里，精兵百萬，法令修明，上下一心，北朝欲用兵，能保必勝麼？就使得勝，勞師傷財，還是群臣受害呢，人主受害呢？若通好不絕，歲幣盡歸人主，群臣有何利益？所以為群臣計，宜戰不宜和，為主子計，宜和不宜戰。」〔說得透切，不亞秦、儀。〕
　　宗真聽了，不由的點首數次。弼又道：「塞雁門，為備元昊，並非防北朝。塘水開濬，在南北通好前，城隍無非修舊，民兵不過補闕，有何違約可言？」宗真道：「如卿言，是我錯怪南朝了。但我祖宗故地，幸乞見還！」語已少軟。弼答道：「晉以盧、龍賂契丹，周世宗復取關南地，統是前代故事。若各欲求地，幽、薊曾隸屬中國，難道是北朝故地麼？」宗真亦無詞可答，命劉六符引弼至館，開宴敘談。六符道：「我主恥受金幣，定欲關南十縣，南朝何不暫許通融？」弼正色道：「我朝皇帝嘗云，為祖宗守國，不敢以尺地與人，北朝所欲，不過租賦，朕不忍兩朝赤子，多罹兵革，所以屈己增幣，聊代土地。若北朝必欲得關南十縣，是志在敗盟，借此為詞。澶淵盟誓，天地鬼神，共鑒此言，北朝若首發兵端，曲不在我，天地鬼神，恐不肯受欺哩！」〔正襟危論，如聞其聲。〕六符道：「南朝皇帝，存心如此，大善大善。當彼此共奏，使兩主情好如初。」是日盡歡而散。
　　翌日，契丹主宗真，召弼同獵，引弼馬相近，婉語道：「南朝若許我關南地，我當永感厚誼，誓敦和好。」〔仍是欺人之語。〕弼答道：「北朝以得地為榮，南朝必以失地為辱，兩朝既稱兄弟，怎可一榮一辱呢？」〔舍理言情，語益動人。〕宗真默然。獵畢散歸，六符復來語弼道：「我主聞榮辱的談論，意甚感悟，關南十縣，暫且擱起。惟願與南朝和親，想南朝總允我結婚呢！」弼復道：「結婚易生嫌隙，我朝長公主出降，齎送不過十萬緡，哪能及得歲幣的大利呢？」六符返報宗真。宗真乃召弼入見，令還取盟書，並與語道：「俟卿再至，當擇一事為約，卿可遂以誓書來。」
　　弼乃辭歸，據實奏陳。仁宗復遣使持和親增幣二議，及誓書再往契丹，並命至樞臣處親受口傳。弼領教即行，途次樂壽，忽心有所觸，亟語副使張茂實道：「我奉命為使，未見國書，倘書詞與口傳不同，豈非敗事？」茂實唯唯。及啟書審視，果與口傳不符，立即馳還。時已日昃，叩閽求見，至仁宗召入，弼呈上國書，並跪奏道：「樞臣意圖陷害，特作此書，俾與口說不同，臣死何足惜，貽誤國家，豈非大患？」仁宗恰也驚疑，轉問晏殊。晏殊道：「呂夷簡想不至出此，或恐錄述有誤呢！」弼奏道：「晏殊奸邪，黨夷簡，欺陛下，應得何罪？」仁宗遂命晏殊易書，弼審視乃行。〔呂夷簡挾私害公，至此未免坐實。晏殊設詞掩飾，明是黨呂陷弼，史稱弼娶晏女，豈翁婿之情，亦全不顧耶？〕
　　既至契丹，不復議婚，但議增幣。契丹主宗真道：「南朝既增我歲幣，應稱為獻。」弼答道：「南朝為兄，豈有為兄獻弟的道理？」宗真道：「獻字不用，改一納字。」弼仍不可。宗真艴然道：「歲幣且增我，何在此區區一字？若我擁兵南來，得勿後悔麼？」弼復道：「我朝兼愛南北生民，所以屈己增幣，並非有憚北朝。若不得已改和為戰，當視曲直為勝負，使臣卻不敢預料了。」宗真道：「卿勿固執，古時亦曾有此例呢！」弼勃然道：「古時惟唐高祖借兵突厥，當時贈遺，或稱獻納，但後來頡利為太宗所擒，豈尚有此例麼？」說畢，聲色俱厲。宗真知不可奪，乃徐徐道：「我當自遣人往議罷了。」乃留增幣誓書，另遣使耶律仁先及劉六符二人，持督書與弼偕來，且議獻納二字。弼先入奏道：「獻納二字，臣已力拒，虜氣已中沮了，幸勿再許！」仁宗允奏。後用晏殊議，竟許用「納」字。〔一字都不能爭得，宋君臣可謂委靡。〕於是歲增銀十萬兩，絹十萬匹，仍遣知制誥梁適持誓書，與仁先等往契丹。契丹亦遣使再致誓書，且報撤兵，總算依舊和好了。
　　弼始受命至契丹，適一女夭殤，弼不過問。及二次再往，聞得一男，亦不暇顧。在外得家書，未嘗啟閱，隨至隨焚。左右以為奇，弼與語道：「這種家書，徒亂人意，國事尚未了結，何暇顧家？」〔錄此為愛國者勸。〕至和議已成，仁宗復命他為樞密直學士。弼仍懇辭道：「增幣非臣本意，只因近日方討元昊，不暇與契丹角逐，所以臣未敢死爭，怎可無功受賞呢？」未幾，又授弼為樞密副使，弼又固辭，但表請仁宗坐薪嚐膽，不忘修政。仁宗很加贊歎，改授弼為資政殿學士，這且按下慢表。
　　且說元昊據有西鄙，叛命如故，會夏境天旱年荒，兵民交困，乃漸有納款意。知延州龐籍，報答宋廷，詔命知保安軍劉拯，傳諭元昊親臣剛浪陵、〔一譯作野利綱里拉〕遇乞〔一譯作雅奇。〕兄弟，令他內附，即分畀西平爵土。剛浪陵很是刁猾，令部下浪埋、賞乞、媚娘三人，偽至鄜州乞降。鄜州判官種世衡，料知有詐，留住營中，佯加錄用。剛浪陵又遣教練使李文貴，來報降期，也由世衡留住。既而元昊仍大舉入寇，攻鎮戎軍，王㳂使副總管葛懷敏，督諸寨兵出敵，至定州寨，被夏兵繞出背後，毀橋截住。懷敏部軍相率驚慌，頓時大潰。懷敏奔還長城，濠路已斷，遂與將校十四人陸續戰死，餘軍九千六百名，馬六百匹，均陷沒敵中。元昊乘勝直抵渭州，焚蕩廬舍，屠掠民畜，涇、汾以東，烽火連天。幸知慶州范仲淹，率蕃漢兵往援，夏兵乃退。先是翰林學士王堯臣，曾奉命安撫陝西，及還朝，上疏論兵，且言：「韓、范具將帥材，不當置諸散地。」仁宗尚不以為意。至葛懷敏敗歿，中外震懼，乃命文彥博經略涇、原，並欲徙范仲淹知渭州，與王㳂對調。
　　仲淹以王㳂無用，擬與韓琦並駐涇州，即行上奏，略云：
　　涇州為秦、隴要衝，賊昊屢出兵窺伺，非協力捍禦，不足以制賊鋒。臣願與韓琦並駐涇州，琦兼秦、鳳，臣兼環、慶，涇、原有警，臣與琦合秦、鳳、環、慶之兵，犄角而進。若秦、鳳、環、慶有警，亦可率涇、原之師為援。臣當與琦練兵選將，漸復橫山，以斷賊臂，不數年間，可期平定。願招龐籍兼領環、慶，以成首尾之勢。秦州委文彥博，慶州用滕宗諒，總之渭州一武臣足矣。
　　仁宗准奏，乃用韓琦、范仲淹、龐籍為陝西按撫經略招討使，置府涇州，分司行事。並召王㳂還都，命文彥博守秦州，滕宗諒守慶州，張亢守渭州。韓、范二人同心捍邊，號令嚴明，愛拊士卒，諸羌樂為所用，懷德畏威。邊人聞韓、范名，編成四句歌謠道：「軍中有一韓，西賊聞之心膽寒；軍中有一范，西賊聞之驚破膽。」〔得人之效，可見一斑。〕
　　惟種世衡因剛浪陵遣人詐降，總欲以假應假，用反間計除滅了他，免為元昊心腹。當時有僧人王光信，足智多謀，世衡招致部下，奏補三班借職，令改名為嵩，持招降書，往投剛浪陵、遇乞。剛浪陵接到書函，當下展閱，內言：「朝廷知王有內附心，已授夏州節度，王其速來！」書後，又繪一棗及一龜。剛浪陵懵然不解，王嵩在旁代解道：「棗早同音，龜歸同聲，請大王留意！」原來剛浪陵、遇乞，皆屬野利氏，元昊娶野利氏女為第五妃，即二人女弟，二人因此得寵，且具有才謀，並握重權，夏人號為大王，所以世衡貽書，及王嵩與語，亦沿用夏人稱呼。剛浪陵畢竟乖刁，獰然笑道：「種使君年已長成，何故弄此把戲？難道視我為小兒麼？」遂將王嵩拿下，並原書獻與元昊。王嵩本有膽智，見元昊後，元昊喝令斬首。嵩並不驚慌，反大笑道：「人人說你夏人多詐，我卻不信，誰料話不虛傳呢！」元昊拍案道：「你等多詐，欲來用反間計，還說是我國多詐麼？」〔一語喝破，彷彿《三國演義》中曹操之於闞澤。〕王嵩道：「剛浪大王，若非先遣浪埋等來降，種使君亦不至無故送書。現浪埋等尚在鄜州，李文貴居然重用，我朝已授剛浪大王為夏州節度使，今乃有此變卦，豈非你夏人多詐嗎？罷罷！我死也還值得。我死，有李文貴等四人償命呢！」元昊聽了，不禁驚詫，遂轉問剛浪陵。剛浪陵前遣浪埋等人，尚未與元昊說明，至此反無從詳對，但說是別有用意。元昊益覺動疑，當命將王嵩綬刑，囚禁阱中，一面盤詰剛浪陵。剛浪陵才將前情詳陳，偏元昊似信非信，也將剛浪陵留住帳中，潛遣人作為剛浪陵使，返報世衡。
　　世衡已料為元昊所遣，卻故意將錯便錯，格外優待，並與約兩大王歸期。來使怎識詐謀，當然據情還報。元昊不禁怒起，竟召還剛浪陵，與使臣對質。剛浪陵尚想分辯，偏元昊已拔劍出鞘，手起劍落，把剛浪陵揮作兩段，〔除了一個。〕並將遇乞拘置獄中。種世衡聞剛浪陵被殺，知計已得行，復著成一篇祭文，內說：「剛浪陵大王兄弟，有意本朝，忽遭慘變，痛失垂成。」寫得非常慘怛，潛令人投置夏境。夏人拾得，齎獻元昊。元昊又令人將遇乞處斬。〔又除了一個。〕看官！試想這元昊也是一個雄酋，難道這般反間計，竟全然沒有分曉，空把那兩個有用的妻舅，一一殺死麼？小子搜考野乘，才悉元昊另有一段隱情。遇乞妻沒藏氏，因與元昊第五妃有姑嫂關係，往往出入夏宮，她不合生著三分姿色，被元昊看上了眼，極想與她通情，奈因遇乞手握重權，未免投鼠忌器，沒奈何勉強忍耐，含著一種單相思，延挨過去。巧值種世衡投書與他，勸令內附，他正好借公濟私，除了遇乞，便將沒藏氏拘入宮中，一嚇兩騙，哄得沒藏氏又驚又喜，只好獻出秘寶，供他享受。
　　元昊已經如願，索性放出王嵩，厚禮相待，令作書報種世衡，願與宋朝講和。世衡轉告龐籍，籍即令世衡遣還李文貴，往議和約。元昊大喜，仍使文貴與王嵩偕至延州，齎書議款。龐籍接得來書，見書意尚是倔強，有云：「如日方中，止能順天西行，安可逆天東下」等語。當下將來書飛報宋廷，仁宗已經厭兵，詔令籍復書許和，但令他稍從恭順。籍乃如旨示復，遣文貴持去。嗣得夏國六宅使賀從勖，與文貴齎書同來，書中自稱男邦泥定國兀卒曩霄，上書父大宋皇帝。龐籍即問道：「何謂泥定國兀卒曩霄？」從勖道：「曩霄係吾主改定新名，泥定國是立國意義，兀卒是我國主子的稱呼。」龐籍道：「如此說來，你主仍不肯臣事本朝，令我如何上聞？」從勖道：「既稱父子，也是君臣一般，若天子不許，再行計議。」龐籍道：「你只可入闕自陳。」從勖答言：「願入京師。」乃送從勖至闕下，並奏言元昊來書，名體未正，應諭令稱臣，方可議和。
　　仁宗覽奏，即召諭從勖道：「你主元昊，果願歸順，應照漢文格式，稱臣立誓，不得說什麼兀卒，什麼泥定國。」從勖叩首道：「天朝皇帝既欲西夏稱臣，當歸國再議。惟天朝仁恩遍覆，每歲應賜給若干，俾可還報。」仁宗道：「朕當遣使偕行，與你主定議便了。」從勖乃退。有詔命邵良佐、張士元、張子奭、王正倫四人，偕從勖一同西行，與夏主元昊妥議。四人領命而去。到了西夏，因元昊多索歲幣，議仍未洽。元昊乃再遣使臣如定聿捨、〔一譯作儒定裕舍。〕張延壽等，入汴再議。當議定按年賜給絹十萬匹，茶三萬斤。夏主元昊，應稱臣立誓，不得渝盟。夏使乃返。越年，〔慶歷四年。〕元昊始遣使來上誓表，文云：
　　臣與天朝，兩失和好，遂歷七年，立誓自今，願藏明府。其前日所掠將校民戶，各不復還。自此有邊人逃亡，亦毋得襲逐。臣近以本國城寨，進納朝廷，其栲栳、鐮刀、南安、承平故地，及他邊境，蕃漢所居，乞畫中為界，於內聽築城堡。凡歲賜絹茶等物，如議定額數，臣不復以他相干，乞頒誓詔，蓋欲世世遵守，永以為好。倘君親之義不存，或臣子之心渝變，當使宗祀不永，子孫罹殃。謹上誓表以聞！
　　仁宗亦賜答詔書，付夏使齎還。略云：
　　朕臨制四海，廓地萬里，西夏之土，世以為胙。今既納忠悔咎，表於信誓，質之日月，要之鬼神，及諸子孫，無有渝變，申覆懇至，朕甚嘉之！俯閱來誓，一皆如約。
　　夏使去後，復擬派遣冊禮使，冊封元昊為夏王，忽契丹遣使來汴，請宋廷勿與夏和，現已為中國發兵，西往討夏，累得宋廷君臣，又疑惑起來。正是：
　　中朝已下和戎詔，朔漠偏來討虜書。
　　究竟契丹何故伐夏，試看下回便知。
　　讀本回盟遼盟夏兩事，見得宋室君臣，志在苟安，毫無振作氣象。契丹主宗真時，上無蕭太后燕燕之雄略，下無耶律休哥之將材，富弼一出，據理與爭，即折敵燄，何必多增歲幣，自耗財物，甚至獻納二字，亦不能盡去乎？元昊墮種世衡之計，自剪羽翼，又復惑於沒藏氏之女色，漸啟荒眈，其願和不願戰也明矣。況乎韓、范、龐三人禦邊，已屬無懈可擊，彼若修和，我正當令他朝貢，乃反歲賜絹茶，亦胡為者。總之一奄奄不振，得休便休已耳，觀此而已知宋室之將衰。　