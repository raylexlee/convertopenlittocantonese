
			　　卻說潘美遣業出師，本與王侁等隨後為援。趨至陳家谷口，列陣以待。自寅至巳，不得業報。令人登託邏臺遙望，毫無所見。美未免懷疑，王侁卻入稟道：「楊業如或敗退，必有急報，乃許久不得消息，大約已殺敗敵兵。主帥何不趕緊上前，趁勢圖功哩？」美躊躇半晌，方道：「且再待一二時，才定行止。」侁退出後，語眾將道：「此時不去爭功，尚待何時？我卻要先去了。」〔寫盡忮求情態。〕言已，遂自率部兵，逕出谷口。眾將亦爭功心急，躍躍欲動，美不能制，也只得隨行。〔身為閫帥，乃不能制馭諸將，烏得謂為無罪？〕遂沿交河西進，行二十里，忽見王侁領兵退回。美問明緣由，侁答道：「楊業已敗，契丹兵猖獗得很，恐不可當，因此馳回。」美聽到此言，也不覺驚慌，索性麾兵退歸。把陳家谷的預約，竟致失記，一直退至代州去了。〔明明是陷業死地，不願踐約。〕業失援敗死，邊境大震。雲、應、朔諸州的將吏，都棄城遁去，眼見將三州疆土，復送契丹。這種警耗，傳達宋廷，太宗恨失邊疆，悼喪良將，分別旌誅，下詔宣示道：
　　執干戈而衛社稷，聞鼓鼙而思將帥，盡力死敵，立節邁倫，不有追崇，曷張義烈。故雲州觀察使楊業，誠堅金石，氣激風雲，挺隴上之雄才，本山西之茂族。自委戎乘，或資戰功，方提貔虎之師，以效邊陲之用，而群帥敗約，援兵不前。獨於孤軍陷於沙漠，勁果猋厲，有死不回，求之古人，何以加此？是用特舉徽典，以旌遺忠，魂而有靈，知我深意。可贈太尉大同軍節度，賜其家布帛千匹，粟千石。大將軍潘美，坐失良將；監軍王侁，貽誤戎機。國有明刑，應寘重典，姑念立功於前日，特從末減於今時。美降三官，侁即除名，以示懲儆。此詔！
　　業子延昭，至代州乞援，潘美尚靳不發兵。業已早死，延昭大慟一場，上表奏聞。太宗召令還京，任為崇儀副使，並追贈延玉官階。還有業子延浦、延訓，俱授供奉官，延環、延貴、延彬，並為殿直，楊氏一門，均承餘廕，業總算不虛死了。
　　曹彬、米信等回京，詔就尚書省訊鞫，令翰林學士賈黃中等定讞，責他違詔失律，均應坐罪。降彬為右驍衛上將軍，信為右屯衛上將軍。餘如崔彥進以下，貶黜有差。惟田重進全軍不敗，李繼隆所部，亦成列而還，兩人不復加罪。且任重進為馬步軍都虞侯，繼隆為馬軍都虞侯，兼知定州。又以代州關係緊要，楊業已死，須擇另任。適張齊賢上書言事，忤太宗意，太宗遂命他出知代州，與潘美同領軍務，加意防邊。〔齊賢文臣，乃以忤上意調邊，太宗仍不免懷私，幸彼文能兼武，後且用計卻敵，邊塞得安，否則寧尚有幸耶？〕
　　是年仲冬，契丹主隆緒又隨蕭太后統兵入寇。用耶律休哥為先鋒都統，率兵十萬，浩浩蕩蕩，殺奔前來。瀛洲部署劉廷讓，〔即第九回之劉光義，因避太宗諱，改名廷讓。〕聞契丹出師，約同邊將李敬源、楊重進等，集兵十萬人，沿海北赴，將乘虛進襲燕地。〔計非不佳，可惜遇著耶律休哥。〕耶律休哥正防他這著，隨處派探騎偵查，一聞偵報，即往扼要隘。廷讓等到了君子館，天甚寒冷，士卒手皆皴瘃，連弓弩都不能開張。哪知耶律休哥正因這寒凍時候，攻他不備，掩殺過來。廷讓等慌忙對敵，怎奈朔風冽冽，黑霧沉沉，兵士都無鬥志，相率潰散。契丹兵素性耐寒，更仗著一股銳氣，包抄宋軍，頓將廷讓等圍住。廷讓嘗分兵給李繼隆，令為後援，偏繼隆退保靈壽，並不往救。〔都是顧己不顧人。〕廷讓待援不至，只得與李敬源、楊重進兩人，冒死突圍。待至血路殺出，敬源、重進都負重傷，倒斃地上。廷讓帶著數騎，飛馬奔逃，才得保全性命。
　　休哥得了勝仗，遂進圖雄州，私遣賀令圖書，並重錦十兩，但說：「自己得罪本國，情願歸順南朝，請足下代為先容，當約期歸降。」令圖深信不疑，〔休哥已得勝仗，就使一個笨伯，也應知他是詐降計，令圖信為真言，大約是利令智昏之故。〕覆書約休哥相會。休哥大喜，即帶兵至雄州，距十里下寨，遣原使走報令圖，與約相見。令圖意欲擅功，也不與將校商議，竟引數十騎往迎。既至休哥營內，休哥據胡牀高坐，厲聲罵道：「你好經營邊事，今乃送死來麼？」〔確是送死。〕喝令左右拿下。令圖懊恨不迭，還想指揮從騎，與他對抗。看官！試想羊落虎口，哪裡還能掙脫？所有從騎，立被殺盡，單剩令圖一人，赤手空拳，自然被他擒住，檻送燕都，一刀了事。休哥遂乘勝南驅，連陷深、邢、德三州。殺官吏，俘士民，把城中子女玉帛，盡行掠取，輦載而歸。賀懷浦於楊業戰死時，已先敗歿，一年中父子皆死，時人統說他貪功啟釁，致有此報。
　　話休敘煩，且說耶律休哥南下略地，勢如破竹。即乘勢進薄代州，副部署廬漢贇，畏懦得很，只主張固守，不敢出戰。知代州張齊賢奮然道：「胡騎充斥城下，志驕氣盈。須用計破他一陣，才好保全代州。若一被圍攻，轉眼間糧盡食空，尚能保壁自固麼？」時潘美駐師并州，齊賢遂遣使往約，夾擊敵兵。美得報，即令原使返報齊賢，准如所約。不料使人被敵騎拿去，齊賢尚未得知，日夕盼望回音。嗣得潘營來使，遞上密書，內稱：「前日復函，諒應接洽，本即踐約，出師柏井。奈今得密詔，據云東路失敗，只應慎守汎池，不得妄發，現部眾已退還并州了。」齊賢道：「潘將軍前日答覆，我處並未接到，想使人已陷沒敵中。但敵知潘來，不知潘退，我當設法退敵便了。」遂留住美使，令居室中。自選廂軍二千，涕泣與語，並詐言潘軍將到，兩下夾攻，不怕敵軍不退。軍士聞言，各感憤得很，誓效死力。齊賢復乘夜發兵二百人，令各持一幟，負一束芻，潛往州西南三十里，列幟燃芻，不得有誤。二百人奉命去訖。又令步卒千人，從間道繞出，往伏土鐙砦，掩擊敵兵歸路，步卒亦去。
　　布置已定，時方夜半，齊賢竟親率數百騎，往搗敵營。休哥倒也準備，俟宋軍衝至，即開砦出戰。宋軍以一當百，都似生龍活虎一般，攔截不住。休哥正麾軍圍裹，忽見西南一帶，火光燭天，恰隱隱有旗幟搖動，疑是并州兵至，當即駭走。到了土鐙砦，又聞連珠砲響，伏兵殺出，箭如飛蝗，休哥不知宋軍多少，但催兵急遁。契丹國舅詳穩撻烈哥，〔詳穩一譯詳袞，係契丹諸官府監治長官之名號，撻烈哥一譯特爾格。〕宮使蕭打里，〔打里一譯達哩。〕俱中矢落馬，被宋軍趕上殺死。這一仗，斬首數百級，獲馬二千匹，所得兵械無算。直至虜兵去遠，方收兵回城。時正雞聲報曉，晨光熹微了。〔以少勝多，全恃智謀。〕
　　太宗屢得邊報，擬大發兵北伐契丹。下詔募兵，令大河南北四十餘郡，八丁取一，充作義旅。京東轉運使李惟清私歎道：「此詔若行，天下無農夫了。」乃上疏力爭，至再至三。宰相李昉等，亦上言：「河南人民不知戰鬥，若勒令當兵，竊恐民情搖動，反為盜賊。請收回成命，免多騷擾！」太宗乃再行頒詔，獨選河北，不及河南。會雍熙四年暮冬，太宗欲刷新庶政，復下詔改元端拱，於次年元旦舉行。越年，即改稱端拱元年。上元節屆，親耕籍田，布赦天下。趙普自任所入朝，太宗慰撫數四，留住京都。適布衣翟穎，與知制誥胡旦相狎，旦令改名馬周，隱以唐馬周為比。復嗾使擊登聞鼓，攻訐李昉，說他：「賦詩飲酒，不知備邊。曠職素餐，有慚鼎輔」等語。想係胡旦與昉有嫌，特借翟穎為傀儡，且窺伺上意，就邊備上彈劾，旦真一險詐小人耳。〕太宗聞言，未免厭昉，昉即自請解職，因罷為右僕射，有詔授趙普為太保兼侍中，呂蒙正同平章事。
　　普至是已三次入相，太宗欲重用蒙正。恐他資望尚淺，未洽輿情，特借普作為表率。普與蒙正同登相位，一係元老，一乃後進。只因蒙正秉正敢言，普也不覺折服。會樞密副使趙昌言，與胡旦、翟穎等，表裡為奸，嘗令翟排毀時政，且歷舉知交數十人，推為公輔。普察得趙、胡私情，遂與蒙正聯名奏請，依法論罪。昌言遂出貶為崇信行軍司馬，旦謫為坊州團練副使，翟穎充戍。還有鄭州團練使侯莫、陳利用，以幻術得幸。驕恣不法，居處服御，僭擬乘輿。普陳他十罪，力請正法，太宗令發配商州。普仍上書請誅，太宗道：「朕為萬乘主，難道不能庇護一人麼？」普叩首道：「陛下若不誅奸幸，便是亂法。法可惜，一豎子何足惜呢？」太宗不得已，命即按誅。時利用已至商州，自恃主寵，尚是大言不慚，經朝旨到來，由商州刺史奉詔行刑。至利用伏法，又有朝使馳至。聞利用已經磔市，不由的歎息道：「朝旨已令緩刑，偏我遲了一步，竟致不及。大約利用惡貫滿盈，應該受誅，只我恐未免受譴哩！」原來朝使至新安，馬適陷淖，及出濘易馬，馳至商州，巧巧該犯戮死。汴、陝官民，都不禁拍手稱快，這正叫做「天網恢恢，疏而不漏」呢。〔奸臣聽者！〕
　　且說降王李煜、劉鋹等，已早病歿。只故吳越王錢俶，及定難節度使李繼捧，尚留京中。端拱元年八月，適遇錢俶生辰。太宗賜宴便殿，是夕暴亡。〔恐是中毒。〕獨李繼捧在京無事，乃弟繼遷，借契丹為護符，日肆侵擾。普以繼捧留京無益，且恐洩漏機密，反致有損。不如令歸鎮夏州，招撫繼遷。太宗也以為然，遂召繼捧入見，賜他姓名，叫作趙保忠。並厚加賞賚，遣往夏州，勸弟歸誠。〔繼捧庸懦，安能制服狡弟？縱之使歸，殊為失策。〕隔了數日，連接三次警報，第一次是涿州失守了，第二次是祈州失守了，第三次是新樂失守了。太宗愁容滿面，語群臣道：「契丹不肯收兵，時擾河朔，看來只好大舉北伐哩！」趙普道：「時已隆冬，不便出師。但令邊將堅壁清野，固守汎地。俟來春大舉，亦尚未遲。」太宗躊躇未決，右拾遺王禹偁復上御戎策，大致在任賢修政，省官畜民，選將勵士等情。有旨優答。至端拱二年正月，契丹復進陷易州，乃再詔群臣上備邊策，同知貢舉張洎應詔陳言，略云：
　　中國禦戎，惟恃險阻。今自飛狐以東，皆為契丹所有。既失地利，而河朔列壁，皆具城自固，莫可出戰，此又分兵之過也。請於沿邊建三大鎮，各統十萬之眾，鼎峙而守。仍命親王出臨魏府以控其要，則契丹雖有精兵，豈敢越而南侵？制敵之方，盡於此矣，幸陛下垂察！
　　是時同平章事宋琪，亦已罷免相職，還任刑部尚書，再遷吏部尚書。琪籍隸幽、薊，素知邊事，亦應詔陳詞，洋洋灑灑，差不多有數千言，小子錄不勝錄，但撮舉大要云：
　　國家規畫燕地，由雄霸路直進。陂淀坦平，賊來莫測，實屬非便。若令大軍會於易州，循孤山之北，漆水以西，倚山而行，援糧而進，涉涿水，並大房，抵桑乾河，出安祖砦。則東瞰燕城，才及一舍。此周德威收燕之路，下視孤壘，浹旬必克。山後八州，聞薊門不守，必盡歸降，勢使然也。然兵為凶器，聖人不得已而用之。若精選使臣，不辱君命，通盟繼好，弭戰息民，此亦策之得也。臣每見國朝發兵，未至屯戍之所，已於兩河諸郡，調民運糧，煩費苛擾。臣生居邊土，習知其事，此後每逢調發，應各自齎糗糧，不勞饋運。俟大軍既至，定議取舍，然後再圖轉餉，亦未為晚。願加省覽，采擇施行！
　　此外如李昉、王禹偁等，亦多主張修好，毋輕用兵。太宗乃不復大舉，但令邊將固守要塞，以守為戰。契丹聞宋不發兵，又進兵入犯。朝命知定州李繼隆發真定兵萬餘人，護送糧餉數千乘，赴威虜軍。耶律休哥偵悉，率精騎數萬，邀截途中。北面都巡檢使尹繼倫，適領兵巡路，遇休哥軍，避入林間。休哥明明瞧見，但看繼倫手下，寥寥無幾，不值一掃，索性由他避匿，竟自控騎南趨。〔驕態如繪。〕繼倫待虜兵已過，語軍士道：「狡虜欺我太甚，他明是蔑視我軍，不顧而去。若得勝回來，即驅我北行，否則借我洩忿，我軍將無噍類了。為今日計，不如捲斾銜枚，輕躡敵後。他方銳氣無前，斷不回顧。我能出他不意，奮力戰勝，尚可自立邊疆。就使戰他不過，殉節沙場，尚不愧為忠義。豈可泯然徒死，空做一班胡地鬼麼？」軍士聞言，都憤激起來，齊聲應道：「敢不如命！」
　　繼倫即令秣馬蓐食，俟至傍晚，飭每人各持短兵，魚貫啟行。靜悄悄的走了數十里，天尚未明。繼倫登高遙矚，見前面已至徐河，契丹兵正駐營河濱。隱隱有炊煙數縷，起散天空。隔河四五里，亦有大營紮住，料知是李繼隆軍。便指示軍士道：「虜兵想在此造飯了，我等正好殺將過去，休使他安食哩！」軍士聽令，即一擁上前，奔至河旁，搗入敵營。敵兵正在會食，忽見宋軍殺到，也不知從何處過來，慌忙拋下飯碗，準備迎敵。哪知宋軍已經闖入，當先一員大將就是尹繼倫，生得面目漆黑，又帶著黑盔，穿著黑甲，坐著黑馬，好似一團黑雲。手執亮晃晃的大刀，左斲右砍，殺死無數。契丹將皮室，出來抵禦，不到三合，頭已落地。契丹兵駭呼道：「黑面大王來了，快逃命罷？」〔繼倫姓尹，未曾姓閻，為何遼人都怕他索命？〕頓時驚潰。宋軍殺到後帳，耶律休哥方食失箸，忙轉身逃走，不意右臂已被斲一刀，不由的失聲叫痛，正是：
　　強中更有強中手，智將還須智將摧。
　　欲知休哥能否逃生，待至下回說明。
　　〔耶律休哥為契丹良將，亦未嘗無失策之時。代州被賺於張齊賢，徐河見敗於尹繼倫。是休哥非真無敵者，誤在防邊諸將，多半如賀令圖，無功而思爭功；不才而誇有才，死在目前，尚不及覺，乃為休哥所屠害耳。或謂以宋朝全盛之時，終不能下燕、薊，意者由天命使然，非人力所可及。不知天定勝人，人定亦能勝天。況君相有造命之權，顧乃任將非人，竟令山前後十六州，久淪左袵耶？人謀不臧，諉之於天，天何言哉？豈為人任咎乎？〕