
			　　卻說太子愭歿後，慶王愷依次當立，孝宗因第三子惇，英武類己，竟越次立為太子。〔孝宗自己亦未見若何英武，所以子更不逮，後且為悍妻所制。〕惟進封愷為魏王，判寧國府，命宰執設餞玉津園。宴畢，送愷登車。愷顧語虞允文道：「還望相公保全！」允文當然勸慰。愷乃挈眷而去。既而吳太后妹夫張說，攀援親屬，竟擢為簽書樞密院事。詔命下後，朝議大嘩。左司員外郎兼侍講張林遂上疏切諫，且詣朝堂責虞允文道：「宦官執政，自京、黼始。近習執政，自相公始。」允文不禁慚憤，入白孝宗，孝宗乃收回成命。至乾道八年，改左右僕射為左右丞相，左相仍屬虞允文，右相任用梁克家，嗣復出張栻知袁州，仍命張說入樞密院。侍御史李衡，右正言王希呂，又上書諫阻，直學士院周必大，不肯擬詔，給事中莫濟，封還錄黃，孝宗將他四人一齊罷免，都人士稱為四賢。虞允文因諫院乏人，特薦用李彥穎、林光朝、王質三人，孝宗不報，獨用幸臣曾覿所薦的人員。於是允文力求去位，孝宗竟調他宣撫四川，但進封雍國公。允文蒞任逾年，即疾終任所，詔贈太傅，賜諡忠肅。他本隆州仁壽縣人，夙具智略，采石一戰，遂得成名。入相後，遇事納忠，知無不言，也是一位救時良相。梁克家外和內剛，自允文去後，獨相數月，旋與張說論及外交，語多未合，亦乞外調，遂出知建寧府。說好為欺罔，漸被孝宗察覺，才加罷斥。
　　乾道八年殘臘，又擬改元，越日元旦，改為淳熙元年。左相虛位不設，右相亦屢有變更。曾懷、葉衡等，忽進忽退，多半是庸庸碌碌，沒甚建樹。葉衡且薦舉左司諫湯邦彥，為金國申議使。邦彥至金，為金所拒，旬餘乃得引見，兩旁列著衛士，統是控弦露刃，耀武揚威，嚇得邦彥心驚膽戰，一語都不能發，竟匆匆辭歸。孝宗恨他辱命，流戍新州。自是申請陵寢的朝議，乃不再提及了。〔徒向他人乞憐，究竟無益。〕是年冬季，立貴妃謝氏為后，后本丹陽人氏，幼年喪父，寄養翟氏，因冒姓為翟。及長，頗有容色。入宮侍吳太后，太后轉賜孝宗，封為婉容，越年晉封貴妃。淳熙三年，孝宗挈妃至德壽宮，謁見上皇，上皇見她端肅恭謹，因謂可繼位中宮。孝宗仰承親命，乃立貴妃為后，復姓謝氏。孝宗不喜漁色，宮闈裡面，除謝后外，只有蔡、李兩妃，此外不載史乘，小子據實敘明，不必多表。
　　惟當時有一位道學先生，遠師孔、孟，近法周、程，專講正心誠意的功夫，稱為南宋大儒。看官欲知此人姓名，就是上回敘及的朱熹。〔鄭重出之。〕從前北宋年間，有周敦頤、張載、邵雍及程顥、程頤等人，均以道學著名。程門中有謝良佐、游酢、呂大臨、楊時四子，俱宗師說，稱為河南程氏學。楊時授學羅從彥，從彥授學李侗。婺源人朱松，曾為吏部員外郎，生子名熹，字元晦，幼即潁悟，甫能言時，松指天示熹道：「這就是天呢！」熹問道：「天上尚有何物？」松不覺驚異。及就傅，授以《孝經》，熹題注書上，有「不若是非人也」六字。暇時與群兒出遊，諸兒在沙上嬉嬲，獨熹擇僻處端坐，用手畫沙。至群兒過視，乃畫的先天八卦圖，及後天八卦圖，大家有笑他的，有敬他的，他毫不動容。〔敘熹幼時所為，可作兒童教育一則。〕松與李侗本同學友，因遣熹從學，熹盡得師傳。
　　紹興十八年登進士第，任泉州同安縣主簿，日與秀民講論聖道，未幾卸職，改監潭州南嶽廟。孝宗踐阼，詔求直言，熹上陳聖學，且力排和議。孝宗頗為嘉納，擬加擢用。湯思退等暗地阻撓，止授武學博士，熹即辭歸。〔見前回。〕後來陳俊卿、胡銓、梁克家等，相繼薦引，屢徵不至。會孝宗復懷念史浩，召為醴泉觀使，兼侍講，孝宗復召史浩，〔彷彿高宗再用秦檜。〕浩欲延攬名人，借塞眾口，遂薦熹知南康軍。熹再辭不許，沒奈何受命赴任。適值南康大旱，乃力行荒政，民賴以生。暇輒與士子講學，且訪唐李渤白鹿洞書院，奏復舊規。儒學大興，一時稱最。及史浩復入為相，曾覿、王抃、甘昪等，聯作黨援，招權納賄，任意黜陟。繼而浩亦與抃有嫌，竟至罷相。
　　淳熙六年，夏日亢旱，又有詔訪求直言，朱熹自南康上疏道：
　　臣聞天下之務，莫大於恤民，而恤民之本，在人君正心術以立紀綱。蓋紀綱不能以自立，必人主之心術，公平正大，無偏黨反側之私，然後有所繫而立。君心不能以自立，必親賢臣，遠小人，講明義理，閉塞私邪，然後可得而正。今宰相臺省師傅賓友諫諍之臣，皆失其職。而陛下所與親密謀議者，不過二三近習之臣，上以蠱惑陛下之心志，使陛下不信先王之大道，而悅於功利之卑說；不樂莊士之讜言，而安於私暬之鄙態。下則招集士大夫之嗜利無恥者，文武彙分，各入其門。所喜則陰為引援，擢置清顯；所惡則密行訾毀，公肆擠排。交通貨賂，所盜者皆陛下之財；命卿置將，所竊者皆陛下之柄。陛下所謂宰相師傅賓友諫諍之臣，或反出其門牆，承望其風旨。其幸能自立者，亦不過齪齪自守，而未嘗敢一言以斥之。其甚畏公論者，乃能略警逐其徒黨之一二，既不能深有所傷，而終亦不敢正言，以搗其囊橐窟穴之所在。勢成威立，中外靡然。向之使陛下之號令黜陟，不復出於朝廷，而出於一二人之門，名為陛下獨斷，而實此一二人者，陰執其柄。蓋其所懷，非獨壞陛下之紀綱而已，並與陛下所以立紀綱者而壞之。使天下之忠臣義士，深憂永歎，不樂其生，而貪利無恥，敢於為惡之人，四面紛然，攘袂而起，以求逞其所欲，然則民安得而恤？財安得而理？軍政何自而修？土宇何自而復？宗社之仇恥，又何自而雪耶？臣且恐莫大之禍，必至之憂，近在朝夕，而陛下尚可不悟乎？臣應詔直陳，不知忌諱，幸乞睿鑒。
　　孝宗覽到此疏，不禁大怒道：「這是譏我為亡國主呢！」幸樞密使趙雄在側，上前奏解道：「士人多半好名，若直諫被斥，反增其譽。不若格外包容，因長錄用，看他措置是否合宜，那時優劣自見了。」孝宗才覺霽顏，乃詔令熹提舉常平茶鹽。未幾，即調任浙東。浙右大饑，熹單車入闕，復面奏災異由來，請孝宗修德任人，且指陳時弊凡七事。孝宗改容靜聽，並褒他切直。熹乃陛辭至浙，甫下車，即移書他郡，募集米商，蠲免賦稅，米商大集，浙民始無憂乏食。熹遂鉤訪民隱，按行境內，輕車簡從，所經各處，往往為屬吏所不及知。郡縣有司，多憚他丰采，不敢為非。才閱半年，政績大著。乃進熹入直徽猷閣。時各地尚旱蝗相仍，民多艱食，熹尚在浙，上言：「乾道四年間，曾在鄉請諸官府，得常平米六百石，賑貸鄉民，夏受粟，冬加息，計米以償，逐年斂散，歲歉蠲半息，大饑將歲息盡蠲，先後歷十四年，除原數六百石還官外，積得三千一百石，立為社倉，不復收息，每石止收耗米三升，所以一鄉四十五里間，雖值荒年，民不歉食，此法可以推行」云云。孝宗聞言稱善，因命熹草定規則，頒詔各路，一律仿行，當時號為社倉法，大略如下：
　　法以十家為甲，每甲推一人為首，五十家則推一人通曉者為社首。其逃軍及無行之士，與有稅糧暨衣食者，並不得入甲。其應入甲者，又問其願與不願，願者開其一家大小口若干，大口一石，小口五斗，五歲以下者不預，置籍以貸之。其以濕惡不實還者有罰。
　　越年，熹按行至臺州，適知州唐仲友為民所訟。熹察得實情，確係仲友貪妄，進上章彈劾，接連三疏，並不見答。原來金華人王淮，累擢至左丞相，仲友與王淮同里，且有戚誼，因此暗中庇護，所有朱熹奏本，概行藏匿，但調仲友為江西提刑。熹不肯徇情，索性貽書王淮，但說是要入朝面陳，淮知不可匿，乃將熹疏進呈，仲友亦上疏自辯。〔恐亦由王淮指導。〕偏淮想了一法，竟將江西提刑一職，轉授朱熹，不令仲友蒞任，一面擢大府寺丞陳賈為監察御史，令他與熹反對。〔陽示德，暗報怨，卻是個好法兒。〕賈受職入朝，即奏言：「道學二字，無非假名售姦，願陛下悉心考察，擯棄勿用，免為所欺。」這數語雖不指名斥熹，其實是為熹而發。還有吏部尚書鄭丙，亦迎合淮意，力詆二程學說。〔借程傾熹，也是良策。〕看官！你想朱晦翁並非笨伯，聞得這種蜚語，怎肯貿然拜受新命？遂累乞奉祠，詔令他主管臺州崇道觀。右文殿修撰張栻，幸與熹學說相合，甚為投契。淳熙七年病歿，世稱為南軒先生。熹與友書，謂為吾道益孤。著作郎呂祖謙，為呂夷簡五世孫，與張栻、朱熹為友，熹嘗謂學如伯恭，方是能變化氣質。伯恭即祖謙別字。淳熙八年去世，世稱為東萊先生。尚有婺州人陳亮，字同父，才氣豪邁，議論風生。隆興初，曾上中興五論，未蒙見答。淳熙中又詣闕上書，極言時事，孝宗擬加擢用，亮慨然辭歸。嘗自言涵養功夫，應讓道學諸儒，惟推倒一世智勇，開拓萬古心胸，頗有所長。後來策試進士，御筆擢為第一，授簽書建康判官，尋即病歿，也可謂一位志士了。
　　且說高宗自退居德壽宮後，自安頤養，不聞朝政。經孝宗始終侍奉，未嘗失禮，頗也優游自適，樂享天年。至淳熙十四年間，已享壽八十一歲了。秋季遇疾，孝宗輟朝入侍。越月，高宗駕崩，孝宗號痛擗踴，二日不進膳，並諭宰相王淮道：「從前晉孝武、魏孝文二主，均實行三年喪服，素衣聽政。司馬光通鑑中，紀載甚詳，朕亦欲遵行此制呢！」淮答道：「晉孝武雖有此意，嗣在宮中，也止用深衣練冠。」孝宗道：「當時群臣不能順上美意，所以見譏後世。」淮不便再言，孝宗乃下詔道：
　　大行太上皇帝，奄奄至養，朕當衰服三年，群臣自遵易月之令。〔特載此詔，以明孝宗之孝。〕
　　總計高宗在位，兩次改元，凡三十六年。內禪後，安居德壽宮，又歷二十五年。翰林學士洪邁，請廟號世祖。直學士院尤袤，謂漢光武為長沙王後，布衣崛起，不與哀平相繼，所以稱祖無嫌。上皇中興，雖同光武，實繼徽宗正號，以子繼父，非光武比，乃定號高宗。高宗素性恭儉，器具服飾，概從簡省。就是晚年愛寵的劉貴妃，恃色好奢，亦嘗陰加抑制。劉貴妃係臨安人，初入宮為紅霞帔，〔係宋宮女使之稱。〕豔麗軼群，大得寵幸，累遷婕妤婉容。紹興二十四年，進為賢妃，嗣封貴妃。從前金亮入寇，意圖掠取，便是這位劉麗妃。〔補前文所未詳。〕妃嘗因盛夏天署，用水晶作為腳踏，高宗取以作枕，妃乃稍加儆惕，不敢再踵舊飾。但高宗寵眷，至老未衰。貴妃去世，就在淳熙十四年間，高宗悲泣逾恒，因此得病，旋亦崩逝。〔也算一對比翼鳥。〕後人謂高宗偷安忍恥，慝怨忘親，初為汪、黃所惑，終為秦檜所制，李綱、趙鼎、張浚相繼被斥，岳飛父子冤死獄中，有可用的將相，有可乘的機會，終至臣事仇虜，殘喘苟延，這也所謂愚不可及哩！〔總結高宗一朝行事。〕
　　孝宗次子魏王愷，先高宗數年病歿，孝宗嘗泫然道：「前時越次立儲，正為此兒福薄，不料他果然蚤世了。」〔究竟不足為訓。〕因追贈徐、揚二州牧，諡惠寧。恩平王璩，後高宗一年病歿，孝宗本待他甚厚，每召入內宴，呼官不呼名。歿後追封信王，累贈太保太師。〔這俱是銷納文字。〕孝宗居高宗喪，白衣布袍，視事內殿，朔望詣德壽宮，仍然衰絰持杖，且詔皇太子參決庶務。既而王淮罷相，右相周必大，仍薦朱熹為江西提刑。
　　熹奉詔入朝，有熹友在途中相遇，語熹道：「正心誠意，上所厭聞，君此去幸勿再言！」熹慨然道：「我生平所學，只此四字，奈何入白大廷，反好隱默呢？」及入對，即極言天理人欲不能並容。孝宗也不加可否，徐語道：「久不見卿，浙東事朕早聞知，今當處卿清要，不再以州縣相煩了。」時曾覿已死，王抃亦逐，獨內侍甘昪尚在，熹謂昪不應任用。孝宗謂昪曾侍奉上皇，頗有才識，熹對道：「小人無才，怎能動人主歡心？」孝宗默然。越日，改授熹為兵部郎官，熹以足疾乞祠。兵部侍郎林栗，劾熹托名道學，自高聲價，應亟予罷斥。孝宗得栗言，顧語周必大道：「林栗所言，亦未免太甚了。」必大道：「熹上殿時，足疾未瘳，勉強登對，並非敢托詞欺上呢！」孝宗道：「朕亦見他跛曳，所以謂栗言過甚。」左補闕薛叔似，太常博士葉適，均譽熹毀栗，陸續上奏。侍御史胡晉臣，復劾栗喜同惡異，妄毀正士，乃出栗知泉州，改命熹主管西京嵩山崇福宮。越月，復召熹為崇政殿說書。熹仍固辭不受，孝宗也不復勉強，只命他奉祠罷了。
　　淳熙十六年，孝宗調周必大為左丞相，擢留正為右丞相。必大入見，孝宗密給一紹興傳位親札。留正愕然，孝宗道：「禮莫如重宗廟，朕當孟享，嘗因病分詣，孝莫若執喪，朕不得日至德壽宮，欲不退休，尚可得麼？卿可預擬草詔，擇日傳位。」必大見上意已決，不再勸阻，遂退擬詔命。過了數日，改德壽宮為重華宮，移吳太后居慈福宮。必大進呈詔草，孝宗即命頒詔，傳位太子。屆期由孝宗吉服御紫宸殿，行內禪禮。太子惇出殿受禪，大致與孝宗受禪時，約略相同。禮畢，孝宗入內，仍易喪服，退居重華宮。太子惇即位，是為光宗皇帝，尊孝宗為壽皇聖帝，皇后謝氏為壽成皇后，皇太后吳氏為壽聖皇太后，大赦天下。立元妃李氏為皇后，后係安陽人，慶遠軍節度使李道中女，生時有黑鳳集道營前，因名鳳娘。道嘗以為異，聞道士皇甫坦善相術，特邀令入相諸人。及鳳娘出見，坦驚起道：「此女當母天下，非善為撫視不可。」後來坦入白高宗，高宗遂聘鳳娘為恭王妃，生嘉王擴，旋立為皇太子妃。
　　哪知這位鳳娘，貌雖軼群，性卻妒悍。嘗在高、孝二宮前，挑是翻非，屢言太子左右過失。高宗不懌，私語吳后道：「是婦將種，不識柔道，我為皇甫坦所誤，悔無及了。」〔誰叫你信方士。〕孝宗亦屢加訓敕，令以皇太后為法，否則將要廢汝。鳳娘不但不戒，反引為深恨。及立為皇后，她遂一飛沖天，放出一番手段來了。小子有詩詠道：
　　閫範無如宋六宮，刑於猶有聖王風。
　　何來黑鳳嬌癡甚，方士虛言誤阿蒙。
　　看官不必過急，還有金邦一段遺聞，須要先敘明白，然後述及李后鳳娘事，一切情跡，均至下回表明。
　　〔孝宗稱南宋賢辟，而求治不力，任人不專，較之高宗，不過五十里與百里之比，相去蓋有限耳。觀其踐阼以後，所用諸相，賢否不一，且無數年不易之宰輔，其猜疑之私，已可見矣。朱熹為一代名儒，既知其賢，何不留侍經筵，常使啟沃？乃第用一社倉法，而此外所言，未聞採納，且迭置之於奉祠之列，一官冷落，雖有若無，於朝廷何裨乎？高宗因畏事而內禪，孝宗因居喪而內禪，情跡若異，而究其退避之心，實同一轍。人臣或以恬退為知幾，人君繫國家之大，寧亦可以恬退為智耶？故觀於此回，而孝宗之為國，亦可得而論定矣。〕