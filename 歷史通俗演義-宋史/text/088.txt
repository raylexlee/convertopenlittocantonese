
			　　卻說金主珣遷汴以後，曾遣使告達宋廷，且督催歲幣。寧宗召輔臣會議，或主張絕金，或仍主和金。〔這是宋人故智。〕起居舍人真德秀，上疏請絕歲幣，圖自治，略云：
　　女真以韃靼侵陵，徙巢於汴，此吾國之至憂也。蓋韃靼之圖滅女真，猶獵師之志在得鹿，鹿之所走，獵必從之。既能越三關之阻以攻燕，豈不能絕黃河之水以趨汴？使韃靼遂能如劉聰、石勒之盜有中原，則疆埸相望，便為鄰國，固非我之利也。或如耶律德光之不能即安中土，則奸雄必得投隙而取之，尤非我之福也。今當乘虜之將亡，亟圖自立之謀，不可幸虜之未安，姑為自安之計也。〔語語中的。〕夫用忠賢，修政事，屈群策，收眾心者，自立之本；訓兵戎，擇將帥，繕城池，飭戍守者，自立之具。以忍恥和戎為福，以息兵忘戰為常，積安邊之金繒，飾行人之玉帛。女真尚存，則用之女真，強敵更生，則施之強敵，此苟安之計也。陛下不以自立為規模，則國勢日削，人心日偷。雖弱虜僅存，不能無外憂。蓋安危存亡，皆所自取。若失當事變方興之日，而示之以可侮之形，是堂上召兵，戶內延敵也。微臣區區，竊所深慮，願陛下詳察。
　　寧宗得此疏後，遂罷金歲幣。夏主李安全已歿，族子遵頊繼立，貽書蜀中，請夾攻金人，同復故土。蜀臣以聞，宋廷不報。嗣復遣使賀金廷正旦，刑部侍郎劉鑰等及太學諸生上章諫阻，亦皆不答。既而命真德秀為江東轉運副使，德秀陛辭，奏陳五事：
　　（一）宗社之恥不可忘。〔指報金讎。〕
　　（二）比鄰之盜不可輕。〔指韃靼及山東二寇。〕
　　（三）幸安之謀不可恃。〔指金衰不足為幸。〕
　　（四）導諛之言不可聽。
　　（五）至公之論不可忽。
　　五事以下，又歷陳從前禍患，共有十失，反覆約一二萬言。寧宗也不置可否，隨他說了一通，好似沒有見聞一般，真德秀只好走了。嘉定十年，金主珣信王世安言，意圖南侵，令為淮南招撫使。朮虎高琪也勸金主侵宋，開拓疆土。金主即命烏古論慶壽、完顏賽不率兵渡淮，取光州中渡鎮，殺死榷場官盛允升。慶壽復分兵犯樊城，圍棗陽光化軍，另遣完顏阿鄰入大散關，攻西和、階成諸州。宋廷聞警，亟命京、湖制置使趙方，江、淮制置使李珏，四川制置使董居誼，分禦金人，便宜行事。趙方字彥直，衡山人氏，嘗從張栻遊，曉明大義，淳熙中舉進士，授青陽縣，政教卓著。嘗謂：「催科不擾，是催科中撫字；罪罰無差，是刑罰中教化。」時人歎為名言。嗣累遷至京、湖制置使，聞金人入寇，召二子范、葵入語道：「朝廷忽戰忽和，計議未定，徒亂人意，我惟有提兵決戰，效死報國罷了。」遂率二子赴襄陽，檄統制扈再興、陳祥、鈐轄孟宗政等，往援棗陽。復分扼要塞，作為犄角。
　　再興等甫抵團山，遙見金兵疾趨而來，勢如風雨。急命陳祥、孟宗政設伏以待，自率部軍迎敵，稍戰即退。金兵追了一程，兩旁礮響，伏兵驟發。陳祥自左殺來，孟宗政自右殺來，那時金兵三面受敵，招架不迭，頓時逃的逃，死的死，屍骸枕藉，血肉模糊。孟宗政乘勝前進，夤夜赴棗陽，馳突如神，圍住棗陽的金兵，立刻駭退。〔寫扈、陳、孟三人，便是寫趙方處。〕宗政入棗陽城，報捷襄陽，趙方大喜，便令宗政權知棗陽軍。未幾京、湖將王辛、劉世興，亦連敗金人於光山、隨州間，於是趙方遂請旨伐金。寧宗連聞勝仗，也激昂起來，當即下詔道：
　　朕勵精更化，一意息民。犬羊跨我中原，天厭久矣，狐兔失其故穴，人競逐之。豈不知機會可乘，仇恥未復？念甫申於信誓，實重起於兵端。今虜首敗盟，敢行犯順。彼曲我直，師出有名，偕作同仇，時不可失。合詔諭中原官吏軍民，各申義憤，共討逆胡。果有非常之勳，自有不次之賞。有能去逆效順，倒戈用命者，亦當赦彼前愆，量能錄用。朕有厚望焉！
　　這詔下後，兩邊備戰日亟。李全適在是時破莒、密、青三州，應得任官。〔應前文。〕金完顏賽不復率眾攻棗陽，號稱十萬。孟宗政修城掘濠，誓師守禦。又約扈再興為外應，與金兵相持三月，大小七十餘戰，無一挫失。賽不忿甚，仗著兵眾，環濠築壘。宗政乘間突擊，壘不能成，復盛兵薄城。宗政隨方力拒，城賴以全。隨州守許國，率援軍至白水，鼓聲相聞，宗政遂統軍出戰，金兵披靡，相率遁去。惟金將完顏贇率步騎萬人，西犯四川，破天水軍，進焚大散關，入皂郊堡。利州統制王逸號召兵民，驅逐金兵，奪還大散關，追斬金統軍完顏贇，復進秦州，至赤谷口。沔州都統制劉昌祖命退軍，竟至全部潰散。金人又合長安、鳳翔的屯卒，再攻入西和、成階州，進薄河池。興元都統吳政麾兵馳禦，擊退金兵，盡復所失土地。〔金兵已是強弩之末。〕
　　金主珣聞各路將士，勝敗無常，未免動了悔意。又兼河北郡縣，多為蒙古所奪。腹背受敵，不便再戰，乃遣開封府治中呂子羽為詳問使，渡淮議和。中途為宋人所拒，因即折還。金主珣乃復遣僕散安貞為副元帥，輔太子守緒南侵。且令西路諸軍，再攻西和、成、鳳諸州，入黃牛堡。吳政拒戰敗績，竟至陣亡。金兵長驅入武休關，破興元府，陷大安軍，直下洋州。沿途守將望風奔潰，連四川制置使董居誼，也都逃走。虧得都統張威、令部將石宣等，至大安軍邀截金兵，殲敵三千人，擒住金將巴土魯安，〔巴土魯一作巴圖魯。〕金兵乃退。
　　已而金兵復入洋州，焚掠而去。宋廷乃加罪董居誼，安置永州，改任聶子述為四川制置使。子述望淺資卑，不足鎮壓。興元戍卒張福、莫簡等作亂，頭裹紅巾為號，竄入利州，子述退保劍門。時故制置使安丙，早卸除兵柄，退為醴泉觀使，只丙子癸仲知果州，子述檄令統兵討賊，張福等竟轉掠果州，並及閬州，四川大震。宋廷乃復起丙知興元府，兼利州路安撫使，川民聞丙復至，私相慶慰，惟叛賊掠遂寧，入普州，負茗山。丙自果州至遂寧，調集諸軍，把茗山圍住，絕賊樵汲。福眾屢次衝突，均不能脫。沔州都統制張威又奉檄到來，福窮蹙乞降。威執福獻丙，丙斬福以徇。威又捕到莫簡及賊眾千三百人，盡行伏誅，紅巾賊悉平，川境復安。丙乃班師還至利州，金人也不敢再進。
　　獨金太子守緒等南侵，遣將完顏訛可等復圍棗陽，〔訛可一作鄂和。〕孟宗政竭力拒守，且遣人至襄陽告急，乞請濟師。趙方語二子道：「金人大舉攻棗陽，唐、鄧等處，勢必空虛，爾等可會同許國、扈再興兩軍，分攻唐、鄧，令敵還救，棗陽自可解圍了。」二子遵命啟程。臨行時，方又囑道：「范可監軍，葵可殿後，若不克敵，毋再相見！」言畢，又給劄文兩道，令分投許、扈兩人。二子持劄而去，當即與許、扈會師，遵劄行事。國進攻唐州，再興進攻鄧州，兩路銳進，焚敵糧儲。敵人斂兵固守，兩軍各分駐城下，專待金兵還援，以便截殺。這時候的淮西一方面，又由金左都監紇石烈牙吾答〔一譯作赫舍哩要赫德。〕及駙馬阿海，圍攻安豐軍，及滁、濠、光諸州。又分兵數路，一攻黃州的麻城，一攻和州的石磧，一攻滁州的全椒、來安，及揚州的天長，真州的六合，淮南大擾。江、淮制度使李珏，命池州都統制武師道，忠義軍都統陳孝忠往援，皆畏金人聲勢，逗留不前。淮東提刑賈涉，繼應純之後任，權知楚州，節制京東忠義軍，〔即山東降盜。〕聞江、淮危急，飛檄陳孝忠赴滁州，夏全、時青赴濠州，季先、葛平、楊德廣赴滁、濠，李全兄弟斷敵歸路。全奉檄趨渦口，與金將紇石烈牙吾答等連戰化湖陂，殺金將數人，得敵金牌。金人乃解諸州圍，盡行北去。全追至曹家莊，復斬馘數百人，乃還軍獻俘，並繳上所獲的金牌，向涉求賞。涉曾懸賞格，有條例數則，能殺金太子，賞節度使；能殺親王，賞承宣使；能殺駙馬，賞觀察使。全只說殺死駙馬阿海，請如約受賞。涉也不暇詳查，竟替他奏請，授全廣州觀察使。其實阿海仍然活著，並沒有死過呢！〔據此一端，已見李全刁詐。〕
　　且說許國、扈再興兩軍，分攻了數十日，本意是望棗陽解圍，來援唐、鄧，所以不甚猛攻。偏金兵仍圍住棗陽，未嘗撤回。趙方迭接軍報，令許國退回隨州，扈再興與二子移援棗陽。棗陽受攻已八十餘日，金將完顏訛可百計攻撲，炮弩迭施，俱由孟宗政設法堵住。間出奇兵奮擊，屢挫金兵。趙范、趙葵、扈再興轉戰而南，連敗金人，直抵棗陽城。孟宗政見援兵大至，亟自城中出擊，內外合勢，士氣大振。自傍晚殺至三更，斃金兵三萬人，餘眾大潰。完顏訛可單騎遁去，宗政等追到馬磴寨，焚去城堡，奪得資糧器械，不可勝算，方才收軍而還。金人自是不敢窺襄、漢、棗陽。中原遺民，陸續來歸，宗政給以田廬，選擇勇壯，號忠順軍，俾出沒唐、鄧間。金人懼宗政威名，爭呼為孟爺爺。
　　趙方以金人屢敗，必且復來，不若先發制人，借沮敵謀。乃遣扈再興、許國、孟宗政等，率兵六萬，分三道伐金。戒以毋深入，毋攻城，但毀寨奪糧，撤彼守備，便足示威了。再興、許國等遂分攻唐、鄧，見金人有備，不過沿途抄掠，馳驟了好幾日，隨即退還。金人率眾來追，逕至樊城，趙方親督諸軍，擊退金人。孟宗政復進破湖陽縣，擒金千戶趙興兒。許國遣將耶律均，與金人會戰北陽，殺金將李提控。扈再興又攻入高頭城。金兵連敗，聲勢日蹙。
　　新除觀察使李全，因戰勝化湖陂，漸萌驕志，佯與賈涉結歡，曲意趨承。涉已受朝廷命令，主管淮東制置司，節制京東、河北軍馬。分忠義軍為兩屯，都統仍屬陳孝忠，更令季先為副。李全自為一軍，營領五砦。季先素有豪俠名，為降眾所敬服，全獨懷妒忌，陰結涉吏莫凱，令譖季先。涉誤信為真，詭遣季先赴樞密院議事，暗令心腹刺先道中，先不及防，竟被刺死。涉遣統制陳選代統先眾。看官！你想先無辜被殺，含冤莫白，他的部下肯俯首帖耳，不起怨言麼？〔坐實賈涉罪狀。〕當下有裴淵、宋德珍、孫武正、王義深、張山、張友六人，為先發喪，倡義拒選，潛迎舊黨石珪為統帥。選還報涉，涉無法可施，只得再用羈縻計策，籠絡石珪，保舉珪為漣水忠義軍統轄。〔益啟盜心。〕
　　李全以去一季先，來一石珪，仍然是一個敵手，復欲設法除珪，一面招降金益都守將張林，得青、莒、密、登、萊、濰、淄、濱、棣、寧、海、濟南諸郡，奉表歸宋，買動朝廷歡心；一面襲金泗州及東平，自誇威武。政府一再獎諭，賈涉亦一再慰勞，全志態益驕，降軍多半不服。時青為金將所招，先行叛去，金命為濟州宣撫使。蒙古帥木華黎，乘隙入濟南。降將嚴實亦至蒙古軍前，奉款投誠。木華黎授實行尚書事，自是石珪亦漸萌異志，謀叛賈涉。李全以為時機已至，即向涉上書，自請討珪。涉乃調全眾至楚州，陳列南渡門，更移淮陰戰艦至淮安，示珪有備。且誘招珪眾，來者增糧，否則停餉。珪眾逐漸解散。珪竟往降蒙古軍。全復請諸涉，乞並統漣水軍，涉不能卻，竟以付全。
　　全愈加驕悍，目空一切，旋假超度國殤為名，往金山寺作佛事。知鎮江府喬行簡用方舟迎全，舟中備設筵宴，並及女樂。全入舟高坐，暢飲盡歡，旁顧左右，滿列吳姬。這幾個是纖穠合度，那幾個是妖冶絕倫，待至度曲侑觴，歌聲迭起，一片嬌喉，傳入耳鼓，令人不禁銷魂。〔比四娘子何如？〕只礙著行簡面上，一時不便摟抱，只好硬著心腸，自存官體。及到了金山，入寺設壇，除開場主祭外，盡好出外遊賞，觸目無非妖嬈，到眼總是佳麗，不由的歎美道：「六朝金粉，名不虛傳，我得志後，定當在此處營一菟裘，方不虛過一生哩！」〔究竟是個盜賊。〕
　　既而佛事已竣，仍返故鎮，遍語徒黨道：「江南繁麗無比，汝等也願往游麼？」大眾當然贊成。全始造方舟，寄泊膠西，扼寧海衝要，令兄福守舟榷貨，為窟宅計。時互市始通，北人尤重南貨，價值十倍。全誘商人至山陽，舟載車運，與商分利。舟由李福主運，車歸張林督辦，林一無所得，已是不平。且林已受命總管京東，所恃鹽場稅則，作為軍餉。福又欲與林分場，林不肯允。福怒道：「渠忘吾弟恩德嗎？待與吾弟商量，取渠首級。」林聞言益懼，同黨李馬兒勸林歸蒙古，林遂以京東諸郡，向蒙古乞降。木華黎任林行山東東路都元帥府事，〔又激走了一個。〕福恐林襲擊，遁還楚州，嗣由知濟南府仲，往討張林，林敗走。李全乘間據青州，宋廷竟授全為保寧節度使，兼京東、河北鎮撫副使。賈涉歎息道：「朝廷但知官爵可得士心，哪知愈寵愈驕，將來更不可制呢！」〔你也未嘗無過。〕原來右丞相史彌遠，早欲授全節鉞，賈涉屢上書勸阻。至是驟然下詔，所以涉有此歎。涉知全必為變，不易控馭，因力求還朝，彌遠不允。涉竟憂憤成疾，疾篤得請，卸任南歸，竟在途中逝世了。
　　是時京、湖制置使趙方，及四川宣撫使安丙，相繼淪亡，幾不勝宿將凋零的感痛。方守襄、漢殆十年，以戰為守，合官民兵為一體。知人善任，有儒將風，所以金人擾邊，淮、蜀皆困，獨京西一境安全無恙。嘉定十四年，在任病劇，召扈再興等至臥室，勉以忠義。是夕，有大星隕襄陽，適與方死時相符。宋廷追封銀青光祿大夫，累贈太師，諡忠肅。安丙再起撫蜀，轉危為安，復遣夏人書，夾攻金邊。夏遣樞密使寧子寧率眾圍鞏州，丙亦命利州統制汪士信等，接應夏人。嗣由攻鞏不克，雙方退師。既而丙卒，訃聞於朝，追贈少師，立祠沔州，理宗朝賜諡忠定。丙頗有將材，為蜀人所畏服，惟殺害楊巨源、李好義，為世所詬，未免累德。後任為崔與之，拊循將士，開誠佈公，蜀人亦安。
　　金主因侵宋無功，歲幣復絕，尚不甘歇手。再命完顏訛可行元帥府事，節制三路軍馬，復出侵宋，以同簽書樞密院事時全為副，由潁壽渡淮登陸。至高橋市，擊敗宋軍，進攻固始縣，破廬州將焦思忠援兵。嗣聞宋與蒙古通好，恐南北夾攻，無路可歸。訛可乃定議北還，行至淮水，諸軍將渡，偏時全矯稱密旨，留軍淮南，割取宋麥，令每人刈麥三石，作為軍需。逗留三日，訛可語全道：「今淮水淺涸，可以速渡，倘或暴漲，將不便渡軍，更慮宋師乘我後路，迫險邀擊，那時轉不能完歸了。」全不肯從命，但說無妨。不意是夜即大雨滂沱，淮水驟漲，訛可乃決意渡淮，造橋濟軍。全亦不能獨留，魚貫而進。驀聞礮聲四響，鼓聲隨震，宋軍從後殺來。全惶急無措，急乘輕舟先濟，部卒不及隨上，紛紛投水，多半溺死。尚有未投水的，留在岸上，被宋軍殺了一陣，統作刀頭之鬼。訛可遂歸咎時全，稟白金主，金主下詔誅全，自是無南侵意。
　　蒙古帥木華黎奉成吉思汗命令，受爵大師，晉封國王。經略太行山南，攻取河東諸州郡，又拔太原城。金元帥烏古論德升及行省參政李革等皆自盡。蒙古降將明安領偏師趨紫荊關，降金元帥左監軍張柔。柔導蒙古軍南下，攻克雄易、保安諸州，乘勝下河北諸郡。金主大封郡公，督令恢復，真定經略使武仙封恆山公，財富兵強，為各郡首。偏遇著蒙古將士，屢戰屢敗，竟舉真定城出降，餘郡更不消說得了。〔瓦解土崩，無可挽救。〕金主雖誅穆延盡忠，戮朮虎高琪，去奸求賢，勢已無及。屢次向蒙古求和，木華黎不允，且略山東，攻山西，直薄陝西鳳翔府，累得金主珣晝夜不安，釀成心疾。到了寧宗嘉定十六年臘月，竟嗚呼哀哉，伏維尚饗了。總計金主珣在位十一年，無歲不被兵，又無歲不弄兵，北不能禦蒙古，南不能據宋境，徒落得跋前疐後，坐待衰亡。小子有詩歎道：
　　蒙兒勢盛已堪憂，況復邦危主益柔。
　　北顧未遑南牧馬，多招敗辱向誰尤。
　　金主珣歿，太子守緒立，尊故主為宣宗。越年秋，宋寧宗也竟歸天，為了嗣位問題，又釀成一場大變。看官欲知詳細，試看下回便知。
　　〔金至宣宗之世，正蒙古勃興，亟圖南下之時。為宣宗計，正宜南和宋朝，北拒蒙古，備兵力於一方，或尚可杜彼強寇，固我邊防。乃聽高琪、王世安之邪言，以為取彼可以益此，亦思前門攘羊，後門進虎，羊未得而虎已先噬室人乎？況宋尚有趙方、安丙諸人，具專閫才，固不弱於完顏諸將也。然則金先敗盟，宋乃北伐，直在宋而曲在金，原非開禧時比。惟淮西一帶，降盜甚多，得良帥以馭之，容或收指臂相聯之效，賈涉非其倫也。涉初任季先而招李全，旋信李全而殺季先，降盜因是離心，狡謀反且益逞。涉一舉而蹈二失，其尚能坐鎮淮西乎？及加授李全節鉞，涉乃歸咎於史彌遠。夫彌遠之謬，固不待言，然試問教猱升木者為誰？而顧欲以一去塞責，責其可塞否耶？語有之：「父欲行劫，子必殺人。」無惑乎賈似道之再出誤國也。〕