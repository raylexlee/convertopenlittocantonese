
			　　卻說李繼捧還鎮夏州，不到數月，即上言繼遷悔過，情願投誠，太宗遂任繼遷為銀州刺史。其實繼遷並無降意，不過借此休息，為集眾計。過了一年，即招繼捧叛宋，約同寇邊。繼捧不從，繼遷反進攻繼捧。虧得繼捧有備，將他擊敗。流矢中繼遷身上，繼遷飛馬遁去。嗣復入寇夏州，繼捧上表乞師，太宗遣翟守素往援，復為繼遷偵悉，恐勢不能敵，又與繼捧講和，令代為謝罪。繼捧是個優柔寡斷的人物，又替繼遷上書宋廷，只說是：「決計歸款，誓改前非。」〔戀情骨肉，心尚可原。〕有詔授繼遷為銀州觀察使，賜姓趙，名保吉，並用他子德明為管內蕃落使行軍司馬。既而繼遷又脅誘繼捧，令降服契丹，可封王爵。繼捧也覺心動，復告繼遷，詞涉模稜。繼遷即向契丹代請，果得契丹封冊，命繼捧為西平王。〔富貴動人。〕轉運副使鄭文寶，聞繼遷狡詐，設法預防，查得銀、夏一帶舊有鹽地，每歲產鹽頗巨，繼遷得收為己利，文寶令歸官賣，不得私佔。繼遷失一利源，甚是憤恨，遂率邊人四十二族，寇掠環州，大為邊害。嗣又欲徙綏州民至平夏，〔即夏州，唐時黨項居夏州者號平夏部，故名。〕部將高文岯等，不願轉徙，反抗繼遷，竟將繼遷逐去。繼遷復糾領部眾，入攻堡砦，掠居民，焚積聚，進寇靈州。太宗聞繼遷兄弟同謀叛逆，立命李繼隆為河西都部署，調兵往征。繼隆奉命，即帶領數千騎，向夏州進發。
　　繼捧聞繼隆且至，先挈母妻子女，屯營郊外。且上言與繼遷解怨，獻馬五十匹，乞即罷兵。太宗覽奏微笑道：「兩豎反覆無常，朕豈常受他誑麼？」當下遣中使傳諭繼隆，令即進師，且授以密計。繼隆遂貽書繼捧，相約會師，往討繼遷。一面又與繼遷書，令同討繼捧。繼遷竟夜襲繼捧營，繼捧方寢，不意繼遷殺至，忙從帳後逃出，孑身還城。指揮使趙光嗣，誘繼捧入別室，把他禁錮起來，用兵守著，當即開城迎繼隆軍。繼隆入城，即將繼捧羈入囚車，押送京師。又率軍往討繼遷，繼遷遁去。繼捧到汴，待罪闕廷，由太宗詰責數四。繼捧叩首謝罪，有詔特赦。授右千牛衛上將軍，封宥罪侯，賜第都中。並削趙保吉姓名，隳夏州城，遷民居至綏銀，飭兵固守。
　　繼遷又獻馬謝罪，並遣弟延信入覲。把那違叛事情，盡推在繼捧身上。太宗卻溫言慰諭，撫賚甚厚。復遣內侍張崇貴，招諭繼遷，並賜茶藥器幣衣物。淳化五年冬季，復命於次年改元至道。至道元年，繼遷遣押牙張浦，貢獻良馬橐駝，適衛士校射後圃，太宗令張浦往觀，衛士皆拓兩石弓，且有餘力。射畢，太宗問浦道：「你看我朝衛士，藝力如何？」浦答道：「統是矯矯虎臣。」太宗復道：「羌人敢對敵否？」浦又答道：「羌部弓弱矢短，但見這長大人物，已是畏避不遑，還敢出來對敵麼？」〔無非貢諛。〕太宗大喜，遂命浦為鄭州團練使，留居京師。另遣使持詔拜繼遷鄜州節度使。繼遷佯不敢受，上表固辭，且言：「鄭文寶誘他部屬，屢加逼迫。」太宗為弛鹽禁，且貶文寶為藍山令。〔徒示以弱，反啟戎心。〕看官！你想這刁狡萬分的李繼遷，威不足懲，恩不足勸，怎肯為這區區羈縻，甘心降服？靜養了好幾月，竟率千騎攻清遠軍。幸守將張延預先戒備，設伏要路，一俟繼遷兵到，即發伏出擊，殺死敵騎三五百名，繼遷慌忙遁去。
　　越年，太宗命洛苑使白守榮等，護送芻粟四十萬，出赴靈州，囑令輜重分作三隊，丁夫持弓箭自衛，士卒布著方陣，步步為營，遇敵乃戰，才可無失。復令會州觀察使田紹斌，率兵援應。誰知守榮不遵諭旨，並作一運，紹斌也未嘗往援。輜重到了浦洛河，竟被繼遷邀擊，軍士逃命要緊，還管什麼糧餉，那四十萬芻粟，都被繼遷部下搶掠一空。太宗聞報，拿問守榮、紹斌，按律治罪。即命李繼隆為環、慶州都部署，再討繼遷。
　　會值四方館使曹璨，〔即彬之子。〕自阿西還汴，上言：「繼遷率眾萬餘，圍攻靈武。城中上書告急，偏使人被繼遷捉去，因此消息隔絕。請速發兵救解，方保無虞。」太宗又下樞臣復議。時呂蒙正又罷相，用參政呂端繼任，端請分道出師，由麟府、鄜延、環慶三道，會攻平夏，直搗繼遷巢穴，不怕繼遷不還顧根本，靈武自可解圍。〔此即孫臏擊魏救趙之計。〕太宗也以為是，但主張五路出師，與呂端大同小異。或言時將盛暑，兵士涉旱海，無水泉，沿途饑渴勞頓，不能無失，還不如緩日出師。太宗怒道：「寇犯邊境，畏暑不救。若寇入內地，難道也聽他進來麼？況現當孟夏，時尚清和，不速發兵，更待何時？」乃詔令李繼隆出環州，丁罕出慶州，范廷召出延州，王超出夏州，張守恩出麟府，五路進討，直趨平夏。
　　繼隆以環州道迂，擬從清岡峽出師，較為便捷。遂遣繼和馳奏，自率部兵萬人，逕從清岡峽出發。太宗得繼隆奏報，召見繼和，厲聲呵責道：「汝兄不遵朕言，必致敗事。朕囑他出發環州，無非因靈武相近，欲令繼遷聞風解圍，馳還平夏。汝速回去，與汝兄說明朕意，毋得違旨獲罪！」〔宋臣多違上命，也是主權旁落之故。〕繼和奉旨亟返，那時繼隆已去得遠了。
　　繼隆出清岡峽，與丁罕合兵，續行十日，不見一敵，竟引軍回來。張守恩與敵相遇，不戰即走。獨范廷召與王超兩軍，行至烏白池，遙見敵兵蜂擁前來，超語廷召道：「敵勢甚銳，我軍宜各守營寨，堅壁勿動，免為所乘。」廷召應諾，遂彼此依險立營，飭軍士不准妄動。遇有敵兵，只准射箭，不准出戰。約過一時，繼遷督眾到來，左右分攻，均被射回，相持至一晝夜。超子德用，年方十七，隨父從軍，入稟父前道：「敵兵雖盛，不甚整齊，兒願出營一戰。」超怒道：「你敢違我軍令麼？」德用道：「兒非有意違命，但我不出戰，他未肯退。此地轉餉艱難，不應久持，還是殺將出去，把他一鼓擊退，我等方可從容班師。」超沉吟半晌，方道：「且再待半日，俟他銳氣少衰，才可得利。」
　　德用乃待至日昃，請得軍令，挺身殺出。繼遷倒也一驚，嗣見先驅為一少年，欺他輕弱躁率，即分兵兩翼，來圍德用。德用執著一枝銀槍，盤旋飛舞，槍鋒所至，無不倒斃。繼遷方覺得是個勁敵，率銳與搏。哪知王超又來接應，還有廷召營中，亦發兵夾擊。眼見得繼遷不支，向北遁去，德用驅軍追趕，行至中途，繼遷又回軍再戰，三戰三北，方麾眾遠颺。〔確是一個劇寇。〕王超鳴金收軍，德用乃回。
　　次日還師，德用道：「歸師遇險必亂，應整飭軍行，休為虜襲。」〔此子才過乃父。〕超與廷召均以為然，乃令德用開道，所經險阻，偵而後進。且下令軍中道：「亂行者斬！」全軍肅然。繼遷本預遣輕騎，散伏要途。及見宋軍嚴陣而歸，才不敢逼。王超、范廷召兩軍，退回汎地，沒甚死傷。
　　只繼遷抗命如故，太宗再議往征。可奈曆數將終，皇躬不豫，免不得舍外圖內，籌及國本問題。先是至道改元，適開寶皇后宋氏崩，太宗不成服，連群臣亦不令臨喪。翰林學士王禹偁代為不平，嘗對同僚語道：「后嘗母儀天下，應遵用舊禮為是。」太宗聞知此語，說他謗上不敬，謫知滁州。〔自己不忠不敬，還要責人，太宗之心術，尚堪問耶？〕會廷臣馮拯等疏請立儲，太宗又斥他多事，貶置嶺南。嗣是宮禁中事，無人敢言。寇準因抗直遭讒，出知青州。嗣復由青州召還，正當太宗足疾，褰衣示準道：「朕年衰多疾，今又病足，奈何？」寇準道：「臣非奉詔命，不敢到京。既已到此，竊有一言上達陛下，幸陛下採納！」太宗問是何言？寇準遂說出立儲二字。太宗道：「卿試視朕諸子中，何人足付神器？」準答道：「陛下為天下擇君，不應謀及近臣，尤不應謀及婦人中官。總求宸衷獨斷，簡擇得宜，就可付托無憂了。」太宗俯首細思，想了好一歇，乃屏去左右，密語寇準道：「襄王可好麼？」準又答道：「知子莫若父，聖意既以為可，請即決定。」〔寇準兩對太宗，足為君主國良法。〕太宗點首稱善。原來太宗長子元佐，病狂致廢，次子就是元侃，與元佐同母所生。〔迭見前文。〕端拱元年，受封襄王，嗣復晉封壽王。
　　自寇準奏對後，太宗已決計立儲。遂於至道元年八月，立壽王元侃為皇太子，改名為恒，大赦天下。太子既立，廟見還宮，都下士民，遮道歡呼，齊稱他是少年天子。太宗聞知，反滋不悅，召寇準入見，與語道：「人心遽屬太子，將置我何地？」準再拜稱賀道：「這是社稷的幸福呢！」太宗不覺感悟，入語後嬪，都相率稱慶。太宗益喜，復出賜準飲，盡歡乃罷。詔命李沆、李至並兼太子賓客，並囑太子以師傅禮事二李。太子每見二人，必先下拜，沆與至上表辭謝，太宗不許，手諭二李道：
　　朕旁稽古訓，肇建承華，用選端良，資於輔導。借卿夙望，委以護調，蓋將勖以謙沖，故乃異其禮數。勿飾當仁之讓，副予知子之心！特此手諭。
　　二李復相偕入謝，太宗又面諭道：「太子賢明仁孝，足固國本。卿等可盡心規誨，有善應勸，有過應規。至若禮樂詩書，係卿等素習，不煩朕絮囑了。」二李叩首而退。太子年逾弱冠，姿稟聰明，相傳母妃李氏，夜夢嘗用裾承日，因此有娠。及產生後，左足指紋成一天字。〔此皆史臣諛頌之辭。〕五六歲時，與諸王嬉戲，好作戰陣，自稱元帥。又嘗登萬歲殿，上升御座。太宗嘗手撫兒頂，笑顏問道：「這是皇帝的寶座，兒也願做皇帝麼？」太子即答道：「天命有歸，孩兒亦不敢辭。」太宗暗暗稱奇。既而就學受經，一覽即能成誦。至是立為儲貳，入居東宮。
　　越二年三月，太宗寢疾，漸即彌留。宣政使王繼恩，忌太子英明，陰與李昌齡、胡旦等，謀立故楚王元佐。后令王繼恩召呂端，端料有變故，佯邀繼恩入書閣中，秘密與商。至繼恩既入，他竟出戶反鍵，將繼恩鎖置閣內，自己匆匆入宮，謁見皇后。后涕泣與語道：「宮車已晏駕了！」呂端也為泣下。即又問道：「太子何在？」后復道：「立嗣以長，方謂之順，今將若何？」端收淚正色道：「先帝立太子，正為今日，怎敢再生異議？」后默然無語。端即囑內侍往迎太子，待太子到後，親視大殮，即位柩前。越日，奉太子登福寧殿，垂簾引見群臣。端平立殿階，不遽下拜。請侍臣捲簾，升殿審視，然後退降殿階，率群臣拜呼萬歲，是為真宗皇帝。尊母后李氏為皇太后，晉封弟越王元份為雍王，吳王元傑為兗王，徐國公元偓為彭城郡王。涇國公元偁為安定郡王，季弟元儼為曹國公，姪惟吉〔太祖孫〕為武信軍度使，追復涪王廷美為秦王，追贈兄魏王德昭為太傅，歧王德芳為太保，復封兄元佐為楚王，加授同平章事，呂端為右僕射，李沆、李至並參知政事，冊繼妃郭氏為皇后。真宗元配潘美女，端拱元年病歿，繼聘郭氏，係宣徽南院使郭守文二女，郭氏為后。元配潘氏亦追給后號，諡莊懷。復追封生母李氏為賢妃，進上尊號為元德皇太后，葬先考大行皇帝於永熙陵，廟號太宗，以明年為咸平元年。總計太宗在位二十二年，改元五次，壽五十九歲，小子有詩詠宋太宗道：
　　寸心未許乃兄知，虎步龍行飾外儀。
　　二十二年稱令主，倫常缺憾總難彌。
　　欲知真宗初政，且至下回再詳。
　　〔李繼遷一狡虜耳。待狡虜之法，只宜用威，不應用恩。田仁朗欲厚啗酋長，令圖折首，張齊賢議招致蕃部，分地聲援。二說皆屬可行，而尚非探本之論。為宋廷計，應簡擇良將，假以便宜，俾得聯絡蕃酋，一鼓擒渠，此為最上之良策。乃不加撻伐，專務羈縻，彼勢稍蹙則托詞歸陣，力轉強即乘機叛去，至若至道二年之五路出師，李繼隆等不戰即還，王超、范廷召，雖戰退繼遷，亦即回鎮。彼殆視廟謨之無成算，姑為是因循推諉，聊作壁上觀乎？然威日墮而寇且日深矣！若夫建儲一事，為君主國之要典，太宗年近周齡，猶未及此，且怒斥馮拯諸人之奏請，何其疏也？幸寇準片言決議，主器有歸，於是王繼恩不得逞私，呂端得以持正。閉寺人於閣中，覲真主於殿上。人以是美呂司空，吾謂當歸功寇萊公，曲突徙薪，應為上客，若遲至焦頭爛額，不已歎為無及乎？〕