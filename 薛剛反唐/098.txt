

    
	
		
			第九十八回　　武三思復弄權柄　雙孝王出居外藩
			　　當下薛剛出朝，將張天左、張天右、許敬宗、薛敖曹、張易之、張昌宗一班奸犯，令押至先人墳前，開了囚車，從新捆縛，喝其跪下，點起香燭，叫薛蛟、薛葵、薛雲、薛斗取出利刀，先將六人心肝挖出，後把六人首級砍斷，將心肝首級排在墳前，薛剛跪下，哭祭一番。復令軍士將六人身屍萬刀砍碎，不准收埋，丟在墳外，任鳥獸所食，以儆後來奸黨。薛剛隨即進朝復命不題。
　　再說武三思，自與武后入宮後，常與韋後眉來眼去，二人遂私通起來。情如膠漆，十分恩愛。一日，三思在韋後宮中，忽遇著中宗，中宗道：「汝來何事？」三思跪下奏道：「臣蒙陛下不殺之恩，但臣在宮中，國事不聞，無由以報陛下。臣想欲與群臣並列朝班，分理國政，庶幾得效犬馬之勞，以報不殺之恩，故特來見駕奏聞。」中宗道：「卿既有心代朕分勞，仍居丞相之職，並立朝班可也。」三思謝恩退出。次早，仍著舊日冠帶，立在殿座邊，候駕登殿。眾臣進朝。一見武三思如此形狀，盡皆不解，又見武三思勢位炎炎，亦不敢多言，朝罷各各退去不表。
　　卻說武三思再居相位之後，凡遇中宗不在宮中之時，即來與韋後歡飲戲謔，言來語去，已知韋後殘忍淫亂不減武后，並欲效武后勾當，遂與武三思共謀其事。武三思道：「今請功臣在朝，又且皆掌兵權，所謀之事，如何有濟！娘娘當早奏陛下，說眾功臣勞苦已久，今已平安，則當分疆，令守一邑，以享昇平，使他得以優遊安佚，不可仍付兵權以勞其身，陛下當以恩報恩，方不失厚待功臣之意。功臣一去，然後娘娘得行其志。」韋後聞言大喜道：「此謀甚善，我當言之。」是夜，中宗適來與韋後共寢，交歡事畢，韋後遂以三思之言長篇大章說了一遍。中宗想了一想，即應道：「果是良佐之後，朕明早出朝，即當分發，以安功臣之身。」次日早朝，中宗升殿，群臣朝賀畢，中宗即宣薛府功臣及當日隨駕復唐功臣上前，諭道：「朕因卿恢復之力，得登大位，每思及諸卿勞苦，心甚不安。今天下既定，不令卿等安享昇平，是朕之過也。朕今封卿等出鎮外藩，各食一邑，使無軍務以勞其身，任卿安享富貴，以樂天年。」眾功臣不知何故，無言對答，只是叩頭謝恩。中宗隨令學士草詔，頒發功臣出鎮。眾功臣各分有土地，忙忙收拾行李，率領家口而去。
　　那武三思見眾功臣個個都去了，遂又橫行無忌，革逐君子，進用小人，乃以宗楚客、宗晉卿、紀處訥、甘元東為羽翼，又以週刊用、冉祖雍、李俊、宋之遜、姚紹之為耳目，各加官爵，付以重任。其所革逐者，或誣以大故，或只為臣惡，任意貶黜殺戮，不可勝述。當時若功臣中之正人君子者，如敬暉、桓彥範、張柬之、袁恕己、崔元暐，俱誣以毀謗韋後穢行，暗令人榜於天津橋，使中宗大怒，逐五人於邊地化外，武三思又暗遣人於邊地殺之。自此三思與韋後勢傾人主，穢亂宮闈，致四海怨望，萬民嗟歎，百官不敢言其過，人主有旦夕之禍。畢竟後來如何，且聽下回解說。


　　

