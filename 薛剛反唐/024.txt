

    
	
		
			第二十四回　　揚州城英王舉義　金陵地兩軍對敵
			　　今且不表薛剛在黃草山落草，再說江淮侯敬猷，到了揚州，朝見了小主李旦，又見了哥哥英王。他兵馬早已整集，駱賓王做下一道討武氏械文，刊刻刷印千萬張，差人四處張掛，擇日祭旗，哭告太宗皇帝神靈，立舉義旗，即B興師。留大將軍朱克虎，與英王三個兒子李美祖、李嗣先、李成孝保小主守揚州，英王帶敬猷、駱賓王、馬周、王欽、曹彪，興兵十萬，殺奔金陵而來。各州關隘先見了檄文，知英王為國勤王，中興天下，保高宗元配正宮的太子李旦舉義，所到之處，俱是開城迎接。直抵金陵，離城三里安營。金陵守將武天寶，忙點軍將把守城池，又寫下告急本章，並檄文一道差官星夜上長安求救。英王親督軍兵攻打城池，奈金陵城十分堅固，一時不能攻破。
　　且說差官趕到長安，樞密院投下本章，張天右忙入宮啟奏道：「淮揚道節度使英王李敬業，起兵造反，詐稱廢后王氏冷宮所生太子李旦為主，所過無拒，直抵金陵，攻城甚急。武天寶有本並敬業參謀駱賓王所作檄文奏上，請太后定奪。」武氏大驚，把本章看罷，又把檄文一看，上寫道：
　　偽臨朝武氏者，性非和順，地實寒微。昔充太宗下陳，曾以更衣入傳，淚乎晚節，穢亂春宮，潛隱先帝之私，隱圖後日之嬖。入門見嫉，峨眉不肯讓人；掩袖工讒，狐媚偏能惑主。踐元後於暈翟，陷吾君子聚鹿囗，加以虺蠍為心，豺狼成性，近狎邪僻，殘害忠良，殺姊屠兄，弒君鴆母。人神之所同疾，天地之所不容！猶復包藏禍心，窺竊神器，君之愛子，幽之於別宮；賤之宗盟，委之以重任。嗚呼！霍子孟之不作，朱虛侯之已亡。燕啄皇孫，知漢祚之將盡；龍囗帝後，識夏庭之速衰。
　　敬業皇唐舊臣，公侯家子，奉先君之成業，荷本朝之厚恩。宋徽子之興悲，良有以也；袁君山之流涕，豈徒然哉！是用氣憤風雲。志安社稷。因天下之失望，順宇內之推心，愛舉義旗，以清妖孽。南連百越，北盡三河；鐵騎成群，玉軸相接。海陵紅粟，倉儲之積靡窮；江浦黃旗，匡復之功何遠。班聲動而北風起，劍氣衝而南斗平。喑鳴則山岳崩頹，叱咤則風雲變色。以此制敵，何敵不摧；以此圖功，何功不克？
　　公等或居漢地，或葉周親，或膺重寄於話言，或受顧命於宣室，言猶在耳，忠豈忘心？一抔之土未於，六尺之孤何讠乇？倘能轉禍為福，送往事居，共立勤王之勛，無廢大君之命，凡諸爵賞，同指山河。若其眷戀窮城，徘徊歧路，坐昧先機之兆，必貽後至之誅。請看今日之域中，竟是誰家之天下！
　　武氏看罷，歎道：「真乃奇才！人有如此之才，不宣居朝內，為皇家所用，而使之流落不遇，失身從賊，實為可惜。敬業乃開國元勛，世受國恩，不思報效，一旦舉兵造反，詐以妖人李旦，詭充太子為名，意在顛覆社稷，自圖天位。若不早行剿滅，必為大害！」命兵部侍郎李承業為大元帥，武三思、武承嗣為左右監軍，領兵二十萬征討敬業。又差許敬宗往太白山，開掘興唐開國公英威武王茂公墳墓，暴其屍骸。李承業和武三思、武承嗣領兵出了長安，直奔金陵而來。
　　且說眾功臣得報，英王保太子李旦興兵揚州，討武氏之亂，已至金陵，武氏著李承業等興兵征討，俱各驚喜相半，只望敬業得成大事，早入長安，大家仰望兵至不表。
　　且說許敬宗到了太白山，正待開掘茂公墳墓，忽然陰雲四合，狂風大作，一聲霹雷，大雨如注。許敬宗及從人避在深林躲雨，只見茂公墳上，火光直透雲霄，泥土四下崩裂，穴中竄出一條十餘丈的金龍，直上半空，張牙舞爪，乘著風雨之勢，竟飛向西北而去。後來應在敬業三子李成孝身上，為西徐國王，稱為西徐威武皇帝。當時雨止雲收，許敬宗至墳前一看，墳已沉滅，只有一個萬丈深潭，即將此事回奏不表。
　　再說李承業等兵至金陵，離城三里，下令安營。英王得報李承業領兵二十萬來救金陵，忙令各營小心防守。到了次日，李承業率子克龍、克虎、克豹、克麒、克麟、克彪、克熊、克風、武三思、武承嗣大小眾將，大開營門，列陣討戰。英王亦開營門，人馬八字排開，敬業立馬於中，左有敬猷、馬周，右有王欽、曹彪。李承業道：「老功勛，你乃開國元勛之後，皇唐大臣，當盡臣職，為何以妖人李旦假充太子，舉兵造反，玷辱先人，罵名萬代！」英王喝道：「太宗皇帝櫛風沐雨，親冒矢石，定有天下，傳於萬世。武氏狐媚惑主，先帝聽其讒言，廢正宮王娘娘，貶入冷宮，幸生太子。武氏頓生不良之心，暗命杜回行刺，杜回懷忠，救出太子，撫養民間，今已長成。若新君在位，我等無說，怎奈武氏兇暴，將新君貶去，遂棄宗室大臣，寵用奸邪。若皇長子既廢，理宜先帝嫡子小主名旦登龍。武氏何人，擅敢臨朝專政，淫亂內宮！我乃皇唐大臣，豈可坐視不救，故此舉義兵以討武氏。爾等好好拜伏迎降，免今之死；倘如執迷，只怕這城下即是你埋屍之所矣。」承業大怒，掄刀直奔英王，英王舉刀來迎。三思、承嗣雙馬奔出，馬周、敬猷縱馬敵住。李氏八子一齊殺出，王欽、曹彪分擋八將。兩下交兵，鼓聲大振，喊殺連天。承業與英王戰了五十餘合，承業抵擋不住，回馬便走。三思、承嗣見承業敗走，亦各回馬，八子拋了王欽、曹彪，走回本陣。英王催兵一擁殺上，承業大敗，入營堅守不出。英王得勝，收兵回營。未知承業敗後如何，且聽下回分解。


　　

