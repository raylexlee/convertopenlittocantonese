<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>薛剛反唐 - 第三回　武才人出宮為尼　褚遂良入朝直諫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三回</br>　　武才人出宮為尼　褚遂良入朝直諫</font></h4>
			　　當下太宗聽了李淳風，遂追了武士囗都督之職，便宣武氏出宮。不一時武氏出宮，俯伏在地，涕泣流淚。太宗道：「朕念汝深宮服侍一場，赦汝一死。宮中房內寶玩物件，一概賜汝，以尼庵一所贈汝，以終天年，永不收用。各官亦不許再譖。」武氏謝恩，出宮為尼去了。太宗即選狀元狄仁傑進殿，問其有詩之故，命取李淳風寫的詩句，與狄仁傑觀看。仁傑看了大驚，奏道：「此臣於路上旅店之中，有一少婦苦欲私臣，臣被他三番調戲，慾火三發，臣恐累德，唯唯不敢，後遂不能禁止，作此絕欲之詩，才得保全，不損陰鴛。」太宗大喜道：「此乃朕有福，得此良臣，真真仁厚長者。」回顧高宗道：「我兒有福，當受此仁德之臣。」即欽授為直諫御史，仁傑謝恩出朝。<br />
　　太宗回宮，舊病復發，日重一日，醫藥不痊，進駕崩於宮內。傳位於高宗，改元永徽元年，以王妃為皇后，勤修國政，用賢去奸。心中只想武氏，暗使內監打聽武氏為尼之處，卻在興龍庵內，吩咐武氏留髮，俟後來召及。至太宗崩後次年，高宗傳旨，托言往興龍庵燒香，令群臣排駕，向興龍庵而來。<br />
　　再說武氏自從太宗發出為尼，受不過淒涼寂寞，老尼志明做腳，勾引了白馬寺小和尚懷義，私通已非一日。這日高宗駕臨，於路但見：<br />
　　　　行官迢遞接仙臺，郭外驊騮羽倚來；<br />
　　　　出護皇輿回回合，天臨展極五雲間。<br />
　　　　春留翠柳供行客，香到桃花獻壽杯；<br />
　　　　獨愧周南留滯者，侍臣遙望棟樑材。<br />
　　當日興龍庵眾尼，聞聽聖駕來臨，同武氏忙忙迎接高宗入庵。眾尼三呼萬歲，俯伏在地。高宗看見武氏，御手挽扶，遂同到佛前燒了香，就攜武氏同入雲房。武氏泣道：「陛下位至九重，忘了九龍玉環之約乎？」高宗道：「朕豈能忘，恐人談論，故爾遲遲。今特駕臨，正謂三載不見，如隔天壤，思卿之心，何嘗一日無之！」說畢，二人送在雲房交歡。正是：<br />
　　　　長髮尼姑百媚生，君王一見使淫蒸；<br />
　　　　高宗百二山河主，貽臭千年亂紀人。<br />
　　不多時，內侍奏道：「左僕射譜遂良在外催促聖駕回宮。」高宗吩咐武氏：「明日朕著內使來召，切不可令人知覺。」武氏謝恩。<br />
　　當時高宗回宮，到了次日，暗著內侍裴中清用車載武氏入宮，立為則天昭儀。褚遂良聞知此事，吃一大驚，忙入朝來。方進午門，遇見裴中清出朝，中清問道：「褚老大人何往？」遂良道：「聞知聖上招納先帝才人武氏為則天昭儀，特來諫阻。」裴中清笑道：「納也納了，諫之何益？不如請回府去罷。」遂良聞言，大聲喝道：「都是你們這等逢君逆賊，誰要你管，還不快走！」裴中清笑道：「我讓你是先朝老臣，我且回去。」說畢竟出午門而去。褚遂良歎道：「狄仁傑不在，征西諸將未回，徐茂公等不知幾時才到。」心中忿恨，親身鳴鐘擊鼓，請駕臨朝。高宗在宮聞知，說：「是了，褚遂良又來多事了。」武則天道：「何不殺之？」高宗道：「他乃先帝顧命之臣，須緩緩圖之。」吩咐內侍：「回覆左僕射，說朕知道了。叫他回府去罷。」內侍傳旨出外，褚遂良道：「我非多事，因受先帝托孤之恩，不得不言。」等了半日，不見出宮，只得歎息回府去了。<br />
　　高宗自納武則天之後，把一個正宮皇后拋在一邊，每日耽於酒色、不理朝政，武氏百般巧媚挑唆，高宗聽信巧言，遂有廢貶正宮皇后之意。畢竟後事如何，且聽下回分解。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>