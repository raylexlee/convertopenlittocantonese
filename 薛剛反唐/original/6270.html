<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>薛剛反唐 - 第四回　征西將回朝受爵　武昭儀暗害正宮</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四回</br>　　征西將回朝受爵　武昭儀暗害正宮</font></h4>
			　　不說高宗寵幸武則天，且說薛丁山大兵奏凱回朝，在路行程非止一日，到了長安。高宗命文武出郭迎接。次日早朝，御玄武樓，受西域貢禮降表，眾將卸甲入朝。徐茂公進朝，褚遂良拱手迎道：「老千歲，聖上寵幸武氏。若是見駕，以社稷為重。」茂公應諾，遂上樓見駕。高宗賜坐，茂公把征西將士勞苦之事說了一遍，高宗安慰了一番，即命光祿司於是日設宴，大宴功臣，擇日加封。宴畢，群臣謝恩，辭朝而出。褚遂良忙問茂公：「武氏若何？」茂公道：「此係天意，難以挽回。」遂良頓足歎道：「徐勣只可為將，不可為相。只此一言，把唐家江山將屬他人矣。」說畢，氣恨出朝，回府去了。<br />
　　再說次日薛丁山在長安城外立起魂幡，招仁貴薛王及母柳太夫人魂魄，開喪掛孝。後日，高宗大封功臣，以薛丁山為上柱國、西京留守、兩遼王，子孫世襲；妻樊梨花為鎮國一品夫人，高瓊英為定國夫人，高蘭英為安國夫人，程金定為護國夫人，申媚花為寧國夫人，榮封三代；以程咬金為開國長壽魯王，賜安車駟馬，宮女三十六人，加九錫，入朝不趨，劍屆上殿，贊拜不名，榮封三代，閒居養老，不必入朝，以程萬牛襲魯王之職；以徐茂公為開國英王，平章重事，賜田萬頃，以子敬業世襲英國公之職。其餘征西將及西涼將降將，俱各論功升賞，一一加封，並無遺漏。<br />
　　次年，武則天生太子，高宗更加寵幸，自此高宗稱天帝，武氏稱天後。一日徐勣身故，享年九十三歲，高宗聞之，不勝悲傷，賜御祭御墓。此時武則天謀奪正宮之心愈急，凡武氏兄弟子姪和張昌宗、張易之，俱認勛戚，盡居顯爵，勢傾朝野。內宮恃寵，王親大臣半歸武氏，都為心腹，凡正宮王后一舉一動，無不盡知，時常在高宗面前譖言王后的過失。高宗亦大有廢王后立武氏之心，因王后係元配，又無大過，一時難於廢出。<br />
　　是年，卻值王后身懷六甲，後見王守一在府，積甘露水，書符拜斗，禱告天地，求王后生一太子。早有侍臣報知武氏，武氏想道：「王后不生子，萬歲定立吾子為東宮；著王后一生太子，立嫡不立庶，這東宮之位就到不了吾子了。」左思右想，急差心腹內侍，悄悄召郎侍許敬宗及樞密府使張天左、張天右三人，入宮計議其事，許以：「廢得王后，冊上我為正宮，左右二相當分張氏二人，平章之職當與許敬宗。」三人道：「此事不難，侍臣三人明日見主，先上一本，說後兄王守一有弒主之心，每夜於府上積天露，書符拜斗，咒詛天子。娘娘一面速買囑王后宮女，如此如此，包管廢卻正宮，立娘娘為後。」武氏大喜，三人辭出。<br />
　　武氏即悄悄買囑王后宮女，「照依如此辦理，不可洩露，事成定有重賞。」王后宮女回宮，即照武氏所囑辦妥。至晚，高宗駕幸西宮，武氏迎駕入宮，叫一聲：「萬歲，今日為始，臣妾不敢留駕在此，請駕到正宮中去歇罷，免得害了萬歲的性命。」高宗驚道：「這是怎說，何以見朕在貴妃宮中，便害了性命？即速奏明，以釋朕疑。」武氏泣道：「妾若奏明，王后聞知，妾即死矣。」高宗道：「有朕作主，王后何能害卿，不妨直奏。」武氏道：「王后恨妾迷惑聖上，不但有殺妾之心，竟有謀害萬歲之意。妾聞官中造一木人，寫上聖上年庚八字，釘了手足，埋於龍榻之下，與國舅王守一詛咒萬歲，欲謀天位。訪聞此事是真，求萬歲作主。」高宗聞言，大怒道：「有這等事，一發反了！」忿恨而起，來至後宮。<br />
　　王后接駕，高宗喝道：「你幹得好事，焉敢謀咒朕躬！」王后不知何故，只嚇得目瞪口呆，不能回答。眾內侍齊至龍榻下把土掘開，不上二尺，果有一木人，取將起來，上邊寫御諱八字，又有五個大針，釘了手足中心。高宗怒極，手指王后罵道：「賤人！朕與你何仇，造此木人咒朕，朕豈不能廢你麼！」王后泣道：「此木人不知是那一個埋在此地，連我一些也不知，也不知是何人害我。我與陛下結髮之情，焉有此心？陛下休聽讒言，屈害於我。」高宗道：「朕若不聽讒言，天子之位不久付於王守一了！」說畢，忿恨而出，往西宮而來。<br />
　　次日駕臨早朝，有許敬宗、張天左、張天右三人上本，參國舅王守一心懷謀逆，於府中積天露書符拜斗，咒詛聖上，有篡位之心。高宗道：「不消三卿彈奏，朕早已知之。」遂下旨把王守一全家拿下，押赴市曹斬首，並諭文武百官，欲廢王后。旨一下，群臣皆驚。閃過司徒趙國公長孫無忌、西臺御史褚遂良，同眾老臣奏道：「王后賢惠素著，中外皆知；王守一赤心為國，誰人不曉。今陛下一旦聽信匪言，以『莫須有』三字，即將國舅誅戮而廢王后，恐中外聞之，有傷陛下之明，臣等死亦不敢奉詔。」高宗道：「王后私造木人，書朕八字，埋釘宮中；王守一在家詛咒朕躬，欲謀大逆，理應正法，卿等何得諫阻？」長孫無忌道：「王后與陛下結髮元配，豈一旦有此反心，其中寧無奸謀暗算？陛下明見萬里，何得即誅國舅而廢王后，實為有傷仁政。」高宗見群臣苦諫，無可奈何，下旨將王守一收入天牢，發樞密院張天左、張天右嚴訊具奏，忿怒退朝。<br />
　　駕至西宮，武氏接入，問事若何，高宗道：「王守一發張天左二人查審，朕欲廢后立汝，怎奈母舅長孫無忌與一班托孤老臣再三苦諫，權且忍下，然朕心已定，昭陽之印繹當付與汝矣。」武氏暗喜，悄悄差心腹囑托張天左二人，務必將王守一嚴審咒聖之惡。二人依旨將王守一極刑拷訊，王守一寧死不招，可憐負屈含冤死於獄內。未知王后後來如何，且聽下回分解。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>