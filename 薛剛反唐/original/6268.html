<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>薛剛反唐 - 第二回　李淳風課識天機　武媚娘初沾雨露</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　李淳風課識天機　武媚娘初沾雨露</font></h4>
			　　不說狄仁傑在路行程，單說太宗丁酉年點選宮娥。其時有荊州刺史蓋文達，點得美女一名，叫做武媚娘。刺史想道：「『媚娘』二字叫得不好，明日御前豈有稱之理！」進改名武囗，取日月當空，萬方照臨之意，差官送入京中。太宗一見大喜，留在宮中，宿了一夜。次日拜武囗為才人，左右不離。又封武氏一門官職，升蓋文達為弘文館學士，武囗之父武士囗為都督，一時榮耀，寵幸非常。有詩為證：<br />
　　　　荊州美女出自貧，月貌花容似洛神。<br />
　　　　淫蕩千秋作話柄，專權二九作明君。<br />
　　　　深宮日日笙歌詠，梨院朝朝舞衫云。<br />
　　　　高宗二百山河重，留得丹書污汗青。<br />
　　其時司天監李淳風，知唐室有殺戮親王之驚，女主專權帝位，因此密奏太宗。太宗笑道：「豈有婦人能居大寶之理？這定是男子，或名中帶著『武』字，如有犯忌，即便殺了。」此時華州刺史李君羨，因他貌美，人都稱他為李五娘，太宗聞之，忌而生疑，齎詔召至半路殺之。又傳旨各處搜求，凡有姓武，或縣名武，名字涉於婦人類，盡行誅戮。<br />
　　李淳風知屈殺多人，連忙奏道：「陛下勿殺害眾人。臣前日所奏，上達天意，不敢有誤。武氏乃宮中武氏也，望陛下去之。」此時太宗正當錦帳歡娛，鴛枕取樂，怎肯將武氏貶殺，便道：「卿既能知未來天意，可曉得今科狀元是誰？」李淳風道：「陛下暫停一日，臣當魂遊天府，便知分曉。」太宗准奏。<br />
　　是日，李淳風沐浴齋戒，焚香望天祝告，祝畢，遂臥於殿前。直至黃昏，方才醒來，即俯伏奏道：「陛下在宮與武氏淫樂，上帝怒極，必須殺之。可挽天意。若問今科狀元，臣見天榜名姓，乃火犬二人之傑。有彩旗一對，上有詩一首，詩曰：<br />
　　　　美色人間至樂春，我淫人婦婦淫人。<br />
　　　　若將美色思亡婦，遍體蛆鑽滅色心。<br />
　　太宗聽了，命李淳風書其姓氏詩句，藏於盒中，加上皇封，置於金匾，候揭榜之日，取出一對，如果不差，即廢才人武氏。說罷，退朝入宮。是夜有疾，臥病在牀，次日罷朝。<br />
　　有東宮太子，乃是高宗，入宮問安，武氏故意裝出許多風流，小心勾引高宗。高宗一看武氏，但見：<br />
　　　　玉釵斜插鬢雲鬆，不似雀微鏡裡容。<br />
　　　　頻蹙遠山增媚態，盼登秋水轉情濃。<br />
　　高宗看見武氏這一般的風流俊俏，因想道：「怪不得父王愛這妃子，有了病，有這等豔色，自然夜夜不空了。」便留心欲私之，彼此以目送情，未得其便。偶爾高宗出外小解，武氏忙取金盆取水，跪捧於地，進與高宗淨手。高宗見他嬌媚，遂戲將清水灑其面上，低低念云：<br />
　　　　昨憶巫山夢裡魂，陽臺路隔奈無門。<br />
　　武氏即便輕輕答云：<br />
　　　　未曾錦帳風雲會，先沐君王雨露恩。<br />
　　高宗大喜道：「觀汝才色兼美，深得我心。」遂攜他手而起，竟入便宮無人之處，著武氏去了小衣，遂成雲雨之歡。這不叫做：<br />
　　　　君王只愛新人樂，忘卻綱常天子尊。<br />
　　不一時二人雲收雨散，武氏泣道：「妾侍至尊，感承垂念。今蒙殿下之恩，遂犯私通之律。倘日後位登九五，則置妾於何地？」高宗聞言，發誓道：「俟宮車晏駕，朕即冊汝為後。有違此言，天厭絕之！」武氏道：「口說無憑，須留表記。」高宗即解所佩九龍羊脂玉環為贈，武氏叩首而謝。自此以後，宮中出入，並無阻擋。<br />
　　太宗漸漸龍體無恙。至放榜日期，首名狀元姓狄，名仁傑，二名楊炯，三名盧照鄰，傳臚王勃。太宗看罷，吃了一驚，心中想道：「我只道李淳風是狂言，誰知連一字也不差，豈非天意！」即召李淳風進便殿，問道：「卿說狀元名姓不對，何也？」李淳風奏道：「臣一時不敢洩露天機，將狄仁傑三字分開，所以說『火犬二人之傑』，乃是狄仁傑也。臣該萬死，求殺武氏。」太宗道：「武氏在朕宮中，服侍一場，並無過犯，豈可賜死！朕自有主意，將他遣發便了。」不知武氏如何下落，且聽下回分解。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>