<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>薛剛反唐 - 第九十五回　反周臣洗清宮殿　中興將賜爵分疆</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十五回</br>　　反周臣洗清宮殿　中興將賜爵分疆</font></h4>
			　　當下薛金蓮與樊梨花各訴離別之情，說及當日滿門被害，止不住淚下。竇必虎叫聲樊夫人道：「薛剛雖然闖禍，累及一門，他兄弟四人，薛猛受害，幸有子薛蛟，薛勇被戮，幸有子薛斗，今日薛剛保廬陵王中興，指日小主復位，開鐵丘墳，遷葬報仇，甚為可喜。那四姪薛強，當年大宛國招為駙馬，得公主孟九環為妻，霸佔山後，屯兵虎頭寨，稱為武山王，生有八子二女，長子名薛琪，次子名薛瓊，三子名薛瑤，四子名薛璜，五子名薛瑛，六子名薛璟，七子名薛<img src=http://open-lit.com/mpf/m/MGGRR.BMP align=absmiddle border=0>，八子名薛魁，長女名金花，次女名銀花，俱孟九環所生，個個勇猛，人人無敵，山後呼為父子十一虎。如今薛剛保廬陵王中興，他也應該前來相助，為何卻不見他到來？「樊梨花道：「少不得他們也有助唐的日子，另有一番作用。」說罷，竇必虎去朝見廬陵王，薛剛排筵與竇必虎夫婦接風。<br />
　　到了次日，薛剛請樊梨花遣將以破周兵。樊梨花令薛蛟攻東營，薛葵攻西營，竇必虎攻北營，薛斗攻南營，紀鸞英率吳奇、馬贊攻東北。披霞公主領南建、北齊攻西北，尚姣英率鄭寶、孫安攻東南，薛金蓮領尚雲培、李廣攻西南，每一路領兵一萬，薛剛亦領兵一萬，往來接應，樊梨花自領兵取中路，拿騾頭太子，其餘眾將保廬陵王守營。眾將得令，一齊殺奔周營而來。<br />
　　周營武三思與騾頭太子聞報鐵板真人已死，唐兵分八路來踹營，一時唬得魂飛魄散，忙忙傳令各營眾將盡力迎敵。騾頭太子出帳來擋，只見唐兵四面八方踹入，一刻之間，把各營殺得紛紛大亂。樊梨花殺入中營，正遇騾頭太子，兩下廝殺，不上三合，樊梨花把手一指，喝聲「站住！」定住了騾頭太子，一劍揮為兩段。此時武三思從後營急急逃走，走了數十步，忽見前面一支人馬殺來，旗號上寫「虎頭寨武山王薛強」八個大字，當先一員小將，乃是七公子薛<img src=http://open-lit.com/mpf/m/MGGRR.BMP align=absmiddle border=0>殺至，武三思舉刀迎敵，薛<img src=http://open-lit.com/mpf/m/MGGRR.BMP align=absmiddle border=0>扯起虎尾鞭，照武三思迎面打來，正中武三思左肩，翻身落馬，忙跳起來，雜在亂軍而逃。薛強父子如同狼虎，砍殺周兵屍如山積，降者大半。<br />
　　樊梨花鳴金收軍。薛強父子夫妻會合，薛剛人馬，俱各大喜，同回大營，與孟九環八子二女拜見樊太夫人，一家相逢，喜不可言。薛剛道：「四弟，當日是我造此大禍，累你逃奔外邦，幸喜得了弟婦，生下這許多賢姪，還算不幸中之大幸。如今一入長安，請廬陵王復位，開鐵丘墳，一門復聚，共受皇恩，此亦家庭中之一大樂也。」薛強道：「哥哥，愚弟此來，一為父母報仇，以開鐵丘墳；二為相助哥哥，以成大事，實不願保廬陵王。待開了鐵丘墳，弟即回山後矣。」薛剛驚訝道：「我與你皆唐臣子，吾弟不願，是何意也？」薛強道：「廬陵王乃武氏親生，薛氏一門被他害盡，怎反保其子為主？況高宗尚有正官王皇后所生太子名旦者，現在漢陽，應登大寶。哥哥既保廬陵王，弟誓不保他！遷葬父母兄嫂之後，即回山後，永不來朝，此吾志也。」樊梨花道：「二龍並出，一先一後，各保其主，亦為有理。」當時大排筵席，一門慶賀。次日，薛剛起兵殺奔長安而來不表。<br />
　　且說武三思逃回長安，入奏：「騾頭太子師徒皆死於樊梨花之手，臣雜亂軍中逃了性命，乞陛下速速定計，如遲，薛剛一到，性命休矣。」武則天大驚，即召張天左、張天右商議。二人道：「事急矣，長安決不能守，請陛下速奔二殿下南唐王李坤處，再圖中興。」則天允奏，忙帶薛敖曹、張易之、張昌宗、武三思、張天左、張天右、許敬宗，收拾行囊，至三更悄悄從地道而出。逃往南唐去了。<br />
　　城內張柬之、袁恕己、桓彥範三人商議道。「我等五人。皆蒙狄梁公舉薦，位極人臣，豈可不思圖報？久欲反周為唐，未得其便。今敬暉、崔元暐俱已歸唐，我等若不內應，空費梁公特薦之心。」袁恕己道：「旨下要清洗宮庭，必須先殺諸奸，數武后十罪，那時大開皇城，迎廬陵王復位，其功莫大。」桓彥範道：「此論是也。待我寫出武后十大罪。」遂議定寫出道：<br />
　　　　實係才人，蠱惑禍帝，罪一也；<br />
　　　　恃寵肆陰。謀殺王后，罪二也；<br />
　　　　滅嫡害子，天性何有，罪三也；<br />
　　　　毀棄先王七代宗廟，罪四也；<br />
　　　　女主專權，自立為帝，罪五也<br />
　　　　殺戮大臣，貶竄侯伯，罪六也<br />
　　　　誅滅宗室，立姪為嗣，罪七也。<br />
　　　　親近小人，廢絕君子，罪人也；<br />
　　　　貪淫極樂，無法無天，罪九也；<br />
　　　　奸僧術士，出入禁庭，罪十也。<br />
　　寫畢，將「武后十大罪」黏於朝上，百官看了，個個拍掌稱快，齊說：「目下詔媚臣日夜在宮商議。有值殿使溫奇，心懷忠義，可與共謀內宮之事。」張束之連夜召溫奇議事，四人議定，約明早行事，一面修下表章，送出城去，一面暗發號令，點齊人馬。到了次日五鼓之時，張束之、袁恕己、桓彥範、溫奇領兵殺入宮中，不見武后、諸佞臣，考問內侍，稟稱：「昨夜三更，武后與武三思等從地道中逃奔南唐去了。」溫奇差兵追拿不及，只拿各佞臣家眷，下了天牢。長安城改換皇唐旗號，候廬陵王駕到，即便出迎。<br />
　　再說薛剛統領大軍，飛奔長安而來，忽探軍來報，說武后。與諸佞臣逃往南唐去了，長安城上已立大唐旗號，薛剛一聞武氏走了，急得三神暴跳，七竅生煙。眾將道：「雙孝王，且到長安保小主復位，開了鐵丘墳，然後兵下南唐，不怕他走上天去！」薛剛道：「有理。」兵馬行到長安，張柬之等率文武百官出城迎接，拜於道左。廬陵王大喜，連叫：「老功勛，請起。」薛剛將人馬屯紮皇城外。<br />
　　廬陵王進了皇城，入居偏殿，眾文武都待罪午門，廬陵王概不究問。移武氏七廟，建立皇唐祖廟，擇吉日祭告天地祖宗社稷山川，復即皇帝位，是為中宗，復國號曰唐。群臣山呼朝賀畢，立妃韋氏為皇后，敕封徐美祖為英武王，兼太尉平章軍國事；加封雙孝王薛剛為天保大將軍，兼中書令、征南大元帥，即命開鐵丘墳，祭掃之後，即下南唐拿諸佞臣；敕封程咬金為仁壽逍遙君，加稱魯王，履劍上殿，入朝不拜，出朝不辭；封秦文為濟南王，羅英為燕郡王，尉遲勃為定陽王，張柬之為濮陽王，袁恕己為南陽王，崔元暐為博陽王，敬暉為平陽王，桓彥範為東陽王，武丹池為武寧王，白雲為湘陽王，薛葵為東宮駙馬、無敵趙王，薛蛟為西宮駙馬、博浪王，竇必虎為平西王，薛斗為定國公，薛雲為鎮國公，羅昌為越國公，秦方為寧國公，周成為順國公，李定為安國公，殷友為昌國公，邱齊為成國公，桓柏為淮國公，牛誠為金國公，馬成為武國公，鄭寶為保國公，白文龍為鄭國公，白文虎為梁國公，白文豹為齊國公，程鐵牛為武城公，程統為新寧公，程敬思為三十六路都總管，溫奇為安遠侯，南建、北齊、吳奇、馬贊、烏黑龍、烏黑虎、烏黑豹、烏黑彪、烏黑蛟，皆為中興侯，趙武；李廣、伍榮、雄壩、孫安，皆為興唐大將軍，樊梨花為正宵聖母天娥至妙夫人。其餘已亡有功諸臣並死難諸臣，及陣亡公卿將士，俱備褒封賜諡，子孫襲職，雖在襁褓，亦得榮封。只有薛強不受誥敕。大赦天下，免一年賦稅。將各佞臣家口，著薛剛盡行斬絕。眾臣受封，皆叩頭謝恩。未知後來如何，再看下回分解。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>