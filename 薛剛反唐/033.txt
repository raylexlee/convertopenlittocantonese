

    
	
		
			第三十三回　　銀安殿共議中興　房州城設立擂臺
			　　當下魯仲道：「馬登現在房州保廬陵王，足下果是何人？」薛剛道：「且再少待便知。」遂設席款待魯仲。魯仲心中猜疑半日，忽然一觸。擎杯問道：「足下莫非兩遼王之子，是三爵主薛剛麼？」徐美祖道：「大夫猜著了。」魯仲道。」原來果是三爵主，失敬了！」薛剛道：「大夫今日至此。乃是天緣。我有一言相告：大夫到太原，回房州時見廬陵王，為我呈一事，如廬陵王肯赦我萬斬之罪，我願糾集人馬。保他中興天下。」魯仲道：「若說廬陵王，乃仁德之君，那裡要追究你的罪，他卻常常歎傷你家受戮，心欲你保他中興。爵主今既有此心，包在魯仲身上，回去奏知主公，定即差人來召你。」薛剛道：「大夫回奏，只要放我的罪，我自到房州朝見。若來召我，萬一武后知道、不但薛剛性命難保，而且累及廬陵王。」魯仲點頭道：「所見極是。」魯伸到了次日，拜別起身，薛剛把禮車令人先送下山去，又取白金二百兩相送，親送下山，方才拜別。
　　魯伸直奔太原而來，一日來到太原府，問到屈浮魯家，投了名帖。屈浮魯迎至廳堂，行了禮，從人把禮物送上。屈浮魯忙問道：「魯尼從何至此，此禮因何而設？」魯仲道：「在下是房州廬陵王駕下上大夫，小主聞先生之名，特備禮物，差在下來聘請大駕前往，以圖大事，有詔在此。」浮魯吩咐排香案，俯伏山呼，開讀了詔書，謝了恩，收了禮物，備酒款待魯仲。到了次日，浮魯收拾行李，同魯仲起身，望房州而來。
　　一日，來到房州，魯仲先入內奏知，廬陵王即下旨召浮魯進見。浮魯入銀安殿，山呼朝見，廬陵王答以半禮，賜坐，問道：「孤久仰先生大才，今蒙不棄，惠然而來，孤之大事，望托先生，幸勿見卻。」浮魯道：「小野之人，有何才德，蒙千歲以重任委臣，臣敢不盡心竭力！有何大事，乞賜明言。』廬陵王屏退左右，只留魯仲、馬登說道：「唐家不幸，母后專權，移唐七廟，殺戮宗室，大權悉歸諸武，國家亡於別姓。孤欲中興天下，重整社稷，乞先生為孤謀之。」浮魯道：「千歲被貶此地，實為孤立，欲圖中興，誠為費力。但臣只能為主坐謀，至於交鋒對敵，須得這一個人，方能成其大事。但此人有萬斬不赦之罪，未敢出頭保駕。」廬陵王道：「天下為重，總有大罪，亦當赦免。你所薦者是何人？」浮魯道。「就是兩遼王第三子薛剛。」廬陵王道：「先生不言，孤也難以開口。薛剛當日踢死皇子，也是人擠倒了，不知誤踏死的，他敢踢死太子麼！就是父皇驚崩，也是年數該盡。母后無端將他一門殺盡，孤心甚為不忍，久有赦他之心。但不知他的下落，他焉知孤有赦他之心？」魯仲道：「那薛剛在那黃草山，同吳奇、馬贊落草。」廬陵王道：「大夫何以知之？」魯仲就把奉聘被劫自始至末－一說明。廬陵王道：「他既說不叫召他，他何由知孤赦他，他怎敢來朝見？」浮魯道：「這卻不難，千歲在教場中搭一座擂臺，待臣打一百日擂，傳諭湖廣十五府人等，有人打擂，得勝者賞千金，封為御營都教師。此旨一傳，包管薛剛決來。臣趁此可以通知千歲赦他之意，又可以挑選武將，保駕中興，此為一舉兩得。再令薛剛回山糾集人馬，以圖舉義。」廬陵王允奏，即封浮魯為都教師，一面傳諭湖廣十五府，一面傳旨教場搭擂臺。這旨一傳出去，都要來打擂臺，不知後事若何，再看下回分解。


　　

