

    
	
		
			第五十七回　　漢陽城災病立除　仙丹藥救活王曹
			　　當下徐孝德見四人誠服，就問姓甚名誰，那金臉的道：「小人姓張名籍，這三角頭的名常建，這藍臉的名高郢，這五花臉的名馬暢。小人四人在此紅花山落草，聚有三千人馬。敢問仙師法號，因何至此？」孝德道：「貧道姓徐，名孝德，乃皇唐英王茂公之孫，江淮侯敬猷之子，自幼在山學道，今往漢陽保唐王中興，路過此間。我看你四人武藝超群，何不歸保唐王，日後中興，自有蟒袍玉帶加身。」四人道：「老師若肯收納，小人願從驅使。」孝德大喜。四人相請入寨，備齋款待。齋畢，孝德又分忖道：「目今唐王有難，我先去漢陽相救。你四人且在此，等到七月十七日，領眾到臨江九方山，如此如此，拿住李承業，解往漢陽，以見唐王，其功不小。」四人允諾，相送起行。
　　孝德山寨，駕起雲光，來至漢陽，往下一看，只見城內路無行人，煙火斷絕。孝德念動咒語，拘到本城土地，喝道：「好大膽毛神！焉敢奉黃景亮之法，安插妖旗，快快與我拔去！」土地應諾，即將二旗拔去。
　　城中上自唐王，下及兵民，頭痛俱備立止，唐王坐殿，文武齊集，唐王道：「寡人心中以為天已滅孤，不料頭痛上下俱止，真國家之大幸也。但只王欽、曹彪二人將危，加之奈何？」忽報道：「有一少年道人，自稱是徐孝德，要見千歲。」唐王吩咐：「請進來。」孝德至金階前，俯伏山呼，唐王親自下來扶起道：「王昆，江淮侯為孤身亡，至今懷恨，尚未報仇。今兄從何至此？」孝德道：「臣自五歲時，蒙王鼎真人攝臣上山學法，今已十二年。今聞主公起兵漢陽，被黃景亮妖旗所壓，有頭疼目突之災，臣特來救駕。再者，神嗷咬傷曹彪，神鞭打傷王欽，臣亦可救之。」唐王大悅，吩咐：「快抬曹、王二將到殿！」但見二人命在將危，孝德取出丹藥，用水灌入二人口中。二人登時大叫一聲：「疼殺我也！」翻身跳起，復舊如初，見了唐王，問明緣故，二人拜謝孝德，唐王即封徐孝德為護國軍師，按下不表。
　　再說黃景亮正與李承業議事，忽報漢陽城上兵將往來，勝於往日，李承業驚訝道：「將軍之法如何不靈了？」景亮按指一算，大叫一聲：「是了！」進提刀上馬，大怒出營，來至城下，大呼討戰。不知後事若何，且聽下回分解。


　　

