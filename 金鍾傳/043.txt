

    
	
		
			第四十三回　　借回軍凱歌復奏　賚聖詔榮任高升
			　　話說吳天申欲將趙乾德帶進京師，重為保舉。趙乾德道：「大人美意小人心領。實授官職，甚難從命。小人原係安徽人氏，先父為前明舉人，自聖朝定鼎，誓不食兩朝之祿，遂隱居理名於此城之西。終日憂悶，至順治五年棄世仙游。仙游二字莫忽。那時小人尚未生身。及生小人，家慈承先父志，教養小人成人。小人雖然少通文武，卒不令食祿，以奉母身。今逢教匪蠭起，邪術迷人，以至賊勢猖獗，難以立除，小人生長中國，焉敢不效犬馬之勞，以報皇王水土之恩乎？然母命難違，故不敢貪取利祿。再者，小人雖立斬邪魁，亦借大人之威風逼人，頌揚得體。聖上之至德所感耳。大人不敢自居其功，小人更不敢妄邀恩賞，望大人勿介意於小人，急速回京師，以解皇憂，萬幸萬幸。」曲折謙退，帶出無限忠孝，無限清高。吳聞此，知不能強，遂連連稱善。趙乾德即忙告辭。吳天申帶領合營將官送出四五里之遙，情文交盡，品重人高。方拱手而別。吳天申回到營中，吩咐所有兵馬各歸泛地，帶親兵五百為護衛，遂直回京師。
　　這日正走中間，忽見對面風塵四起，殺聲喧天，忙令藍旗軍派人打探。等時藍旗官報導：「係河南未滅餘寇，被追兵趕殺將近。」吳天申即下令安營，拉開帳子，殺向北去。那賊正向南敗，又逢敵兵，驚慌之間，無路可逃，後面追兵又到，兩路夾戰好不苦哉。直殺了個人馬盡絕，難逃一名。天網恢恢，疏而不漏。不時兩路兵將殺至對面，各見官兵旗號，方鳴金收軍。
　　即有河南帶兵官員稟見。中軍官呈進稟帖。吳天申見帖上寫的是記名總鎮曹承恩，找補二十八回嚴密無跡。方令中軍引進，拜於帳下。吳天申令其落座，稱贊不已。復設酒筵，與眾將賀功，並－賞兩省軍兵。從茲天下肅清，人民安樂。當時吳天申即同曹承恩一路進京，大奏凱歌。太平氣象如在目前。朝行夜住。這日來至順天，駐劄於京南五十里。吳天申同曹承恩入朝交旨。並奏明上元縣知縣杜清如何安民，楊雲彪如何力戰，趙乾德如何承其父母之志，如何巢除妖邪之黨，曹承恩如何滅未滅之寇，及一切將官如何驍勇，陣亡兵丁之姓名一概陳明。皇上准了奏折，封吳天申為鎮南將軍，並賜黃金五百斤，彩緞一千匹。杜清才堪治世，加知府銜，調任直隸滄州知州。楊雲彪授江寧副將之職。趙乾德全其父母之志，成其本身之義，封為孝義侯。生不願封萬戶侯，但願奮義斬盡妖魔頭，壯哉！此子真英流，奇材遠邁老參謀，遊學遊俠智勇優，正氣代天誅寇仇。金頂膽敢撞鐵球，乾剛大振降坤柔，龍顏大悅無所愁，欽哉！孝義無雙儔，天賜伏魔平九州，第一德望與天侔，壓倒公卿與王侯，當令天下男兒共含羞。欽賜伏魔蕩寇匾額一方，惟孝義堪邀君賞，故既封孝義侯，復賜伏魔蕩寇匾。黃金一千斤，素緞二千匹。曹承恩剿寇有功，升為江寧總兵，黃金三百斤，彩緞六百匹。一切將官，俱加五級，陣亡兵丁之後嗣，各三世承襲盡先額外職。即命曹承恩帶旨赴任。吳天申得了上諭，分派已定。曹承恩領了部文，到了京南善莊，祭祖已畢，帶領合家赴江寧任，話不多敘。將曹家事務，一筆掃清。
　　一日到了江寧，合城官員先接聖旨，次參總兵。曹承恩即向江寧城西訪趙乾德。趙乾德聞知此信，接出二里有餘。曹承恩將聖旨宣畢，趙乾德謝恩，山呼萬歲。到了家中稟知其母，其母尹氏道：「汝受此榮，固汝之幸也。但不知所受之賜，當何以處？」吾先為趙乾德一難。趙乾德道：「母親之志，兒焉敢違？聖上之旨，兒更當遵。益見其難。兩者兼全，不若將皇上之賜在城內外開設濟貧撫孤兩場，上祈皇上無疆之福，下保萬民無告之類。母親以為何如？」從容之中，只說忠君愛民，並不言及孝母，更見其孝之無窮。其母道：「真吾之子也，當如汝說。」世上有違親之志，使親心抑鬱不能言者，皆非其親之子也，閱此自當汗下。趙乾德在江寧開設善廠，自不必題。
　　且說杜清接到上諭，江寧知府派了新官接任。杜清交印以畢，擇了日期即赴滄州。這日到了滄州，接印入衙。尚未一日，忽聽大堂有撾鼓之聲，慌忙升堂。不知何事，下回分解。
　　注解：
　　普天之下，盡是皇王水土。故凡隸在版圖，皆不宜梗化，而不輸其愛戴之誠。惟一入邪門，此義盡喪，則有非剿絕以驚其魂，而不足以破其迷夢者，此不得已而有上元之一役也。顧祛邪乃可崇正，亦除暴始得安良。統其誤入而悉革之，則三教頓興矣；並其餘寇而盡殲之，則萬姓安眠矣。之數人者，皆非喜慶賞，慕升遷，而後效力者也。而趙乾德遵母命以承父志，播君恩以聊民生，一舉而忠孝兩全，仁義兼備，尤非尋常義士所可比者。褒之為孝義侯，豈過情之譽哉。
　　理注：
　　話說吳大人楊曹等，掃盡煙塵，進京交旨，皆是精忠保國。趙乾德，是肝膽義氣。聖上見喜，封的封，賞的賞。各守泛地若要修行辦道，必體為君，心用為臣。持戒精嚴，就是為盡忠，保護正念，是為主防寇，因果分明，就是忠君愛民也。
　　偈雲：
　　天申大義棟樑才，乾德忠孝兩奇哉。
　　濟貧施捨慈悲念，為主恤民稱母懷。

