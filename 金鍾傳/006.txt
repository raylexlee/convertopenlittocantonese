

    
	
		
			第六回　　談三教一脈歸源　借四書群儒講學
			　　話說李金華心有所會，便向杜雨亭道：「以兄所說，這天上月、溪中水，即儒家大而化之之謂也。水底之月，即聖而不可知之謂也。但其中大概尚求指示。」杜雨亭道：「佛家所謂色即是空，空即是色，乃佛家之妙也。太上所謂無狀之狀，無象之象，乃太上之真也。聖人所謂莫見乎隱，莫顯乎微，乃聖人之旨也。究之所謂妙，所謂真，所謂旨者，無一不是水底月。若以水底之月為月，何嘗月？若謂水底之月非月，何嘗非月？其所以是月非月，便是以心印心。然以心印心，僅有其跡，不若以心為心，將心認真。誠有其實。所謂以心印心，即是以月印月，以月印月，便不若以月為月。莫泥於月。月在水尚有分形，月在心則融化於心矣。於此融化之中，推出無可融化者，那才得真種子。金剛不壞身。若囫圇說過，猶是豬八戒吃人參果，何嘗嚼出一點滋味。世間不若豬八戒者，何其多也。老弟如能咬破者點機關，豈不頓醒惡夢？」李金華道：「其中深奧，尚須細察。至於三教之源，總離不開一個道字。儒家就道言道，道家破道言道，釋家印道言道，兄台以為何如？」杜雨亭道：「老弟悟性甚好，但前之所謂水月地步，必須次序行到，方可了然。萬不可深入，以至誤解。」
　　二人正說之間，忽見僕人前來，僕人道：「二位老爺，卻是在水邊玩月，此四字煞有意味，念佛者能在水邊玩月，自見三多而一如焉。令小的們各處尋找。」杜雨亭道：「有甚麼事？」僕人道：「有莊裡兩位先生，欲與李老爺談談。」李金華道：「如此，咱便回去罷。」
　　三人即向廟中而來，到禪堂相見，分賓主落坐。李金華道：「二位高姓大名？」那上首的答道：「小弟姓馬名元龍，號雲從。」那下首的答道：「小弟姓金名雲翰，號西園，請教李老兄台尊諱？」李金華答以其名。二人又問道：「請問台甫？」答道：「草字印堂。二位兄台，到此有何見教？」馬元龍道：「久仰之極，未暇一談。昨晚我兄弟相見，言及兄台到敝村多日，總無一個接引，不若親自直來，量無不納。」李金華道：「小弟有何德能，敢勞下問？」馬元龍欠身道：「李老兄台，名登一榜，學富五年。小弟到此，敬求高示。」李金華道：「小弟只念得一部《四書》，能將《四書》常常在念，即不易得。未嘗博覽，若不厭聽，便要大膽從命。」馬金二人同道：「倘有真解，何妨垂教。」李金華道：「這一部《四書》，無非是勉人為學之意，所以孔夫子一開口，便曰：『學而時習之。』後人誤解為學之意，即以讀書為學，更以咕嗶為時習，也不管那個之字是甚麼。就有問及此者，他也不過仍以所讀之書為之，不知聖人重實行。觀弟子章行有餘力，可見，所以大學之功，不在明善，而在止善；不在誠意，而在格物。此聖賢踐形之實功，學者之切務也。再問之字之深處，也不過含糊答以朱子之注。且朱注，亦有不可盡從者。即如一貫注，曰貫通也。謂一貫，為一本萬殊；謂忠恕，為借端以曉門人，皆是錯注。蓋貫者積也。一以貫之，即一以積之。顏子之不遷不貳，得一善拳拳弗失，正是此旨。至忠恕之說，則忠即一也，以忠得行恕，即一以貫之也，此是聖道，即是聖學，注家不識，故致千年昧昧。茲姑不論他處之朱注，第即學而之朱注言之，非明明說學，是學先覺之所為乎。不學所為，便為腐儒。其所為者為何也。次章明明告之以孝弟，不孝不能忠，不弟不能信。盡得孝弟，方可無愧為學。若求孝弟之真，便須以三章巧言令色為戒。巧言非禮，令色非義。不禮則不廉，不義則不恥，所以戒得這個，方為孝弟之人。一有所缺，八者皆無。無此八者，尚得謂之人乎？人若忘孝，何以為萬物之靈？士苟忘孝，何以為四民之率？倘不明首善，捨本求末，吾恐一失人身，萬劫難復，將不免為異類之屬矣。故作者悲痛之本懷，非輕言刺入，是醫世病而說士習也。閱者於此大＃各返躬而自問焉可。然為學不能遽到這分。所以曾子復教以省身之法。若不從此求去，則學者反不若不學者矣。二位兄台，豈不知此？」
　　馬金二人同道：「兄台所言，誠學者之通病，弟等亦難免此。雖此數語，聞之愧愧，兄台在此，是與杜老兄台一同養靜，還是有志上達呢？」李金華道：「卻是有志養靜，無奈這個功名路，總是有些戀戀不捨。」馬元龍道：「雖求功名，只要無愧，兄台不必求，而功名自至。」李金華道：「過於高抬，弟豈無愧。若能得中，亦是竊取。」馬金二人答道：「兄台誠謙謙君子。」李金華道：「非是自謙，實有不及。」馬金二人見天色已晚，也就告辭而回。
　　李杜二人送出，回來也就安眠一夜不題。到了天明，尚未起來，只聽外面亂嚷，忽又打門，不知何事？下回再為說明。
　　注解：
　　心、水、月，均非外來。儒、釋、道，原無二致。然以心印心，猶分彼此。以心為心，心即是佛；以月印月，猶分內外；以月為月，佛即是心。皆屬實在景象，並非虛幻。又須融化無跡，乃得無上法忍，何嘗與儒道不相通哉？其所通者，本也。何為本？孝弟而已。夫孝弟，則肫誠內裕，豈有不忠之端？言行無虧，豈有不信之事？不敢越禮犯分。貽父兄之隱憂，則禮義昭焉；不敢重利輕身，增父兄之深痛，則廉恥著焉。人之不能保其忠、信、禮、義、廉、恥者，皆其不能孝弟故也。人曷弗以孝弟為急務哉，人曷弗以聖人之學為學哉。
　　理注：
　　談三教一脈歸源，是二帝現身說法，教人用心。切實念佛的工夫，就是能敘玄說妙定鏡高懸。不如念佛要捷者。又見李忠來找，村中二位先生欲於李老爺敘敘。卻是馬元龍與金雲翰。馬姓者，肝經也；金姓者肺津也。四人相聚者，是四相合也。釋雲：「反識成智。」儒雲：「克己復禮。」是也。
　　偈雲：
　　子後午前莫要差，調和元氣養鉛花。
　　淨心坐到無為處，金木原來是一家。

