<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金鍾傳 - 第四十二回　趙乾德發心助戰　杜鑒泉出榜招安</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十二回</br>　　趙乾德發心助戰　杜鑒泉出榜招安</font></h4>
			　　話說趙乾德站在高阜，遙見吳天申被坤奇妖術打翻馬下，亦知是邪正相爭，總不解其原由，遂自思道：「不論他為甚麼，必須輔正除邪。英雄本色。他縱然有這點妖術，也難把吾怎樣。他這鐵球就是打來，豈知吾原煉就鐵頂，任甚不怕。」趙乾德那知坤奇鐵球的利害，那本係五鬼混元球，將借五鬼來混一元乎。按五五癸亥，取是日所死之男陰魂五個，煉歸一球，共成五球。莫說煉的鐵頂，就是孫悟空銅頭鐵背，也難當其利害。而趙乾德主意已定，遂將挑子藏在高阜之後，抽出扁擔，直撲陣中而來，正走中間，兩陣竟撒，便反念道：「總是回到家中，稟知母親。」草莽之臣，奮忠不可忘孝，若奉命討賊則不然，閱者細思之。即回向高阜，取了挑子，回家而去。<br />
　　且說吳天申與坤奇正殺中間，忽見頭上飛下一個鐵球來，知是妖術，跺之不及。那球已打在背上，幸虧背後插著聖上金牌，那球落在金牌之上，雖然邪氣逼天，焉能打破金牌？鬼魔排場，難見正尊。所以打在上面，將吳天申下馬來，並不至死。彼雖一時矜奇，終難少勝天威。眾將見其落馬，一齊救回，混殺一場。天已不早，坤奇見為時無幾，難以全勝，遂將對陣趕出二里之遙，即鳴金收軍。<br />
　　吳天申回到營中，甚屬為難。一切將官及合營兵丁無不歎息。雖未大傷人馬，也折了十之一二。杜清在城上看的明白，更覺煩躁。憂國憂民。到了次日，吳天申正然進退兩難，忽中軍官報有壯士求見。吳天申忙道：「有請！」及至那壯士來到帳內。參見已畢，吳天申讓壯士歸坐。問其姓名，及你到此那壯士一一回答，即是趙乾德也。省筆。並將那不怕妖術告知明白。吳天申慌忙下坐，復與趙乾德拱手道：「不識壯士遠來，有失迎迓，望乞恕罪！壯士倘能力破妖賊，實朝廷第一功臣，堪為伏魔將軍也。」為伏魔蕩寇張本。趙乾德道：「救急來遲，還望老大人海含。小人倘破群邪，亦朝廷之福耳，與小人有何榮哉？」歸功朝廷之福，愧煞求榮邀賞之輩。吳天申道：「雖係聖上洪福，亦賴壯士驍勇。」正說之間。藍旗軍報導：「妖賊叫陣。」趙乾德討了刀馬，迎軍而去。<br />
　　坤奇正在營外拿喊，忽見營中出來一人，手使大刀，坐騎白馬。雖然有些威風，總有些孩氣。邪黨目中那認得英童本色。遂高聲道：「你一個娃子，枉來送命。」驚天動地大勛業，頂天立地奇男子，皆從這一個娃子赤心義膽作出來，彼欺其年幼無力，誤自送命矣。趙乾德並不分說，舉刀斲來。坤奇背後跑出一人，敵住趙乾德。戰未兩合，被趙乾德一刀揮於馬下。這人即坤奇大弟子錢世臣也。此時秦豹、潘文尉見錢世臣被殺，二人催馬直前。又戰了兩個回合，潘文尉亦被梟首。趙乾德回刀之際，正遇秦豹撞來，卻趁勢立劈馬下。非乾德之陽剛，萬不能力破三魔。<br />
　　坤奇見趙乾德立斬三將，怒催坐騎，殺向前來。二馬相交，各顯其能。戰有七八十回合，不分勝敗。坤奇暗想，力戰難以取勝。遂將馬勒回，詐敗而去。又將使五鬼手段。趙乾德情知是計，不過多加提防，亦不讓他一著。便喝道：「妖賊那向逃去，留下狗命！」坤奇見他趕去，急忙取出五鬼混元球向空中一擲，直向趙乾德打來。趙乾德早已看真，見那鐵球將到頂門，用手中刀往空一迎，卻將鐵球打將回去。坤奇正看中間，那球撲的一聲，正打在坤奇眼內，從腦後飛出，又攛出五十多步。肉球焉碰過鐵球。正是妖術降妖，自取其死。何五鬼之不效靈也，可謂有眼無珠盲修瞎煉矣。坤奇眾弟子見他被害，連忙搶回陣去，敗向黑水崖，趙乾德追出五里有餘，寫壯士奮義直前如萬丈長虹，沖天無際。聽的背後鳴金，知是吳天申不令追殺，恐有所失，遂勒馬與眾俱退。<br />
　　卻說坤賊餘黨，直敗至黑水崖，方安營下寨，檢點人馬。已傷大半，非死於戰場，乃四散奔逃耳。待不多時，又聚了三分之一。眾邪徒正然什無所處，忽聽的四下炮響，如串珠者然。眾賊驚唬之間，兵馬已到近前，將黑水崖圍的鐵桶相似。插翅難逃。眾賊無奈，不得不捨死望生，闖出村去。那焉能得？亂殺之際，自相踐踏，死者不必細題。一般高弟子盡被活捉，那些邪卒莫不叩頭求饒。鐵球無濟，再用肉球求生。原是楊雲彪在城內見他敗陣，特將江寧水師齊抬老營，從北門抄入大江之三叉河，駕飛船數十隻，直赴黑水崖之南。吳天申見趙乾德立斬三將，已知其勇不可當，必獲勝仗，亦料到賊眾敗後，必歸黑水崖。也差了兩路兵將，早從小路抄至黑水崖之東西，故有此事。省筆。<br />
　　楊雲彪見賊眾歸降，亦難專主，遂差人求吳天申傳令，並差人進城，祈杜清定奪。杜清見報，忙赴總兵營，與吳天申商議。吳天申准其歸順，恐彼邪徒不能定性，遂令杜清開示邪門以醒其心。杜清領命，取了紙筆寫道：<br />
　　欽加五品銜即補知州署理上元縣正堂加三級紀錄五次杜，為明示邪門，以令歸良事，照得邪正之別，僅在毫釐間耳。是非之途，不過真妄判耳。得乎性情者則為真，關乎名利者則為妄。妄心生，必不顧性情之真，真心滅焉能識名利之妄？爾百姓或粗知文義，而誤辨可否，或惑於謠言，而癡想利祿。況人性多貪，而後偏誘之以財貨，人情懼死，彼又惑之以長生。以至求財者反致其窮，求生者反速其死，是誠本縣之所深憫。今者邪魁既滅，邪羽已平，惟被其惑者尚不可數。以王法論之，殺有餘辜。以聖德治之，罪在可赦，非縱其邪也。實憐其愚，姑開一面之網，權振自新之機。爾等死裡得生，莫再生而致死，即當將所授之秘訣置而罔顧，能誦讀者求為士，善耕種者務為農。至於貨殖之財，商賈之輩，亦各安其業，勿仍想今日。雖為莊稼漢，他年盡作棟樑材焉，幸甚幸甚。若有餘閒，欲壯其身，亦可將一二之訣為養神之用，必須出於自然，休為斃寶者流，更須不存外念，莫萌榮升之志。志在真，何妨立其基志在妄？務必掃其跡。倘能清淨其內，慈悲於外，無日敢忘孝弟焉，又為朝廷之大幸矣。如再成群結黨，明散夜聚，大兵在邇，庶其省之。勿謂告戒之不預也，特此示諭，尚其凜遵。<br />
　　寫畢，呈於吳天申閱了一遍，命縣衙書辦抄寫十數張，用了印，貼於四關及黑水崖。降者見榜，方各落下心來。楊雲彪帶領降者見了吳天申，又見了杜清，方令各歸本家。吳天申大排筵宴，與趙乾德賀功。殺牛宰羊－賞三軍，酒饌之後，吳天申欲帶趙乾德進京引見，保舉他的功名，趙乾德辭而不受。不知他說些甚麼，下回分解。<br />
　　注解：<br />
　　從來創業之功臣，皆精忠之義士也。而守文之世非智勇兼全、仁義兼備者，亦不足為治世之能臣。趙乾德孝子也。事君不忠非孝，戰鬥不勇亦非孝，能孝則忠義之大本立矣，蓋孝子必質直，質直必好義，好義必精忠，當其見義奮勇，力斬三邪破其妖術，說者每謂其勇不可當矣，吾則謂其正孝之至也。夫孝必福護正氣足，邪固不得而侵之，亦孝光發百神必隨而佐之，實在人意中者。杜鑒泉，可謂治世之能臣焉。其衝鋒也，勇中有智；其招安也，殺中寓恩。疾其不軌而懲治之，憫其無知而誘掖之。蓋思夫人之誤入邪門者，非明知為邪教而故入之也，不過一貪財惡死之念牽之耳。故既彰天下之大義，復施法外之宏仁。如杜鑒泉者，殆尤不多覯之人也。<br />
　　理注：<br />
　　卻說趙乾德，站在高阜之地，遙見吳天申被坤奇打下馬來，見邪正相爭，就有扶正除邪之意。但說坤奇者「五鬼混元球」，原是五種陰氣，攻心。雖然吳大人光明正大，難敵腎氣來朝，所以打下羅漢馬來。又得趙乾德救急，討了刀馬出營，立斬三將，是了三屍。於坤奇大戰，將邪球打回，把坤奇打通，是撞開尾呂逆水上行，坤奇一死抽坎成坤。楊雲彪，又剿除邪羽，陰盡陽純，方能吳天申、杜清等大家聚會牛高賞三軍，至此外寇滅盡，內亂亦除。外客不來，內塵不擾，義氣得平，保養太和之元氣矣。<br />
　　偈雲：<br />
　　大戰坤奇立奇功，斬斷三屍尾呂通。<br />
　　闖過三關透九竅，精能化氣到玉京。<br />
　　儒雲：<br />
　　義黃軒轅於神農，文武二帝傳周公。<br />
　　曾子曰唯顏子樂，惟有孔子樂其中。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>