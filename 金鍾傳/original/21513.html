<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金鍾傳 - 第六十三回　苦奔波沿途私訪　大顯耀奉旨親迎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十三回</br>　　苦奔波沿途私訪　大顯耀奉旨親迎</font></h4>
			　　話說李金華在飯鋪用過了飯，那跑堂的算了帳，向李金華道：「你老是上那裡去的？」李金華道：「就到這裡。」跑堂的道：「有甚麼公事？」為天下大公事。李金華道：「到這裡找個人。才剛你說這裡府官甚是慌唐，到的是怎麼些個事？」答道：「你老聽著吾說個一兩條：頭一條包攬官私。雖然縣官廉明，案理清白，在縣裡打輸了，到府裡雨上倆錢就可以翻案。欺民欺君，黑心當誅。第二條不理正事。終日喝一個醉，手忙腳亂，買了些娼婦肆行淫濫。酒色之徒不堪居官。第三條與本地的些個棍徒演戲作樂，無論闖下甚麼禍有他當殃。不除暴民反縱游民，當以治賊法治之。第四條縱奴行霸。第五條可就該死了。他兒曾在鄉里搶一民女。造罪不淺。後來人家不算，進京告他。他暗使凶奴截殺半路。」李金華道：「你怎麼知道他是差人殺死的？」跑堂的道：「進京告他的死在半路。並無兇手，大約著說罷。」李金華道：「還有甚麼事呢？」答道：「小事不計其數。只此數條要弄明白了，已弄明白，何需再弄。他就受用了，還說他別的做麼？」李金華暗想道：「這就叫他受用了。」打發了錢，遂同李忠出門而去。<br />
　　且說天津合城官員接到李金華南下，轉牌預備公館，伺候接差。自早至晚，不見蹤影。到了天黑，李金華在街外碰見車轎，方乘轎南行。接差的接著，迎入公館。<br />
　　次早即有喊冤者。一日工夫接了呈子數十張，俱是卜文卿一案。其事多多，不堪枚舉。及卜文卿前來問安，李金華便令人將他帽子摘下，將一切呈詞俱摔在地下，叫他自己觀看。雖多方強辯，無奈李金華置若罔聞，當即據實參奏，立刻革職撤任。一時聞者莫不稱快。官被革而民稱快，亦可想其為人矣。至於貪官污吏，莫不驚惶。至此驚惶晚矣。李金華在天津住了兩日，沿街密訪，得不孝男女二十餘人，及為訟師者十餘人。至於民間之不知天良者皆為上者之過，尚待教化。回至公館，將一班逆子訟師盡為緝拿。李金華見此二者恨入骨髓，俱推出腰斬示眾。此兩種人，已損到骨髓，故令人恨入骨髓。諸事完畢，打發跟隨等人齊赴山東，自己帶領李忠回向通州一帶，自西路沿州府縣繞至山東。所有一切官民之善惡，盡行查清。筆之於簿，以待回京沿途緝拿。其跟隨眾等至山東省一月有餘，不見欽差到來。又等了月餘，方才接到。萬里巡行，躬親密訪。如李公之勞心勞力，其誰能及。在公館住了幾日，竟差人在山東一帶獲得贓官一名，逆子訟師十餘人。當日拿到，即推出立鍘。主僕二人步行至兩廣。一路之上，被鍘者不計其數。將殄滅天下逆種，一無遺類才是金華本懷。從兩廣始赴安徽，謝杏村早已聞知謝子蓮叔姪二人榮耀回家，將李金華中後一切盡白諸謝公。謝公告於賀淑媛。其間之情難以筆罄。淑媛前之受盡磨難，苦極矣。今聞此言，當必悲喜交集。與冀寵幸，慕尊榮者，相去不啻天淵。<br />
　　滁州接到轉牌，預備公館。等了十數日，方探知到境。合州官員迎出十里有餘，見遠遠人馬輳集，塵土風起，漸漸近來。前面三口銅鍘，黃綾封裡。不論善惡，見者汗溢。後面一乘行轎，李金華坐的端端正正，端嚴名上品，中正大臣風。威氣逼人。好似天神下界促官員在路旁跪者跪、揖者揖，那敢抬頭。人馬過處，眾官員緊緊跟隨。入了公館，各官員稟見，不見。惟滁州知州問了些風土人情。話畢，州官告退，其心方平。李金華怎麼獨見滁州知州？因前月餘，早在滁州訪過，聞其官聲清潔，頗有愛民之術，故以禮待之。前則威令難犯，此乃德容可親，其所以獨邀青顧者，誠以愛民，即所以忠君。金華之好惡不偏概見一班。<br />
　　眾官退後，謝杏村也來稟見。李金華接出大門，與謝公攜手而進，來至座中。讓謝公上坐，謝公那肯從命，謙遜了半天，方各落座。謝杏村道：「大人遠來，風塵勞碌，下查民情，上報皇恩，實不愧少年英傑也。」傾心愛慕，相見恨晚。李金華道：「既蒙皇恩，難惜其力，雖辛苦備嘗，恐難答朝廷於萬一焉。」不愧封疆大臣語。謝杏村道：「為國盡忠，莫大於除暴安良。大人初任，不失為臣之本。向無其柄，欲除暴而不能，向無其威，欲安良而無術。今在位得權，德威並用，庶幾一方肅泰，而萬方效焉，安見天下民不同歸於治哉。聞者莫不拜服。」李金華道：「為朝廷效犬馬之勞，豈堪掛人齒頰？老先生德備才全，無微不入，尚望不吝教誨，開晚生之茅塞。」謝杏村便言及謝子蓮一事，稱謝一回。李金華亦言及賀淑媛一節，備言感戴。謝杏村請了迎婚日期，告別而去。一時遠近州縣聞李金華成婚之日，所有官員盡來拜賀。常言說的好，官不打送禮的。李金華卻想及此語，若非此說，來者盡將撤任矣。李金華接到稟帖，即令李忠回道：「吾們大人言過，自己私事眾官員豈可離任來此？只要你們老爺們將忠字帖在心頭，時時不忘，大人自有提拔。賢哉李忠，始則代主受打。不為身謀繼則積金艱辛。更物計，終則萬里從役冒風霜。效奔走，不為愛財奴，合始終內外而如一。所謂君子者非耶，眾官聞命之下，倘不將忠字帖在心頭，不惟愧見君王，愧見大臣，亦並愧見盛使李忠矣。眾位老爺即刻回任，勿得遲延。吾們大人不喜這宗奉承。請罷！」眾官員沒賀成喜，惹了一個沒滋味，幾幾乎沒將前程送上，俱垂頭喪氣而去。<br />
　　李金華仍私出尋訪，到了完婚日期，即在公館懸燈掛彩，一般榮華世所罕覯。鼓樂喧天，萬民稱賀。不時發轎迎娶，旗牌招展，自不必題。只見兩乘綠轎，俱是八抬。昔遭非常之險，今受非常之榮，足見報應不爽分毫。李金華坐在轎內，秀雅宜人。一時迎娶至公館，行過大禮，一切諸事完畢之後，即將貞孝夫人送往江寧，洗淨南朝金粉，淘盡蓋世英雄，威名振破大江東。天地永清永靜，孝義交輝梅月，貞操不亞松筠，賀仙姑去訪真蹤，春滿回龍古洞。自己帶領跟隨諸人從東路回京都而去。以前所過之府縣，俱發給公文囑托。後經之處亦然。不知所為何事，下回分解。<br />
　　注解：<br />
　　朝廷設官分職，只為國計民生，乃鄙卑者，以幸進啟官途。以官場作利市，不顧設官分職之意，概無國計民生之謀，所以淫濫之行，穢氣彰天，悖戾之舉，怨聲載道，豈不知王法之可懼哉。抑何其多不自愛也。李金華有拔亂反正之心，故勤勞王事，不憚辛苦，彩月旦於靡遺。潛行四訪，恐風聲之走漏，止隨一傭。仗天威以捕豺狼，神出鬼沒。端士習以毆雀鼠柳往雪來，破釜沉舟。殺以濟勸，一賦皇華，而亂臣賊子俱休矣。顧或者曰，貪官污吏，鍘不姑貸固已，逆子訟師，似當罪疑為輕者，不知孝為明發之天良，不孝則蔑良蔑良者天不容，況乎孝則為人，不孝則不可為人，不可為人，又何可復立人間哉。苟不殺之雷必殛之。金華之獨恨此輩者，亦奉天討罪之義也。訟之為封終凶，構訟則蔑情，蔑情者天不宥。況乎殺人之父，人亦殺其父，殺人之兄，人亦殺其兄，筆刀害人，甚於劫盜。即不遭顯報，亦難逃冥刑，不孝不弟，訟師有之，且也意求伸，則無禮無義反覆致詞，再三瀆訴。則無廉無恥，大異不知天良者之猶可徐化也。故亦在不赦之條也，若夫奔競之徒，謂之上諂，納之則脅肩，拒之則裹足。李金華絕其攀援，不開賄。之徑，斷其夤緣。永杜請托之門君子之難悅，不同小人之難事也。至於宴婚之時，不聞片詞之狎昵，正士淑女，梗概端嚴，又不第王事靡監，不遑啟居已也。李金華真堪為百世之坊表也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>