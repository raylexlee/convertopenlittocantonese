<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金鍾傳 - 第一回　申孝思他鄉臥病　周敦禮苦口施方</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　申孝思他鄉臥病　周敦禮苦口施方</font></h4>
			　　詩曰：<br />
　　風俗澆漓不見真，癡情錯認本來身。速尋天真。切莫錯認。<br />
　　並無藥餌堪醫世，惟有儒冠更誤人。痛念世病。重責士習。<br />
　　須向是非端好惡，休從文字費精神。拿文咬字。無關風化。<br />
　　立言豈在尋常外，殄佞除奸正大倫。庸言正人。奸佞當驚。<br />
　　演義之書，立意原因化世。傳奇之筆，措詞更可驚心。故其中公私畢集，善惡攸分。借俚言道盡人情，憑天理指明物弊。或勸或懲，功同雅頌；為褒為貶，義比春秋。無奈觀者不追其意，視為解悶之談，以致忽其正而置若罔聞，淫於邪而手不釋卷。不但無人向化，反令作者獲愆，良可悲也！噫，餘何人斯，敢作是說乎？然有見之不得不勸者，更有聞之不得不傳者，又焉得不傳之以代勸？<br />
　　話說大清定鼎以後，傳至二世聖祖即位。於康熙二年，江蘇有一人，姓申名孝思。孝思二字為通部主腦。一生多善行。偶因遨遊江湖，得至北直之天津府。不料日受跋涉之勞，風霜之苦，竟病於旅舍。舉目無親，甚屬悽慘。幸店東有一時之好心，總以常有為主。將天津之周敦禮請來，與申孝思調治。周敦禮為人亦甚慷慨，不辭其勞，即同店東而來。到了病者屋中，申、週二人相見，自然有些周旋，不必細題。<br />
　　及至將脈診畢，周敦禮道：「先生的病固然是辛苦過度，亦是不善於自養。吾嘗聽得人說，病雖外至，亦多內招。凡言行不虧的人，大率病業稀少。先生撇家離業，無日不勞，東奔西跑，養從何來？不能自養，便是自輕其身，自輕其身，便是自輕其親，開孝端。便不能不虧於言行。目下病到身上，豈不是自己所招麼？我與先生初次相見，妄談之極，庶勿見怪。」申孝思道：「餘雖遠遊，亦是勸善訪友，家中毫無掛念。父母皆去世，子已長成。當吾父母在世的時候，專心事奉，不敢少錯。父母有疾，更不敢少離寸步。後不幸遭了父母大故，衣不解帶，食不甘旨，三載有餘。父母若在，焉能出來呢？先生所言，固然不錯，無奈餘非其人。」周敦禮一聞此言，不覺大笑道：「先生之言，無乃太過乎！就是真事，也不可自己誇口，豈不知善不知方為真麼？此乃對上乘人說。今之伐善者，多當未出口先其審諸。況且者個孝順莫非父母沒後，就算完了不成？請問先生幾時出來的？」申孝思道：「二年有餘。」周敦禮道：「者二年中，當祭掃之期，先生也曾親到麼？那必然不能。既不能則有虧於孝。若是家中衣食不給，謀諸他方，或受皇家俸祿，為國盡忠。者個責備方可脫得。先生一非貧寒所致，二非官職所逼，各處奔波，不顧供獻之儀。外行尚有所虧，又何必問及內省？據此一節，可想而知。我也是好說，其實行不及言。」申孝思聽到者裡，見他說的不錯，也知自己說的太過，遂欣然道：「先生所言，誠足開吾茅塞。然吾業已如此，便是認錯者便不愧孝思二字尚求垂方調治。倘蒙下顧，一朝見愈，不致遺身他方，吾固感戴不已。吾家裡人們，亦必遙相拜祝。」周敦禮道：「先生病疵，非藥可癒，急當悔過遷善，靜養心神。若有不效，以吾為問。」<br />
　　正說之間，聽外面吵嚷。忽有一個少婦人，奔入室中，跪於周前。周敦禮忙道：「有甚麼事？速速告我。若能托挾，必當盡力。」少婦人正欲開口，又突有一個男子，手持利刃趕到屋中，向少婦人頭上斲來。斲的鮮血淋漓，仆倒於地。申孝思正在病中，安能受此驚嚇？遂不覺失魂而亡。不知性命如何？下回分解。<br />
　　注解：<br />
　　從古神聖，必先尊德以樂道。未有不聞道而成神聖者，亦未有不積德而得聞道者。何謂道？明性復初是也。何謂德？實行不虧是也。夫孝為百行原，人能將孝字做到是處，亦自無愧於神聖。然三代以上，教在君相。三代而後，教歸師儒。職斯責者，必先實行而後文字，乃可化民成俗。庶少畔道悖德之人。一自教弟子者，但講文字，不講實行，所以小民不知何者為德，何者為道矣。<br />
　　傳云：<br />
　　大清定鼎者道也。康熙三年，即三代後責備師儒，欲復見重熙累洽之盛也。惟師儒不先實行，必須有人焉。於流浪浮沉之中，埏然蘇甦，洞悉本原，申明孝思，直指一上，天之津梁。故曰：「申孝思至天津也。」然苟生死葬祭，一有所虧，仍不得為孝子。顧非周旋中禮之人，必不能詳明而指陳之。周敦禮行事不概見，觀其斥孝思之自多其孝，殆人已兼成，求全責備，不使少有缺欠，以彌兩間之憾者乎。嗚呼！以人各自盡之孝字，不聽諸師儒之教導，而僅明於醫士之口，良可慨也！<br />
　　理注：<br />
　　言大清定鼎者，乃無極太極之理。二世三年者，兩儀三才之妙。申孝思自江蘇來，乃先天一靈，真氣降於華池。所以有到天津，紅橋大生店。大生店，養神聚氣之所也。故大德曰生。至於有病，是先天將轉後天，請周敦禮調治是敦請明師指教。言說非藥能醫，須得靜養心神，自作主宰。內用克己復禮之功，外用施貧濟世之念。至於敦理之責，答以勸善訪友，家中毫無掛念，非大聖人無能到此地步。非是不知自重其身，實乃救世之心切，故有斯症，又賈尚德殺妻，此肝氣發動，衝破先天。劈頭一刀是乾爻崩斷上爻，方成兌卦。人若有煉純陽之剛，殺盡群陰，那有不立地成道者？至於申孝思嚇死，是人初生之時，囫的一聲落地，為先天氣收，後天氣結。周敦理扶起，半晌漸醒，是用周天復還天理之功也。儒雲：天命之謂性，復矣，致中和，天地位焉。道也者，不可須臾離也，可離非道也。<br />
　　佛經云：<br />
　　身體及手足，淨然安不動。<br />
　　其心常膽怕，未曾有散亂。<br />
　　金丹雲：<br />
　　開口神氣散，舌動是非生。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>