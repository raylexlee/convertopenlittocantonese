<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>金鍾傳 - 第二十八回　作謠言央人代筆　寫回信大義參天</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十八回</br>　　作謠言央人代筆　寫回信大義參天</font></h4>
			　　話說曹承澤報了姓名，並言有所求。李金華問其來意，曹承澤將其兄現居何職駐紮何處，一一說明。復又道：「只因吾兄久不在家，家道甚是不和，全是吾嫂毛氏一派之過。寇氏之惡，你怎不說。又兼其兄毛勝來往傳說，將吾兄的心也就鬧的變了，分文不往家捎。不顧兄弟妻子，還是小事，吾們老太太他也置之度外。昨日又來一封信，要將吾嫂接向河南。吾想：「他到河南。他的嘴得由他說，又不知咕噥些甚麼。所以到此，求眾位先生寫一封回信，務必使吾兄別軟了耳朵。」你只管由他咕噥去，恐令兄掄起刀來，不聽他那一套。李金華道：「者管務中，也准帶家眷麼？」曹承澤道：「在營外租兩間房，也將就的。」胡說！不許者樣。李金華道：「他那來信這看的不？」曹承澤道：「並無秘語，有何不可？」李金華道：「既然可看，可以取來，照來信應答。閣下並可將令嫂勸解兩句，總是不去為妙。或去或不去，問個明白，再寫回信，不問明白，不敢代筆，細極。也不為遲。」曹承澤道：「他心心念念想著去哩，如何擋的住？」李金華道：「閣下拿信去罷，吾看個明白，再作計議。」不看明白，又不敢代筆，細極。<br />
　　曹承澤聽此，遂去拿信。不多一時，轉回廟來，將信遞與李金華。李金華看了一遍笑道：「閣下愛喝兩盅麼？」曹承澤道：「從先愛喝，早已忌了。」見君子而後。李金華道：「令兄還是怕閣下貪酒，忌與不忌總要少喝才是。喝多了酒，沒有甚麼好處。第一言語不准，第二酒能助膽，恐遭凶事。後之貪酒者，當遵李先生之誡言。再者者身子也受病不輕，依此來信，令嫂更去不的。上面話語於令嫂大無益處，你想者武將作為多多鹵莽。向傳說不一他不辨真假，還有甚麼善教訓好結果。總是閣下善為說詞勸的。令嫂不去才好，況且令嫂總有點不好處。也不是不能感化的。」曹承澤道：「吾才到了家中，勸了他兩句，他一定要去，那是萬萬擋不住的。即求先生動動大筆罷。」李金華遂提筆寫了一封信，念與曹承澤聽道：<br />
　　「諭承恩知悉，自吾兒受職以來，吾有不勝喜者，更有不勝懼者。後督兵南下，吾之懼尤莫以復加，兵者正也，將以正天下之不正者。倘有不正，其害民甚矣。民為吾君之民，愛民始可為忠君。君為天下之君，忠君始可為孝親。苟事君猶有孝親之想，便不得謂之忠，即不得謂之孝。必須一切掃淨，只存一個事君念頭，方無愧為忠臣，乃無愧為孝子。吾兒不察此義，來信之中，句句是家中事務，吾恨已切齒，又欲將汝妻接去，吾之齒更將□碎。汝在外之心，將君置於意外，徒以孝親之言書於筆下，焉得謂之忠哉？又何以謂之孝哉？自古『忠』、『孝』二字兩不相離，惟武將尤宜深識。當其領兵時，吾君望其除賊以安良，不能正兵心反放之縱之，除賊乎？添賊乎？當此之時，<br />
　　聖君在上，雖有逆匪作亂，亦難樹幟不倒。然為帥者，不能勇猛向前，竭力報國，以勢壓人，以財立志，以至兵心不服，民遭塗炭，猥曰一人無福，萬民遭難，是誠殺不容恕語。操兵權者，必須視兵為兄弟，不知小有委屈。規之以正，用之以又將見兵無不正不義者，始得共力破賊。如將眾兵視為從役，再勒餉不發，刻入私囊，朝廷無限恩澤，隱於黑暗，兵之正者難得一人，非不安於正也，衣食逼之耳。賊害民，兵亦掠民；民畏賊，民尤畏兵。朝廷使之安民剿賊，而竟順賊厲民，天下日亂，不傾頹者幾何哉？吾君即有莫大福力，其奈之何？惜吾乃是女流，不能操刀割盡賊臣頭，吾兒當成母志。至於汝弟，已將酒忌清，久不沾唇，少有差池，自有為母領略，何用汝分心及此？吾本不令汝妻南下，奈母命有不若夫命者，其亦三從從夫之意乎。吾不勝笑極，繼而思之，更不勝哭極矣。草草書成，吾目怒望河南，母氏切囑。」讀金華代答曹氏子一書，如讀一部精忠傳。雖一紙家書而句句機鋒，言言斧鉞，詞嚴義正，真是春秋筆法。不獨令曹氏子一懼，更令天下奸賊黨共相深懼。<br />
　　曹承澤聽畢，亦不深懂。李金華道：「大丈夫其言如矢，故發而皆中。閣下所言，今已呈明，令兄吾觀閣下甚有丈夫氣。果然丈夫，寇氏將煞威矣。不知令兄亦如此否？吾聽閣下之言，令兄必有不如此者。少有此氣，焉得聽傳言？又焉得耳軟以聽婦言呢？閣下雖有兄弟，亦當自立家風，萬不可與令兄一樣軟耳。哈哈哈哈，拿著男子漢，如惑於婦言，其不如婦人也多矣。尚得仰面朝天麼？」曹承澤只好連連答應，拱手謝過而去。不時復又轉回，笑道：「此信未復，伊信又來，即請先生一看，念來一聽，」李金華接過，拆開看了一遍，說道：「者是怎麼個事呢？」曹承澤道：「寫的甚麼？」李金華道：「你先坐坐，吾想想者是怎麼個事？」不有者封信，曹承恩之為人，跳到黃河洗不清矣。曹承澤遂坐在一旁，只聽著。下回分解。<br />
　　注解：<br />
　　事君以忠，人臣之分也。要之不外盡已中心之二義，飾忠者，無盡已之誠，故飾忠非忠也。沽忠者，無中心之致，故沽忠亦非忠。未仕首言孝，已仕則論忠。未有不孝而克忠者，亦未有不忠而尚謂之孝者。蓋忠可該孝，既盡忠不可復言盡孝。孝不該忠止言孝，便覺有虧於忠。大法以察吏為忠。小廉以愛民為忠，文官以致君澤民為忠，武弁以除暴安良為忠，忠可塞天地，非有參天兩地之才，不得謂之真忠；忠可造乾坤，非有旋乾轉坤之能，不可謂之精忠。李金華以真忠望人臣，故不覺以精忠寄書信。綱雲大義參天，真可謂參天之至論也。<br />
　　理注：<br />
　　上回以孝字為主，以忠字為用。忠君即是愛民，愛民就是新民，皆不出乎恤貧會之外者。曹承澤，找李金華看信，李金華真智慧，能決斷一切。李金華於曹承恩寫回信，信內大忠大義。一段盡是平賊。滅寇，精忠保國，大義保國，實是愛民。愛民就是新民，凡學道者，觀天下為一家，觀萬物可以同體。人身為小天地，心為主體。意為君用，誠意正心。以此推去，進道不難矣。<br />
　　偈雲：<br />
　　世人學道要實行，須得誠意罷心恒。<br />
　　忠君孝新佛家寶，龍華三會元相逢。<br />
　　忠君心意正，孝親本道生。<br />
　　圓明心孤月，何處有塵情。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>