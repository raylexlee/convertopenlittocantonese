

    
	
		
			第三十三回　　設法壇尊行三教　垂慈訓化及百工
			　　歌曰：
　　人心沒彀，人心沒彀。苦思巧計設奸謀，將一點真實丟在脖兒後。貪妄不足，誠正無存。讓你有千箱財帛，萬頃田疇，怕的是無福消受。富厚雖多，身亡何益。倘若惡貫滿盈嚇，豈非一旦無常萬事休。積孽到頭，空施巧手。咳！休也不得休，那陰司苦楚哇；說也說不透，羅剎無情，佛天不佑。幾句閒言敘過。
　　書接上回話說申應鍾邀來幾個同學。一個是應鍾同年王篤生，號培之，其餘皆是上元文庠。一名高化成，號慎齋；一名方正品，號守三；一名慶六謙，號逢吉。四人來至衍慶堂，與元德印堂相見。王培之自然與元德行個禮兒，認為年伯。一切周旋，不在話下。
　　當時即在衍慶堂高設法壇，焚香升表，各執其事。王培之慶逢吉扶乩，申應鍾謄錄，李金華平米，餘者兩旁侍立。待有半時，那乩畫了幾個圈兒，眾人不解，叩求明示。
　　乩雲：「諸生不識此圈乎？不識之何由打破？須將這個圈子認個明白，方得下手工夫。」眾人叩乞明示此圈。
　　乩雲：「諸生可少待，餘乃捧劍童子也。不時有上真降筆。眾人叩問上真為誰。
　　乩雲：「降乩者，仙之常情也。然有意挽世者，實莫若孚佑帝君。諸生懍肅以待可。」停乩少時，王慶二人上壇請乩。
　　乩雲：「萬里雲衢任往來，香雲直上凍雲開。隨風踏破尋芳履，幾朵梅花雪裡埋。一片冰心。紅塵世上濁情濃，孽障愁城幾萬重。睡到五更猶未醒，寂然無處撞金鍾。喚醒群夢。道人乃前唐之呂洞賓也。諸生設乩，道人辱臨。但不知有何不明，即望下問。苟有所識定不敢隱。」
　　申孝思叩頭道：「緣孝思父子屢蒙聖佑，設壇謝恩，並求指示明途。」
　　乩雲：「善人吉神擁護，惡人厲鬼跟隨，誰不識之。識而不信奈何？如爾父子者，雖非至善，亦無大疵。有何恩之可謝哉？至於所謂明途者，除申明孝思以外，無他奇也。堯舜之道，孝弟而已矣，叫醒儒道。三教聖人皆此為極。證明三教。道人職司度世，亦不能另樹旗幟。今日者，爾姓名乃申孝思，適與道人之心大相符合。即三教聖人，與爾之姓名，亦無不符合也。此書開卷以申孝思居首，至此方言申明孝思本意，蓋寓勸人以孝思當先也。
　　此時李金華在旁平米，看得明白。想起孝字，不覺淚下。痛世人不肯回頭，故想起孝字，不覺淚下也。
　　乩雲：「李生何必傷心，孝字甚廣遠。若能一心清淨，毫無雜念，自然於孝無虧。吾子其察之。」
　　李金華在旁叩頭道：「上真論及此，金華在順天嘗與友人杜淦和尚悟澈，言及清淨二字，甚有不易得者，即求上真開蒙。」
　　乩雲：「論清淨之大處，不若論其簡便也。倘能諸惡莫作，眾善奉行，至於純善無惡地步，便為清淨。推而言之，即有莫大者。」
　　李金華又叩頭道：「這點機關，雖然打破，總有破而不易入者，尚求指示。」
　　乩云「吾子無他病，將口上放點慈悲慈悲無他，令其設教時，務以孝弟二字作口頭禪耳。此乃對實行不虧者說。觀者莫忽。自臻上境。」
　　李金華亦不敢下問。申孝思又叩頭道：「上真為仙，仙固降乩矣。不知釋儒亦可垂訓否？」
　　乩雲：「吾子謬矣。仙者亦一人耳，釋儒又何嘗非人哉？人而為仙，成道也。釋而為佛，儒而為聖，亦成道也。三教之中，一道而已。教有三，道豈有三乎？仙亦可聖，聖亦可佛。仙降乩，即佛聖降乩，道人固不敢與佛聖齊驅。固道人之上仍有太上耳。道人既降，亦可為太上，即亦可為佛聖，避其名而不避其實。其實不避，其名又何妨少同乎？吾子已問及此，道人當代邀釋儒降乩立訓。」孚佑帝君，為儒道仙宗闡發三教者也。以悲天憫人之懷，不得已而降訓。歷遍塵寰，度世無息，無非以堯舜之道，諳諳告人。除囑行孝弟外，別無殷望。其如世人迷迷，終不知其望何。讀純善無惡，便為清淨。及口上放點慈悲數語，正痛念教讀者，不講孝弟，徒講文字。所以代邀釋儒降乩，正明三教一源，惟願世人各發孝思而遵行之，自臻無上妙境。
　　此時乩遂止，眾人下壇少歇。待了半時，重拜法壇。
　　乩雲：「不時觀音亞聖同降。」
　　這時，從外來了一人，手內拿著幾軸畫兒，見此法壇凜凜，自然也叩了個頭。
　　乩雲：「爾乃柏福堂乎？爾所習之業頗佳，爾之立心，亦頗有可取。當壇旁侍立，少時道人訓及之。」
　　列位你說這柏福堂是個作甚麼的？他乃一個裱畫匠，只因與申應鍾裱了幾軸古畫，所以到此。那仙師所以訓及之故，又因他是一個刻字匠，更因他是一個彩畫匠。其人之作為頗知崇正辟邪，焉得不算個好人？這話休題，且說王慶二人，將乩擎了少時。
　　乩雲：「南海大士至矣。」
　　寫至此，乩忽平和。
　　乩雲：「善哉，諸生之有此舉也。衲子之心，慈悲而已矣，諸生苟能以慈悲為主，衲子無庸嚼舌。慈悲於己，復慈悲於人，使天下後世無不慈悲者，自然無不孝弟者。無不孝弟，則無不清淨矣。諸生欲問明途，慈悲之外無他路焉。解得否，認得否，解得認得，方可行得。行至中途，再無他想。認準明轍，勿由捷徑。不慌不忙，將見光明境界。至時而得，焉得不信來路無差哉？然至此始信則晚矣。不若未至之先，解個清、認個真，而因果定然不謬。申生切記之，諸生詳察之。」敬讀訓言，確乎。大士親臨法壇，為佛說法，然非菩薩具大慈大悲之心，不能言慈悲，亦非徒言慈悲於口，且遍行大慈大悲於天下，究其所以能慈悲者，緣自善性發耳。性之所發端者為孝弟。所以訓人度世，亦不外此。倘世人名發慈悲，各行孝弟，各樂清淨，豈不同稱曰善哉善哉。
　　申孝思正欲再問，那乩勢忽變。
　　乩雲：「大士駕退何不叩送？」
　　眾人望空叩送畢，復請乩。
　　乩雲：「亞聖臨，可迎之。」
　　眾人又望空叩迎畢，復請乩。
　　乩雲：「噫！天下不知仁義也久矣。不知之，焉得行之？吾之望天下者，仁義而已。因其不知仁義，妄逞私見，誤認異端將佛老視為楊墨，將文字視為學問。不行倫常，不敬天地，嗚乎，何其迷而又迷耶！既不知仁義，吾將仁義再陳之：仁者，孝之流行也；義者，弟之流行也。非孝難以成仁，非弟難以為義。仁無不義，亦猶孝無不弟。仁為孝弟之本，孝弟亦仁之本。其所以專言仁者，即似百行之專言孝耳。孝弟矣，而有不慈悲者乎？慈悲矣，而有不清淨者乎？此所以三教之理，一以貫之也。佛以成人為先，老以成己為先。吾儒人己兼成之。三教之別在此。然成人斷無不成己，而成己又焉得不成人？由此論之，三教更有難別者，成己仁也，成人義也。仁義矣，即無妄談三教矣。若有妄談三教者，誠不知仁義，況妄批佛老者果能尊崇聖道乎？倘能尊崇聖道，斷無妄批佛老者。諸生詳思之。苟能通行天下，邪正分明吾當謂聖人。雖遙，而有不難復生者矣。」幸哉，聖道之復見於今也。追溯往古，其崇聖辟邪者，賴有我孟夫子不解好辨之口，挽救五倫之失。後之人讀其書，猶欽慕其高風。而今也，風習大變，邪說橫生，復降筆於衍慶堂中，陳明聖學開口以仁義示諸生，而期望後世，仍不外乎入孝出弟，以明聖道無他，雖萬世而不變焉。意謂我孔聖在天之靈，昭如日月，運神化於行習間，在在皆是。道又何嘗遠人哉？何世之迷本來而不覺察若此也。苟為士者，尊奉聖道果能居仁由義，孜孜焉先教之以孝弟，再能以慈悲為本，以清淨為務，俾天下人知三聖之教，一誠貫通，無有差別，其庶幾乎。大慰所願學者焉。此時乩勢又變。
　　乩雲：「亞聖退矣，諸生其送之。」
　　眾人望空叩送，復請乩。
　　乩雲：「諸生可詳察而釋疑矣。柏福堂來，爾之善有三：廣刻善書，一也。裱畫之時，凡遇神像，皆用淨處裱，不敢放肆，二也。畫工之中無邪淫，三也。三藝不苟，亦有善可稱，後當勉勵勿懈。一工人而擅三藝之長，即為世所罕覯。今蒙仙訓而嘉賞之。其志不凡，其品愈真矣。道人並有勸工歌一則。爾可捐以工力否？」費盡苦心，救正萬世，苟有力有財者，當樂施以成功德。
　　李金華高聲道：「柏福堂上真有勸工歌，你刊板否？」柏福堂聞此，連連答道：「能刊，能刊！」
　　乩雲：「善哉！道人於百工中，又得一人焉。真正工人難得。仙言贊賞不亦宜乎。諸生可少歇，再垂俚語。」
　　若欲問那歌是什麼話語下回分解。
　　注解：
　　三教無二理，三孝故無二致。語云「三教歸一」。一者道也。道統開自堯舜。堯舜之道，孝弟而已。慈悲者，孝弟之功能。不慈悲，則孝弟究屬勉強。清淨者，孝弟之本懷。不清淨，則孝弟終歸假藉。故惟慈悲，乃成大仁大義；亦惟清淨，斯克精義安仁。三教適相成。三教何嘗不一貫也？自仁義之旨，不明於天下。震功名為品望，驚文章為道德，業儒而實逃儒，宗聖而實叛聖，既背聖道矣，而猶謗佛老以尊崇聖道，其謗佛老愈熾。其去聖道愈遠焉，乃謗佛者曰。佛尚慈悲，漓道於虛無謗道者曰。道言清淨，淪道於寂滅，幾似粹然儒者之言矣。抑知虛無者，虛無其外感之擾。非虛無其仁義之天性，孝弟之良能也。寂滅者，寂滅其內念之萌，非寂滅其仁義之本真，孝弟之良知也。且歷代三教並重，夫人而知之矣。然其所以並重者，豈惟祈佛佑，禱神庇，崇德象賢已哉。詳查地氣上升為天以來，不過一本來之天。自生不已，而有三教。三教者，皆能全其本來之天，其名殊其實一，而為天地人物之所不外者也。蓋儒者疏也，詩書疏別倫常，禮樂疏析名教，有疏通之義焉。天無儒，則無運化；地無儒，則無髮育；人物無儒，則生機閉塞不暢。佛者，潤也。經咒潤色千古，慈悲潤澤十方，有滋潤之義焉。天無佛則無雨露；地無佛則無水泉；人物無佛則津脈枯竭不榮。道者，凝也。蟠際凝連上下，綱維凝亙遐荒，有凝結之義焉。天無道，則必隕墜；地無道，則必崩陷；人物無道，則筋骸弛張不束。三聖固無往不塞，二氣實隨在皆周。蓋三聖者，道之體也；二氣者，道之用也。體本無體，用無所用。惟無體，故無體，非體惟無用。故無用非用。三教賴二氣為流通，猶天地憑虛空為朕兆也。故精其業者，為聖、為賢、為佛、為仙。天無權，三教有權，三教難偏廢。三教安可不並重哉，彼低甲而昂乙者，其亦可以不必矣。惟我呂祖師道貫三才，明通萬古職司渡迷，心惟挽世。自遇黃龍真人證為圓通文尼真佛。夫圓通者，釋也。文尼者，儒也。真者，道也。備三教於一身。故欲合三教於一家。以佛法樹人階梯，以道脈望人欽承，以聖教立人模範。仁者見為仁，知者見為知，究之不離乎孝弟者。近是讀斯傳者，謂佛老降世，也可謂聖人復生也，亦可如以渺冥無稽視之，或以尋常小說目之，不惟不明仁義之旨，亦並不知孝弟之當務矣，其將侰於胡底哉！
　　理注：
　　此一段是崇正辟邪破妄存誠。頭一位王篤生是篤，信心生培其原德。二位方正品號守三，既要立品須得守三。君子有三戒、三畏、三省。餘下那幾位皆是心中助發道義。又言李金華叩請上真開示清淨二字下手功夫，申孝思又請問三教道理同異。上真所言念慈悲，思感應，行忠恕。言慈悲者，悲能拔苦慈能興樂；言感應者，所感者我能應者佛感應道交不可思議；言忠恕者，忠也者，中心為忠。忠者，體也；恕者，用也。無為六慈仁義而矣。恕者，心得如，如不動於禪定清淨，仁義有何不同乎？
　　偈雲：
　　慈悲道德原無差，禪定清淨不二法。
　　曰思無邪真妙義，三教由來是一家。

