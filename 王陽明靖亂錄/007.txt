

    
	
		
			第七卷
			　　浰頭賊聞桶岡復破，愈加恐懼，乃分兵為守隘拒敵之計。
　　先生先諭黃金巢等，密遣部下散歸賊巢左近，俟官兵一到，即據險遏賊。再諭盧珂、鄭志高等，用心提備。然後遣生員黃表、義民周祥等，齎牛酒復至浰頭，賞勞各酋長。並詰其分兵守隘之故，池仲容無詞可解，乃詐稱：「龍川義民盧珂、鄭志高素有仇怨，今不時引兵相攻。若一撤備，必被掩襲，某等所以密為之防，非敢抗官兵也。」
　　遂遣其黨鬼頭王，隨黃表等回報，請寬其期：「當悉眾出投，盡革偽號，止稱新民。」
　　先生陽信其言，遂移檄龍川，使察盧珂等擅兵仇殺之實，謂鬼頭王曰：「盧珂等本院已行察去訖，如情罪果真，本院當遣大軍往討。但須假道浰頭，汝等既降，先為我伐木開道，以候官軍，不日征進。」
　　鬼頭王回報。池仲容且喜且懼：所喜者，督院嗔怪盧珂等，墮其術中；所懼者，恐其取道浰頭，不是好意。
　　復遣鬼頭王來謝，且稟稱：「盧珂等某自當悉力捍禦，不敢動勞官軍。」
　　恰遇盧珂、鄭志高、陳英親到督院具狀，辯明其事。狀中備述池仲容等，平昔僭號設官，今又點集兵眾，號召遠姓各巢賊酋，授以總兵都督等偽官，準備抗拒官軍。
　　先生大怒曰：「池仲容已自投招，便是一家。汝挾讐，擅自讐殺，罪已當死。又造此不根之言，乘機誣陷，欲掩前罪。本院如見肺肝。那池仲容方遣其弟池仲安領兵報效，誠心歸附，豈有復行抗拒之事？」
　　遂扯碎其狀，詫之使出：「再來瀆擾必斬！」
　　卻教心腹參謀，密向他說：「督府知汝忠義，適來佯怒，欲哄誘浰頭自來。你須是再告，告時受杖三十，暫繋數旬，方遂其計。」
　　盧珂等依言，又來告辯。先生益怒喝，令縛珂等斬首來報，標下眾將俱為叩頭討饒。先生怒猶未解，將盧珂責三十板，喝令監候。
　　池仲安等在幕下，聞珂等首辯，心懷驚懼。及見先生兩次發怒，然後大喜，率其黨懽呼羅拜，爭訴珂等罪惡。先生曰：「本院已體訪明白。汝可開列惡款來，待我審實後，當盡收家屬處斬，以安地方。」
　　仲安益大喜，作家書付鬼頭王，回報其兄仲容去訖。
　　盧珂等既入監，先生又使心腹參隨，只說要緊人犯在監，不放心，教他巡閲。卻暗地致督府之意，安慰珂等，說：「事成之日，當有重用。你可密地吩咐家屬，整頓人馬，伺候軍令差遣。」
　　珂等感泣曰：「督府老爺為地方除害，若用我之時，雖肝腦塗地，亦無所恨。」
　　先生又使生員黃表、聽選官雷濟，安慰池仲容，說督府已知盧珂等讐殺之情，汝等勿以此懷疑。
　　仲容大排筵席，管待黃表、雷濟，二人坐中誇：「督府用兵如神，更兼寬宏大量，來者不拒，黃金巢等俱授有官職。你等若到麾，自當題請重用。」
　　仲容拱手曰：「全仗先生們提挈。」
　　黃表因私謂所親信賊酋曰：「盧珂等說令兄惡跡多端，無非是妒忌之意。雖然督府不信，令兄處也該自去投訴。」
　　仲寧唯唯言於仲容，仲容遲疑不行。
　　十二月二十日先生大軍已還南贛，各路軍馬俱已散遣，回歸本處。先生乃張樂設飲，大享將士，示諭城中云：「督撫軍門示：向來賊寇搶攘，時出寇掠，官府興兵轉餉，騷擾地方，民不聊生。今南安賊巢，盡皆掃蕩，而浰頭新民皆又誠心歸化，地方自此可以無虞。民乆勞苦，亦宜暫休息為樂。乘此時和年豐，聽民間張燈鼓樂，以彰一時大平之盛。」
　　先生又曰：「樂戶多住龜角尾，恐有盜賊藏匿，仰悉遷入城中以清奸藪。」
　　於是街巷俱燃燈嗚鼓，倡優雜沓游戲為樂。
　　先生又呼池仲安至前謂曰：「汝兄弟誠心向化，本院深嘉。聞盧珂黨與最眾，雖然本身被繋，其黨懷怨或掩爾，不虞事不可知。今放爾暫歸浰頭幫助爾兄防守，傳語爾兄，小心嚴備，不可懈弛失事。」
　　仲安叩頭感謝。
　　先生又使指揮余恩護送仲安，並賫新曆，頒賜諸酋。諸酋大喜，盛筵設款，仲安又述督府散兵安民及遣歸協守之意，無不以手加額，踴躍謝天。時黃表、雷濟尚留寨內。會飲中間仲容說道：「我等若早遇督府，歸正乆矣。」
　　表、濟曰：「爾輩新民，不知禮節。今官府所以安輯勞來爾等甚厚，況且遣官頒曆，奈何安坐而受之，論禮亦當親往一謝。」
　　余恩曰：「此言甚當。況盧珂等日夜哀訴，說你謀反有據，官府若去拘他，他斷然拒命不來。何不試拘對理，看他來與不來，即此可證反情之實。」
　　仲容曰：「若督府來喚對理，豈有不去之理。」
　　表、濟又曰：「今若不待拘喚，竟往叩謝。須便就訴明盧珂等罪惡，官府必益信爾無他。珂等詐害是實，殺之必矣。」
　　所親信賊酋，亦從中力勸。仲容以為然，乃謂其眾曰：「若要伸，先用屈；輸得自己，贏得他人。贛州伎倆，亦須親往勘破。」
　　遂定計，選麾下好漢並所親信者共九十三人，親至贛州，來見督府。仲寧、仲安留於本寨。
　　余恩等先馳歸報。先生乃密遣人傳諭屬縣勒兵分哨付本院，不時檄到即發。
　　又遣千戶孟俊，先至龍川，督集盧珂、鄭志高、陳英三家兵眾。又以路從浰巢經過，恐其起疑，於是另寫一牌。牌上開寫：「盧珂等擅兵仇陷過惡，仰龍川縣，密拘三家黨屬，解至本院問究。」卻將真牌藏於貼內祕處。
　　孟俊行至浰頭，賊黨一路盤問。俊出牌袖中示之，故意囑他：「此官府祕密事情，萬勿洩漏。」
　　賊皆羅拜，爭獻酒肉為之嚮導，先出浰巢一路上。其黨自相傳說，無不歡喜。
　　孟俊到了龍川，方出真牌，部勒三家兵眾。
　　巢中諸賊傳聞，皆以為拘捕其黨，並不他疑。

　　仲容等到於贛州，正似豬羊近屠戶之家，一步步來尋死地。仲容把一行人眾，營於教場，單引親信數人進院參謁。先生用好言撫慰，問此來許多人眾。
　　仲容稟曰：「隨從不過九十餘人。」
　　先生曰：「既是九十餘人，必須揀箇極寬的去處安頓方好。」問中軍官：「何處最為寬閒？」
　　中軍官稟道：「惟有祥符寺地最寬廠，房屋亦俱整齊。」
　　先生曰：「就引至祥符寺居住罷。」又問：「眾人今在何處？」
　　中軍官不等仲容開口，便稟道：「眾人見屯教場。」
　　先生偽變色曰：「爾等皆我新民，不來見我，而營於教場，莫非疑心本院麼？」
　　仲容惶恐叩首曰：「就空地暫息，聽老爺發放。豈有他意。」
　　先生曰：「本院今日與你洗雪，復為良民也非容易。你若悔過自新，學好做人，本院還有扶持你處。」
　　仲容叩謝而出。既至祥符寺，見宮室整潔，又有參隨數人為館伴，賜以米薪酒肉。標下各官俱來相拜，各有下程相送，歡若同僚，喜出望外。時乃閏十二月二十三日也。
　　參隨等日導眾賊，遊行街市。見各營官軍果然散歸，街市上張燈設戯，宴飲嬉遊，信以為督府不復用兵矣。又密賂獄卒，私往覘盧珂等動靜，果然械繋深固。獄卒又說：「官府已行牌，拘其家屬，一同究問，不日取斬。」
　　仲容大喜曰：「吾事今日始得萬全也。」
　　先生復製長衣油靴，分給眾賊，使參隨教之習禮。一日又漫給布帛，未曾開明分別賞賜，於是老少互爭。參隨稟知，先生曰：「本院多事，未及細開，何不教他開一花名手本？下次照依次序給賞，老少不亂，豈不便乎？」
　　仲容依言，開手本送上，於是盡得其九十三人名姓。
　　過五日，仲容等辭歸，先生曰：「自此至浰有八九日程途，即今往不能到家過歳矣。新春少不得又來賀節，多了一番跋踄。況贛州今歳燈事頗盛，在此亦不寂寞，何不以正月回去？」
　　賊中少年喜觀燈，日得遊於娼家，參隨復借貸銀錢，諸賊皆欣然忘歸。
　　至元旦，隨班入賀行禮，下午仲容復入辭，先生曰：「汝謁正，尚未犒賞，奈何就去？初二日本院尚未得暇，初三日當有薄犒。」
　　次日令有司送酒於寺館，參隨官攜妓女陪侍，眾賊歡飲竟日。預懸牌於轅門，牌上寫道：「浰頭新民池仲容等，次日齊赴軍門領賞，照依花名次序不許攙前譁亂。領賞過，三叩頭即出，齊赴兵備道叩謝，事畢逕回，不必又辭。」
　　本院參隨官抄寫牌面與眾賊看了，無不歡喜。
　　是夜，先生密諭守備郟文，令撥經戰甲士六百人，分作二十隊，伏於射圃。候本院犒賞賊酋，每五名一班，鼓吹送出院門過射圃，則以甲士一隊，擒而殺之。大約六人制一人，度無不勝。事了之後，只用一人在龍縣丞處回話。
　　龍縣丞者名光，原是正途出身，為吉安縣丞，因不善逢迎，上司不喜，要趕逐他。太守伍文定察其人可用，言其冤於先生，留作參隨。
　　先生又召龍光吩咐：「汝可引甲士一隊，粧做衙門公役。各藏暗器，立於大門炤墻之下，如賊黨中有強力難制者，你令手下甲士上前相幫。若了事時，你便遙立屏墻，使我望見以慰我心。倘有他變，趨入報我。」
　　又吩咐有司：「預備花紅、羊豕、壜酒、曆日、銀兩之類，院內軍將隨常排列，自有規矩。」
　　亦密諭中軍官：「只等本院號令，一齊下手。」
　　至初三日侵早，軍門上已吹打過二次，各官俱集。池仲容引著九十三人，都穿著軍門頒賜長衣油靴，整整齊齊來至院前。見巡捕官在院門上結綵，問其緣故，答道：「今日老爺犒賞新民，乃是地方吉慶之事，如何不掛綵？」
　　須臾，屠戶率許多豬羊來到，參隨指與仲容道：「這都是你們的賞物。」眾賊預先歡喜。
　　須臾，三通吹打，放銃開門，文武屬官進院作揖。仲容等亦隨入叩頭，禮畢。先生先喚池仲容到前說：「你自頭目，倡率歸順，與眾不同。」將案上大葵花銀杯、賜酒三大杯、草花一對、紅絹二段纏身、犒銀三兩、大饝饝一盤、羊肉豕肉各五斤、酒二壜，吩咐：「你且站在一邉，看本院賞完眾人，撥門上家下一名送你歸寺。」
　　仲容復叩頭稱謝。
　　此時天門、二門兩班樂人，大吹大擂。階下屠戶殺豬宰羊，論斤分剁，好不熱鬧。仲容雙花雙紅，立於泊水簷下，何等榮耀，便似新得了科第一般，不勝之喜。眾賊候賞的，一個個伸頭舒頸，在堦下專聽唱名。
　　先生將花名手本付與中軍，吩咐道：「依次唱名，每五名做一班，鼓樂導出。也教百姓看見，曉得從順的好處，四方傳說。」
　　中軍官領諾，手執手本高唱某某，眾賊答應，每五名做一字跪著。每名草花一對，紅布一匹，都是中軍官與他插纏，亦各賜熱酒二杯、犒賞銀一兩、大饝饝十枚、羊羊豕肉各一斤、酒一小壜。
　　賊人要將饝饝銀封置於袖中，中軍官道：「你若藏了，不見督府老爺的恩典。須是放在外面，教眾百姓們大家觀看。」乃教他將衣兜子兜起饝饝，右手抱著酒壜，手中就捻著銀封，左手提著豬羊肉，東腳門進，西腳門出。
　　剛到射圃前，那三十名甲士先在那裡挨次伺候。六人伏侍一箇已自眾寡不敵，況且沒心人對了有心人，雙手又拿著許多賞物，身上穿著長衣，又被紅布纏住腳下，油靴底滑，許多不方便。雖有強悍有本事的，也滅了數分。不消得十分費力，便都了當，就將五箇銀封繳到龍縣丞處為信。
　　這裡殺人，裡面熱鬧之際，那得知道。一五一十，只管送將出來。龍縣丞在屏墻下，數過第十七隊，已了過八十五人矣。筭道院內連池仲容只有九人，不足為慮，乃走入院門，意欲回復。
　　先生遙見龍光走進，疑外廂有變，注目視之。見龍光行步甚緩，知其無他，心下方纔安穩。龍縣丞步至堂，取茶一甌，送至先生案前，密稟曰：「都了卻。」先生以頭麾去。
　　中軍官又喚五名，已跪下領賞。先生曰：「汝等俱是少年後輩，前日何得與年長者爭賞，須挪出綑打二十，以示教誨。」
　　因指未賞者三人曰：「汝亦是爭賞者，且只教誨你八箇人。」
　　中軍官及兩班勇士一齊上前挪縛。
　　池仲容色變，肚中如七八箇吊桶一上一落，好不安穩，一時在他矮簷下，怎敢不低頭。
　　先生見各賊挪完，喚池仲容到前，說：「汝雖投順，去後難保其心。」
　　仲容方欲啟口分辨。先生喝聲：「中軍官也與我挪著。」就於袖中出盧珂等首狀，當面逐款質問：「偽檄上金龍霸王印信，從何而來？」仲容頓口無言。惟有叩頭請死。
　　先生命押付轅門，同八人斬首號令。
　　仲容到轅門之外，方知領賞眾賊俱已殺完，悔之無及。瞑目受刑。正是：
　　　　人惡人怕天不怕，人善人欺天不欺。善惡到頭終有報，只爭來早與來遲。
　　先生用計，不動聲色。
　　除了積年的反賊，滿城官吏士民無不稱快。犒賊之物，一毫不失，即以賞有功甲士。獄中放出盧珂、鄭志高、陳英，厚加賞賜，不在話下。
　　時，日已過午，先生退堂，一箇頭旋昏倒在地。左右慌忙扶起，嘔吐不止。眾官俱至私衙問安，先生曰：「連日積勞所致，非他病也。」幸食薄粥，稍靜坐片時，安然如故矣。
　　是夜，先生發檄催各路兵。期定本月初七日，於三浰相會，一同搗巢。
　　那幾路：
　　從廣東恵州府龍州縣入者，共三路：
　　知府陳詳兵從和平都入；
　　指揮姚璽兵從烏虎鎮入；
　　千戶孟俊兵從平地水入。
　　從江西贛州府龍南縣入者，共四路：
　　指揮余恩兵從高沙堡入；
　　推官危壽兵從南平入；
　　知府邢珣兵從太平堡入；
　　指揮郟文兵從冷水逕入。
　　從贛州府信豐縣入者，共二路：
　　知府季斅兵從黃田岡入；
　　縣丞舒富兵從烏逕入。
　　先生自率帳下官兵，從龍南冷水逕直搗下浰大巢。

　　卻說巢中諸賊先前得池仲容書信說：「贛州兵俱已散歸，督府待之甚厚，不日誅盧珂等。」傳去各巢，人人信以為真，各自安居不做準備。初聞官兵四路並進，怪仲容無信到，尚不以為然。比及打聽得實，官兵已至龍子嶺，去賊巢甚近了。一時驚惶失措，乃悉其精銳，據險設伏，並勢迎敵。
　　官軍聚為三衝，犄角而前。指揮余恩兵首先遇賊，百長王受奮勇前進，與賊大戰，約莫三十餘合，賊兵稍卻。王受追趕里許，賊伏四起，將王受圍困垓心，左衝右突，不能出去。忽聞東角頭鼓噪之聲，一隊官軍殺將入來，乃是恵州府推官危壽部下義官葉芳也。伏兵見有接應，正欲分兵迎敵，千戶孟俊兵又從岡後殺到，橫衝賊伏，與王受合兵。
　　三路軍馬同時勦殺，呼聲震天，賊大奔潰。官軍乘勝逐北，三浰大巢俱不能守。各路兵聞大巢已破，心膽益壯，各自奮勇立功，連破五花障、白沙、赤唐等巢穴十一處，斬級無數。其夜，敗賊復奔鐵石障、尺八嶺等巢穴。
　　次早，先生傳令各哨官兵：「探賊所往，分投急擊。」
　　初九日，知府陳祥破鐵石障巢，斬池仲寧，獲金龍霸王偽印，及違禁旗砲各物，於是復克羊角山等巢穴二十三處，擒斬更多。
　　各巢奔散之賊，其精悍者尚有八百多人，高飛甲等率之，復哨聚於九連山。那九連山高有百仞，橫亙數百餘里，俱是頑石卓立，四面抖絕，止東南崖壁之下，一條線路可通。賊又將木石堆積崖上，只等我兵到時，發石滾木，百無一全。
　　先生傳選精銳七百人，將所獲賊人號衣穿著，假作奔潰之賊，乘夜直衝崖下澗道而過。賊認做各巢敗散之黨，於崖上招呼，我兵亦佯與呼應，賊遂不疑。我兵已度險，遂扼斷其後路。
　　次日黎明，我兵放起砲來，賊方知是官軍，並勢來攻。我兵所據反在賊崖上面，從上擊下，賊不能支，遂退。高飛甲與池仲安商義，分隊潛遁。
　　先生預令各哨官兵，四路埋伏，賊遇伏輙敗，又殺五百餘人。池仲安中箭而死，高飛甲率殘黨三百餘人，分逃上下坪、黃田坳等處。各哨官兵復約會搜捕，見賊便殺，高飛甲亦為守備郟文所斬。
　　有名賊徒勦滅殆盡，惟張仲全等二百餘人，聚於九連谷口，呼號痛哭。自言本是龍川良民，被池仲容等迫脅在此，與他搬運木石。只因貪戀殘生受其驅役，並不曾見陣廝殺，求開生路。
　　先生遣報效生員黃表往驗，果然俱是老弱且從賊未乆，其情可憐，乃使贛州邢知府往撫其眾，籍其名數，安插於白沙地方，復為良民。
　　此蕃用兵自正月初七日起，至三月初八日止，通計兩月內。
　　搗過巢穴三十八處；
　　斬大賊首二十九名顆；
　　次賊首三十八名顆；
　　從賊二千零六名顆；
　　俘獲賊屬男婦八百九十名口；
　　奪獲牛馬一百二十二隻匹；
　　器械贜仗二千八百七十件；
　　贜銀七十兩六錢六分。
　　先生上疏奏捷，請於和平峒添設縣治，以扼三省之衝。得旨准添設，名和平縣。
　　陞先生都察院右副都御史，廕一子錦衣衛世襲千戶，辭免不允。時正德十三年也。

　　諸賊既平。地方安靖，乃得專意於講學。大修濂溪書院，將《古本大學》、《朱子晚年定論》付梓，凡聽教者悉贈之。時門人徐愛亦舉進士，刻先生平昔問答行於世，命曰《傳習錄》。海內讀其書，無不想慕其人也。江西名士鄒守益等，執贄門下，生徒甚盛。
　　先生嘗論三教同異，曰：「仙家說到虛，聖人豈能於虛上加一毫實。佛家說到無，聖人豈能於無上一加一毫有。但仙家說虛從養生來，佛家說無從出離生死苦海來。卻於本體上，加卻這些子意在。良知之虛，便是天之太虛；良知之無，便是太虛之無形。日月風雷，山川民物，凡有象貌形色。皆在太虛無形中發用流行，未嘗為天障礙，聖人只是順其良知之發用。天地萬物皆在於我。」
　　正是：
　　　　道在將興逢聖世，文當未喪出明師。人人有箇良知體，不遇先生總不知。

