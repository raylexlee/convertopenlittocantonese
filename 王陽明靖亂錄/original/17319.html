<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>王陽明靖亂錄 - 第八卷　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八卷</font></h4>
			　　話分兩頭。卻說江西南昌府宗藩寧王，乃是太祖高皇帝第十七子，名權，初封大寧因號寧王。高皇帝諸子中，只有燕王善戰，寧王善謀，故封於北邉以捍禦北虜。後燕王將起兵靖難，以大寧降胡所聚，以計刼寧王，與之同事，富貴共之。後燕王既登大寶，改元永樂，是為成祖文皇帝。以大寧故地置朵顏三衛，欲封寧王於川廣。寧王自擇蘇杭二處請封，文皇帝不許。寧王大恚，遂出飛旗，令有司治馳道。文皇怒。寧王不自安，屏去從人，獨攜老監數人，自南京竟走至江西省城，稱病臥於城樓之上。布按三司奏聞，文皇帝不得已，以南昌封之，仍號寧王。<br />
　　數傳至於臞仙，修真好道禮賢下士，號為賢藩。臞仙傳惠王，惠王傳靖王，靖王傳康王。康王中年無子，悅院妓馮針兒，留侍宮中，呼為馮娘娘。針兒有娠，康王夢蟒蛇一條飛入宮中，將一宮之人，登時啖盡，又張口來嚙康王。康王大呼一聲，猛然驚醒。侍兒報馮娘娘已生世子矣，康王惡其不祥，命勿留養，遂匿於伶人秦榮之家。既長歸宮，康王心終不喜，臨薨時，不令入訣。<br />
　　濠性聰慧，通詩史，善為歌詞，然輕佻無威儀，喜兵嗜利。<br />
　　既襲位，愈益驕橫。術士李自然言其有天子骨相，漸有異志。<br />
　　輦金於都下，先結交內侍李廣。正德初，又結交劉瑾等八黨為之延譽，又賄買諸生，舉其孝行。朝廷賜璽書褒獎。<br />
　　又謀廣其府基，故意於近處放火延燒，假意救滅，折毀其房，然後抑價以買其地。又置莊於趙家園地方，多侵民業，民不能堪。每收租時，立塞聚眾相守。<br />
　　又畜養大盜胡十三、凌十一、閔廿四等，於鄱陽湖中刼掠客商貨物，預蓄軍資。<br />
　　先是胡世寧為江西兵備副使，洞察其惡，乃上疏奏聞，語甚激切。<br />
　　宸濠亦奏：「世寧離間骨肉。」輦金遍賂用事太監，及當道大臣。都察院副都御史叢蘭尤與濠密，反劾世寧狂率，拿送錦衣衛，謫戍瀋陽。<br />
　　於是宸濠得志，凡仕江右者，俱厚其交際之禮，朝中權貴無不結交。<br />
　　又，這人於各處訪求名士，聘為門客。錦衣千戶朱寧者，小名福寧兒，雲南李巡簡家生子也。太監錢能鎮守雲南，因以為養子，名錢寧。因劉瑾得引見，武宗皇帝仗侍踢毬，以柔佞得倖，賜姓朱，冒功拜官。寧轉薦伶人臧賢，亦得寵，二人招權納賄，家累巨萬。宸濠俱結為心腹。<br />
　　武宗皇帝屢幸臧賢之家。賢於家中造成複壁，外為木櫥，櫥門用鎖，門內潛通密室。每每駕到，預藏寧府使者於複壁中竊聽，一言一動無不悉知。<br />
　　安福縣舉人劉養正，字子吉。幼舉神童，既中舉不第，不復會試，製隱士服，以詩文自高，三司撫按折節其門，以得見為幸。濠以厚幣招致，歳時餽問不絕，遂與濠暱。<br />
　　李士實繇翰林官，至侍郎致仕，與濠為兒女親家。士實頗有權術，以姜子牙、諸葛孔明自負。濠用為謀主。<br />
　　又以承奉劉吉、術士李自然、徐卿等，黨與甚眾。<br />
　　因武宗皇帝無子，濠謀以其子二哥為皇嗣。朱寧、臧賢與諸大閹，力任其事。朝中六部九卿，科道官員亦多有為之左右者，因其事重大，未敢發言。<br />
　　李士實為濠謀通於兵部尚書陸完，題復寧府護衛。一面使南京鎮守大監畢真，倡率南邉官員人等，保舉寧王孝行。及陸完改吏部，王瓊代為兵部尚書。瓊策濠必反，謂陸完曰：「祖宗革去護衛，所以杜藩王不軌之謀，正是保全他處。寧王再三要復護衛，不知他要兵馬何用？異日恐有他變，必累及公矣。」<br />
　　陸完大悔，寫書於濠，欲其自以己意繳還護衛。濠不從，借護衛為名，公然招募勇健，朝夕在府中使鎗弄棒。<br />
<br />
　　先生聞濠反謀，乃因其賀節之禮，使門人冀元亨往謝。元亨字惟乾，錢塘舉人，為人忠信可托，先生聘為公子正憲之師。故特遣行，使探聽寧王舉動。<br />
　　卻說宸濠有意結交先生，聞元亨是先生門人，甚加禮貌，漸漸言及於外事。元亨佯為不知，與談致知格物之學，欲以開導寧王，止其邪心。濠大笑曰：「人癡乃至此耶。」立與絕。<br />
　　元亨歸贛，述於先生。先生曰：「汝禍在此矣。汝留此，寧王必並煤孽及我。」遂遣人衛之歸家。　　<br />
<br />
　　再說寧府典寶閻順、內官陳宣、劉良，見濠所為不法，私詣京師出首。朱寧與陸完隱其事，使人報濠。濠疑承奉周儀所使，假裝強盜，盡殺其家，又殺典仗查武等數百人，復輦金京師，遍賂權要，求殺閻順等。順等亡命遠方，乃免。於是逆謀益急。<br />
　　寧王之妃婁氏，素有賢德，生下三子：大哥、三哥、四哥，寧王最敬重之。婁妃察宸濠有不軌之志，乃於飲宴中間，使歌姬進歌勸酒，欲以諷之。曲名梧葉兒去：<br />
　　　　爭甚麼名和利，問甚麼咱共伊，一霎時轉眼故人稀。漸漸的朱顏易改，看看的白髪來催，提起時好傷悲。赤緊的可堪，當不住白駒過隙。<br />
　　宸濠聽此詞，有不悅之色，婁妃問曰：「殿下對酒不樂，何也？」<br />
　　宸濠曰：「我之心事，非汝女流所知。」<br />
　　婁妃陪臉笑曰：「殿下貴為親王，錦衣玉食，享用非常。若循理奉法，永為國家保障，世世不失富貴。此外更有何心事？」<br />
　　宸濠帶了三分酒意，嘆口氣道：「汝但知小享用之樂，豈知有大享用之樂哉？」<br />
　　婁妃曰：「願聞如何是大享用、小享用？」<br />
　　宸濠曰：「大享用者，身登九五之尊，治臨天下，玉食萬方。吾今位不過藩王，治不過數郡，此不過小享用而已。豈足滿吾之願哉！」<br />
　　婁妃曰：「殿下差矣。天子摠攬萬幾，晏眠早起，勞心焦思，內憂百姓之失所，外愁四夷之未服。至於藩王，衣冠宮室、車馬儀仗亞於天子，有豐享之奉、無政事之責，是殿下之樂過於天子也。殿下受藩鎮之封，更思越位之樂，竊恐志大謀疏，求福得禍。那時，悔之晚矣！」<br />
　　宸濠勃然變色，擲杯於地而起。<br />
　　有詩為證：<br />
　　　　造謀越位費心機，逆耳忠言苦執迷。天位豈容僥倖取，一朝勢敗悔時遲。<br />
　　婁妃復戒其弟婁伯將，勿從王為逆。伯將亦不聽。<br />
<br />
　　宸濠起造陽春書院，僭號離宮，用酖酒毒死巡撫王哲，守臣無不悚懼。諷有司參謁俱用朝服，各官懼其勢燄，亦多從之。<br />
　　時鄱陽湖中屢屢失盜，盡知是寧府竊養，吞聲莫訴。婁妃屢諫不聽。<br />
　　兵部尚書王瓊預憂其變，督責各撫臣訓兵修備，又以承奉周儀等之死，責江西撫臣嚴捕盜賊。南昌府獲盜一顆，內有凌十一，有人認得是寧府中親信之人，撫臺孫燧密聞於王瓊。<br />
　　宸濠使其黨於獄中強刼以去，叛謀益急。約定八月郷試時，百官皆進科場，然後舉兵。<br />
　　王瓊聞凌十一被刼，怒曰：「有此賊正好做寧府反叛證見，如何容他刼去了！」責令有司，立限緝獲。　　<br />
　　濠恐事洩，復諷南昌諸生，頌己賢孝，迫挾撫按具奏，為之解釋。<br />
　　按察副使許逵勸發兵圍寧府，搜獲刼盜，若拿出一二人，究出謀叛之情，請旨迫奪，免得養成其患。燧猶豫不決，被濠屢次催促，巡撫孫燧不得已，隨眾署名，乃別奏濠不法事，列款有據。<br />
　　濠亦慮及此，預布心腹勇健，假裝響馬於北京一路，但有江西章奏盡行刼去。燧七次奏本都被攔截，不得上聞。止有保舉孝行的表章，濠使心腹林華同賚上京，直達天聰。<br />
<br />
　　時江彬新得寵幸，冒功封平虜伯。太監張忠與朱寧有隙，遂附江彬，每欲發寧王之事，以傾朱寧，未得其便。及保養表至，武宗皇帝問於張忠曰：「保官好陞他官職，保親王意欲何為？」<br />
　　忠對曰：「王上更無進步，其意未可測也！」<br />
　　先是宸濠結交臧賢，偽使伶人秦榮就學音樂，謝以萬金及金絲寶壺一把。忽一日，武宗皇帝駕幸臧賢家，賢注酒獻上。武宗皇帝見壺，驚曰：「此壺光澤巧麗，我宮中亦無此好物，汝何從得此？」<br />
　　臧賢恃上之愛寵，且欲表宸濠之情，遂以實對曰：「不敢隱瞞。頼萬歳洪福，此乃寧殿下所賜也。」<br />
　　武宗皇帝曰：「寧叔有此好物，何不獻我，乃賜汝耶？」<br />
　　其時優人中有小劉者，亦新得寵，獨未得濠賄賂，心中怏怏。及大駕回宮，又誇金壺之美。小劉笑曰：「寧殿下不思爺爺物足矣，爺爺尚思寧殿下乎？昨保舉賢孝，爺爺豈遂忘之。今朱寧、臧賢日夕與寧府交通，所得寶貨無筭，藏納奸細於京中，不計其數。外人無不知，獨爺爺不知耳。」<br />
　　武宗皇帝遂疑臧賢，有旨遣太監蕭疏搜索賢家，又降旨各藩使人，無事不許擅留京師。試御史蕭淮遂直攻寧王，並參李士實、畢真等，給事中徐之鸞、御史沈灼等，連章復上。朝廷准奏，念親親之情，不忍加兵。遣駙馬都尉崔元、都御史顏頥壽及太監頼義，往諭革其護衛。<br />
<br />
　　寧府心腹林華先在複壁中，聽知金壺之語，用心打探，及聞京師挨緝奸細，又有詔使遣至江西。遂於會同館取快馬，晝夜奔馳，在路纔十八日，便至南昌。<br />
　　其日乃是六月十三日，正宸濠誕辰，諸司入賀，濠張宴款待。林華候至席散，方纔稟奏。濠謂李士實、劉養正等曰：「凡抄解宮眷，始用駙馬親臣。今詔使遠來，事可疑矣。若待科場之事，恐詔使先到，便難措手，今當如何？」<br />
　　養正曰：「事急矣！明旦諸司謝酒，便當以兵威脅之。」<br />
　　士實曰：「須是假傳太后密旨，如此恁般，方好商量停當。」<br />
　　時閔廿四、凌十一、呉十三等，亦以賀壽畢集。夜傳密信，令各飭兵伺候。<br />
　　及旦，諸司入謝，禮畢。濠出坐立於露臺之上，詐言於眾曰：「昔孝宗皇帝為太監李廣所誤，抱養民間子。我祖宗不血食者，今十四年矣。太后有密旨，命寡人發兵討罪，共伸大義。汝等知否？」<br />
　　巡撫孫燧挺身出曰：「既然太后有旨，請出觀之。」<br />
　　濠大聲曰：「不必多言。我今往南京去，汝願保駕否？」<br />
　　燧曰：「天無二日，民無二王，這纔是大義！此外非某所知。」<br />
　　濠戟手怒曰：「汝既舉保我孝行，如何又私遣人，誣奏我謀為不軌？如是反覆，豈知大義？」叱左右與我挪了。　　<br />
　　按察副使許逵，從下大呼曰：「孫都御史，乃欽差大臣。汝反賊敢擅殺耶？」<br />
　　濠怒喝令並縛之。逵顧燧曰：「我欲先發，公不聽我言。今果受制於人，尚何言哉？」因大罵：「宸濠逆賊，今日汝殺我等，天兵一到，你全家受戮，只在早晚！」<br />
　　濠令較尉火信拽出於惠民門，斬首示眾。比及婁妃聞信，急使內侍傳救，已無及矣。<br />
　　陽明先生有哭孫、許二公詩二首。其一云：<br />
　　　　丟下烏紗做一場，男兒誰敢墮綱常？肯將言語堦前屈，硬著肩頭劍下亡！萬古朝端名姓重，千年地<img src=http://open-lit.com/mpf/y/YWGV1.BMP align=absmiddle border=0>骨頭香。史官謾把春秋筆，好好生生斷幾行。<br />
　　其二云：<br />
　　　　天翻地覆片時間，取義成仁死不難。蘇武堅持西漢節，天祥不受大元官。忠心貫日三臺見，心血凝氷六月寒。賣國欺君李士實，九泉相見有何顏？<br />
　　時僉事潘鵬自為御史時，先受寧王賄賂，與之交通，至是率先叩頭呼萬歳。參政王綸、季斆（斆為南安知府從先生平賊有功，陞參政）懼禍，亦相繼拜伏。布政使梁宸、按察使楊璋、副使唐錦、都指揮馬驥，各各以目相視不敢出聲。<br />
　　濠大喝曰：「順我者生，逆我者死！」<br />
　　四人不覺屈膝。<br />
　　鎮守太監王宏、巡按御史王金、奉差主事馬思聰、金山、布政使胡濂、參政程果、劉斐、參議許效廉、黃宏、僉事頼鳳、僉書郟文（以指揮從先生徵賊有功，陞今任）、都指揮許清、白昂、初皆不屈。濠令繋獄三日，俟其改口願附，方釋之。惟馬思聰與黃宏終不肯服，不食而死，真忠臣也。<br />
　　濠即日偽置官屬，以吉暨、涂欽、萬銳等為御前太監，尊李士實為太師，劉養正為國師，劉吉為監軍都御史，參政王綸授兵部尚書，季斆等各加偽職。大盜閔廿四、呉十三、凌十一等，俱授都指揮等官。南昌知府鄭瓛、知縣陳大道俱願降，復職管事如故。<br />
　　其時有瑞州知府姓王，名以方，湖廣黔陽人，素知宸濠必叛，練卒葺城，為守禦計。宸濠慕其才能，屢次遣人送禮，欲招致之，以方拒而不受。至是適有公事到於省城，逆黨擒送寧府。宸濠命降，以方不從，繋之於獄。<br />
　　宸濠又傳檄遠近，革去正德年號，擬改順德二字。只待南京正位，即便改元。又造偽檄，指斥乘輿極其醜詆。時濠畜養死士二萬，招誘四方盜賊渠魁四萬餘，又分遣心腹婁伯將、王春等肆出收兵，合護衛黨與並脅從之人，共六七萬餘人，軍勢甚盛。又用江西布政司印信公文，差人遍行天下布政司，告諭親王三司等官舉兵之意，一面修理戰具。<br />
　　此一場，鬧動了江西省城百姓。後人有詩嘆云：<br />
　　　　寧藩妄想動兵戎，枉使機關指日窮。可嘆古今興廢蹟，鄱陽湖水血流紅！<br />
<br />
　　是時，福州三衛軍人進貴等聚眾鼓噪，朝廷命陽明先生往勘。先生以六月初九日啟行，亦要趕十三日，與寧王拜壽，此乃常規。臨發時，參隨官龍光等取敕印作一扛，留於後堂。轎出倉卒封門，忘其所以。<br />
　　行至吉安，先生登岸取敕印，方省不曾帶來。乃發中軍官，轉回贛州取扛，以此沿途遲留，待扛至方行。<br />
　　六月十四日午後，剛剛行至豊城，此正孫都堂，許副使遇害之日也。若非忘記敕印，遲此數日，亦在入謝班中同與孫，許之難矣。豈非天乎？<br />
　　　　正是萬般皆是命，果然半點不繇人！<br />
　　卻說豊城縣，離省城僅一百二十里，寧王殺害守臣不過半日，便有報到豊城了。知縣顧佖謁見先生，將省中之事稟知，兼述所傳聞之語：「寧府已發兵千餘，邀取王都堂，未知果否？」<br />
　　先生吩咐顧佖：「你自去保守地方。那寧王反情，京師乆已知道，不日大兵將至。可安慰百姓，不必憂慮，本院亦即日起兵來矣。」顧佖辭去。<br />
　　先生急召龍光問曰：「聞顧知縣語否？」<br />
　　光對曰：「未聞。」<br />
　　先生曰：「寧王反矣。」<br />
　　龍光驚得目睜口呆。<br />
　　先生曰：「事已至此，惟走為上策。自此西可入瑞州，到彼傳檄起兵討賊，別無他策。」<br />
　　吩咐管船的快快轉船，連夜行去。<br />
　　艄子聽說反了寧王，心膽俱裂，意不願行，來稟道：「來時順風順水，今轉去是上水，又是大南風甚逆，難以移動。便要行，且待來早看風色如何。」<br />
　　先生命取辨香，親至船頭，焚香望北再拜曰：「皇天若哀憫生靈，許王守仁匡扶社稷，願即反風。若天心助逆，生民合遭塗炭，守仁願先溺水中，不望餘生矣！」言與淚下，從者俱感動。<br />
　　祝罷南風漸息，須臾艢竿上小旗飄揚，已轉北風。艄子又推天晚不行，先生大怒，拔劍欲斬之，眾參隨跪勸，乃割其一耳。於是張帆而上，行不止二十里，日已西沈。<br />
　　先生見船大行遲，使參隨潛覓漁舟。先生微服過舟，惟龍光、雷濟相從，止帶敕印隨身。其衣冠儀仗並留大船，吩咐參隨蕭禹在內，隨後而至。漁舟慣在波浪出入，拽起蓬來，梭子般去了。<br />
　　卻說宸濠打聽南贛軍門起馬牌，是六月初六日發的，舊規三日前發牌，筭定初九日准行，如何還不見到？難道逕偷過了，或者半途曉得風聲，走轉去了，也不可知。此人是經濟之才，若得他相助，大事可就。遂吩咐內官喻才，以划船數十隻追之。<br />
　　行至地名黃五腦（屬豊城縣），已及大船，拿住蕭禹，禹曰：「王都爺已去乆矣，拿我何益？」<br />
　　喻才乃取其衣冠，回復寧王去了。<br />
　　正是：<br />
　　　　鼇魚脫卻金鈎去，擺尾搖頭再不來。<br />
　　先生乘漁舟，逕至臨江。有司俱不知，先生使龍光登崖，索取轎傘。臨江知府戴德孺急來迎接，款留先生入城調度。先生曰：「臨江大江之濱，與省城相近，且居道路之衝，不可居也。」<br />
　　德孺曰：「聞寧王兵勢甚盛，何以禦之？」<br />
　　先生曰：「濠出上策，乘其方銳之氣，出其不意直趨京師，則宗社危矣。若出中策，則逕攻南京，大江南北亦被其害。但據江西省城，則勤王之師四集，魚遊釜中，不死何為？此下策矣。」<br />
　　德孺曰：「以老大人明見度之當出何策？」<br />
　　先生曰：「寧王未經戰陣，中情必怯。若偽為兵部咨文發兵攻南昌，彼必居守，不敢遠出。旬日之間王師四集，破之必矣！」<br />
　　德孺請先生更船，先生辭之，止取黃傘以行至新淦，於船中張傘。<br />
　　知縣李美有將才，素練士卒有精兵千餘，至是來迎先生，固請登城。先生曰：「汝意甚善。然彈丸之地，不堪用武。」<br />
　　李美具站船，始更舟，先後共行四晝夜，方至吉安。知府伍文定聞先生至，大喜急來謁見。先生欲暫回南贛徴兵，伍文定曰：「本府兵糧俱已勉力措置，亦須老大人發號施令，不必又回，稽誤時日。」<br />
　　先生乃駐札吉安，上疏告寧府之變，請命將出師以解東西倒懸之苦，並請留兩廣差滿御史謝源、任希儒，軍前紀功，一面請致仕。<br />
　　卿官王懋中等，與知府伍文定，及門人卿官鄒守益等，一同商議，遵便宜之制，傳檄四方，暴濠之罪狀，徴各郡兵勤王。又遣龍光於安福，取劉養正家小，至吉安城中，厚其供給，遺書養正，以疑寧賊之心。又訪看李士實家屬，謬托腹心，語之曰：「吾只應敕旨聚兵為名而已，寧王事成敗未卜，吾安得遽與為敵乎？」<br />
　　又令參隨雷濟，假作南贛打來報單，內開報兵部准令：<br />
　　許泰、郤永分領邉軍四萬從鳳陽；<br />
　　劉暉、桂勇分領京邉官軍四萬從徐淮，水陸並進；<br />
　　王守仁領兵二萬；<br />
　　楊旦等領兵八萬；<br />
　　陳金等領兵六萬，分道夾攻南昌；<br />
　　原奉機密敕旨，各軍緩緩而行，只等宸濠出城，前後遮擊，務在必獲。<br />
　　又偽作兩廣機密火牌，內云：<br />
　　都御史顏咨奉兵部咨，率領狼達官兵四十八萬，前往江西公幹。<br />
　　先生又自作文書，各處投遞，說：<br />
　　各路軍馬俱於南昌取齊，本省各府縣速調集軍馬，刻期接應。<br />
　　又於豊城縣張疑兵，作為接濟官兵之狀。又取新洤優人十餘名，各將約會公文一角，並抄報，卑火牌縫於衣袂之中，厚賜路費，縱之南行，被寧府伏路小軍所獲，解至王府。<br />
　　原來李士實、劉養正等果勸宸濠繇蘄黃，直趨北京，不然亦須先據南京，根本既定，方可號召天下。宸濠初意欲聽其謀，因搜優人身伴，見了督府公文。以為王師大集，旦暮且至，遂不敢出城，但多備滾水磊石，為守城之計。<br />
　　李士實復言於宸濠曰：「朝廷方遣駙馬，安得遽發邉兵，此必守仁緩兵之計也！王負反叛之名，不務風馳雷擊，而困守一隅，徐待四方兵集，必無幸矣。宜分兵一支，打九江府，若得此郡，內有二衛軍足可調用。再分兵一支，打南康府，殿下親率大軍直趨南京，先即大位，天下之貪富貴者，翕然來歸。大業指日可定也！」<br />
　　宸濠意尚猶豫。一面打探官軍消息，一面先遣閔廿四、呉十三等，各帥萬人，奪官民船裝載，順流去打南康。知府陳霖遁走，城遂陷。進攻九江府，知府汪頴、知縣何士鳳，及兵備副使曹雷亦遁，九江百姓開門以納賊兵。閔廿四、呉十三分兵屯守，飛報捷音。<br />
　　宸濠大喜曰：「出兵纔數日，連得二郡，又添許多錢糧軍馬。吾事必成矣！」遂遣賊將徐九寧守九江，陳賢守南康，俱冒偽太守之號。閔廿四、呉十三撤回，隨大軍征進。因遣使四出，招諭府屬各縣，降者復官如故。<br />
　　恰好打探官軍的回報道：「火牌報單，都是軍門假造出來的，各路軍馬並無消息，王都堂安坐吉安府中。聞說已發牌屬郡，約會軍馬，尚未見到。」<br />
　　宸濠謂投降參政季斆曰：「汝曾與王守仁同在軍中，能為我往吉安，招降守仁，汝功不淺。」<br />
　　季斆不敢推託，即同南昌府學教授趙承芳，及旗較等十二人，齎偽檄榜文，來諭吉安府，並說先生歸順寧王。<br />
　　先生先有文移：各路領哨官把守信地，如有寧府人等經過，不拘何人即行挪送軍門勘究。<br />
　　斆等行至墨潭地方，被領哨官阻住。季斆喝曰：「我乃本省參政，汝何人？敢來攔截！」<br />
　　領哨官曰：「到此何事？」<br />
　　季斆曰：「有寧府檄文在此。」<br />
　　旗較將檄文牌面，與領哨官觀看。領哨官遂將旗較拿住，季斆慌忙回船逃去。<br />
　　領哨官曉得參政是箇大官，不敢輕動，止將旗較五名連檄榜，解至軍門來。<br />
　　先生問：「季斆何在？」<br />
　　領哨官曰：「已逃矣。」<br />
　　先生嘆曰：「忠臣孝子與叛臣賊子，只在一念之間。季斆向日立功討賊，便是忠臣，今日奉賊驅使，便是叛臣。為舜為跖，毫釐千里，豈不可惜！」<br />
　　先生欲將旗較斬首，思量恐有用他之處，乃發臨江府監候。遂將偽檄具疏馳奏，略曰：「陛下在位一年，屢經變難，民心騷動，尚爾巡遊不已，致使宗室謀動干戈。且今天下之覬覦，豈特一寧王？天下之奸雄，豈特在宗室？言及至此，懍骨寒心。昔漢武帝有輪臺之悔，而天下向治；唐德宗下奉天之詔，而士民感泣。伏望皇上痛自克責，易轍改弦，罷黜奸諛，以回天下豪傑之心；絕跡巡遊，以杜天下奸雄之望；則太平尚可圖，臣不勝幸甚！」<br />
　　知府伍文定請先生出兵征進，先生曰：「彼氣方銳，未可急攻。必示以自守不出之形，誘其離穴，然後尾其後而圖之。先復省城以搗其巢，彼聞必回兵來援，我因邀而擊之。兵法所謂：『致人而不致於人也』。」<br />
　　乃歛兵自守，使人打聽南昌消息。<br />
　　再說婁伯將回進賢家中募兵，知縣劉源清捕而斬之，盡召城外巨室，入城壘其三門，誓眾死守。又賊黨有船數隻，為首者自稱七殿下，往龍津奪運船。馹丞孫天佑稟餘乾（于）知縣馬津，津使率兵拒戰，射殺數人。七殿下麾舟急退。又賊黨袁義官，自上流募兵百餘，還過龍津，亦被天佑追殺，焚其船。<br />
　　濠怒將先取進賢、餘乾（于）然後東下。李士實曰：「若大事既定，彼將焉逃？」濠乃止。<br />
　　於是二府之民不盡從賊，皆二縣三人之力也。<br />
　　再說季斆自墨潭逃回，來見寧王，述旗較被擒之事。宸濠大怒，乃問王守仁出兵消息，季斆懼罪，乃答曰：「王守仁只可自守，安敢與殿下作敵。」濠信之。<br />
　　以王師未集，乃伏兵萬餘，命宜春王栱樤，同其子三哥、四哥，與偽大監萬銳等吩咐堅守省城，多設灰瓶火砲滾糞石弩之類。又伏兵一枝於城外，以防突城。<br />
　　自與婁妃及世子大哥，宗室栱栟、劉養正、李士實、楊璋、潘鵬等，擇七月初二日，發兵東下。偽封宗弟宸澅為九江王，使率百舟前導。<br />
　　是早宸濠入宮，請婁妃登舟。婁妃尚未知其意，問曰：「殿下邀妾何往？」<br />
　　宸濠曰：「近日太后娘娘有旨，許各親王往南京祭祖。我同汝一往，不乆便回。」<br />
　　婁妃半信半疑，只得隨行。<br />
　　濠登舟之時，設壇祭江，命斬端州知府王以方，以之代牲。方奠牲之時，几案忽折，以方頭足自跳躍覆地。宸濠命棄之於江。<br />
　　舟始發，天忽變，雲氣如墨，疾風暴雨，雷電大作，前舟宸澅被霆震而死。<br />
　　濠意不樂，李士實曰：「事已至此。殿下能住手否？天道難測，不足慮也。」<br />
　　濠索酒痛飲，即醉臥於椅上，夢見攬鏡，其頭盡白如霜。猛然驚醒，喚術士徐卿問之，卿叩首稱賀曰：「殿下貴為親王，而夢頭白，乃皇字也。此行取大位必矣！」<br />
　　時兵眾有六七萬人，號為十萬，盡奪官民船隻裝載。旌旗蔽江而下，相連六十餘里。有詩為證：<br />
　　　　殺氣淒淒紅日蔽，金鼓齊鳴震天地。艨艟壓浪鬼神驚，旌旆凌空彪虎聚。流言管蔡似波翻，爭鋒楚漢如兒戯。難將人力勝天心，一朝掃盡英雄氣。<br />
<br />
　　賊兵一路攻掠沿江各縣，將及安慶，知降僉事潘鵬安慶人，先遣鵬持偽檄往安慶諭降。太守張文錦召都指揮楊銳問計，銳曰：「王都堂前有牌面來，吩咐緊守信地，大兵不日且至。今潘鵬來諭降，當力拒之。」<br />
　　楊銳登城樓，謂潘鵬曰：「僉事乃國家憲臣，奈何為反賊奴隷傳語？寧王有本事，來打安慶城便了。」<br />
　　潘鵬曰：「汝且開城門，放我進來，有話商量。」<br />
　　楊銳曰：「要開門，除是逆濠自來。」<br />
　　遂彎弓搭箭，欲射潘鵬。潘鵬羞慚滿面而退，回報宸濠，宸濠怒曰：「諒一箇安慶，有甚難打？！」<br />
　　李士實諌曰：「殿下速往南都正位，何愁安慶不下？」宸濠嘿然。<br />
　　船過安慶城下，楊銳曰：「若寧王直走南京，便成大勢，當以計留之。」<br />
　　乃建旗四隅，大書「勦逆賊」三字，濠聞而惡之。銳又使軍士及百姓環立城頭，辱罵宸濠：「反賊，不日天兵到來，全家勦滅。」千反賊、萬反賊的罵。<br />
　　宸濠在舟中聽得外面喧嚷，問其緣故，潘鵬曰：「此即指揮楊銳使軍民辱罵殿下。」<br />
　　宸濠大怒曰：「我且攻下安慶，殺了楊銳，然後往南京未遲！」<br />
　　乃掠其西郭，遂圍正觀、集賢二門。濠乘黃艦，泊黃石磯，親自督戰。<br />
　　安慶城池堅固，又兼張文錦和楊銳料理已乆，多積砲石及守城之器。軍衛卒不滿百人，乘城者皆民兵，闔戶調發。老弱婦女，亦令饋餉，登城者必帶石塊一二，石積如山。又暑渴置釜於城上，煮茶以飲之。賊攻城輒投石擊之，或沃以沸湯，賊不敢近。賊擁雲樓瞯城中將乘城，城中造飛樓數十，從高射賊，賊多死。夜復募死士縋城，焚其樓。賊又置雲梯數十，廣二丈高於城外，蔽以板，前後有門，中伏兵。城上束藁沃膏，燃其端俟梯至，投其中燥木著火即燎，賊多焚死。銳又射書賊營，諭令解散，賊兵轉相傳語，多有逃去者。銳又募死士，夜劫其營，賊眾大擾，至曉始定。<br />
　　濠問篙工曰：「此地何名？」<br />
　　對曰：「黃石磯也。」<br />
　　黃石磯音聲與王失機相近。濠惡其言，拔劔斬之，謂其黨曰：「一個安慶且不能克，安望金陵哉？」<br />
　　於是親自運土填塹，期在必克。<br />
<br />
　　話分兩頭。再說先生所差探聽南昌消息的，引著安慶逃回被擄船戶，一同回報。打聽得寧王於七月初二日起大兵，從水路而下，見今圍住安慶城攻打，勢甚危急。其南昌守備甚固，聞說城外又有伏兵，未知何處。先生發放船戶，重賞探子，著再去打探伏兵的實信回話。<br />
　　眾將請救安慶，先生曰：「今九江、南康，皆為賊所據，而南昌城中精悍尚且萬餘，食貨重積。我兵若抵安慶，賊必回軍死鬥，安慶之兵，僅足自守，必不能援我於湖中。南昌之兵絕我糧道，而九江南康之賊令勢撓攝，四方之援又不可望，大事去矣。今各郡官兵漸次齊集，先聲所加，城中必已震懾，因而並力以攻省城，其勢必下。既破南昌，賊先喪膽，彼欲歸救根本，則安慶之圍自解，而濠亦可擒矣。」<br />
　　遂以本月十三日，自吉安起馬，與諸將刻期於十五日，齊會於臨江府漳澨地方，於是各屬府縣兵將並至。<br />
　　初欲登臺擔師，先生以積勞病發，勉強書一牌，呼知府伍文定、邢珣、徐璉、戴德孺四人授之，牌上寫云：「伍不用命者斬隊將。隊將不用命者斬副將。副將不用命者斬主將。」<br />
　　先生曰：「軍中無戲言，此是實語，不相誑也。」<br />
　　文定等皆暗暗吐舌。<br />
　　大軍行至豊城，南昌府推官徐文英，因查盤在外，獨不與難；奉新知縣劉守緒，皆引兵壯來會，悉留軍前聽用。先生病亦稍可，乃分軍為十三哨，各示以進攻屯守之宜。<br />
　　第一哨：吉安府知府伍文定，統部下官軍兵快四千四百二十一員名，進攻廣潤門，就留兵防守本門，直入布政司屯兵，分兵把守王府內門。<br />
　　第二哨：贛州府知府邢珣，統部下官軍兵快三千一百三十餘員名，進攻順化門，就留兵防守本門，直入鎮守府屯兵。<br />
　　第三哨：袁州府知府徐璉，統部下官軍兵快三千五百三十員名，進攻惠民門，就留兵防守本門，直入按察司察院屯兵。<br />
　　第四哨：臨江府知府戴德孺，統部下官軍兵快三千六百七十五員名，進攻永和門，就留兵防守本門，直入都察院提學分司屯兵。<br />
　　第五哨：瑞州府通判胡堯元、童琦，統部下官軍兵快四千員名，進攻章丘門，就留兵防守本門，直入南昌衛前屯兵。<br />
　　第六哨：泰和縣知縣李緝，統部下官軍兵快一千四百九十二員名，夾攻廣潤門，直入王府西門屯兵。<br />
　　第七哨：新淦縣知縣李美，統部下官軍兵快二千員名，進攻德勝門，就留兵防守本門，直入王府東門屯兵。<br />
　　第八哨：中軍贛州衛都指揮余恩，統部下官軍兵快四千六百七十員名，進攻進賢門，直入都司屯兵。<br />
　　第九哨：寧都縣知縣王天與，統部下官軍兵快一千餘員名，夾攻進賢門，就留兵防守本門，直入鐘樓下屯兵。<br />
　　第十哨：吉安府通判談儲，統部下官軍兵快一千五百七十六員名，夾攻德勝門，直入南昌左衛屯兵。<br />
　　第十一哨：萬安縣知縣王冕，統部下官軍兵快一千二百五十七員名，夾攻進賢門，就把守本門，直入陽春書院屯兵。<br />
　　第十二哨：吉安府推官王暐，統部下官軍兵快一千餘員名，夾攻順化門，直入南新二縣儒學屯兵。<br />
　　第十三哨：撫州府通判鄒琥、傅南喬，統部下官軍三千餘員名，夾攻德勝門，就留兵防守本門，隨於城外天寧寺屯兵。<br />
　　先生分撥已定，期定十九日至市汊，二十日黎明，各至信地。臨發，挪不用命者數人，斬首以狥。各軍無不股慄，不知所斬者，乃密取臨江府監候齎偽檄之旗較也。先生權術不測，類如此。<br />
<br />
　　再說宸濠攻打安慶，十有八日，城中隨機應變，並無挫折。<br />
　　宸濠正在心焦，忽接得南昌告急文書，說：「王都堂大軍已至豊城，將及省下。城中軍民震駭，乞作急分兵歸援。」<br />
　　宸濠大驚，便欲解圍而歸。<br />
　　李士實曰：「若殿下一回，則軍心離矣！」<br />
　　宸濠曰：「南昌我之根本，如何不救？」<br />
　　劉養正亦曰：「今安慶音問不通，破在旦夕。得了安慶，以為屯止之所，然後調集南康、九江之兵，齊救省城，官軍見我兵勢浩大，不戰而退矣。」<br />
　　濠張目視曰：「汝家屬受王守仁供養，欲以南昌奉之耶？」<br />
　　二人乃不敢復言。<br />
　　先生先遣探卒打探得南昌伏兵千餘，在新舊墳廠地方，乃使奉新縣知縣劉守緒同千戶徐誠，領精兵四百，從間道襲之，出其不意。伏兵一時潰散，齊奔南昌城來。城中驟聞王都堂兵至，殺散伏兵，人人驚駭，傳相告語，俱懷畏避之意。<br />
　　二十日五更，各哨俱照依派定信地進發。先生復申明約束：「一鼓附城，再鼓登城。三鼓不克，誅其伍。四鼓不進，誅其將。」<br />
　　各哨統兵官，知先生軍令嚴肅，一聞鼓聲，呼譟並進。伍文定兵，梯絙先登。守賊軍士見軍勢大，皆倒戈狂走。城中喊聲大振，四下鼎沸，砍開城門，各路兵俱入。遂擒宜春王栱樤，及寧王之子三哥、四哥，並偽太監萬銳等，共千有餘人。宮眷情急，縱火自焚。可憐眷屬百數，化作一陣煙灰哀哉。<br />
　　火勢猛烈，延燒居民房屋。先生統大隊軍兵入城，傳令各官分道救火，撫慰居民。火熄後，伍文定等都來參見，將捉到人犯押跪堂下。先生審明發監，封其府庫搜獲原收大小衙門印信九十六顆。人心始安。於是脅從官胡濂（原布政）、劉斐（原參政）、許效廉（原參議）、唐錦（原副使）、頼鳳（原僉事）及南昌知府鄭瓛，同知縣何繼周、通判張元澄、南昌知縣陳大道、新建知縣鄭公奇，皆自投首，先生俱安慰之。<br />
　　有詩為證：<br />
　　　　皖城方逞螳螂臂，誰料洪都巢已傾？赫赫大功成一鼓，令人千載羨文成！<br />
　　先生又打探得寧王已解安慶之圍，移兵於沅子港，先分兵二萬遣凌十一、閔廿四分率之，疾趨南昌，自帥大軍隨後而進。時乃二十二日也。先生聞報，大集眾將問計，眾皆曰：「賊勢強盛，今既有省城可守，且宜歛兵入城，堅壁觀釁，俟四方援兵至，然後圖之。」<br />
　　先生笑曰：「不然。賊勢雖強，未逢大敵，惟以爵賞誘人而已。今進不得逞，退無所歸，其氣已消沮。若出奇兵擊其惰歸，一挫其銳，將不戰自潰。所謂先人有奪人之心也。」<br />
　　適撫州知府陳槐、進賢知縣劉源清，各引兵來助戰。先生乃遣伍文定、邢珣、徐璉、戴德孺各領兵五百，分作四路並進。又遣余恩以兵四百往來於潘陽湖上，誘致賊兵。又遣陳槐、胡堯元、童琦、談儲、王暐、徐文英、李美、李楫、王冕、王軾、劉守緒、劉源清等，各引兵百餘，四面張疑設伏，候文定等交鋒，然後合擊。<br />
　　分佈已定，乃開倉大賑城中軍民人等。又慮宗室郡王、將軍或為內應生變，親自慰諭，以安其心。出告示云：「督府示諭省城七門內外軍民襍役人等：除真正造逆不赦外，其原役寧府被脅偽授指揮、千百戶、較尉等官，及南昌前衛一應從亂襍色人役，家屬在省城者，仰各安居樂業，毋得逃竄。父兄子弟有能寄信本犯，遷善改過，擒獲正惡，詣軍門報捷者，一體論功給賞。逃回投首者，免其本罪。其有收藏軍器，許盡數送官。各宜悔過，毋取減亡。特示。」寫下二十餘通，發去城內、城外居民及教導人等，於七門內外各處粘貼傳佈，以解散其黨。<br />
　　二十三日，濠先鋒凌十一、閔廿四已至樵舍，風帆蔽江，前後數十里。我兵奉軍令，乘夜趨進，伍文定以正兵當其前，余恩繼其後，邢珣引兵繞出賊背。徐璉、戴德孺分左右翼，各自攻擊，以分其勢。<br />
　　二十四日早，北風大起。賊兵皷譟，乘風而前，直逼黃家渡，離南昌僅三十里。伍文定之兵纔戰即佯為敗走，余恩復戰亦佯退。賊得志各船爭前趨利，前後不相連。邢珣兵從後而進，直貫其中，賊船大亂。伍文定、余恩督兵乘之，徐璉、戴德孺合勢夾攻，四面伏兵紛紛擾擾，呼譟而至，滿湖都是官軍。正沒擺佈那一頭處，凌十一、閔廿四不過江湖行劫，幾會見這等戰陣，心膽俱落，急教回船。賊兵遂大潰，官軍追趕十餘里，擒斬二千餘級，凌十一中箭落水，賊徒死於水者萬數。閔廿四引著殘卒數千，退保八字腦，手下兵士漸漸逃散。<br />
　　宸濠聞敗大懼，盡發九江、南康守城之兵以益師。<br />
　　先生探聽的實，曰：「賊兵已撤，二郡空虛矣。不復九江，則南兵終不敢越九江以援我；不復南康，則我兵亦不能踰南康以躡賊。」乃遣撫州知府陳槐，領兵四百，合饒州知府林瑊兵，往攻九江。適建昌知府曾璵兵亦到，即遣璵卒兵四百，合廣信知府周朝佐兵往取南康。<br />
　　二十五日，宸濠立賞格以激勵將士：當先衝鋒者賞銀千兩，對陣受傷者賞銀百兩；傳令並力大戰。其日北風更大，賊船乘風奮擊，伍文定率兵打頭陣，因風勢不順，被殺數十人。先生望見官軍將有退卻之意，急取令牌，將劔付中軍官，令斬取領兵官伍文定頭示眾，且暗囑云：「若能力戰，姑緩之。」<br />
　　文定見牌大驚，親握軍器立於船頭，督率軍士施放銃砲，風逆火燎其鬚，不顧；軍士皆拚命死戰。邢珣等兵俱至，一齊放砲，砲聲如雷震天，將宸濠副舟擊破，閔廿四亦被砲打死。濠大駭，將船移動。賊遂潰敗，擒斬復二千餘，溺死無算。<br />
　　濠乃聚兵屯於樵舍，連舟結為方陣，四面應敵。盡出金銀賞犒將士，約來日決一死敵。<br />
　　先生乃密為火攻之具，使邢珣擊其左，徐璉、戴德孺擊其右，余恩等各官分兵四面暗伏，只望見火發，一齊合戰。<br />
　　二十六日早，宸濠方朝群臣，責備諸將不能力戰以致連敗，喝教先將三司各官楊璋、潘鵬等十餘人挪起，責他坐觀成敗，全不用心，欲斬之以立法。璋等立辯求免，正在爭論之際，忽聞四下喊聲大舉。伍文定引著官軍，用小船戴荻乘風縱火，火烈風猛，延燒賊船。但見：<br />
　　　　濃煙藹藹，青波上罩萬道烏雲，紫焰烘烘，綠水中千層赤霧。三軍慌亂，箇箇心驚膽裂。撇鼓丟鑼，眾將驚惶，各各魄散魂消，投戈棄甲。舴艋艨艟，一霎時變成煨燼。旗旛劔戟，須臾頃化作灰塵。分明赤壁遇周瑜，好似咸陽逢項羽。<br />
　　各路伏兵望見火光，並力殺來。賊舟四面皆火，栱栟二人被火焚燒，奔出船艙，為官軍所殺；王春、呉十三亦被擒獲。先生使人持大牌【火牌】曉諭各軍，牌上寫云：「逆濠已擒。諸軍勿得縱殺，願降者聽。」<br />
　　各軍聞之，信以為然，勇氣百倍。濠軍莫不喪氣，爭覓小舟逃命。<br />
　　宸濠知事不濟，亦欲謀遁，與婁妃泣別曰：「昔人亡國，因聽婦人之言。我為不聽賢妃之言，以至如此！」<br />
　　婁妃哽咽不能出聲，但云：「殿下保重，勿以妾為念。」言畢，與宮娥數人跳下湖中而死。<br />
　　宸濠心如刀剌。萬銳覓得划船來到，濠變服同銳下了划船，冒著兵戈而走，還帶有宮女四人。<br />
　　萬安縣知縣王冕，受先生密計，假裝漁船數雙，散伏蘆葦，望見划船有些蹺蹊，慌忙搖攏來看。<br />
　　寧王認是漁船，喚曰：「漁翁渡我，當有厚報。」<br />
　　濠既下漁船，船上一聲哨子，眾船皆至。<br />
　　宸濠自知不免，亦投於水，逢淺處，立水中不死。軍士用長篙，挽其衣而執之。<br />
　　是時，伍文定、邢珣等乘勝殺入，先擒世子大哥及宮眷等。其偽黨李士實、劉養正、劉吉、屠欽、熊瓊、盧衍、盧璜、丁饋、秦榮、葛江、劉勳、何鏜、呉國七、火信、喻才、李自然、徐卿等數百人，前後俱被擒獲，無一漏者。復執脅從王宏（原鎮守太監）、王金（原巡按）、楊璋（原按察使）、金山（原主事）、程果（原參政）、潘鵬（原僉事）、梁宸（原布政使）、郟文、馬驥、白昂（俱指揮）等；王綸、季斆赴水死。擒斬共三千餘人，落水者二萬有餘，衣甲器械財物，與浮屍橫十餘里。復分兵搜勦零賊於昌邑、呉城，各處擒斬殆盡。<br />
　　湖口縣知縣章玄梅迎先生坐於城中，察院王冕解宸濠入城獻功。濠望見遠近街衢行伍整肅，笑曰：「此是我家事，何勞王都堂這等費心？」<br />
　　既見先生，遂拱手曰：「濠做差了事，死自甘心。但婁妃每每苦諌勿叛，乃賢妃也，已投水而死，望善葬之。」<br />
　　先生即遣中軍官同宮監一人前往識認，只見漁舟載有一屍，週身衣服，皆用線密密縫緊。漁人疑有寶貨在身，正欲搜簡，就被宮監認出是婁妃。取來盛殮，埋葬於湖口縣之城外，至今稱為賢妃墓。<br />
　　是日，眾官俱來相見。先生下堂執伍文定之手曰：「今番破賊，足下之功居多。本院即當首列，必有不次之擢。」<br />
　　文定曰：「仗聖天子洪福，老大人妙算。知府何功之有？」<br />
　　先生曰：「斬陣先登，人所共知，不必過謙。」<br />
　　其餘邢珣、余恩等，各以溫言慰勞，眾人各歡喜而退。<br />
　　次日，先生正在軍中整理軍務。中軍官報單報導：「知府陳槐、曾璵等分兵攻南康、九江，賊兵出戰，俱為官軍所敗。陳槐陣上斬了徐九寧，知縣何士鳳開門以迎王師，將城中餘賊盡行誅勦。南康百姓聞官軍薄城，共殺陳賢。二郡悉平。」<br />
　　於是賊黨俱盡。按宸濠自六月十四日舉逆，至七月二十六日被獲，前後共四十二日。先生自七月十三日於吉安起馬，至二十六日成功，纔十有四日耳。<br />
　　自古勘定禍亂，未有如此之神速者！<br />
　　但見成功之易，不知先生擘畫之妙也。是日，門生鄒守益入見賀曰：「且喜老師成百世之功，名揚千載！」<br />
　　先生曰：「功何敢言？且喜昨晚沈睡。蓋自聞報後，曉夜焦勞，至是始得安枕矣！」<br />
　　先生口占一律云：<br />
　　　　甲馬秋驚鼓角風，旌旗曉拂陣雲紅。勤王敢在汾淮後，戀闕真隨江漢東。群醜漫勞同吠犬，九重端合是飛龍。涓埃未盡酬滄海，病懶先須伴赤松。<br />
　　是日，先生傳令班師，暫回省城。城中聽知王師凱旋，軍民聚觀者不下萬數。宸濠坐在小轎之中，其餘賊黨俱各囚車鎖押，前後軍兵擁衛，一箇箇鎗刀出鞘，盔甲鮮明。纔至中街，兩傍看者歡聲如沸，莫不以手加額曰：「我等今日方脫倒懸之苦，皆王都爺之賜也！」<br />
　　先生到察院下馬，大會眾官商議。除將寧王並世子、郡王、將軍、儀賓、偽授大師、國師、元帥、都督指揮等官各分別收監候解，其脅從等官並各宗室別行另奏。將擒斬俘獲功次，發紀功。<br />
　　御史謝源伍、希儒，審驗明白造冊。先生於三十日上捷報，據冊開：<br />
　　生擒首賊，一百零四名；<br />
　　生擒從賊，六千一百七十五名（內審放脅從一千一百九十三名）；<br />
　　斬獲賊級，共四千四百五十九顆；<br />
　　俘獲賊屬男婦，二百三十八名口；<br />
　　宮人四十三名；<br />
　　奪回被脅被擄官民人等，三百八十四員名口；<br />
　　招撫畏服投首一百九十三位名；<br />
　　奪獲符驗一道，金璽二顆，金冊二副，印信關防一百零六顆；<br />
　　金並首飾，六百二十三兩一錢二分；<br />
　　銀首飾器皿，八萬三千八百九十七兩一錢五分零；<br />
　　贓仗一千八百九十件，器械一千一百九十九件；<br />
　　牛三十頭，馬一百九匹，驢騾十三頭，鹿三隻；<br />
　　燒燬賊船七百四十三隻。<br />
　　後人有詩一絕，誦先生之功云：<br />
　　　　指揮談笑卻萊夷，千古何人似仲尼？旬日之間除叛賊，真儒作用果然奇！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>