
			　　旄節擁貂金，樓船向海潯。勢何嫌掣肘，人願得同心。

　　寶劍橫荒島，雕孤出禁林。虎幃多合志，醜虜可成擒。

　　宦官監軍，古以為恨。我的意以為，我之精忱足以格主，我之威望足以服人，雖日在我之側，何能讒我，何能掣我，反足以安聖上之心，張我之勢。不然如秦王翦，以六十萬人伐楚，恐秦王之疑，多請田宅以安其心。更何如借其親信以自輔，更不足使聖上與舉朝釋然無疑麼！況可以分我之權而為二，又可以置我兵衝而不懼，還可曰跋扈，還可曰尾大不掉麼。毛帥當日威名既重，謗誹自生，因寧遠之寇不聞牽制，部議要移鎮，聖旨著自己審處奏報，以圖結局。毛帥即具疏，言寧遠之寇，業已先期揭報，正月二十日復至海州，豈雲牽制不聞！至移鎮，則須彌島之去奴寨，在五百里內，亦科臣所目擊。至所自審處以圖結局，則以人心論，寧遠遼兵少，西兵多。東江則以海外孤懸，無所退避，盡用命之人心；以地勢論，寧遠至遼沈，俱寬平坦道，無險可含藏，難以出奇攻襲，可守而不可戰，東江則憑險可以設疑，出奇可以制勝，水陸齊通，接濟則難，戰守則得。第廟堂議論，俱以東江為牽制之虛局，不以為進剿之實事，錢糧半饑半飽，軍需若有若無，奴不西去，不言牽制得力；奴一過河，便是不為牽制。豈不念全遼不復，山海終危，奴賊不滅，終為國患，奴伏而群情泄泄，奴動眾議紛紛。而今日之小結局，唯扼奴酋地寇之兩路，從鎮靜堡進，守廣寧，可擋鎮靜之鋒；自遼沈來，從三岔河進，駐三岔，可截狂奴之渡。如是寧遠可以安堵，山海可以無虞，神京奠，陵寢寧，天下可以完固。且再請內臣一員，出舊撫王化貞於獄，至海監督。他蓋實見得事業可成，而海外之功、之餉，原無虛冒，若使一有人監督，便不能專制一方，就能核我之功，核我之餉，何苦使已辟草萊以創建者，人從容有之，且日仰其面色，受其節制。

　　闢地水之湄，披榛豈厭疲。何妨戴淵至，同固國藩籬。

　　後來聖旨因他請討內臣，二月內差兩個內臣鎮守，傳與戶兵二部道：

　　聖旨：朕惟謀國之誼，中外比之同舟，用兵之形，犄角方於捕鹿。蠢茲逆奴，犯順十載，恥歷三朝，東顧足憂，實勞宵旰。念毛帥獨奮孤忠，支撐海外，遠提帥旅，閱歷當時，乃中朝實倚為輔車，而去輔每視為秦越，疾聲莫應，供不敷，枕甲荷戈，有枵腹呼庚之困，陪臣屬國，苦資糧厄戾之供，乃於凡百艱危之中，尚有屢次俘獲之績。似此苦心，朕且嘉且憫。即今逆奴天誅，而叛孽尚懷叵測，朕志復祖宗封疆，遠念將士勤苦，其所處皮島地方，實牽制剿除要著。去冬該鎮曾有請計內臣駐紮之奏，朕熟思審處，久未施行。今特命總督登津鎮守海外等處便宜行事太監一員，御馬監太監胡良輔，提督登津副鎮守海外等處太監一員，御馬監太監苗成，中軍太監二員，御馬監太監金捷、郭尚禮，都著在於皮島等處駐禮，督催餉運，查核錢糧，清汰老弱，選練精強，一應戰守機宜，軍務事情，著與毛帥和衷協力，計議妥確而行，不得輕易紛更，亦不許膠執故套，更要不時牽掣，相機剿除，期奏犁庭掃穴之勛，朕何靳錫盟帶礪之典。凡有戰獲捷功，照前一一解級。如遇偵探機密事情，及島中戰守聲息緩急，即便據實直寫，星馳密奏，以慰朕懷。念島中合用器具軍需皆屬吃緊，茲特發御前節省銀五萬兩、各色絲通袖膝二百匹、五色布四百匹，以備營伍作正公用。又查發得頭號發炮三位，二號發炮六位，鐵裡安邊神炮六十位，鐵裡虎蹲神炮六十位，頭號佛朗機二十位，二號佛朗機二十位，三眼鐵銃五百桿，隨用提炮什物，全盔五百頂，齊腰甲五百副，長把苗刀二百把，刀一千把，弓一千張，箭一萬枝，單鉤槍一百桿，大小鉛子三萬個，火藥二千口。就著胡良輔等，都隨赴皮島等處，軍前應用。朕今特命親近內臣，與毛帥同居海外，風波隔阻，潮汛艱危，掌握既專，事權宜重，所有合用敕諭關防等項，該部上緊頒給施行，務使東江一著，不徒疑敵之虛聲，而兩河三岔，確資固圉之實效。特諭。

　　心可質蕘蒼，威堪振遠方。同仇資虎士，犄角借貂璫。

　　兩內監自登州下船，歷廟島、珍珠門、鼍磯島、大欽、小欽、羊頭凹、皇城島，直到皮島。毛帥欣然相接，與他悉心籌劃，簡閱各島將領，欽給銀五萬兩分給各將士，以賞其勞。移文朝鮮，獎賞他能協力破奴，還著他同心共濟。歸附遼民，向因鐵山之亂，復行逃散，招撫令他復業。又與兩監計議，道：「目下蒙聖恩給有器械，屢有嚴旨催督糧餉，不患無糧。但鐵山一帶地方，搗巢只便，要救寧遠則遠。況且奴酋犯雲從時，雖用詭計殺我撥夜，襲破鐵山，後邊差毛承祿等邀截於義州晏廷關等處，殺他兵馬無算。奴移兵攻朝鮮，朝鮮雖大為殘破，後邊為朝鮮拘制臨江船隻，阻江而守，奴不能進。我兵又拘制烏龍江一帶船隻，使他不得退，到那援絕糧盡之時，奴子亦甚張皇。想來今番斷不敢正視雲鐵，垂涎朝鮮，雲從、鐵山只一偏將守之，戮力搗巢可也。若要爭救寧錦，呼吸皮島，得以捷走遼陽，無如廣鹿諸島。這須本鎮自開府長山島，待奴犯寧錦時，本島即督兵東取旅城、黃骨，西窺旅順、望海，中路直取歸順、紅嘴二堡，更以水兵直入三岔，砍斷聯橋，鐵山之兵，又可由昌、滿取老寨。是當日以登津與關上為三方，猶覺迂緩，不若以關上、長山、皮島為三方，是與奴子為切膚。但移鎮事大，且長山去登州為近，恐議者議我避邊險趨近地，這須酌議題請。」兩內監隨與他相視，見他經畫甚是切當，即為他具題。聖旨准行帥移鎮長山島，毛承祿升副總兵，分鎮皮島，以為犄角。

　　毛帥又於報義州晏廷捷音疏內，奏款之不可恃，聖旨：「向日款議，雖寧鎮別有深心，在中朝原未嘗許。今日關寧別無調度，何以明不為狡奴所縻，而為屬國口實乎？戶、兵二部，關、寧二鎮作速從長計議回奏。」又在奴謀極狡疏內，乞於喜峰口一帶設防，並處逃將，奉聖旨：「覽奏，奴孽狂逞叵測，既經挫衄，渡兵踞鮮，復借西虜闖入，秋冬津蠆，在在宜防。喜峰口等處要害，埋伏火器，堅壁厲秣以待，甚得制勝先著。說得是。逃將李礦、李鉞及鄭繼奎、鄭繼武、高應治，法廢紀，若不正罪，何以懲眾，著內鎮臣會同督撫諸臣，即行梟首示眾，以肅軍律。

　　早知投法網，何似礪忠貞。



　　（似此移鎮以逼虜，犄角以張勢，借監臣以速軍需，斬逃將以振士氣，真可備三方之用。惜乎擺撥移鎮之間，不得因犯寧錦為搗虛，則力有不及耳。昔武穆賀和議成表，中有「唾手燕雲，終欲復仇而報國；誓心天地，當今稽首以稱藩」一聯，卒忤時宰至死，不意後復有議款而蹈之者。讀《致當道啟》，有曰：「所以誤天下而苦邊者，江東為甚，■之者素矣。第廉藺終以國事忘私仇，此則以私分而誤國事耳。」睚眥快矣，於國事何？

　　分鎮，兵機狙詐，作使手段，人都不知，故能經不能權。）

