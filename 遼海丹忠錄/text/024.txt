
			　　偉績當天心，褒崇出玉音。輝煌宮禁錦，的爍尚方金。

　　挾纊恩何厚，解衣德更深。為言蒙澤者，何以盡臣箴。

　　人臣為國家任家，就事爭事，不得已為軍餉缺催糧餉，為軍需乏索器械，至於大聲疾呼，如熊芝岡說的，無一非鬥氣得來。然熊芝岡以此有死法，故我嘗道：衣蟒出大明門，九卿餞送之日，就是芝岡死之日；爭戰爭守之疏，就是芝岡死之疏。至於一身封賞，亦何足計，但是朝廷鼓舞豪傑，也少不得，使他一點孤忠，常得鑒於主上，自然趨事赴功。奴兒哈赤雖在夷人中是個傑出的，終不脫夷人性格，長於野戰，飄忽如飛，拙於堅守，輕棄不顧，倒是這乾背國叛民叛將，為他看守，更勤勤戀家，似個戀棧之馬。所以毛帥屢屢把個搗巢牽他，他也只留意在老寨、新塞遼陽，其餘地方都委棄，任這些夷將叛將或據或守。毛帥因得遣將分據，也只是個駐兵在彼哨望，也說不得是實實恢復據守。他當日自己帶兵萬人科，不駐皮島，駐紮了鐵山，把參將陳繼盛、毛承祿，各統一支游兵，東應昌滿，西援各島。東路分遣水營游擊陳大韶、李惟棟、都司陳希順、李景先，守備方士英、張大成、薛四維、錢中選，帶領沙船唬船船遼船共二百餘只，分守義州至滿浦沿江一帶衝關。守備許左堯守昌城，參將易承惠、游擊曲承恩，渡江分守雲頭裡，三坌子據守。還相度相宜，出亮馬佃，入搗牛馬寨路，游擊馬應魁接應西路；都司劉茂泰守廣鹿島，直犯遼陽；參將劉可伸守石城島，窺海蓋；守備程鴻鵬守長山島，取歸服；參將韓伏謙總接應。北岸都司鄭繼魁守旅順三山，都司張盤守金州復州，游擊張繼善統船接濟。中路游擊王甫守于家莊，參將尤景和守鎮江。各有汛地，無事則屯田，有警則出戰，又各差撥誰遠哨，以俟奴酋。

　　星分列島天垂險，海湧雄濤地效靈。更藉人謀成絕勝，肯容胡馬飲東溟。

　　遂畫成一個地圖，並戰守情形，糧餉軍需具題。各路將官各有分地，自行用心戰守，除大隊即行傳報，以俟接應，其餘小隊，自率兵截殺。廣鹿島守將直入海州地面，大敗奴兵在力兒嶺，復州守將大敗奴兵在骨皮峪，昌城守將大敗奴兵在分水嶺。三處共斬夷級四百五十名，生擒韃賊十餘名，奸細一名韓文忠，馬匹弓刀槍箭盔甲不計其數。又有雲頭裡守將，深入橫坑寨、諳班勃烈寨，各處捷音，共首級七百二十六顆。

　　把骨寨生擒哈赤部下牛鹿一名豹敗，一名赤漢；金台失部下降奴夷一名額氣；佟養性家丁一名阿泰，高麗降奴人一名搭信；瓦兒搶真夷一名太奢，馬家寨真夷包狃。

　　分水嶺擒哈赤部下千總一名暖代；婦女五名：著、溫望、持小戲、潘大、彌黎；幼夷三名：把撫、猛哈、麻哈；中國叛人一名金重德。俱行起解，累題，並敘各將陳繼盛、王崇學、陳希、王順、李鉞、時可達、王甫、朱家龍、毛承祿、許武元、項選、李礦、金華生員葛應貞、五命卿功。

　　此時奴酋因是毛帥兵勢強盛，又不時搗巢，因與李永芳計議，要行招降。李永芳道：「他當日如鎮江車輦時，還可招得，如今他與我憨結仇甚深，自站腳得定，如何肯降。」佟養性道：「哄他平分天下，待他叛了中國，沒了靠傍，憑我處置。」李永芳道：「毛文龍也是個好漢，怕不肯降，怕哄不動。」佟養性道：「哄得動罷了，哄不動，待南朝知道，疑他與我相通，也是反間計。」對李永芳道：「當日王化貞，也曾與你書來。」哈赤便叫佟養性在軍中遼陽訪毛帥親戚，又差一個牛鹿阿乾送來，帶有哈赤與李永芳書來見。

　　七月初一日，撥夜的一路報進，直到鐵山。毛帥大陳軍威，著阿士進見，送上書二封，毛帥令人拆開，一封是哈赤書：

　　大金國皇帝致書毛大將軍麾下：自古國家興亡，皆天運循環，其將亡也，必災異屢降，各處兵起；其將興也，必天默護佑，動而成功。昔日伊尹見夏數盡，棄夏而歸湯；太公見商數盡，棄商而歸周。今聞將軍說我何必殺人，若不殺人，何人不歸。遼東原是朱王之民，天乃賜我，我甚喜悅，益民益兵，又益錢糧，故南至旅順，北至開原，東至鎮江，西至廣寧，皆撫養之。養之不住，殺我命官及各差人，又有奸細來往，逃亡不已，是其自取誅戮，我誅之正也。且自這邊奔命，致你那邊將軍不為安息，乃不分好歹，皆入行伍，逼勒驅來，各處殺死，是將軍殺之過也。我原以誠開國，故自東海各處人民，皆心悅歸服。又南關北兀喇回扒與我對敵，箭射刀砍，尤不殺他，擒而撫養之也。昨征西虜，大兵所得，不如自來歸順的多，至今不斷，是亦聞見撫養慕思來歸耳。若要殺人，為何來歸我？素謂毛將軍明智通達，何其昏然不知天時耶？南朝運終，死數未盡，何處不為殺死，滇安邦彥，奢寅，安南，貴州，雲南，廣西，鄒縣，藤縣等處，殺死人豈少？此南朝喪之時也。天使喪亡，將軍豈能救乎！昔周運終喪，孔孟之聖，尚不能救，卒至喪之，將軍悉知之矣。良禽擇木而棲，賢臣擇主而事，韓信陳平棄楚歸漢，劉整呂文煥棄宋而歸元，此皆默識天時，擇主而事，名垂沒世者，人何嘗說他不忠。自古天生不念仇隙，只論功德。管仲，桓公之仇也，不殺而相之，遂成霸業；敬德，太宗之仇也，不殺而將之，以有天下。今將軍縱然竭力辦事，君臣昏迷，反受禍患，哪有好處？南朝氣數盡矣，各處起兵，又丙辰年大風，破坊拔樹，及各殿樓台脊獸，戊午己示，玉河雨流血水，此乃天示將亡之兆耶！天運循環，良賢故事，將軍豈不知麼？時勢如此，機會錯過，悔之不及。佟駙馬、劉將軍，單身來投，李附馬與邊東廣寧諸將，皆從陣上得的，今皆為顯官，將軍若來，又非他將之比也。利害昭然，將軍量之。天命丙寅年五月二十日

　　又一封是李永芳的書，道：

　　永芳頓首毛大將軍麾下：芳聞明者識時，智士趨利，斷不置身孤危之地，圖不必得之功。

　　將軍天挺人豪，持一劍孤撐於東海，其為國至矣。然而茫茫煙海，遠隔宸京，當事者多以贅疣置將軍，不呼而軍士之枵腹堪憐，疾呼而當事遂銘心以成恨，思■焉，不肯以文墨寬。而且東以供饋擾麗國，北以戎馬仇我憨，三面樹敵，不亦危乎！猶望以一隅奏績也。我憨收羅豪傑，譾劣如芳，尚假重任，而更傾心於將軍。倘肯易心，共圖天下，我憨揚鑣而叩山海，將軍回艦而指登津，南歸南，北歸北，當不失鴻溝之約。不然斂弋自守，坐觀兩虎之鬥，是亦去三面之危，而成鼎足之業也。不然仰鼻息於文臣，寄浮生於海若，餉軍之資，不足供苞苴，謗書之投，多于飛羽，恐如彈之島，亦非將軍所得有也。惟高明裁之。

　　毛帥看罷大怒，道：「這奴酋敢如此胡說！我文龍自出廣寧來，但知有死，不知有降，但知滅胡，恢復河東西，更不知一身之利害也！」即將兩封書固封，具一個疏，並來使解京，此時情形，指掌可明。

　　疏已至京，奉旨：「覽奏，具悉海上情形。戰守等事，聽其相機行止，有在內及各鎮相關的，不妨商榷，但不心露章傳佈。餉銀緊急，看遵旨措置給發，器甲火藥並天津本色糧布，俱著作速解給，給圖留覽。」

　　又聖旨：「毛文龍孤軍海外，屢建奇功，昨以不行反間，升秩賞齎。茲從優再加左都督，仍賞大紅蟒衣一襲，銀五十兩。加銜參將陳繼盛、汪崇孝，加銜游擊陳希順、李鉞、時可達、王甫、朱家龍、毛承祿、程龍，加銜都司僉書許武元，項選、李礦、張舉，各實授。參謀葛應貞、王命卿，各加都司僉書職銜。解俘官周世登、蘇萬良，各實授守備。陣亡官兵，查明優恤。歲運米糧，務各二十萬實授數目。」朝廷以滅奴復遼為重，毛文龍還厲兵相機進取，以奏成功。

　　次年正月，復奉皇帝敕諭：

　　諭平遼總兵官都督同知毛文龍，邇登萊撫臣以爾所報奴情具聞，朕已敕樞輔督撫諸臣，申飭警備，念爾海外孤軍，尤關犄角，數年以來，奴未大創，然亦屢經挫衄，實爾設奇制勝之功，朕甚嘉焉。茲特賜敕諭，爾其益鼓忠義，悉殫方略，廣偵精間，先事伐謀，多方牽制，使奴狼顧而不敢西。向唯爾是賴，其所需器械，已著該部即與餉臣酌商接濟。朝鮮形勢相依，恭順素聞，已喻中外，所請先准王封，聽行國事，尚需特遣，以答忠勤，爾其宣示朕意，俾與爾協同心力，以制狡奴。軍興有年，兵機宜審，爾及將吏酌審情形，便宜從事，務殄凶逆，用佐天誅。朕不愛異數，以酬爾將吏。欽哉，故諭。

　　蓋此時羅科臣疏言，飲血吞胡，提茲一旅餒卒，孤棹海上，牽制功多，不得不委曲鼓舞之。本兵疏，偏師渡海，露處五年，不費多餉，從征將官，未沾廩餼一粒，參游守把，不過部札虛銜，故聖恩優如此。



　　（區置將士，大見風雲之奇陣；呈送偽札，可觀鐵石之貞心。

　　惡札亦一間也，如此進呈，猶不免通夷之誣，轉令人思羊祜、陸凱。）

