
			　　強臣昧在三，鷸蚌鬥方酣。骨肉且成敵，分義應未諳。

　　正名乃迂說，討逆幾空談。是非孰與明，欲按匣中鐔。

　　臣弒君，子弒父，天下大逆，況殺其身，據其位，明明是篡，百口怎解。但夫子不能去衛輒，若到事勢去之不得，還恐為我害，這也只得隱忍，留他為我用。當日朝鮮國李暉，資毛帥土地，也資他糗糧，也不是個背叛中國的。只因他有病，把國事托與姪兒李綜，李綜憑關自己有謀勇，有異相，有不良之心，每與邊臣相結。天啟二年正月，將他黨與平山節度李貴召入王京防禦，到三月初九，約人在宮舉火，他把救火為名，與李貴入宮，恰遇李暉慌慌張張而來，指望他相救，不意李綜竟將來一把拿住，攛入火中，並把他世子宮眷盡皆殺戮。

　　數年血戰走倭夷，仗義勤王數舉師。變起蕭牆嗟莫御，故宮煙草日離離。

　　停了五六日，繼祖母王太妃傳令，數李暉罪惡道：「他嗣位來，失道悖德，罔有紀極。聽信讒言，自生猜嫌，不以予為祖母，戕害我父母，虐殺我孺子，幽囚困辱，無復人理。彝倫滅絕，禽獸一邦，屢起大獄，毒痛無辜。先朝耆舊，斥逐殆盡，惟姻婭婦寺之徒，是崇是信。政以賄成，昏黑盈朝。撤毀民家，創建兩宮，土木之營，十年未已，賦役煩重，誅求無已，生民塗炭，嗷嗷度日。又復忘恩悖德，罔畏天威，督府東來，義聲動人，策臣不誠，未效同仇。神人之忿，至此已極，宗社之危，有若綴旒。何幸大小臣工，不謀而同，合詞舉義，咸以陵陽君綜仁聲夙著，天命攸歸，以今十三日，討平昏亂，已定禍亂，以嗣先王之後，彝倫攸敘，宗祀再安。」李綜就即了位，把一個宿將張曉，做了總兵，鎮守鴨綠一帶，內戚韓復遠，做本國都總兵，鎮守王京。差人到平壤殺了那樸燁並鄭邁，數他元年冬引奴酋釘遼人、謀毛帥之罪。著議政府左議政樸弘等，把這事一面具疏，一面咨會督撫，申文毛帥，稱陵陽君綜乃昭敬王定遠君之第一子，乞承襲。

　　毛帥想：李綜力能弒一君，豈不能挾一老孀婦，聽他指揮，況李暉罪矣，其嗣何罪，並行殺戮？即以為廢昏立明，亦當白大妃廢之，何為殺之？殺者李綜，嗣位者李綜，明是不殺，李綜不得立，這篡奪更何必言！但皮島依朝鮮為輔車，不無資籍，朝鮮又地與奴連，毛帥仗義執言，正名討罪，亦無不可，只是李綜添設總兵，已預防備，若戰而勝，已自疲兵力，恐為奴酋乘兩虎之弊；戰而不勝，李綜必與奴連，各島必勢成岌岌，豈可收討叛者虛名，迫屬國入於奴酋！況他殺樸燁等以自白於中國，還有個可允從之機。隨為他具揭登撫，備述乞轉奏之意，且道：「鎮係武弁，罔知可否。因據其臣民推代，位分已定，況今夷狄竊發之際，東西多事之日，鎮唯曲慰溫詞，冀無意外之虞。雖然鎮居其東，稍知始未，今據來申，合無揭報，該否承襲，得無僭越，請乞上裁。」

　　揭至登撫，袁可立具疏，請討復，云「倘為封疆多事，恐勞師害民，當遣使宣整流佈告彼邦，明正其罪，使彼中臣民，知君不可易，禮宜亟討篡逆之罪，復立已廢之王。若果李綜迫於妃命，臣民歸心，亦當退避待命，而後朝廷徐頒赦罪之詔，令其祗奉國事。」督餉畢侍郎條陳，不必議討者三，不可遽封者三，乞明旨責問李綜輸服，或俟其進兵剿奴立功而許之。游御史請於討賊之中，神滅奴之用。禮兵二部奉旨計議，差官查明，兵部欲行毛帥訪確回報，明把事權與毛帥，有以制李綜，使他感恩效用。禮部一面移咨登撫，一面札付毛帥，聽其酌遣得當官員，到彼詳加體訪，取有該國臣民公本回覆，限閏十月中復奏。

　　登撫委了個加銜游擊李惟棟往朝鮮，毛帥差中軍參將陳繼盛行查。到地方會議，只見朝鮮文職領中樞府事李光庭三百十七員，武職知訓練院事李守一四百十四員，會議具結，遂會議得：

　　人之所以為人者，以其有人倫也。人倫滅絕，而子不父其父，臣不君其君，則無復為人之理，而其違禽獸不遠矣，亦安能君國子民，而保天子之寵命乎！此廢君之所以自絕於天，而一國臣民之所以為嗣君請命者也。何意封典久稽，查命遽下，舉國民情，怏望遑遑。非不知朝廷之視我邦，有同內服，咨訪周詳，乃所以重其事也。但查以得實，既實何查，必欲無已，則亦觀於天命之去就，人心之離合而已。一則戕人倫而得罪於天，一則撫植民彝而迓續天命，此二者不待辯說而明若觀火矣。

　　惟我昭敬王，初無嫡嗣，用庶子光海君為後，臨終末命，勉以忠孝。而襲位未幾，背厥先訓不遵，插棄黎老，舊有任人不庸，乃唯讒夫孽臣，是崇是長。逢惡嗜慾，不一其途，穢瀆之行，傳播中外，爵紊於賣，刑亂於鬻，猶撤民廬舍，增修宮苑，築怨興傜，迨無虛日。構獄立威，鉗制眾口，淫刑炮烙，法陛唯腥，忠言逆耳，輒加罪黜，投畀海裔，冤死是快。嫌憤教戒，積成猜憾，幽母冷宮，穴通飲食，屠母之父兄，竄母之族黨，甚至八歲之兒，奪之於母懷而殺之。顛覆典刑，毒痛生靈，不可枚數。而始不以父心為心，終不以子道事母，其於父子之倫何如也！神宗皇帝，臨御萬邦，迄渝四紀。惟我東藩，偏承寵綏。逮於壬辰，兵火最酷，剪焉傾覆，大邦是控，十萬之眾，前後暴露，百萬之帑，捐費靡惜。亨屯濟難，振扶終始，邦之克世，如木有櫱，今之生者，死敵之孤也。先君當日，嘗教臣工曰：皇上之恩，生死肉骨，雖使鐵輪旋於頂上，有不敢辭。言猶在耳，孰不銘鏤！廢君敢二天朝，潛與虜和，渾河之役，陰持將臣，輕泄師期，忍使我王之爪士，橫罹鋒鏑，誅屠披血，沸聲如雷，劉喬二帥，一時並命。舉國之人，痛苦刺心，廢君聞之，恬莫之隱。宣川之警，潛寇猝襲，褊麾鏖死，生將幾獲。邊吏引入，其跡莫掩，不懲厥罪，猶獎其奸。至如死事陪臣，賞戰之金，監軍御史，犒軍之幣，俱入內府，終不■給。賊艮涓尊，以國汗取媚，乞憐無所不至。自知負犯，必欲掩惡，王人在館，另加遮護。徒眾以衛之，其實益禁；豐賄以勞之，其實防口。其他期負天朝，觀望成敗，非一二計。而始不以父戒為念，終不以臣道事君，其於君臣之倫，果何如哉！

　　嗚呼！父子君臣，綱常之重，窮天地、亙萬古而不泯。苟工事一日得罪於斯，則匹夫匹婦猶不得保，況為千乘之君乎！其神怒人怨，眾叛親離，而自底滅亡，理所必至，無足怪者。所賴祖先舊業，幸有攸托，先君血肉，莫親於孫。惟我嗣君，乃昭敬王第三子，定遠君之長子也。聰明絕倫，仁孝出天，先君撫愛，夙加稱異，隱隱昏朝，令聞彌彰。天命人心，默有所屬，如水就下，莫之能御。耆老宿德，忠臣義士，大小軍民，不謀同辭。乃於三月十三日，相率而拜迎昭敬王妃於幽閉之中，恭承妃命，俾之權署國事。是其循至正之名，而行大順之舉，回垂亡之運，而纂幾絕之緒，其所以表著天心，維持人紀，日月重陽，區域再造者，揆諸往古，則可以無歉，垂之來紀，永世有辭。今略言其初政，則怡怡愉愉，養奉慈老，日勤三問，友睦親命，禮遇備至，有同家人，存念廢君嬪御，服食少無欠缺，骨肉俱全，共處畿邦。反正之夕，都民揮涕。蒞事之初，即將樸燁、鄭邁梟首境上。拮據糧餉，以助海鎮之饋。省財貶用，民隱是恤，輿情感悅，搜兵索賊，敵愾禦侮，將士厲氣。其他立綱陳紀，興利除害，次第修舉，而風彩有立變者矣。夫何一種流言，詿誤聽聞，指如市之從者，曰稱兵詣闕；失火廊廄，旋即撲滅者，曰焚燒宮室；承母后之明命，從臣民之歸已者，曰篡逆；至於引用倭寇，綁縛投諸火之說，尤不近理。又以不先稟命為咎焉，春秋之義，內有所承，然後上有所請，次第之間，理勢誠然，凡此數語，不待辯說而明矣。目今專價赴訴，朝議未准，程行李，往復難明，黠虜伺釁，江冰已合，事機之變，急於呼吸，未知此何等機會，何等爻象，而尚且遲疑不決誤大事乎！伏願備將小邦群情，亟奏朝廷，速下冊命，不勝幸甚！

　　朝鮮陪臣把這結具呈了毛帥，毛帥又向原差官陳繼盛、李惟棟問了他情實，大抵無異，毛帥就將他公本一本、結狀四紙，與李惟棟回覆登撫，使登撫具奏部復，請旨冊立。自此朝鮮感毛帥為他請封之恩，自然有急相顧，再撫攜二三心，可得安處鐵山、可以安心滅奴了。

　　屬國凜稟威，馳封恩更巍。敢辭相犄角，共奏凱歌回。

　　若使毛帥是個貪夫，借此恐嚇，有所需求；是個憨夫，欲要樹功，出師弔伐，至失朝廷字小之體，生屬國怏望之心，或引奴寇東江，或坐視觀成敗，不惟失了唇齒，還怎為意腹心，能搗奴麼！此雖廟算能固東江，亦是毛帥能審時度勢。



　　（朝鮮之役，人謂朝廷以屬國與毛鎮，使感恩圖報，為毛鎮用，不知乃毛鎮縻屬國歸朝廷，伏首降心為朝廷用。試問鎮江一線，渺為虜隔，而大海茫茫，朝使不接，若非毛鎮枕其側，何懼而請封，何惜而不折入於奴。今日朝鮮，猶受羈縻，猶係虜內顧心者，東江之烈也。謂牽虜者，非以制朝鮮哉！

　　朝中有創討之論而不敢執者，猶見群公之不迂。）

