
			　　不械何攻，非糧何食，英雄束手應無策。休言空想勒燕然，脫巾難免三軍泣。

　　征取窮膏，轉輸窮力，中原疲敝還堪惻。一航禁卻不教通，間關山海無休息。又

　　鱗甲蟠胸，雌黃滿臆，同舟不解相憐恤。奇籌浪謂鎖東江，自孤羽翼衷何愎！

　　密網潛張，輕弦暗弋，殺機隱隱人難測。生平睚眥喜消除，短謀終是能妨國。《踏莎行》

　　東江糧餉，據毛帥疏，八年之間，實收本色一百二十萬八千，折色一百四十萬一千三百，是每年費本色一十五萬，折色一十七萬五千有零，每年共費三十二萬五千有餘。以內地言之，每兵每日餉三分，積年該十兩八錢，每萬兵便該銀十萬八千，計東江所收，亦不過可養三萬戰士。若海外米糧布帛價增於內地，兵餉應加，則三萬人還不夠。還有參游守把的廩給口糧，都無從出，真兵部所謂「不過部札虛銜，並未沾國家廩餼。」況與客商對會，客商非利不往，不免十不得八京省發餉，又有解役侵盜，也曾拿有在京擅行開鞘盜用員役，直是不敷。所幸有在島在屯田，登萊的商販，助他有及。又恃著毛恩足感人，威足服人，有餓互不擄掠的光景，所以不變。不然如袁督師將出關時，寧遠為糧餉不繼，殺了畢巡撫，綁了總兵朱梅，若不是袁督師亟出關撫安，未免不挈寧遠降虜。至於軍器，常言道：「器械不整，以率予敵。」更自不可缺乏的。

　　不料督師到關上半年，正月間，也不知是要統一權柄，也不知故難毛帥，向來東江糧餉器具，都從海運，若道海運風濤危險，自覺華至各島，也有風濤；若道是不費省力，登萊走長山皮島，都是水裡，若由關上，不免騾馱車運；若仍由水，自登萊至各島，一水之地；若入覺華，既自登萊北向而入覺華，復自覺南出迤東而入各島，費多少轉折，更有搬馱、收發，益多虧欠。要禁海不許商賈私自下海，商賈不通，士卒遼民所有參貂，委之無用，布帛米粟，其價必騰湧，所得兵餉，越發不敷。這段議論，畢竟是驅遼民遼兵，怯弱的，饑寒窮困，填於溝壑；驅遼民遼兵，強悍的，逃亡背叛，入於奴酋。若說防奸細，善防奸細，即能海禁也無妨，若不善提防，說得個山海關譏察甚詳，其餘喜峰口、一片石，哪一處不是奸細出入之區！卻要斷他這條路，明是不欲使他聲息與中國相聞，使他不得與登撫成臂指之勢，要使他仰哺於我，島上之功皆歸關上之功，所以具一個區畫東江疏，要東江糧米器械都從關門起運，仍嚴海禁，不許通商。奉聖旨：「毛文龍孤軍海外，向苦接濟不前，卿統悉籌劃，勵志滅奴，從此料理，步步向東，毛文龍照應，步步向西。進取方規，面加商議，果確有勝著，朕何難有百萬之餉。文龍但矢圖實效，勿顧浮言，卿亦宜推誠共濟，務收成績。登萊申嚴海禁，及設餉司轉運。該部速行酌妥具復。」隨經部復，把東江錢糧器用，俱從關門起運，登萊各項商賈，不許入海，各島差遣，都由關門，不得擅入登萊。

　　齊地榆關道路遙，卻閒畫舫爭征軺。軍民枵腹言愁切，何事睚眥未肯消。

　　此時一邊旨下，人已報入登萊，登萊守巡俱於海口嚴立禁牌，這些商賈，自然不去，島中漸也有無不相通。常言道：「寧可沒了有，不可有了沒。」各島自通商，也稍饒裕，到此不免惶惶，況且又聞得糧餉器械，改運在關門轉給，道路迂遠，愈恐耽延時日，不能接濟，一齊申文到毛帥府中。毛帥也在那廂籌度這件事，道：「商賈不通，還靠得個登萊發運及時；糧餉不足，還靠得一個客商可以挪借。今糧又改了運道，商又不通，豈不坐斃！若我今日不為料理，必致使軍民窮餒而死，是誤了生民；若民情不堪，或有變故，畢竟還誤在國事。」各島洶洶，要他具題仍舊，他只得移文督師，備言自登萊發運及通商之利，自關門發，道里迂遠，必至勞民傷財，耽延時日。又且本題請，旨一時未下，各島又偏來催取糧草，催取器械，月無虛日，遼民乏食，也都向毛帥號哭探訴。毛帥此時心上甚是不忍，道：「若是文龍無功，得罪於聖上，若骯髒得罪於當事，殺文龍一身足矣，何苦及兵民！」也便淚下，想道：「我今去求督師，他一時意見，豈有自結自解之理，不若且向登萊，謁見守巡，一來催他舊欠糧草，以濟目前不及；二來見他備說關門之運，殊為不便，要他代題，也是一策。」因帶了十號大海船，逕向登萊進發，不一日來到皇城島。

　　軫念軍民聲欲吞，海隅何路叩天閽。樓船直指登萊地，要借人言達至尊。

　　正是四月初十日，海上是汛期，海邊哨見大船十餘只，都有旗號刀槍，怕是賊船，且又邊上又傳奴酋得高麗海船四百隻，希圖入犯，怕是奴酋兵船，忙報入總兵府、海道。總兵與海道傳有令旗令箭，著各船整飭器械，都排在海口，府縣官吩咐閉了城門，還又著人打聽是何船隻。哨探的擇了帶領小船，遠又看不分明，近又不敢，正在兩難，忽然船上一個旗牌叫：「南兵過來，是毛爺兵船。」哨探的才敢過去。喚進艙裡，叩見毛帥。毛帥道：「我此來為糧務，可與兵爺講，我要相見。」賞瞭哨探的。哨探的回報，城中都已放心，卻沒人敢去。只有王海道，他曾查核各島兵馬，在皮島與毛帥相見，便吩咐駕船出海相見。

　　次日，王海道出洋時，毛帥船已移進廟島來了。兩下相見，略述闊棕，毛帥甚言：「各島軍民絕糧兩月，今督師改了運道，登來既已絕運，關門又未得來，似此怎好，意有登萊舊欠糧餉，略少給發，以支各兵目下。待本鎮自赴京面奏聖上，與戶兵二部參酌，仍復運道通海禁，庶不致匱乏，可收滅賊之功。」王海道道：「登來向缺餉，委因災荒，更值白蓮教兵擾，百姓拖欠不完，所以不得解全，原非該府有而不解。至於面君一說，大人遼海長城，豈可一日輕離島上，倘奴賊聞知，傾兵犯島，脫有所失，為罪不小。且督師連有奏疏，要至旅順與大人相會，商榷滅奴事宜，不若在彼酌議。想督師矢心為國，必無堅執，豈因一運道，至有不從？」毛帥道：「文龍迫於軍民之號呼待斃，不得已欲為群生請命。既承明教，文龍只得靜聽督師酌議。至於改運道一事，實是不便，譬如貴轄航海極便，豈可捨舟就陸，遠至關門？關門又添一東江之轉運，是關門不疲於虜，疲於東江了。」王海道亦首肯，兩邊送別了。

　　一腔忠憤天由達，卻向相知話夙心。

　　王海道即行府取銀一千兩，作為舊餉，以濟少時，又送些禮儀。毛帥隨開船回島，只要待督師相會日，明言海運之便，要他仍舊，還又約束海上各島軍士，不得訛言炫亂軍心。果然督師因題本會議，將軍中事務，暫令趙總兵與王巡道管理，自五月十二日出海，望旅順而來，這廂毛帥也帶兵船，直到寧遠相接。



　　（禁海與改運道，委是不妥，創議者豈不知之，特借此以鉤之至耳。至登萊之來，得千金而即去，咆哮跋扈者固如是乎？甚知市虎之易成也。

　　改運道已伏殺機，謂同謀而殺之，恐非誣也。）

