
			　　殺運嗟日厲，封疆詘保計。羽翼自凋殘，益壯強胡勢。

　　近交為遠攻，豕蛇發狂噬。更復備禦疏，輕兵入幽薊。

　　堅城碎傾刻，將吏沙場斃。血赤灤河水，橫屍山可儷。

　　哀哀士女徒，淪落腥羶制。上屋宵旰憂，白日重關閉。

　　羽書遍天下，徵調盡精銳。笑彼狂逞者，應就長繩係。

　　獨溯禍之源，怒起欲裂眥。誰令牽制人，斷首窮荒際。

　　同室橫戈矛，虜和乘其弊。誤國竟何如，天誅想難貰。

　　著棋，有虛著作實著的；行兵，有虛勢作實勢的。如目今福建鄭之龍擒李魁琦，打聽外洋有紅夷，他不敢出洋，因而發兵攻之。紅夷原非為我來，我卻借其勢成功，此善用人者。又如奴酋志無日不在中國，畢竟與虜酋結了親，成了自己羽翼，才方入寇。我卻一個幫手決留不得，致起大禍。

　　六月中毛帥死，東江四協，只限兵兩萬七千，關上給糧，又把徐敷奏、劉興祚兩協留在關上，東江所有，不過萬餘，奴酋早已知他不能做搗巢事業了。錦寧山海有兵十餘萬，又有趙率教、祖大壽一干，他卻要乘虛窺伺薊鎮地方，有喜峰、大安各口，可以入犯。外邊卻有屬夷東酋為我打探，他卻於六月後，差人各將金帛與他結親。這虜酋貪他利，懼他威，也便結了，既結親，卻死也為他，勾引他自大安各口入犯。但是河西哨探是什麼哨探，款西虜是什麼款，奴酋大舉由邊外來，哨探不知，西虜也不報。先是十月二十五日秦代家人韃子朝浪伯彥來報，奴酋七萬韃子，謀在二十六日犯喜峰、馬蘭、大安口一帶地方，只見二十七日早，果然韃兵無數，從大安口進。先是宣武營參將周鎮領兵拒守，後邊參將張福安接應，不一時被他殺得大敗，兩個守官也不知下落了。一支從龍井口來，一個游擊王純臣去迎敵，也沒音信，他已是進口來了。此時飛報至京，奴酋前鋒早已分三路入圍遵化。石門驛驛丞慌忙打點下程米麵酒肉迎接，奴酋大喜，復他原職。馬蘭路參將張萬春率兵戰敗，逃入城中，韃賊圍城索要，只得同個王秀才出迎。王秀才奴酋與他做守備，張萬春仍前職，還差他旗牌李友武，拿令箭來將軍關招降人民，守關拿送巡撫砍了。一路軍民無非剃頭迎降，任他將妻子姦淫，家財擄掠。

　　人染腥羶氣，家無擔石儲。荒城扃落日，野城盡丘墟。

　　初四日，山海鎮守大總兵趙率教，奉旨督領大兵，前來援應遵化。約莫巳時，將到遵化，忽然奴酋大兵來到，大戰兩個時辰。不料奴兵眾多，將趙總兵圍繞得不通風，趙總兵力戰，再不能夠脫身，正戰時，又被奴兵一箭，射中心口，落馬而亡。其餘部下，俱遭殺害。

　　錦州血戰著奇功，英武看疑馬服同。誰料天亡難自展，沙場熱血灑孤忠。

　　趙帥既敗，城中更自震驚，賊回得勝軍攻城。初五日，架有軟梯等項攻城，城中也放有炮石拒敵，打死韃賊二百多人。卻又奸細在城放火，守城的驚懼顧家，早為他把軟梯自城西北上城，已陷了。城中巡撫王元雅自縊，奴賊阿卜太逕自入城，駐紮巡撫衙門，差官四山招降。

　　塘報入京，聖上早已知道，傳旨催督師進關，催保定宣大已調援兵，著山西、山東、河南各發兵三千，調總兵侯世祿、滿桂來京防守，各省直督撫，各發兵入衛。又因召對陳言，超擢庶吉士劉之倫兵部右侍郎，協理部事，布衣申輔創言車戰，躐授都司，再加副總兵，給銀七萬，造車募兵。禮部侍郎徐光啟，萬曆中曾開府練兵，如今仍著他同編修李建方，指揮訓練。副將以下不用命者，軍法從事。又因本兵王尚書，賊兵入犯，方略不聞，又失於偵探，初時聖問，不知是何處虜兵，後邊遵化失守兩日才報，聖上將來下了獄勘問。督師因聖旨嚴催入關，因缺餉上本道：乞給援兵一飽。聖旨既催戶部立發糧草，又發御前銀一萬兩，差御史一員，製買肉食並酒給犒。此時奴兵已漸過薊，滿總兵、尤總兵已都到城下，聖賜滿總兵鹽菜羊酒。京城大備戰守之具，每門分勛戚大臣把守，後又差內臣協守，俟虜平仍行撤去。嚴處了幾個守具不完的官，一個不急濬河的官。屢屢傳旨，督催獎賞各路進援將士，傳諭軫恤百姓。

　　聖諭：朕謂民為邦本，本固邦寧。凡我畿甸赤子，皆祖宗二百六十年來休養生息之餘。屬者奴孽狂逞，闖我郊甸，橫肆虔劉。遵化一帶民人，初遭誅降，旋被屠戮，我民愚蒙被脅，究無一完。朕痛悼傷惻，中夜不守，朕即日寸剿賊夷，另行招撫存恤。則在爾京城百里，或累代土著，或商賈流寓，朕實痛，無時無刻不甚於懷者。今督師袁崇煥精兵已至城外，總兵官滿桂、侯世初、尤世威、張鴻功，巡按解經付、郭之琮，火器都司王邦政等，先後援兵，次第鱗集，賊人深入內地，授首已在茲時。即昨有旨，編派守垛民夫，不得已而後用，亦為爾等身家所係。已敕所司，明示曉諭，嚴禁需索，征討事後，俱免差役。爾士庶商賈人等，正宜一意安心，各循生理，保固封疆，共享太平，毋聽狂徒訛言驚疑煽惑，自取罪戾，或乾法紀。都察院便行五城御史大張榜示，諭慰通知，有煽播訛言，簧鼓眾聽，乘機搶掠，敢行猖亂者，即便擒拿，奏請正法。其有誤被奸驛脅誘搖惑者，許指名據實出首，所首得實免首者本罪。正陽、崇文、宣武三門，仍照常通行，以日出啟，以日落下鍵，入城者嚴查搜檢。逃難民人各於附近州縣安插，出城者附士紳家眷及商賈帶有貨物，則仍准放行，不許借端需索及擁擠致斃。其蘆溝一帶地方，著巡捕營官帶領人馬一支駐紮，專一緝捕盜賊，疏通道路，各使無虞。民人安堵，稱恤民固本之意。特諭。

　　命下，臣民無不激勵思奮。

　　委宛周民隱，煦煦父子情。縱叫頑木石，亦自礪忠貞。

　　時赴京入援兵，宣大保定等共六鎮，聖旨都差官，著滿總兵與督師商定奇略，敕督師統領援兵，兵將俱受節制。又起用候勘總兵馬世龍為總兵，御史吳阿衡為監軍，管理巡協煮粥膳京師貧民，梟斬審實來城奸細，大定賞罩格。

　　賞格

　　有能擒斬大頭目一名顆者，賞銀一百五十兩，不願賞者升二級。

　　有能擒斬頭目一名顆者，賞銀一百兩，不願賞者升二級。

　　有能擒斬強壯韃賊一名顆者，賞銀五十兩，不願賞者升一級。

　　有能擒斬幼小韃賊一名顆者，賞銀三十兩，不願賞者升原職半級。

　　有能擒斬降將張萬春等者，賞例與擒斬次頭目同。

　　罰格

　　將吏舉監生員人等，迎賊受降者，凌遲處死，全家處斬。

　　文武將吏棄城逃走者，斬，妻孥流配。

　　徵調官員逗遛觀望與避逃者，斬。

　　差往偵探不實者，捆打一百二十棍，因而誤事者，斬。

　　征發調遣有司官遲誤應付致誤軍機者，斬。

　　嚴明賞罰，鼓舞作興，文武莫不同心御賊。只是賊勢甚大，所過屯堡，非破即降，一路攻掠，克破順義、玉田、三河、良鄉、涿州、固安、香河等處地方，內中有雖知兵力不敵，不敢貪生倖免，或一身死節，或舉家殉國，或遭賊殺或是自盡的，有知縣任光裕、黨還醇，典史史諫。有是閒散官亦以死報國的，教官安上達、李廷、表敬、驛丞楊其禮。其餘固安劉知縣，城破，懷印躲在死屍中倖存，全家三十二口都遭殺害；玉田楊知縣，城破，遭賊將城中百姓盡剃頭髮，連他頭髮不存；順義趙知縣被生員擁出投降，一路士庶亡死徙，極其慘毒。朝廷將兩個知縣贈光祿寺寺丞，教官贈助孝，典史、驛丞贈主薄，大慰忠魂；劉楊兩知縣提問，趙知縣差旗校捉拿，大懲失事。

　　高爵酬忠士，銀鐺逮罪臣。政行無假貸，誰不欲忘身。

　　蓋只因失卻牽制一著，所以貽害於忠義之臣、畿內之民，所以勤聖主之宵旰，廷臣之焦勞，不可勝言矣。那虜酋卻又是逞螳臂犯車輪，直又思犯闕，這震驚又自不小了。

　　毛將軍奏疏，謂關寧可守不可戰，予謂並東江皆守局，覆巢破虜固虛願，而五年滅賊亦空言。乃並擁牽制之師，不得探虜之入邊，而截之，何其疏乎！倘非皇主之礪精國事，不知如何矣，則今日屠城殺將，勤聖主之宵衣，震數世之陵寢，致在廷之竭蹷，必有任其罪者。



　　（一奴櫱耳，猶如結親為入犯之地，乃中國必欲除其牽制之人，殊為不解。）

