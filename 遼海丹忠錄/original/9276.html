<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>遼海丹忠錄 - 第三十八回　雙島屠忠有恨　東江牽制無人</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　雙島屠忠有恨　東江牽制無人</font></h4>
			　　敵未亡兮弓已藏，令人揮淚吁蒼蒼。驅除未竟英雄志，萋菲猶污烈士腸。<br />
　　驅除未竟英雄志，變生繞柱駭秦王。素車白馬東溟上，一派雄心未易降。<br />
　　人生自古誰無死，宛轉牀蓐，痛楚不勝，又是一干女哭兒啼，擾亂方寸，倒不如一刀兩斷，何等爽快，何等決絕！但這個死於陣上，是一刀一槍事業，也畢竟砍得他幾人；縱不然為他拿去，痛罵他一番，斷頭刎頸，卻也轟烈。惱是死於忌者之手，孤忠不顯，卻負惡名，這便是海潮雷動，猶作不平之鳴；急浪花飛，尚灑孤臣之泣。啜其泣矣，嗟何及矣，欲起其人於九原，支半壁之天下，而其人已矣，骨已朽矣，不亦深可痛哉！<br />
　　毛帥心知為國，絕沒個猜嫌顧慮肚腸，一聞督師奉旨會議，就駕著船直至寧遠。不料督師已自五月十二日起身，二十三日龍武後營都司金鼎卿帶領兵馬迎接。督師著船中相見，傍坐，賜了酒飯。二十四日，將來迎接東江兵，都每人賞人米二斗。二十五日，北汛口開船，出大王山，雙中島住了一日。二十七日，登州游擊尹繼何帶水兵來迎接。二十八日，從鬆木島、大小黑山、蛇島、蝦蟆島，復宿雙島旅順游擊毛承義來迎接。二十九日，毛帥自寧遠才到。初一日，兩下相見，交拜了，毛帥送下馬飯，督師就留在船中同飯了，毛帥謙遜，坐在側，飯後辭出。督師也隨來拜望，兩個坐了，督師道：「如今遼東海外，只本部院與貴鎮二人，務須同心共濟，以結此局。本部院不避艱險到此，要與貴鎮商略一個進取之計，國家大事，在此一舉。」毛帥道：「文龍在海外八年，也建有功績，苦乏器械馬匹，不得遂滅奴之志。若得推心應付，自當竭力，以收滅奴之功。」毛帥辭別回船。傍晚，毛帥設帳房在崖上，大陳水陸，款待督師，督師也欣然相接，始初還坐席隔遠，到後邊督師叫移桌相近，督師又開懷暢飲，附耳細談，極其歡洽，到二更各回了帳房。<br />
　　歡情浹洽醉顏酡，笑裡吳鉤幾次磨。自是將軍疏知略，行看刷翅入置羅。<br />
　　初二日，兩人又相見，督師將毛帥夷丁人各賞他銀一兩，米一石，布一匹，把小惠收拾他人心。兩個吃酒到三更。初三，兩個都是便服，在島中閒兜，也吃酒至晚。莫說毛帥自家沒了忌嫌，連帳下人也說他兩個相好得極，也不來顧他了。總是毛帥雖有機略，卻終是武人，見督師一來，也無大經緯，不過看視海島與犒賞士卒，一番區畫東江，不過是分他部下為四協，毛帥居中運掉，這叫營制，毛帥也不知他暗中心，也無不依從。酒後，毛帥自回，督師卻喚副將汪翥、汪敘兩個進去，密語到一更才出來。初四日，又大賞東江將士，晚間又喚王旗鼓、傅旗鼓、王副將、謝參將進去相見。初五日，督師傳令，著王旗鼓、傅旗鼓將帶來銀十萬，交與東江將士，把他將士調開了。叫王副將、謝參將率兵登岸擺圍比箭，適毛帥進來，請問回寧遠日期，督師道：「只在明日。」就留毛帥同看射箭。督師又道：「明日行急，不能面謝了。國家海外重寄，全仗貴鎮，本部院合有一拜！」拜罷，督師邀毛帥帳房中飲酒，叫各營兵分到四面擺圍去。王副將、謝參將已受了密計，把兵一擺，早將毛帥隨來將官家丁截出了圍外了。<br />
　　督師一看，旁邊不大有毛帥的人，這邊兩個都司趙不忮、何鱗圖，一個旗鼓官張國柄，緊緊帶有督師家丁，站在帳前。督師又叫張國柄送酒與毛帥，張國柄就站在毛帥席邊。督師卻假帶著酒道：「本部院節制四鎮，清嚴海禁，實恐天津登萊受心腹之患。今設立一個東江餉司，錢糧由寧遠達東江亦便。昨與貴鎮相商，怎必欲解銀自往登萊買糴？」毛帥道：「本鎮誠恐路迂，接濟不時，且更勞民，故不若登萊為便。」督師道：「本部院欲分旅順東西節制，這卻未為不可。」毛帥道：「節制一分東西，不無推諉，總之同心合力，何難佐督師奏五年之功。」督師道：「難道我區處都不是的！」毛帥道：「文龍亦不敢堅執己意，只圖為國計便利耳。」督師道：「難道我不為國！你冒功冒餉，說謊欺君，我不處你，你敢來抗我麼？」毛帥道：「督師若以我為冒功，寧遠數戰，何不也殺取幾個韃子獻功？若說冒餉，昨日督師安慰東江將官道：『寧前官有許多俸，兵有許多糧，尚不足飽。』各將士海外勞苦，只得米一斛，還要養家，是東江常苦不足，還有得冒？也並無甚說謊欺君。」督師道：「還敢強辯，我就把上方劍斬取你的頭！」毛帥也只道他使酒，全不在意，又道：「我有功無罪。」只見督師把張國柄一看，張國柄靴中取出刀來，便把毛帥辟頭一刀，毛帥道：「你不奉旨，敢害我！」側邊趙不忮、何鱗圖轉過來，搠上兩刀，早已氣絕。時年五十三歲。毛帥手下親丁有八九名，跑過來救應，帳前趙都司帶有百餘人，都一齊動手殺訖。<br />
　　八載艱辛固海東，神謀所向著奇功。旗騫夜月強胡縛，馬蹴春冰醜虜空。<br />
　　百萬黔黎歌德盛，千群鐵騎泣恩隆。可堪功大還招忌。血灑平原野草中。又<br />
　　櫛沐辟荒墟，遺民樂有居。忍饑朝扼吭，披月夜乘虛。<br />
　　下士歌吳起，含冤泣伍胥。九原難再作，憂國一欷覷。<br />
　　督師叫張國柄傳令，道：「奉聖旨，毛文龍冒功冒餉，跋扈不臣，罪在不赦，已經部院以賜劍斬首。其餘將士，不戮一人，不得訛言取罪。」其時擺圍將士，聞了一驚，東江兵士洶洶的憤怒，當不得現在的兵士，只一千八百名，督師預吩咐汪副將、謝副將等，整肅兵有萬許，又都作準備，弓上弦，刀出鞘，把督師帳房環得鐵桶一般，游擊尹繼何又已奉令，備有座船二十隻，在島下以備緩急，東江兵士也無可奈何，強的把器械來撇去，喧嚷道：「似這樣大功，怎將來屈害了！」弱的也流淚道：「毛爺這樣一個好人，赤心為國，不得令終！」有幾個將官，真道是奉旨，又怕督師兵威，也只歎功高見忌，無罪遭誅罷了。督師又吩咐：原以東江兵分四協，一協用副總兵毛承祿，一協用旗鼓徐敷奏，一協用降將游擊劉興祚，一協用副將陳繼盛分領。東江事務，著陳繼盛暫管，俟各協中有立功的，即將毛帥所掌印題授。東江兵士一千八百名，各賞銀三兩，其餘在島兵，即將所帶銀十萬兩，分四協給賞，也各三兩。其毛姓家丁，聽其複姓，不必憂疑。分差各官，前往安撫各島軍民。又吩咐毛帥屍首，著他親人自備上好棺木收斂。<br />
　　督師自赴寧遠，先具一個本，是恭報島帥逆形昭著，機不容失，便宜正法，謹席藁待罪仰聽聖裁事，疏陳他專恣不受經撫節制，欺君章疏，大逆不道，侵盜糧餉，開市私通外夷，褻越名器，劫掠商人，好色誨淫，草菅民命，不恤遼民，交結近侍，鐵山詭敗為功，坐視養寇，共十二罪。<br />
　　奉聖旨：「毛文龍懸居海上，糜餉冒功，朝命頻違，節制不受，近復握兵進登，索餉要挾，跋扈叵測，且通夷有跡，犄角無資，掣肘並礙。卿當同志協圖，聲罪正法。事關封疆安危，閫外原不中制，不必引罪。一切處置事宜，遵照敕諭，仍聽相機行。」<br />
　　又一本島帥伏法事，奉聖旨：「區畫東江善後事宜，俱見妥確。島兵數既無多，應否置帥，著即與議復。毛姓兵丁，悉聽歸宗，有才可用的，依舊委用。餘俱遵諭行。」蓋市虎成於三人，毛帥連遭彈射，又經督師一面之詞，且為已破之甑，聖上亦只如此。若使縛送闕下，薏苡之謗可明。即不然，猶得如今日馬世龍、楊國棟，出囹圄之中，為國滅賊，當必有可觀。而或又曰，雙島鄰東江，亟東之可絕眾望，不更生變。夫既可殺，獨不可擒乎，又不然矣。<br />
<br />
　　（自宋有不殺岳飛和不成之論，今日亦多謂毛帥之殺，督師中虜間，殺以快虜，且速款之成。吁，督師亦有人心者，如是愚而忍乎！但廷臣曾有雲，雙島非雲夢之游，而跡已鄰於偽游，崇煥無救趙之舉，而椎先加於晉鄙，不無疑於輕躁。又廷臣雲，文龍未死，無牽制之實，有其名，今恐我未前而奴先來，人將議其後矣。文龍未死，無制奴之功，有其任，今恐我前呼而奴無後應，人將議其後矣。今其事不且如左卷，何能免議也哉！）<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>