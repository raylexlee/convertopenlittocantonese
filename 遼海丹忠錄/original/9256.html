<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>遼海丹忠錄 - 第十八回　大孝克伸母節　孤忠上格天心</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十八回</br>　　大孝克伸母節　孤忠上格天心</font></h4>
			　　泉飛疏勒甘如冽，堅冰又結滹沱水。忱可格神明，鑒天心，暗中相庇。的的傳青史。<br />
　　忠貞真與前賢比，鴟夷何惜沉波底。急浪脫重圍，趁洪濤，飄然逝矣。今古堪同美。《落燈風》<br />
　　一點精枕，金石可開。故古來忠孝節義，沒個泯泯不伸，沒個感格不動的。若是一個節婦，果然飲冰含苦，守夫成子，一段堅貞之操，豈不能動聖主？一個孝親的，能矢心為國，建立功勛，豈不能顯親揚名？至於忠臣捐軀報主，那怕履險蹈危。不知冥冥之中，天每常佑之。如我朝廣德知縣王叔英，為民祈雨，積柴自焚，火發雨至。曹國公李文忠，征胡乏水，向天呼祝，馬蹄所跑，甘泉隨出。見之史冊，豈是虛言？卻不意有一時類聚的。毛將軍因陳忠報捷，已經具題，因是閒中念及我這立功異域之身，從何得來，父親早喪，若非母親苦守，如何成立。今母親已歿，生不能養，死又不能發揚母親的貞節，亦無以伸人子之情。具呈經略王司馬，大略：<br />
　　職原係山西平陽人也，寄居浙江杭州。年九歲，父監士毛偉棄世。母沈氏，年二十六歲即守制，家事寥落，職伶仃孤苦，無以為生，幸母舅今順天府尹沈光祚養育成長。職念母老家貧，因游邊塞祿仕，以斬俘西虜功，升萬戶，旋蒙楊經略加銜都司。母年六十有二矣，抱病在杭，曆書召職，私情烏鳥，罔極私衷，南望涕泣，腸為百斷，陳情院道，不俞給假。此時職亦念忠孝不能兩全，國家正當多事，不即南歸，而母因念子，輾轉牀席，已成終天之恨矣。雖比臯魚之痛，竟同吳越之仇，此職所以呼天望雲，而每不禁涕淚也。然在遼建言上院，亦未蒙下擇芻蕘，遂致遼、廣連陷。職每念臣子當以身許國，故沙場掩骨，為將之榮。但慮一旦裹革，則職之為臣盡忠，廟堂必為職顯揚，而職不及為母氏陳其苦節，則為子盡孝之道，職實有虧，而職母冰霜之節操，是以子不孝，蔽其善矣。<br />
　　今當聖明以孝治天下，以節義風天下，如職母者，應在旌節建坊，以彰風化。而本部院鼓舞將吏之法，必能達其萬分填結之心事，以得其寸心感奮之死力。職非真駿，亦怒蛙也，願居鼓舞之中，敢求心事之達。且職有戰無援，自身一死報國，職死而誰為職母鳴節乎？即職弱弟毛季龍肄業錢塘庠學，亦安得如職存日，有本院鼓舞將吏，憐職之海外孤危，為職題請旌節乎！庶職生彌奮銜結之心，誓當與賊不共戴天，即或從事疆圉，而忠孝無虧，得含笑見母氏於地下矣。伏乞照詳，請建坊旌節施行。<br />
　　隨經經略王司馬奏聞道：「看得毛文龍之母沈氏，青年守節，臣宦浙多年，業聞其概。文龍剔歷邊疆，伊母依閭屢盼。天涯游子，念華髮之垂堂；海外孤臣，感白雲之在牖。幽貞成其素志，咸彰伊母之賢；淑德本自名門，玉成厥嗣乎武。文龍為國忘家，為君忘親，當體必至之情，而朝廷教臣以忠，教子以孝，須為錫類之典，即其立功名於異域，亦宜標懿哲於所生，旌表之恩，似應覃及。」具題，准旌表建坊。至此，真是子無母無以宣威海甸，母無子無以闡發幽光，可云生死兩無餘恨了。<br />
　　四十餘年稱未忘，捋荼贏得鬢成蒼。羽成溟海飛三鳳，翎殺深閨泣獨凰。<br />
　　此島夢迷驚剩枕，武林雲斷濕征裳。丹書特為光泉壤，絕塞王陵氣更揚。<br />
　　毛將軍感國厚恩，急圖自效，招撫遼民，設防搗巢，不遺餘力。因流民眾多，不能容納，又在皮島東南辟出一個雲從島。又在皮島相對一座鐵山，看他山勢險峻，水泉不絕，可以屯駐。因係陸路，奴酋可以渡鴨綠入犯，特設重關，關外挑壕築牆，裡邊通商設市。又在奴酋可以入犯之外，龍川堡、彌串堡、趨林畔、車輦至義州一百八十里，都發兵與高麗協守。就是高麗與奴酋交界沿江一帶，水口城、甘州、渥江、青石、狐嶺，朔州、昌城、昌州、畢潭、別東、黑狐裡、小狐裡、關平、矮鬼、麗山、臥龍突、滿浦、乾階各地方，逆奴都可侵犯，內昌城過江，是奴酋雲頭裡，亮馬佃地方，滿浦渡烏龍江，都可通奴酋老寨，也是我兵搗巢之路，都發兵協守。鴨綠入海之處，又有一塊地，名于家莊，與鎮江相近，並無山林，都是平衍之地，盡行開墾，以逼鎮江。經略並無寧日。<br />
　　一日，已是十二月隆冬，忽然撥夜丁武探報，奴酋整點兵馬，待要乘凍渡三岔河犯關。毛將軍聽了，即差參將易承惠往昌城，游擊王甫往于家莊，游擊王承鸞往水口城，自己駕船七十二隻，前往鎮江、湯站。各船出了水關，向北進發。<br />
　　此時隆冬，西風陡發，海闊風高：<br />
　　一會裡揚沙拔木，半刻間鼓浪掀波。蓬蓬勃勃，聽不出戰鼓之聲；忽忽飄飄，擾亂卻旌旗之影。錨無功，舵無力，把不住萬斛之舟；檣欲折，桅欲欹，枉用盡千鈞之力。一似游楊柳絮滿空飛，飄泊桃花隨處落。<br />
　　後離了皮島，前又巴不著獐子等各島，近了晚，風越大，可憐七十餘只船，打得星飛雨散，也有折桅翻的，也有斷舵覆的，也有觸礁沉的，也有撞冰碎的，也有打到各島的，撞到登萊天津地方的，飄到朝鮮遠至日本的。毛將軍船也泛泛似孤萍一般，沒處棲泊，身邊並無一隻船來救援。漂泊了一晝夜，滿船驚恐，怕打近虜地，孤軍被他掩襲，早一潮拍在一個淺洋處所，進又進不得，退又退不得，要差人去取救，又無別船。正是驚憂之際，大風又打上許多大冰凌來，把船又割損，水向船內直滾，雖是水手勉強把灰麻抵塞，如何出得大洋！毛將軍見了，叫取香來，向天祝道：「若使天不祚我大明，使恢復遼左，或文龍非真心為國，就喪鼋鼍腹中；若我大明當興，文龍終為國出力，幸天神保佑，脫我危險。」祝罷，只見異香滿空，隱隱雲中似有人形，此時潮已過了，忽然又蹴起潮來。<br />
　　動地起洪濤，舟輕似一毛。西江誰掬挽，涸轍免呼號。<br />
　　趁著水勢，把舵向南直指。一湧而去，微茫之中，早見一島嶼，合船歡呼，卻正是皮島。又潮落不能抵岸，船又復漏了，部下軍士楊二忙解衣背毛將軍上崖，眾人都涉水後隨。島中又撥船出接時，向來船已是沉了。<br />
　　毛將軍到府，各將都來候問，毛將軍但以風阻，不得入賊巢為恨。喜得不上兩三日，各路回報：昌城一路，斬首十二級；于家莊一路，斬首二十一級；水口城一路，斬首十七級，俱奪有馬匹器械。時奴酋與八五子正在河東整點兵馬，聞各寨傳梆報警，盡奔回老寨。各路兵少，不便搗巢，都已渡江回守，特來報功。毛將軍道：「奴酋若奔老寨，則關上可以無虞了。」各各賞了。思念自己臨危不死，雖曰天子之靈，也是諸神之力，上疏道波臣效順事，請建天妃廟於廟島，娘娘廟於鼍磯島，龍王廟王皇城島，山神廟於皮島，都動支自欽給銀兩，廟貌一新。使不是毛將軍精忱足以感明神，宋朝張世杰何嘗不呼天禱祝，而卒不免舟覆葬於海中，使宋祚竟滅。<br />
<br />
　　（一門大節，俱足上達聖明，感天地，真亦武林盛事也。非三潮而毛鎮又免矣，猶不忘牽制，是不以險阻退心。）<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>