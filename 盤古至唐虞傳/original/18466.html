<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>盤古至唐虞傳 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　孟子言：天下之生，一治一亂，遂以堯、舜至紂為一節，語之。中間羿、桀等，但以「代作」兩字隱之，所謂括言也，指其大而已。今細求之，則夏代四百五十八年中，治亂各三。禹、啟，治也，太康即亂矣；仲康力維乎治也，後相屍焉，有窮則改物矣，是為宇宙中篡弒之始，不可謂之非大亂也；少康之興，遂又為中興之始，治也；由杼、槐而下漸至於微，一桀決裂為之，大亂成，不可復矣。譬則病者，元氣未盡，雖既危矣，緩調之猶可復興。興之後緩散之，則氣日盡於內，急吐之、竭之，立亡耳。故夏之世，從前觀之，急絕則緩起，亦如新林之木，斧之而復生也。從後觀之，緩失則急亡，又如老朽之柯，梃之而自折也。然使仲康如相，則王已久亡；如桀，則商已久滅矣；乃能強自振惕，猶終其身。則夫使桀而如仲康，又安在不可永其年、壽其國乎？況其臣無寒浞之凶，有湯武之聖哉！故謂天命，盡人為之可也。此篇蓋補孟子所括言「代作」兩字之解，為千古治亂法戒之先。粗而語之，村市之談；精而求之，聖賢之學也。孟夫子如復起乎，其非我哉？<br />
　　天悠悠，水悠悠，今古遺事好探求，請君一寓眸。<br />
　　蘆花秋，蓼花秋，渾沌於今總一丘，戰爭空圖謀。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>