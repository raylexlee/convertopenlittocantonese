<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>盤古至唐虞傳 - 　神農黃帝氏立極　風後八陣困蚩尤</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>神農黃帝氏立極　風後八陣困蚩尤</font></h4>
			　　話說伏羲氏沒，黃帝神農氏作。當時有少典君，娶有嶠氏之女，名安登。安登生二子，長子名有年，感神龍之異而後誕育於姜水之上。生得牛首而人身，遂以姜為姓。後在烈山上起立根基，號烈山氏。初創國於伊，繼又國於耆，合兩國稱之，號伊耆氏。以火德王，都於陳，今之開封府陳州即其地。次遷都於山東兗州府曲阜縣，古時百姓，只滿山野摘草術果品充飢，與搏禽獸之肉以食，全不曉耕稼之事。神農氏相天有四時之氣，百物皆春生夏長，秋實冬落；相地有高有下，有原有隰，當春令看那高下原隰、宜植百穀處，教民耕稼。土堅不能播種，教民削尖那術，作耜以起土。又屈木為耜柄以為耒，民始知樹藝五穀，而農事始興。世號為神農氏，出令教民曰：「民為邦本，食為民天。一人不耕，天下有受其飢者矣；一女不織，天下有受其寒者矣。你為丈夫的，必親自去耕作田上；你為妻子的，必親自去蠶桑紡績，才有得吃，有得穿著。」百姓聽他命令，各重生業，自食其力。神農氏見民務農事，重生業，時亦風調雨順，到十二月作蠟祭，蠟索之意，言合聚萬物而索享之，以歲報成功。祭後以赤鞭鞭草木，曰：「鞭之使萌動也。」<br />
　　見百姓多有疾病的，不能飲食，思：五穀本養人，如何到病時便飲食少進？我知道了，五穀中和之性，人到受了風寒暑濕之病則失和，所以不愛飲食，是必有除風去寒等藥，以調理五臟的百草，皆天地所出，而寒涼不同。乃日嘗百草，察那草木寒溫平熱之性。神農未嘗藥前，有十二種毒藥，毒神商量道：「明日神農氏來嘗百草，自然辯出我們毒性，世上便曉得我們名頭了。不如大家集作一伙，一日裡使諸毒並作，他便不能自治，豈不為妙？」商量已定，神農氏果然嘗百草。一日遇十二毒神，腸翻腹痛，而皆得服解毒草木之藥力化之，遂作方書，某毒用某藥解，某病用某藥療。百姓有疾者服之，莫不立效，而民知醫者眾矣。那十二毒神，知他著方書，把他毒性毒名，都疏明出來，商量道：「我和你諸人，卻作惡不得了，不如躲在深山中藏身。」所以毒藥多生在深山裡。復察水泉有甘有苦，甘的清而無毒，苦的混而有害。教民遇苦水則避而不食，甘泉乃可就而飲。由是民得安居，自食耕作之力。有病的服藥調治，病者得生，無夭折而死之患。天下大悅，乃列廛於國中以與民居住，教他日中為市。凡天下貨物有的皆攜來市中，排列肆上，有的換無的，無的易有的，民各得滿願而散。<br />
　　時有火為瑞，遂以火紀官：春官為大火；夏官為鶉火；秋官為西火；冬官為北火；中官為中火。獨有諸侯夙沙氏叛不服神農氏命令，臣箕文諫夙沙氏不可叛逆，道：「神農皇帝為天子，猶然自食其力，製藥以救民，此是聖君，豈是無德者比？若是叛逆，自取罪戾。」夙沙大怒，將箕文殺死。百官皆來奏神農氏，奏曰：「夙沙無道，不但叛當誅，又妄殺諫臣，願請討之。」神農氏全不以為意，道：「這實我為上不德，致彼叛逆。我惟益修德而已。」於是，夙沙之民見神農氏修德行仁，怨其君之暴虐叛亂，遂相謀攻之曰：「神農氏益修厥德，而我君愈肆殘刻，豈可助惡而叛仁？」於是人人攘臂忿怒，聚集成群，不數日而滿數萬眾，爭先往攻夙沙氏。夙沙氏見民叛己，率兵來御，其兵無有至者，遂為眾百姓所殺。夙沙氏之民，相率來歸神農氏，自是萬國九州，聞神農氏有德，南至交趾安南國；北至幽都順天府；東至陽谷，西至三危，盡皆歸服。在位一百四十年，崩於長沙之茶陵縣，是為炎帝。<br />
　　傳八世至榆罔。榆罔歸於空桑，他治天下，性急迫，每一令出，便急急要人聽從，也不管行得行不得。每與眾諸侯共行政事，輒挺他機智，務要明捷過人，不管事成得成不得。自誇他手段，任意胡為。諸侯見他恁的無道，各有叛心。其臣名蚩尤者，姓姜也，是炎帝之裔，性好兵，謂眾諸侯曰：「榆罔德小足為人上，我們智力，豈在渠下？何必尊彼為君？」眾諸侯皆唯唯而散。於是蚩尤作亂，教眾兵造作力戰大弩，演武於荒野之外。你看他教民：<br />
　　頭戴竹兜鍪，身披犀皮革。刀名昆吾雷電神，劍號純鉤雪霜白。手弩稱擗張，射時能窮五枝鼫；<br />
　　大弩可穿楊，發處應將百步厄。戈來鉞相臨，劍來戟相格，幾多壯健若佽飛，幾多桀黠如吼噴。<br />
　　投石中肌膚，流矢透心膈。<br />
　　蚩尤見己名下這些軍校，恁的強勇，不勝歡喜。今朝侵犯東路諸侯，明日暗襲西向眾國。各路諸侯見兇暴，皆拱手遜讓，不敢與他爭戰，蚩尤見他威勢，為諸侯所怕，日益荒縱無度。炎帝榆罔控制不得，只得封他居少顥，以臨四方。蚩尤一發放肆起來，道：「炎帝也是怕我的，所以封我居少顥，臨西方諸侯。不如把炎帝弒了登帝座，便服得天下人，豈不為美？」於是出洋水，登九淖，到空桑地方，率兵攻炎帝榆罔。榆罔自料敵蚩尤不過，他便悄悄地遷都於涿鹿，把空桑讓與蚩尤。<br />
　　當時有一諸侯，姓公孫，名軒轅。他是有隰國君之子，其國今河南新定府是也。母親名寶附，一夕至郊野，見大電繞北斗樞星，感而身懷有孕，至二十四月，而生軒轅氏於軒轅之丘，因名軒轅，即今開封府新鄭縣境上。軒轅生得日角龍顏，有景星慶雲之象，弱而能占，幼而徇齊，言聖德幼而疾速也，長而敦敏，成人而聰明，長於姬水，故又以姬為姓。軒轅習用干戈，凡諸侯有不來享的，則率師徵討，所以諸侯咸來賓從。他見蚩尤口肆其惡，乃徵各路諸侯兵眾，來伐蚩尤。時蚩尤兵屯涿鹿，與軒轅軍對陣於涿鹿之野。蚩尤見軒轅與諸侯兵眾，呵呵大笑。你看他：<br />
　　披髮裸身，步罡縱橫行法術。仗劍指揮，拂袖四處愁雲密。濃叆叇，復叆叇，漸然昏山障紅日。<br />
　　勢蔥蔥，即蒙蒙，陡起墨靈驚舞鷸。嚌嚌嘈嘈，千軍萬馬皆戰慄。艾艾期期，匹馬單騎難奔逸。<br />
　　白晝倏忽如午夜，師眾隊亂盡相失。<br />
　　蚩尤作起大霧，請風伯雨師，縱大風雨。各路諸侯兵眾，風霧卷來，對面不能相識，征衣俱濕透了。軒轅見他施法術。難以進兵，率諸侯急收回兵眾。蚩尤滿心歡喜，收轉大霧，回營去了。<br />
　　軒轅心中不樂，是夜夢一陣大風，把天下塵垢盡行吹去。又夢一人，手執千鈞弩，驅羊萬群。軒轅得了這夢，醒來想了一會，歎曰：「風為號令，執政者也，垢去後在也，天下豈有姓風名後的人？」又思：千鈞之弩，異力者也。驅羊數萬群，能牧民為善者也。天下豈有姓力名牧的人？於是各處令人依二占之名，去四方訪問。<br />
　　當時風後隱於海隅，他有經天緯地的手段，有鬼神不測的機關。時正在海隅平沙路上，行吟道：<br />
　　世人不幸遇蚩尤，兵將勞苦榆罔憂。<br />
　　雖有救民神聖出，握機不施怎虔劉。<br />
　　那幾個訪風後的人，也在路上行走，聞得這幾句說話，一個道：「看這口詞，莫非便是風後也？莫非便是力牧也？」一個答道：「試進前問問。」一人走向前道：「請問高人，這裡有個大名風後的，高人可也曉得麼？」風後道：「你問他做甚麼？」訪者道：「我主有夢兆，說有賢智叫這名，遣我們來請他為相。」風後道：「在下便是。」這幾個納頭下拜，問道：「還有一個名頭喚力牧的，想高人一定曉得。」風後道：「大眾不說起，我也要邀他同出，以事聖君。這力牧是我一個好伴當，他住在大澤，離此有二三十里之地。」眾人聞得，大喜，催促風後收拾，往尋力牧。風後到家，打疊天書，吩咐家人同眾來尋力牧。<br />
　　不半日，到了大澤地面。大澤上只三五人家。力牧住的，是一所茅房。風後到他茅房邊，將那草編的門敲上幾聲，裡面走出一個蒼頭，口裡唱道：<br />
　　雨不施兮雲不歸，鼎必薦兮鉉乃逸。<br />
　　風後顧眾人道：「這蒼頭口氣何如？」眾人俱道：「有志大英雄吻也。」蒼頭見風後唱禮道：「原來大人至此，請進請進。」風後和眾人進茅房廳上坐了，但見裡面力牧曳履而出，生得方面圓睛，熊腰虎項，和風後施了禮，次及大眾，禮畢，問風後所從來。風後告以軒轅伐蚩尤，因夢占來訪之事，陳了一遍。力牧道：「我仰觀天文，蚩尤合該沒了。」於是留風後與大眾茅房歇息。次日，吩咐家務，隨同風後來見軒轅氏。<br />
　　不數日，來到有熊國。軒轅聞說果有此二人，即忙延見。風後進握機八門陣法；力牧語以坐作進退之方略。軒轅大悅，遂以風後為相，力牧為將，因著占夢經十一卷。次日進兵，風後於涿鹿之野，率兵將排下陣米。你看他那陣，排得古古怪怪，變變化化。怎見得：<br />
　　八門變化本天設，千古秘密今漏泄。<br />
　　不是握機奇上奇，刀頭難取蚩尤血。<br />
　　但見那握機陣：<br />
　　天衝八隊，天前衝八隊，天後衝十六隊。風二十四隊。地軸十二隊，地前衝十二隊，地後衝十六隊。<br />
　　雲四隊，內游軍，右噓疊天陣地陣，風陣雲陣。虎翌蟠蛇，飛龍鳥翔之四陣，游軍無常，右實疊，<br />
　　天有衝，地有軸，前後有衝，風附於天，雲附於地，總為八陣。餘奇為握奇，皆逐天文氣候，<br />
　　山川向背利害。隨時而行，以正合，以奇勝。<br />
　　風後將握機陣勢排完，請軒轅及各路諸侯出看，軒轅氏本天縱聰明，一目了然，謂各路諸侯曰：「此陣如此如彼，變化莫測，是必擒蚩尤無疑矣。」眾諸侯道：「果是神奇，從來未有。」於是喚三軍鼓兵前進。<br />
　　那蚩尤聞軒轅請得甚麼人來，排下個甚麼陣法，又呵呵大笑，整兵來敵，亦作起大霧，又請風伯雨師，縱大風雨。軒轅已預請天女名魃者至，風雨遂止。又造有指南車示眾軍，以知東西南北四方，軍士不會被大霧所迷，蚩尤軍見有五色雲氣，在帝頭上，煙霧難近，皆大驚。蚩尤見軒轅軍不昏迷。黃帝頭上，又有五色雲蓋，風雨不作，大怒，率兵衝入握機八門陣來。風後將旌旗四麾，把陣勢變動。你看他：<br />
　　天地前衝為虎翌，風為蟠蛇來圍繞，天地後衝作飛龍。云為鳥翔來突擊。<br />
　　天地風雲四為正，龍虎鳥蛇四為奇。游軍從便以破敵，聽音望麾而出之。<br />
　　將那蚩尤團團轉轉，困在陣中。蚩尤左衝右突，殺來殺去，再莫想出得這個陣來，暴燥向中間亂突，遇著一隊游軍，大將應龍向前擋住，蚩尤與應龍戰不半晌，覺有龍蛇鳥類，向前助陣一般，眼花腦亂，大叫一聲，掀下馬來，被應龍游軍向前捉了。軒轅見擒了蚩尤，收了軍馬，將蚩尤械於中冀宋山戮之，稱其地日絕轡之野。只見殺蚩尤時，頸血一帶，沖天而起，飛向解州地方一大池內，其池周旋有八十里寬，蚩尤之血落在其中，便將池水化而成鹵。自後到六月炎熱時候，池上結成鹽版，今解州鹽池是也。這州因蚩尤故名解，言屍解蚩尤也。其械蚩尤之桎梏，脫棄宋山之上，其械化而為楓樹。於是諸侯咸歸軒轅氏，代神農為天子，是為黃帝。又教虎豹熊羆四將，與炎帝戰於蒲反之野，勝之，降封炎帝榆罔於洛，神農氏遂亡。<br />
　　千古陣從風後辟，蛇蟠虎翌奇難敵。<br />
　　忽然妖霧不迷離，涿鹿於茲金鼓寂。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>