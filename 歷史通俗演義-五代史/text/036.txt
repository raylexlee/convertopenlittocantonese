
			　　卻說遼兵環逼晉營，氣燄甚盛，晉營中勢孤援絕，糧食且盡。杜威計無所施，惟有降遼一策，或尚得保全性命。當與李守貞、宋彥筠等商議，眾皆無言。獨皇甫遇進言道：「朝廷以公為貴戚，委付重任，今兵未戰敗，遽欲靦顏降虜，敢問公如何得對朝廷！」遇後來為晉殉難，故特別提出。威答道：「時勢如此，不能不委曲求全！」遇憤慨而出。威密遣心腹將士，馳往遼營請降，且求重賞。遼主德光道：「趙延壽威望素淺，未足為中原主子﹔汝果降我，當令汝為帝。」仍是騙局。這語由將士還報，威大喜過望，即令書記官草好降表。越宿召集諸將，出表相示，令他依次署名。諸將雖然駭愕，但多半貪生怕死，依令畫諾，惟皇甫遇未曾與列。威再遣閤門使高勳，齎奉降表，呈入遼營。遼主優詔慰納，遣勳報威，即日受降。

　　威便令軍士出營列陣，軍士踴躍趨出，摩拳擦掌，等待廝殺。俄見威出帳宣諭道：「現已食盡途窮，當與汝等共求生計，看來只有降敵了。」說著，遂命軍士釋甲投戈，軍士驚出意外，禁不住號哭起來，霎時聞聲震原野。威與守貞同時揚言道：「主上失德，信用奸邪，猜忌我軍，我等進退無路，不如投順北朝，別求富貴。」杜威原是喪心，不意守貞亦復如此。

　　語未畢，已有一遼將帶著遼騎，整轡前來，身上穿著赭袍，很是鮮明。看官道是何人？原來就是趙延壽。延壽到了軍前，撫慰士卒，杜威以下，相率迎謁。延壽命隨行遼兵，遞上赭袍，交與杜威。威欣然披服，向北下拜，及起身向眾，居然趾高氣揚，隱隱以中國皇帝自命。廉恥掃地。延壽即引威等往謁遼主。遼主語威道：「汝果立功中國，我當不負前言！」威率眾將舞蹈謝恩。遼主面授威為太傅，李守貞為司徒。

　　威願為前驅，引遼主至恒州城下，招諭守將王周，勸他出降。周即開城迎入，遼主率大軍入城，派兵往襲代州，刺史王暉，亦舉城迎降。遼主復遣通事耿崇美，招降易州。易州刺史郭璘，素具忠忱，每當遼兵過境，必登陴拒守，無懈可擊。遼主德光，嘗恐他邀截歸路，屢有戒心，每過城下，必指城歎息道：「我欲吞並中原，恨為此人所扼，遲早總要除他哩。」至是命崇美往撫易州，易州兵吏，聞風生畏，爭先出降。璘不能禁阻。但痛詈崇美。崇美怒起，拔劍殺璘，應手而倒。

　　不略忠臣。

　　易州歸遼，義武軍節度使李殷，安國軍留後方泰，相繼降遼。遼主命孫方簡為義武節度使，麻答為安國節度使，另派客省副使馬崇祚權知恒州事。遂引兵自邢相南行，杜威率降眾隨從。皇甫遇不欲降遼，偏遼主召他入帳，令先驅入大梁。遇固辭而出，泣謂左右曰：「我位為將相，敗不能死，尚忍倒戈圖主麼！」是夜引從騎數人，行至平棘，顧語從騎道：「我已數日不食了，尚何面目南行！」遂扼吭而死。節尚可取。

　　遼主改命張彥澤先進，用通事傅住兒一譯作富珠哩。為都監，偕彥澤前職大梁。彥澤引兵二千騎，倍道疾馳，星夜渡白馬津，直抵滑州。晉主重貴，始聞杜威敗降，接連收到遼主檄文，乃是由彥澤傳驛遞來，內有納叔母於中宮，亂人倫之大典等語。想是晉臣所為。慌得重貴面色如土，急召馮玉、李崧、李彥韜三人，入內計事。三人面面相覷，最後是李崧開口道：「禁軍統已外出，急切無兵可調，看來只有飛詔河東，令劉知遠發兵入衛呢！」重貴聞言，忙命李崧草詔，遣使西往。

　　過了一宵，天色微明，宮廷內外，競起喧聲。重貴驚醒起牀，出問左右，才知張彥澤領著番騎，已逼城下。嗣又有內侍入報道：「封邱門失守，張彥澤斬關直入，已抵明德門了！」重貴越加慌忙，急令李彥韜搜集禁兵，往阻彥澤。不意彥韜已去，宮中益亂，有兩三處縱起火來。重貴自知難免，攜劍巡宮，驅後妃以下十餘人，將同赴火，親軍將薛超，從後趕上，抱住重貴，乞請緩圖。俄遞入遼主與晉太后書，語頗和平，重貴乃令親卒撲滅煙火，自出上苑中，召入翰林學士范質，含淚與語道：「杜郎背我降遼，太覺相負，從前先帝起太原時，欲擇一子為留守，商諸遼主，遼主曾謂我可當此任，卿今替我草一降表，具述前事，我母子或尚可生活了。」

　　質依言起草，援筆寫就，但見表中列著：

　　　孫男臣重貴言：頃者唐運告終，中原失馭，數窮否極，天缺地傾。先人有田一成，有眾一旅，兵連禍結，力屈勢孤。翁皇帝救患摧剛，興利除害，躬擐甲冑，深入寇場，犯露蒙霜，度雁門之險，馳風擊電，行中冀之誅，黃鉞一麾，天下大定，勢凌宇宙，義感神明﹔功成不居，遂興晉祚，則翁皇帝有大造於石氏也。旋屬天降鞠凶，先君即世。臣遵承遺旨，纂紹前基。諒馘之初，荒迷失次，凡有軍國重事，皆委將相大臣。至於嬗繼宗祧，既非稟命，輕發文字，輒敢抗尊，自啟釁端，果貽赫怒。禍至神惑，運盡天亡，十萬師徒，望風束手，億兆黎庶，延頸歸心。臣負義包羞，貪生忍恥，自貽顛覆，上累祖宗，偷度朝昏，苟存視息。翁皇帝若惠顧疇昔，稍霽雷霆，未賜靈誅，不絕先祀，則百口荷更生之德，一門銜罔報之恩，雖所願焉，非敢望也。臣與太后暨妻馮氏，及舉家戚屬，見於郊野，面縛待罪，所有國寶一面，金印三面，今遺長子陝府節度使延煦，次子曹州節度使延寶，管押進納，並奉表請罪，陳謝以聞。

　　表文草就，呈示重貴。重貴正在瞧著，突有一老婦踉蹌進來，帶哭帶語道：「我曾屢說馮氏兄妹，是靠不住的。汝寵信馮氏，聽他妄行，目今鬧到這個地步，如何保全宗社！如何對得住先人！」重貴轉眼旁顧，進來的不是別人，正是皇太后李氏。當下心煩意亂，也無心行禮，只呆呆的站立一旁，李太后尚欲發言，外面又有人趨入道：「遼兵已入寬仁門，專待太后及皇帝回話！」太后乃顧問重貴道：「汝究竟怎麼樣辦？」重貴答不出一句話兒，只好將降表奉閱，太后約略一瞧，又慟哭起來。

　　范質在旁勸慰道：「臣聞遼主來書，無甚惡意，或因奉表請罪，仍舊還我宗社，亦未可知。」癡呆子語。太后也想不出別法，徐徐答道：「禍及燃眉，也顧不得許多了。他既致書與我，我也只好覆答一表，卿且為我繕草罷。」質乃再草一表。其文云：

　　　晉室皇太后新婦李氏妾言：張彥澤、傅住兒至，伏蒙阿翁皇帝降書安撫。妾伏念先皇帝頃在並汾，適逢屯難，危同纍卵，急若倒懸，智勇俱窮，朝夕不保。皇帝阿翁，發自冀北，親抵河東，跋履山川，逾越險阻，立平巨孽，遂定中原。救石氏之覆亡，立晉朝之社稷。不幸先皇帝厭代，嗣子承祧，不能繼好息民，反且辜恩虧義。兵戈屢動，駟馬難追，戚實自貽，咎將誰執！今穹旻震怒，中外攜離，上將牽羊，六師解甲，妾舉宗負釁，視景偷生。惶惑之中，撫問斯至，明宣恩旨，曲示含容，慰諭丁寧，神爽飛越，豈謂已垂之命，忽蒙更生之恩！省罪責躬，九死未報。今遣孫男延煦、延寶，奉表請罪，陳謝以聞！

　　太后與重貴，把表文略瞧一周，便召入延煦、延寶，令他齎著表文，往謁遼營。相傳延煦、延寶，系是重貴從子，重貴養為己兒，或說由重貴親生，未知孰是。兩人素居內廷，所兼節度使職銜，乃是遙領，並未蒞任。此次入奉主命，只好齎表前去。那遼通事傅住兒，已入朝來宣遼主敕命，重貴無法拒絕，勉強出見。傅住兒令重貴脫去黃袍，改服素衣，下階再拜，聽讀遼敕。重貴顧命要緊，不得已唯言是從，左右皆掩面而泣。滿朝皆婦人，如何守國！

　　待傅住兒讀畢出朝，重貴垂淚入內，特遣內侍往召張彥澤，欲與商量後事。彥澤不肯應召，但使內侍覆報道：「臣無面目見陛下！」重貴還道他懷羞怕責，因此不來。再遣使慰召，彥澤微笑不應，自至侍衛司中，捏稱晉主命令，召開封尹桑維翰入見。維翰應命前來，行至天街，適與李崧相遇，立馬與談。才說了一二語，有軍吏行近維翰馬前，長揖與語道：「請相公赴侍衛司。」維翰料為彥澤所欺，勢難免禍，乃語李崧道：「侍中當國，今日國亡，反令維翰死事，究為何因？」崧懷慚自去。

　　維翰既入侍衛司，望見彥澤堂皇高坐，面色驕倨，不禁憤恨交並，指斥彥澤道：「去年脫公罪戾，使領大鎮，繼授兵權，主上待公不薄，公奈何負恩至此！」彥澤無詞可答，但令置諸別室，派兵看守。

　　一面索捕仇人，稍有嫌隙，無不處死。復縱兵大掠，擄得珍寶，多取為己有。貧民亦乘勢闖入富家，殺人越貨，搶劫至兩晝夜，都城一空。彥澤所居，寶貨山積，自謂有功北朝，日益驕橫，出入騎從，常數百人，前面導著大旗，上書赤心為主四字。道旁士民，免不得笑罵揶揄。隨軍聞聲拿捕，有幾個晦氣的，被他拿至彥澤面前，彥澤不問所犯，但瞋目豎起三指，便將犯人梟首。宣徽使孟承誨，匿避私第，也被彥澤捕至，結果性命。閤門使高勳，外出未歸。彥澤乘醉入高勳家，勳有叔母及弟，出來酬應，片語未合，俱被殺死，陳屍門前。都下咸有戒心，差不多似豺虎入境，寢食不安。

　　先是彥澤嘗為彰義軍節度使，擅殺掌書記張式，甚至決口剖心，截斷四肢。又捕住亡將楊洪，先截手足，然後處斬。河陽節度使王周，曾奏劾彥澤不法二十六條，刑部郎中李濤等，亦交章請誅，彥澤坐貶為龍武將軍。後來御遼有功，因復擢用。上文所載桑維翰語，就指此事。補敘明白。

　　李濤時為中書舍人，私語所親道：「我若逃匿溝瀆，仍不得免，何如親自往見，聽他處置！」遂大膽前往，至彥澤處投刺直入，朗聲呼道：「上疏請殺太尉人李濤，謹來請死！」彥澤欣就接見。且笑語道：「舍人今日，可知懼否？」濤答道：「濤今日懼足下，彷彿足下前日懼濤，向使朝廷早用濤言，何致有今日事！」彥澤益發狂笑，命從吏酌酒與飲。濤取飲立盡，從容自去，旁若無人。彥澤倒也無可如何。

　　未幾令部兵入宮，脅遷重貴家屬至開封府，宮中無不痛哭。重貴與太后李氏，皇后馮氏，得乘肩輿，宮人宦官十餘名，隨後步行。彥澤見重貴等攜有金珠，又使人前語道：「北朝皇帝，就要來京，庫物卻不應取藏哩。」重貴沒法，悉數繳出。彥澤擇取奇玩，餘仍還封庫中，留待遼主。及重貴等已入開封府署，更派控鶴指揮使李筠率兵監守，內外不通。漢奸比外夷更凶，彥澤可見一斑。重貴姑母烏氏公主，以金帛賂守卒，始得入見重貴及太后，相持一慟，訣別而歸，夜自經死。倒還是個烈婦。重貴使取內庫帛數匹，庫吏不肯照給，且厲聲道：「這豈尚是晉主所有麼？」重貴又向李崧求酒，崧語使人道：「非敢愛酒，恐陛下飲酒後，更致憂躁，別生不測，所以不敢奉進。」宗社已失，還要酒帛何用，這是重貴自取其辱。重貴因所求不得，再欲召見李彥韜。待久不至，正在潸然淚下，忽由彥澤差來悍吏，硬索楚國夫人丁氏。丁氏系延煦母，年逾三十，華色不衰，為彥澤所垂涎。重貴稟白太后，不欲使往，太后當然遲疑。怎奈彥澤一再強迫，連太后亦不能阻難，丁氏更身不由主，被他載去。冶容誨淫，想總不能保全名節了！不索馮皇后，還保存重貴體面。是夕彥澤竟殺死桑維翰，用帶加頸，遣報遼主，詭雲維翰自縊身亡。遼主悵然道：「我並不欲殺維翰，奈何自盡！」遂傳命厚恤家屬。晉將高行周、符彥卿，都詣遼營請降。遼主傳入，兩人拜謁帳前，但聽遼主宣言道：「符彥卿！你可記得陽城戰事否？」見三十四回。彥卿答道：「臣當日出戰，但知為晉主效力，不暇他想，今日特來請罪，死生惟命！」你既知有晉主，到此何故變節！遼主解頤笑道：「也好算一個強項士，我赦你前罪罷了！」彥卿拜謝，與高行週一同退出。

　　適延煦、延寶，奉表入帳，並呈上傳國寶等，遼主覽過表文，也不多言，惟接受傳國寶時，卻反覆摩挲，最後問延煦道：「這印可真嗎？」延煦答言是真，遼主沈吟道：「恐怕未必！」遂從案上取過片紙，草草寫了數行，遞給延煦道：「你去交與重貴便了。」二人趨出，即返報重貴。重貴見遼主手書，乃是模模糊糊的漢文。略云：

　　大遼皇帝付與孫石重貴知悉，孫勿憂恐，必使汝有啖飯處。惟所獻傳國寶，未必是真，汝既誠心歸降，速將真印送來！

　　重貴看了前數語，心下略略放寬。及瞧到後數語，又不免焦急起來，便自言自語道：「我家只有此寶，奈何說是假的！」忽又猛然省悟道：「不錯！不錯！」旁顧左右，只有愁容慘澹的妃嬪幾個，沒人可代為書狀。乃援筆自書道：

　　先帝入洛京時，為偽主從珂自焚，傳國舊寶，不知所在，想必與之俱燼。先帝受命，旋制此寶，臣僚備知此事。臣至今日，何敢藏寶勿獻！謹此狀聞。

　　這奏狀著人遞去，才免遼主詰責。嗣聞遼主渡河來京，意欲與太后前往奉迎，先告知張彥澤。彥澤不欲令見遼主，特遣人奏白遼主道：「天無二日，寧有兩天子相見路旁？」遼主依議，不許重貴郊迎，趙延壽等語遼主道：「晉主既已乞降，當使銜璧牽羊，大臣輿櫬，恭迎郊外。」遼主搖首道：「我遣奇兵直取大梁，並非前往受降，何必用這般古禮！惟景延廣前言不遜，很是可恨，應即速捕來！」遂派兵往捕延廣，自引親軍渡河南行。途次傳令晉臣，一切如故，朝廷制度，仍用漢儀。晉臣請備齊法駕，迎接遼主。遼主又覆報道：「我方擐甲督兵，太常儀衛，尚未暇用，盡可不必施行！」

　　及行至封邱，景延廣自來謁見。遼主怒責道：「兩國失歡，皆汝一人所致，汝尚敢來見我麼？十萬橫磨劍，今日何在！」妙甚，趣甚！延廣極口抵賴。遼主召喬榮入證，那延廣尚不肯承認，經喬榮取出一紙，就是當日筆錄，字跡分明。見三十三回。此時證據顯然，百喙難辯。榮復證成延廣罪案十條，每服一事，即授一籌。籌至八數，遼主忿然道：「罪不勝誅，說他做甚！」延廣渾身發抖，伏地請死。由遼主喝令鎖著，押往北庭，延廣夜宿陳橋，俟守兵少懈，扼吭而死。得免刀頭痛苦，還是幸事。

　　時已歲暮，到了除夕這一日，晉廷文武百官，聞遼主翌日到京，夤夜出宿封禪寺。越日為正月元旦，百官在寺內排班，遙辭晉主，改服素衣紗帽，出迎遼主。但見遼兵整隊前來，前步後騎，統是雄糾糾的健兒，聲蹀蹀的壯馬。當中擁著一位遼皇帝，貂帽貂裘，裹著鐵甲，高坐逍遙馬上，英氣逼人。惹得晉臣眼花撩亂，慌忙匍伏道旁，叩頭請罪。遼主見路左有一高阜，縱轡上登，笑盈盈的俯視晉臣，徐令親軍傳諭，叫晉臣一律起身，仍易常服。晉臣三呼萬歲，響徹雲霄。越寫越丑。

　　晉左衛上將軍安叔千，起身出班，趨至高阜前，再行跪下，口作胡語。遼主哂道：「汝就是安沒字麼？汝從前鎮守邢州，已累表通誠，我嘗記著，至今未忘。」叔千聽著，好似小兒得餅，非常喜歡，便磕了幾個響頭，呼躍而退。毫無羞恥。他本喜習夷言，罕識漢文，時人呼為安沒字，所以遼主亦如此相呼。

　　晉臣已皆起立，引導遼主入封邱門。才到門前，晉主重貴，偕太后等一齊出城，來迎遼主。遼主拒不令見，但使往寓封禪寺中，自率大軍逕入。城內百姓，驚呼駭走。遼主上登城樓，遣通事宣諭道：「我亦猶人，汝等百姓，無庸驚慌，此後當使汝等蘇息！我本無意南來，漢人引我至此哩！」百姓聞諭，稍稍安靜。遼主再下樓入明德門，門內就是宮禁，他卻下馬拜揖，然後入宮。令樞密副使劉敏權知開封尹事。到了日暮，遼主仍出屯赤岡。不欲污亂宮闈，夷狄尚知禮義。

　　晉閤門使高勳，上訴遼主，謂張彥澤妄殺家人﹔百姓亦爭投牒疏，詳列彥澤罪狀。遼主命將彥澤系至，宣示百官，問彥澤應否處死？百官統言應斬。遼主道：「彥澤應加死刑，傅住兒亦不為無罪，索性叫他同死罷。」遂令並捕傅住兒，與彥澤鳥邦至北市，派高勳監刑。號炮一響，雙首齊落。彥澤前時所殺士大夫的子孫，俱絰杖來觀，且哭且詈。高勳命將彥澤屍骸，斷腕剖心，祭奠枉死諸人。百姓且破腦取髓，臠肉分食，頃刻即盡。未知延煦母丁氏意中如何？

　　遼主又命將晉主宮眷，盡徙入封禪寺，派兵把守。會連日雨雪，外無供億，重貴等凍餒不堪。李太后使人語寺僧道：「我嘗飯僧至數萬金，今日獨不相念麼？」可為施僧者鑒。僧徒謂虜意難測，不敢進食，太后哭泣不止。重貴復密求守兵，丐得粗糲爛飯，勉強充饑。過了數日，遼主頒下詔敕，廢重貴為負義侯。晉自石敬瑭僭位，只得一傳，共計二主，湊成十一年而亡。小子有詩歎道：

　　大敵當前敢倒戈，皇綱不正叛臣多﹔

　　追原禍始非無自，成也蕭何敗也何！