
			　　卻說樞密使王峻，馬步軍都指揮使王殷，本是郭威心腹，一聞澶州兵變，料知威必南還，自為天子。當即派馬軍指揮使郭崇威，率騎兵七百人，馳赴宋州，陽言往衛劉贇，陰實使圖劉贇。至崇威出發，便與竇貞固等商議，往迎郭威。竇、蘇兩相，本來是庸懦得很，況又手無兵權，怎能與郭威對壘，沒奈何承認下去。可巧郭威有人差到，奉箋李太后，謂由諸軍所迫，班師南歸，軍士一致戴臣，臣始終不忘漢恩，願事漢宗廟，母事太后等語。掩耳盜鈴。峻等即將箋呈入，一介女流，屢經巨變，只有在宮暗泣，一些兒沒有他策。竇貞固、蘇禹珪已與王峻、王殷等，出至七里店，迎接郭威。一俟威到，即在道旁傴僂鳴恭，趨蹌表敬。可恨可歎。威尚下馬相見，共敘寒暄，略談數語，便由竇貞固等，捧呈一篇勸進文，所有朝內百僚，一並署名。威喜形眉宇，形式上很是謙遜，口口聲聲，說是未奉太后誥敕，不敢擅專。貞固等請即入都，威總以未奉誥敕為詞，留駐臯門村。

　　是夕貞固等還朝，報明太后，不知如何脅迫，取了一道誥文，即於次日黎明，齎詣威營，當面宣讀誥文。其詞云：

　　樞密使侍中郭威，以英武之才，兼內外之任，翦除禍亂，弘濟艱難，功業格天，人望冠世。今則軍民愛戴，朝野推崇，宜總萬機，以允群議。可即監國，中外庶事，並取監國處分，特此通告。

　　威拜受誥敕，便稱孤道寡起來，也有一道教令，傳示吏民。略云：

　　寡人出自軍戎，並無德望，因緣際會，叨竊寵靈。數語恰是的確。高祖皇帝甫在經綸，待之心腹，洎登大位，尋付重權。當顧命之時，受忍死之寄，與諸勛舊，輔立嗣君。旋屬三叛連衡，四郊多壘，謬膺朝旨，委以專征，兼守重藩，俾當勁敵，敢不橫身戮力，竭節盡心，冀肅靜於疆埸，用保安於宗社！不謂奸邪構亂，將相連誅，偶脫鋒鋩，克平患難。志安劉氏，順報漢恩，推擇長君以紹丕構，遂奏太后，請立徐州相公，奉迎已在於道途，行李未及於都輦。尋以北面事急，寇騎深侵，遂領師徒，逕往掩襲。行次近鎮，已渡洪河，十二月二十日，將登澶州，軍情忽變，旌旗倒指，喊叫連天，引袂牽襟，迫請為主。環繞而逃避無所，紛紜而逼脅愈堅。頃刻之間，安危不保。事不獲已，須至徇從，於是馬步諸軍，擁至京闕。今奉太后誥旨，以時運艱危，機務難曠，傳令監國，遜避無由，黽勉遵承。夙夜憂愧，所望內外文武百官，共鑒微忱，匡予不逮，則寡人有深幸焉！布教四方，咸使聞知！

　　歲聿雲暮，轉眼新年。郭威仍留駐臯門村，擬俟新歲入都，即位改元，做一個新朝天子。那徐州節度使劉贇，尚未曾得悉，使右都押牙鞏廷美，教練使楊溫，居守徐州。自與馮道等西來，在途儀仗，很是烜赫，差不多似天子出巡，左右皆呼萬歲。贇得意揚揚，昂然前進，到了宋州，入宿府署。翌晨起牀，聞門外有人馬聲，不知是何變故，急忙闔門登樓，憑窗俯矚，見有許多騎士，聲勢汹汹，環集門外。為首的統兵將官，揚鞭仰望，也覺英氣逼人，便驚問道：「來將為誰？如何在此喧嘩！」言未畢，已聽得來將應聲道：「末將是殿前馬軍指揮使郭崇威，目下澶州軍變，朝廷特遣崇威至此，保衛行旌，非有他意！」贇答道：「既如此說，可令騎士暫退，卿且入見！」崇威不答，俯首遲疑。贇乃遣馮道出門，與崇威敘談片刻，崇威才下馬入門，隨道登樓，向贇謁見。贇執崇威手，撫慰數語，繼以泣下。來時何等軒昂，至此如何膽落。崇威道：「澶州雖有變動，郭公仍效忠漢室，盡可勿憂！」崇威並未稱臣，內變可知。贇稍稍放心，彼此又問答數語，崇威即下樓趨出。

　　徐州判官董裔入見道：「崇威此來，看他語言舉止，定有異謀。道路謠傳，統說郭威已經稱帝，陛下尚深入不止，未免少吉多凶！陛下有指揮使張令超護駕，何不召入與商，諭以禍福，令乘夜劫迫崇威，奪他部眾，明日掠取睢陽金帛，北走晉陽，召集大兵，再行東下。想郭威此時，新定京邑，必無暇遣兵追襲，這乃是今日的上策呢！」贇猶豫未決。還應入做皇帝麼？董裔歎息而出。贇夜不安枕，輾轉籌思，才覺裔言有理。至天明宣召令超，那知令超已為崇威所誘，不肯進見，眼見得大事已去了。

　　未幾由馮道入見，奉上一書，乃是郭威寄贇，內言兵變大略，召道先歸安撫，留王度、趙上交奉蹕入朝。贇亦明知是郭威欺人，一時卻不便說破。道竟開口辭行，贇始愀然道：「寡人此來，所恃惟公，公為三十年舊相，老成望重，所以不疑。今崇威奪我衛兵，危在旦夕，問公何以教寡人？」還要自稱寡人。道語帶支吾，但雲待回京後，撫定兵變，再行報命。贇部將賈貞在側，瞋目視道，且舉佩劍示贇，贇搖手道：「休得草率！這事與馮公無涉，勿疑馮公。」實可殺卻，何必放歸。道乘勢辭出，星夜馳回。未幾即有太后誥命，傳到宋州，由郭崇威齎詔示贇，令贇拜受。誥云：

　　　比者樞密使郭威，志安社稷，議立長君，以徐州節度使贇，為高祖近親，立為漢嗣，爰自藩鎮征赴京師。雖誥命尋行，而軍情不附，天道在北，人心靡東，適取改卜之初，俾膺分土之命。贇可降授開府儀同三司，檢校太師上柱國，封湘陰公，食邑三千戶，食實封五百戶。欽哉唯命！

　　贇受誥後，面色如土。郭崇威更絕不容情，立迫贇出就外館，不准逗留府署。董裔、賈貞，代抱不平，硬與崇威理論。崇威竟麾動部眾，拿下二人，立刻梟首。可憐這位湘陰公劉贇，鼻涕眼淚，流作一堆。沒奈何遷居別館，由崇威派兵監守，寸步難移。王度、趙上交，仍奉郭威命令，召還都中。

　　王峻等助威為虐，又遣申州刺史馬鐸，率兵詣許州，監制節度使劉信。信為劉知遠從弟。曾任侍衛馬軍都指揮使，知遠將殂，楊邠等出信鎮許，不准入辭，信號泣而去。承祐嗣位，信任官如舊。及邠等被誅，信大集將佐，開宴慶賀，且與語道：「我還道老天無眼，令我三年不能適意，主上孤立，幾落賊手，今幸天日重開，賊臣授首，樂得與諸公暢飲數杯了！」既而鄴軍入都，承祐被弒，信又惶急無計，食不下咽。尋聞迎立劉贇，即命子往徐州奉迎。誰知一波未平，一波又起，馬鐸竟領兵到來，突然入城。信情急無聊，索性自盡了事。鐸遣人覆命。

　　王峻、王殷等，已為郭威除去二患，便於正月五日，迎威入都，一面脅令李太后下誥，把漢室所有國寶，悉數齎送郭威，威敬謹受誥。誥云：

　　　邃古以來，受命相繼，系不一姓，傳諸百王。莫不人心順之則興，天命去之則廢。昭然事跡，著之典書。予否運所丁，遭家不造，奸邪構亂，朋黨橫行，大臣冤枉以被誅，少主倉猝而及禍，人自作孽，天道寧論！監國威，深念漢恩，切安劉氏，既平亂略，復正頹綱。思固護於基扃，擇繼嗣於宗室。而獄訟盡歸於西伯，謳歌不在於丹朱，六師竭推戴之誠，萬國仰欽明之德。鼎革斯啟，圖箓有歸。予作佳賓，固以為幸。今奉符寶授監國，可即皇帝位。於戲！

　　天祿在躬，神器自至，允集天命，永綏兆民，敬之哉！

　　威受誥後，並接收國寶，便自臯門入大內，被服袞冕，御崇元殿，受文武百官朝賀。蘇禹珪、竇貞固以下，聯翩入朝，舞蹈山呼。就是歷朝元老馮太師，自宋州馳歸，也入殿稱臣，躬與朝謁。不記當日受拜時耶！禮畢退班，即由新天子下詔道：

　　　自古受命之君，興邦建統，莫不上符天意，下順人心。是以夏德既衰，爰啟有商之祚，炎風不競，肇開皇魏之基。

　　朕早事前朝，久居重位。受遺輔政，敢忘伊、霍之忠，仗鉞臨戎，復委韓、彭之任。匪躬盡瘁，焦思勞心，討叛涣於河、潼，張聲援於岐、雍，竟平大憝，粗立微勞。才旋師於關西，尋統兵於河朔，訓齊師旅，固護邊陲。只將身許國家，不以賊遺君父。外憂少息，內患俄生。群小聯謀，大臣遇害，棟樑既壞，社稷將傾。朕方在藩維，已遭讒構。

　　逃一生於萬死，逕赴闕廷﹔梟四罪於九衢，幸安區宇。將延漢祚，擇立劉宗，征命已行，軍情忽變。朕以眾庶所迫，逃避無由，扶擁至京，尊戴為主。誰為為之！孰令聽之！重以中外勸進，方岳推崇，黽勉雖順於眾心，臨御實慚於涼德。改元建號，祇率舊章，革故鼎新，宜覃沛澤。朕本姬氏之遠裔，虢叔之後昆，積慶累功，格天光表，盛德既延於百世，大命復集於眇躬。今連國宜以大周為號，可改漢乾祐四年為周廣順元年。自正月五日昧爽以前，一應天下罪人，為常赦所不原者，咸赦除之。故樞密使楊邠，侍衛都指揮使史弘肇，三司使王章等，以勞定國，盡節致君，千載逢時，一旦同命，悲感行路，憤結重泉，雖尋雪於沈冤，宜更伸於渥澤，並可加等追贈，備禮歸葬，葬事官給，仍訪子孫敘用。其餘同遭枉害者，亦與追贈。馬步諸軍將士等，戮力協誠，輸忠效義，先則平持內難，後乃推戴朕躬，言念勛勞，所宜旌賞。其原屬將士等，各與等第，超加恩命，仍賜功臣名號。內外前任、現任文武官致仕官，各與加恩、如父母在未有恩澤者即與恩澤，已有恩澤者，更與恩澤﹔如亡沒未曾追封贈者，更與封贈。一應天下州縣所欠乾祐二年以前夏秋殘稅，並與除放。澶州已來官路，兩邊共二十里內，得除放乾祐三年殘稅欠稅。河北沿邊州縣，曾經契丹蹂踐處，豁免通欠，如澶州同。凡天下倉場庫務，宜令節度使專切鈐轄，掌納官吏，一依省條指揮，無得收■餘秤耗。舊所進羨餘物色，今後一切停罷。乘輿服御，宮闈器用，大官常膳，概從儉約。諸道所有進奉，只助軍國之費，諸無用之物，不急之務，並宜停罷。帝王之道，德化為先，崇飾虛名，朕所不取。未必。今後諸道所有祥瑞，不得輒有奏獻。古者用刑，本期止辟，今茲作法，義切禁非，寬以濟猛，庶臻中道。今後應犯竊盜賊贓及和姦者，並依晉天福元年以前條制施行。罪人非判逆，毋得誅及親族，籍沒家資。天下諸侯，皆有戚友，自可慎擇委任，必當克效參裨。朝廷選差，理或未當，宜矯前失，庶葉通規。其先時由京差遣軍將，充諸州郡都押牙，孔目官，內知客等，並可停廢，仍勒卻還舊處職役。近代帝王陵寢，令禁樵彩，唐莊宗、明宗、晉高祖諸陵，各置守陵十戶，漢高祖陵前，以近陵人戶充署職員及守宮人，時日薦饗，並舊有守陵人戶等，一切如故。仍以晉、漢之冑為二王後，委中書門下處分。值景運之方新，與天下為更始，興利除弊，一道同風，朕實有厚望焉！此詔。

　　翌日再行視朝，派前曹州防禦使何福進，權許州節度使﹔前復州防禦使王彥超，擢徐州節度使﹔前澶州節度使李洪義，權宋州節度使。這三缺最是要緊。又越日上漢太后尊號，稱為昭聖皇太后，徙居西宮。命有司擇日為故主發喪，喪期已定，周主郭威，親至西宮成服。祭奠舉哀，輟朝七日。禁坊市音樂。追諡故主為漢隱帝，且遵古制殯靈七月，始遣前宗正卿劉皞，護靈輴，備儀仗，送葬許州。五代享年，漢祚最短，先後兩主，僅得四年。漢前開封尹承勳，即於是年去世，追封陳王。漢太后又延壽三年，即顯德元年。病歿宮中，袝葬漢高祖陵，這也不在話下。了結漢事。惟小子前敘郭威，只及官爵功勛，未曾敘及履歷籍貫。此次郭威為帝，追尊四代。應將他少年家世，補敘明白。

　　威本邢州堯山人，父名簡，曾為晉順州刺史，被兵死難。威時僅數齡，隨母王氏走潞州，母又道歿，賴姨母韓氏提攜撫育，始得成人。潞州留後李繼韜，即李嗣源子。招募壯士。威年方十八，依故人常氏家，聞命應募，編入行伍。素性好剛使氣，不肯為人下。繼韜愛他勇敢，就使逾法犯禁，亦特別貸免。嘗遊行市中，見有屠夫豪橫武斷，為眾所憚，不由的憤怒起來。便呼屠割肉，稍不如意，更加呵叱。屠夫坦腹相示道，汝敢刺我否？道言未絕，已被威剸刃入胸。市人大驚，擁威付吏，繼韜不忍殺他，縱令亡去。嗣得友人李瓊，授以《閫外春秋》，方折節讀書，得諳兵法。娶同裡女柴氏為妻，柴氏家頗殷實，聽得嫁奩，易錢給威，令再出從軍，乃走依漢高祖麾下，積功發跡，代漢為帝。追尊高祖璟為信祖，妣張氏為睿恭皇后﹔曾祖湛為僖祖，妣申氏為明孝皇后﹔祖蘊為義祖，妣韓氏為翼敬皇后﹔父簡為慶祖，母王氏為章德皇后。夫人柴氏早卒，進冊為後，諡曰聖穆。繼室楊氏，也早病逝。再繼室為張氏，自威出鎮鄴都，留張氏居京師，為劉銖所殺。子青哥、意哥，姪守筠、奉超、定哥，孫宜哥、喜哥、三哥，同時被屠。周主顧念前情，追封繼室楊氏為淑妃，再繼室張氏為貴妃﹔子青哥賜名為侗，追贈太保﹔意哥賜名為信，追贈司空﹔守筠改名為願，追贈左領軍將軍﹔奉超贈左監門將軍﹔定哥賜名為遜，贈左千衛將軍﹔宜哥贈左驍衛大將軍，賜名為誼﹔喜哥贈武衛大將軍，賜名為誠﹔三哥贈左領衛大將軍，賜名為諴。家屬以外，進封故舊，高行周進位尚書令，仍封齊王﹔安審琦封南陽王，符彥卿封淮陽王，遣歸原鎮。王殷加同平章事職銜，充鄴都留守，典軍如故。前太師馮道為中書令弘文館大學士，以司徒兼門下侍郎同平章事。前宰相竇貞固為侍中，兼修國史，蘇禹珪守司空平章事。此外各進爵有差。追封楊邠為恒農郡王，史弘肇為鄭王，王章為瑯琊郡王，召還郭崇威，令為洋州節度使，兼檢校太保，曹威為荊州節度使，兼檢校太傅，各領軍如故。郭崇威避周主諱，省去威字﹔曹威易名為英。皇養子榮，聞鎮鄴有人，表請入覲，有旨不必來朝，調授澶州節度使，兼檢校太保，封太原郡侯。

　　河東節度使劉崇，為贇生父，初聞故主遇害，擬發兵南向，繼得贇入嗣消息，欣然說道：「我兒為帝，尚有何求？」遂按兵不進，但使人至郭威處，探明虛實。威少時微賤，嘗在頸上黥一飛雀，時人號為郭雀兒。當時語河東來使道：「郭雀兒要做天子，也不待今日了！」繼又自指頸上，示來使道：「世上豈有雕青天子？請轉告劉公，不必多疑。」來使便即辭行，返報劉崇，崇益喜慰。獨太原少尹李驤進言道：「公休信郭威，看他志不在小，必將自取。請公速引兵逾太行，據孟津，俟徐州殿下即位，然後還鎮，方不為他所賣。」崇拍案大怒道：「腐儒欲離間我父子麼？左右快推出斬首！」良言不用，枉送兒命。還要殺死李驤，真是愚悖。驤大呼道：「我負經濟才，為愚夫謀事，死也應該！但家有老妻，願與同死！」崇聞言益怒，竟令屬吏捕取驤妻，一同處斬。

　　及贇既見廢，被錮宋州，乃遣徐州押牙鞏廷美，奉表周廷，求贇調藩。為這一表，要將贇送到枉死城中去了。小子有詩歎道：

　　不聽忠言錯已成，歸藩一表促兒生﹔

　　雕青天子欺人慣，肯使湘陰入汴京！