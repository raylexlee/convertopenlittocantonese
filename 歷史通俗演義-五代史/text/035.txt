
			　　卻說王延政被虜至金臨，入見唐主。唐主降敕赦罪，授為羽林大將軍，所有建州諸臣，一概赦免。惟僕射楊思恭，暴斂橫征，剝民肥己，建州人號為楊剝皮，唐主特數罪處斬，以謝建人。另簡王崇文為永安節度使，令鎮建州。崇文治尚寬簡，建人遂安。

　　越年三月，唐泉州刺史王繼勳，貽書福州，意在修好。李弘義即李仁達。以泉州本隸威武軍，素歸節制，此時平行抗禮，與前不符，免不得暗生憤怒，拒書不受。嗣且遣弟弘通，率兵萬人，往攻泉州。泉州指揮使留從效，語刺史王繼勳道：「李弘通兵勢甚盛，本州將士，因使君賞罰不明，不願出戰，使君且避位自省罷！」繼勳沈吟未決，當由從效指揮部眾，把繼勳掖出府門，逼居私第。自稱代領軍府事，部署行伍，出截弘通。戰至數十回合，從效用旗一麾，部兵都冒死直上，弘通招架不住，回馬返奔。主將一逃，全軍大亂，走得快的還算倖免，稍遲一步，便即喪生。從效追至數十里外，方才凱旋，便遣人至金陵告捷。唐主璟授從效為泉州刺史，召繼勳歸金陵，徒漳州刺史王繼成為和州刺史，汀州許文稹為蘄州刺史，懲前毖後，為休息計。

　　燕王景達，用屬掾謝仲宣言，面白唐主，謂宋齊邱系國家勛舊，棄諸草萊，未愜眾望。宋齊邱歸老九華，見三十二回。唐主乃復召齊邱為太傅，但奉朝請，不令預政。偏齊邱未肯安閒，硬要來出風頭。樞密使陳覺，向與齊邱交好，遂托齊邱上疏推薦，願往召李弘義入朝。齊邱樂得吹噓。未奉批答，覺又自上一書，謂孑身往說弘義，不怕弘義不來。唐主乃令覺為福州宣諭使，賚賜弘義金帛，並封弘義母妻為國夫人，四弟皆遷官。

　　覺到了福州，滿望弘義出迎，就可仗他三寸舌，勸令入覲。不意弘義高坐府署，但遣屬吏導覺入見，弘義惟稍稍欠身，面上含著一種殺氣，凜凜可畏。兩旁更站住刀斧手，彷彿與覺為仇，有請君入甕的情狀。嚇得陳覺魂膽飛揚，但傳唐主賜命，不敢說及入朝二字。弘義但拱手言謝，即使屬吏送覺入館，以尋常酒飯相待。覺很覺沒趣，住了一晝夜，便即辭歸。可謂掃臉。

　　行至劍州，越想越慚，越慚越憤，便矯詔使侍衛官顧忠，再至福州，召弘義入朝。自稱權領福州軍府事，旦擅發汀、建、撫、信各州戍卒，命建州監軍使馮延魯為將，前往福州，促弘義入朝。延魯先致弘義書，曉諭禍福。弘義毫不畏怯，竟覆書請戰，特遣樓船指揮使楊崇葆，率舟師抵拒延魯。覺恐延魯獨力難支，續派劍州刺史陳誨，為沿江戰棹指揮使，援應延魯。一面拜表金陵，但說福州孤危，旦夕可克。

　　唐主璟並未接洽，接閱表文，才知覺矯制調兵，專擅的了不得，禁不住怒氣勃發。學士馮延己已進任首相，與朝上一班大臣，多是陳覺黨羽，慌忙上前勸解，統說是兵逼福州，不宜中止，且俟戰勝後再作區處。唐主乃權時忍耐。未幾接得軍報，延魯已得勝仗，擊敗楊崇葆。又未幾復接軍報，延魯進攻福州西關，被弘義一鼓擊退，士卒多死。連左神威指揮使楊匡鄴，都為所擒。那時唐主不能罷手，只好將錯便錯的做了下去。當下命永安節度使王崇文，為東南面都招討使，漳泉安撫使魏岑，為東面監軍使，延魯為南面監軍使，會兵進攻福州。憑著人多勢厚，陷入外郛。弘義收集殘眾，固守內城，改名弘達，奉表晉廷。晉授弘達為威武節度使，知閩國事，惟不過授他虛名，並沒有甚麼幫助。唐兵在福州外城，攻撲以外，一再招誘。福州排陣使馬捷，願為內應，遽引唐軍至善化門橋。弘達不防內變，幾乎手足失措，還虧都指揮使丁彥貞，率敢死士百人，用著短兵，闖入唐兵陣內，再蕩再決，才將唐兵擊卻，不令入門。但孤城總危急得很，弘達寢臥不安，復改名為達，遣使至吳越乞援，奉表稱臣。再四改名，有何益處？適唐漳州將林贊堯作亂，殺死監軍使周承義。劍州刺史陳誨，忙會同泉州刺史留從效，往平漳亂，逐去贊堯。即用故閩將董思安權知漳州事，且聯名保薦思安，唐主因授思安為漳州刺史。思安以父名章，上書辭職。這也未免迂拘。唐主特改稱漳州為南州，且令他與從效合兵，助攻福州。

　　福州已如纍卵，怎禁得住唐兵合攻，只好再三派使，至吳越催促援軍。吳越王弘佐，召諸將商議進止，諸將統言道路險遠，不便往援，惟內都監使邱昭券，主張出師。弘佐道：「唇亡齒寒，古有明戒，我世受中原命令，位居天下兵馬元帥，難道鄰國有難，可坐視不救麼？諸君只樂飽食安坐，奈何為國！」說著，便命統軍使張筠、趙承泰，調兵二萬，水陸南下，往援福州。李達聞援兵到來，急開水城門迎接。吳越軍自■浦夜進，得入城中。偏唐軍聞風急攻，進東武門。李達偕吳越軍拚命出拒，鏖鬥多時，不能得勝，只勉強保守危城。

　　唐主更遣信州刺史王建封，再往福州，滿擬添兵益將，指日成功。偏建封素性倔強，不肯服從王崇文。陳覺、馮延魯、魏岑、留從效等，又彼此爭功，彼進此退，彼退此進，好似滿盤散沙，不相團結，因此將士灰心，各無鬥志。唐主召江州觀察使杜昌業為吏部尚書，昌業查閱簿籍，慨然歎道：「連年用兵，國帑將罄，如何能持久呢？」為下文伏筆。

　　且說晉主重貴，本欲發兵援閩，因北寇方深，無暇南顧，只好虛詞籠絡，得過且過。定州西北有狼山，土人入山築堡，意在避寇。堡中有佛舍，由女尼孫深意住持，深意妖言惑眾，遠近奉若神明。中山人孫方簡，及弟行友，與深意聯宗。自居姪輩，敬事深意。深意病死，方簡詭稱深意坐化，用漆髹屍，置諸神龕中，服飾如生，香花供奉。徒黨輾轉依附，多至數百人。時晉、遼絕好，北方賦役繁重，寇盜充斥。方簡兄弟，自言有天神相助，可庇人民。百姓奔趨如鶩，求他保護，他遂選擇壯丁，勒成部伍，舍寺作寨，號為一方保障。初意卻是可取。

　　遼兵入寇，即督眾邀擊，奪得甲兵牛馬軍資，分給徒眾，眾皆歡躍。鄉民聞風往依，攜老挈幼，絡繹不絕，歷久得千餘家，自恐為吏所討，歸款晉廷。晉廷亦借他禦寇，令署東北招收指揮使，方簡遂屢入遼境抄掠，輒有殺獲，漸漸的驕恣起來，嘗向晉廷多方要求。晉廷怎能事事依他，他不得如願，即叛晉降遼，願為嚮導，引遼入寇。匪人之不可恃也如此！會河北大饑，餓莩載道，兗、鄆、滄、貝一帶，盜賊蠭起，吏不能禁。天雄軍節度使杜威，遣部將劉延翰，出塞市馬，竟為方簡所擄，押獻遼廷。途次被延翰脫逃，還奔大梁。報稱方簡為遼作倀，亟宜預防。晉主乃命天平節度使李守貞為北面行營都部署，義成節度使皇甫遇為副，彰德節度使張彥澤充馬軍都指揮使，義武節度使李殷，充步軍都指揮使，並遣指揮使王彥超、白延遇等，率步兵十營戍邢州。守貞雖為統帥，但與內廷都指揮使李彥韜未協。彥韜方黨附馮玉，掌握軍權，應前回。往往牽制守貞。守貞佯為敬奉，暗中實怒恨不平。看官！你想內外不和，形同水火，國事尚堪再問麼！呼應語不可少。

　　晉主恐吐谷渾等，再為遼誘，屢召白承福入朝，宴賜甚厚，白承福降晉見三十一回。令戍滑州。承福令部眾仍往太原，擇地畜牧。番眾不知法律，嘗犯河東禁令。節度使劉知遠，依法懲辦，不肯少貸。番目白可久，漸生怨望，率所部先亡歸遼。

　　知遠得報，密與親將郭威計議道：「今天下多事，番部出沒太原，實是腹心大病，況白可久已先叛去，能保不輾轉相誘麼！」威答道：「頃聞可久奔遼，遼授他雲州觀察使，倘被承福聞知，必望風欣羨，陰生異圖。俗語說得好：『擒賊先擒王』，承福一除，部落自衰。且承福擁資甚厚，飼馬嘗用銀槽，我若得資餉軍，雄踞河東，就使中原生變，也可獨霸一方。天下事安危難測，願公早為決計！」威亦亂世梟雄。知遠稱善，因密表吐谷渾反覆無常，請遷居內地。晉主遂派使押還蕃眾，分置諸州。

　　知遠料承福勢孤，即遣郭威召誘承福，俟承福入太原城，用兵圍住，誣他謀叛，把承福親族四百餘口，殺得精光。所有承福遺資，一並籍沒，事後奏達晉廷，仍然將謀叛二字，作為話柄。晉主哪裡知曉，頒敕褒賞，吐谷渾從此衰微，河東卻從此雄厚了。為劉氏代晉張本。

　　既而遼兵三萬寇河東。想由白可久導入！劉知遠命郭威出拒陽武谷，擊破遼兵，斬首七千級，露佈告捷。張彥澤亦報稱泰、定二州，連敗遼人，俘馘二千名。晉廷君臣，得意揚揚，還道是北虜濅衰，容易翦滅。

　　適幽州來了一個弁目，謂趙延壽有意歸國。樞密使李崧、馮玉信為真情，遽使杜威致書延壽，具述朝旨，啗他厚利。嗣得延壽覆書，略言久處異域，思歸故國，乞發大兵接應，即當自拔來歸。馮玉等更懷癡望，且派使往幽州，與延壽約定師期。延壽假意承認，暗地裡報知遼主。遼主將計就計，且囑瀛州刺史劉延祚，遺樂壽監軍王巒書，佯言願舉城內附。並雲城中遼兵不滿千人，朝廷若發兵往襲，自為內應，城可立下。今秋又值多雨，瓦橋以北，積水漫天，遼主已歸牙帳，雖聞關南有變，道遠水阻，如何能來？請朝廷乘勢速行等語。王巒得書，飛使表聞。

　　馮玉、李崧，喜歡的了不得，擬先發大軍，往迎延壽與延祚。杜威亦上言瀛、莫可取狀。深州刺史慕容遷，且獻入瀛、莫地圖。玉與崧遂奏白晉主，請用杜威為都招討使，李守貞為副。中書令趙瑩，私語馮、李二人道：「杜為國戚，身兼將相，尚所欲無饜，心常慊慊，此豈還可復假兵權！必欲有事朔方，不如專任守貞，尚無他慮呢！」亦非知本之言。馮、李亦不以為然，遂授杜威行營都招討使，李守貞為兵馬都監，安審琦為左右廂都指揮使，符彥卿為馬軍左廂都指揮使，皇甫遇為馬軍右廂都指揮使，他如梁漢璋、宋彥筠、王饒、薛懷讓諸將，統隨往北征。且下敕牓道，專發大軍，往平黠虜，先收瀛、莫，安定關南，次復幽、燕，蕩平塞北。能說不能行奈何？結末一行，是有能擒獲虜主者，除上鎮節度使，賞錢萬緡，絹萬匹，銀萬兩。是敕一下，各軍陸續出發。偏偏天不助美，自六月積雨，至十月末止，軍行糧輸，免不得拖泥帶水，各生怨言。

　　杜威到了廣晉，與李守貞會師，北向進行，且恐兵馬不足，再令妻宋國公主入都，乞請添兵。晉主將禁軍多半撥往，顧不得宿衛空虛，但望他克期奏捷。威帶領全軍，直往瀛州，遙見城門大開，寂若無人，不由的暗暗驚疑，徬徨卻顧。當下駐營城外，分遣偵騎四往探聽。俟得偵報，謂遼將高漠翰，已引兵潛出，刺史劉延祚不知去向，威乃令馬軍排陣使梁漢璋，引二千騎往追遼兵。此時應知中計，何不速退？還要令梁漢璋往追，想是漢璋該死此地了。漢璋奉令前進，行至南陽務，陷入伏中，遼兵四面齊起，把漢璋困住垓心。漢璋左衝右突，竟不能脫，徒落得全軍覆沒，暴骨沙場。

　　敗報遞入威營，威慌忙引還。那時遼主耶律德光，聞知晉軍已退，遂大舉南來，追躡晉軍。杜威素來膽小，星夜南奔，張彥澤時在恒州，引兵往會，主張拒敵。威乃與同趨恒州，使彥澤為先鋒。進至中渡橋，橋據滹沱河中流，遼兵已上橋扼守，由彥澤麾眾與爭，三卻三進，遼兵焚橋退去，與晉軍夾河列營。

　　遼主德光，見晉軍大至，爭橋失利，恐晉軍急渡滹沱，勢不可當，正擬引眾北歸。嗣聞晉軍沿河築寨，為持久計，乃逗留不去。杜威築壘自固，閉門高坐，偏裨皆節度使，無一奮進，但日相承迎，置酒作樂，罕談軍事。磁州刺史李穀獻策道：「今大軍與恒州相距，不過咫尺，煙火相望。若多用三股木置水中，就木上積薪布土，橋可立成，更密約城中舉火相應，夜募壯士，斲入虜營，表裡合勢，虜自驚溃了！」確是退敵之策。諸將皆以為然，獨杜威不從。惟遣穀南至懷孟，督運軍糧。

　　遼主德光，見杜威久不出兵，料知恇怯無能，遂用大兵潛壓晉營，暗遣部將蕭翰，與通事劉重進，領騎兵百人，及步卒數百，潛渡滹沱河上游，繞出晉軍後面，斷晉糧道。途中遇著晉軍樵彩，便即掠去。有幾個腳生得長的，逃回營中，張皇虜勢，說有無數遼兵，截我歸路。營中得此消息，當然恟懼。遼將蕭翰等馳至欒城，如入無人之境，城中戍兵千餘人，猝不及防，竟被翰等闖入，沒奈何狼狽乞降。翰俘得晉民，黥面為文，有奉敕不殺四字，各縱使南走。運糧諸役夫，從道旁遇著，總道是虜兵深入，不如趕緊逃生，遂把糧車棄去，四處奔溃。一時風聲鶴唳，傳遍中原。中國專思騙人，偏被外人騙去。李穀在懷孟聞警，忙自繕奏疏，密陳大軍危急，請車駕速幸澶州，並召高行周、符彥卿扈從，急發兵守澶州、河陽，防備敵衝。這疏由軍將關勳飛馬走報，晉廷接到穀疏，相率驚惶。那杜威又奏請益兵，都城衛士，已遣發軍前，只剩得宮禁守兵數百名，又一齊調赴，並命發河北及滑、孟、澤、潞芻糧五十萬，往詣軍前，追呼嚴急，所在鼎沸。已而杜威復遣使張祚告急，晉廷無從派兵，但遣祚歸報行營，令他嚴守。祚還至途中，竟被遼兵擄去。嗣是內外隔絕，兩不相通。

　　開封尹桑維翰目擊危狀，求見晉主，擬進陳守禦計畫。晉主正在苑中調鷹，只圖快樂，不欲維翰入見，當遣內侍拒絕。維翰不得已入樞密院，與馮玉、李崧，談及國事。話不投機半句多，任你桑維翰韜略弘深，議論確當，那馮、李兩公，只是搖首閉目，不答一詞。維翰悵然趨出，還語所親道：「晉氏將不血食了！」

　　過了兩三天，軍報益急，晉主因欲親自出征，都指揮使李彥韜入阻道：「陛下親征，孰守宗社？臣聞千金之子，坐不垂堂﹔況陛下尊為天子，難道可屢冒矢石麼？」晉主乃命高行周為北面都部署，副以符彥卿，共戍澶州，遣西京留守景延廣，出屯河陽。

　　杜威在中渡橋，與遼兵相持多日，不展一籌，惱了指揮使王清，入帳見威道：「我軍暴露河濱，無城為障，營孤食盡，勢且自溃。清願率步兵二千為先鋒，奪橋開道，公率諸軍繼進，得入恒州，守禦有資，始可無恐了！」威躊躇半晌，方才許諾。派宋彥筠領兵千人，與清俱往。清挺身直前，逾河進戰，約數十回合，殺斃遼兵百餘人，虜勢少卻。宋彥筠膽小如鼷，一遇遼兵接仗，不到半刻，便即退縮。遼兵從後追殺，彥筠鳧水逃回。獨清尚帶著孤軍，猛力奮鬥，互有殺傷。一再遣使至大營，促威進兵，威安坐營幄，竟不使一人一騎，往救王清。清力戰至暮，顧語部眾道：「上將握兵，坐視我等圍困，不肯來援，想必另有異謀。我等食君祿，當盡力君事，遲早總是一死，不如以死報國罷！」部眾都為感動，死戰不退。既而天色漸昏，遼主騰出新軍，來圍王清。可憐王清勢孤力竭，與眾盡死。臨死時尚格斃遼兵數名。小子有詩歎道：

　　沙場戰死顯忠名，壯士原來不惜生﹔

　　只恨賊臣甘誤國，前驅殉節尚無成。