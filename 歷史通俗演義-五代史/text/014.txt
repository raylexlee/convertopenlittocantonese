
			　　卻說成德節度使趙王王鎔，自與晉連和後，得一強援，因乏外患，他不免居安忘危，因佚思淫，大治府第，廣選婦女，又寵信方士王若訥，在西山盛築宮宇，煉丹製藥，求長生術。居然一劉仁恭。每一往游，輒使婦人維繫錦繡，牽持而上。既入離宮，連日忘歸，一切政務，委任宦官李弘規、石希蒙。希蒙素善諂諛，尤見寵幸，嘗與鎔同臥起，會鎔宿西山鶻營莊，李弘規進諫道：「今天下強國莫如晉，晉王尚身自暴露，親冒矢石，今大王搜括國帑，充作游資，開城空宮，旬月不返，倘使一夫閉門不納，試問大王將歸依何處？」鎔聞言頗知戒懼，急命還駕。偏石希蒙從旁阻住，不令鎔歸。弘規怒起，竟遣親事軍將蘇漢衡，率兵擐甲，直入莊中，露刃逼鎔道：「軍士已勞敝了，願從王歸國！」鎔尚未及答，弘規又繼進道：「石希蒙逢君長惡，罪在不赦，請亟誅以謝眾士。」鎔仍不應，弘規竟招呼甲士，捕斬希蒙，擲首鎔前。鎔無奈馳歸，時長子昭祚，已挈梁公主歸趙。回應卷前。鎔遂與熟商，謀誅弘規、漢衡。昭祚轉告王德明，遂將弘規、漢衡拿下，一並梟首，且駢戮二人族屬。一面搜緝餘黨，窮究反狀，親軍皆慄慄自危。

　　德明本來狡獪，至此有隙可乘，即煽誘親軍道：「大王命我盡坑爾曹，從命實不忍，不從又獲罪，應如何區處？」眾皆感泣，願聽指揮，德明乃密令親軍千人，夜半逾垣，往弒王鎔，適鎔與道士焚香受鎔，想是祈死。軍士不費氣力，立斷鎔首，攜報德明。德明索性毀去宮室，大殺王氏家族，自昭祚以下，悉數斃命。惟梁女普寧公主，留下不殺，還有鎔少子昭誨，年方十齡，由親將救出，藏置穴中，幸得不死，後來潛往湖南，髡發為僧，易名崇隱。即卷前晉王許婚之昭誨。德明仍複姓名為張文禮，向晉告亂，求為留後。晉王即欲加討，群臣謂方與梁爭，不宜更樹一敵，乃暫准所請。偏張文禮又密表梁主，但稱王氏為亂兵所屠，幸公主無恙，請朝廷亟發精兵萬人，由臣更乞契丹為助，自德隸渡河，往攻河東，晉可從此掃滅了。梁主友貞，覽表未決，敬翔請乘釁規復河北，趙岩、張漢鼎、漢杰等，謂文禮首鼠兩端，萬不可恃，梁主乃按兵不發。文禮且一再馳書，多被晉軍中途搜獲。

　　趙將都指揮使符習，曾率兵萬人，從晉王駐德勝城，文禮陰懷猜忌，召令還鎮，願以他將代任。習入謁晉王，涕泣請留。晉王與語道：「我與趙王同盟討賊，誼同骨肉，不料一旦遇禍，竟為所戕，我心很是痛悼。汝若不忘故主，能為復仇，我願助汝兵糧，往討逆賊！」有心討逆，何必許為留後，此次遣習復仇，無非恨他通梁耳。習與部將三十餘人，舉身投地，且泣且語道：「大王誠記念故主，許令復仇，習等不敢上煩府兵，情願領本部前往，搏取凶豎，報王氏累世隆恩，雖死亦無恨了！」晉王大喜，立命習為成德留後，領本部兵先進，且遣大將閻寶、史建瑭為後應，自邢、鎔北趨，直抵趙州，刺史王鎔，自知不支，開城乞降。晉王仍令為刺史，即飭移軍攻鎮州。

　　文德已經病疽，聞趙州失守，便即嚇死，子處瑾秘不發喪，與他將韓正時等，悉力拒晉。晉兵渡滹沱河，進薄鎮州，城上矢石雨下，史建瑭中箭身亡。晉王得建瑭死耗，擬分兵自往策應，湊巧獲得梁軍諜卒，俯首乞降，且言梁北面招討使戴思遠，將乘虛來襲德勝城，晉王亟命李存審屯兵德勝，李嗣源伏兵戚城，先用羸騎往誘梁兵，待他入境，鼓起伏發。李嗣源先出接仗，已將梁兵衝亂，李存審又從城中殺出，晉王復自率鐵騎三千，迎頭痛擊，斬獲梁兵二萬餘人。

　　思遠竄去，晉王乃擬自往鎮州，忽接到定州來書，勸阻進兵，轉令晉王動起疑來，暗暗自忖道：「王處直從我有年，奈何阻我！」乃即取出文禮與梁蠟書，寄示處直，且傳語道：「文禮負我，不能不討！」看官道處直為何勸阻晉王？原來處直聞晉討文禮，即與左右商議道：「鎮、定二州，互為唇齒，鎮州亡，定州不能獨存，此事不可不防。」乃致書晉王，請赦文禮。偏晉王覆詞拒絕，害得處直日夕耽憂。

　　處直有庶子名鬱，素來無寵，亡奔晉陽，晉王克用，曾妻以愛女，累遷至新州防禦使。此時處直貳晉，潛遣人語鬱，令他重賂契丹，乞師南下，牽制晉軍。鬱求為繼嗣，方才聽命，處直不得已許諾。怎奈定州軍士，都不欲召入契丹，就中又有處直養子劉雲郎，改名為都，向為處直所愛，有嗣立意。至是聞鬱得為嗣，眼見得定州節鉞，被他取去，心下甚是不安，適有小吏和昭，勸都先行發難，都遂率新軍數百人，闖入府第，挾刃大噪道：「公誤信孽子，私召外寇，大眾無一贊成，昏謬如公，不能再理軍事，請退居西宅，聊盡天年！」處直正要面駁，那知軍士一哄而上，把他擁出府中，竟往西第，又逼勒處直妻妾，同至西第中，一並錮住。所有王氏子孫，及處直心腹將士，殺戮無遺。引狼入室，宜遭此禍。都遂遣使報晉王，晉王以處直被幽，免為晉患，即令都代握兵權。都罪不亞文禮，胡為一討一賞？都得晉王書，詣西第見處直，處直投袂奮起，捶胸大呼道：「逆賊！我何負爾？」說至此，四顧無械，竟牽住都袂，張口噬鼻。都慌忙躲閃，掣袖外走，處直憂憤竟死。都復撥兵助晉，晉王即留李存審、李嗣源居守德勝，自率大軍攻鎮州，城中防守頗嚴，旬日不克。

　　驀得幽州急報，契丹大舉南下，涿州被陷，幽州亦在圍中了。晉王擬分兵往援，偏定州亦來告急，報稱契丹前鋒，已入境內，那時晉王不能兼顧，只好先救定州，當下率軍北進，行至新城，聞契丹兵已涉沙河，士卒皆有懼容，或潛自亡去，嚴刑不能止。諸將入帳請道：「契丹鋒盛，恐不可當，又值梁寇內侵，不如還師以救根本。」晉王卻也難決，或說宜西入井陘，暫避寇鋒。

　　正在聚議紛紜的時候，忽有一人朗聲道：「契丹前來，意在利人金帛，並非為鎮州急難，誠意相援，大王新破梁兵，威振夷夏，若挫他前鋒，他自然遁走了。」晉王瞧著，乃是中門副使郭崇韜，方欲答言，又有一人接入道：「強兵在前，有進無退，怎可無故輕動，搖惑人心？」這數語出自李嗣昭，晉王挺身起座道：「我意亦是如此！」遂出營上馬，自麾鐵騎五千，奮勇先進，諸將不敢不從。

　　至新城北，前面一帶，統是桑林，晉軍從林中分趨，逐隊馳至，可巧契丹兵驟馬前來，見桑林中塵埃蔽天，幾不知有多少人馬，當即回轡返奔。晉王分兵追擊，驅契丹兵過沙河，多半溺死，契丹主阿保機子，被晉軍擒還，阿保機退保望都。晉王收兵入定州，王都迎謁馬前，願以愛女妻王子繼岌。繼岌系晉王第五子，為寵妃劉氏所出，嘗隨晉王軍前，晉王慨然許婚。

　　休息一宵，便引兵趨望都，中途遇奚酋禿餒，一作托輝。帶著許多番騎，前來攔截。晉王兵少，被番騎困在垓心，晉王麾軍力戰，出入數四，尚不能解，幸李嗣昭率兵三百騎，上前救應，橫擊奚兵，奚酋乃退。晉王乘勢奮擊，連敗奚酋，契丹主亦立足不住，北奔易州。晉王追趕不及，轉入幽州，契丹兵解圍遁去，會大雪經旬，平地數尺，虜兵凍斃甚多，阿保機懊悵而還。

　　先是契丹出兵，實由王鬱乞請，鬱曾語阿保機道：「鎮州美女如雲，金帛如山，天皇即速往取，可以盡得，否則將為晉有了。」阿保機大喜，獨番後述律道：「我有羊馬千萬頭，坐踞西樓，自多樂趣，為何勞師遠出，乘危徼利呢？況我聞晉王用兵，天下無敵，倘一失敗，後悔難追！」此非述律預能知敗，實恐阿保機取得趙女，自己必致失寵，故有此諫。阿保機躍然道：「張文禮有金五百萬，留待皇后，我當代為取來，供給內費。」不出郭崇韜所料。遂不從述律言，悉眾南下，不幸吃了幾個敗仗，嗒然回去，私心懊悶，無處可泄，遂將王鬱縶歸，錮住獄中。

　　晉王聞番兵遠遁，巡閱番營故址，見他隨地布藁，迴環方正，均如編剪，雖去無一枝倒亂，不禁長歎道：「用法嚴明，乃能至此，非我中國所可及，後患正不淺哩！」隱伏後文。道言甫畢，那德勝城遞到軍報，說是梁兵乘虛襲魏，現正吃緊，亟請濟師。晉王忙招呼親軍，倍道南行，五日即抵魏州。梁將戴思遠，燒營遁去。

　　晉王以南北兩敵，均已擊退，鎮州援絕勢孤，可以立拔，偏偏兵家得失，不能逆料，大將閻寶，竟為鎮州兵所破，退保趙州。原來閻寶抵鎮州城下，築起長壘，連日圍攻，又絕滹沱水環城，斷絕內外。城中食盡，夜出五百人覓食，寶亦探知消息，故意縱使出來，擬伏兵掩捕，一鼓盡殲，誰知這五百人鼓噪而至，竟攻長圍。寶見他兵少，尚不為備，俄頃有數千人繼至，各用大刀闊斧，破圍逕出，來燒寶營。寶抵擋不住，只好棄營竄去，往守趙州。營中芻粟甚多，統被鎮州兵搬去，數日不盡。

　　晉王聞報，急改任李嗣昭為招討使，代寶統軍。嗣昭馳至鎮州，正值鎮州守將張處瑾遣兵千人，出城迎糧，被嗣昭率軍掩至，殺獲幾盡，有數人避匿牆墟間，嗣昭躍馬彎弓，迭發迭中。不意城上有暗箭射來，正中嗣昭腦上。嗣昭忍痛拔箭，返射守卒。一發即殪，時已日暮，回營裹創，血流不止，竟爾暈斃。凶信傳到魏州，晉王很是悲悼，好幾日不食酒肉，繼聞嗣昭遺言，暫將澤潞兵授判官任圜，令督諸軍攻鎮州，晉王依言而行，一面調李存進為招討使，進營東垣渡，立柵未就，鎮州將張處球即處瑾弟。領兵七千人，突來劫寨。存進慌忙對敵，出鬥橋上，殺斃鎮兵無數，自已亦戰歿陣中。

　　鎮州力竭糧盡，張處瑾等束手無策，只好遣使至魏州乞降，使人方去，晉王已遣李存審到來，揮兵猛撲，兩下相持至暮。城中守將李再豐，願為內應，乘著夜闌月黑，投縋招引晉軍，晉軍緣縋而上，到了黎明，全軍畢登，擒住張文禮妻，及子處瑾、處球、處琪，及餘黨高蒙、李翥、齊儉等，擬送魏州，趙人請命軍前，願得此數人，為故主泄恨。存審報明晉王，准如所請，趙人將數人醢為肉泥，頃刻食盡，又掘發張文禮屍，寸磔市曹。且向故宮灰燼中，檢出趙王王鎔遺骸，以禮祭葬。授趙將符習為成德節度使，習泣辭道：「故使無後，習當斬衰送葬，俟禮畢聽命。」既而葬畢，仍詣魏州，趙人請晉王兼領成德軍。晉王許諾，另擬割相、衛二州，置義寧軍，即命習為節度使。習復辭道：「魏博霸府，不應分疆，願得河南一鎮，歸習自取，方不虛糜廩祿呢。」乃以習為天平節度使，兼東南面招討使，加李存審兼侍中。

　　是時晉魏州刺史李存儒，原姓名為楊婆兒，以俳優得倖。既為刺史，專事剝民，州民交怨，梁將段凝、張朗等，引兵襲入，執住存儒，遂拔衛州，又與戴思遠攻陷淇門、共城、新鄉，於是澶州以西，相州以南，復為梁有。還有澤潞留後李繼韜，竟叛晉降梁，受梁命為節度使。繼韜系李嗣昭次子，嗣昭曾任澤潞節度使，及戰歿鎮州，長子繼儔襲職。因秉性懦弱，為弟繼韜所囚。晉王以用兵方殷，無暇過問，權命繼韜為留後。澤潞本置昭義軍，至是改稱安義軍。繼韜雖得竊位，心中終不自安，幕僚魏琢，牙將申蒙，複語繼韜道：「晉朝無人，將來終為梁所並，不如先機歸梁為是。」繼韜弟繼遠亦勸兄降梁。繼韜乃遣繼遠奉表梁廷，梁主喜甚，立授繼韜節度使。

　　惟昭義舊將裴約，曾戍澤州，涕泣誓眾道：「我服事故使，已逾二紀，嘗見故使分財享士，志滅仇讎，不幸一旦捐館，柩尚未葬，乃郎君遽背君親，甘心降賊，誠不可解？我寧死不肯相從哩！」也是符習流亞。遂據城自守，梁遣偏將董璋往攻，久不能克。繼韜散財募士，堯山人郭威應募，嘗殺人系獄，繼韜惜他才勇，縱令逸去。郭威事始此。一面發新募各兵，往助董璋，裴約向魏州乞援，偏晉王李存勗，創行帝制，鎮日間編訂禮儀，竟無心顧及澤州。

　　看官閱過上文，應知晉臣勸進，已不止一二次，只因監軍張承業，力加諫阻，又延宕了一兩年。偏承業得病不起，奄臥年餘，竟致逝世，晉王雖似含哀，卻帶著三分喜意，僚佐覷透隱情，因復上箋勸進。五台山僧人，又獻入古鼎，目為祥瑞。晉王乃命有司制置百官省寺，仗衛法物，定期四月舉行，派河東判官盧質為大禮使，就在魏州牙城南面，築起壇幄，行即位禮。晉王本奉唐正朔，稱為天祐二十年，至四月上旬，升壇稱帝，祭告天神地祇，改元同光，國號唐。宣制大赦，授行台左丞相豆盧革為門下侍郎，右丞相盧澄為中書侍郎並同平章事，中門使郭崇韜、昭義監軍使張居翰並為樞密使，判官盧質、掌書記馮道俱充翰林學士，升魏州為東京興唐府，號太原即晉陽。為西京，鎮州為北都，令魏博判官王正言為興唐尹，都虞侯孟知祥為太原尹，充西京副留守，澤潞判官任圜為真定尹，充北京副留守，凡李存審、李嗣源等一班功臣，統加官進秩，兼任節度使如舊。追尊曾祖執宜為懿祖皇帝，祖國昌為獻祖皇帝，父克用為太祖皇帝，立廟晉陽。除三代外，又奉唐高祖、太宗、懿宗、昭宗四主，分建四廟。與懿祖以下，合成七室，尊生母曹氏為皇太后，嫡母劉氏為皇太妃。劉氏毫不介意，依著故例，向太后曹氏處稱謝，曹氏恰有慚色，離坐起迎，露出那跼蹐不安的狀態，劉氏獨怡然道：「願吾兒享國無窮，使我得終天年，隨先君於地下，已是萬幸！此外還計較甚麼？」曹氏亦相向欷歔。嗣命宮中開宴，彼此對坐，略跡言情，盡歡而罷。後人共稱劉太妃的美德。小子恰有一詩道：

　　並後猶防禍變隨，況經嫡庶亂尊卑﹔

　　私圖報德成愚孝，亞子開基禮已虧！

　　晉王李存勗，已改號為唐，當然稱為唐主，其時尚留魏州，意欲攻梁，巧值梁鄆州將盧順密奔唐，獻襲取鄆州策，唐主乃召群臣會議，議決後如何進止，待至下回表明。