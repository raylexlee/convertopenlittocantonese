
			　　卻說契丹主耶律德光，因石敬瑭問及兵謀，便笑答道：「我出兵南來，但恐雁門諸路，為唐軍所阻，扼守險要，使我不得進兵。嗣使人偵視，並無一卒，我知唐無能為，事必有成，所以長驅深入，直壓唐營。我氣方銳，彼氣方沮，若非乘勢急擊，坐誤事機，勝負轉未可知了。這乃是臨機應變，不能與勞逸常理，一般評論哩。」敬瑭很是歎服，便與德光會師，進逼唐軍。

　　張敬達等奔至晉安寨，收集殘兵，閉門固守，當被兩軍圍住，幾乎水泄不通。敬達檢點兵卒，尚不下五萬人，戰馬亦尚存萬匹，怎奈士無鬥志，無故自驚，敬達也自知難恃，忙遣使從間道馳出，齎表入京，詳告敗狀，並乞濟師。唐主從珂，當然惶急，更命都指揮使符言饒，率洛陽步騎兵，出屯河陽，天雄節度使范延光，盧龍節度使趙德鈞，耀州防禦使潘環，三路進兵，共救晉安寨。一面下敕親征。次子雍王重美入奏道：「陛下目疾未痊，不宜遠涉風沙，臣兒雖然幼弱，願代陛下北行！」從珂巴不得有人代往，既得重美奏請，即欲依議，尚書張延朗及宣徽使劉延朗等入諫道：「河東聯絡契丹，氣燄正盛，陛下若不親征，恐士卒失望，轉誤大事。還請陛下三思！」從珂不得已，自洛陽出發。

　　途次語宰相盧文紀道：「朕素聞卿有相才，所以重用，今禍難至此，卿可為朕分憂否？」文紀無言可答，惟惶恐拜謝。及進次河陽，再由從珂召集群臣，諮詢方略。文紀才進言道：「國家根本，實在河南，胡兵忽來忽往，怎能久留？晉安大寨甚固，況已發三路兵馬，剋日往援，兵厚力集，不難破敵。河陽系天下津要，車駕可留此鎮撫南北，且遣近臣前往督戰，就使不得解圍，進亦未晚。」善承意旨，總算相才。張延朗亦插入道：

　　「文紀所言甚是，請陛下准議便了。」

　　看官聽著！張延朗曾勸駕親征，為什麼到了中途，驟然變計？他因忠武節度使趙延壽，隨駕北行，兼掌樞務，大權為彼所握，自己未免失勢。此時聞文紀請遣近臣，正好將他派往，免得爭權，因此竭力贊成。到此還要傾軋，可歎可恨！從珂怎識私謀，還道兩人愛己，只是點首。待延朗說畢，乃問何人可派往督戰，延朗又開口道：「趙延壽父德鈞，率盧龍兵赴難，陛下何不遣延壽往會，乘便督戰。」從珂遲疑未答，翰林學士須昌、和凝等，一同慫慂，方命延壽率兵二萬，前往潞州。延壽領命去訖。

　　從珂數日不接軍報，因復出次懷州，遍諭文武官僚，令他設謀拒敵。各官吏多半無能，想不出甚麼計策，惟吏部侍郎龍敏，上書獻議道：「河東叛命，全仗契丹幫助，契丹主傾國入寇，內顧必然空虛，臣意請立李贊華為契丹主，派天雄、盧龍二鎮，分兵護送，自幽州直趨西樓，令他自亂。朝廷不妨露檄說明，使契丹主內顧懷憂，回兵備變，然後命行營將士，簡選精銳，從後追擊，不但晉安可以解圍，就是寇叛亦不難掃滅，這乃是出奇搗虛的上計。」確是良策。從珂卻也稱妙，偏宰相盧文紀等，謂契丹太后，素善用兵，國內不致無備，反多使二鎮將士，送命沙場，因是議久不決，從珂反弄得毫無主張，但酣飲悲歌，得過且過。

　　群臣或又勸從珂北行，從珂道：「卿等勿言石郎，使我心膽墮地！」想是天奪其魄，所以索然氣餒。於是群臣箝口，相戒勿言。獨趙德鈞上表行在，願調集附近兵馬，自救晉安寨，從珂總道他忠心為國，優詔傳獎，且命他為諸道行營都統。趙延壽為河東道南面行營招討使，父子在潞州相見，延壽便將所部二萬人，盡付德鈞。天雄節度使范延光，正奉命出屯遼州，德鈞欲並延光軍，延光不從，德鈞即逗留潞州，延挨不進。從珂一再敦促，未聞受命。又是一個變臉。乃遣呂琦賜德鈞手敕，並齎金帛犒師，德鈞乃引軍至團柏，屯營谷口，再行觀望。

　　契丹主耶律德光，進兵榆林，所有輜重老弱，留住虎北口，相機行事，勝即進，敗即退。趙延壽欲探知消息，出兵掩擊，入白德鈞，德鈞笑道：「汝尚未知我來意麼？我且為汝表奏行在，請授汝為成德節度使，若得旨俞允，我父子姑效忠朝廷，否則石氏稱兵，欲圖河南，我難道不能行此麼？」延壽頗怨及延朗，也樂得依了假父，即日上表，略言臣德鈞奉命遠征，幽州勢孤，欲使延壽往駐鎮州，以便接應，請朝廷暫假旌節云云。從珂得表，面諭來使道：「延壽方往擊賊，何暇移駐鎮州，俟賊平後，當如所請。」來使返報德鈞。德鈞又復上表，堅請即日簡命。從珂大怒道：「趙氏父子，必欲得一鎮州，究為何意？他能擊卻胡寇，雖入代朕位，朕亦甘心。若徒玩寇要君，恐犬兔俱斃，難道畀一鎮州，便能永遠富貴麼？」

　　遂叱回來使，不允所請。

　　德鈞聞報，即遣幕客厚齎金帛，往賂契丹。契丹主德光，問他來意，幕客便進言道：「皇帝率兵遠來，非欲得中國土地，不過為石郎報怨。但石郎兵馬，不及幽州，今幽州鎮帥趙德鈞，願至皇帝前請命﹔如皇帝肯立德鈞為帝，德鈞兵力，自足平定洛陽，將與貴國約為兄弟，永不渝盟。石氏一面，仍令常鎮河東，皇帝不必久勞士卒，盡可整甲回國，待德鈞事成，再當厚禮相報。」這番言語，卻把德光哄動起來。暗思自己深入唐境，晉安未下，德鈞尚強，范延光出屯遼州，倘或歸路被截，反致腹背受敵，陷入危途，不若姑允所請，一來可賣情德鈞，二來仍保全石郎，取了金帛，安然歸國，也可謂不虛此行了。便留住德鈞幕客，徐與定議。

　　早有敬瑭探馬，報知敬瑭。敬瑭大驚，忙令桑維翰謁見德光。德光傳入，由維翰跪告道：「皇帝親提義師，來救孤危，汾曲一戰，唐兵瓦解，退守孤寨，食盡力窮，轉眼間即可掃滅。趙氏父子，不忠不信，素蓄異圖，部下皆臨期召集，更不足畏，彼特懼皇帝兵威，權詞為餌，皇帝怎可信他詭言，貪取微利，坐隳大功。且使晉得天下，將盡中國財力，奉獻大國，豈小利所得比呢！」德光半晌答道：「爾曾見捕鼠否？不自防備，必致齧傷，況大敵呢！」維翰又道：「今大國已扼彼喉，怎能齧人！」德光道：「我非背盟，不過兵家權謀，知難乃退。況石郎仍得永鎮河東，我也算是保全他了。」維翰急答道：「皇帝顧全信義，救人急難，四海人民，俱系耳目，奈何一旦變約，反使大義不終，臣竊為陛下不取哩。」德光尚未肯允，經維翰跪在帳前，自旦至暮，涕泣固爭，說得德光無詞可駁，只好屈志相從。便召出德鈞幕客，指著帳外大石，且示且語道：「我為石郎前來，石爛乃改此心。汝去回報趙將軍，他若曉事，且退兵自守，將來不失一方面，否則盡可來戰！」

　　德鈞幕客，料知不便再說，只好辭歸。

　　德光乃使維翰返報敬瑭，敬瑭即至契丹軍營，親自拜謝。但管自己，不管子孫，真正何苦！德光喜道：「我千里來援，總要成功方去。觀汝氣貌識量，不愧中原主，我今便立汝為天子，可好麼？」敬瑭聞言，好似暖天吃雪，非常涼快。但一時不好承認，只得推辭道：「敬瑭受明宗厚恩，何忍遽忘？今因潞王篡國，恃強欺人，致煩皇帝遠來，救危紓難。若自立為帝，非但無以對明宗，並且無以對大國！此事未敢從命！」德光道：「事貴從權，立汝為帝，方使中國有主，何必固辭！」敬瑭含糊答應，但言回營再議。

　　既返本營，諸將佐已知消息，當然奉書勸進。遂在晉陽城南，築起壇位，先受契丹主冊封，命為晉王。然後擇吉登壇，特於唐清泰三年十一月間，行即位禮。屆期這一日，契丹主德光，自解衣冠，遣使齎授，並給冊命。相傳冊中詞句，因夷夏不同，特命桑維翰主稿，冊文有云：

　　維天顯九年。天顯系契丹年號，見前文。歲次丙申，十一月丙戌朔，十二日丁酉，大契丹皇帝若曰：於戲！元氣肇開，樹之以君，天命不恒，人輔以德。故商政衰而周道盛，秦德亂而漢圖昌。人事天心，古今靡異。咨爾子晉王，神鍾睿哲，天贊英雄，葉夢日以儲祥，應澄河而啟運。迨事數帝，歷試諸艱。武略文經，乃由天縱，忠規孝節，固自生知。猥以眇躬，奄有北土，暨明宗之享國也，與我先哲王保奉明契，所期子孫順承，患難相濟，丹書未泯，白日難欺。顧予纂承，匪敢失墜，爾維近戚，實係本支，所以予視爾若子，爾待予猶父也。朕昨以獨夫從珂，本非公族，竊據寶圖，棄義忘恩，逆天暴物，誅翦骨肉，離間忠良，聽任矯諛，威虐黎獻，華夷震悚，內外崩離。知爾無辜，為彼致害，敢征眾旅，來逼嚴城。雖併吞之志甚堅，而幽顯之情何負！達於聞聽，深激憤驚，乃命興師，為爾除患。親提萬旅，遠殄群雄，但赴急難，罔辭艱險。果見神祇助順，卿士協謀，旗一麾而棄甲平山，鼓三作而僵屍遍野。雖已遂予本志，快彼群心，將期稅駕金河，班師玉塞。矧今中原無主，四海未寧，茫茫生民，若墜塗炭。況萬幾不可以暫廢，大寶不可以久虛，拯溺救焚，當在此日。爾有庇民之德，格於上下﹔爾有戡難之勛，光於區宇﹔爾有無私之行，通乎神明﹔爾有不言之信，彰乎兆庶。予懋乃德，嘉乃不績，天之曆數在爾躬，是用命爾，當踐皇極。仍以爾自茲並土，首建義旗，宜以國號曰晉。朕永與為父子之邦，保山河之誓。於戲！誦百王之闕禮，行茲盛典，成千載之大義，遂我初心。爾其永保兆民，勉持一德，慎乃有位，允執闕中，亦惟無疆之休，其誡之哉！中國主子，受外夷冊封，史不多見，故錄述全文。

　　敬瑭登壇，拜受冊命，並接過衣冠，穿戴起來。好一個不華不夷的主子，南面就座，受部臣朝賀。禮畢乃鼓吹而歸。當時附和諸臣，又盛言符讖，托為符瑞。相傳朱梁開國時，壺關縣庶穰鄉中，有鄉人伐樹，樹分兩片，中有六字云：「天十四載石進。」潞州行營使李思安，呈報梁主朱溫，溫令大臣考察，均不能解。乃藏諸武庫。至敬瑭稱帝，遂有人強為解釋，謂天字兩旁，取四字旁兩畫加入，便成丙字，四字去中間兩畫，加入十字，便成申字。如此牽強，無不可解。這就是應在丙申年。《周易》晉卦彖辭，有晉者進也一語，國號大晉，豈非明驗。又當晉陽受困時，城中北面，有毗沙門天王祠，夤夜獻靈，金甲執殳，巡行城上，既而不見，內外俱驚為神奇。牙城內有崇福坊，坊西北隅有泥神，首上忽出現煙光，如曲突狀。詢諸坊憎，謂唐莊宗得國時，神首上亦曾出煙。今煙又重出，當有別應。嗣是日旁多有五色雲氣，如蓮芰狀，術士多指為天瑞。敬瑭也目為祥征，因此乘勢稱帝，號令四方。即位以後，又至番營拜謝德光，願割幽、薊、瀛、莫、涿、檀、順、新、媯、儒、武、雲、應、環、朔、蔚十六州，作為酬謝，並輸契丹歲幣三十萬匹。何其慷慨。德光自然心喜，就在營內設宴，與敬瑭歡飲而別。

　　敬瑭返入晉陽，即於次日御崇元殿，降制改元，號為天福。一切法制，皆遵唐明宗故事。命趙瑩為翰林學士承旨，桑維翰為翰林學士，權知樞密院事。劉知遠為侍衛馬軍都指揮使，客將景延廣為步軍都指揮使。此外文武將佐，封賞有差，冊立晉國長公主李氏為皇后，大赦天下。佈置已定，再會契丹兵攻晉安寨。

　　晉安寨已被圍數月，待援不至，營將高行周、符彥卿等，屢出突圍，均被契丹兵殺回，寨中芻糧俱盡，張敬達決志死守，毫無叛意。楊光遠、安審琦等，入勸敬達，謂不如投降契丹，保全一營性命。敬達怒叱道：「我為元帥，兵敗被圍，已負重罪，奈何反教我降敵呢！且援兵旦暮且至，何妨再待數日。萬一援絕勢窮，汝等可降，我卻不降，寧可刎首，俾汝等出獻番虜，自求多福，我終不願背主求榮哩！」還算忠臣。光遠斜睨審琦，意欲令他下手。審琦不忍加害，轉身趨出，告知高行周，行周也服敬達忠誠，常引壯騎為衛。敬達未識情由，反語人道：「行周嘗隨我後，意欲何為？」不識好人，終致一死。行周乃不敢相隨。楊光遠覷得此隙，屢召諸將密議，諸將常稱敬達為張生鐵，各有怨言，遂與光遠合謀，決殺敬達。詰旦敬達升帳，光遠佯稱啟事，趨至案前，拔出佩刀，竟將敬達刺死，開寨出降契丹。

　　契丹主德光，收納降眾，入寨檢查，尚存馬五千匹，鎧仗五萬件，悉數搬歸，交與敬瑭，並將降將降卒，亦盡歸敬瑭約束，且面諭道：「勉事爾主！」又因張敬達為忠死事，收屍禮葬，語部眾及晉諸將道：「汝等身為人臣，當效法敬達呢！」唐馬軍都指揮使康思立，聽了此言，且慚且憤，即致病終。思立尚有人心，足愧楊光遠等。敬瑭復請命德光，會師南下。德光語敬瑭道：「桑維翰為汝盡忠，汝當用以為相。」敬瑭乃授維翰為中書侍郎，趙瑩為門下侍郎，並同平章事，賜號推忠興運致理功臣。敬瑭欲留一子守河東，亦向德光詢明。德光令盡出諸子，以便審擇。敬瑭當然遵命，令諸子進謁德光。德光仔細端詳，見有一人貌類敬瑭，雙目炯炯有光，即指示敬瑭道：「此兒目大，可任留守。」敬瑭答道：「這是臣養子重貴。」德光點首，乃令重貴留守太原，兼河東節度使。看官聽說！這重貴是敬瑭兄敬儒子，敬儒早卒，敬瑭頗愛重貴，視若己兒，就是後來的出帝。

　　晉陽既有人把守，遂由德光下令，遣部將高謨翰為先鋒，用降卒前導，迤邐進兵，自與敬瑭為後應。前鋒到了團柏，趙德鈞父子，未戰先遁。符彥饒、張彥琪、劉延朗、劉在明各將吏，本皆由從珂遣往救應，至是亦相繼溃散。士卒自相踐踏，傷亡無算，再經契丹兵從後尾擊，殺得唐軍屍橫遍野，血流成渠。及德光、敬瑭至團柏谷口，唐軍早不知去向，僅剩得一片荒郊，枯骨累累了。

　　唐主從珂，留寓懷州，尚未得各軍消息，至劉延朗、劉在明等，狼狽奔還，方知晉安失守，團柏又溃，敬瑭已自稱帝，楊光遠等統皆叛去，急得神色倉皇，不知所措。眾議天雄軍未曾交戰，軍府遠在山東，足遏敵氛，不如駕幸魏州，再作計較。從珂也以為然。但因學士李崧，素與范延光友善，乃召崧入議。薛文遇未知情由，亦踵跡入見，從珂勃然變色。崧料知為著文遇，急躡文遇靴尖，文遇會意，慌忙退出。從珂乃語崧道：「我見此物，幾乎肉顫，恨不拔刀刺死了他！」本是賢佐，奈何欲將他刺死？崧答道：「文遇小人，淺謀誤國。何勞陛下親自動手！」從珂怒意少解，始與崧議東幸事。崧謂延光亦未必可恃，不如南還洛陽。從珂依議，遂諭令起程還都。

　　洛陽人民，聞北軍敗溃，車駕遁還，頓時謠言四起，爭出逃生。門吏稟請河南尹重美，出令禁止，重美道：「國家多難，未能保護百姓，倘再欲絕他生路，愈增惡名，不如聽他自便罷！」乃縱令四竄，眾心少安。

　　從珂自懷州至河陽，聞都下有慌亂情形，也不敢遽返，且在河陽暫住，命諸將分守南北城。一面遣人招撫溃將，為興復計。那知人心瓦解，眾叛親離，諸道行營都統趙德鈞，與招討使趙延壽，已迎降契丹，被耶律德光拘送西樓去了。原來德鈞父子，奔至潞州，敬瑭先遣降將高行周，勸令迎降，德鈞到也樂從。既而敬瑭與德光同至潞州，德鈞父子，即迎謁高河。德光尚好言慰諭，惟敬瑭掉頭不顧，任他謁問，始終不與交言。德光知兩下難容，乃將德鈞父子，送解西樓。

　　德鈞見述律太后，把所齎寶貨，及田宅冊籍進獻。述律太后問道：「汝近日何故往太原？」德鈞道：「奉唐主命。」述律太后指天道：「汝從吾兒求為天子，奈何作此妄語？」說著，又自指胸前道：「此心殊不可欺哩！」德鈞俯伏在地，不敢出聲。至此亦知愧悔否？述律太后又說道：「我兒將行，我曾誡我兒云：『趙大王若伺我空虛，北向渝關，汝急宜引歸，自顧要緊！太原一方的成敗，管不得許多了。』汝果欲為天子，俟擊退我兒，再行打算，也不為遲。汝本為人臣，既不思報主，又不能擊敵，徒欲乘亂徼利，不忠不義，尚有甚麼面目，來此求生呢？」爽快之至，讀至此應浮一大白！德鈞嚇得亂抖，只是叩首乞哀。述律太后又問道：「貨物在此，田宅何在？」德鈞道：「在幽州。」述律太后道：「幽州今屬何人？」德鈞道：「現屬太地上無隙，不能鑽入。還是述律太后大發慈悲，令暫拘獄中，俟德光回來，再行發落。可憐德鈞至此，又不能不磕頭稱謝，退至番獄待罪。及德光北歸，才將他父子釋出。德鈞怏怏而亡，延壽卻得為翰林學士。小子有詩歎道：

　　番婦猶知忠義名，如何華冑反偷生！

　　虜廷俯伏遭呵責，可有人心抱不平！