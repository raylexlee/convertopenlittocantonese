<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　可巧梁、晉交爭，晉王李存勗，出次魏州，得了一個傳國寶，系是僧人傳真獻入，謂由唐京喪亂時所得，秘藏已四十年，於是晉臣相率稱賀，接連是上表勸進，慫慂晉王為帝。蜀主衍得知消息，也遣使致書，請晉王嗣唐稱尊。勸人稱帝，即能自保耶？晉王出書示僚佐道：「昔王太師指王建。亦嘗遺先王書，請各帝一方，先王嘗語我云：『昔唐天子幸石門，我嘗發兵誅賊，當然威震天下。我若挾天子，據關中，自作九錫禪文，何人敢阻？但我家世代忠良，不忍出此，他日務當規復唐室，保全唐祚，慎勿效若輩所為！』此語猶在耳中，我怎好背棄父訓呢？」言已泣下，群臣乃暫將稱尊事擱起，一時不敢多言。<break time="100ms" />
　　這時候的梁、晉兩國，方在德勝兩城間，窮年鏖兵。德勝是個渡名，正當河北要衝，晉王命李存審夾河築城，分作南北二郭，亦稱夾寨。梁將賀瓌，率兵往爭，大小百餘戰，終不能克。梁河中節度使冀王朱友謙，因為子令德表求節鉞，不得所請，復舉河中降晉。梁又起用劉鄩為招討使，令攻河中。鄩與友謙素有婚誼，先移書諭以禍福，然後進兵。友謙不答，但向晉王處告急，晉王遣李存審往援。及鄩待覆不至，始進逼同州，那時李存審亦已馳至，兩下交綏，鄩軍敗走，梁副使尹皓、段凝等，密表梁主，誣鄩徇親誤國，沿途逗撓，乃有此敗。梁主友貞，遂潛令西都留守張宗弼，將鄩鴆死，賀瓌又復病歿。<break time="100ms" />
　　梁將中智推劉鄩，勇推賀瓌，相繼畢命，諸軍奪氣。晉軍連得勝仗，聲威愈振。於是一班攀龍附鳳的臣僚，復提出勸進文，陸續呈入，無非說是天命攸歸，人心屬望，宜應天順人，亟正大位等語。各鎮節度使，又各獻貨幣數十萬，充作即位經費，還有吳王楊溥，亦貽書勸進，遂令這無心稱帝的李存鄩，也不能抱定宗旨，居然雄心勃勃，想做起皇帝來了。皇帝趣味，究竟動人。<break time="100ms" />
　　獨有一個唐室遺臣，聞知此信，大為不然，遂自晉陽趨魏州，面加諫阻。這人為誰？就是監軍張承業，承業竭誠事晉，凡晉王出征，所有軍府政事，俱委承業處置。承業勸課農桑，貯積金谷，收養兵馬，征租行法，不寬貴戚，因此軍政肅清，饋餉不乏。劉、曹兩太夫人，嘗重視承業，有時承業忤存鄩意，兩太夫人必痛責存鄩，令謝承業。存鄩加授承業為左衛上將軍，兼燕國公，承業皆固辭不受，但稱唐官終身。至是諸臣勸進，晉王已為所動，即至魏州面諫道：「我王世忠唐室，歷救患難，所以老奴事王，至今已三十餘年，為王聚積財賦，召補兵馬，誓滅逆賊，恢複本朝宗社，借盡臣心。今河北甫定，朱氏尚存，王乃遽即大位，實與前時征伐初意，殊不相同，天下謂王自相矛盾，必致失望，尚有不因此解體麼？今為王計，最好是先滅朱氏，為列聖復仇，然後求立唐後，南取吳，西取蜀，泛掃宇內，合為一家。那時功德無比，就使高祖、太宗，再生今世，也未能高居王上，王讓國愈久，即得國愈堅，老奴並無他意，不過受先王大恩，欲為王立萬年基業，請王勿疑！」為唐進言，志節可嘉。李存勗徐答道：「這事原非我意，但眾志從同，不便相違，奈何？」承業知不可止，忍不住慟哭道：「諸侯血戰，本為唐家，今王乃自取，不特誤諸侯，兼誤老奴了！」遂辭歸晉陽，鬱鬱成疾，竟不能起。<break time="100ms" />
　　存勗聞承業得病，一時也不願稱帝。會值成德軍變，王鎔養子王德明，原姓名為張文禮，竟弒死主將王鎔，屠滅王氏家族，且遣使向晉告亂，乞典旌節，為這一番意外情事，又惹動李家兵甲，假仁仗義，往討鎮州。正是：<break time="100ms" />
　　亂世屢生篡奪禍，強王又逞甲兵威。
    </voice>
</speak>
