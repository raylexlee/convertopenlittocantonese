<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 序　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			序<br />
<br />
　　讀史至五季之世，輒為之太息曰：「甚矣哉中國之亂，未有逾於五季者也！」天地閉，賢人隱，王者不作，而亂賊盈天下。其狡且黠者，挾詐力以欺淩人世，一或得志，即肆意妄行，君不君，臣不臣，父不父，子不子，鋌而走險，雖夷虜猶尊親也；急則生變，雖骨肉猶仇敵也。元首如奕棋，國家若傳舍，生民膏血塗草野，骸骼暴原隰，而私鬥尚無已時，天歟人歟？何世變之亟，一至於此？<br />
　　蓋嘗屈指數之，五代共五十有三年，汴洛之間，君十三，易姓者八。而南北東西之割據一隅，與五代相錯者，前後凡十國，而梁唐時之岐燕，尚不與焉。遼以外裔踞朔方，猾諸夏，史家以其異族也而夷之。遼固一夷也，而如五代之無禮義，無廉恥，亦何在非夷？甚且恐不夷若也。<br />
　　宋薛居正撰《五代史》百五十卷，事實備矣，而書法未彰。歐陽永叔刪蕪存簡，得七十四卷，援筆則筆削則削之義，逐加斷制，體例精嚴，既足聲奸臣逆子之罪，復足樹人心世道之防。後人或病其太略，謂不如薛史之淵博，誤矣！他若王溥之《五代會要》，陶岳之《五代史補》，尹洙之《五代春秋》，袁樞之《五代紀事本末》，以及路振之《九國志》，劉恕之《十國紀年》，吳任臣之《十國春秋》等書，大都以裒輯遺聞為宗旨，而月旦之評，卒讓歐陽。孔聖作《春秋》而亂賊懼，歐陽公其庶幾近之乎？<br />
　　鄙人前編唐宋《通俗演義》，已付手民印行，而五代史則踵唐之後，開宋之先，亦不得不更為演述，以饜閱者。敍事則蒐證各籍，持義則特仿廬陵，不敢擬古，亦不敢違古，將以借粗俗之蕪詞，顯文忠之遺旨，世有大雅，當勿笑我為效顰也。抑鄙人更有進者，五代之禍烈矣，而推厥禍胎，實始於唐季之藩鎮。病根不除，愈沿愈劇，因有此五代史之結果。今則距五季已閱千年，而軍閥乘權，爭端迭起，縱橫捭闔，各戴一尊，幾使全國人民，塗肝醢腦於武夫之腕下，抑何與五季相似歟？況乎綱常淩替，道德淪亡，內治不修，外侮益甚，是又與五季之世有同慨焉者。殷鑒不遠，覆轍具存。告往而果能知來，則泯泯棼棼之中國，其或可轉禍為福，不致如五季五十餘年之擾亂也歟？書既竣，爰慨然而為之序。<br />
<br />
　　中華民國十有二年夏正暮春之月，古越蔡東帆自識於臨江書舍。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>