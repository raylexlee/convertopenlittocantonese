<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第五十一回　滋德殿病終留遺囑　高平縣敵愾奏奇勛</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十一回</br>　　滋德殿病終留遺囑　高平縣敵愾奏奇勛</font></h4>
			　　卻說周樞密使同平章事王峻，恃寵生驕，屢有要挾，周主雖然優容，免不得心存芥蒂。峻又在樞密院中，增築廳舍，務極華麗，特邀周主臨幸。周主頗尚儉約，因不便詰責，只好敷衍數語，便即回宮。會周主就內苑中，築一小殿，峻獨入奏道：「宮室已多，何用增築？」周主道：「樞密院屋宇，也覺不少，卿何為添築廳舍呢？」峻慚不能對，方才趨退。<br />
　　一日適當寒食，周主未曾視朝，百官亦請例假。辰牌甫過，周主因起牀較遲，尚未早膳，偏峻趨入內殿，稱有密事面陳。周主還道他有特別大事，立即召見。峻行禮已畢，便面請道：「臣看李穀、范質兩相，實未稱職，不若改用他人。」周主道：「何人可代兩相？」峻答道：「端明殿學士尚書顏衎，秘書監陳觀，材可大用，陛下何不重任！」周主怏怏道：「進退宰相，不宜倉猝，俟朕徐察可否，再行定議。」峻絮聒不休，硬要周主承認。周主時已枵腹，恨不將他叱退，勉強忍住了氣，含糊說道：「俟寒食假後，當為卿改任二人便了。」虧他能耐。峻乃辭出。<br />
　　周主入內用膳，越想越恨。好容易過了一宵，詰旦即召見百官。峻昂然直入，被周主叱令左右，將峻拿下，拘住別室。且顧語馮道諸人道：「王峻是朕患難弟兄，朕每事曲容。偏他凌朕太甚，至欲盡逐大臣，翦朕羽翼。朕只一子，輒為所忌，百計阻撓，似此目無君上，何人能忍？朕亦顧不得許多了！」馮道等略為勸解，請貸死貶官，乃釋峻出室，降為商州司馬，勒令即日就道。峻形神沮喪，狼狽出都，行至商州，憂恚成疾，未幾遂死。顏衎、陳觀，坐王峻黨，同時貶官。<br />
　　鄴都留守王殷，與王峻同佐周主，俱立大功。峻既得罪，殷亦不安。何不求去。先是殷出鎮鄴都，仍領親軍，兼同平章事職銜，自河以北，皆受殷節制。殷專務聚斂，為民所怨。周主嘗遣使誡殷道：「朕起自鄴都，帑廩儲蓄，足支數年，但教汝按額課民，上供朝廷，已足國用，慎勿額外誅求，取怨人民！」殷不以為然，苛斂如故。且所屬河北戍兵，任意更調，毫不奏聞，周主很是介意。廣順三年九月，為周主誕日，號永壽節，殷表請入朝慶壽，周主疑殷有異志，不准入朝。到了冬季，預備郊祀禮儀，不意殷竟擅自入都，麾下帶著許多騎士，出入擁衛，烜赫異常。適值周主有疾，得此消息，很是驚疑。又因殷屢求面覲，並請撥給衛兵，藉防不測。周主越有戒心，遂力疾御滋德殿，召殷入見。殷甫上殿階，即命侍衛出殿，將殷拿下，責他擅離職守，罪在不赦。一篇詔敕，把殷生平官爵，盡行削奪，長流登州。至殷既東去，復著將吏齎詔，追至半途，說他有意謀叛，擬俟郊祀日作亂，可就地正法等語。殷無從辯誣，只好伸頸就戮，一道冤魂，投入冥府，與前時病死的王峻，再做陰間朋友去了。功臣之不得其死，半由主忌，半由自取。<br />
　　周主既殺死二王，方免後憂，當命皇子晉王榮判內外兵馬事。改鄴都為天雄軍，調天平節度使符彥卿往鎮，加封衛王。徙鎮州節度使何福進鎮天平軍，加同平章事。鎮州一缺，命侍衛步軍都指揮使曹英出任，澶州一缺，命侍衛馬軍都指揮使郭崇出任。此外亦各有遷調，不可殫述。惟周主病體，始終未痊。殘冬已屆，周主勉強支持，親饗太廟，自齋宮乘輦至廟廷，才行下輦。由近臣扶掖升階，甫及一室，已是痰喘交作，不能行禮。只得命晉王榮恭代，自己仍退居齋宮。夜間痰喘愈甚，險些兒謝世歸天，幸經良醫調治，始得重生。越日就是廣順四年元旦，周主又復強起，親至南郊，大祀圜丘。自覺身體疲乏，未能叩拜，只好仰瞻申敬，草草成禮，禮畢還宮，御明德樓，受百官朝賀，宣制大赦，改廣順四年為顯德元年。內外文武百官，加恩優賚，命婦並與進封，毋庸細敘。周主經此一番勞動，疾愈加劇，停止諸司進奏，遇有大事，由晉王榮入稟進止，然後宣行。<br />
　　晉王榮總握內外兵柄，每日在府中辦事，人心少安。忽由澶州牙校曹翰，入都見榮，拜謁已畢，即與榮密言道：「大王為國儲嗣，當思孝養。今主上寢疾，大王不入侍醫藥，鎮日在外辦事，如何慰天下仰望呢！」言外寓意。榮不禁大悟，便留翰居府，代決政務，自己入侍禁中，朝夕侍奉。<br />
　　周主諭榮道：「朕若不起，汝速治山陵，毋令靈柩久留殿內。陵所務從儉素，不得勞役百姓，不得多用工匠，勿置下宮，不要守陵宮人，並不必用石人石獸，但用紙衣為殮，瓦棺為槨，入窆後，可募近陵人民三十戶，蠲免征傜，令他守視。陵前只立一石，鎸刻數語，可雲周天子平生好儉，遺令用紙衣瓦棺。嗣主不敢有違，如此說法，便足了事。汝若違我遺言，我死有知，必不福汝！」防患未然，可雲明哲。榮含糊應命，周主見他懷疑，又申誡道：「從前我西征時，見唐朝十八帝陵，統遭發掘，這都由多藏金玉，致啟盜心。汝平時讀史，應知漢文帝素好儉素，葬在霸陵原，至今完好如舊。每年寒食，可差人祭掃，如沒人差去，遙祭亦可。並飭在河府、魏府間，各葬一副劍甲，澶州葬通天冠絳紗袍，東京葬平天冠袞龍袍，千萬千萬，勿忘遺言！」榮乃唯唯受教。<br />
　　周主又命榮傳敕，著宰臣馮道，加封太師，范質加尚書左僕射，兼修國史，李穀加右僕射，兼集賢殿大學士，升端明殿學士尚書王溥同平章事，宣徽北院使鄭仁誨為樞密使，樞密承旨魏仁浦為樞密副使，司徒竇貞固進封汧國公，司空蘇禹珪進封莒國公，授龍捷左廂指揮使樊愛能為侍衛馬軍都指揮使，虎捷左廂指揮使何徽為侍衛步軍都指揮使，且加殿前都指揮使李重進為武信軍節度使，檢校太保，仍典禁軍。<br />
　　重進母系周主胞姊，曾封福慶長公主，周主以重進誼屬舅甥，所以用為親將。及周主大漸，特召重進入內，囑受顧命。且令向榮下拜，示定君臣名分，重進一一遵旨，周主又歎息道：「朕觀當世文才，無過范質、王溥，今兩人並相，我死無遺恨了！」哪知他後來降宋？是夕周主病逝滋德殿，壽五十一歲。<br />
　　晉王榮秘不發喪，越三日已經大殮，遷靈柩至萬歲殿，乃召集文武百官，頒宣遺制，令晉王榮即皇帝位，百官奉敕，遂奉榮即位柩前。是歲自正月朔日起，天色屢昏，日月多暈，及嗣主即位，忽然晴朗，天日為開，中外相率稱奇。嗣主榮居喪數日，由宰臣馮道等，表請聽政，三疏乃允，見群臣於萬歲殿東廡下，始親蒞事。命太常卿田敏為先帝擬諡，敏上尊諡為聖神恭肅文武孝皇帝，廟號太祖。<br />
　　忽由潞州節度使李筠，報稱北漢主劉崇，與遼將楊袞，率兵數萬，自團柏谷入寇潞州。周主榮甫經踐阼，即聞此事，恰也有些心驚。幸虧他天姿英武，不以為憂，即召群臣會議，志在親征。馮道等以為未可，且言劉崇自晉州奔還，勢弱氣奪，未必即能再振。現恐由潞州謠傳，李筠未戰先怯，遽行奏聞，貽憂宵旰。陛下初承大統，人心未定，先帝山陵，方才啟工，不應輕率出征。如果劉崇入寇，但教命將出御，便足制敵云云。周主榮搖首道：「劉崇幸我大喪，聞我新立，自謂良好機會，可以入伺中原。目下潞州告急，必非虛語，我若親自出征，庶幾先聲奪人，免致輕覷！」馮道等一再固諍，周主榮又道：「從前唐太宗創業，屢次親征，朕豈怕河東劉崇麼？」道獨答道：「陛下未可便學太宗。」周主榮奮然道：「劉崇眾至數萬，統是烏合，如遇王師，可比泰山壓卵，必勝無疑。」道又道：「陛下試平心自問，果能作得泰山否？」馮道歷事四朝，未聞獻議，此次硬加諫阻，無非怯敵所致。周主榮拂袖起座，返身入內。<br />
　　越宿頒出詔敕，分發各道，令他招募勇士，送入闕下。各道節度使得旨，陸續送致壯丁，由周主編入禁衛軍，逐日操練，準備扈駕。俄又接得潞州急報。但見紙上寫著：<br />
　　　昭義軍節度使臣李筠，萬急上言，河東叛寇劉崇，幸禍伐喪，結連契丹入寇。臣出守太平驛，遣步將穆令均前往迎擊，被賊將張元徽用埋伏計，誘殺令均，士卒喪亡逾千。寇燄愈張，兵逼驛舍，臣不得已回城固守，效死勿去，謹待援師。臣措置乖方，自取喪師之罪，乞付有司議譴！謹昧死上聞，翹切待命！李筠敗績，從奏報中敘明，亦一變體。<br />
　　周主榮得了此報，也不欲與馮道等續商。但召王溥、王樸兩人，入議親征事宜。溥與樸贊成親征，奏請先調各道兵馬，會集潞州，然後車駕啟行。周主乃詔天雄軍節度使符彥卿，自磁州進兵赴潞州，擊敵後路，以澶州節度使郭崇為副﹔河中節度使王彥超，自晉州進兵赴潞州，擊敵東面，以陝府節度使韓通為副﹔又命馬軍都指揮使樊愛能，步軍都指揮使何徽，滑州節度使白重贊，鄭州防禦使史彥超，前耀州團練使符彥能等，引兵先赴澤州，以宣徽使向訓為監軍。一面令馮道恭奉梓宮，往赴山陵，留樞密使鄭仁誨居守京師，車駕自三月上旬啟行。<br />
　　到了懷州，聞劉崇已引兵南向，擬兼程速進。控鶴都指揮趙晁，密語通事舍人鄭好謙道：「賊勢甚盛，未可輕敵，主上擬倍道進兵，恐非良策。」好謙入阻周主，周主榮發怒道：「汝怎得阻撓軍情，想是有人主使，從速供出，免得受刑！」好謙慌忙吐實，說是趙晁所言。周主榮系晁入獄，即日下令啟行，麾眾急進。<br />
　　不數日已到澤州，駐營東北隅。北漢主劉崇，引著遼兵，行過潞州，不欲進攻，竟向澤州進發。至高平南岸，聽得周軍已到，才據險立營，只派前鋒挑戰，被周軍邀擊一陣，便即敗退。周主榮恐他遁去，再命諸軍夤夜前進，且促河陽節度使劉詞，趕緊派兵援應。諸將因劉詞未至，不免寒心，但因周主軍令甚嚴，又未敢中途逗撓，不得已驅軍前行。翌晨至巴公原，望見敵兵，北漢將張元徽，在東列陣，遼將楊袞，在西列陣，行伍很是整齊。周主命滑州節度使白重贊，與馬步都虞侯李重進，率左軍居西，樊愛能、何徽，率右軍居東，向訓、史彥超率精騎居中央，殿前都指揮使張永德，率禁兵護住御駕。<br />
　　兩陣對圓，周軍與敵兵相較，不過三分有二。劉崇見周軍較少，悔召遼兵，顧語諸將道：「我觀敵壘，與我本部兵相差不多，早知如此，何必借援外人！今日不但破周，且可使外人心服，到也是一舉兩得了。」慢著。諸將上前道賀，獨遼將楊袞，策馬上前，望了多時，退見劉崇道：「周軍嚴肅，不可輕敵！」老將有識。劉崇奮髯道：「時不可失，願公勿言！看我與周軍決戰，今日必報兒仇。」徒誇無益。袞默然退去。忽東北風大起，吹得兩軍毛髮森豎，個個驚慄，少頃轉做南風，勢亦少殺。北漢副樞密使王延嗣，及司天監李義，進語劉崇道：「風勢已小，正可出戰。」劉崇便下令進兵。樞密直學士王得中叩馬諫阻道：「風勢逆吹，與我不利，李義素司天文，乃未知風勢順逆，昏昧若此，罪當斬首！」確是可殺。劉崇怒叱道：「我意已決，老書生休得妄言！如再多嘴，我先斬汝！」得中嚇退一旁，劉崇即麾動東軍，令張元徽先進。<br />
　　元徽率千騎擊周右軍，正與樊愛能、何徽相遇，兩下交鋒，不過數合，樊愛能、何徽，忽然引退，右軍遂溃，步兵千餘人，解甲投戈，走降北漢，喧呼萬歲。劉崇望見南軍陣動，親督諸軍繼進。矢如飛蝗，石如雨點，周軍不免驚亂。<br />
　　周主榮自引親兵，躬冒矢石，向前督戰。那時惱動了一位周將，大聲呼道：「主危如此，我等怎得不致死！」又語張永德道：「賊氣已驕，力戰即可破敵，公麾下多弓弩手，請趁勢西出為左翼，末將願自為右翼，冒險夾擊，不患不勝。國家安危，正在此一舉了！」永德稱善，遂與那將分統二千人，左右出戰。那將身先士卒，馳犯敵鋒，士卒亦接連跟著，搗入敵陣，無不以一當百。北漢兵不能抵禦，紛紛倒退。看官道那將為誰？原來就是將來的宋太祖趙匡胤。提筆醒目。匡胤涿郡人，父名弘殷，曾任岳州防禦使。匡胤系出將門，入充宿衛，此時隨駕出征，見周主身入危境，不由的激動熱忱，勇往直前，把北漢兵殺得大敗。匡胤履歷，詳見《宋史演義》，故此編不過略敘。<br />
　　內殿直馬仁瑀，也呼語徒眾道：「使乘輿受敵，何用我輩！」遂躍馬直出，引弓迭射，連斃數十人，士氣益振。殿前右番行首馬全義，至周主前面請道：「賊已披靡，將為我擒，願陛下按兵不動，徐觀臣等破賊！」說著，即引數百騎進陷敵陣，可巧碰著張元徽，出來攔阻，全義即撥馬舞刀，與元徽大戰數十合，馬仁瑀暗助全義，覷正元徽馬首，一箭射去，說一聲著，正中馬眼。馬負痛亂躍，立將元徽掀落地上，全義趁勢一刀，把元徽揮作兩段。元徽為北漢驍將，驟被殺死，北漢兵大為奪氣。天空中的南風，越吹越猛，周軍順風衝殺，其勢益盛。劉崇料不可支，慌忙自舉赤幟，鳴金收軍。偏軍士已經溃散，一時無從收拾。遼將楊袞，望見周軍得勝，不敢進援，且恨劉崇妄自尊大，不知進退，樂得袖手旁觀，引還全軍。北漢大敗，周軍大勝。<br />
　　惟樊愛能、何徽，領著殘眾，擅自南歸，沿途遇著糧車，反控弦露刃，硬行剽掠。運夫倉猝駭走，傷亡甚多。周主榮遣軍校追回，竟不奉詔，甚且殺死來使，縱轡奔馳。湊巧遇著河陽節度使劉詞，率兵來援，愛能忙搖手道：「遼兵大至，我軍退回，公何必前去尋死！」劉詞道：「天子安否？」徽答道：「我輩虧得速奔，還保生命，主上尚不肯退歸，大約已走入澤州了。」詞勃然道：「主辱臣死，奈何不救？」足愧樊、何。遂引兵北趨，馳至戰場。<br />
　　正值敵眾敗退，尚有殘兵萬餘人，阻澗屯列。天日將暮，南風尚勁，詞帶著一支生力軍，越澗爭鋒，吶一聲喊，殺入敵陣。北漢兵已經怯餒，還有何心對仗？死的死，逃的逃。詞麾眾追去，還有澗南休息的周軍，遙見詞軍得勝，也鼓動餘勇，躍澗齊進，與詞軍並力追擊。可憐北漢兵沒處逃生，或死或降，劉詞等直追至高平，方才回軍。但見僵屍滿野，血流成渠，所棄輜重器械，不可勝計。周軍陸續搬入御營，時已昏黃。周主榮尚在野次，隨便營宿，各軍統夜巡邏，捕得樊、何麾下降敵諸兵，悉數處死。<br />
　　越日復進軍高平。劉崇聞周主將至，急忙被褐戴笠，乘著胡馬，由鵰窠嶺遁歸。入夜迷路，強迫村民為導，村民誤引至晉州。行百餘里，才知錯誤，殺死村民，返轡北走。所至得食，方擬舉箸，傳聞周兵追來，忙將碗筷拋去，上馬急奔。格外誇能，格外膽小。崇已老憊，晝夜馳驟，幾不能支。幸乘馬為遼主所贈，特別精良。由崇伏住鞍上，始得奔回晉陽。<br />
　　周主榮因劉崇已遁，料知追趕不及，且令各軍休息高平。選得北漢降卒數千人，號為效順指揮軍，命前武勝行軍司馬唐景思為將，發往淮上，防禦南唐。還有二千餘降卒，每人賜絹二匹，並給還衣裝，放歸本部。各降卒羅拜而去。也是欲擒故縱之法。周主榮轉入潞州，由節度使李筠迎入，正欲賞賚功臣，忽報樊愛能、何徽二人，前來請罪。周主微笑道：「他尚敢來見朕麼？」遂呼左右趨出，將他二人拘住，不必進見，聽候發落。正是：<br />
　　到底英君能破敵，管教叛賊送殘生。<br />
　　未知二人性命如何？容俟下回再敘。<br />
　　周主郭威臨終之言，為死後計，未始不善﹔但徒尚薄葬，猶非知本之論。為人君者，誠能澤被生民，功昭當世，則後人誰不欽而敬之？試問五帝三王之墓，果有何人竊發耶？郭威自覺心虛，因有此囑。且命在魏府、河府間，各葬劍甲，澶州洛陽，葬冠服，既雲示儉，何必多設虛冢？毋乃與曹操之七十二疑墓，隱隱相合耶？晉王嗣位，即有北漢之入寇，挾遼兵勢，直抵澤潞，內有馮道，外有樊愛能、何徽，向使君主怯敵，大局立溃。郭威但誅及二功臣，不知賣國求榮者，固大有人在，微嗣君之英武聰明，宗社尚能自保乎！然以柴代郭，血統已亡，辛苦一世，徒為他人作馬牛，亦可慨已！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>