<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第十七回　房幃溺愛牝雞司晨　酒色亡家牽羊待命</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七回</br>　　房幃溺愛牝雞司晨　酒色亡家牽羊待命</font></h4>
			　　卻說唐主既冊立劉後，嫡庶倒置，已成大錯，更且聽信劉氏，復用宦官為內諸司使，及諸道監軍，嗣更命伶人陳俊、儲德源為刺史。郭崇韜力諫不從，功臣多半憤惋，漸起怨聲。再加租庸副使孔謙，得兼任鹽鐵轉運副使，凡赦文所蠲賦稅，仍舊征收。自是每有詔令，人多不信，百姓亦愁怨盈途。唐主尚自加尊號，封賞倖臣，並加封岐王李茂貞為秦王，荊南節度使高季興為南平王，夏州節度使李仁福為朔方王，賜吳越王錢鏐金印玉冊，並遣客省使李嚴赴蜀，探察虛實。嚴返報唐主，謂蜀主王衍，童騃荒縱，不親政務，斥逐故老，昵比小人，賢愚易位，刑賞失常，若大兵一臨，定可成功等語。<br />
　　唐主乃決意攻蜀，整備兵馬糧械，指日出師。<br />
　　會秦王李茂貞病死，此老竟得善終，可謂萬幸。遺表令長子繼曮權知軍府事。唐主拜繼曮為鳳翔節度使，賜名從曮，且徵兵會同伐蜀。從曮尚未出軍，那契丹已進蔚州，乃將攻蜀事暫行擱起，即授李嗣源為招討使，出御契丹。嗣源既奉命出師，唐主又與郭崇韜商議，令嗣源鎮守成德軍，調崇韜兼鎮汴州。崇韜兼鎮成德軍事，見前回。崇韜面辭道：「臣富貴已極，何必更領藩方？且群臣或經百戰，所得不過一州，臣無汗馬功勞，得居高位，本已深抱不安，今因委任親賢，使臣得解旄節，正出陛下聖恩，使臣免疚！況汴州衝要富繁，臣不至治所，徒令他人攝職，也與空城無二，為甚麼設此虛名，無補國本呢？」唐主道：「卿言亦是，但卿為朕畫策，保固河津，直趨大梁，成朕帝業，豈百戰功所得比麼？」崇韜一再固辭，乃許他解除兼職，令蕃漢總管李嗣源，出鎮成德軍。嗣源受命蒞鎮，因家在太原，表請授從珂為北京內牙指揮使，俾得顧家。唐主覽表，恨他為家忘國，竟斥從珂為突騎指揮使，令率數百人戍石門鎮。嗣源正擊退契丹，聞從珂被黜，惶恐求朝，唐主不許，嗣源至此，更不免疑上加疑，憂上加憂了。唐主與嗣源曾有富貴與共之約，此時嗣源並無異志，乃激使起疑，豈非自尋禍祟麼？且說唐主聞契丹已退，北顧無憂，又好肆志畋游，耽情聲色，嘗與劉後私幸大臣私第，酣飲達旦，最多往返的是張全義宅中。全義屢陳貢獻，半輸內府，半入中宮，劉後很是滿意，自念母家微賤，未免為妃妾所嫌，不如拜全義為養父，得借餘光，乃面奏唐主，自言幼失怙恃，願父事張全義。唐主慨然允諾。劉後遂乘夜宴時，請全義上坐，行父女禮。全義怎敢遽受？劉後令隨宦強他入座，竟爾亭亭下拜，惹得全義眼熱耳紅，急欲趨避，又被諸宦官擁住，沒奈何受了全禮。唐主在旁坐著，反嘻笑顏開，叫全義不必辭讓，並親酌巨觥，為全義上壽。全義謝恩飲畢，復搬出許多貢儀，贈獻劉後。大約算是妝奩。俟帝後返宮時，齎送進去。<br />
　　越日，劉後命翰林學士趙鳳，草書謝全義。鳳入奏道：「國母拜人臣為父，從古未聞，臣不敢起草！」唐主微笑道：「卿不愧直言，但後意如此，且與國體亦沒甚大損，願卿勿辭！」<br />
　　鳳無可奈何，只好承旨草書，繳入了事。<br />
　　唐主復採訪良家女子，充入後庭。有一女生有國色，為唐主所愛幸，竟得生子。劉後很懷妒意，時欲將她捽去。可巧李紹榮喪婦，唐主召他入宮，賜宴解悶，且諭行欽道：「卿新賦悼亡，自當復娶，朕願助卿聘一美婦。」劉後即召唐主愛姬，指示唐主道：「陛下憐愛紹榮，何不將此女為賜？」唐主不便忤後，佯為允許。不意劉後即促紹榮拜謝，一面即囑令宦官，扶掖愛姬出宮，一肩乘輿，竟抬入紹榮私第去了。紹榮何幸，得此美婦！唐主愀然不樂，好幾日稱疾不食，始終拗不過劉皇后，只好耐著性子，仍然與劉後交歡。<br />
　　劉後素性佞佛，自思貴為國母，無非佛力保護，平時所得貨賂，輒賜給僧尼，且勸唐主信奉佛教。有胡僧從于闐來，唐主率劉後及諸子，向僧膜拜。僧游五台山，因遣中使隨行，供張豐備，傾動城邑。又有五台僧誠惠，自言能降伏天龍，呼風使雨，先時嘗過鎮州，王鎔不加禮待，誠惠忿然道：「我有毒龍五百，歸我驅遣，今當遣一龍揭起片石，恐州民皆成魚鱉了！」越年鎮州大水，漂壞關城，人乃共稱為神僧。唐主聞他神奇，飭中使延令入宮，自率後妃下拜。誠惠居然高坐，安身不動，至唐主已經拜畢，留居別館，他乘著閒暇，昂然出游，百官道旁相遇，莫敢不拜。獨郭崇韜不肯從眾，相見不過拱手，誠惠尚傲不為禮。冤冤相湊，洛陽天旱，數旬不雨。崇韜奏白唐主，請令誠惠祈雨。誠惠無可推辭，便令築壇齋醮，每日登壇誦咒，也似唸唸有詞，偏龍神不來聽令，赤日盡管高升，遂被崇韜指摘，說他禱雨無驗，擬在壇下積薪，將他焚死。不意有人報知誠惠，嚇得誠惠神色倉皇，乘夜遁去。後來聞他逃回五台，只恐都中飭捕，竟致憂死。妖僧惑人，大都如此。唐主及劉後，尚自言信佛未虔，不能留住高僧，引為悔恨！劉氏不足責，唐主何昏庸至此？許州節度使溫韜，聞劉後佞佛，情願改私第為佛寺，替後薦福。奏疏一上，得旨嘉獎。還有皇后教令，亦聯翩下去，優加褒美。當時太后旨意稱誥令，皇后旨意稱教令，與唐主詔旨並行，勢力相等。內外官吏，接到後教，也奉行維謹，不敢稍違，所以中宮使命，愈沿愈多，還幸太后誥令，罕有所聞，大眾尚得少顧一面，免得頭緒紛繁。<br />
　　同光三年，太妃劉氏，得病晉陽，曹太后親擬往省，為唐主諫止。嗣聞太妃病逝，又欲自往送葬，再經唐主泣諫，與群臣交章請留，太后雖難怫眾意，未曾啟行，但哀痛異常，累日不食。過了一月，也魂歸地下，往尋那位劉太妃，再續生前睦誼去了。卻是難得。唐主初遭母喪，卻也號慟哭泣，至絕飲食，百官連表勸慰，閱五日始進御膳，漸漸的悲懷減殺，又把那佚游故態，發作出來。<br />
　　是年春夏大旱，至六月中方才下雨。一雨至七十五日，天始開霽，百川泛濫，遍地浸淫。宮中本是高地，至此亦患暑濕。唐主欲登高避暑，苦乏層樓，似乎悶悶不樂。宦官等即進言道：「臣見長安全盛時，宮中樓閣，不下百數，今陛下乃無一避暑樓，亦太不適意了。」唐主道：「朕富有天下，豈不能繕築一樓？」宦官又道：「郭崇韜常眉頭不展，屢與租庸使孔謙，談及國用不足，陛下雖欲營繕，恐終不可得呢。」借端誣人，利口可畏。唐主變色道：「朕自用內府錢，何關國帑？」遂命宮苑使王允平，趕造清暑樓。因恐崇韜進諫，特遣中使傳諭道：「朕昔在河上，與梁軍對壘，雖行營暑濕，被甲乘馬，未嘗覺疲。今居深宮，蔭大廈，反不堪苦熱，未識何因？」崇韜即托中使轉奏道：「陛下前在河上，強敵未滅，深念仇恥，雖遇盛暑，不介聖懷。今外患已除，海內賓服，雖居珍台涼館，尚患鬱蒸，這乃是艱難逸豫，為慮不同！陛下能居安思危，便覺今日暑濕，變為清涼了！」唐主聞言，默然不語。宦官又進讒道：「崇韜居第，無異皇宮，怪不得未識帝熱哩。」唐主由是隱恨崇韜。崇韜聞允平營樓，日役萬人，費至巨萬，因復進諫道：「今河南水旱，軍食不充，願息役以俟豐年！」看官試想，唐主既偏信讒言，尚肯依他奏請麼？還有河南令羅貫，人品強直，係由崇韜薦拔，伶宦有所請托，貫守正不阿，屢將請托書獻示崇韜。崇韜一再奏聞，唐主亦置諸不理，伶宦等尤加切齒。張全義亦恨羅貫，密訴劉後，劉後遂譖貫不法，唐主含怒未發。會因曹太后將葬坤陵，先期往祀，適天雨道泞，橋樑亦壞，唐主問明宦官，謂系河南境內，屬貫管轄，當即拘貫下獄，獄吏拷掠，幾無完膚，至祀陵返駕，且傳詔誅貫。崇韜進諫道：「貫不過失修道路，罪不至死。」唐主怒道：「太后靈駕將發，天子朝夕往來，橋路不修，尚得說死無罪麼？」崇韜又叩首道：「陛下貴為天子，乃嫉一縣令，使天下謂陛下用法不公，罪在臣等！」唐主拂袖遽起道：「卿未免與貫為黨，但卿既愛貫，任卿裁決！」言已，返身入宮。崇韜也起身隨入，還欲辯論。唐主竟闔門不納，崇韜懊悵而出。貫竟被殺，暴屍府門，遠近共呼為冤，獨伶宦等互相道賀。崇韜尚戀棧不去，意欲何為？<br />
　　既而唐主召集群臣，會議伐蜀。宣徽使李紹宏，保薦李紹欽為帥。崇韜奮然道：「段凝即紹欽，詳見前回。系亡國舊將，徒知諛諂，有何材略！」群臣乃更舉李嗣源。崇韜又說道：「契丹方熾，李總管，即嗣源。不應調開河朔。」唐主乃問崇韜道：「公意果屬何人？」崇韜道：「魏王地當儲嗣，未立殊功，請授為統帥，俾成威望。」保薦繼岌亦是誤處。唐主道：「繼岌年幼，何能獨往？當更求副帥。」崇韜尚未及答，唐主復道：「朕意屬卿，煩卿一行。」崇韜不好違命，便拜稱遵諭。乃命魏王繼岌充西川四面行營都統，崇韜充西川北面都招討制置等使，悉付軍事。又命荊南節度使高季興，充西川東南面行營招討使，鳳翔節度使李從曮，充供軍轉運應接等使，同州節度使李令德，充行營副招討使，陝府節度使李紹琛，充蕃漢馬步軍都排陣斬斲使，西京留守張筠，充西川管內安撫應接使，華州節度使毛璋，充左廂馬步軍都虞侯，邠州節度使董璋，充右廂馬步軍都虞侯，客省使李嚴為安撫使，率兵六萬，西向進發。尋又任工部尚書任圜，翰林學士李愚，並隨魏王出征，參預軍機。<br />
　　蜀主王衍，尚南巡北幸，淫昏無度。中書令王宗儔，與王宗弼密謀廢立。宗弼猶豫未決，宗儔憂憤身亡，蜀主衍仍得安位，日與狎客美人，縱情遊客。自宣華苑告成後，中有重光、太清、延昌、會真等殿，清和、迎仙等宮，降真、蓬萊、丹靈等亭，又有飛鸞閣、瑞獸門、怡神院等名目，統是金碧輝煌，備極奢麗。每令後宮婦女，戴金蓮冠，著女道士服，扈從至苑，列座暢飲，不問晨夕。又往往參入近臣，得與宮人並坐並飲，到了得意忘情的時候，男女媟褻，脫冠露髻，恣意喧呶，毫無禁忌。大約是與人同樂的意思。有時令宮人濃施硃粉，號為醉粧，上行下效，全國通行。會逢太后太妃，游青城山，宮人衣服，統繪雲霞，飄飄如神仙中人。衍自作甘州曲，侈述仙狀，往返山中，沿途歌唱。宮人依聲屬和，嬌喉清脆，娓娓可聽，確是一種賞心悅耳的形景。他又以為與唐修好，可以無虞，撤出邊疆兵戍，安享太平。<br />
　　宣徽北院使王承休，本是一個宦官，恰娶有妻室嚴氏。嚴氏具有絕色，由王衍屢召入宮，與她同夢。承休與嚴氏，本是一對假夫婦，樂得借妻求寵，仰沐恩榮。後世之縱妻為奸，冀得升官者，想都從承休處學來，可惜身非閹宦。果然夫因妻貴，得升任龍武軍都指揮使，用裨將安重霸為副。重霸狡佞善媚，勸承休入求秦州節度使，且授他奏語。承休即入見王衍道：「秦州多美婦人，願為陛下彩獻。」王衍大悅，即授承休為秦州節度使，兼封魯國公。承休挈妻赴鎮，毀府署，作行宮，大興力役，強取民間女子，教導歌舞，當將歌女繪成圖像，並畫秦州花木，齎送成都尹韓昭，托他代奏，請駕東游。<br />
　　衍覽圖甚喜，即擬登程，群臣交章諫阻，衍皆不從。王宗弼上表力爭，反被衍擲棄地上。徐太后涕泣勸止，亦不見效。前秦州判官蒲禹卿上書極諫，幾二千言，韓昭語禹卿道：「我收汝表，俟主上西歸，當使獄吏字字問汝！」恐不及待了。禹卿退去，王衍既記念嚴氏，欲續舊歡，承休既借妻求寵，何不留妻在宮？又因承休所呈各圖，統皆中意。無論何人規諫，也是阻他不住。當下改元咸康，頒詔東巡，令兵士數萬扈蹕，出發成都。<br />
　　行次漢州，武興節度使王承捷，報稱唐軍西來，衍尚未信，且大語道：「我正欲耀武，怕他甚麼？」及進至梓潼，遇大風發木拔屋。隨行史官占兆，謂此風為貪狼風，當有敗軍覆將的大患。衍亦未省，在途與狎客賦詩，毫不為意。再進抵利州城，始接到警信，威武城守將唐景思，已迎降唐將李紹琛了。衍方信承捷軍報，實非謊言。越宿由威武溃軍，陸續奔來，說是鳳、興、文、扶四州，已由節度使王承捷，一並獻唐，那時才覺惶急，令隨駕清道指揮使王宗勳、王宗儼，及待中王宗昱，並為招討使，率兵三萬，往拒唐軍。<br />
　　唐軍倍道前進，勢如破竹。李紹琛等為先驅，所過城邑，不戰自破。既收降威武城，並得鳳、興、文、扶四州，遂令降將為嚮導，入攻興州。興州刺史王承鑒棄城遁去。郭崇韜命承捷攝興州刺史，再促紹琛等進兵，拔紹州，下成州，到了三泉，與蜀三招討使相遇，憑著一股銳氣，橫衝直撞，殺將過去。蜀兵連年不練，很是窳惰，怎禁得百戰雄師，乘勝前來，頓時你驚我懼，彼逃此散。三招討使本非將才，統嚇得魂魄飛揚，抱頭鼠竄，所領部眾，被唐軍殺死五千人，餘皆四溃。<br />
　　蜀主衍聞三泉又敗，急自利州西還，留王宗弼屯戍利州，且令斬三招討使，以振士心。唐將李紹琛，晝夜兼行，逕向利州進發，西川大震。蜀武德留後宋光葆，貽郭崇韜書，請唐軍不入轄境，當舉巡屬內附，否則當背城決戰。崇韜覆書如約。光葆遂舉梓、綿、劍、龍、普五州降唐。武定節度使王承肇，山南節度使王宗戚，階州刺史王宗岳，也聞風生畏，各遣使至唐營中，奉土投誠。一班降將軍，送完蜀土。秦州節度使王承休，與副使安重霸謀襲唐軍，重霸道：「一擊不勝，大事去了﹔但公受國恩，聞難不可不赴，願與公西行入援。」承休以為真情，整軍出城，重霸隨至城外，忽向承休下拜道：「國家取得秦隴，何等竭力，若從公還朝，誰人守此？重霸願代公留守！」說至此，竟麾親軍還城，承休無可奈何，只好西行。<br />
　　重霸竟舉秦隴歸唐。<br />
　　王宗弼聞各屬瓦解，正在驚惶，可巧唐使到來，投入郭崇韜書，為陳利害，勉令歸降。他已怦然心動，無意守城，又值王宗勳等狼狽到來，即出示詔書，相持而泣。宗勳等流涕道：「國危至此，統由主上一人，荒淫所致，公今日依詔，殺我三人，他日必輪及公身了！願公亟圖變計！」宗弼道：「我正懷此意，所以出示詔書，同籌良策。」三人齊聲道：「不如降唐罷？」宗弼徐說道：「公等先送款唐軍，我且往成都一行，何如？」宗勳等當然贊成，便分頭行事。<br />
　　宗弼棄城西歸，距蜀主衍返都時，僅隔五六日。衍至成都，百官及後宮出迎，衍馳入妃嬪中，令宮人排作回鶻隊，送擁入宮。還有這般興致。至宗弼到來，登太元門，嚴兵自衛。徐太后與蜀主衍，同往慰勞，宗弼竟趁勢圖逆，劫遷太后及蜀主，幽置西宮。所有後宮及諸王，一同錮禁，收取國寶，及內庫金帛，俱入私第，自稱西川兵馬留後。嗣聞唐軍已入鹿頭關，進據漢州，當即撥出幣馬若干，牛酒若干，遣人迎犒唐軍。且因唐安撫使李嚴，曾至蜀聘問，與有一面交，遂偽作蜀主書，送達李嚴道：「公來我即降！」降將軍外，又出這叛將軍，西蜀可謂多人。嚴既得書，便欲馳往，或阻嚴道：「公首議伐蜀，蜀人怨公，深入骨髓，奈何輕往！」嚴微笑不答，竟率數騎入成都，撫諭吏民，告以大軍繼至，悉命撤去樓橹。且入西宮見蜀主衍，衍向嚴慟哭。兒女子態，有何用處？嚴婉言勸慰，謂出降以後，必能保全家屬。衍乃收淚，引嚴見太后，以母妻為托。一面令翰林學士李昊草降表，同平章事王鍇草降書，遣兵部侍郎歐陽彬，齎奉書表，偕嚴同迎唐軍。唐統帥繼岌，郭崇韜等，聞蜀已願降，即兼程至成都，令李嚴再行入城，引蜀君臣出降馬前。蜀主衍白衣首絰，銜璧牽羊，蜀臣衰絰徒跣，輿櫬俟命，繼岌受璧，崇韜解縛焚櫬，承制赦蜀君臣罪，衍率百官向東北拜謝，導唐軍入成都。總計蜀自王建據守，一傳即亡，共計一十九年。小子有詩歎道：<br />
　　休言蜀道是崎嶇，徒險終難阻萬夫，<br />
　　劉李以來王氏繼，荒淫亡國付長吁！<br />
　　蜀主出降時，尚有王宗弼一番舉動，且至下回表明。<br />
　　前半回承述前文，歷述劉後行誼，一無可取，而唐主反事事聽從，益見唐主之為色所迷，致兆危亡之漸。郭崇韜已遭主忌，尚不知引退，為唐主嘅，尤為崇韜惜，寓意固深且遠也。下半回敘伐蜀事，蜀主以淫昏致亡，正為唐主一大對照。唐軍西入，勢如破竹，僅有三泉之戰，一交鋒而即溃，各鎮望風迎降，不待遺鏃。而王宗弼且棄城走還，劫遷蜀主及太後，並後宮諸王，卒致牽羊銜璧，面縛輿櫬，淫昏失德者，終局如是，非唐主之殷鑒乎？然郭崇韜以得蜀而益危，唐主以得蜀而益驕，是蜀之亡，未見唐利，反為唐害，杜牧所謂後人哀之而不鑒之，使後人復哀後人，正本回之注腳也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>