<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第三十七回　遷漠北出帝泣窮途　鎮河東藩王登大位</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　遷漠北出帝泣窮途　鎮河東藩王登大位</font></h4>
			　　卻說遼主廢去晉主重貴，且令徙往黃龍府。黃龍府本渤海扶餘城，遼太祖東征渤海，還至城下，見有黃龍出現城上，因改號為黃龍府。重貴聞要徙至遼東，哪得不慌，那得不悲！就是李太后以下諸宮眷，統是相向號泣，用淚洗面。有何益處？遼主卻使人傳語李太后道：「聞重貴不從母言，因致覆亡。汝可自便，不必與重貴偕行。」李太后泣答道：「重貴事妾甚謹，不過違背先君，失和上國，所以一舉敗滅。今幸蒙大恩，全生保家，母不隨子，將安所歸？」語亦太迂。<br />
　　遼主乃仍自赤崗入宮，所有內外各門，統派遼兵守衛。每門磔犬灑血，並用竿懸掛羊皮，作為厭勝。當下面諭晉臣道：「從今以後，不修甲兵，不買戰馬，輕賦省役，好與天下共享太平了。」遂撤消東京名目，降開封府為汴州，府尹為防禦使。遼主改服中國衣冠，百官起居，悉仍舊制。趙延壽薦引李崧，說他才可大用。還有遼學士張礪，從前也做過晉臣，與延壽同時降遼，亦謂崧可入相，遼主因授崧為太子太師，充樞密使。適威勝軍節度使馮道，自鄧州入朝，遼主亦素聞道名，即時召見。道拜謁如儀，遼主戲問道：「你是何等老子？」道答道：「無才無德，癡頑老子。」遼主不禁微笑，又問道：「汝看天下百姓，如何救得？」道應聲道：「此時即一佛出世，亦恐救不得百姓﹔惟皇帝尚可救得呢。」無非面諛。遼主甚喜，仍令道守官太傅，充樞密顧問。隨即遣使四出，頒詔各鎮，諸藩爭上表稱臣。獨彰義節度使史匡威，據住涇州，不受遼命。雄武節度使何重建，手刃遼使，舉秦、成、階三州降蜀。<br />
　　杜威自降遼後，仍複名重威，率部眾屯駐陳橋。遼主在河北時，恐他兵眾生變，曾令繳出鎧仗數百萬，搬貯恒州，戰馬數萬，驅歸北庭。及遼主渡河入梁，意欲派遣胡騎，驅眾入河，盡行處死。部將謂他處晉兵，聞風知懼，必皆拒命，不若權時安撫，緩圖良策。遼主雖然罷議，心中總不能無疑，所以供給不時，累得陳橋戍卒，晝餓夜凍，怨罵重威。<br />
　　重威不得已表達軍情，遼主召趙延壽入議，仍欲盡誅晉兵。延壽道：「皇帝親冒矢石，取得晉國，是歸諸己有呢？還是替他人代取呢？」遼主變色道：「我傾國南征，五年不解甲，才得中原，難道甘心讓人麼？」延壽又道：「晉國南有唐，西有蜀，皇帝可曾聞知否？」遼主道：「如何不聞！」延壽復道：「晉國東自沂密，西及秦鳳，延袤數千里，接連吳蜀，晉嘗用兵防守，連年不懈。臣想南方暑濕，非北人所能久居，他日車駕北歸，無兵守邊，吳蜀必乘虛入寇，恐中原仍非皇帝所有，豈不是歷年辛苦，終歸他人麼！」遼主愕然道：「我未曾料到此著，據汝所說，今將奈何？」延壽道：「最好將陳橋降卒，分守南邊，吳蜀便不能為患了。」遼主道：「我前在潞州，一時失策，盡把唐兵授晉，晉得此兵，反與我為仇，轉戰數年，才得告捷。今幸入我手，若非悉數殲除，後患仍不淺哩！」延壽道：「從前留住晉兵，不質妻孥，故有此患，今若將戍卒家屬，徙置恒、定、雲、朔間，每歲分番，使戍南邊，料他必顧念妻子，不敢生變。這卻是目前上策哩！」遼主方才稱善，即命陳橋降卒，分遣還營。<br />
　　看官！你道延壽此言，是為遼呢？是為晉呢？還是為降卒呢？小子不必評斷，但看上文遼主與延壽言，許他為中國皇帝，他喜出望外，便可知他的心術，話中有話了。含蓄得妙。<br />
　　且說晉主重貴，得遼主敕命，遷往黃龍府，重貴不敢不行，又不欲遽行，延挨了好幾日。那遼主已派騎士三百名，迫令北遷，沒奈何挈眷起行。除重貴外，如皇太后李氏，皇太妃安氏，皇后馮氏，皇弟重睿，皇子延煦、延寶，相偕隨往。還有宮嬪五十人，內官三十人，東西班五十人，醫官一人，控鶴官四人，御廚七人，茶酒三人，儀鑾司三人，親軍二十人，一同從行。遼主又派晉相趙瑩，樞密使馮玉，都指揮使李彥韜，伴送重貴。沿途所經，州郡長吏，不敢迎奉。就使有人供饋，也被遼騎攫去。可憐重貴以下諸人，得了早餐，沒有晚餐，得了晚餐，又沒有早餐，更且山川艱險，風雨淒清，觸目皆愁，噬臍何及！回憶在大內時，與馮後等調情作樂，謔浪笑傲，恍同隔世。富貴原是幻夢。<br />
　　及入磁州境內，刺史李穀，迎謁路隅，相對泣下。穀且泣且語道：「臣實無狀，負陛下恩！」重貴流涕不止，彷彿似有物堵喉，一語都說不出來。穀傾囊獻上，由重貴接受後，方說了「與卿長別」四字！遼兵不肯容情，催穀速去，穀乃拜別重貴，自返磁州。重貴行至中渡橋，見杜重威寨址，慨然憤歎道：「我家何負杜賊，乃竟被他破壞！天乎天乎！」說至此，不禁大慟。誰叫你信任此賊！左右勉強勸慰，方越河北趨。<br />
　　到了幽州，闔城士庶，統來迎觀。父老或牽羊持酒，願為獻納，都為衛兵叱去，不令與重貴相見。重貴當然悲慘，州民亦無不唏噓。至重貴入城，駐留旬餘，州將承遼主命，犒賞酒肉。趙延壽母，亦具食饌來獻，重貴及從行諸人，才算得了一飽。<br />
　　既而自幽州啟行，過薊州、平州，東向榆關，榛莽塞路，塵沙蔽天，途中毫無供給，大眾統餓得饑腸轆轆，困頓異常。夜間住宿，也沒有一定館驛，往往在山麓林間，瞌睡了事。幸喜木實野蔬，到處皆有，宮女從官，自往彩食，尚得療饑。重貴亦借此分甘，苟延殘命。<br />
　　又行七八日至錦州，州署中懸有遼太祖阿保機畫像，遼兵迫令重貴等下拜。重貴不勝屈辱，拜後泣呼道：「薛超誤我！不使我死。」求死甚易，恐仍口是心非。再走了五六日，過海北州。境內有東丹王墓，特遣延煦瞻拜。嗣是渡遼水抵渤海國鐵州，迤邐至黃龍府，大約又閱十餘天，說不盡的苦楚，話不完的勞乏。李太后、安太妃兩人，年齡已高，委頓的了不得。安太妃本有目疾，至是連日流淚，竟至失明。就是馮皇后以下諸妃嬪，均累得花容憔悴，玉骨銷磨，這真所謂物極必反，數極必傾，前半生享盡榮華，免不得有此結果呢！當頭棒喝。<br />
　　遼主德光，已將重貴北遷，據有中原。遂號令四方，徵求貢獻。鎮日裡縱酒作樂，不顧兵民。趙延壽請給遼兵餉糈，德光笑道：「我國向無此例，如各兵乏食，令他打草谷罷了。」看官道打草谷三字，作何解釋？原來就是劫奪的別名，自遼主有此宣言，胡騎遂四出剽掠，凡東西兩京畿，及鄭、滑、曹、濮數百里間，財畜俱盡，村落一空。<br />
　　遼主又嘗語判三司劉昫道：「遼兵應有犒賞，速宜籌辦！」劉昫道：「府庫空虛，無從頒給，看來只有括借富民了！」遼主允諾。遂先向都城士民，括借錢帛，繼復遣使數十人，分詣各州，到處括借。民不應命，即加苛罰。百姓痛苦異常，不得已傾產輸納。那知遼主並未取作犒賞，一古腦兒貯入內庫，於是內外怨憤，連遼兵亦都解體了。<br />
　　楊光遠子承勳，由汝州防禦使，調任鄭州。見三十三回。遼主因他劫父致死，召令入都，承勳不敢不至。及進謁遼主，被遼主當面呵斥，且置諸極刑，令部兵臠割分食。別用承勳弟承信為平盧節度使，使承楊氏宗祀。匡國軍節度使劉繼勳，曾參預絕遼政策，至是入朝遼主，亦為遼主所責，命他鎖住，將解送黃龍府。宋州節度使趙在禮，聞遼將述軋、拽剌等入據洛陽，急自宋趨洛，進謁遼將。述軋、拽剌踞坐堂上，絕不答禮，反勒令獻出財帛。在禮很是憤悶，但托言入朝大梁，再行報命。僥倖脫身，轉趨鄭州，接得劉繼勳被拘消息，自恐不免，便在馬櫪間縊死。死已晚矣。遼主聞在禮死耗，方將繼勳釋出，繼勳已驚慌成疾，未幾畢命。為此種種情事，遂致各鎮耽憂，別思擁戴一尊，驅逐胡兵。可巧河東節度使劉知遠，乘勢崛起，雄長西陲，於是中原帝統，迫歸劉氏身上，又算做了一代的亂世君主。特筆提出，成一片段。<br />
　　劉知遠鎮守河東，本來是蓄勢待時，審機觀變，所以晉主絕遼，他亦明知非策，始終未嘗入諫。及遼主入汴，亟派兵分守四境，防備不虞，且恐遼兵強盛，一時不便反抗，特遣客將王峻，齎奉三表，馳往大梁。一是賀遼主入汴，二是說河東境內，夷夏雜居，隨在須防，所以未便離鎮入朝，三是因遼將劉九一，駐守南川，有礙貢道，請將劉軍調開，俾便入貢。遼主德光，覽畢表文，很是喜歡，便令左右擬詔褒獎。詔書草定，由遼主過目，特提起筆來，將劉知遠三字上，加一兒字。又取出木枴一支，作為賜物，命王峻持詔及枴，還報知遠。向例遼主賞賜大臣，以木枴為最貴，大約如漢朝舊制，頒賜幾杖相似。遼臣中惟皇叔偉王，才得此物。王峻負枴西行，遼兵望見，相率避路，可見得這枝木枴，是非常鄭重的意思。<br />
　　及峻到河東，覆報知遠，呈上遼主詔書，及所賜木枴，知遠略略一瞧，並沒有什麼希罕，但問及大梁情形。峻答道：「遼主貪殘，上下離心，必不能久有中原，大王若舉兵倡義，銳圖興復，海內定然響應，胡兒雖欲久居，也不可得了！」知遠道：「我遞去三表，原是緩兵計策，並不是甘心臣虜。借知遠口中，說出齎表本意。但用兵當審察機宜，不可妄動，今遼兵新據京邑，未有他變，怎可輕與爭鋒？好在他專嗜財貨，欲壑已盈，必將北去。況且冰雪已消，南方卑濕，虜騎斷不便久留。我乘他北走，進取中原，方可保萬全了。」計策固是，奈百姓何！於是按兵不發，專俟大梁動靜，再定進止。<br />
　　遼主未得知遠謝表，疑有貳心，又派使催貢方物。知遠乃遣副留守白文珂入獻奇繒名馬。遼主面語文珂道：「汝主帥劉知遠，既不事南朝，又不事北朝，究竟懷著甚麼意思？」文珂權詞解免。經遼主令他回報，即兼程西歸，報明知遠。孔目官郭威在側，便即進言道：「虜恨已深，不可不防！」知遠道：「且再探聽虛實，起兵未遲。」<br />
　　忽由大梁傳到遼詔，上書大遼會同十年，大赦天下。知遠大驚道：「遼主頒行正朔，宣布赦文，難道真要做中國皇帝麼？」行軍司馬張彥威入勸道：「中原無主，惟大王威望日隆，理應乘此正位，號召四方，共逐胡虜。」知遠笑道：「這卻未便，我究竟是個晉臣，怎可背主稱尊！且主上北遷，我若可半道截回，迎入太原，再謀恢復，庶幾名正言順，容易成功了。」遂下令調兵，擬從丹陘口出發，往迎晉主。特派指揮使史弘肇，部署兵馬，預戒行期。<br />
　　看官！你道劉知遠的舉動，果是真心為晉麼？他探聽得大梁消息，多推尊遼主為中國皇帝，不禁心中一急，因急生智，獨想出一個迎主的名目，試驗軍情。揭出肺腸。究竟大梁城內，是何實跡？小子不得不據實敘明。<br />
　　遼主德光，入據大梁，已經匝月，乃召晉百官入議，開口問道：「我看中國風俗，與我國不同，我不便在此久留，當另擇一人為主，爾等意下如何？」語才說畢，即聽得一片喧聲，或是歌功，或是頌德，結末是說的中外人心，都願推戴皇帝。大家都是搖尾狗。遼主獰笑道：「爾等果是同情麼？」語未已，又聽了幾十百個是字。遼主道：「眾情一致，足見天意，我便在下月朔日，升殿頒敕便了。」大眾才退。<br />
　　到了二月朔日，天色微明，晉百官已奔入正殿，排班候著。但見四面樂懸，依然重設，兩旁儀衛，特別一新。大眾已忘故主，隻眼巴巴的望著遼主臨朝。好容易待至辰牌，才聞鐘聲震響，雜樂隨鳴，裡面擁出一位華夷大皇帝，戴通天冠，著絳紗袍，手執大珪，昂然登座。晉百官慌忙拜謁，舞拜三呼。極寫醜態。朝賀禮畢，遼主頒正朔，下赦詔，當即退朝。<br />
　　晉百官陸續散歸，都道是富貴猶存，毫無悵觸。獨有一個為虎作倀的趙延壽，回居私第，很是怏怏。他本由遼主面許，允立為帝，見三十三回。此時忽然變幻，無從稱尊，一場大希望，化作水中泡，哪得不鬱悶異常，左思右想，才得一策，越日即進謁遼主，乞為皇太子。虧他想出。遼主勃然道：「你也太誤了！天子兒方可做皇太子，別人怎得羼入！」延壽連磕數頭，好似啞子吃黃連，說不出的苦衷。遼主徐說道：「我封你為燕王，莫非你還不足麼？我當格外遷擢便了。」延壽又不好多嘴，只得稱謝而出。遼主乃召入學士張勵，令為趙延壽遷官。時方號恒州為遼中京，張勵因奏擬延壽為中京留守，大丞相錄尚書事都督中外諸軍事，兼樞密使。遼主見了奏草，援筆涂去二語，單剩得中京留守兼樞密使八字，頒給延壽。延壽不敢有違，惟益怨遼主食言，越加憤憤。<br />
　　誰知趙延壽未得稱帝，劉知遠恰自加帝號，居然與遼抗衡。河東指揮使史弘肇，奉知遠命，召諸軍至球場，當面傳言，令他即日迎主。軍士齊聲道：「天子已被擄去，何人作主？現在請我王先正位號，然後出師！」弘肇轉白知遠，知遠道：「虜勢尚強，我軍未振，宜乘此建功立業，再作計較。士卒無知，速應禁止亂言！」恐非由衷之論。遂命親吏馳詣球場，傳示禁令。軍士方爭呼萬歲，俟聞禁令傳下，方才少靜，次第歸營。<br />
　　是夕即由行軍司馬張彥威等，上箋勸進，知遠尚不肯允。翌日復迭上二箋，知遠乃召郭威等入商。郭威尚未開言，旁有都押衙楊邠進言道：「天與不取，反受其咎，王若再謙讓不居，恐人心一移，反致生變了！」郭威亦接入道：「楊押衙所言甚是，願王勿疑！」知遠道：「我始終未忍忘晉，就使權宜正位，也不應驟改國號，另頒正朔。」郭威道：「這也何妨！」<br />
　　知遠乃諏吉稱尊，擇定二月辛未日，即皇帝位。<br />
　　屆期這一日，知遠在晉陽宮內，被服袞冕，登殿受朝。將吏等聯翩拜賀，三呼萬歲。即由知遠傳制，仍稱晉朝，惟略去開運年號，復稱天福十二年。蹊蹺得很。禮成還宮，又傳諭諸道，凡為遼括借錢帛，一概加禁。且指日出迎故主，令軍士部署整齊，護駕啟行。已經稱帝，還要迎甚麼故主，這明是掩耳盜鈴。小子記得唐朝袁天罡與李淳風同作推背圖，曾傳下讖語道：<br />
　　宗親散盡尚生疑，豈識河東赤帝兒！<br />
　　頑石一朝俱爛盡，後圖惟有老榴皮。<br />
　　自劉知遠稱帝後，人始能解此讖文，首句是隱斥石重貴，次句是借漢高祖的故事，比例知遠，三句是本遼主石爛改盟語，見二十八回。見得遼主滅晉，石已爛盡，應該易姓，四句老榴皮，是榴劉同音，作為借映。此語未免牽強。照此看來，似乎萬事都有定數呢。閒文少表，且請看官續閱下回，再敘劉知遠出兵詳情。<br />
　　前半回敘及晉主北遷，寫出無限痛苦，為後世亂政失國者，作一龜鑒。李太后以下，隨往沙漠，歷受艱辛，尚足令人歎息。若如馮氏之嫁姪失節，得為皇后，始若以為可幸，及北徙以後，奔波勞悴，求死不得，乃知有奇福者必有奇禍，守節者未必果死，失節者亦未必幸生也。後半回敘劉知遠事，見得知遠之處心積慮，無非私圖。彼於《五代史》中，得國可謂較正，乃以堂堂正正之舉，反作鬼鬼祟祟之為，忽臣晉，忽臣遼，忽欲自帝，心術不純，終屬可鄙，以視豁達豪爽之劉季，相去為何如耶？上下數千年，得漢高祖二人，名同跡異，優劣固自有別也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>