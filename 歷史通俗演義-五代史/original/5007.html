<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第四十九回　降南唐馬氏亡國　征東魯周主督師</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　降南唐馬氏亡國　征東魯周主督師</font></h4>
			　　卻說王峻留駐陝州，並非故意逗撓，他卻另有秘謀，不便先行奏聞。周主郭威，聞報驚疑，擬自統禁軍出征，取道澤州，與王峻會救晉州。一面遣使臣翟守素，往諭王峻，峻與守素相見，屏去左右，附耳密語道：「晉州城堅，可以久守。劉崇會合遼兵，氣勢方銳，不可力爭，峻在此駐兵，並非畏怯，實欲待他氣餒，然後進擊，我盛彼衰，容易取勝。今上即位方新，藩鎮未必心服，切不可輕出京師！近聞慕容彥超據住兗州，陰生異志，若車駕朝出汜水，彥超必暮襲京城，一或被陷，大事去了！幸轉達陛下，勿生他疑！」守素唯唯遵教，即日馳還京城，報知周主郭威，威聞言大悟，手自提耳道：「幾敗我事！」遂將親征計議，下敕取消。郭雀兒亦有失策時耶？<br />
　　是時已為廣順元年十二月，天氣嚴寒，雨雪霏霏。峻乃下令各軍，速即進發，到了絳州，也無暇休息，便語都排陣使藥元福道：「晉州南有蒙阮，地最險惡，若為敵兵所據，阻我前進，卻很費事。汝引部卒三千，趕緊前行，得能越過蒙阮，便可無憂了！」元福應命前驅，冒雪急進，到了蒙阮相近，見地勢果然險惡，幸無敵兵把守，便縱馬飛越，出了蒙阮，方才扎住。令部校回報王峻，峻私喜道：「我事得成了！」因即麾軍繼進，過了蒙阮逕路，與藥元福相會，向晉州進兵。<br />
　　北漢主劉崇，及遼將蕭禹厥，正慮攻城不下，糧食將盡，更兼大雪漫天，野無所掠，未免智窮力盡，日思退歸。忽接哨騎探報，知王峻已逾蒙阮，不由的心驚膽戰，立命燒去營壘，夤夜返奔。至王峻到了晉州，敵兵早遁。城內王萬敢、史彥超、何徽等，出迎王峻，導入城中。彥超便稟王峻道：「寇兵雖去，相距未遠，若使輕騎追擊，必得大勝。」峻答說道：「我軍遠來勞乏，且休養一宵，明日再議。」彥超乃退。翌晨值峻升廳，彥超又來稟白，藥元福等亦從旁慫慂，峻乃令藥元福統兵，與指揮使仇弘超，左廂排陣使陳思讓、康延詔，策馬出追，馳至霍邑，追及敵眾，便奮擊過去。敵軍後隊，統是北漢兵，一聞追兵到來，都越山四跑，急不擇路，或墜崖，或墮谷，死了無數。元福催後軍急進，偏偏延詔懦怯，沿途逗留，且語元福道：「地勢險窄，恐有伏兵，且回兵徐圖進取。」元福忿然道：「劉崇挾胡騎南來，志吞晉絳，今氣衰力憊，狼狽遁還，不乘此時掃滅，必為後患。」言未已，那王峻遣人到來，說是窮寇勿追，飭令回軍，元福長歎數聲，收軍而還。王峻亦非真良將。<br />
　　遼兵還至晉陽，人馬什喪三四，蕭禹厥自恥無功，諉罪一部酋，釘死市中。劉崇亦喪兵無數，復因遼兵歸去，不得不畀他厚贐，害得府庫空虛，人財兩失，只好付諸一歎，緩圖報怨罷了。智力原不及郭威。<br />
　　且說楚王馬希萼，得據長沙，刑戮無度，已失人心。更且縱酒荒淫，盡把軍府政事，委任希崇。小門使謝彥顒，系家僮出身，面目清揚，姣如處女，希萼很是寵愛，嘗令與妃嬪雜坐，視同男妾。不怕作元緒公麼？彥顒恃寵生驕，凌蔑大臣，就是手握大權的王弟希崇，他亦未加尊敬，或且拊肩搭背，戲狎靡常，希崇引為恨事。向例王府開宴，小門使只能伺候門外，希萼獨使彥顒與座，甚至列諸將上，諸將亦憤憤不平。希萼因府舍被焚，命朗州指揮使王逵，副使周行逢，率部曲千餘人修葺府署，執役甚勞，毫無犒賜。士卒統有怨言，逵與行逢密語道：「眾怒已深，不早為計，禍將及我兩人了！」遂率眾逃歸朗州。<br />
　　希萼沈醉未醒，左右不敢白，越宿始報知希萼。希萼大怒，立遣指揮使唐師翥，領兵往追，直抵朗州城下，被王逵等伏兵邀擊，士卒盡死，師翥孑身逃歸。逵入朗州城，逐去留後馬光贊，別奉希萼兄子光惠知朗州事，尋且立為節度使。光惠愚懦嗜酒，不能服眾，逵與行逢，商諸朗州戍將何敬真，廢去光惠，推立辰州刺史劉言，權知留後，逵自為副使。因恐希萼往討，特向南唐求請旌節，唐主不許。乃奉表周廷，自稱藩臣，周主也不給覆諭，置諸不聞。<br />
　　希萼本與許可瓊密約，分治湖南，及攻入潭州，背約食言，且恐可瓊怨望，暗通朗州，遽出為蒙州刺史。一面派馬步指揮使徐威，左右軍馬步使陳敬遷，水軍指揮使魯公綰，牙內侍衛指揮使陸孟俊，率兵出城西北隅，立營置柵，預備朗兵。<br />
　　徐威等勞役經旬，並未撫問，免不得怨聲又起。希崇已知眾怒，未嘗進諫。一日希萼置酒端陽門，宴集將吏，徐威等不得預宴，希崇亦稱疾不至，威等遂共謀作亂。先使人驅踶齧馬數十匹，闖入府署。自率徒眾持械相隨，待馬奔入府中，即托言縶馬，掩入座上，縱橫擊人，顛踣滿地，希萼駭奔，逾垣欲走，被威等追及，縛置囚車，並執小門使謝彥顒，自頂至踵，銼成虀粉。南風不競，致罹此禍。遂推希崇為武安留後，大掠兩日，方才安民。<br />
　　希崇欲借刀殺人，特令彭師昺押住希萼，解往衡山縣錮禁，隨時管束。希萼已去，隨接到朗州檄文，數希崇篡逆罪狀，希崇方覺心驚。忽又聞朗州留後劉言，派馬步軍至益陽，將逼潭州，頓時倉皇失措，急發兵二千往御，且遣人赴朗州求和，願為鄰藩。平時很是刁滑，此時奈何若此。劉言見了潭使，頗費躊躇，掌書記李觀象進議道：「希萼舊將，尚在長沙，必不欲與公為鄰，公不若先檄希崇，令他取各首來獻，然後可和。希崇若從此議，取湖南如反掌了。」言依議而行，即令潭使返報，果然希崇畏言，殺死希萼舊臣楊仲敏、魏光輔、魏師進、黃勍等十餘人，函首送朗州，派前辰陽令李翊為使，翊至朗州納入首級，統已血肉模糊，不可辨認。言與王逵，遂說他以偽冒真，呵叱李翊。翊且憤且懼，撞死階下。言也為心動，暫許希崇和議，調回益陽等軍。希崇聞朗軍調回，安然無忌，樂得縱情酒色，終日尋歡。不意彭師昺押送希萼，到了衡山，竟與衡山指揮使廖偃，共立希萼為衡山王，改縣為府，斷江立柵，編竹成戰艦，居然與希崇為敵。這都是希崇弄巧成拙，反害自身！原來師昺受希崇差遣，明知是借刀殺人，及與廖偃相見，慨然與語道：「要我弒君，我卻不願，寧可以德報怨，不甘枉受惡名！」廖偃也以為然，即與師昺擁立希萼，召募徒眾，旬日間得萬餘人，且遣判官劉虛己，向唐乞援。師昺以德報怨，已屬矯枉過正，更且引敵亡楚，尤覺失策。<br />
　　希崇得悉此變，也遣使奉表唐廷，請兵拒朗。唐主璟立命袁州戍將邊鎬，西趨長沙。楚將徐威等又欲殺希崇。被希崇先期察覺，左思右想，無可為計，只好趕緊迎鎬，尚可自全。忽聞鎬軍已至醴陵，適如所望，急發庫款犒軍。去使回報希崇，傳述鎬言，謂此來擬平楚亂，並非代滅朗兵，如欲自保，速即迎降。希崇聽了，半晌無言，嗣且淚下。沒奈何迫令前學士拓跋恒，奉箋鎬軍，情願降唐。恒悵然道：「我久不死，徒為小兒等齎送降表，豈不可歎！」乃詣鎬軍請降。究竟貪生。<br />
　　鎬率兵抵潭州，希崇率弟姪出城，望塵迎拜。鎬下馬宣慰，與希崇等同入城中，寓居瀏陽門樓，湖南將吏，相率趨賀，鎬即發湖南倉庫，取出金帛粟米，金帛給將吏，粟米賑饑民，闔城大悅。慷他人之慨，何樂不為。唐武昌節度使劉仁贍，乘勢取岳州，安撫吏民，輿情翕然。<br />
　　捷報馳入金陵，唐百官額手稱慶，獨起居郎高遠道：「乘亂取楚，原是容易，但觀統兵各將，均非良才，恐易取卻難守哩。」為後文伏線。唐主璟獨喜出望外，授邊鎬為武安節度使，征馬氏全族入朝。希崇不欲東行，聚族相泣，並願重賂邊鎬，令他代為奏請，仍准留居長沙。鎬微笑道：「我朝與公家世為仇敵，屈指將六十年，但未嘗大舉入境，欲滅公家。今公兄弟鬩牆，窮蹙乞降，這是天意欲歸我朝。公若再圖反覆，恐人肯恕公，天也未肯恕公了！」可作世人棒喝。希崇無詞可答，只得挈領宗族，及將佐千餘人，號哭登舟，共赴金陵。誰叫你陷害骨肉？<br />
　　馬希萼據住衡山，還想經略嶺南，特命龍峒戍將彭彥暉，移屯桂州。桂州節度副使馬希隱，系是馬殷少子，不願彥暉前來，急檄蒙州刺史許可瓊，同拒彥暉。可瓊引兵趨桂州，與希隱合兵，殺退彥暉。彥暉奔回衡山，希萼大驚。適唐將李承戬，奉邊鎬命，引兵數千至衡山，促希萼入朝金陵，逼得希萼憂上加憂。就是廖偃、彭師昺，也想不出救急方法，索性投順南唐，乃是無策中的一策，乃與希萼沿江東下，往朝南唐。<br />
　　先是湖南有童謠云：「鞭打馬，馬急走！」至是果驗。馬希隱聞二兄降唐，還想據守嶺南，負嵎自固，偏南漢主劉晟，遣內侍吳懷恩入境，先乘虛襲入蒙州，繼乘勝進逼桂州。希隱與許可瓊，保守不住，乘夜斬關，帶領遺眾，向全州遁去。吳懷恩得了蒙、桂，復略定連、梧、嚴、富、昭、流、象、龔等州，於是南嶺以北屬南唐，南嶺以南屬南漢。只有朗州一隅，尚為劉言所據，但亦不復屬馬氏。自馬殷據有湖南，至希崇降唐，共得六主，合成五十六年。<br />
　　希萼兄弟，先後至金陵。唐主璟嘉他恭順，命希萼為江南西道觀察使，駐守洪州，仍封楚王。希崇為永泰軍節度使，駐守揚州。其餘湖南將吏，以次拜官，且因廖偃、彭師昺二人，忠事故主，特授偃為左殿直軍使兼萊州刺史、師昺為殿直都虞侯。湖南刺史，俱望風朝唐。最可惜的是前岳州刺史王贇，至此已改調永州，獨傷心故國，不忍降唐。經唐廷一再征召，勉強入覲。唐主璟責他後至，賜鴆而死。人生到此，天道難論，這叫做有幸有不幸呢！褒貶咸宜。<br />
　　南唐既並有湖南，復議北略。參軍韓熙載，入任戶部侍郎，獨上書諫阻道：「郭氏奸雄，不亞曹、馬，得國雖淺，守境已固。我若妄動兵戈，恐不獨無成，反且有害呢！」唐主璟乃罷兵不發。偏是兗州節度使慕容彥超，叛周起兵，向唐求援，遂令唐主璟觸動雄心，出兵五千人，令指揮使燕敬權為將，往援彥超。從南唐出援，接入彥超叛周事，綰合無痕。彥超自汴京逃歸，心常疑懼，晝夜不安，特遣人貢獻方物，自表歉忱，探試周主意向。周主加授彥超為中書令，並遣翰林學士魚崇諒，至兗州傳旨撫慰。略云：<br />
　　　向以前朝失德，少主用讒。倉猝之間，召卿赴闕，卿即奔馳應命，信宿至京，救國難而不顧身，聞君召而不俟駕。以至天亡漢祚，兵散梁郊，降將敗軍，相繼而至，卿即便回馬首，逕返龜陰。為主為時，有終有始，所謂危亂見忠臣之節，疾風知勁草之心。若使為臣者皆復如是，則有國者誰不欲大用斯人！朕潛龍河朔之際，平難濬郊之時，緣不奉示諭之言，亦不得差人至行闕。且事主之道，何必如斯？若或二三於漢朝，又安肯效忠於周室，以此為懼，不亦過乎？卿但悉力推心，安民體國，事朕之節，如事故君，不惟黎庶獲安，抑亦社稷是賴！但堅表率，未易替移，由衷之誠，言盡於此，卿其勿疑！<br />
　　彥超得了此諭，心終未釋﹔且聞劉贇暴死，益不自安。募壯士，蓄芻糧，購戰馬，潛使人通書北漢，為關吏所獲，奏報周廷。周主郭威，命中書舍人鄭好謙，申諭彥超，與訂誓約。彥超始終未信，特令都押牙鄭麟詣闕，偽輸情款，實覘機事。又捏造天平節度使高行周書，說是約他造反，因此出首。周主郭威，披書審閱，語多指斥朝廷，不禁微笑道：「鬼蜮伎倆，怎能欺人！」遂將書頒示行周，行周果然奏辯，兼且謝恩。周主即遣閤門使張凝，領兵赴鄆州，為行周助守。彥超計不得逞，復表請入朝，竟由周主允准。未幾又得彥超覆奏，偽稱境內多盜，不便離鎮。周主付諸一笑，但待他發難，興師問罪便了。並非姑息養奸，實是請君入甕。<br />
　　好容易過了一載，已是廣順二年。彥超召鄉兵入城，引泗水注入城濠，預備戰守。且令部吏偽扮商人，混入南唐，求請援師。一面募集群盜，剽掠鄰境。尋得朝廷詔敕，命沂、密二州，不復屬泰寧軍。彥超怎肯失去二州，決計抗命。判官崔周度諫阻道：「東魯素習《詩》、《書》，自伯禽周公子。以來，不能霸諸侯，但用禮儀守國，自可長世。況公對朝廷，並無私憾，何必自疑？主上又再三諭慰，公能撤備歸誠，定可長享富貴，安如泰山。公豈不聞杜重威、李守貞故事，奈何自取滅亡呢？」彥超不從，竟爾叛周。周主命侍衛步軍都指揮使曹英，為兗州行營都部署，齊州防禦使史彥韜為副，皇城使向訓為都監，陳州防禦使藥元福為都虞侯，東討彥超。<br />
　　彥超聞周廷出師，忙遣人南行，約唐夾攻。唐將燕敬權已到下邳，恐眾寡不敵，退屯沭陽。不料徐州巡檢使張令彬，潛師襲擊，搗破唐營，竟將燕敬權活捉了去，獻入周廷。周主郭威，欲借此籠絡南唐，命將敬權釋縛，賜他衣服金帛，放歸本土。敬權感泣謝罪，周主面諭道：「獎順除逆，各國從同，難道江南獨異致麼？我國賊臣，據城肆逆，殃及萬民，爾國乃出助凶逆，誠為不解。爾可歸語爾主，勿再失算！」敬權應命辭行，返報唐主。唐主也覺感激，不敢再援彥超。<br />
　　彥超失一大援，不得已登城守禦。曹英等到了城下，猛攻不克，乃築壘圍城。可巧王峻自晉州還師，也由周主撥至兗州。彥超見周軍迭至，很是心慌，屢率壯士出城突圍，統為藥元福所敗，只好閉城固守。周軍四面圍住，困得兗州水泄不通。自春至夏，守兵疲敝不堪，彥超因庫資告罄，令大括民財，犒賜守兵。前陝州司馬閻弘魯，傾資出獻，彥超尚說有私藏，命崔周度至弘魯家，實行搜括。到處搜遍，毫無所得，乃返報彥超。彥超斥周度包庇弘魯，俱令下獄。適弘魯家有乳母，從泥土中拾得金纏臂，獻與彥超，欲贖弘魯。彥超益恨弘魯藏金，遣軍校搒掠弘魯夫婦，硬要他獻出私藏，可憐弘魯夫婦，無從取獻，宛轉哀號，同斃杖下。死在眼前，還要這般毒虐。周度連坐處斬。看官聽著！這周度坐罪，尚不是全為弘魯，大半由前日忠諫，觸怒彥超，所以遭此奇禍呢。<br />
　　周主郭威，因兗州久攻未下，下詔親征。命李穀、范質同平章事，留李穀權守東京，兼判開封府事，進鄭仁誨為樞密使，權充大內都點檢，郭崇充在京都巡檢。佈置已定，乃自京城出發，直抵兗州。先令人招諭彥超，守卒出言不遜，始督諸軍進攻。諸軍因御駕親臨，當然冒險進取，伐鼓淵淵，振旅闐闐，有分教一座堅城，從此崩陷，凶狡貪橫的慕容彥超，要全家誅戮了。小子有詩歎道：<br />
　　休笑人家盡懦夫，蠻橫到底伏天誅！<br />
　　試看身首分離日，誰惜昂藏七尺軀！<br />
　　欲知攻克兗州情形，下回再行續敘。<br />
　　古人有言，家必自毀而後人毀之，國必自伐而後人伐之。觀馬氏兄弟之鬩牆構釁，遂致全國讓人，舉族入唐，邊鎬兵不血刃，即得三楚，非馬氏之自致覆亡，曷由致此！閱邊鎬言，凡天下之兄弟不和者，亦曷不亟自猛省也！慕容彥超，有勇無謀，亡漢不足，反欲叛周。周主郭威，再三慰諭，始終不從，甚且殺崔周度，斃閻弘魯，如此凶戾，不死何為？乃知馬希崇之覆國，與慕容彥超之亡家，無在非自取也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>