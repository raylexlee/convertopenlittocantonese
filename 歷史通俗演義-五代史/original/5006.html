<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第四十八回　陷長沙馬希萼稱王　攻晉州劉承鈞折將</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十八回</br>　　陷長沙馬希萼稱王　攻晉州劉承鈞折將</font></h4>
			　　卻說周主郭威，接到鞏廷美來表，躊躇一回，特想出數語，作為答覆河東文書。大略說是：<br />
　　湘陰公近在宋州，正擬令搬取赴京，但勿憂疑，必令得所。惟公在彼，固請安心，若能同力扶持，別無顧慮，即當便封王爵，永鎮北門，鐵契丹書，必無愛惜！特此覆諭。<br />
　　鞏廷美接得覆文，轉達劉崇，且言周主多詐，不可不防。請即發兵援徐，願與教練使楊溫，固守徐州，靜待後命。劉崇得報，也欲稱帝晉陽，與周抗衡，一時無暇遣援。那知鞏廷美、楊溫二人，已奉劉贇妃董氏為主，仍張漢幟，不服周命。周主遣新授節度使王彥超，率兵馳詣徐州，且遺湘陰公劉贇書，令他轉示廷美等人，囑使靜候新節度入城，各除刺史。劉尚依言致書，囑鞏、楊迎王彥超，鞏、楊不肯從命，壹意拒守。王彥超到了城下，射書諭降，仍然不從，乃督兵圍攻。鞏、楊二將，日夜戒備，專待河東援兵。<br />
　　河東節度使劉崇，決計抗周，就在晉陽宮殿中，南面稱帝。國仍號漢，沿用乾祐年號，據有並、汾、忻、代、嵐、憲、隆、蔚、沁、遼、麟、石十二州，命節度判官鄭珙，觀察判官趙華，同平章事，次子承鈞為侍衛親軍都指揮使兼太原尹，副使李存瓌為代州防禦使，裨將張元徽為馬步軍都指揮使，陳光裕為宣徽使。存瓌、元徽等，請建立宗廟，崇慨然道：「朕因高祖皇帝的基業，一旦墜地，不得已南面稱尊，權承漢祚。究竟我是何等天子，爾等是何等將相呢？宗廟且不必立，但如家人祭禮，延我宗祀。得能規復中原，再修廟貌，妥我先靈，也未為遲哩。」將吏方才罷議。惟河東地窄民貧，歲入無多，百官俸給，不得不格外減省，宰相俸錢，月止百緡，節度使月止三十緡，此外惟薄有資給罷了。歷史上稱崇為東漢，或號為北漢，免與南漢相混。小子因南北分稱，容易記憶，故此後敘及河東，概以北漢為名。敘事明析。<br />
　　北漢主稱帝這一日，就是湘陰公贇畢命的時期。當時宋州節度使李洪義，訃報周廷，只說是劉贇暴亡。後來《涑水通鑑》、司馬光著。《紫陽綱目》朱熹著。大書特書云：「周主威弒湘陰公贇於宋州。漢劉崇稱帝於晉陽。」可見得劉贇暴亡，實是李洪義密奉主命，暗中下手。且直書為弒，令郭威更無從躲閃，所以千秋萬世，統稱他是直筆呢。引古為證，取義謹嚴。<br />
　　閒文少表，且說周主郭威即位，頒詔四方，荊南節度使高保融，首先表賀。且報稱去年十一月間，朗州節度使馬希萼破潭州，十二月縊殺楚王馬希廣，自稱天策上將軍武安、武平、靜江、寧遠等軍節度使嗣楚王。周主郭威，因國家初定，無暇南顧，但優旨嘉獎高保融，加封渤海郡王。但高保融奏報楚事，僅據綱領，欲知詳細，還須另行敘明。<br />
　　自楚王馬希廣，出師屢敗，益陽失守，長沙吃緊，希萼大舉入寇，希廣向漢告急，漢適內亂，不遑出援。應四十四回。希萼知希廣勢孤，急引兵進攻岳州，刺史王贇登城堅拒，無懈可擊。希萼在城下呼贇道：「公非馬氏舊臣，不事我，反欲事異國麼？既為人臣，獨懷貳心，豈非貽辱先人！」贇從容答道：「亡父為先王將，亦破淮南兵，今大王兄弟搆兵，適貽淮南厚利，且先王破淮南，後嗣臣淮南，貽辱何如！大王誠能釋憾罷兵，不傷同氣，贇願盡死事大王兄弟，怎敢別生貳心！」希萼聞言，頗也知慚，引兵轉趨長沙。部將朱進忠，已自益陽攻陷玉潭，再與希萼會師，屯兵湘西。<br />
　　希廣令劉彥瑫召集水師，與水軍指揮使許可瓊，率戰艦五百艘，守城北津，迤及南津，獨派庶弟希崇為監軍。前已有人請誅，置諸不理，此時更派作監軍，癡極笨極！又遣馬軍指揮使李彥溫，領騎兵屯駝口，扼住湘陰路，步軍指揮使韓禮，率步兵屯楊柳橋，扼住柵路，與希萼相持數日，勝負未決。強弩指揮使彭師暠，登城西望，入白希廣道：「朗人驟勝致驕，行列未整，更有蠻兵夾入，益見喧囂。若假臣步卒三千，從巴陵渡江，繞出湘西，攻敵後面，再令許可瓊帶領戰艦，攻敵前面，背腹夾攻，不怕敵人不走。一場敗北，將來自不敢輕入了。」此計甚妙。希廣卻也稱善，便召可瓊入議。那知可瓊已陰與希萼密約，分治湖南，至是聞師暠計議，反瞠目伸舌道：「這是危道，決不可從，況師暠出身蠻都，能保他不生異心麼？」自己通敵，還說別人難恃，此等人安可不殺！希廣乃止。且命諸將盡受可瓊節制，日給可瓊五百金。可瓊時常閉壘，不使士卒知朗軍進退，或且詐稱巡江，與希萼密會水西，願為內應。希廣反歎為良將，言聽計從。彭師暠聞可瓊通敵，入諫希廣道：「可瓊將叛，國人盡知，請速加誅，毋貽後患！」希廣叱道：「可瓊世為楚將，豈有此事！」師暠退出，喟然長歎道：「我王仁柔寡斷，敗亡可立俟呢！」<br />
　　已而長沙大雪，平地積四尺許。兩軍苦不得戰，希廣迷信僧巫，摶土作鬼神形，舉手指江，謂可卻退朗人。又命眾僧日夜誦經，向佛禱告，希廣也披緇膜拜，高念寶勝如來，聲徹戶外。是謂祈死。朗州步軍指揮使何敬真，乘雪少霽，即率蠻兵三千，迫韓禮營，陰遣小校雷暉，冒充長沙兵士，混入禮寨，用劍擊禮。禮駭走狂呼，一軍驚擾，敬真乘亂掩入，立將禮營搗破。禮軍大溃，禮受創奔回，越日斃命。於是朗兵水陸齊進，急攻長沙。長沙某軍指揮使吳宏，與小門使楊滌相語道：「強敵憑陵，城且不保，我等不效死報國，尚待何時？」遂各引兵出戰，宏出清泰門，滌出長樂門。統怒馬爭先，以一當十，奮鬥至三四時，朗兵少卻。劉彥瑫與許可瓊，袖手旁觀，並不出援。宏士卒饑疲，先退入城，滌亦還軍就食。<br />
　　朗兵復競進撲城，彭師昺挺槊突出，與朗兵交戰城北，未分勝負。朗將朱進忠帶引蠻眾，至城東縱起火來，城上守兵，為煙霧所迷，不免驚惶，忙招許可瓊軍，令他救城。可瓊竟舉軍降希萼。守兵見可瓊降敵，當然驚亂，朗兵遂一擁登城，長沙遂陷。希廣亟帶領妻孥，走匿慈堂。朗兵及蠻兵，殺官民，焚廬舍，徹夜不休。自馬殷立國後，所積珍寶，盡被奪散。宮殿屋宇，統成灰燼，鬧得人聲鼎沸，煙燄迷離。<br />
　　李彥溫尚屯兵駝口，望見城中火起，急引兵還援。至清泰門，朗人已據城拒戰，矢石交下，正擬冒險進攻，忽有千餘人繞城而來，統是神色倉皇，備極狼狽。為首的且淒聲呼道：「李將軍快尋生路罷！」彥溫瞧著，正是劉彥瑫，便問主子如何？彥瑫道：「不知下落﹔我已覓得先王及今王諸子，從旁門逃出，幸與君相遇，正好結伴同奔，朗兵利害得很，若不急走，恐一經追殺，必無噍類了！」彥溫被他一嚇，也覺驚慌，遂與彥瑫等同奔袁州，轉降南唐。<br />
　　希萼入城後，即與希崇相見，希崇率將吏進謁，上書勸進。吳宏戰血滿袖，顧視希萼道：「我不幸為許可瓊所誤，今日雖死，地下也好對先王了！」彭師昺投槊地下，大呼道：「師昺不降，情願請死！」希萼歎道：「這可謂鐵石人了！」縱令自便，不欲加誅。也是保全忠臣，卻是難得。希崇遂導希萼入府視事，閉城搜捕希廣夫婦，及掌書記李弘臯、弘節，都軍判官唐昭胤，學士鄧懿文，小門吏楊滌等，先後拘至，盡作俘囚。希萼首問希廣道：「你我承父兄餘業，難道不分長幼麼？」希廣流涕道：「將吏見推，朝廷見命，所以權受，並非出自本心。」希萼也不禁惻然，便顧左右道：「這是鈍夫，怎能作惡？徒受群小欺蒙，因致如此。」遂命牽往獄中。嗣訊弘臯、弘節等，多半說是先王遺命，不肯伏罪，惹得希萼怒起，命將弘臯、弘節、唐昭胤、楊滌四人，<img src=http://open-lit.com/mpf/v/VMQJL.BMP align=absmiddle border=0>出府門，凌遲處死，分餉蠻軍。鄧懿文少說數語，總算從寬一線，梟首市曹。似此殘忍，何能久享！遂自稱天策上將軍武安、武平、靜江、寧遠等軍節度使，嗣爵楚王。授希崇節度副使，判軍府事，其餘要職，悉用朗人充任。<br />
　　越日，語將吏道：「希廣懦夫，受制左右，我欲使他不死。汝等以為然否？」諸將皆不敢對，獨朱進忠嘗為希廣所笞，乘此報怨，奮然進言道：「大王血戰三年，始得長沙，一國不容二主，今日不除，他日悔無及了！」乃命牽出勒死。希廣臨刑，尚喃喃誦佛書，至死才覺絕口。希廣妻捶斃杖下，彭師昺不忘故主，棺殮希廣，瘞諸瀏陽門外，後人號為廢王冢。希萼命子光贊為武平留後，遣何敬真為朗州都指揮使，統兵戍守，且因故學士拓拔恒，曾勸希廣讓國，召令復職。恒稱疾不起，希萼亦無可如何。<br />
　　未幾令掌書記劉光輔入貢南唐，唐主璟命右僕射孫晟，客省使姚鳳為冊禮使，冊封希萼為楚王。希萼又令光輔報謝，唐主厚待光輔，並問湖南情形。光輔密奏道：「湖南民疲主驕，陛下若發兵往取，易如反掌呢。」又是一個賣國臣。唐主乃命都虞侯邊鎬為信州刺史，屯兵袁州，漸漸的謀吞湖南了。<br />
　　南方正擾攘不休，北方亦兵戈迭起。北漢主劉崇，聞贇死人手，向南大慟道：「我悔不用忠臣言，致傷兒命！」遂命為李驤立祠，歲時致祭。一面整兵繕甲，銳意復讎。可巧遼將潘聿拈，奉遼主命，貽書崇子承鈞，通問國情。劉崇即使承鈞覆書，略說本朝淪亡，因襲帝位，欲循晉室故事，求援北朝。聿拈轉報遼主。遼主兀欲，得了覆書，當然欣允，發兵屯陰地、黃澤、團柏，遙作聲援。劉崇即命皇子承鈞為招討使，白從暉為副，李存瓌為都監，統兵萬人，分作五道，出攻晉州。<br />
　　晉州節度使王晏，閉門不出，城上旗幟兵仗，亦散亂不整，承鈞還道他是不能拒守，飭兵士蟻附登城。不料一聲鼓響，那堞內伏兵，霎時齊起，挾著硬弓毒矢，接連射下，還有長槍大戟，巨斧利矛，鉤的鉤，斲的斲，把北漢兵殺傷無數，承鈞忙鳴金收軍，退出濠外。王晏竟驅兵殺出，前來追擊，承鈞哪裡還敢戀戰，麾兵急奔，跑了十多里，方不見有追兵，擇地下寨，招集散卒，死傷已千餘人，並失去副兵馬使安元寶，不知是否陣亡，後經探騎報聞，才知元寶被擒，投降晉州了。<br />
　　承鈞且慚且憤，移攻隰州，行至長壽村，突遇隰州步軍指揮使孫繼業，從刺斜裡殺將出來，頓使承鈞又吃一大驚，前鋒牙將程筠，不管好歹，竟挺槍躍馬，出戰繼業，兩馬相交，雙槍並舉。約有一二十合，被繼業大喝一聲，把程筠刺落馬下。隰州兵捉住程筠，立刻斬首，梟示軍前。承鈞大怒，麾兵前鬥，要與繼業拚命。偏繼業刁猾得很，率軍急退，竟回入城中去了。承鈞追至城下，城上早已準備，由隰州刺史許遷，親自督守，再加孫繼業登陴相助，裡守外攻，約過了數晝夜，北漢兵毫無便宜，反傷亡了許多人馬，只好一齊退去。<br />
　　北漢兵兩次敗退，這叫作出手就獻丑。<br />
　　北漢主劉崇，接得敗報，正在焦灼，怎奈不如意事，接踵而來。徐州一城，被周將王彥超陷入，殺死鞏廷美、楊溫，只湘陰公夫人董氏，還算由周主特恩，安撫保護，未曾殉難。徐州事雖用帶筆，恰是毫不滲漏。崇憂憤交並，立遣通事舍人李■，赴遼乞援。遼主兀欲，本來是用兩頭燒通的計策。當周主郭威稱帝時，已從饒陽回師，應四十六回。派蕃將朱憲奉書周廷，稱賀即位，周廷亦遣尚書右丞田敏報聘。此次聯絡北漢，明明使他鷸蚌相爭，自己好做個漁翁。至李■到遼乞師，兀欲尚不肯發兵，先遣使臣拽刺梅裡，與■同詣北漢，捏稱周使田敏，已約輸歲貢十萬緡。劉崇不禁情急，忙使宰相鄭珙，齎著金帛，與拽刺梅裡同往，納賂遼主。國書中且自稱姪皇帝，致書於叔天授皇帝，見四十回。請行冊禮。遼主兀欲，喜如所願，厚待鄭珙，日夕賜宴。珙在途已感受風寒，禁不起肉酪厚味，一夕宴畢歸館，竟致暴亡。兀欲發還珙喪，並遣燕王述軋，一作舒斡。政事令高勳，同至北漢，冊封劉崇為大漢神武皇帝，妃為皇后。劉崇情急求人，也顧不得甚麼屈膝，只好對著遼使，拜受冊封，改名為旻，令學士衛融等，詣遼報謝，乞即濟師。<br />
　　遼主召集諸部酋長，擬即日大舉，援漢侵周，諸部酋長多不願南行。兀欲強令從軍，自督部眾至新州。駐宿火神澱，夜間忽遭兵變，由燕王述軋，及偉王子嘔裡僧為首，持刀入帳，竟將兀欲劈死。也有此日。<br />
　　遼太宗德光子齊王述律，一作舒嚕。在軍聞變，走入南山。述軋即自立為帝，偏各部酋長不樂推戴，情願往迎述律，攻殺述軋及嘔裡僧。述律乃自火神澱入幽州，即遼主位，號天順皇帝，改元應歷，當下為故主兀欲發喪，並遣使至北漢告哀。<br />
　　劉崇派樞密直學士王得中等，賀述律即位，且弔兀欲喪，仍稱述律為叔，請兵攻周。述律素好游畋，不親政事，每夜酣飲，達旦乃寐，日中方起，國人號為睡王。北漢乞援再四，方遣彰國軍節度使蕭禹厥，統兵五萬，與北漢會師，自陰地關進攻晉州。<br />
　　時晉州節度使王晏，與徐州節度使王彥超對調，晏已離鎮，彥超未至。巡檢使王萬敢權知晉州軍事，與龍捷都指揮使史彥超，虎捷都指揮使何徽，募兵拒守。遼兵五萬人，北漢兵二萬人，共至晉州城北，三面營壘，日夜攻撲。王萬敢等多方抵禦，且飛使至大梁求援。周主郭威，命王峻為行營都部署，發諸道兵援晉州，威自至西莊餞行，親賜御酒三卮，峻飲畢拜別，上馬逕去，馳至陝州，留軍不進。周主聞報，免不得遣使促行，並欲督師親征，正是：<br />
　　將軍故意留西鄙，天子勞心欲北征。<br />
　　究竟王峻何故逗留，待至下回表明。<br />
　　希廣不能讓兄，又不能拒兄，潭州之陷，戚本自貽，況忠如彭師昺而不用，奸如許可瓊而獨任，迷信僧巫，至死且諷誦佛經，愚昧至此，安能不亡？若希萼之加刃同胞，臠食舊臣，殘忍太甚，幾何而不俱滅也！劉崇不從李驤之言，以致劉贇死於非命，雖悔奚追，厥後甘心事狄，出師屢敗，欲泄忿而不得，欲報怨而未能，乃知失之毫釐，謬以千里，天下之不聽忠言，自致危禍者，皆類是耳。特揭出之以為後世鑒雲。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>