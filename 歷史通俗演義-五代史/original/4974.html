<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第十六回　滅梁朝因驕思逸　冊劉後以妾為妻</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　滅梁朝因驕思逸　冊劉後以妾為妻</font></h4>
			　　卻說唐將李嗣源，到了大梁城下，王瓚開門迎降。嗣源入城，撫安軍民。未幾唐主亦至，嗣源率梁臣出迎。梁臣拜伏請罪，由唐主溫詞撫慰，令仍舊職。又舉手引嗣源衣，用首相觸道：「我有天下，統是卿父子的功勞，此後富貴，應與卿父子同享了！」暗射下文。既入城，御元德殿受賀，梁相李振語敬翔道：「新主已有詔赦罪，我輩理當入朝。」翔慨然道：「我二人同為梁相，君昏不能諫，國亡不能救，新君若問及此事，將如何對答呢？」李振退出，次日竟入謁唐主。有人報告敬翔，翔歎道：「李振謬為丈夫，國亡君死，有何面目入建國門呢？」遂投繯自盡。還算有志。<br />
　　唐主命緝梁主友貞，有梁臣攜首來獻，當由唐主審視，憮然歎道：「古人有言，敵惠敵怨，不在後嗣。朕與梁主十年對壘，恨不得生見他面。今已身死，遺骸應令收葬﹔惟首級當函獻太廟，可塗漆收藏。」左右聞諭，當然依言辦理。一面遣李從珂等，出師封邱，招降段凝。凝正率兵入援，遣部將杜晏球為先鋒，途次接得唐主詔敕，晏球即貽書從珂，情願投降。凝眾五萬，統隨凝投誠。凝詣闕請罪，唐主好言撫慰，並溫諭將士，仍使得所。<br />
　　凝揚揚自得，毫無愧容。梁室舊臣，相見切齒，凝遂暗地進讒，極力排斥。於是貶梁相鄭珏為萊州司戶，蕭傾為登州司戶，翰林學士劉岳為均州司馬，任贊為房州司馬，封翹為唐州司馬，李懌為懷州司馬，竇夢徵為沂州司馬，崇政院學士劉光素為密州司戶，陸崇為安州司戶，御史中丞王權，為隨州司戶，共計十一人，同日黜逐。段凝意尚未足，再與杜晏球聯名上書，謂梁要人趙巖、張漢杰、朱珪等，竊弄威福，殘害群生，不可不誅。唐主再下詔令，首罪敬翔、李振，說他黨同朱氏，共傾唐祚，宜一並誅夷。朱珪助虐害良，張氏族屬，涂毒生靈，一應駢戮。趙巖在逃，飭嚴加擒捕，歸案正法。<br />
　　這詔一下，除敬翔已死外，所有李振、朱珪、張漢杰、張漢倫等，均被縛至汴橋下，盡行處斬。所有妻孥人等，亦被收戮，敬翔家屬，也並受誅。趙珪逃至許州，為匡國節度使溫韜所殺，獻首唐廷。巖家滿門抄斬，自不必說。以上諸人非無應誅之罪，但由段凝媒孽，始命誅夷，唐主於凝何德？於群臣何仇耶？賜段凝姓名為李紹欽，杜晏球姓名為李紹虔。追廢朱溫、朱友貞為庶人，毀去梁宗廟神主，並欲發朱溫墓，斲棺焚屍。河南尹張宗奭，已複名全義，自河南入朝唐主，唐主與語掘墓事，全義面陳道：「朱溫雖陛下世仇，但死已多年，刑無可加，乞免焚斲，借示聖恩！」不憶妻女被淫否？唐主乃止，只令鏟除闕室，削去封樹，便算了事。乃頒詔大赦，凡梁室文武職員將校，概置不問。令樞密使郭崇韜權行中書事，尋進封為太原郡侯，賜給鐵券，並兼成德軍節度使，崇韜職兼內外，竭忠無隱，唐主亦倚為心膂。豆盧革、盧程等，本沒有甚麼材能，無非因唐室故舊，得廁相位，坐受成命罷了。<br />
　　唐主命肅清宮掖，捕戮朱氏族屬。所有梁主妃嬪，多半怕死，統是匍匐乞哀，涕乞求免，獨賀王友雍妃石氏，兀立不拜，面色凜然。唐主見她丰容盛鬋，體態端莊，不禁愛慕起來，便諭令入侍巾櫛。石氏瞋目道：「我乃堂堂王妃，豈肯事你胡狗。頭可斬，身不可辱！」朱氏中有此烈婦，安可不傳！唐主怒起，即令斬首。繼見梁末帝妃郭氏，縞裳素袂，淚眼愁眉，彷彿似帶雨梨花，嬌姿欲滴，便和顏問她數語，釋令還宮。此外一班妃妾，或留或遣，多半免刑。是夕召郭氏侍寢，郭氏貪生畏死，沒奈何解帶寬衣，一任唐主戲弄。這也是朱溫淫惡的孽報，該當有此出丑哩。好淫者其聽之。<br />
　　已而唐主第三夫人劉氏，及皇子繼岌，自興唐府至汴，當由唐主迎入，重敘歡情。劉氏家世本微，籍隸成安，乃父黃鬚，通醫卜術，自號劉山人。唐主攻魏，裨將袁建豐掠得劉女，年不過六七齡，生得聰明伶俐，嬌小風流。唐主愛她秀慧，挈入晉陽，令侍太夫人曹氏。太夫人教她吹笙，一學即能，再教以歌舞諸技，無不心領神會，曲盡微妙。轉瞬間已將及笄，更覺得異樣鮮妍，居然成了一代尤物。唐主隨時省母，上觴稱壽，自起歌舞，曹氏即命劉女吹笙為節，悠揚宛轉，楚楚動人，尤妙在不疾不徐，正與歌舞相合。唐主深通音律，聞劉女按聲度曲，一些兒沒有舛誤，已是驚喜不置，又見她千嬌百媚，態度纏綿，越覺可憐可愛，只管目不轉睛，向她注射。曹太夫人也已覺著，便把劉女賜與為妾。唐主大喜過望，便拜謝慈恩，挈她同至寢室，去演那龍鳳配了。當時唐主正室，為衛國夫人韓氏，次為燕國夫人伊氏，自從劉女得倖，作為第三個妻房，也封為魏國夫人。劉氏生子繼岌，貌頗類父，甚得唐主歡心，劉氏因益專寵。<br />
　　唐主經營河北，每令劉氏母子相隨。劉叟聞女已貴顯，詣魏宮入謁，自稱為劉氏父，唐主令袁建豐審視，建豐謂得劉氏時，曾見此黃鬚老人，挈著劉氏，偏劉氏不肯承認，且大怒道：「妾離鄉時，尚略能記憶，妾父已死亂兵中，曾由妾慟哭告別，何來這田舍翁，敢冒稱妾父呢？」忍哉此婦！因命笞劉叟百下，可憐劉叟老邁龍鐘，那裡禁受得起？昏暈了好幾次，方得蘇轉，大號而去。入謁時，何不一卜，乃受此無情杖耶！看官！<br />
　　你想這位劉夫人，連生父尚不肯認，何況是他人呢？<br />
　　既至汴宮，聞唐主召幸梁妃，自然生了醋意，便提出一番正語，與唐主大起交涉。唐主也自覺不合，乃出梁妃為尼。這位梁妃郭氏，被唐主占宿數宵，仍然不得享受榮華，只好灑淚別去。唐主慨贈金帛，並賜名誓正，作為最後的恩典。劉氏尚恐他藕斷絲連，定要唐主遣發遠方。唐主因命送往洛陽，為尼終身。<br />
　　此事一傳，內外共知劉氏權重，相率獻諛。宋州節度使袁象先入朝，輦珍寶數十萬，先賂劉夫人，次及唐主親幸，遂得宮廷稱譽，備邀寵賚，賜姓名為李紹安。此外如梁將霍彥威、戴思遠等，亦皆納賄宮中，陰結內援，得蒙唐主恩賜。段凝既改姓名為李紹欽，仍為滑州留後，他又因伶官景進，獻寶入宮，劉夫人替他揄揚，竟升任泰寧節度使。還有河中節度朱友謙，博州刺史康延孝，相繼入朝，無一不打通內線，厚沐恩施。友謙得賜姓名為李繼麟，延孝得賜姓名為李紹琛，匡國節度使溫韜，從前助梁肆虐，發唐山陵，此次因獻趙巖首，仍居方鎮，聞袁象先等俱受寵榮，也輦金入都，遍賂宮禁，即由唐主召見，再三慰勞，賜姓名為李紹衝，旬日遣還許州。郭崇韜劾他罪狀，唐主不問。<br />
　　既而楚遣使入貢，吳遣使入賀，岐遣使奉表稱臣，引得唐主志滿氣盈，不是出外游畋，就是深居宴樂。劉夫人善歌舞，唐主欲取悅劉氏，嘗自傅粉墨，與優人共戲庭中。優人呼為「李天下」。唐主亦以「李天下」自稱。一日在庭四顧道：「李天下！李天下！」優人敬新磨，竟上前批唐主頰，唐主失色，餘優大駭。新磨從容說道：「李天下只有一人，尚向誰呼呢？」唐主乃轉怒為喜，厚賞新磨。<br />
　　越數日出畋中牟，踐害民禾，中牟令叩馬前諫道：「陛下為民父母，奈何損民稼穡，令他轉死溝壑呢！」唐主恨他多言，叱退中牟令，意欲置諸死刑，新磨追還該令，牽至馬前，佯加詬責道：「汝為縣令，獨不知我天子好獵麼？奈何縱民耕種，有礙吾皇馳騁哩！汝罪當死！」唐主聽了此言，也不禁啞然失笑，乃赦該令罪，仍使還宰中牟。該令不失為強項，敬磨也有譎諫風。<br />
　　惟伶官流品混雜，有幾個能如敬新磨，並因劉夫人愛看戲劇，輒召伶人入戲，多多益善，諸伶得出入宮掖，侮弄搢紳。群臣側目，莫敢發言，或反相依附，取媚深宮。最有權勢的是伶官景進，平時常採訪民間瑣事，奏聞唐主。唐主亦欲探悉外情，遂恃進為耳目，進得乘間行讒，蠹民害政，連將相都怕他凶威。唐主本英武過人，乃滅梁以後，即如此糊塗，殊不可解。<br />
　　宰相盧程，才不稱職，已罷為左庶子。郭崇韜薦引尚書左丞趙光胤，豆盧革薦引禮部侍郎韋說，俱授為同平章事。其實光胤是輕率好誇，說亦不過謹重守常，都沒有相國材略。況值此嬖幸當道，朝政昏矇，單靠這幾個庸夫，怎能斡旋大局呢？<br />
　　荊南節度使高季昌，聞唐已滅梁，頗加畏憚，特避唐祖國昌廟諱，改名季興，親自入朝。司空梁震進諫道：「大王系梁室故臣，今唐已滅梁，必將南下，大王嚴兵守險，尤恐難保，奈何自投虎口，甘為魚肉呢？」季興不從，留二子居守，但率衛士三百人，竟至汴都。唐主果欲留住季興，經郭崇韜婉言相勸，謂新得天下，宜示寬大，乃優禮相待，並賜盛宴。席間趁著酒興，由唐主笑問季興道：「朕仗著十指，得取天下，現在各鎮多已稱臣，惟吳、蜀二國，未肯歸命，今欲為統一計，應先取吳呢？還是取蜀呢？」季興暗思蜀道艱險，未易進攻，乃故意答說道：「吳地卑下，不如蜀土富饒，況蜀主荒淫日甚，民多怨言，若王師進攻，無患不勝。待全蜀掃平，順流東下，取吳亦似反掌哩。」唐主稱善，盡歡而散。越宿，即遣使歸鎮。<br />
　　季興聞命，立即陛辭，倍道南歸，行至襄州，投宿驛館，忽然心動起來，即命衛士斬關夜逸。果然襄州刺史劉訓，夜得唐主飛詔，令他羈住季興。那知季興已早馳去，追亦無益，只好據實覆命。原來季興入朝，伶官閹人，屢向季興索賂，季興雖有饋贈，尚未償他心願，所以季興辭行，便由伶宦等互勸唐主，拘住季興。季興幸已脫身，馳回江陵，握梁震手道：「不用君言，幾致不免，但新朝百戰經營，才得河南，便自矜功烈，色荒禽荒，怎能久享？我可無庸多慮了！」旁觀者清。乃繕城積粟，招納梁朝散卒，日加操練，為戰守計。那唐主藐視季興，就使被他幸脫，也不甚注意。<br />
　　河南尹張全義，因前時梁主至洛，將行郊禮，被唐軍一鼓嚇回，見十一回。剩下儀仗法物，俱未取歸。此時江山易姓，樂得趨奉新主，表請唐主幸洛郊天，儀物俱備，唐主大喜，加拜全義太師尚書令，即擇期仲冬吉日，挈著家屬，由汴赴洛，全義竭誠迎接，匍伏道旁，怎奈年力衰邁，一經跪下，兩足已覺酸痛。至唐主諭令平身，他欲伸足起來，偏偏一個腳軟，復致跌倒。描寫醜態。唐主亟命左右扶持，方得勉強起身，導入洛城。當下檢驗儀物，準備南郊，獨劉夫人別具私心，但言儀物未齊，不足示尊，須再加製造，方可大祀。唐主專信婦言，遂囑全義增辦儀物，改期來年二月朔日，行郊祀禮，且見洛陽宮闕，較汴梁尤為華麗，索性就此定都，不願還汴。仍復汴州開封府為宣武軍。且改前梁永平軍大安府即長安。為西京，仍置京兆尹，稱晉陽為北京，仍復鎮州為成德軍。此外如宋州宣武軍，改名歸德軍。華州感化軍，改名鎮國軍。許州匡國軍，復為忠武軍。滑州宣義軍，復為義成軍。陝府鎮國軍，復為保義軍。耀州靜勝軍，復為順義軍。潞州匡義軍，復為安義軍。郎州武順軍，復為武貞軍。延州置彰武軍，鄧州置威勝軍，晉州置建雄軍，安州置安遠軍，所有天下官府名號，及寺觀名額，曾經梁室改名，一律復舊。<br />
　　安義軍李繼韜，前已叛唐降梁。見十四回。梁亡後，欲北走契丹。唐主召他詣闕，他尚卻顧不前。惟生母楊氏，素善蓄財，積資百萬，以為錢可通靈，不妨入朝，遂率子偕行。一入洛陽，遍賂伶宦，且由楊氏入宮，厚贈劉妃金寶，乞為解免。劉妃即代白唐主，極言嗣昭功臣，宜加恩貸，伶宦等亦替繼韜乞哀，說他本無邪意，但為奸人所惑，因致誤為，唐主乃召入繼韜。繼韜叩頭謝罪，泣言知悔，當經唐主慨諭赦免，且屢命從畋，漸漸的寵幸起來。獨唐主弟薛王存渥，不直繼韜，屢加面責，繼韜未免不安，復賂宦官伶人，乞請還鎮。唐主不許，繼韜密貽弟繼遠書，令佯囑軍士縱火，冀唐主遣歸安撫。那知詭謀被泄，立遭梟首，繼遠亦受捕伏誅。<br />
　　乃兄繼儔，前為繼韜所囚，至此受命襲職，出來報怨，悉取繼韜產物，並將他妻妾一並奪去，恣意淫污。繼韜弟繼達大怒道：「吾兄被誅，大兄無骨肉情，毫不悲痛，反劫他貨財，淫他妻妾，此等人面獸心，尚堪與同處麼？」乃為繼韜服縗麻，使私黨入殺繼儔。節度副使李繼珂，又募市人攻繼達，繼達自刎而亡。唐主聞報，即命李繼珂知潞州事，便算了案。<br />
　　越年為同光二年，唐主遣皇弟存渥，及皇子繼岌，同往晉陽，迎太后太妃至洛。劉太妃道：「陵廟在此，若同往洛陽，歲時何人奉祀呢？」因留居晉陽，但與曹太后餞行，涕泣而別。曹太后遂詣洛陽，由唐主迎居長壽宮，還有唐主正妃韓氏，次妃伊氏，也隨同到洛，分居宮中，母子團圓，妻妾歡聚，經唐主開筵接風，暢飲通宵，自不消說。獨有這位貌美心凶的劉夫人，外面佯作歡容，暗中非常焦灼。她本想冊為皇后，一意盅惑唐主，求達奢願，唐主頗有允意，只因韓、伊兩夫人，位次在劉氏上，究不便越次冊立，所以隨時遷延，懷意未發。劉夫人屢次設謀，未見成效，前此擬行郊祀，從旁力阻，也是她借端梗議，欲令唐主立她為後，然後再行郊禮。唐主雖改定郊期，終究未定後位，此次韓、伊兩夫人，又復到來，眼見得正宮位置，要被她兩人奪去，當下情急智生，亟囑使伶人宦官，運動相臣。<br />
　　豆盧革素來模稜，自然樂允。惟郭崇韜位兼將相，遇事不阿，平常嫉視伶宦，未易進言。乃轉令他故人子弟，往說崇韜。崇韜正慮伶宦用事，與己不利，見了故人子弟，談及後患，故人子弟便答道：「為公計，莫如請立劉氏為後。劉氏專寵，公所深知，主上早有意冊立，惟恐公不肯相從。今公能先行陳請，上結主歡，內得後助，雖有千百讒人，也無從撼公了。」崇韜不禁點首，遂與豆盧革等聯名上書，請立劉氏為皇后。徒中後計，無補後來。<br />
　　唐主自然欣慰。因郊祀屆期，崇韜復獻勞軍錢十萬緡。二月朔日，唐主親祀南郊，命皇子繼岌為亞獻，皇弟存紀為終獻，禮畢退班，宰相以下，就次稱賀，還御五鳳樓，宣詔大赦。過了數日，即冊劉氏為皇后，封皇子繼岌為魏王。時洛都已建太廟，皇后劉氏既受冊寶，遂乘重翟車，鹵簿鼓吹，行廟見禮。她本是個脂粉班頭，更兼那珠冠玉佩，象服翬衣，愈顯出萬種妖嬈，千般婀娜。洛陽士女，夾道聚觀，稱美不置。可惜不合國母身分。還宮後相率朝賀，只韓、伊兩夫人，很是不平，未肯往朝。唐主不得已封韓氏為淑妃，伊氏為德妃。小子有詩歎道：<br />
　　漫將妾媵冊中宮，禁掖甘心啟女戎，<br />
　　縱使英雄多好色，小星胡竟亂西東！<br />
　　劉氏既得為後，益複選用伶宦，群小幸進，宮廷竟從此多事了。欲知後來如何，待至下回再表。<br />
　　本回敘後唐興亡關鍵，為承上啟下之轉捩文字。唐主李存勗，以英武聞，雖有強兵猛將，不足以制之，而獨受制於一婦人之手！倘所謂以柔克剛者非耶？劉氏出身微賤，無德可稱，徒以色進，而唐主乃寵愛逾恒，視如珍寶，隨軍數載，朝夕不離，其盅惑唐主也，亦已久矣。滅梁以後，先至汴都，唐主自傅粉墨，與優為戲，取悅愛妾，何其惑也！且伶入宦官，由此而進，媚子諧臣，借此而榮，以視前日知人善任，披甲枕戈之唐主，幾不啻判若兩人，蓋驕則思佚，佚則思淫，而劉氏益得乘間獻媚，玩弄唐主於股掌之上。蛾眉不肯讓人，狐媚偏能惑主，斯言其信然乎？甚至以妾為妻，越次冊立，嫡庶倒置，內亂已生，外侮乘之而起，自在意中，獨惜郭崇韜名為智士，乃不能急流勇退，反墮劉氏陰謀，代為陳請，富貴誤人，一至於此，可勝歎哉！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>