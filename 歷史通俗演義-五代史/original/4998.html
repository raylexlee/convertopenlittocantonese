<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第四十回　徙建州晉太后絕命　幸鄴都漢高祖親征</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　徙建州晉太后絕命　幸鄴都漢高祖親征</font></h4>
			　　卻說遼永康王兀欲，在恒州擅立為帝，便即率兵北向，歸承大統。到了石橋，正遇遼太後遣來的兵士，為首的乃是降將李彥韜。彥韜隨遼主北去，進謁遼太后，太后見他相貌魁梧，語言伶俐，即令他隸屬麾下。以貌取人，失之彥韜。此時聞兀欲進來，便命彥韜為排陣使，出拒兀欲。兀欲前鋒，就是偉王。偉王大呼道：「來將莫非李彥韜麼？須知新主是太祖嫡孫，理應嗣位。汝由何人差遣，前來抗拒？若下馬迎降，不失富貴﹔否則刀下無情，何必來做殺頭鬼！」彥韜見來軍勢盛，本已帶著懼意，一聞偉王招降，樂得滾鞍下馬，迎拜道旁。偉王大喜，更曉諭彥韜部眾，教他一體投誠，免受屠戮。大眾亦拋戈釋甲，情願歸降。兩軍一合，倍道急進，不到一日，便達遼京。述律太后方派彥韜出戰，總道他肯盡死力，不意才閱一宵，即聞偉王兵到，驚得手足失措，悲淚滿頤。老婆娘亦有此日耶！<br />
　　城中將吏，又素感兀欲厚恩，爭先出迎。原來兀欲平日，性情豪爽，散財下士。前由德光賜絹數千匹，便悉數分散，頃刻而盡。所以將士多受籠絡，相率愛戴。偉王入城，兀欲繼至，述律太后束手無策，只好聽他處置，當有數騎入宮，擁出太后，脅往木葉山。木葉山就是阿保機葬處，墓旁多築矮屋，派人守護。那述律太后被迫至此，沒奈何在矮屋棲身，晝聽猿啼，夜聞鬼哭，任她鐵石心腸，也是忍受不住，況且年力已衰，猝遭此變，自己也情願速死，憂能致疾，未幾告終。<br />
　　是前殺酋長之報。<br />
　　兀欲易名為阮，自號天授皇帝，改元天祿。國舅蕭翰馳至國城，大局已經就緒，孤掌當然難鳴，也只能得過且過，進見兀欲，行過了君臣禮，才報稱張礪謀反，已與中京留守麻合，將他伏誅。兀欲也不細問，但令翰復職了事。<br />
　　看官道張礪被殺，是為何因？礪隨遼主德光入汴，嘗勸德光任用鎮帥，勿使遼人，翰因此懷恨。及自汴州還至恒州，即與麻合說明，麾騎圍張礪第，牽礪出問道：「汝教先帝勿用遼人為節度使，究懷何意？」礪抗聲道：「中國人民，非遼人所能治，先帝不用我言，所以功敗垂成。我今還當轉問國舅，先帝命汝守汴，汝何故不召自來呢？」理論固是，但問他何故引虜入寇，殘害中原？翰無言可詰，惟益加忿恚，飭左右將礪鎖住。礪又恨恨道：「欲殺就殺，何必鎖我！」翰置諸不理，但令左右牽他下獄。越宿由獄卒入視，礪已氣絕僕地，想已是氣死了。看官記著！張礪、趙延壽，同是漢奸，同是虜倀。礪拜相，延壽封王，為虜效力，結果是同死虜手。古人有言：「惠迪吉，從逆凶。」這兩人就是榜樣呢！苦口婆心。<br />
　　兀欲已經定國，乃為先君德光安葬，仍至木葉山營陵，追諡德光為嗣聖皇帝，廟號太宗。臨葬時遣人至恒州召晉臣馮道、和凝等會葬，可巧恒州軍亂，指揮使白再榮等，逐出麻答，並據定州。馮道等乘隙南歸，仍至中原來事新主，免為異域鬼魂。這正是不幸中的大幸。惟恒州亂源，咎由麻答一人。麻答為遼主德光從弟，平生好殺，在恒州時，殘酷尤甚，往往虐待漢人，或剝面抉目，或髡發斷腕，令他輾轉呼號，然後殺死。出入必以刑具自隨，甚至寢處前後，亦懸人肝脛手足，人民不勝荼毒，所以釀成變亂。已而白再榮等，表順漢廷，於是恒、定二鎮，仍為漢有。這且無庸細表。<br />
　　惟遼負義侯石重貴，自徙居黃龍府後，曾奉述律太后命令，改遷至懷密州，州距黃龍府西北千餘里。重貴不敢逗留，帶領全眷，跋涉長途。故後馮氏，不堪艱苦，密囑內官搜求毒藥，將與重貴同飲，做一對地下鴛鴦。可奈毒藥難求，生命未絕，不得不再行趲路。行過遼陽二百里，適遼嗣皇兀欲入都，幽禁述律，特下赦文，召重貴等還居遼陽，略具供給。重貴等仍得生機，全眷少慰。越年四月，兀欲巡幸遼陽，重貴帶著母妻，白衣紗帽，往謁帳前，還算蒙兀欲特恩，令易常服入見。重貴伏地悲泣，自陳過失。兀欲令人扶起，賜他旁坐。當下擺起酒席，奏起樂歌，令重貴入座與飲，分嘗一臠。那帳下的伶人從官，多由大梁擄去，此時得見故主，無不傷懷。至飲畢散歸，各齎衣服藥餌，餉遺重貴。重貴且感且泣，自思被擄至此，才覺得苦盡甘來，倒也安心過去。想馮氏亦不願服藥了。<br />
　　偏偏福無雙至，禍不單行。兀欲住居旬日，因天氣已近盛夏，擬上陘避暑，竟向重貴索取內官十五人，及東西班十五人，還要重貴子延煦，隨他同行，重貴不敢不依，心中很是傷感，最苦惱的是膝下嬌雛，也被蕃騎取去。父女慘別，怎得不悲！原來兀欲妻兄禪奴，一作綽諾錫裡。見重貴身旁有一幼女，雙髻綽約，嬌小動人，便欲取為婢妾。面向重貴請求，重貴以年幼為辭。禪奴轉白兀欲，兀欲竟遣一騎卒，硬向重貴索去，賜給禪奴。到了仲秋，涼風徐拂，暑氣盡消，兀欲乃下陘至霸州。陘系北塞高涼地，夏上陘，秋下陘，乃向來遼主慣例。<br />
　　重貴憶念延煦，探得兀欲下陘消息，即求李太后往謁兀欲，乘便顧視。李太后因馳至霸州，與兀欲相見，延煦在兀欲帳後，趨謁祖母，老少重逢，悲喜交集。兀欲顧李太后道：「我無心害汝子孫，汝可勿憂！」李太后拜謝道：「蒙皇帝特恩，宥妾子孫，沒世銜感。但在此坐食，徒勞上國供給，自問亦未免懷慚，可否在漢兒城廁，賜一隙地，俾妾子孫得耕種為生？如承俯允，感德更無窮了！」向虜主求一隙地，何如速死為是。兀欲溫顏道：「我當令汝滿意便了。」又顧延煦道：「汝可從汝祖母同返遼陽，靜待後命。」延煦遂與李太后一同拜辭，仍至遼陽候敕。<br />
　　未幾即有遼敕頒到，令南徙建州，重貴復挈全眷啟行。自遼陽至建州又約千餘里，途中登山越嶺，備極艱辛。安太妃目早失明，禁不起歷屆困苦，鎮日裡臥著車中，飲食不進，奄奄將盡。當下與李太后等訣別，且囑重貴道：「我死後當焚骨成灰，南向飛揚，令我遺魂得返中國，庶不至為虜地鬼了！」悲慘語，不忍卒讀。說著，痰喘交作，須臾即逝。重貴遵她遺命，為焚屍計，偏道旁不生草木，只有一帶砂磧，極目無垠，那裡尋得出引火物！嗣經左右想出一法，折毀車輪，作為火種，乃向南焚屍。尚有餘骨未盡，載至建州。<br />
　　建州節度使趙延暉，已接遼敕，諭令優待，乃出城迎入，自讓正寢，館待重貴母子。一住數日，李太后商諸延暉，求一耕牧地，延暉令屬吏四覓，去建州數十里外，得地五千餘頃，可耕可牧。當下給發庫銀，交與重貴，俾得往墾隙地，築室分耕。重貴隨從尚有數百人，盡往種作，蒔蔬植麥，按時收成，供養重貴母子。重貴卻逍遙自在，安享天年，隨身除馮後外，尚有寵姬數人，陪伴寂寥，隨時消遣。<br />
　　一日正與妻妾閒談，忽來了胡騎數名，說是奉皇子命，指索趙氏、聶氏二美人。這二美人是重貴寵姬，怎肯無端割捨！偏胡騎不肯容情，硬扯二人上輿，向北馳去。看官！你想重貴此時，傷心不傷心麼？重貴伏案悲號，李太后亦不勝淒惋。馮氏拔去眼中釘，想是暗地喜歡。大家哽咽多時，想不出甚麼法兒，可以追回，只好撒手了事。惟李太后睹此慘劇，長恨無窮，蹉跎過了一年，已是後漢乾祐三年。李太后寢疾，無藥可醫，嘗仰天號泣，南向戟手，呼杜重威、李守貞等姓名，且斥且詈道：「我死無知，倒也罷了，如或有知，地下相逢，斷不饒汝等奸賊！」罵亦無益。嗣是病勢日重，延至八月，已是彌留。見重貴在側，嗚咽與語道：「從前安太妃病終，曾教汝焚骨揚灰，我死，汝也可照辦，我的燼骨，可送往范陽佛寺，我也不願作虜地鬼哩！」語與安太妃略同，恰另具一種口脗。是夕即歿，重貴與馮氏宮人，及宦官東西班，均被發徒跣，舁柩至賜地中，焚骨揚灰，穿地而葬。<br />
　　後來重貴夫婦，不知所終。至後周顯德年間，有中國人自遼逃歸，說他尚在建州，惟隨從吏役，多半亡故，此後遂無消息，大約總難免一死，生作異鄉人，死作異鄉鬼罷了。卅六鴛鴦同命鳥，一雙蝴蝶可憐蟲。史家因重貴北遷，號為出帝，或因他年少失國，號為少帝，究竟他何年死，何地死，無從查考。小子也不能臆造，權作闕文，願看官勿笑我疏忽哩。敘法周密。<br />
　　且說劉知遠入主大梁，四方表賀，絡繹不絕。河南一帶，統已歸順，遼兵或降或遁，遼將高唐英駐守相州，為指揮使王繼弘、楚暉所殺，傳首詣闕。知遠大悅，免不得有一番封賞。湖南節度使馬希廣，派人告哀，並報稱兄終弟及，有乞請冊封的意思。知遠遂加希廣為檢校太尉，兼中書令，行天策上將軍事，鎮守湖南，加封楚王。<br />
　　希廣即希范弟，希范曾受石晉冊封，歲貢不絕。生平豪侈，揮金如土，嘗造會春園及嘉宴堂，費至巨萬。繼築九龍殿，用沈香雕成八龍，外飾金寶，抱柱相向，自言己身亦是一龍，故稱九龍。遼兵滅晉，中原大亂，湖南牙將丁思瑾，勸希范出兵荊襄，進圖汴洛，成一時霸業。希范也驚為奇論，但終不能照行。思瑾意圖屍諫，扼吭竟死。無如希范縱樂忘返，哪裡肯發憤為雄！晝聚狎客，飲博歡呼，夜羅美女，荒淫狎褻，後宮多至數百人，尚嫌不足，甚至先王妾媵，多加無禮。又往往囑令尼僧，潛搜良家女子，聞有容色，強迫入宮。一商人婦甚美，為希范所聞，脅令該夫送入，該夫不願，立被殺斃，取婦而歸。偏該婦顏如桃李，節若冰霜，誓志不辱，投繯自盡。足與羅敷齊名，可惜不載姓氏。希范毫不知悔，肆淫如故，嘗語左右道：「我聞軒轅御五百婦女，乃得昇天，我亦將為軒轅氏呢？」果然貪歡成癆，一病不起。<br />
　　瀕危時召入學士拓跋常，常一作恒。以母弟希廣相屬，令他輔立。拓跋常有敢諫名，素為希范所嫉視，至是卻囑以後事，想是迴光返照，一隙生明。但希廣尚有兄希萼，為朗州節度使，舍長立少，仍然非計。希范歿，希廣入嗣，拓跋常慮有後患，勸希廣以位讓兄，獨都指揮使劉彥瑫，天策學士李弘臯，定欲遵先王遺命，乃即定議。繼受漢主冊封，似乎名位已定，可免後憂，那知骨肉成仇，鬩牆不遠。湖南北十州數千里，從此禍亂無已，將拱手讓人了。插入楚事，為湖南入唐伏案。<br />
　　小子因楚亂在後，漢亂在先，且將楚事暫擱，再敘漢事。<br />
　　天雄軍節度使杜重威，天平軍節度使李守貞等，前奉遼主命令，各得還鎮。劉知遠入汴，重威、守貞，皆奉表歸命。適宋州節度使高行周入朝，朝命行周往鄴都，鎮天雄軍，調重威鎮宋州。並徙河中節度使趙匡贊鎮晉昌軍，調守貞鎮河中，此外亦各有遷調，無非是防微杜漸，免得他深根固蒂，跋扈一方。各鎮多奉命轉徙，獨有一反覆無常的杜重威，竟抗不受命，遣子弘璲，北行乞援。時遼將麻答，尚在恒州，即撥趙延壽遺下幽州兵二千人，令指揮使張璉為將，南援重威。重威請璉助守，再求麻答濟師，麻答又派部將楊袞，率遼兵千五百人，及幽州兵千人，共赴鄴都。漢主劉知遠，得知消息忙命高行周為招討使，鎮寧軍節度使慕容彥超為副，率兵往討重威。並詔削重威官爵，飭二將速即出師。<br />
　　行周與彥超，同至鄴州城下，彥超自恃驍勇，請諸行周，願督兵攻城。行周道：「鄴都重鎮，容易固守，況重威屯戍日久，兵甲堅利，怎能一鼓即下哩！」彥超道：「行軍全靠銳氣，今乘銳而來，尚不速攻，將待何時？」行周道：「兵貴持重，見可乃進，現尚不應急攻，且伺城內有變，進攻未遲！」彥超又道：「此時不攻，留屯城下，我氣日衰，彼氣益盛，況聞遼兵將至，來援重威，他日內外夾攻，敢問主帥如何對付？」行周道：「我為統帥，進退自有主張，休得爭執！」彥超冷笑道：「大丈夫當為國忘家，為公忘私，奈何顧及兒女親家，甘誤國事！」行周聞言，越覺動惱，正要發言詰責，彥超又冷笑數聲，疾趨而出。原來行周有女，為重威子婦，所以彥超疑他營私，且揚言軍前，謂行周愛女及賊，因此不攻。應有此嫌。行周有口難分，不得已表達漢廷。<br />
　　漢主慮有他變，乃議親征。當下召入宰臣蘇逢吉、蘇禹珪等，商諮親征事宜，兩人模稜未決。漢主轉詢吏部尚書竇貞固，貞固與知遠同事石晉，素相和協，至是獨贊成親征。還有中書舍人李濤，未曾與議，卻密上一疏，促御駕即日征鄴，毋誤時機。漢主因二人同心，並擢為相，便下詔出巡澶、魏，往勞王師。越二日即擬啟行，命皇子承訓為開封尹，留守大梁，湊巧晉臣李崧、和凝等，自恒州來歸，報稱遼將麻答，已經被逐，可絕杜重威後援。漢主甚喜，面授崧為太子太傅，凝為太子少保，令佐承訓駐京。且頒詔恒州，宣撫指揮使白再榮，命為留後。見上文。復稱恒州為鎮州，仍原名為成德軍。<br />
　　號炮一振，鑾駕出征，前後擁衛諸將吏，不下萬人。行逕匆匆，也不暇訪察民情，一直趨至鄴下行營。高行周首先迎謁，泣訴軍情。漢主知曲在彥超，因當彥超謁見時，面責數語，且令向行周謝過。行周意乃少解，隨即遣給事中陳觀，往諭重威，勸他速降。重威閉城謝客，不肯放入。陳觀覆命，觸動漢主怒意，便命攻城。彥超踴躍直前，領兵先進，行周不好違慢，也驅軍接應。漢主登高遙望，但見城上的矢石，好似雨點一般，飛向城下，城下各軍，冒險進攻，也是個個爭先，人人努力。怎奈矢石無情，不容各軍進步，自辰至午，仍然危城兀立，垣堞依然，那時只得鳴金收軍，檢點士卒，萬餘人受傷，千餘人喪命。漢主始歎行周先見，就是好勇多疑的慕容彥超，至此亦索然意盡，啞口無言。<br />
　　行周入帳獻議道：「臣來此已久，城中聞將食盡，但兵心未變，更有遼將張璉助守，所以明持不下。請陛下招諭張璉，璉若肯降，重威也無能為力了。」漢主依議，遣人招張璉降，待他不死。偏偏璉不肯從，一再往勸，始終無效。遷延至兩旬有餘，圍城中漸覺不支，內殿直韓訓獻上攻具。漢主搖首道：「守城全恃眾心，眾心一離，城自不保，要用甚麼攻具呢？」韓訓懷慚而退，忽由帳外報入，有一婦人求見，漢主問明底細，才命召入。正是：<br />
　　猖獗全憑強虜助，竊危要仗婦人扶。<br />
　　畢竟婦人為誰，待至下回表明。<br />
　　遼太后為朔漠女豪，佐夫相子，奄有北方，而受制於其孫。李太后為石氏內助，因宴傳言，激成大舉。而被累於其子。南北睽違，事適相合，何兩智婦結果之不幸也！但遼太后幽死墓側，得隨夫於地下，李太后羈死建州，徒作鬼於虜中，兩兩相較，當以李太后之死為尤慘焉。杜重威身亡晉室，引虜覆邦，罪不容於死，不特李太后罵為奸賊，至死不忘，即中原人士，亦誰不思食其肉，寢其皮乎？劉氏入汴，不加顯罰，仍令守官，幾若多行不義之人，亦得倖免，乃移鎮命下，復思抗拒，梟獍心腸，不死不止，而天意亦故欲迫諸死地，以為奸惡者戒，漢主親征，猶然招降，雖得苟延殘喘，而終不免於誅夷。李太后有知，庶或可少泄餘恨也夫！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>