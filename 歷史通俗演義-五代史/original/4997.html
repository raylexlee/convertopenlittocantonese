<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第三十九回　故妃被逼與子同亡　御史敢言奉母出戍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十九回</br>　　故妃被逼與子同亡　御史敢言奉母出戍</font></h4>
			　　卻說趙延壽為兀欲所拘，帶歸遼京，消息傳至河東，河東軍將，以河中節度使趙匡贊，為延壽子，正好乘勢招諭，勸他歸降。劉知遠依議辦理，派使至河中宣撫。既而傳說紛紛，言延壽已死，再由郭威獻策，著人往河中弔祭。其實延壽還是活著，過了二年，始受盡折磨，瘐死獄中。只難為永安公主。<br />
　　知遠遂召集將佐，商議進取，諸將嘩聲道：「欲取河南，應先定河北。為今日計，不若出師井陘，攻取鎮、魏二州。鎮州即恒州。二鎮得下，河北已定，河南自拱手臣服了。」知遠沈吟道：「此議未免迂遠，我意從潞州進行。」言至此，有一人抗聲諫阻道：「兩議皆未可行。今虜主雖死，黨眾尚盛，各據堅城。我出河北，兵少路迂，旁無應援，倘群虜合勢共擊，截我前鋒，斷我後路，我不能進，又不能退，援絕糧盡，如何支持！這是萬不可行的。若從潞州進兵，山路險窄，粟少兵殘，未能供給大軍，亦非良策。臣意謂應從陝、晉進發，陝、晉二鎮，新近款附，引兵過境，必然歡迎，餉通路便，萬無一失，不出兩旬，洛、汴可俱定了。」三議相較，自以此議為善。知遠點首道：「卿言甚善，朕當照行。」<br />
　　節度判官蘇逢吉，已升任中書侍郎，獨出班進言道：「史弘肇屯兵潞州，群虜相繼遁去，不如出師天井關，直達孟津，更為利便。」知遠也以為然。嗣經司天監奏稱太歲在午，不利南行，宜由晉、絳抵陝。知遠乃決，准於天福十二年五月十二日，自太原啟鑾。告諭諸道，一面部署內政，釐定乃行。遂冊魏國夫人李氏為皇后，皇弟劉崇為太原尹，從弟劉信為侍衛指揮使。皇子承訓、承祐、承勳，及皇姪承贇為將軍，楊邠為樞密使，郭威為副使，王章為三司使，蘇逢吉、蘇禹珪同平章事。凡首先歸附諸鎮將，如趙暉、王守恩、武行德等，皆實授節度使。<br />
　　轉瞬間已是啟鑾期限，即命太原尹劉崇留守北都，趙州刺史李存瓌為副，幕僚李驤為少尹，牙將蔚進為馬步指揮使，佐崇駐守。知遠挈領全眷，及部下將士三萬人，由太原出發。越陰地關，道出晉、絳，意欲召還史弘肇，一同扈駕。蘇逢吉、楊邠諫阻道：「今陝、晉、河陽，均已向化，虜將崔廷勳、耿崇美，亦將遁去，若召還弘肇，恐河南人心動搖，虜勢復盛，轉足為患了。」知遠尚在躊躇，使人諭意弘肇，弘肇遣還使人，附呈奏議，與蘇、楊相符。乃令弘肇屯潞，規取澤州。<br />
　　澤州刺史翟令奇，堅壁拒守，弘肇已派兵往攻，經旬未下，部將李萬超，願往招降，得弘肇允許，騎至城下，仰呼令奇道：「今虜兵北遁，天下無主，太原劉公，興義師，定中土，所向風靡，後服者誅﹔君奈何不早自計！」令奇遲疑未答，萬超又道：「君為漢人，奈何為虜守節？況城池一破，玉石不分，君甘為虜死，難道百姓亦願為虜死麼？」令奇被他提醒，方答稱願降，開門迎納官軍。弘肇聞報，亦馳入澤州。安民已畢，留萬超權知州事，自還潞州鎮守。<br />
　　會遼將崔廷勳、耿崇美等，又進逼河陽，節度使武行德，與戰失利，飛向潞州求援。弘肇率眾南下，甫入孟州境內，廷勳等已擁眾北遁。經過衛州，大掠而去。行德出迎弘肇，兩下聯合，分略河南。弘肇為人，沈毅寡言，御眾嚴整，將校有過，立殺無赦，兵士所至，秋毫無犯，因此士皆用命，民亦歸心。劉知遠從容南下，兵不血刃，都由弘肇先驅開路，撫定人民，所以有此容易哩。反射後文。<br />
　　遼將蕭翰，留守汴梁，聞知遠擁兵南來，崔、耿諸將，統已遁還，自知大勢已去，不如北歸。籌畫了好幾日，又恐中原無主，必且大亂，歸途亦不免受禍。乃從無策中想出一策，捏傳遼主詔命，令許王李從益，知南朝軍國事。當即派遣部將，馳抵洛陽，禮迎從益母子。王德妃聞報大驚道：「我兒年少，怎能當此大任！」說著，忙挈從益逃匿徽陵城中。徽陵即唐明宗陵，見前文。遼將躡跡找尋，竟被覓著，強迫從益母子，出赴大梁。蕭翰用兵擁護從益，即日御崇元殿。從益年才十七，膽氣尚小，幾乎嚇下座來，勉強支撐，受蕃、漢諸臣謁賀。翰率部將拜謁殿上，令晉百官拜謁殿下，奉印納冊，由從益接受。方才畢禮，王德妃明知不妙，自在殿後立著。至從益返入，心尚未定。偏晉臣聯袂入謁，德妃忙說道：「休拜！休拜！」晉臣只管屈膝，黑壓壓的跪下一地。此時屈膝，比拜虜還算有光。德妃又連語道：「快……快請起來！」等到大眾盡起，不禁泣下道：「我家母子，孤弱得很，乃為諸公推戴，明明非福，眼見得是禍祟了！奈何奈何！」大眾支吾一番，盡行告退。翰留部將劉祚帶兵千人，衛護從益，自率蕃眾北去。<br />
　　王德妃晝夜不安，屢派人偵探河東軍，當下有人入報道：「劉知遠已入絳州，收降刺史李從朗，留偏將薛瓊為防禦使，自率大軍東來了。」未幾又有人走報，謂劉知遠已抵陝州，又未幾得知遠檄文，是從洛陽傳到，宣慰汴城官民。凡經遼主補署諸吏，概置勿問。晉臣接讀來檄，又私自聚謀，欲迎新主，免不得伺隙竊出，趨洛投效，也想做個佐命功臣。醜極。<br />
　　王德妃焦急萬分，與群臣會議數次，欲召宋州節度使高行周，河陽節度使武行德，共商拒守事宜。使命迭發，並不見到，德妃乃召語群臣道：「我母子為蕭翰所逼，應該滅亡，諸公無罪，可早迎新主，自求多福，勿以我母子為念！」說至此，那兩眶鳳目中，已墮落無數珠淚。花見羞要變成花見憐了。大眾也被感觸，無不泣下。忽有一人啟口道：「河東兵迂道來此，勢必勞敝，今若調集諸營，與遼將並力拒守，以逸待勞，不致坐失，能有一月相持，北救必至，當可無慮。」德妃道：「我母子系亡國殘餘，怎敢與人爭奪天下，若新主憫我苦衷，知我為遼所劫，或尚肯宥我餘生。今別籌抵制，惹動敵怒，我母子死不足惜，恐全城且從此塗炭了！」是謂婦人之仁，但此外亦別無良策。大眾聞言，尚交相聚論，主張堅守。三司使劉審交道：「城中公私俱盡，遺民無幾，若更受圍一月，必無噍類。願諸公勿復堅持，一聽太妃處分！」眾始無言。德妃再與群臣議定，遣使奉表洛陽，迎接劉知遠。表文首署名銜，乃是臣梁王權知軍國事李從益數字，從益出居私第，專候劉知遠到來。<br />
　　知遠至洛陽後，兩京文武百官，陸續迎謁。至從益表至，因命鄭州防禦使郭從義，領兵數千，先入大梁清宮。臨行時密諭從義道：「李從益母子，並非真心迎我，我聞他曾召高行周等，與我相爭，行周等不肯應召，始窮蹙無法，遣使表迎。汝入大梁，可先除此二人，切切勿誤！」郭從義奉命即行，到了大梁，便率兵圍住從益私第，傳知遠命，迫令從益母子自殺。王德妃臨死大呼道：「我家母子，究負何罪，何不留我兒在世，使每歲寒食節，持一盂麥飯，祭掃徽陵呢！」說畢，乃與從益伏劍自盡。<br />
　　大梁城中，多為悲惋，惟從義遣人報命。劉知遠獨歡慰異常，未免太忍。乃啟行入大梁，汴城百官，爭往滎陽迎駕。遼將劉祚，無法歸國，亦只好隨同迎降。知遠縱轡入城，御殿受賀，下詔大赦。凡遼主所除節度使，下至將吏，各安職任，不復變更。乃稱汴梁為東京，國號大漢，惟尚用天福年號。顧語左右道：「我實未忍忘晉呢！」還要騙人。嗣是封賞功臣，犒勞兵士，當然有一番忙碌。小子述不勝述，姑從闕如。<br />
　　當時各道鎮帥，先後納款。就是吳越、湘南、南平三鎮，亦遣人表賀。大漢皇帝劉知遠，得晉版圖，南面垂裳，又是一新朝氣象了。可惜不長。南唐主李璟，當遼主入汴時，曾派使賀遼，且請詣長安修復諸陵，即唐高祖太宗諸陵。遼主不許。會晉密州刺史皇甫暉，棣州刺史王建，皆避遼奔唐，淮北賊帥，亦多向江南請命。唐史館修撰韓熙載上疏道：「陛下恢復祖業，正在今日。若虜主北歸，中原有主，恐已落人後，必至規復無期。」唐主覽書感歎，頗欲出師，怎奈福州軍事，尚未成功，反且敗報傳來，喪師不少，自慨國威已挫，哪裡還能規取中原。<br />
　　福州李達，得吳越援軍，與唐兵相持，小子前已敘過。見三十五回。兩下裡攻守逾年，未判成敗。吳越復令水軍統帥餘安，領著戰艦千艘，續援福州，行抵白蝦浦，海岸泥淖，須先布竹簀，方可登岸。唐兵在城南瞧著，彎弓競射，簀不得施。餘安正沒法擺佈，靜待多時，既而箭聲已歇，便縱兵布簀，悉數登岸，進擊唐兵。唐將馮延魯，抵擋不住，棄師先走，冤冤枉枉的死了多人，並陣亡良將孟堅。原來唐兵停射，系是延魯主見，延魯欲縱敵登岸，盡加殲除，孟堅苦諫不從。至吳越兵登岸，大呼奮擊，銳不可當。延魯遁去，孟堅戰死。唐將留從效、王建封等，亦相繼披靡，城中兵又出來夾攻，大破唐兵，屍橫遍野。還虧唐帥王崇文，親督牙兵三百人，斷住後路，且戰且行，才得保全殘眾，走歸江南。這番唐兵敗衄，喪師二萬餘人，委棄軍資器械，至數十萬，府庫一空，兵威大損。<br />
　　唐主以陳覺矯詔，馮延魯失策，咎止二人，擬正法以謝中外，餘皆赦免。御史江文蔚本系中原文士，與韓熙載同具盛名，熙載奔唐，文蔚亦坐安重榮叛黨，懼罪南奔。安重榮事見三十一回。唐主喜他能文，令充諫職，他見唐主詔敕只罪陳覺、馮延魯，不及馮延己、魏岑，心下大為不平，遂對仗糾彈，上書達數千言。說得淋漓痛快，小子不忍割愛，因限於篇幅，節錄如下。<br />
　　臣聞賞罰者帝王所重。賞以進君子，不自私恩﹔罰以退小人，不自私怨。陛下踐阼以來，所信重者馮延己、延魯、魏岑、陳覺四人，皆擢自下僚，驟升高位，未嘗進一賢臣，成國家之美。陰狡弄權，引用群小，在外者握兵，居中者當國。師克在和，而四凶邀利，迭為前卻，使精銳者奔北，饋運者死亡，谷帛戈甲，委而資寇，取弱鄰邦，貽譏海內。今陳覺、馮延魯雖已伏辜，而馮延己、魏岑猶在，本根未殄，枝幹復生。延己善柔其色，才業無聞，憑恃舊恩，遂階任用。蔽惑天聰，斂怨歸上，以致綱紀大壞，刑賞失中。風雨由是不時，陰陽以之失序。傷風敗俗，蠹政害人，蝕日月之明，累乾坤之德。天生魏岑，朋合延己，蛇豕成性，專利無厭。逋逃歸國，鼠奸狐媚，讒疾君子，交結小人，善事延己，遂當樞要，面欺人主，孩視親王，侍燕喧嘩，遠近驚駭，進俳優以取容，作淫巧以求寵，視國用如私財，奪君恩為己惠，上下相蒙，道路以目。征討之柄，在岑折簡，帑藏取與，系岑一言。福州之役，岑為東面應援使，而自焚營壁，縱兵入城，使窮寇堅心，大軍失勢。軍法逗留畏懦者斬，律云：主將守城，為賊所攻，不固守而棄去，及守備不設，為賊掩覆者皆斬。昨敕赦諸將，蓋以軍政威令，各非己出。岑與覺、延魯更相違戾，互肆威權，號令並行，理在無赦。況天兵敗衄，宇內震驚，將雪宗廟之羞，宜醢奸臣之肉。已誅二罪，未塞群情，盡去四凶，方祛眾怒。今民多饑饉，政未和平。東有伺隙之鄰，北有霸強之國。市裡訛言，遐邇危懼。陛下宜軫慮殷憂，誅鉏虺蜮。延己謀國不忠，在法難原，魏岑同罪異誅，觀聽疑惑，請並行典法以謝四方，則國家幸甚！<br />
　　文蔚上疏時，明知詞太激烈，恐觸主怒，先在江中備著小舟，載送老母，立待左遷。果然唐主下敕，責他誹謗大臣，降為江州司士參軍。文蔚即奉母赴江州。直臣雖去，諫草具存，江南人士，輾轉傳寫，紙價為之一昂。究竟有名無利，宜乎諛媚日多。太傅宋齊邱，曾薦陳覺為福州宣諭使，見三十五回。至是竭力營救，竟得准請。赦免陳覺、馮延魯死罪，但流覺至蘄州，延魯至舒州。韓熙載亦忍耐不住，上書並劾齊邱，兼及馮延己、魏岑二人。唐主但撤延己相位，降為少傅，貶岑為太子洗馬，齊邱全不加譴，寵任如故。熙載又屢言齊邱黨與，必為禍亂，齊邱益與熙載為仇，劾他嗜酒猖狂，被黜為和州司士參軍。是時遼主歸死，遼將蕭翰，亦棄汴北遁，唐主又想經略北方，用李金全為北面招討使。那知劉知遠已捷足先得，馳入大梁，還要他費什麼心，動什麼兵哩！統是空思想。<br />
　　吳越軍將，解福州圍，凱旋錢塘。吳越王弘佐，另派東南安撫使鮑修讓，助戍福州。未幾吳越王病歿，年僅二十，無子可承，弟弘倧依次嗣立，頒敕至福州，李達令弟通權知留後，自詣錢塘，朝賀新君。弘倧加達兼官侍中，賜名孺贇，尋且遣歸。達已返福州，與鮑修讓兩不相下，屢有齟齬，復欲舉兵降唐，殺鮑自解，偏被修讓察覺。先引兵往攻府第，一場蹂躪，不但殺死李達，並將他全家老小，一並誅夷。凶狡如達，應該至此。隨即傳首錢塘，報明情狀。吳越王弘倧，別簡丞相吳程，出知威武軍節度使事。<br />
　　自是福州歸吳越，建州歸南唐，各守疆域，相安無事。那北方最強的大遼帝國，偏由兀欲繼統，仇視祖母，彼此爭哄。兀欲得著勝仗，竟把一位聰明伶俐的述律太后，拘至遼太祖阿保機墓旁，錮禁起來。小子有詩歎道：<br />
　　虜廷挺出女中豪，佐主興邦不憚勞，<br />
　　只為立儲差一著，被孫拘禁禍難逃。<br />
　　欲知遼太后被幽詳情，且至下回再閱。<br />
　　遼將北去，劉氏南來，偏夾出一個李從益來，權知南朝軍國事。從益母子，系亡國遺裔，誰樂推戴，而蕭翰乃迫而出之，舍安土而入危境，不死何待！但母子煢煢，受人迫脅，原為不得已之舉﹔且於劉知遠無名分之嫌，知遠又臣事唐明宗，胡為必殺之而後快？殘忍若此，宜其享年不永，而傳祚亦最短也。南唐為當時強國，苟任用得人，本可乘時出師，與劉知遠共爭中原，尚未知鹿死誰手。乃庸臣當國，呆豎弄兵，僅攻一殘破之福州，猶不能下，反且喪師敗北，致遭大挫，何其無英雄氣象耶！直言如江文蔚，反遭罷斥，而僉壬宵小，仍得竊位，南唐之不振也亦宜哉﹔<br />
　　讀江中丞彈文，可為南唐一哭。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>