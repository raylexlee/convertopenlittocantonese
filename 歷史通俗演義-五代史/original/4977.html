<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第十九回　郭從謙突門弒主　李嗣源據國登基</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　郭從謙突門弒主　李嗣源據國登基</font></h4>
			　　卻說李嗣源正在惶急，帳下有人獻議，請嗣源速決大計。這人為誰？乃是左射軍使石敬瑭。敬瑭沙陀人，父名臬捩雞，從李克用轉戰有功，官至洺州刺史。臬捩雞歿，子敬瑭得隨嗣源麾下，所向無前，得署左射軍使。敬瑭為後晉開國主，故世系較詳。至是獨進言道：「天下事成自果決，敗自猶豫，寧有上將為叛卒所劫，同入賊城，他日尚得無恙麼？大梁為天下要會，願假敬瑭三百騎，先往佔據，公引軍亟進，借大梁為根本地，方可自全！」突騎都指揮使康義誠亦接入道：「主上無道，軍民怨憤，公從眾乃生，守節必死。」嗣源想了多時，除此亦無別法，乃令安重誨移檄會兵，決向大梁。<br />
　　唐主先得紹榮奏報，即遣嗣源長子從審，往諭嗣源。行至衛州，為紹榮所阻，欲殺從審。從審道：「公等既不諒我父，我亦不能逕往父所，願復還宿衛。」紹榮乃釋令還都。從審返見唐主，泣訴紹榮阻撓，唐主恰也矜憐，賜名繼璟，待他如子。嗣源前後奏辯，亦被紹榮截住，不使上達。<br />
　　是時兩河南北，屢患水溢，人民流徙，餓莩盈途。即陰氣太盛之兆。京師財賦減收，軍食不足，唐主尚挈領後妃，出獵白沙，歷伊闕，宿龕澗，衛士萬騎，責民供給。可憐百姓已賣妻鬻子，啼饑號寒，還有甚麼錢財，上應徵求？輦駕所經，逃避一空。衛兵憤無所泄，甚至毀廬舍﹔壞什器，樂隳西突，比強盜還要逞凶，地方有司，亦畏他如虎，亡竄山谷。至唐主還都，軍士因在途枵腹，各起怨聲，租庸使孔謙，且因倉儲將罄，剋扣軍糧，各營中流言愈甚。唐主亦有所聞，反下一詔敕，預借明年夏秋租稅。<br />
　　看官試想，當年租賦，百姓尚無從措繳，那裡繳得出次年的租稅哩？官吏奉詔苛迫，累得人民怨苦異常，激成天變，太史上奏客心犯天庫，防有兵變，宜速頒內帑，散給禳災。宰相等亦上表固請，唐主意欲准奏，偏是劉後不肯，憤語唐主道：「我夫婦君臨天下，雖借武功，亦由天命，命既在天，人不足畏了！」頗似桀紂口脗，不過男女不同。唐主乃停詔不下，宰相等又入陳便殿。劉後在屏後竊聽，聞相臣等仍固執前議，她即令宮人取出妝具，及銀盆三件，並皇幼子三人，挈至帝前，豎著兩道柳眉，帶嗔帶笑道：「四方貢獻，給賜已盡，宮中只有此數，鬻財給軍！」唐主不禁色變，宰相等統瞠目伸舌，陸續退去。及嗣源舉事，警報頻傳，河南尹張全義，恐連坐嗣源，竟致急死。唐主乃令指揮使白從暉，扼守洛陽橋，且出內府金帛，給賜諸軍，軍士詬詈道：「我等妻子，均已餓死，還要這金帛何用？」唐主聞言，悔已無及，飛詔李紹榮還洛。紹榮至鷂店，由唐主親出慰勞。紹榮面請道：「鄴都亂兵，欲渡河襲取鄆、汴，願陛下亟幸關東，招撫各軍，免為所誘。」<br />
　　唐主點首，返入都城，調集衛士，計日出發。<br />
　　伶官景進，因事生風，即入白唐主道：「西南未安，王衍族黨不少，聞車駕東征，未免謀變，不如早除為妥。」唐主已忘卻前言，急遣向延嗣齎敕西行，敕中寫著，乃是王衍一行，並從殺戮云云。樞密使張居翰，取敕覆視，亟就殿柱上揩去「行」字，改為「家」字。一字活人無數。始付延嗣齎去。延嗣到了長安，由西京留守接詔，即至秦川驛中，收捕王衍全眷，盡行處斬。衍母徐氏臨刑。搏膺大呼道：「我兒舉國迎降，反加夷戮，信義何在？料爾唐主亦將受禍了！」徐氏母子既死，所有衍妻妾金氏、韋氏、錢氏等，一並隕首。惟幼妾劉氏，最為少艾，發似烏雲，臉若朝霞，被監刑官瞧著，暗生豔羨，指令停刑。劉氏慨然道：「國亡家破，義不受污，幸速殺我！」不沒烈婦。刑官無可如何，乃概令受刃。此外蜀臣家屬，及王衍僕役，悉數獲免，不下千餘人。虧得張居翰。<br />
　　延嗣還都復命，唐主乃出發洛陽，遣李紹榮帶著騎兵，沿河先行，自率衛兵徐進。行次汜水，凡與嗣源親黨相關，多半逃亡。獨嗣源子繼璟，尚然隨著。唐主命他再諭嗣源。他終不肯應命，情願請死。旋經唐主慰諭再三，強使召父，不得已奉諭登程。道遇紹榮，竟被殺死。還有嗣源家屬，留居真定，經虞侯將王建立，出為保護，殺斃監軍，正擬與嗣源通書告慰，湊巧嗣源養子從珂，自橫水率軍到來，遂與建立會合，倍道從嗣源。嗣源大喜，即分兵三百騎，歸石敬瑭統帶，令為前驅。李從珂為後應，向汴梁進發。又檄召齊州防禦使李紹虔，即杜晏球。泰寧節度使李紹欽，即段凝。貝州刺史李紹英，原姓名為房知溫，由唐主改賜姓名。北京右廂馬軍都指揮使安審通，約期來會。隨即渡河至滑州，再召平盧節度使符習。習自天平軍徙鎮平盧，習鎮天平，見十四回。聞梁臣多半被誅，已有懼意，一聞嗣源相召，便即過從，安審通亦引兵馳至，軍勢大振。<br />
　　知汴州孔循，既遣使奉迎唐主，復遣使輸款嗣源。好一條兩頭蛇。嗣源前鋒石敬瑭，星夜抵汴，突入封邱門，遂據大梁，亟使人催促嗣源。嗣源從滑州急行，亦夤夜趕入大梁城。時唐主方至滎澤，命龍驤指揮使姚彥溫，率三千騎為前軍，且面諭道：「汝等俱系汴人，我入汝境，不欲使他軍前驅，恐擾汝室家，汝宜善體我意！」彥溫應聲即發，行抵汴城，見嗣源已經據守，便釋甲入見，向嗣源進言道：「京師危迫，主上為紹榮所惑，不可復事了。」嗣源冷笑道：「汝自不忠，何得妄毀！」遂奪他軍印，收三千騎為己屬。指揮使潘環，守王村寨，有芻粟數萬，亦獻入大梁。<br />
　　唐主進次萬勝鎮，接得各種軍報，不由得神色沮喪，登高唏噓道：「吾事不濟了！」前日英雄，而今安在？遂下令旋師。還至汜水，衛軍已逃去半數，乃留秦州都指揮使張唐，駐守汜水關。李紹榮請唐主招撫關東，便是此關。自率餘軍西歸，道過罌子谷，山路險窄，見從官執仗扈衛，輒用好言慰撫，且與語道：「魏王已將入京，載回西川金銀五十萬，當盡給汝等，酬汝勞績！」從官直陳道：「陛下至今日慨賜，已太遲了！恐受賜各人，亦未感念聖恩哩。」唐主又恨又悔，不禁流涕，乃向內庫使張容哥，索取袍帶，欲賜從臣。容哥方說出頒給已盡四字，那衛士一擁直上，大聲叱道：「國家敗壞，都出爾閹豎手中，尚敢多言麼！」道言未絕，即抽刀逐容哥，還是唐主涕泣諭止，才得罷休。容哥私語同黨道：「皇后吝財至此，今乃歸咎我等，事若不測，我等必被他碎屍，我不忍待遭此慘了！」竟投河自盡。唐主至石橋西，置酒悲涕，淒然語紹榮等道：「卿等事我有年，富貴休戚，無不與共，今使我至此，難道無一策相救麼？」紹榮等百餘人，皆截發置地，共誓死報。<br />
　　無非相欺。唐主乃馳入洛都。<br />
　　越宿，即聞汜水關急報，嗣源前軍石敬瑭，已抵關下。李紹虔、李紹英等，皆與嗣源合軍，氣勢益盛云云。宮廷很是驚惶，宰相樞密等，奏稱魏王將率軍到來，請車駕亟控汜水，收撫散兵，靜俟西軍接應。唐主乃自出上東門，搜閱車乘，約期詰旦啟行，復赴汜水。<br />
　　同光四年四月朔日，急述年月，點醒眉目。為唐主再往汜水的行期，嚴裝將發，騎兵列宣仁門外，步兵列五鳳門外，專候御駕出巡。唐主方在早餐，忽聞皇城興教門口，喊聲大震，料知有變，慌忙放下匕箸，召集近衛騎兵，親督出御。至中左門，見亂兵已突入門內，聲勢洶洶，亂首乃是從馬直禦指揮使郭從謙，惹得唐主躁怒異常，麾動衛騎，迎頭痛擊。從謙抵敵不住，率亂軍退出門外，當將城門關住，再遣中使至宣仁門外，速召騎兵統將朱守殷，入剿亂黨。那知守殷並不見到，郭從謙更糾集多人，焚興教門，且有許多亂兵，援城而入。唐主再欲抵禦，四顧近臣宿將，多半逃匿，只有散員都指揮使李彥卿，軍校何福進、王全斌等，尚隨著唐主，挺刃血戰。唐主亦冒險格鬥，殺死亂兵百餘人，突有一箭飛來，正中唐主面頰，唐主痛不可忍，幾乎暈倒。鷹坊人善友，見唐主中箭，忙上前扶掖，還至絳霄殿廡下，拔去箭鏃，流血盈身。唐主渴懑求飲，宦官承劉後命，奉進酪漿，一杯才下，遽爾殞命。年才四十二歲。<br />
　　李彥卿、何福進、王全斌等，見唐主已殂，皆慟哭而去。善友斂樂器覆屍，放起一把無名火，將樂器及唐主遺骸，俱付灰燼，免得亂兵蹂躪，然後遁去。統計唐主稱帝，僅及四年，先時承父遺志，滅偽燕，掃殘梁，走契丹，三矢報恨，還告太廟，及家仇既雪，國祚中興，幾與夏少康、漢光武相似。偏後來婦寺擅權，優伶亂政，戮功臣，忌族戚，不恤軍民，釀成禍患，就是作亂犯上的郭從謙，也是優人出身，平白地令典親軍，致為所弒。這可見女子小人，最為難養，兩害相兼，斷沒有不危且亡哩。伏筆如椽。<br />
　　劉皇后最得恩寵，聞夫主傷亡，並不出視，亟與唐主第四弟申王存渥，及行營招討使李紹榮等，收拾金寶，貯入行囊，匆匆出宮，焚去嘉慶殿，引七百騎出獅子門，向西遁走。宮中大亂，紛紛避匿。那朱守殷至此才入，並不設法平亂，先選得宮人三十餘名，各令自取樂器珍玩，帶回私第，去做那李存勗第二，尋歡取樂去了。夫妻尚且不顧，遑問蒼頭。各軍遂大掠都城，晝夜不息。<br />
　　是夕李嗣源已至罌子谷，聞唐主凶耗，泣語諸將道：「主上素得士心，只為群小所惑，慘遭此變，我今將何歸呢？」好去做皇帝了。諸將當然勸慰，才見收淚。越日，由朱守殷遣使到來，報告京城大亂，請即入撫。嗣源乃引軍入洛，暫居私第，禁止焚掠。守殷進見，當由嗣源面語道：「公善為巡徼，靜待魏王。淑妃、德妃在宮，淑妃、德妃見十六回。供給尤應豐備！我俟山林葬畢，社稷有主，仍當歸藩盡職，為國家捍御北方呢！」真耶！假耶！說至此，即命守殷往收唐主遺骨，在灰燼中拾出，妥加棺殮，留殯西宮。宰相豆盧革、韋說等，即率百官奉箋勸進，嗣源召諭道：「我奉詔討賊，不幸部曲叛散，意欲入朝自訴，偏為紹榮所遏，披猖至此，我本無他意，今為諸君所推，殊非知己，幸勿復言！」於是馳書遠近，報告主喪。<br />
　　魏王繼岌，因蜀亂稽延，至此始至興平，得悉洛陽變亂，恐嗣源不能相容，復引兵西行，謀保鳳翔。西京推官張昭遠，勸留守張憲，上勸進表，憲慨然道：「我一書生，自布衣至服金紫，均出先帝厚恩，怎可偷生怕死，背主求榮呢？」昭遠感泣道：「公能如此，忠義不朽了！」先是晉陽城中，曾由唐主遣呂、鄭二倖臣，監督兵賦，至是又有唐主近屬李存沼，自洛陽奔至晉陽，與呂、鄭二人密謀，擬害死張憲，據住晉陽。汾州刺史李彥超，得知消息，即勸憲先發制人。憲又說道：「僕受先帝厚恩，不忍出此，若為義亡身，乃是天數，怎得趨避呢！」未免近迂。彥超趨出，免不得與將士敘談，將士不待命令，乘夜起事，殺斃存沼，及呂、鄭二人。憲聞變起，出奔忻州。適值洛都使至，出嗣源書，由彥超號令士卒，城中始安。當即遣回洛使，奉表勸進。都中百官，又三次上箋，請嗣源監國。嗣源始允，入居興聖宮，百官班見，下令稱教。後宮尚存侍女千餘人，宣徽使選得數百名，獻諸嗣源。嗣源道：「留此何用？」宣徽使答道：「宮中使令，亦不可闕。」嗣源道：「宮中充使，宜諳故事。此輩年少無知，不能充選。」乃悉令出宮還家，無家可歸，令戚黨領去。另用老舊宮人，分掌各職。即用安重誨為樞密使，張延朗為副使。延朗本梁舊臣，善事權要，與重誨相結，所以引入。<br />
　　嗣源又令內外有司，訪求諸王。永王存霸，系唐主存勗次弟，本留守北京，李紹榮自洛陽奔出，撇去劉後，欲往依存霸，行至平陸，為野人所執，送往虢州，刺史石潭，擊斷紹榮足骨，置入囚車，解至洛陽。嗣源怒罵道：「我兒有何負汝，乃遭汝毒手？」紹榮道：「先皇帝有何負汝，乃叛命入都？」嗣源怒甚，即命推出斬首。還有通王存確，雅王存紀，系唐主季弟，逃匿民間，安重誨查有著落，即與李紹真密謀，遣人殺死二王，免人屬目。過了月餘，嗣源方才聞知，切責重誨，但已不能重生，只好付諸一歎罷了。也是一番假慈悲。<br />
　　存渥與劉後奔晉陽，途次晝行夜宿，備歷艱辛。劉後因紹榮他去，只恐存渥也即分離，索性相依為命，獻身報德。存渥見嫂氏多姿，雖已三十餘齡，風韻不減疇昔，樂得將錯便錯，與劉後結成露水緣。婦人之壞，無所不至。及抵晉陽，李彥超不納存渥，存渥走至鳳谷，被部下所殺。劉後無處存身，沒奈何削髮為尼，就把懷金取出，築一尼庵，權作羈棲。偏監國嗣源，不肯輕恕，竟遣人至晉陽，刺死劉後。一代紅顏，到此才算收場。無非惡貫滿盈。<br />
　　北京留守永王存霸，聞兄弟多遭殺戮，自然寒心，即棄鎮奔晉陽，往依彥超，願為山僧。彥超欲奏取進止，偏部眾不肯縱容，定要置他死地。存霸駭極，即祝發披緇，潛出府門，奈被軍士阻住，拔刀斲去，死於非命。薛王存禮，是唐主三弟，與唐主子繼潼、繼漳、繼憺、繼嶢等，俱不知所終。惟唐主介弟存美，素有風疾，幸得免死。克用本有七子，只一存美僅存。存勗五子，四子未知下落。<br />
　　繼岌行至武功，宦官李從襲，又勸繼岌馳赴京師，往定內難。繼岌又復東行，到了渭河。西都留守張籛，折斷浮橋，不令東渡，乃只好沿河東趨，途中隨兵，陸續奔散，從襲又語繼岌道：「大事已去，福不可再，請王早自為計。」繼岌彷徨泣下，徐語李環道：「我已道盡途窮，汝可殺我。」環遲疑多時，乃語繼岌乳母道：「我不忍見王死，王若無路求生，當臥榻踣面，方可下手。」乳母泣白繼岌，繼岌面榻偃臥，環遂取帛套頸，把他縊死。從襲自往華州，也為都監李衝所殺。任圜後至，收集餘眾，得二萬人還洛。嗣源命石敬瑭慰撫，軍士皆無異言，各退還原營。<br />
　　百官因繼岌已死，仍累表勸進。嗣源始有動意，大行賞罰，先責租庸使孔謙奸佞苛刻，將他處斬。廢去租庸使名目，悉除苛政。又罷諸道監軍使，曆數宦官劣跡，令所在地一概加誅。李紹真總決樞機，擅收李紹欽、李紹衝下獄。安重誨語紹真道：「溫、段罪惡，皆在梁朝，今監國新平內亂，冀安萬國，豈專為公復仇麼？」紹真意沮，乃稟明監國，復兩人姓名為段凝、溫韜，放歸田裡。召孔循為樞密使。循與紹真，皆入白監國，請改建國號。嗣源道：「我年十三事獻祖，即李國昌，見十四回。獻祖因我關宗屬，視我猶子，又事太祖、指克用，亦見十四回。先帝垂五十年，經營攻戰，未嘗不預。太祖基業，就是我的基業，先帝天下，就是我的天下，那有同家異國的道理？當令執政更議！」禮部尚書李琪，承旨入對道：「若改國號，是先帝成為路人，梓宮何所依托？不但殿下不忘三世舊君，就是我輩人臣，問心也自覺不安！前代以旁支入繼，不一而足，請用嗣子柩前即位禮，才算得情義兩全了。」嗣源稱善，群議乃定。<br />
　　過了兩日，嗣源自興聖宮轉赴西宮，自服斬衰，至柩前即位，百官俱服縞素，既而御袞冕受冊，百官皆改著吉服，行朝賀禮，頒詔大赦。即改同光四年為天成元年。酌留後宮百人，宦官三十人，教坊百人，鷹坊二十人，御廚五十人，自餘任從他適。中外毋得獻鷹犬奇玩，諸司有名無實，一體裁革。分遣諸軍就食近畿，減省饋運，除夏秋稅省耗，各道四節供奉，不得苛斂百姓，刺史以下，不得貢奉。封賞百官，進任圜同平章事，復李紹真、李紹虔、李紹英等姓名，仍為霍彥威、房知溫、杜晏球。晏球又自稱為王氏子，仍複姓王。又有河陽節度使夏魯奇，洺州刺史米君立，本由唐主李存勗，賜姓名為車紹奇、李紹能，至是俱復原姓名，聽郭崇韜歸葬，賜還朱友謙官爵，安葬先帝李存勗於雍陵，廟號莊宗。小子有詩歎道：<br />
　　得國非難保國難，霸圖才啟即摧殘﹔<br />
　　沙陀派接雖猶舊，畢竟雍陵骨早寒！<br />
　　朝廷易主，庶政維新。欲知後事，請看下回續敘。<br />
　　唐主存勗，不死於他人，而獨死於伶人郭從謙之手，天之留示後世，何其微而顯也！堂堂天子，寧有與優人為戲，足以治國平天下者？其遇弒也，正天之所以加譴也！然則李嗣源果為無罪乎？曰：薄乎云爾，惡得無罪。嗣源為部眾所逼，擁入鄴都，尚出於不得已，及移檄會兵，進據大梁，無君之心，固已暴露，入洛以後，何不亟誅首逆，為故主復仇？且魏王在外，未嘗遣使奉迎，通、雅二王，由安重誨、霍彥威等，定謀致斃。徒以一責了事，自飾逆跡，古人所謂欲蓋彌彰者，可為嗣源論定矣。至若存霸之死於晉陽，繼岌之死於渭南，且未聞一言痛悼，並假面具亦揭去之。百僚勸進，靦然即真，謂非篡逆得乎？讀是回畢，當下一斷詞曰：弒莊宗者為郭從謙，令從謙得弒莊宗者實李嗣源！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>