<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 五代史 - 第二十三回　殺董璋亂兵賣主　寵從榮驕子弄兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十三回</br>　　殺董璋亂兵賣主　寵從榮驕子弄兵</font></h4>
			　　卻說孟知祥據有西川，得進奉官蘇願歸報，已知朝廷有意詔諭，且聞在京家屬，均得無恙，乃遣使往告董璋，欲約他同上謝表。璋勃然道：「孟公家屬皆存，原可歸附，我子孫已經被戮，還謝他甚麼？」遂將來使斥歸。知祥再三遣使，往說董璋，略言主上既加禮兩川，若非奉表謝罪，恐復致討。我曲彼直，反足致敗，不如早日歸朝，得免後禍。璋始終不從。越年為唐主長興元年，知祥再遣掌書記李昊詣梓州，極陳利害。璋不但不允，反將昊詬罵一番，攆出府門。昊怏怏回來，入白知祥道：「璋不通謀議，且欲入窺西川，公宜預備為是。」<br />
　　知祥乃增戍設防，按兵以待。<br />
　　果然到了孟夏，董璋率兵入境，攻破白楊林鎮，把守將武弘禮擒去。當董璋出兵時，與諸將謀襲成都，諸將統皆贊成，獨部將王暉道：「劍南萬里，成都為大，時方盛夏，師出無名，看來似未必成功哩。」璋不肯依言，遂進兵白楊林鎮。<br />
　　知祥聞武弘禮被擒，亟集眾將會議。副使趙季良道：「董璋為人，輕躁寡恩，未能拊循士卒，若據險固守，卻是不易進攻，今不守巢穴，前來野戰，乃是舍長用短，不難成擒了。惟董璋用兵，輕銳皆在前鋒，公宜誘以羸卒，待以勁兵，始雖小衄，終必大捷。願公勿憂！」季良善謀。知祥又問何人可為統帥，季良道：「璋素有威名，今舉兵突至，搖動人心，公當自出抵禦，振作士氣。」趙廷隱獨插入道：「璋有勇無謀，舉兵必敗，廷隱當為公往擒此賊！」知祥大喜，即命廷隱為行營馬步軍都部署，率三萬人出拒董璋。<br />
　　廷隱部署軍伍，已經成隊，乃入府辭行，適外面遞入董璋檄文，指斥知祥悔婚敗盟，又有遺季良、廷隱及李肇書，文中語氣，似與三人已訂密約，有裡應外合的意思。知祥閱畢，遞視廷隱，廷隱舉書擲地道：「何必污目！想總是行反間計，欲公殺副使及廷隱呢。」再拜而行，知祥目送廷隱道：「眾志成城，當必能濟事了。」<br />
　　才閱兩日，又接漢州敗報，守將潘仁嗣，與董璋交戰赤水，大敗被擒，接連又得漢州失守警耗。知祥投袂起座，命趙季良守成都，自率八千人趨漢州，行至彌牟鎮，見廷隱駐營鎮北，遂與他會師。次日見董璋兵至，會廷隱列陣雞蹤橋，扼住敵衝，又令都知兵馬使張公鐸，列陣後面，自登高阜督戰。<br />
　　董璋至雞蹤橋畔，望見西川兵盛，也有懼意，退駐武侯廟前，下馬休息。帳下驍卒忽大噪道：「日已亭午，曝我做甚？何不速戰！」璋乃上馬趨進，前鋒甫交，東川右廂馬步指揮使張守進，即棄甲投戈，奔降知祥。知祥召問軍情，守進道：「璋兵盡此，無復後繼，請急擊勿失。」知祥乃麾軍逆擊，兩下裡一場鏖鬥，東川兵恰也利害，爭奪雞蹤橋，廷隱部下指揮使毛重威、李瑭，相繼陣亡，惹得廷隱性起，拚死力戰，三進三卻，總敵不住東川兵。都指揮副使侯弘實，見廷隱不能得利，也揮兵倒退。知祥立馬高阜，瞧著情形，不禁捏著一把冷汗，亟用馬箠指麾後陣，令張公鐸上前救應。公鐸部下，養足銳氣，一經知祥指麾，驟馬突出，大呼而進。東川兵已殺得筋疲力軟，不防一支生力軍，從刺斜裡殺將過來，頓時旗靡轍亂，不能支持。廷隱、弘實，又乘勢殺轉，把東川兵一陣蹂躪，擒住東川指揮使元積、董光裕等八十餘人。先敗後勝，果如季良所料。董璋拊膺長歎道：「親兵已盡，我將何依？」遂率數騎遁去，餘眾七千人投降知祥。潘仁嗣也得逃還。知祥再引兵窮追，至五侯津，又收降東川都指揮使元瓌，長驅入漢州城。董璋早棄城東奔，西川兵入璋府第，覓璋不得，但見有芻糧甲械，遺積甚多，大眾相率搬取，無心去追董璋，璋因是得脫。<br />
　　惟趙廷隱帶著親卒，追至赤水，復得收降東川散卒三千人。知祥命李昊草牓，慰諭東川吏民，且草書勞問董璋，謂將至梓州，詰問負約情由，及見侵罪狀，一面至赤水會廷隱軍，進攻梓州。璋奔至梓州城下，肩輿入城。王暉迎問道：「公全軍出征，今隨還不及十人，究屬何因？」報複語雖然痛快，究非臣下所宜。璋無言可答，只向他流涕下淚。暉卻冷笑而退。及璋入府就食，不意外面突起喧聲，慌忙投箸出窺，略略一瞧，亂兵不下數百，為首有兩員統領，一個正是王暉，一個乃是從子都虞侯董延浩，自知不能理喻，亟率妻子從後門逃出，登城呼指揮使潘稠，令討亂兵。稠引十卒登城，竟把璋首取去，獻與王暉。璋妻及子光嗣，統自經死。適西川軍將趙廷隱，馳抵城下，暉即開城迎降。<br />
　　廷隱趨入梓州，檢封府庫，候知祥到來發落。偏是知祥有疾，中途逗留。那李仁罕自遂州到來，由廷隱出迎板橋，仁罕並不道賀，且侮嫚廷隱。廷隱非常銜恨，強延仁罕入城。既而知祥疾瘳，方入梓州，犒賞將士，本欲令廷隱為東川留後，偏是仁罕不服，也欲留鎮梓州，乃由知祥自行兼領，調廷隱為保寧軍留後，仍飭仁罕還鎮遂州，兩人才算受命，各歸鎮地。<br />
　　山南西道王思同，奏達唐廷，謂董璋敗死，知祥已並有兩川。當由唐主商諸輔臣，樞密使范延光道：「知祥雖據全蜀，但士卒皆東方人，知祥恐他思歸為變，亦欲借朝廷威望，鎮壓眾心，陛下不如曲意招撫，令彼自新。」唐主道：「知祥本我故人，為讒人離間至此，朕今日招撫故交，也不好算是曲意哩。」乃遣供奉官李存瓌赴蜀，宣慰知祥。知祥已還成都，聞存瓌持詔到來，即遣李昊出迎，延入府第，存瓌即開讀詔詞，略云：<br />
　　董璋狐狼，自貽族滅。卿邱園親戚，皆保安全，所宜成家世之美名，守君臣之大節。既往不咎，勉釋前嫌，卿其善體朕意！<br />
　　知祥跪讀詔書，拜泣受命。存瓌將詔書遞交知祥，然後與知祥行甥舅禮。原來存瓌系李克寧子，克寧妻孟氏，即知祥胞妹。克寧為莊宗所殺，子孫免罪。克寧被殺，見第四回。存瓌留事闕下，得為供奉官。知祥見甥兒無恙，恰也欣慰。留住數日，便遣存瓌東歸，上表謝罪。且因瓊華長公主，即知祥妻，見前文。已經病逝，訃告喪期，又表稱將校趙季良五人，平東有功，乞授節鉞。唐主再命存瓌西行，賜故長公主祭奠，贈絹三千匹，賞還知祥官爵，並賜玉帶。所有趙季良等五將，候知祥擇地委任，再請後命。知祥乃復請西川文武將吏，乞許權行墨制，除補始奏。唐主一一允許。知祥遂用墨制授季良等為節度使。越年且由唐廷派遣尚書盧文紀，禮部郎中呂琦，冊封知祥為東西川節度使蜀王，自是知祥得步進步，隱然有帝蜀的思想了。隱伏下文。<br />
　　是時吳越王錢鏐，亦已老病，奄臥多日，自知病必不起，召諸將吏入寢室，流涕與語道：「我子皆愚懦，恐不足任後事，我死，願公等擇賢嗣立！」諸將吏皆泣下道：「大王令嗣傳瓘，素從征伐，仁孝有功，大眾俱願受戴，請以為嗣！」鏐乃召入傳瓘，悉出印鑰相授道：「將士推爾，爾宜善自守成，無忝所生！」傳瓘拜受印鑰，起侍寢側，鏐又與語道：「世世子孫，當善事中國，就使中原易姓，亦毋失事大禮，切記勿忘！」傳瓘亦唯唯遵教，未幾鏐歿，享壽八十一歲。<br />
　　相傳鏐生時適遇天旱，道士東方生指鏐所居，謂池龍已生此家。時鏐正產下，紅光滿室，父寬以為不祥，棄諸井旁。惟鏐祖母知非常兒，抱歸撫養，名為婆留，且號井為婆留井。及鏐年數歲，嘗在村中大木下，指示群兒，戲為隊伍，頗得軍法。後來驍勇絕倫，善射與槊。邑中有衣錦山，上列石鏡，闊二尺七寸，鏐對石自顧，身服冕旒，如封王狀。雖嘗隱秘不言，但因此有自負意。至受梁封為吳越王後，廣杭州城，築捍海石塘。江中怒潮急湍，版築不就，鏐彩山陽勁竹，制成強弩五百，硬箭三千，選弓弩手出射潮頭，潮乃退趨西陵，遂得豎樁壘石，築成長堤。射潮事傳為美談，其實潮汐長落，本有定時，鏐特借此以鼓動工役耳。且建候潮、通江等城門，並置龍山、浙江兩閘，遏潮入河。嗣是錢塘富庶，冠絕東南。為民奠土，不為無功。<br />
　　鏐自少年從軍，夜未嘗寐，倦極乃就圓木小枕，或枕大鈴，枕欹輒寤，名為警枕。寢室內置一粉盤，有所記憶，即書盤中，至老不倦。平時立法頗嚴，一夕微行，還叩北城門，門吏不肯啟關，自內傳語道：「就使大王到來，亦不便啟門！」詰旦鏐乃從北門入，召入北門守吏，嘉他守法，厚給賞賜。有寵姬鄭氏父，犯法當死，左右替他乞免。鏐怒道：「為一婦人，欲亂我法麼？」並命宮人牽出鄭姬，斬首以徇。純是權術。每遇春秋薦享，必嗚咽道：「今日貴盛，皆祖先積善所致，但恨祖考不及見哩。」孝思可嘉。晚年禮賢下士，得知人譽。自傳瓘襲職，傳訃唐都，唐主賜諡武肅，命以王禮安葬，且令工部侍郎楊凝式撰作碑文。浙民代請立廟，奉詔俞允。越二年廟成供像，歷代不移。浙人稱為海龍王，或沿稱為錢大王。補敘錢鏐故事，亦不可少。<br />
　　傳瓘為鏐第五子，《十國春秋》謂為第七子。曾任鎮海、鎮東兩軍節度使，嗣位後改名元瓘，以遺命去國儀，仍用藩鎮法，除民逋賦，友於兄弟，慎擇賢能，所以吳越一方，安堵如恒。<br />
　　惟閩王王延鈞殺兄攘位，據閩數年，會遇疾不能視事，延稟竟率子繼雄自建州來襲福州。延鈞忙遣樓船指揮使王仁達往御，仁達遇繼雄軍，為立白幟，作乞降狀。繼雄信為真情，過舟慰撫，被仁達一刀殺死，乘勢追擒延稟，牽至延鈞帳前。延鈞病已少愈，面責延稟道：「兄嘗謂我善繼先志，免兄再來，今日煩兄至此，莫非由我不能承先麼？」回應前第二十回。延稟慚不能答，即由延鈞喝令推出，梟首示眾，複姓名為周紹琛。遣弟延政往撫建州，慰撫軍民，閩地復安。<br />
　　延鈞漸萌驕態，上書唐廷，內稱楚王馬殷，吳越王錢鏐，統加尚書令，今兩王皆歿，請授臣尚書令。唐廷置諸不理。延鈞遂不通朝貢。已而信道士陳守元言，建寶皇宮，自稱皇帝，改名為鏻。守元又妄稱黃龍出現，因改元龍啟，國仍號閩，追尊審知為太祖，立五廟，置百官，升福州為長樂府，獨霸一方。唐廷力不能討，由他逞雄。<br />
　　武安軍節度使馬希聲病死，弟希范向唐報喪，唐主准令襲職，不煩細表。定難軍治夏州。節度使李仁福，也因病去世，子彝超自稱留後，唐主欲稍示國威，徙彝超鎮彰武軍，治延州。別簡安從進為定難留後。偏彝超不肯奉命，但托詞為軍民所留，不得他往。唐廷令從進往討彝超，卒因飽道不繼，無功引還。彝超上表謝罪，自陳無叛唐意，不過因祖父世守，上下相習，所以遷徙為難，乞恩許留鎮。廷議以夏州僻遠，不若權事羈縻，省得勞師費財。唐主也得過且過，授彝超得節度使，姑息偷安罷了。將外事並作一束，無非是插敘文字。<br />
　　外事粗定，內亂復萌，骨肉竟同仇敵，蕭牆忽起干戈，這也是教訓不良，釀成禍變，說將起來，可歎可悲！哭起一峰，筆不平直。原來唐主嗣源，生有四子，長名從璟，為元行欽所殺，元行欽即李紹榮。已見前文。次名從榮，又次名從厚，又次名從益。天成元年，從榮受命為天雄軍節度使，兼同平章事。次年，授從厚同平章事，充河南尹，判六軍諸衛事。從榮聞從厚位出己上，未免怏怏。又越年，徙從榮為河東節度使，兼北都留守。未幾，又與從厚互易，從榮得為河南尹，判六軍諸衛事。兩人為一母所生，見二十一回。性情卻絕不相同。從厚謹慎小心，頗有老成態度，獨從榮躁率輕誇，專喜與浮薄子弟，賦詩飲酒，自命不凡。唐主屢遣人規勸，終不肯改，也只好付諸度外。教之不從，奈何置之。長興元年，封從榮為秦王，從厚為宋王。從榮既得王爵，開府置屬，益招集淫朋為僚佐，日夕酣歌，豪縱無度，一日入謁內廷，唐主問道：「爾當軍政餘暇，所習何事？」從榮答道：「暇時讀書，或與諸儒講論經義。」唐主道：「我雖不知書，但喜聞經義，經義所陳，無非父子君臣的大道，足以益人智思，此外皆不足學。我見莊宗好作歌詩，毫無益處，爾係將家子，文章本非素習，必不能工，傳諸人口，徒滋笑謗，願汝勿效此浮華哩！」從榮勉強答應，心中卻不以為然。惟當時安重誨尚在禁中，遇事抑制，為從榮所敬憚，故尚未敢為非。及重誨已死，王淑妃、孟漢瓊居中用事，授范延光、趙延壽為樞密使。延光以疏屬見用，沒甚重望。延壽本姓劉，為盧龍節度使趙德鈞養子，冒姓劉氏，因巧佞得倖，尚唐主女興平公主，參入樞要。從榮都瞧不上眼，任意揶揄。石敬瑭自西蜀還朝，受任六軍諸衛副使。他本娶唐主女永寧公主為妻，公主與從榮異母，素相憎嫉，敬瑭恐因妻得禍，不願與從榮共事，屢思出補外任，免惹是非。就是延光、延壽，也與敬瑭同一思想，巴不得離開殿廷，省卻無數惡氣，只恨無隙可請，沒奈何低首下心，虛與周旋。會契丹東丹王兀欲，怨及母弟，越海奔唐。唐賜姓名為李贊華，授懷化軍　治慎州。節度使。就是從前盧龍獻俘的惕隱，見二十一回。也授他官職，賜姓名為狄懷忠。契丹遣使索還，唐廷不許，遂屢次入寇。唐主欲簡擇河東鎮帥，控御契丹，延光、延壽遂薦舉石敬瑭，及山南東道節度使康義誠。敬瑭幸得此隙，立即入闕，自請出鎮，乃授敬瑭為河東節度使，敬瑭拜命，即日登程。既至晉陽，用部將劉知遠、周瓌為都押衙，委以心腹，軍事委知遠，財政委瓌，靜聽內處消息，相機行事。後晉基業，肇始於此。唐主調回康義誠，令掌六軍諸衛副使，代敬瑭職。出從珂為鳳翔節度使，加封潞王。四子從益為許王，並加秦王從榮為尚書令，兼官侍中。從益乳母王氏，本宮中司衣，因見秦王勢盛，欲借端依托，為日後計，乃暗矚從益至唐主前，求見秦王。唐主以幼兒思兄，人情常事，乃遣王氏挈往秦府。王氏見了從榮，非常諂諛，甚且裝出許多媚態，慇懃湊奉。從榮最喜奉承，又見王氏有三分姿色，樂得移篙近舵，索性將從益哄出，令婢媼抱見王妃劉氏，自與王氏摟入別室，做了一出鴛鴦夢。待至雲收雨散，再訂後期，且囑王氏伺察宮中動靜。王氏當然依囑，仍帶從益回宮。嗣是王氏常出入秦府，傳遞消息，所有宮中情事，從榮無不與聞。又有太僕少卿致仕何澤，乘機希寵，表請立從榮為皇太子。唐主覽表泣下，私語左右道：「群臣請立太子，朕當歸老太原舊第了！」六十餘歲，尚戀戀尊榮耶？不得已令宰相樞密會議。從榮聞信，亟入見唐主道：「近聞有奸人請立太子，臣年尚幼，願學治軍民，不願當此名位呢。」唐主道：「這是群臣的意思，朕尚未曾決定。」從榮乃退，出語延光、延壽道：「執政欲立我為太子，是欲奪人兵權，幽入東宮哩。」延光等揣知上意，且懼從榮見怪，遂奏請授從榮為天下兵馬大元帥，位宰相上。有詔准奏，於是從榮總攬兵權，得用禁軍為牙兵。每一出入，侍衛盈途，就是入朝時候，從騎必數百人，張弓挾矢，馳騁皇衢，居然是六軍領袖，八面威風。小子有詩詠道：<br />
　　皇嗣何堪使帥師？春秋大義貴先知。<br />
　　只因驕子操兵柄，坐使蕭牆禍亂隨。<br />
　　從榮擅權，朝臣畏禍，最著急的莫若兩人。看官道兩人為誰？待小子下回再表。<br />
　　讀此回而知唐明宗之未足有為，不過一庸柔主耳。兩川交爭，正可借此進兵，坐收漁人之利，董璋出師，能間道以襲東川，易如反手，否則俟孟知祥入東川時，乘虛搗成都，亦是攻其無備之一策。璋固敗死，知祥亦疲，卞莊子之所以能刺二虎者，由是道也。乃事前毫不注意，事後徒知慰諭，遂令知祥坐大，並有兩川，是非失策之甚者乎？至若對待藩鎮，同一柔弱，甚至不能制馭其子，釀成驕戾，衛州吁之致亂，咎在莊公，豈盡厥子罪哉！況年已老邁，尚不欲擇賢為嗣，當斷不斷，反受其亂，識者有以窺明宗之心術矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>