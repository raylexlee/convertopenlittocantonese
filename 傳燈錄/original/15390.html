<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>傳燈錄 - 第一卷　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一卷</font></h4>
			　　七佛天竺祖師。<br />
　　毗婆屍佛。屍棄佛。毗舍浮佛。拘留孫佛。拘那含牟尼佛。迦葉佛。釋迦牟尼佛。天竺一十五祖。內一組旁出。<br />
　　第一祖摩訶迦葉。第二祖阿難。第三祖商那和修。旁出末田底迦。第四祖優波紡多。第五祖提多迦。第六祖彌遮迦。第七祖婆須蜜。第八祖佛陀難提。第九祖伏馱蜜多。第十祖脅尊者。第十一祖富那夜奢。第十二祖馬鳴大士。第十三祖迦毗摩羅。第十四祖龍樹大士。<br />
　　敘七佛<br />
　　敘七佛。佛應世，綿歷無窮。不可以週知，而悉數也。故近譚賢劫，有千如來。暨於釋迦，但紀七佛。案長阿含經云：「七佛精進力，放光滅暗冥。各各坐樹下，於中成正覺。」又曼殊室利為七佛祖師。金華善慧大士。登松山頂行道。感七佛引前，維摩接後。今之撰述，斷自七佛而下。<br />
　　毗婆屍佛。過去莊嚴劫第九百九十八尊。偈曰身從無相中受生。猶如幻出諸形像。幻人心識本來無。罪福皆空無所住。長阿含經云：「人壽八萬歲時，此佛出世。」種剎利，姓拘利若。父盤頭，母盤頭婆提。居盤頭婆提城，坐波波羅樹下。說法三會。度人三十四萬八千人。神足二，一名騫茶，二名提舍。侍者無憂。子方膺。<br />
　　屍棄佛。莊嚴劫第九百九十九尊。偈曰：「起諸善法本是幻。造諸惡業亦是幻。身如聚沫心如風。幻出無根無實性。」長阿含經云：「人壽七萬歲時，此佛出世。種剎利，姓拘利若。父明相，母光耀。居光相城，坐芬陀利樹下。說法三會。度人二十五萬。神足二，一名阿毗浮，二名婆婆。侍者忍行。子無量。」<br />
　　毗舍浮佛。莊嚴劫第一千尊。偈曰假借四大以為身。心本無生因境有。前境若無心亦無。罪福如幻起亦滅。長阿含經云：「人壽六萬歲時，此佛出世。種剎利，姓拘利若。父善燈，母稱戒。居無喻城，坐婆羅樹下。說法二會。」度人一十三萬。神足二，一扶游，二鬱多摩。侍者寂滅。子妙覺。<br />
　　拘留孫佛。見在賢劫第一尊。偈曰見身無實是佛身。了心如幻是佛幻。了得身心本性空。斯人與佛何殊別。長阿含經傳。人壽四萬歲時，此佛出世。種婆羅門，姓迦葉。父禮得，母善枝。居安和城，坐屍利沙樹下。說法一會。度人四萬。神足二，一薩尼，二毗樓。侍者善覺。子上勝。<br />
　　拘那含牟尼佛。賢劫第二尊。偈曰佛不見身知是佛。若實有知別無佛。智者能知罪性空。坦然不怖於生死。長阿含經傳。人壽三萬歲時，此佛出世。種婆羅門，姓迦葉。父大德，母善勝。居清淨城，坐烏暫婆羅門樹下。說法一會。度人三萬。神足二，一舒槃那，二鬱多樓。侍者安和。子導師。<br />
　　迦葉佛。賢劫第三尊。偈曰：「一切眾生性清淨。從本無生無可滅。即此身心是幻生。幻化之中無罪福。」長阿含經云：「人壽二萬歲時，此佛出世。」種婆羅門，性迦葉。父梵德，母財主。居波羅奈城，坐尼拘律樹下。說法一會。度人二萬。神足二，一提舍，二婆羅婆。侍者善友。子集軍。<br />
　　釋迦牟尼佛，賢劫第四尊。姓剎利。父淨飯天，母大清淨妙。位登補處，生兜率天上。名曰勝善天人。亦名護明大士。度諸天眾，說補處行。亦於十方界中現身說法。普耀經云：「佛初生剎利王家。放大智光明，照十方世界。地湧金蓮華，自然捧雙足。東西及南北，各行於七步。分手指天地作師子吼聲。上下及四維，無能尊我者。」即周昭王二十四年甲寅歲四月八曰也。<br />
　　至四十二年二月八日。年十九，欲求出家。而自念言：「當復何遇。」即於四門遊觀，見四等事。心有非喜，而作思惟。此老病死終可厭離。於是夜子時，有一天人。名曰淨居。於窗牖中叉手白太子言：「出家時至，可去矣。」太子聞已，心生歡喜，即逾城而去。於檀特山中修道。始於阿藍迦藍處。三年學不用處定，知非便舍。復至鬱頭藍弗處。三年學非非想定，知非亦舍。又至象頭山，同諸外道。日食麻麥，經於六年。故經云：「以無心意無授行。而悉摧伏諸外道。」先歷試邪法。示諸方便，發諸異見。令至菩提。故普集經云：「菩薩於二月八日明星出時成佛。號天人師，時年三十矣。」即穆王三年癸未歲也。既而於鹿野苑中。為僮陳如等五人。轉四諦法輪，而論道果。說法住世四十九年。<br />
　　後告弟子摩訶迦葉：「吾以清淨法眼，涅槃妙心。實相無相，微妙正法。將付於汝。汝當護持。」並敕阿難，副貳傳化，無令斷絕。而說偈言：「法本法無法，無法法亦法。今付無法時，法法何曾法。」<br />
　　爾時世尊說此偈已，復告迦葉：「吾將金縷僧伽梨衣，傳付於汝。轉授補處，至慈氏佛出世。勿令朽壞。」迦葉聞偈，頭面禮足曰：「善哉善哉，我當依敕，恭順佛故。」爾時世尊至拘屍那城，告諸大眾。吾今背痛，欲入涅槃。即往熙蓮河側娑羅雙樹下。右脅累足，泊然宴寂。復從棺起，為母說法。特示雙足化婆耆。並說無常偈曰：「諸行無常，是生滅法。生滅滅巳，寂滅為樂。」時諸弟子，即以香薪競茶毗之。燼後金棺如故。爾時大眾即於佛前以偈贊曰：「凡俗諸猛熾，何能致火爇。請尊三昧火，闍維金色身。」爾時金棺從座而舉。高七多羅樹，往反空中。化火三昧須臾灰生。得舍利八斛四斗。即穆王五十二年壬申歲二月十五曰也。自世尊滅後一千一十七年。教至中夏。即後漢永平十年戊辰歲也。<br />
　　摩訶迦葉<br />
　　第一祖摩訶迦葉，摩竭陀國人也。姓婆羅門。父飲澤母香志。昔為鍛金師。善明金性使其柔伏。付法傳云：嘗於久遠劫中。毗婆屍佛入涅槃後。四眾起塔。塔中像面上金色，有少缺壞。時有貧女。將金珠往金師所請飾佛面。既而因共發願。願我二人為無姻夫妻。由是因緣九十一劫身皆金色。後生梵天。天壽盡。生中天摩竭陀國婆羅門家。名曰迦葉波此雲飲光勝尊。蓋以金色為號也。由是志求出家，冀度諸有。佛言：「善來比丘。鬚髮自除，袈裟著體。常於眾中稱歎第一。」復言：「吾以清淨法眼，將付於汝。汝可流布，無令斷絕。」<br />
　　涅槃經云：爾時世尊欲涅槃。時迦葉不在眾會。佛告諸大弟子。迦葉來時可令宣揚正法眼藏。爾時迦葉在耆闍崛山賓缽羅窟。睹勝光明，即入三昧。以淨天眼，觀見世尊。於熙連河側入般涅槃。乃告其徒曰：「如來涅槃也，何其駛哉。」即至雙樹間，悲戀號泣。佛於金棺內現雙足。<br />
　　爾時迦葉告諸比丘：「佛已茶毗，金剛舍利非我等事。我等宜當結集法眼，無令斷絕。」乃說偈曰：「如來弟子且莫涅槃。得神通者，當赴結集。」於是得神通者。悉集王舍耆闍崛山賓缽羅窟。時阿難為漏未盡，不得入會。後證阿羅漢果，由是得入。迦葉乃白眾言：「此阿難比丘多聞總持，有大智慧。常隨如來梵行清淨。所聞佛法。如水傳器，無有遺餘。佛所贊歎，聰敏第一。宜可請彼集修多羅藏。」大眾默然。<br />
　　迦葉告阿難曰：「汝今宜宣法眼。」阿難聞語信受。觀察眾心而宣偈言：「比丘諸眷屬，離佛不莊嚴。猶如虛空中，眾星之無月。」說是偈已，禮眾僧足。升法座而說是言：「如是我聞。一時佛住某處說某經教。乃至人天等作禮奉行。」時迦葉問諸比丘：「阿難所言不錯謬乎？」皆曰：「不異世尊所說。」迦葉乃告阿難言：「我今年不久留。今將正法付囑於汝。汝善守護，聽吾偈言：法法本來法，無法無非法。何於一法中，有法有不法。」說偈已，乃持僧伽梨衣入雞足山，俟慈氏下生。即周孝王五年丙辰歲也。<br />
　　阿難<br />
　　第二祖阿難。王舍城人也。姓剎利帝。父斛飯王。實佛之從弟也。梵語阿難陀。此雲慶喜，亦云歡喜。如來成道夜生，因為之名。多聞博達智慧無礙。世尊以為總持第一。嘗所贊歎。加以宿世有大功德。受持法藏，如水傳器。佛乃命為侍者。後阿闍世王白言：「仁者如來迦葉尊勝二師。皆已涅槃。而我多故，悉不能睹。仁者般涅槃時，願垂告別。」<br />
　　阿難許之，後自念言：「我身危脆，猶如聚沫。況復衰老，豈堪長久。」又念：「阿闍世王與吾有約。」乃詣王宮告之曰：「吾欲入涅槃，來辭耳。」門者曰：「王寢，不可以聞。」阿難曰：「俟王覺時，當為我說。」<br />
　　時阿闍世王。夢中見一寶蓋，七寶嚴飾。千萬億眾圍繞瞻仰。俄而風雨暴至，吹折其柄。珍寶瓔絡悉墜於地。心甚驚異既寤。門者具白上事。王聞語已，失聲號慟，哀感天地。即至毗捨離城。見阿難在常河中流跏趺而坐。王乃作禮而說偈言：「稽首三界尊，棄我而至此。暫憑悲願力，且莫般涅槃。」時毗捨離王亦在河側。復說偈言：「尊者一何速，而歸寂滅場。願住須臾間，而受於供養。」<br />
　　爾時阿難見二國王咸來勸請。乃說偈言：「二王善嚴住。勿為苦悲戀。涅槃當我靜，而無諸有故。」阿難復念：「我若偏向一國，而般涅脖。諸國爭競，無有是處。應以平等度諸有情。」遂於常河中流將入寂滅。是時山河大地六種震動。雪山中有五百仙人。睹茲瑞應，飛空而至。禮阿難足，胡跪白言：「我於長老當證佛法。願垂大慈度脫我等。」阿難默然受請。即變殑伽河悉為金地。為其仙眾說諸大法。<br />
　　阿難復念：「先所度脫弟子應當來集。」須臾五百羅漢從空而下。為諸仙人出家受具。其仙眾中有二羅漢。一名商那和修。二名末田底迦。阿難知是法器，乃告之曰：「昔如來以大法眼付大迦葉。迦葉入定而付於我。我今將滅，用傳於汝。汝受吾教，當聽謁言：本來付有法，付了言無法。各各須自悟，悟了無無法。」<br />
　　阿難付法眼藏竟，踴身虛空作十八變。入風奮迅三昧分身四分。一分奉忉利天。一分奉娑竭羅龍宮。一分奉毗捨離龍王。一分奉阿闍世王。各造寶塔而供養之。乃厲王十二年癸巳歲也。<br />
　　商那和修<br />
　　第三祖商那和修者。摩突羅國人也。亦名舍那婆斯。姓毗舍多。父林勝母僮奢耶。在胎六年而生。梵雲商諾迦。此雲自然服。即西域九枝秀草名也。若羅漢聖人降生。則此草生於淨潔之地。和修生時，瑞草斯應。昔如來行化至摩突羅國。見一青林，枝葉茂盛。語阿難曰：「此林地名優留茶。吾滅度後一百年。有比丘商那和修於此地轉妙法輪。」後百歲果誕和修，出家證道。授慶喜尊者法眼，化導有情。及止此林。降二火龍，歸順佛教。龍因施其地以建梵宮。<br />
　　尊者化緣既久，思付正法。尋於吒利國得優波紡多以為給侍。因問紡多曰：「汝年幾耶。」答曰：「我年十七。」師曰：「汝身十七，性十七耶。」答曰：「師發已白。為發白耶，心白耶。」師曰：「我但發白，非心白耳。」紡多曰：「我身十七。非性十七也。」和修知是法器。後三載，遂為落髮受具。乃告曰：「昔如來以無上法眼藏，付囑迦葉。展轉相授而至於我。我今付汝，勿令斷絕。汝受吾教，聽吾偈言：非法亦非心。無心亦無法。說是心法時，是法非心法。」說偈已。即隱於潲賓國南象白山中。後於三昧中見弟子紡多。有五百徒眾常多懈慢尊者乃往彼。現龍奮迅三昧以調伏之。而說偈曰：「通達非彼此，至聖無長短。汝除輕慢意，疾得阿羅漢。」五百此丘聞偈已。依教奉行，皆獲無漏。尊者乃作十八變化火光三昧。用焚其身。紡多收舍利，葬於梵迦羅山。五百比丘人持一幡。迎導至彼建塔供養。乃宣王二十三年乙未歲也。<br />
　　優波紡多<br />
　　第四祖優波紡多者。吒利國人也。亦名優波崛多。又名鄔波紡多。姓首陀父善意。十七出家二十證果。隨方行化至摩突羅國。得度者甚眾。由是魔宮震動。波旬愁怖。遂竭其魔力以害正法。尊者即入三昧，觀其所由。波旬復伺便。密持瓔絡縻之於頸。及尊者出定。乃取人狗蛇三屍化為花痄。軟言慰諭波旬曰：「汝與我瓔珞甚是珍妙。吾有花痄以相酬奉。」波旬大喜，引頸受之。即變為三種臭屍蟲蛆壞爛。波旬厭惡，大生憂惱。盡己神力不能移動。乃升六欲天告諸天王。又詣梵王求其解免。彼各告言：「十力弟子所作神變。我輩凡陋，何能去之。」波旬曰：「然則奈何。」梵王曰：「汝可歸心尊者，即能除斷。」乃為說偈令其回向曰：「若因地倒，還因地起。離地求起，終無其理。」<br />
　　波旬受教已，即下天宮。禮尊者足，哀露懺悔。紡多曰：「汝自今去。於如來正法更作嬈害否。」波旬曰：「我誓迥向佛道，永斷不善。」紡多曰：「若然者，汝可口自唱言歸依三寶。」魔王合掌三唱，花痄悉除。乃歡喜踴躍。作禮尊者而說偈曰：「稽首三昧尊，十力聖弟子。我今願迥向，勿令有劣弱。」<br />
　　尊者在世，化導證果最多。每度一人，以一籌置於石室。其室縱十八肘，廣十二肘。充滿其間。最後有一長者子。名曰香眾。來禮尊者，志求出家。尊者問曰：「汝身出家，心出家。」答曰：「我來出家，非為身心。」尊者曰：「不為身心，復誰出家。」答曰：「夫出家者無我我故。無我我故，即心不生滅。心不生滅，即是常道。諸佛亦常。心無形相，其體亦然。」尊者曰：「汝當大悟，心自通達。宜依佛法僧紹隆聖種。」即為剃度，受具足戒。仍告之曰：「汝父嘗夢金日而生汝。可名提多迦。」復謂曰：「如來以大法眼藏。次第傳授以至於我。今復付汝聽吾偈言：心自本來心，本心非有法。有法有本心，非心非本法。付法已，乃踴身虛空。呈十八變，然複本座跏趺而逝。多迦以室內籌用焚其軀。收舍利建塔供養。即平王三十一年庚子歲也。」<br />
　　提多迦<br />
　　第五祖提多迦者。摩伽陀國人也。初生之時。父夢金日自屋而出。照耀天地。前有大山，諸寶嚴飾。山頂泉湧滂沱四流。後遇紡多尊者。為解之曰：「寶山者吾身也。泉湧者，法無盡也。日從屋出者。汝今入道之相也。照耀天地者，汝智慧超越也。尊者本名香眾。師因易今名焉。梵雲提多迦，此雲通真量也。」多迦聞師說已。歎喜踴躍，而唱偈言：「巍巍七寶山，常出智慧泉。回為真法味，能度諸有緣。」紡多尊者亦說偈曰：「我法傳於汝，當現大智慧。金日從屋出，照耀於天地。」提多迦聞師妙偈，設禮奉持。<br />
　　後至中印度。彼國有八千大仙。彌遮迦為首。聞尊者至，率眾瞻禮。謂尊者曰：「昔與師同生梵天。我遇阿私陀仙人授我仙法。師逢十力弟子修習禪那。自此報分殊途，已經六劫。」尊者曰：「支離累劫，誠哉不虛。今可舍邪歸正，以入佛乘。」彌遮迦曰：「昔阿私陀仙人授我記云：『汝卻後六劫。當遇同學，獲無漏果。』今也相遇，非宿緣耶。願師慈悲令我解脫。」尊者即度出家命聖授戒。餘仙眾始生我慢。尊者示大神通。於是俱發菩提心，一時出家。<br />
　　乃告彌遮迦曰：「昔如來以大法眼藏密付迦葉。展轉相授而至於我。我今付汝，當護念之。」乃說偈曰：「通達本法心，無法無非法。悟了同未悟，無心亦無法。」說偈已，踴身虛空，作十八變。火光三昧自焚其軀。彌遮迦與八千比丘同收舍利。於班茶山中起塔供養。即莊王七年己丑歲也。<br />
　　彌遮迦<br />
　　第六祖彌遮迦者。中印度人也。既傳法已游化至北天竺國。見雉堞之上有金色祥雲。歎曰：「斯道人氣也。必有大士，為吾法嗣。」乃入城，於鷓鋏間有一人。手持酒器逆而問曰：「師何方而來，欲往何所。」師曰：「從自心來，欲往無處。」曰：「識我手中物否？」師曰：「此是觸器而負淨者。」曰：「師還識我否？」師曰：「我即不識識即非我。」又謂曰：「汝試自稱名氏。吾當後示本因。」彼人說偈而答：「我從無量劫，至於生此國。本姓頗羅墮，名字婆須蜜。」<br />
　　師曰：「我師提多迦說。世尊昔游北印度，語阿難言：『此國中吾滅後三百年。有一聖人。姓頗羅墮名婆須蜜。而於禪祖當獲第七。』世尊記汝，汝應出家。」彼乃置器禮師側立而言曰：「我思往劫嘗作檀那。獻一如來寶座。彼佛記我云：『汝於賢劫釋迦法中宣傳至教。』今符師說，願加度脫。」<br />
　　師即與披剃復圓戒相。乃告之曰：「正法眼藏今付於汝。勿令斷絕。」乃說偈曰：「無心無可得，說得不名法。若了心非心，始解心心法。」<br />
　　師說偈已，入師子奮迅三昧。踴身虛空，高七多羅樹。卻複本坐，化火自焚。婆須蜜收靈骨，貯七寶函。建浮圖問於上級。即襄王十七年甲申歲也。<br />
　　婆須蜜<br />
　　第七祖婆須蜜者。北天竺國人也。姓頗羅墮。常服淨衣，執酒器。遊行裡閈，或吟或嘯。人謂之狂。及遇彌遮迦尊者。宣如來往志，自省前緣。投器出家，授法行化。至迦摩羅國，廣興佛事。於法座前，忽有一智者。自稱：「我名佛陀難提。今與師論義。」師曰：「仁者，論即不義，義即不論。若擬論義，終非義論。」難提知師義勝，心即欽伏。曰：「我願求道，沾甘露味。」尊者遂與剃度而授具戒。復告之曰：「如來正法眼藏，我今付汝。汝當護持。」乃說偈曰：「心同虛空界，示等虛空法。證得虛空時，無是無非法。」<br />
　　尊者即入慈心三昧。時梵王帝釋及諸天眾。俱來作禮，而說偈言：「賢劫眾聖祖，而當第七位。尊者哀念我，請為宣佛地。」尊者從三昧起。示眾云：「我所得法，而非有故。若識佛地，離有無故。」說此語已。還入三昧，示涅槃相。難提即於本坐起七寶塔。以葬全身。即定王十九年辛未歲也。<br />
　　佛陀難提<br />
　　第八祖佛陀難提者，迦摩羅國人也。姓瞿曇氏。頂有肉髻辯捷無礙。初遇婆須蜜尊者出家受教。既而領徒行化。至提伽國城毗舍羅家。見舍上有白光上騰。謂其徒曰：「此家當有聖人。口無言說真大乘器。不行四衢知觸穢耳。」言訖，長者出致禮，問何所須。尊者曰：「我求侍者。」曰：「我有一子，名伏馱蜜多。年已五十。口未曾言足未曾履。」尊者曰：「如汝所說，真吾弟子。」尊者見之遽起禮拜。而說偈曰：「父母非我親。誰是最親者。諸佛非我道。誰為最道者。」尊者以偈答曰：「汝言與心親，父母非可比。汝行與道合，諸佛心即是。外求有相佛，與汝不相似。欲識汝本心，非合亦非離。」伏馱蜜多聞師妙偈。便行七步。<br />
　　師曰：「此子昔曾值佛。悲願廣大。慮父母愛情難捨。故不言不履耳。」時長者遂舍令出家。尊者尋授具戒。復告之曰：「我今以如來正法眼藏付囑於汝。勿令斷絕。」乃說偈曰：「虛空無內外，心法亦如此。若了虛空故，是達真如理。」伏馱蜜多承師付囑。以偈贊曰：「我師禪祖中，當得為第八。法化眾無量，悉獲阿羅漢。」<br />
　　爾時尊者佛陀難提，即現神變。卻複本坐，儼然寂滅。眾興寶塔葬其全身。即景王十二年丙寅歲也。<br />
　　伏馱蜜<br />
　　第九祖伏馱蜜多者。提伽國人。姓毗舍羅。既受佛陀難提付囑。後至中印度行化。時有長者香蓋，攜一子而來。瞻禮尊者曰：「此子處胎六十歲，因號難生。復嘗會一仙者。謂此兒非凡，當為法器。今遇尊者，可令出家。」尊者即與落髮授戒。羯磨之際，祥光燭座。仍感舍利三七粒現前。自此精進忘疲。既而師告曰：「如來大法眼藏今付於汝。汝護念之。」乃說偈曰：「真理本無名，因名顯真理。受得真實法，非真亦非偽。」尊者付法已。即入滅盡三昧而般涅槃。眾以香油旃檀闍維真體。收舍利，建塔於那爛陀寺。即敬王三十五年甲寅歲也。<br />
　　脅尊者<br />
　　第十祖脅尊者。中印度人也。本名難生。初尊者將誕，父夢一白象。背有寶座座上安一明珠。從門而入，光照四眾。既覺遂生。後值伏馱尊者。執侍左右，未嘗睡眠。謂其脅不至席。遂號脅尊者焉。初至華氏國，憩一樹下。右手指地而告眾曰：「此地變金色，當有聖人入會。」言訖，即變金色。時有長者子富那夜奢，合掌前立。尊者問：「汝從何來。」夜奢曰：「我心非往。」尊者曰：「汝何處住。」曰：「我心非止。」尊者曰：「汝不定耶。」曰：「諸佛亦然。」尊者曰：「汝非諸佛。」曰：「諸佛亦非尊者。」<br />
　　因說偈曰：「此地變金色，預知於聖至。當坐菩提樹，覺華而成已。」夜奢復說偈曰：「師坐金色地，常說真實義。回光而照我，令入三摩諦。」尊者知其意。即度出家，復具戒品。乃告之曰：「如來大法眼藏今付於汝。汝護念之。」乃說偈言：「真體自然真，因真說有理。領得真真法，無行亦無止。」尊者付法已。即現神變而入涅槃。化火自焚。四眾各以衣巳（得古反）盛舍利。隨處興塔而供養之。即貞王二十二年己亥歲也。<br />
　　富那夜奢<br />
　　第十一祖富那夜奢者。華氏國人也。姓瞿曇氏父寶身。既得法於脅尊者。尋詣波羅奈國。有馬鳴大士迎而作禮。因問曰：「我欲識佛，何者即是。」師曰：「汝欲識佛，不識者是。」曰：「佛既不識，焉知是乎。」師曰：「既不識佛，焉知不是。」曰：「此是鋸義。」師曰：「彼是木義。」復問：「鋸義者何。」曰：「與師平出。」又問：「木義者何。」師曰：「汝被我解。」馬鳴豁然省悟，稽首歸依。遂求剃度。師謂眾曰：「此大士者，昔為毗捨離國王。其國有一類人如馬裸露。王運神力分身為蠶。彼乃得衣。王后復生中印度。馬人感戀悲鳴，因號馬鳴焉。如來記云：『吾滅度後六百年。當有賢者馬鳴。於波羅奈國摧伏異道。度人無量，繼吾傳化。』今正是時。」<br />
　　即告之曰：「如來大法眼藏今付於汝。」即說偈曰：「迷悟如隱顯，明暗不相離。今付隱顯法，非一亦非二。」尊者付法已。即現神變，湛然圓寂。眾興寶塔以擁全身。即安王十四年戊戌歲也。<br />
　　馬鳴<br />
　　第十二祖馬鳴大士者。波羅奈國人也。亦名功勝。以有作無作諸功德最為殊勝，故名焉。既受法於夜奢尊者。後於華氏國轉妙法輪。忽有老人坐前仆地。師謂眾曰：「此非庸流，當有異相。」言訖不見。俄從地踴出一金色人。複化為女子。右手指師而說偈曰：「稽首長老尊。當受如來記。今於此地上，宣通第一義。」說偈已，瞥然不見。師曰：「將有魔來與吾校力。」有頃風雨暴至，天地晦冥。師曰：「魔之來信矣吾當除之。」即指空中，現一大金龍。奮發威神，震動山嶽。師儼然於坐，魔事隨滅。<br />
　　經七日，有一小蟲。大若桀螟，潛形坐下。師以手取之，示眾曰：「斯乃魔之所變，盜聽吾法耳。」乃放之令去，魔不能動。師告之曰：「汝但歸依三寶，即得神通。」遂複本形，作禮懺悔。師問曰：「汝名誰耶，眷屬多少。」曰：「我名迦毗摩羅。有三千眷屬。」師曰：「汝盡神力，變化若何。」曰：「我化巨海極為小事。」師曰：「汝化性海得否。」曰：「何謂性海，我未嘗知。」師即為說性海云：「山河大地皆依建立。三昧六神通，由茲發現。」迦毗摩羅聞言：「遂發信心。」與徒眾三千俱求剃度。<br />
　　師乃召五百羅漢與授具戒。復告之曰：「如來大法眼藏今當付汝。汝聽偈言：隱顯即本法，明暗元不二。今付悟了法，非取亦非離。」<br />
　　付法已，即入龍奮迅三昧。挺身空中，如日輪相，然後示滅。四眾以真體藏之龍龕。即顯王三十七年甲午歲也。<br />
　　迦毗摩羅<br />
　　第十三祖迦毗摩羅者。華氏國人也。初為外道。有徒三千，通諸異論。後於馬鳴尊者得法。領徒至西印度。彼有太子，名雲自在。仰尊者名，請於宮中供養。尊者曰：「如來有教。沙門不得親近國王大臣權勢之家。」太子曰：「今我國城之北有大山焉。山中有一石窟。師可禪寂於此否。」尊者曰：「諾。」即入彼山。行數里，逢一大蟒。尊者直進不顧。遂盤繞師身。師因與受三歸依。蟒聽訖而去。<br />
　　尊者將至石窟。復有一老人素服而出。合掌問訊。尊者曰：「汝何所止。」答曰：「我昔嘗為比丘。多樂寂靜。有初學比丘數來請益。而我煩於應答，起嗔恨想。命終墮為蟒身。住是窟中，今已千載。適遇尊者，獲聞戒法，故來謝耳。」尊者問曰：「此山更有何人居止。」曰：「北去十里。有大樹，蔭覆五百大龍。其樹王名龍樹。常為龍眾說法。我亦聽受耳。」<br />
　　尊者遂與徒眾詣彼。龍樹出迎尊者曰：「深山孤寂，龍蟒所居。大德至尊，何往神足。」師曰：「吾非至尊，來訪賢者。」龍樹默念曰：「此師得決定性，明道眼否。是大聖，繼真乘否。」師曰：「汝雖心語，吾已意知。但辦出家，何慮吾之不聖。」<br />
　　龍樹聞已悔謝。尊者即與度脫。及五百龍眾俱授具戒。復告龍樹曰：「今以如來大法眼藏付囑於汝。」諦聽偈言：「非隱非顯法，說是真實際。悟此隱顯法，非愚亦非智。」付法已，即現神變，化火焚身。龍樹收五色舍利建塔瘞之。即赬王四十一年壬辰歲也。<br />
　　龍樹<br />
　　第十四祖龍樹尊者。西天竺國人也。亦名龍勝。始於毗羅尊者得法後。至南印度。彼國之人，多信福業。聞尊者為說妙法。遞相謂曰：「人有福業，世間第一。徒言佛性，誰能睹之。」尊者曰：「汝欲見佛性，先須除我慢。」彼人曰：「佛性大小。」尊者曰：「非大非小，非廣非狹。無福無報，不死不生。彼聞理勝，悉回初心。」尊者復於座上現自在身。如滿月輪。一切眾唯聞法音，不睹師相。彼眾中有長者子，名迦那提婆。謂眾曰：「識此相否。」眾曰：「目所未睹，安能辨識。」提婆曰：「此是尊者現佛性體相以示我等。何以知之。蓋以無相三昧形如滿月。佛性之義，廓然虛明。」<br />
　　言訖，輪相即隱。復居本坐，而說偈言：「身現圓月相，以表諸佛體。說法無其形，用辨非聲色。」彼眾聞偈，頓悟無生。咸願出家，以求解脫。尊者即為剃髮。命諸聖授具。<br />
　　其國先有外道五千餘人。作大幻術，眾皆宗仰。尊者悉為化之，令歸三寶。復造大智度論，中論。十二門論，垂之於世。後告上首弟子迦那提婆曰：「如來大法眼藏今當付汝。聽吾偈言：為明隱顯法，方說解脫理。於法心不證，無嗔亦無喜。」<br />
　　付法訖，入月輪三昧廣現神變。復就本坐，凝然禪寂。迦那提婆與諸四眾。共建寶塔以葬焉。即秦始皇三十五年己丑歲也。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>