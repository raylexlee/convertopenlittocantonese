<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>海遊記 - 第二十六回　一服丸傷彩藻胎　九條索繫文和頸</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十六回</br>　　一服丸傷彩藻胎　九條索繫文和頸</font></h4>
			　　詩曰：<br />
　　妖魔手段太奇哉，纏住嬌娃不放開。<br />
　　力可拋磚符豈懼，量能啖飯病非災。<br />
　　合成藥與親人試，施出棺從義塚埋。<br />
　　不見神仙為乃父，卻疑此女受私胎。<br />
　　探得文和用臧居華為軍師，帶提督常宣，董鉞來伐。兵未入境，苗王先遣徐文、金熊入貢奏知此事。令裴杲、雷鵬守鐵甕關，靜待旨來，不許出戰。<br />
　　那臧居華怎得來作軍師，因有女彩藻受居安的聘，將娶，被妖纏住，獨居一院。送茶送飯食抵兩人用。僧道符咒內中打出磚來，懷了鬼胎。用藥打下來，與人胎無異。彩藻竟死，取施棺收埋。<br />
　　臧居華到黃磯島散悶，文和敬之如父。熊蛟被鄰甲出首，收監。行了賄，托臧居華向文和道：「那有無手的強盜？」文和釋放熊蛟，問鄰甲誣良罪。又勸伐苗，極言苗富。文和謊奏，苗叛帶兵來伐，貢使同天使來，奉旨用九條索繫文和入都。臧居華勸常宣，董鉞大掠。苗王令金熊追上天使，入奏奉旨，鎖拿二將。<br />
　　臧居華道：「將在外，君命不受。」遂斬天使，常宣稱外苗王，董鉞稱內苗王。更番攻關，苗王聞信道：「二將叛，可擒矣。」令晁剛助二將出戰，要生擒常宣同臧居華﹔分兵屯獸愁崖，劫掠糧草。董鉞攻關被擒，臧居華見勢不好，辭常宣去借兵。回到黃磯洲，會熊蛟道：「外苗王招兵，你多帶人去，可作官。我寫書薦你去。」熊蛟把大盜、小賊聚有數百人去投常宣。被裴杲、雷鵬、晁剛殺得盡絕，生擒常宣。苗王令金熊、裴杲解董鉞、常宣入都，奏請掃墓，奉旨回鄉。把獸愁崖加歸苗境，立徐謙為世子，交瓊芳理國。令金熊領兵，保徐泰、徐益、徐豐、徐忠、徐文為前隊﹔秦紫霞領兵，自同月英、淑雲、金鸞為中隊﹔白老虎領兵，保管城子、徐元、郭福為後隊，經過黃磯、花岩、白岩諸島，百官迎接。<br />
　　將到紫崖島，船泊南岸山邊，山上有一樓，供奉持酒杯的仙人。苗王上去遊玩，見四壁畫山，正在觀看，忽報祁宜涉遠來接。正是：<br />
　　當時被浪為公子，此度相逢成苗王。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>