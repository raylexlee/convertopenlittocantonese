<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>海遊記 - 第十一回　小發財眾力修橋　半傾家獨肩放賑</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十一回</br>　　小發財眾力修橋　半傾家獨肩放賑</font></h4>
			　　詩曰：<br />
　　好事堪為致富方，渡人橋與賑人糧。<br />
　　神仙名利般般得，公子家貲漸漸傷。<br />
　　行善多回成定例，受恩幾個有天良。<br />
　　請看二姓誰真假，留待他時話短長。<br />
　　臧居華扒出，單姓喝道：「快招木尺何來？」臧居華道：「齋戒七日，是血浸木尺，藏在袖中取出的。饒我去罷。」單姓道：「門前南洋橋壞，罰你募修，將功折罪。」臧居華滿口應承。次早畫了橋圖回局，裱成緣簿，托徐順、徐忠拿去化公子的緣。公子見橋工甚大，便寫道：　　<br />
　　徐璧人樂捐銀壹千兩。<br />
　　臧居華接得大喜，逢人哀求，又寫了二百兩。托鑒清到縣，請告示。那手本上寫道：<br />
　　施棺局董事臧居華，為修橋請示事，華施棺有年，今見南洋橋到，情願捐貲修造，惟恐作踐，先請曉諭，以成善舉。<br />
　　吳廉出示，橋成後用銀八百兩。臧居華將一百兩與鑒清分，一同嫖賭，想起四年不見妻面，回棚走走，珠娘已死，思寶瘡久好，生子已二歲。臧居華取名臧居宰。臧居華把錢嫖盡，與鑒清商量弄錢時，值旱荒要求縣點他二人寫賑，縣主吳廉捐升，羊智接任。<br />
　　那羊智混名瘦羊，正愁報荒，恰吳廉引鑒清見他，說要寫賑，大喜。仍依鑒清出諭帖道：<br />
　　諭施棺、施藥各局董事知悉，爾等行善有年，遠近敬服。今諭爾等，寫捐放賑，闔邑各宜遵照。<br />
　　二人得了諭帖，要會徐公子。那知公子甚忙，親族待舉火的甚多，徐順又稟各處利債歸不起。公子道：「欠債的都是先大人的朋友，荒年沒飯吃，那有錢還，明日都請來說話。」<br />
　　次日各欠債的都到。公子拱手道：「諸位是鄉里前輩，小子幸賴先人遺業，尚能溫飽，願將欠約奉還。」眾人千恩萬謝而去。公子送出眾人，回到中堂，見太常的如夫人，房中使女月桂出來道：「二太夫人叫婢子請少爺說話。」原來尚書夫人是大太夫人，久已下世。太常夫人是二太夫人，即公子本生母。太常有位如夫人，生女尚小公子。入內，二太夫人道：「今年田畝雖失收，堆積稻穀尚多，意欲放賑。」公子答：「遵命。」出來吩咐知照各櫳坊碾米。適鑒清、臧居華持諭帖來請寫捐。公子道：「我放我的賑，你放你的賑，別處去寫罷。」<br />
　　二人回稟瘦羊說：「徐玉阻撓。」瘦羊大怒。即傳公子來坐堂相見，喝道：「捐賑乃為國為民大事，你身居富貴，如何阻撓？」公子道：「治晚生要各放各賑，何嘗阻撓！」瘦羊道：「你既放賑，即出認狀，限即日起，接濟日止。」那知只一處賑，地廣人多，把稻散盡，又買米，接到收成時，把徐府現銀用空，只田產未動。一日報施棺局，有新本府來請公子去陪。公子道：「非公事而來，可推不知。」這新任紫岩府艾奇最信數命。聞瘦羊說有個神仙扶乩。艾奇道：「若是懸針，本府要去問事。」<br />
　　瘦羊托鑒清去訪臧居華道：「後三日請大老爺來，請懸針扶乩。正是：<br />
　　要將弄鬼裝神法，來哄為官作府人。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>