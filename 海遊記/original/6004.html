<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>海遊記 - 第二十回　鐵甕山范淑雲投營　裡苗島沈瓊芳讓國</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　鐵甕山范淑雲投營　裡苗島沈瓊芳讓國</font></h4>
			　　詩曰：<br />
　　好似風前燭一條，霎時火滅便煙消。<br />
　　請看面目如灰色，休說容顏比玉嬌。<br />
　　臥地垂頭將氣絕，教人搓手更心焦。<br />
　　聲聲叫喚微微醒，幸喜芳魂去不遙。<br />
　　月英救轉便出陣。四姑吩咐見煙便回，月英闖至寨門。淑雲出迎，月英道：「擒將何在？」淑雲道：「斬了。」月英飛槍刺來，淑雲見勢凶，退避放煙。月英只得擒嘍囉回營，告四姑道：「聞擒將都斬了，活他作甚。」拔劍欲刎，四姑抱住道：「且審嘍羅。」嘍囉道：「前二男守在後寨，後一女一男住在中營。」二人方放心商量，修求書付嘍囉回山道：<br />
　　荷花仙帥王四姑斂衽上：<br />
　　寨主麾下，兵過貴境，誤觸虎威。乞念彼此無隙，將擒將放還，即領兵出境。<br />
　　淑雲批道：「放還三人，留一人為質。」命嘍囉送雪姐、白老虎、胡霸下山。四姑見公子未回，要再去求。雪姐道：「無益。」月英道：「要害公子麼？」雪姐道：「必不害！且審嘍囉，何法破煙。」嘍囉道：「口銜返生花，不畏煙。此花惟裡苗有，裡苗乃少女沈瓊芳為主，寨主臣服他。」月英道：「往裡苗可有路？」嘍囉道：「山後抵銀閘關，左路銅鎖關，甚嚴。右路越過各關，直到苗府，但荒山無宿。食處又怕蛇獸，人不敢走。」月英願走右路去，四姑將金珠束在月英身上，又帶乾糧、馬草，單騎而去，渴飲澗水，夜間露宿，幸天晴未遇蛇獸。至裡苗府進貢，召見甚歡。月英告知來意，瓊芳道：「我叫淑雲還你擒將，不必廝殺，留住候信。」使回說：「淑雲不放。」瓊芳轉不過臉，點兵自帶月英去討。兵到山後，取令箭命月英走銅鎖關，回營召淑雲帶擒將來見。瓊芳把公子收入後營，命淑雲回山。淑雲正思起兵來奪，聞報瓊芳擄公子回國。淑雲乃到王四姑營求見，雪姐接入，淑雲道：「奴與徐公子鄉親，留住數日。今被裡苗主擄去，特來報知。」月英道：「你害了公子，假說麼。」淑雲道：「奴願領全山同去，追回公子。」雪姐同淑雲上山，領兵先行。<br />
　　瓊芳用輕騎同公子回府，大軍緩行。淑雲等追到銀閘關，苗兵初進關，月英一馬闖入，門遂閉。戰了一日，竟被擒。瓊芳在府中款公子，月英解到階下。公子大驚，出座跪下求饒，瓊芳跪下扶起，自解月英。攜手入座，遂與月英約為姐妹。時四姑等在關外攻打甚急，瓊芳向月英道：「奴雖為國主，所見臣民如鬼，終何了局？意欲讓國與公子，妹妹以為何如？」月英道：「姐姐作何安放？」瓊芳道：「如把國讓他，何難安放我？」月英失笑，瓊芳粉面發紅。月英道：「姐姐有安放，可肯攜帶小妹？」瓊芳道：「誓不離你，只待關外與退便讓國。」月英道：「兵恐難退。」瓊芳道：「拌些金帛與他，也退了。」月英道：「他們的心恐與我二人一樣，未必要金帛。」瓊芳道：「若如此，何不請來！同享富貴，煩妹妹一行。」<br />
　　月英出關告知四姑，四姑道：「奴與范孫二人誓，救不出公子，同死，不好相背。」月英道：「苗主不妒，都去得。」四姑遂降。月英進關回覆，瓊芳出迎，與四姑並載回國。托月英與公子說明，擇日讓了位。公子作苗主，沈瓊芳為大夫人，王四姑二夫人，劉月英三夫人，孫雪姐四夫人，范淑雲五夫人。舊官加級，白老虎、胡霸封將軍。造冊進貢，求入版圖，並求赦還眷屬。貢使方去，又想起一事。正是：<br />
　　不貪富貴榮華樂，要作艱難跋涉人。<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>