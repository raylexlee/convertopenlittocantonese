<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>海遊記 - 第三十回　似人似鬼孽滿受諸刑　半是半非書終成一夢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　似人似鬼孽滿受諸刑　半是半非書終成一夢</font></h4>
			　　詩曰：<br />
　　此處船通彼處船，上窮碧落下黃泉。<br />
　　有雷國在祥雲外，無告人居苦海邊。<br />
　　色愛財貪將勢擺，磨捱鋸解受油煎。<br />
　　神仙活佛收場日，另向心中現一天。<br />
　　黃標在船中燈下，把管城子的《海遊記》看到此處，忽聽船頭上有人。黃標開艙門看，被幾個公差把黃標帶住，不容轉身。上小船到江北岸河中去，如上水梯，到岸見城門上有字曰：「有雷之國。」<br />
　　進城入一府，大如宮殿。殿階設油鼎，旁有蛇池，左設石磨，右設鐵鋸﹔前列三牌，東牌下跪著無數的人，西牌下跪著管盛、水華和尚同一個老總帥、一個瘦知縣﹔中牌下跪著管城子、信天翁。公差令黃標跪在中牌。但聞殿上呼文和老官趨上，又呼羊智瘦官趨上。少頃，文和發下來磨，羊智發下來鋸，把總帥磨成散帥，瘦羊鋸成羊肉絲。又呼臧居華、鑒清，只見香客管盛同水華和尚趨上。聞殿上唱道：「惡貫滿盈，名利兩收，罪當加倍。」遂將二人發下來鋸。果然仙佛有分身之法，鋸了又磨成肉醬，好似未塑成仙佛的土泥，放在油鼎煎枯，爆入池中被蛇吃盡，想是現出捨身（饣畏）虎的手段。黃標等三人未見呼喚，公差領了出城，見水邊小船尚在，三人上船，下水梯南回路上。黃標道：「分明是管盛、水華，如何呼臧居華、鑒清？」管城子道：「正是臧居華、鑒清。」黃標道：「刑具甚奇，不知是陽司，是陰世。」管城子道：「佛在雷音，此名有雷國，想是佛地。」信天翁道：「心即是佛，斷獄合人心，上竟是佛地。」<br />
　　三人到黃標船邊，過船。黃標人艙見燈光半明，桌上一本《海遊記》，艙門緊閉，那有甚管城子、信天翁，方知是夢。乃題詩於書後道：<br />
　　龜孫鱉子兔兒郎，男作穿窬女作娼。<br />
　　溫飽才能全性命，貪淫便欲害賢良。<br />
　　文和署帥如瘋狗，知縣遭瘟放瘦羊。<br />
　　董事善人相炫耀，神仙活佛互稱揚。<br />
　　煉來野地墳邊鬼，哄騙金沙島內商。<br />
　　返照庵中強奪主，素貞局裡巧奸孀。<br />
　　拆他愛妾胎還墮，逐彼恩師命又傷。<br />
　　閡境鄉鄰冤下獄，全家眷屬樂同牀。<br />
　　廣傳符咒拿邪教，遠送愚頑到戰場。<br />
　　怕審只須丹一服，逼婚那顧女雙亡。<br />
　　頻施鬼計圖公子，豈料天心報國王！<br />
　　貨物滿船雖易占，語言落紙卻難藏。<br />
　　是非美惡流千古，感應輪回待上蒼。<br />
　　境界依稀堪識認，姓名隱躍好推詳。<br />
　　紫岩句句皆真實，苗島條條有渺茫。<br />
　　若遇看官知此事，最荒唐處不荒唐。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>