
			　　苗王帶寶器，自去除獸。月英命淑雲守船，自與金鸞、紫霞領兵，護衛到祖墳。屯兵未定，山後異獸躍出，其形如虎，其大如象。兵士火槍亂箭齊發，如雨灑荷葉，獸如不知。苗王連射銅箭五枝皆中，一枝穿透，四枝入腹。獸在地上滾，苗王用銀錘擊死。命兵剖腹取箭，刀不能入。苗王用金刀剖開，取箭還舟。管城子辭不同回，苗王贈金寶約值十萬，開船回國。

　　各營不送，管城子、郭福、徐茂遠送方回。管城子買房在洋邊，那來的船，舵師尚在，管城子遂制貨裹載各島販賣。鑒清知苗王去久，田家二女配了郭福、徐茂，便令居思學居安告狀。瘦羊見祁宜已死，奉承少懈，又收郭福等一千銀子，擱不傳訊。鑒清向催瘦羊道：「我用他二千兩，待還了好訊。」鑒清寫二千兩欠票，付瘦羊道：「你借庫項還他，我設法還庫。」瘦羊傳訊，郭福、徐茂稟道：「二女是苗王賞的。」瘦羊道：「只好到苗國去住，本縣以賣契為憑。」乃把田桃、田柳交居家叔姪領回。貴三娘、禿四娘接著勸道：「你二人是活佛要的，一生享用不盡，已有衣飾在此。」遂取來與二女看。二女假作歡容，防守少疏。居思學去請鑒清，擇日收娶。居安道：「田柳是賣在我名下，如何請二叔來成親？」貴三娘道：「一家都仗二叔，你四叔把四嬸都讓二叔，你如何不讓他！俟成親後，二叔不在家時任你頑耍。連四嬸也嫌四叔是禿子，不如姪兒精壯。」貴兒說得高興，把居安摟住，叫四娘解去居安衣服，二人抬居安進房同睡。

　　田桃、田柳見無人防守，悄悄出門，到洋邊跳下水。三人睡起，不見二女，尋到洋邊有小鞋浮著，方知沉水。待思學回來，又去報信與鑒清。鑒清怒道：「必是兩個婦人吃酷，有心放走了。且隔幾時不回去再處。」正是：

　　二女不能成好事，一家難以降飛災。

