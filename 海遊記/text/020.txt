
			　　詩曰：

　　好似風前燭一條，霎時火滅便煙消。

　　請看面目如灰色，休說容顏比玉嬌。

　　臥地垂頭將氣絕，教人搓手更心焦。

　　聲聲叫喚微微醒，幸喜芳魂去不遙。

　　月英救轉便出陣。四姑吩咐見煙便回，月英闖至寨門。淑雲出迎，月英道：「擒將何在？」淑雲道：「斬了。」月英飛槍刺來，淑雲見勢凶，退避放煙。月英只得擒嘍囉回營，告四姑道：「聞擒將都斬了，活他作甚。」拔劍欲刎，四姑抱住道：「且審嘍羅。」嘍囉道：「前二男守在後寨，後一女一男住在中營。」二人方放心商量，修求書付嘍囉回山道：

　　荷花仙帥王四姑斂衽上：

　　寨主麾下，兵過貴境，誤觸虎威。乞念彼此無隙，將擒將放還，即領兵出境。

　　淑雲批道：「放還三人，留一人為質。」命嘍囉送雪姐、白老虎、胡霸下山。四姑見公子未回，要再去求。雪姐道：「無益。」月英道：「要害公子麼？」雪姐道：「必不害！且審嘍囉，何法破煙。」嘍囉道：「口銜返生花，不畏煙。此花惟裡苗有，裡苗乃少女沈瓊芳為主，寨主臣服他。」月英道：「往裡苗可有路？」嘍囉道：「山後抵銀閘關，左路銅鎖關，甚嚴。右路越過各關，直到苗府，但荒山無宿。食處又怕蛇獸，人不敢走。」月英願走右路去，四姑將金珠束在月英身上，又帶乾糧、馬草，單騎而去，渴飲澗水，夜間露宿，幸天晴未遇蛇獸。至裡苗府進貢，召見甚歡。月英告知來意，瓊芳道：「我叫淑雲還你擒將，不必廝殺，留住候信。」使回說：「淑雲不放。」瓊芳轉不過臉，點兵自帶月英去討。兵到山後，取令箭命月英走銅鎖關，回營召淑雲帶擒將來見。瓊芳把公子收入後營，命淑雲回山。淑雲正思起兵來奪，聞報瓊芳擄公子回國。淑雲乃到王四姑營求見，雪姐接入，淑雲道：「奴與徐公子鄉親，留住數日。今被裡苗主擄去，特來報知。」月英道：「你害了公子，假說麼。」淑雲道：「奴願領全山同去，追回公子。」雪姐同淑雲上山，領兵先行。

　　瓊芳用輕騎同公子回府，大軍緩行。淑雲等追到銀閘關，苗兵初進關，月英一馬闖入，門遂閉。戰了一日，竟被擒。瓊芳在府中款公子，月英解到階下。公子大驚，出座跪下求饒，瓊芳跪下扶起，自解月英。攜手入座，遂與月英約為姐妹。時四姑等在關外攻打甚急，瓊芳向月英道：「奴雖為國主，所見臣民如鬼，終何了局？意欲讓國與公子，妹妹以為何如？」月英道：「姐姐作何安放？」瓊芳道：「如把國讓他，何難安放我？」月英失笑，瓊芳粉面發紅。月英道：「姐姐有安放，可肯攜帶小妹？」瓊芳道：「誓不離你，只待關外與退便讓國。」月英道：「兵恐難退。」瓊芳道：「拌些金帛與他，也退了。」月英道：「他們的心恐與我二人一樣，未必要金帛。」瓊芳道：「若如此，何不請來！同享富貴，煩妹妹一行。」

　　月英出關告知四姑，四姑道：「奴與范孫二人誓，救不出公子，同死，不好相背。」月英道：「苗主不妒，都去得。」四姑遂降。月英進關回覆，瓊芳出迎，與四姑並載回國。托月英與公子說明，擇日讓了位。公子作苗主，沈瓊芳為大夫人，王四姑二夫人，劉月英三夫人，孫雪姐四夫人，范淑雲五夫人。舊官加級，白老虎、胡霸封將軍。造冊進貢，求入版圖，並求赦還眷屬。貢使方去，又想起一事。正是：

　　不貪富貴榮華樂，要作艱難跋涉人。

