
			　　詩曰：

　　放炮開鑼擺對旗，轎中坐著一祁宜。

　　東南半壁官僚首，仙佛雙親孝順兒。

　　公子逃亡曾苦逼，國王迎接敢衍遲。

　　不辭百里來相見，好副生成老麵皮。

　　祁宜來接，苗王辭。掃墓後，會船到紫岩，都去修祠，只三位王妃泊船近岸，遣郭福去訪鳳珠小姐，知隨朱雙入都，二姨太太柩已搬回，附葬太常墳側。一晚三妃未睡，聞有人投水，遣人查救。回船稟覆道：「投水人田敬，率二女田桃、田柳賣獬走索，被岸上一牆門內喚入作把戲。將酒灌醉田敬，捆入婦人臥房耍笑強姦，逼他寫賣女的契，方放二女，一馬被收，因此投水。」金鸞要救二女，月英令秦紫霞取來。紫霞打開門，一和尚自婦人房中跑出﹔乃到後面搜出二女、一馬，將馬還田敬牽立岸上，領二女上船見王妃。

　　岸上忽來許多人，把田敬鎖去，又湧到船前，紫霞領兵攔住。眾人道：「這船且交地甲，稟官再處。」地甲見深夜船無旗號，查問何來？紫霞告知。轉問藏女的誰家，地甲道：「是棚裡移來的居思學。家有個孀嫂，妻是從良的妓，姪開筆店，二兄成了佛，連總帥都可使喚，只怕有場大鬧。」紫霞稟請苗王，又稟：「田敬鎖去，二女何歸？」月英令養著。紫霞放炮把金熊、白老虎兵聚來。瘦羊不敢來問，只將田敬用刑，竟死杖下。

　　苗王回船，月英令二女叩見。地甲稟田敬杖死。苗王把田桃配郭福，令去守新祠﹔田柳配徐順子徐茂，令去守老祠，各領財產資生。祁宜請宴，設於空明寺，苗王上坐，祁宜、趙春旁陪。王仁、羊智侍立。祁宜道：「貴國大治，料無訟師。」苗王道：「敝邦本無，自文總帥到任，黃磯的訟師都到敝邦。」趙春道：「文和有何德政？」苗王道：「官以情理斷獄，訟師方售其技。若以關節斷獄，訟師的筆開出花來，官也不看。」祁宜道：「敝島有兩個善人，設素貞局，卻是善舉，不知貴國可恤孀？」苗王道：「敝邦恤孀，只問貧富，不問老幼，是送錢與他過活。若青年孀婦，豈僧賊輩所宜收藏！」祁宜道：「因他們成了仙佛，所以不疑。」苗王道：「仙則六根清淨，佛則四大皆空，那有包攬詞訟的仙，酒色財氣的佛？若說廣施行善，自應由富而貧，如何兩個乞丐行善變成財主？」祁宜道：「形跡可疑，卻要查察。」席散後，有人聽得，報知鑒清，鑒清叫臧居華去見祁宜道：「活佛煉成金丹，能返老還童。」祁宜請鑒清向他乞丹，鑒清道：「此丹千金煉成，無錢再煉。」祁宜送千金買丹，晚間服了，半夜仙去。苗王回船，徐茂來報：「老塋出了異獸，人不能捕。」正是：

　　有假善人方受賞，是真異獸自難除。

