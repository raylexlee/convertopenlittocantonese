<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說南宮适大呼曰：「來者何人？」太鸞答曰：「吾乃三山關總兵鄧麾下，正印先行太鸞是也；今奉敕西征討賊。爾等不守臣節，招納叛亡，無故造反，恃強肆暴，壞朝廷之大臣，藐天朝之使命，殊為可恨。特命六師，勦除叛惡。爾等可下馬受縛，解往朝歌，盡成湯之大法，免生民之倒懸。如再執迷，悔之無及。」南宮适笑曰：「太鸞，你知聞大師、魔家四將、張桂芳等只落得焚身，斬首，片甲不歸。料爾等米粒之珠，吐光不大；蠅翅飛騰，去而不遠。速速早回，免遭屠戮。」太鸞大怒，催開紫驊騮，手中刀飛來直取。南宮适縱騎，合扇刀急架相還。兩馬相交，一場大戰。來往衝突，擂破花腔戰鼓，搖碎錦繡旗旛。來來往往，有三十回合。南宮适馬上逞英雄，展開刀勢，抖擻精神，倍加氣力。太鸞怒發，環眼雙睜，把合扇刀賣一個破錠，叫聲：「著！」一刀劈將下來。南宮适因小覷了太鸞，不曾在意，見一刀落將下來，南宮适著忙，叫聲「不好！」將身急閃過，那刀把護肩甲吞頭削去半邊，絨繩割斷了數肘，把南宮适諕得魂飛天外，大敗進城。太鸞趕殺周兵，得勝回營，見鄧九公，曰：「今逢南宮适大戰，被末將刀劈護肩甲吞頭，不能梟首，請令定奪。」鄧九公曰：「首功居上；雖不能斬南宮适之首，已挫周將之銳。」且說南宮适進城，至相府，回見子牙，且言失利，幾乎喪師辱命。子牙曰：「『勝敗軍家之常』，為將務要見機，進則可以成功，退則可以保守無虞，此乃為將之急務也。」次日鄧九公傳令，調五方隊伍，大壯軍威，砲聲如雷，三軍踴躍，喊殺振天，來至城下，請姜子牙答話。探子馬報入相府。子牙吩咐辛甲：「先調大隊人馬出城，吾親會鄧九公。」西岐連珠砲響，兩扇門開，一簇人馬踴出。鄧九公定睛觀看，只見兩杆大紅旗，飄飄而出，引一隊人馬，分為前隊；有穿紅周將壓住陣腳。怎見得人馬雄偉，有詩為證，詩曰：<break time="100ms" />　　　　旗分離位列前鋒，朱雀迎頭百事凶。鐵騎橫排衝陣將，果然人馬似蛟龍。<break time="100ms" />二聲號砲，又見兩杆青旗，飛揚而出，引一隊人馬，立於左隊；有穿青周將壓住陣腳。怎見得人馬鷹揚，有詩為證，詩曰：<break time="100ms" />　　　　青龍旗展震宮旋，短劍長矛次第先。更有衝鋒窩裏砲，追風須用火攻前。<break time="100ms" />三聲砲響，只見兩杆白旗，飄揚而出，引一隊人馬，立於右隊；有穿白周將壓住陣腳。怎見得人馬勇猛，有詩為証，詩曰：<break time="100ms" />　　　　旗分兌位虎為頭，戈戟森森列敵樓。硬弩強弓遮戰士，中藏遁甲鬼神愁。<break time="100ms" />　　鄧九公對諸將曰：「姜尚用兵，真個紀律嚴明，甚得形勢之分，果有將才。」再看時，又見兩杆皂旗，飛舞而出，引一隊人馬，立於後隊；有穿黑周將壓住陣腳。怎見得人馬齊整，有詩為証，詩曰：<break time="100ms" />　　　　坎宮玄武黑旗旛，鞭鐧抓鎚襯鐵轈。左右救應為第一，鳴金擊鼓任頻敲。<break time="100ms" />　　又見中央擺列杏黃旗在前，引著一大隊人馬，攢簇五方八卦旗旛，眾門人一對對排鴈翅而出；有二十四員戰將，俱是金盔、金甲、紅袍、畫戟，左右分十二騎；中間四不相上，端坐子牙，甚是氣概軒昂，兵威嚴肅。怎見得，有詩為証，詩曰：<break time="100ms" />　　　　中央戊己號中軍，寶纛旗開五色雲。十二牙門排將士，元戎大帥此中分。<break time="100ms" />　　話說鄧九公看子牙兵按五方而出，左右顧盻，進退舒徐，紀律嚴肅，井井有條，兵威甚整，真堂堂之陣，正正之旗，不覺點首嗟歎：「果然話不虛傳！無怪先來將士損兵折將，真勁敵也！」乃縱馬向前言曰：「姜子牙請了！」子牙欠身答曰：「鄧元帥，卑職少禮。」鄧九公曰：「姬發不道，大肆猖獗。你乃是崑崙山明士，為何不知人臣之禮，恃強叛國，大敗綱常，招亡結黨，法紀安在！及至天子震怒，興師問罪，尚敢逆天拒敵，爾必有大敗之愆；不守國規，自有戮身之苦。今天兵到日，急早下馬受縛，以免滿城生靈塗炭。如抗吾言，那時城破被擒，玉石碎焚，悔之晚矣。」子牙笑曰：「鄧將軍，你這篇言詞，真如痴人說夢。今天下歸周，人心效順，即數次主帥，俱兵亡將擄，片甲無回。今將軍將不過十員，兵不足二十萬，真如群羊鬥虎，以卵擊石，未有不敗者也。依吾愚見，不若速回兵馬，轉達天聽，言姬周並未有不臣之心，各安邊境，真是美事。若是執迷不悟，恐蹈聞太師之轍，那時噬臍何及！」鄧九公大怒，謂諸將曰：「似此賣麵編小人，敢觸犯天朝元宰，不殺此村夫，怎消此恨！」縱馬舞刀，飛來直取。子牙左有武成王黃飛虎催開五色神牛，大呼：「鄧九公不得無禮！」鄧九公見黃飛虎，大罵曰：「好反賊！敢來見吾！」二騎交加，刀鎗並舉。黃飛虎鎗法如龍；鄧九公刀法似虎。二將相交，一場大戰。怎見得，有讚為証：<break time="100ms" />　　　　二將恃強無比賽，各守名利誇能會：一個赤銅刀舉盪人魂；一個銀蟒鎗飛驚鬼怪。一個衝營斬將勢無倫；一個捉虎擒龍誰敢對。生來一對惡凶神，大戰西岐爭世界。<break time="100ms" />　　話說鄧九公戰住黃飛虎。左哨哪吒見黃飛虎戰鄧九公不下，忍不得登開風火輪，搖鎗助戰。成湯營中鄧九公長子鄧秀縱馬衝來；這壁廂黃天化催開玉麒麟截戰。太鸞舞刀衝來；武吉搖鎗抵住。趙昇使方天戟殺來；這裏太顛攩住。成湯營孫焰紅衝殺過來；有黃天祿接住。兩家混戰，好殺！只殺得天昏地暗，旭日無光，嗗㖨㖨戰鼓忙敲，咭叮噹兩家兵器。怎見得有賦為証，賦曰：
    </voice>
</speak>
