<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　天地之生財有數，豈得妄用奢靡，窮財之力，擁為己有，竭民之生？今陛下惟污池臺榭是崇，酒池肉林是用，殘宮人之命，造鹿臺廣施土木，積天下之財，窮民物之力，又縱崇侯虎剝削貧民，有錢者三丁免抽，無錢者獨丁赴役，民生日促，偷薄成風，皆陛下貪剝有以倡之，罪之七也。<break time="100ms" />　　　　廉恥者乃風頑懲鈍之防，況人君為萬民之主者；今陛下信妲己狐媚之言，誆賈氏上摘星樓，君欺臣妻，致貞婦死節，西宮黃貴妃直諫，反遭摔下摘星樓，死於非命，三綱已絕，廉恥全無。罪之八也。<break time="100ms" />　　　　舉措乃人君之大體，豈得妄自施張；今陛下以玩賞之娛，殘虐生命，斮朝涉者之脛，驗民生之老少，刳剔孕婦之胎，試反背之陰陽，民庶何辜，遭此荼毒！罪之九也。<break time="100ms" />　　　　人君之宴樂有常，未聞流連忘反。今陛下夤夜暗納妖婦喜媚，共妲己在鹿臺日夜宣淫，酗酒肆樂，信妲己以童男，割炙腎命，以作羹湯，絕萬姓之嗣脈，殘忍慘毒，極今古之冤，罪之十也。<break time="100ms" />　　　　臣雖能言之，陛下決不肯悔過遷善，肆行荼毒，累軍民於萬死，暴白骨於青天，獨不思臣民生斯世者，竟遭陛下無辜之殺戮耶！今臣尚特奉天之明命，襄周王發恭行天之罰，陛下毋得以臣逆君而少之也。」<break time="100ms" />　　紂王聽姜子牙暴其十罪，只氣得目瞪口呆。只見八百諸侯聽罷，齊吶一聲喊：「願誅此無道昏君！」眾人方欲上前，有東伯侯姜文煥大呼曰：「殷受不得回馬！吾來也！」紂王見一員大將，金甲、紅袍，白馬、大刀，怎見得，有讚為證，讚曰：<break time="100ms" />　　　　頂上盔，朱纓燦；龜背甲，金光爛。大紅袍上繡團龍，護心寶鏡光華現。腰間寶帶扣絲蠻，鞍傍箭插如雲雁。打將鞭，吳鉤劍，殺人如草心無間。馬上橫擔斬將刀，坐下龍駒追紫電。銅心鐵膽東伯侯，保周滅紂姜文煥。<break time="100ms" />　　話說東伯侯走馬至軍前，大呼曰：「吾父王姜桓楚被你醢屍，吾姐姐姜后被你剜目烙手，俱死於非命。今日借武王仁義之師，仗姜元帥之力，誅此無道，以泄我無窮之恨！」只見南伯侯青鬃馬衝出，厲聲大叫：「無道昏君！殺父之仇，不共戴天，姜皇兄，留功與我鄂順！」馬至軍前，叱曰：「你行無道，吾父王未曾犯罪，無故而誅大臣，情理難容也！」把手中鎗一幌，劈胸就刺。紂王手中刀劈面交還。姜文煥手中刀使開，衝殺過來。二侯與紂王大戰在午門。怎見得，有詩為證，詩曰：<break time="100ms" />　　　　龍虎相爭起戰場，三軍擂鼓列刀鎗。紅旗招展如赤焰，素帶飄颻似雪霜。紂王江山風燭短，周家福祚海天長。從今一戰雌雄定，留得聲名萬古揚。<break time="100ms" />　　北伯侯崇應鸞見東、南二侯大戰紂王，也把馬催開，來助二侯。紂王又見來了一路諸侯，抖擻神威，力戰三路諸侯，一口刀抵住他三般兵器，只殺得天昏地暗，旭日無光。武王在逍遙馬上歎曰：「只因天子無道，致使天下諸侯會集於此，不分君臣，互相爭戰，冠履倒置，成何體統！真是天翻地覆之時！」忙將逍遙馬催上前，與子牙曰：「三侯還該善化天子，如何與天子抗禮，甚無君臣體面。」子牙曰：「方纔大王聽老臣言紂王十罪，乃獲罪於天地人神者，天下之人，皆可討之，此正是奉天命而滅無道，老臣豈敢有違天命耶！」武王曰：「當今雖是失政，吾等莫非臣子，豈有君臣相對敵之理？元帥可解此危。」子牙曰：「大王既有此意，傳令命軍士擂鼓。」子牙傳令：「擂鼓！」天下諸侯聽的鼓響，左右有三十五騎紛紛殺出，把紂王圍在垓心。不知紂王性命如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
