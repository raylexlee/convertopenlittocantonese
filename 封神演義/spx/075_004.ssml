<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說子牙大戰余元，未及十數合，被懼留孫祭綑仙繩在空中，命黃巾力士半空將余元拿去，止有五雲駝跳進入關中。子牙與懼留孫將余元拿至中軍。余元曰：「姜尚，你雖然擒我，看你將何法治我！」子牙令李靖：「斬訖報來！」李靖領令，推出轅門，將寶劍斬之，一聲響，把寶劍砍缺有二指。李靖回報子牙，備言殺不得之事，說了一遍。子牙親自至轅門，命韋護祭起降魔杵打，只打得騰騰煙出，烈烈火飛。余元作歌曰：<break time="100ms" />　　　　「君不見天皇得道將身煉，修仙養道碧遊宮。坎虎離龍方出現，五行隨我任心遊。四海三江都走遍，頂金頂玉秘修成。曾在爐中仙火煆。你今斬我要分明，自古一劍還一劍，漫道余言說不靈。」<break time="100ms" />　　余元作歌罷，子牙心下十分不樂，與懼留孫共議：「如今放不得余元，且將他囚於後營，等取了關，再做區處。」懼留孫曰：「子牙，你可命匠人造一鐵櫃，將余元沉於北海，以除後患。」子牙命鐵匠急造，鐵櫃造成，將余元放在櫃內。懼留孫命黃巾力士抬定了，往北海中一丟，沉於海底。黃巾力士回復懼留孫法旨。不表。<break time="100ms" />　　且說余元入於北海之中，鐵櫃亦是五金之物，況又丟在水中，此乃金水相生，反助了他一臂之力。余元借水遁走了，逕往碧遊宮紫芝崖下來。余元被綑仙繩捆住，不得見截教門人傳與掌教師尊。忽聽得一個道童，唱道情而來，詞曰：<break time="100ms" />　　　　「水遙山遙，隔斷紅塵道。粗袍敞袍，袖裏乾坤倒。日月肩挑，乾坤懷抱。常自把煙霞嘯傲，天地逍遙。龍降虎伏道自高，紫霧護新巢，白雲做故交。長生不老，只在壺中一覺。」<break time="100ms" />　　話說余元大呼曰：「那一位師兄，來救我之殘喘！」水火童兒見紫芝崖下一道者，青面紅髮，巨口獠牙，綑在那裏，童兒問曰：「你是何人，今受此厄？」余元曰：「我乃是金靈聖母門下，蓬萊島一氣仙余原是也；今被姜子牙，將我沉於北海，幸天不絕我，得借水遁，方能到得此間。望師兄與我通報一聲。」水火童兒逕來見金靈聖母備言余元一事。金靈聖母聞言大怒，急至崖前。不見還可，越見越怒。金靈聖母逕進宮內，見通天教主行體畢，言曰：「弟子一事啟老師：人言崑崙門下欺滅吾教，俱是耳聽；今將一氣仙余元，他得何罪，竟用鐵櫃沉於北海；幸不絕生，借水遁逃至於紫芝崖。望老師大發慈悲，救弟子等體面。」通天教主曰：「如今在那裏？」金靈聖母曰：「在紫芝崖。」通天教主吩咐：「抬將來。」少時，將余元抬至宮前。碧遊宮多少截教門人，看見余元，無不動氣。只見金鐘聲響，玉磐齊鳴，掌教師尊來至，到了宮前，一見諸大弟子，齊言：「闡教門人欺吾教太甚！」教主看見余元，這等光景，教主也覺得難堪，先將一道符印對余元身上，教主用手一彈，只見綑仙繩吊下來。古語云：「聖人怒發不上臉。」隨命余元：「跟吾進宮。」教主取一物與余元，曰：「你去把懼留孫拿來見我，不許傷他。」余元曰：「弟子知道。」正是：<break time="100ms" />　　　　聖人賜與穿心鎖，只恐皇天不肯從。<break time="100ms" />　　話說余元得了此寶，離了碧遊宮，借土遁而來。行得好快，不須臾，已至汜水關。有報事馬報入關中：「有余道長到了。」韓榮降階迎接到殿。欠身言曰：「聞老師失利，被姜尚所擒，使末將身心不安。今得睹天顏，韓榮不勝幸甚！」余元曰：「姜尚用鐵櫃把我沉於北海，幸吾借小術到吾師尊那所在，借得一件東西，可以成功。可將吾五雲駝收拾，打點出關，以報此恨。」余元隨上騎，至周營轅門，坐名只要懼留孫。報馬報入中軍：「啟元帥：余元搦戰，只要懼留孫。」幸而懼留孫不曾回山。子牙大驚，忙請懼留孫商議。懼留孫曰：「余元沉海，畢竟借水遁潛逃至碧遊宮，想通天教主必定借有奇寶，方敢下山。子牙，你還與他答話，待吾再擒他進來，且救一時燃眉之急。若是他先祭其寶，則吾不能支耳。」子牙曰：「道兄言之有理。」子牙傳令：「點砲。」帥旗展動，子牙至軍前。余元大呼曰：「姜子牙，我與你今日定見雌雄！」催開五雲駝，惡狠狠飛來直取。姜子牙手中劍赴面交還。只一合，懼留孫祭起綑仙繩，命黃巾力士：「將余元拿下！」只聽得一聲響，又將余元平空拿去了。正是：<break time="100ms" />　　　　秋風未動蟬先覺，暗送無常死不知。<break time="100ms" />　　余元不隄防暗中下手。子牙見拿了余元，其心方安；進營，將余元放在帳前。子牙與懼留孫共議：「若殺余元，不過五行之術，想他俱是會中人，如何殺得他？倘若再走了，如之奈何！」正所謂：「生死有定，大數離逃。」余元正應「封神榜」上有名之人，如何逃得。子牙在中軍正無法可施，無籌可展，忽然報：「陸壓道人來至。」子牙同懼留孫出營相接。至中軍，余元一見陸壓，只諕得仙魂縹緲，面似淡金，余元悔之不及。余元曰：「陸道兄，你既來，還求你慈悲我。可憐我千年道行，苦盡功夫。從今知過必改，再不敢干犯西兵。」陸壓曰：「你逆天行事，天理難容；況你是『封神榜』上之人，我不過代天行罰。」正是：<break time="100ms" />　　　　不依正理歸邪理，仗你胸中道術高。誰知天意扶真主，吾今到此命難逃。」<break time="100ms" />　　陸壓曰：「取香案。」陸壓焚香爐中，望崑崙山下拜，花籃中取出一個葫蘆，放在案上，揭開葫蘆蓋；裏邊一道白光如線，起在空中，現出七寸五分橫在白光頂上，有眼有翅。陸壓口裏道：「寶貝請轉身！」那東西在白光之上連轉三四轉，可憐余元斗大一顆首級落將下來。有詩單道斬將封神飛刀，有詩為證：<break time="100ms" />　　先煉真元後運功，此中玄妙配雌雄。惟存一點先天訣，斬怪誅妖自不同。
    </voice>
</speak>
