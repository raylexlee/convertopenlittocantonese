<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十六回<break time="100ms" />　　澠池縣五岳歸天
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　　澠池小縣亦屏商，主將英雄卻異常。吐霧神駒真鮮得，地行妙術更難量。<break time="100ms" />　　　　二王年少因他死，五岳奇謀為爾亡。惟有智多楊督運，騰挪先殺老萱堂。<break time="100ms" />　　話說子牙將所用之符畫完，吩咐軍政官擂鼓，眾將上帳參見。子牙曰：「你眾將俱各領符一道，藏在盔內，或在髮中亦可。明日會戰，候他敗走，眾將先趕去，搶了他的白骨旛，然後攻他關隘。」眾將聽畢，領了符命，無不歡喜。次日，子牙大隊而出，遙指關上搦戰。探馬報知，鄧、芮二侯命卞吉出馬。卞吉領令出關，可憐：<break time="100ms" />　　　　丹心枉作千年計，死到臨頭尚不知。<break time="100ms" />　　卞吉上馬出關，逕往旛下來，大呼曰：「今日定拿你成功也！」縱馬搖戟，直奔子牙。只見子牙左右一干大小將官衝殺過來，把卞吉圍在垓心，鑼鼓齊鳴，喊聲四起，只殺得煙霧迷空。怎見得，有詩為證，詩曰：<break time="100ms" />　　　　殺氣漫漫鎖太華，戈聲響亮亂交加。五關今屬西岐主，萬載名垂讚子牙。<break time="100ms" />　　話說卞吉被眾將困在垓心，不能得出，忽然一戟剌中趙丙肩窩，趙丙閃開，卞吉乘空跳出陣來，逕往旛下逃去。周營一干眾將隨後趕來。卞吉那知暗裏已漏消息，尚自妄想拿人。卞吉復兜回馬，伺候家將拿人，只見數將趕過旛下，逕殺奔前來。卞吉大驚曰：「此是天喪成湯社稷，如何此寶無靈也！」不敢復戰，隨敗進關來，閉門不出。子牙也不趕他，命諸將先將此旛收了。韋護取了降魔杵，又將雷震子黃金棍取了，掌鼓回營。且說卞吉進關來，見鄧、芮二侯。不知二侯早已自歸周，就要尋事處治卞吉。忽報：「卞吉回見。」行至階下，芮吉曰：「想今日卞將軍擒有幾個周將。」卞吉曰：「今日末將會戰，周營有十數員大將圍裹當中，末將刺中一將，乘空敗走，引入旛下，以便擒拿他幾員；不知何故，他眾將一擁前來，俱往旛下過來。此乃天喪成湯，非末將戰不勝之罪也。」芮吉笑曰：「前日擒三將，此旛就靈驗；今日如何此旛就不準了？」鄧昆曰：「此無他說，卞吉見關內兵微將寡，周兵勢大，此關難以久守，故與周營私通，假輸一陣，使眾將一擁而入，以獻此關耳。幸軍士隨即緊閉，未遂賊計，不然，吾等皆為擄矣。此等逆賊，留之終屬後患。」喝令兩邊刀斧手：「拿下梟首示眾！」可憐！正是：<break time="100ms" />　　　　一點丹心成畫餅，怨魂空逐杜鵑啼。<break time="100ms" />　　卞吉不及分辨，被左右拿下，推出帥府，即時斬了首級號令。歐陽淳不知其故，見斬了卞吉，目瞪口呆，心下茫然。鄧、芮二侯謂歐陽淳曰：「卞吉不知天命，故意逗留軍機，理宜斬首。我二人實對將軍說：方今成湯氣數將終，荒淫不道，人心已離，天命不保；天下諸侯久已歸周，只有此關之隔耳。今關中又無大將，足抵周兵，終是不能拒守。不若我等與將軍將此關獻於周武，共伐無道。正所謂『順天者昌，逆天者亡』。且周營俱是道術之士，我等皆非他的對手。固然我與你俱當死君之難，但無道之君，天下共棄之，你我徒死無益耳。願將軍思之。」歐陽淳大怒，罵曰：「食君之祿，不思報本，反欲獻關，甘心降賊，屈殺卞吉，此真狗彘之不若也！我歐陽淳其首可斷，其身可碎，而此心決不負成湯之恩，甘效辜恩負義之賊也！」鄧、芮二侯大喝曰：「今天下諸侯盡已歸周，難道俱是負成湯之恩者；止不過為獨夫殘虐生民，萬姓塗炭。周武興弔民伐罪之師，汝安得以叛逆目之。真不識天時之匹夫！」歐陽淳大呼曰：「陛下誤用奸邪，反賣國求榮，吾先殺此逆賊，以報君恩！」仗劍來殺鄧、芮二侯。二侯亦仗劍來迎，殺在殿上，雙戰歐陽淳。歐陽淳如何戰得過，被芮吉吼一聲，一劍砍倒歐陽淳，梟了首級。正是：<break time="100ms" />　　　　為國亡身全大節，二侯察理順天心。<break time="100ms" />　　話說二侯殺了歐陽淳，監中放出三將。黃飛虎上殿來，見是姨丈鄧昆，二人相會大喜，各訴衷腸。芮吉傳令：「速行開關。」先放三將來大營報信。三將至轅門，軍政官報入中軍，子牙大喜，忙令進帳來。三將至中軍見禮畢，子牙問其詳細，只見左右報：「鄧昆、芮吉至轅門聽令。」子牙傳令：「令來。」二侯至中軍，子牙迎下座來，二侯下拜，子牙攙住，安慰曰：「今日賢侯歸周，真不失賢臣擇主而仕之智！」二侯曰：「請元帥進關安民。」子牙傳令，催人馬進關。武王亦起駕隨行。大軍就地歡呼，人心大悅。武王來至帥府，查過戶口冊籍；關中人民父老，俱牽羊擔酒，迎迓王師。武王命殿前治宴，管待東征大小眾將，犒賞三軍。住了數日，子牙傳令：「起兵往澠池縣。」好人馬！一路上怎見得，有詩讚之，詩曰：<break time="100ms" />　　　　殺氣迷空千里長，旌旗招展日無光。層層鐵鉞鋒如雪，對對鋼刀刃似霜。<break time="100ms" />　　　　人勝登山豺虎猛，馬過出水蟒龍剛。澠池此際交兵日，「五岳」齊遭劍下亡。<break time="100ms" />　　話說子牙人馬在路前行，不一日，探馬報曰：「啟元帥：前至澠池縣了，請令定奪。」子牙傳令：「安營。」點砲吶喊。話說澠池縣總兵官張奎聽得周兵來至，忙陞帥府坐下。左右有二位先行官，乃是王佐、鄭樁，上廳來見張奎。奎曰：「今日周兵進了五關，與帝都止有一河之隔，幸賴吾在此，尚可支撐。」張奎打點禦敵。
    </voice>
</speak>
