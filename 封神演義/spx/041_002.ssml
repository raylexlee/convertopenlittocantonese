<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說聞太師在相府閑坐，聞報：「游魂關竇榮屢勝東伯侯。」忽然又報：「三山關鄧九公有女鄧嬋玉連勝南伯侯，今已退兵。」太師大喜。又報：「汜水關韓榮有報。」太師命：「令來。」來官將文書呈上。太師拆開一看，見魔家四將盡皆誅戮，號令城頭，太師拍案大怒，叫曰：「誰知四將英勇，都也喪於西岐，姜尚有何本領，挫辱朝廷軍將！」聞太師當中一目睜開，白光有二尺遠近；只氣得三尸神暴躁，七竅內生煙。自思自忖道：「也罷！如今東南二處，漸已平定，明日面君，必須親征，方可克敵。」當日作表。次日朝賀，將出師表章來見紂王。紂王曰：「太師要伐西岐，為孤代理。」命左右：「速發黃旄、白鉞，得專征伐。」太師擇吉日，祭寶纛旗旛。紂王親自餞別，滿斟一盃，遞與聞太師。太師接酒，躬身奏曰：「老臣此去，必克除反叛，清靜邊隅。願陛下言聽計從，百事詳察而行，毋令君臣隔絕，上下不通。臣多不過半載，便自奏凱還朝。」紂王曰：「太師此行，朕自無慮，不久候太師佳音。」命排黃旄、白鉞，令聞太師起行。太師飲過數盃，紂王看聞太師上騎。那墨麒麟久不曾出戰，今日聞太師方欲騎上，被墨麒麟叫一聲，跳將起來，把聞太師跌將下來。百官大驚。左右扶起。太師忙整衣冠。時有下大夫王變，上前奏曰：「太師今日出兵落騎，實為不祥；可再點別將征伐可也。」太師曰：「大夫差矣！人臣將身許國而忘其家，上馬掄兵而忘其命，將軍上陣，不死帶傷；此理之常，何足為異。大抵此騎久不曾出戰，未曾演試，筋骨不能舒伸，故有此失。大夫幸勿再言。」隨傳令：「點砲起兵。」太師復上騎。此一別，正不知何年再會君臣面，只落得默默英魂帶血歸。太師一點丹心，三年征伐，俱是為國為民。<break time="100ms" />　　　　用盡機謀扶帝業，上天垂象不能成。<break time="100ms" />　　話說聞太師提大兵三十萬出了朝歌，渡黃河，兵至澠池縣。總兵官張奎迎接，至帳前行禮畢。太師問：「往西岐那一條路近？」張奎答曰：「往青龍關近二百里。」太師傳令：「往青龍關去。」人馬離了澠池縣，往青龍關來。一路上旗旛招展，繡帶飄颻，真好人馬！怎見得，有讚為證：<break time="100ms" />　　　　飛龍旛紅纓閃閃；飛鳳旛紫霧盤旋。飛虎旛騰騰殺氣；飛豹旛蓋地遮天。攩牌滾滾，短劍輝輝。攩牌滾滾，掃萬軍之馬足；短劍輝輝，破千重之狼銑。大桿刀、雁翎刀，排開隊伍；鍖金鎗、點鋼鎗，蕩蕩硃纓。太阿劍、昆吾劍，龍鱗砌就；金裝鐧，銀鍍鐧，冷氣森嚴。畫桿戟、銀尖戟，飄揚豹尾；開山斧、宣花斧，一似車輪。三軍吶喊撼天關，五色旗搖遮映日。一聲鼓響，諸營奮勇逞雄威；數捧鑼鳴，眾將委蛇隨隊伍。寶纛旛下，瑞氣籠煙；金字令旗，來往穿梭。能報事拐子馬緊挨鹿角；能衝鋒連珠砲提防劫營。<break time="100ms" />　　詩曰：<break time="100ms" />　　　　騰騰殺氣滾征埃，隱隱紅雲映綠苔。十里止聞戈甲響，一座兵山出土來。<break time="100ms" />　　話說大兵離了青龍關，一路崎嶇窄小，止容一二騎而行，人馬甚是難走，跋涉更覺險峻。聞太師見如是艱難，悔之不及。早知如此，不若還走五關，方便許多；如今反耽誤了程途。一日，來到黃花山，只見一座大山。怎見得，有讚為證：<break time="100ms" />　　　　遠觀山，山青疊翠；近觀山，翠疊青山。山青疊翠，參天松婆娑弄影；翠疊青山，靠峻嶺逼陡懸崖。逼陡澗。綠檜影搖玄豹尾；峻懸崖，青松折齒老龍腰。望上看，似梯似磴；望下看，如穴如坑。青山萬丈接雲霄，斗澗鷹愁侵地戶。此山：到春來如火如煙，到夏來如藍如翠，到秋來如金如錦，到冬來如玉如銀。到春來，怎見得如火如煙：紅灼灼夭桃噴火，綠依依弱柳含煙。到夏來，怎見得如藍如翠：雨來蒼煙欲滴，月過嵐氣氤氳。到秋來，怎見得如金如錦：一攢攢，一簇簇，俱是黃花吐瑞；一層層，一片片盡是紅葉搖風。到冬來，怎見得如玉如銀：水愰愰凍成千塊玉；雪濛濛堆疊一銀山。山徑崎嶇，難進難出；水迴曲折，流去流來。樹梢上生生不已，鳥啼時韻致悠揚。正是：觀之不捨，樂坐忘歸。有詩為證：<break time="100ms" />　　　　一山未過一山迎，千里全無半里平，莫道牧童遙指處，只看圖畫不堪行。
    </voice>
</speak>
