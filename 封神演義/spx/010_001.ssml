<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十回<break time="100ms" />　　姬伯燕山收雷震
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　燕山此際瑞煙籠，雷起東南助曉風。霹靂聲中驚蝶夢，電光影裏發塵蒙。<break time="100ms" />　　　　三分有二開岐業，百子名全應鎬酆。卜世卜年龍虎將，興周滅紂建奇功。<break time="100ms" />　　話說眾官見商容撞死，紂王大怒，俱未及言語。只見大夫趙啟見商容皓首死於非命，又命拋屍，心下甚是不平，不覺豎目揚眉，忍納不住，大叫出班：「臣趙啟不敢有負先王，今日殿前以死報國，得與商丞相同遊地下足矣。」指紂王罵曰：「無道昏君！絕首相，退忠良，諸侯失望；寵妲己，信讒佞，社稷摧頹。我且歷數昏君的積惡：皇后遭枉酷死，自立妲己為正宮；追殺太子，使無蹤跡；國無根本，不久坵墟。昏君，昏君！你不義誅妻，不慈殺子，不道治國，不德殺大臣，不明近邪佞，不正貪酒色，不智立三綱，不恥敗五常。昏君！人倫道德，一字全無，枉為人君，空禪帝座，有辱成湯，死有餘愧！」紂王大怒，切齒拍案大罵：「匹夫焉敢侮君罵主！」傳旨：「將這逆賊速拿炮烙！」趙啟曰：「吾死不足惜，止留忠孝於人間，豈似你這昏君，斷送江山，污名萬載！」紂王氣沖牛斗。兩邊將炮烙燒紅，把趙啟剝去冠冕，將鐵索裹身，只烙的筋斷皮焦，骨化煙飛，九間殿煙飛人臭，眾官員鉗口傷情。紂王看此慘刑，其心方遂，傳旨駕回。有詩為證，詩曰：<break time="100ms" />　　　　炮烙當庭設，火威乘勢熱。四肢未抱時，一炬先摧烈。<break time="100ms" />　　　　須臾化骨筋，頃刻成膏血。要知紂山河，隨此煙燼滅。<break time="100ms" />九間殿又炮烙大臣，百官膽顫魂飛。不表。<break time="100ms" />　　且說紂王回宮，妲己接見。紂王攜手相攙，並坐龍墩之上。王曰：「今日商容撞死，趙啟炮烙，朕被這兩個匹夫辱罵不堪。這樣慘刑，百官俱還不怕，畢竟還再想奇法，治此倔強之輩。」妲己對曰：「容妾再想。」王曰：「美人大位已定，朝內百官也不敢諫阻，朕所慮東伯侯姜桓楚，知他女兒慘死，領兵反叛，搆引諸侯，殺至朝歌；聞仲北海未回，如之奈何？」妲己曰：「妾乃女流，聞見有限，望陛下急召費仲商議，必有奇謀，可安天下。」王曰：「御妻之言有理。」即傳旨：「宣費仲。」不一時，費仲至宮拜見。紂王曰：「姜后已亡，朕恐姜桓楚聞知，領兵反亂，東方恐不得安寧。卿有何策可定太平？」費仲跪而奏曰：「姜后已亡，殿下又失，商容撞死，趙啟炮烙，文武各有怨言，只恐內傳音信，搆惹姜桓楚兵來，必生禍亂。陛下不若暗傳四道旨意，把四鎮大諸侯誆進都城，梟首號令，斬草除根。那八百鎮諸侯知四臣已故，如蛟龍失首，猛虎無牙，斷不敢猖獗。天下可保安寧。不知聖意如何？」紂王聞言大悅：「卿真乃蓋世奇才，果有安邦之策，不負蘇皇后之所薦。」費仲退出宮中，紂王暗發詔旨四道，點四員使命官，往四處去，詔姜桓楚、鄂崇禹、姬昌、崇侯虎。不題。<break time="100ms" />　　且說那一員官逕往西岐前來，一路上風塵滾滾，芳草悽悽，穿州過府，旅店村庄，真是朝登紫陌，暮踏紅塵。不一日，過了西岐山七十里，進了都城。使命觀看城內光景：民豐物阜，市井安閒，做買做賣，和容悅色，來往行人，謙讓尊卑。使命歎曰：「聞道姬伯仁德，果然風景雍和，真是唐虞之世。」使命至金庭館驛下馬。次日，西伯侯姬昌設殿，聚文武講論治國安民之道。端門官報道：「旨意下。」姬伯帶領文武，接天子旨。使命到殿，跪聽開讀：<break time="100ms" />　　　　　　「詔曰：北海猖獗，大肆兇頑，生民塗炭，文武莫知所措，朕甚憂心。內無輔弼，外欠協同，特詔爾四大諸侯至朝，共襄國政，戡定禍亂。詔書到日，爾西伯侯姬昌速赴都城，以慰朕綣懷，毋得羈遲，致朕佇望。俟功成之日，進爵加封，廣開茅土。謹欽來命，朕不食言。汝其欽哉！特詔。」<break time="100ms" />　　姬昌拜詔畢，設筵款待天使。次日整備金銀表禮，賫送天使。姬昌曰：「天使大人，只在朝歌會齊；姬昌收拾就行。」使命官謝畢姬昌去了。不題。
    </voice>
</speak>
