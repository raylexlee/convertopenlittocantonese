<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說韓榮父子進關，韓昇曰：「今日正宜破周，擒拿姜尚，父親為何鳴金收軍？」韓榮曰：「今日是青天白日，雖有雲霧風火，姜尚門人俱是道術之士，自有準備，保護自身，如何得一般盡絕？我有一絕後計，使他不得整備，黑夜裏仗此道術，使他片甲不存，豈不更妙！」二人欠身曰：「父親之計，神鬼莫測！」正是：<break time="100ms" />　　　　安心要劫周營寨，只恐高人中道來。<break time="100ms" />　　話說韓榮打點夜劫周營，收拾停當，只等黑夜出關。不表。只見子牙在營納悶，想：「利刃風火，果是何物，來得甚惡，勢如山倒，莫可遮攔？此畢竟是截教中之惡物！」當日已晚，子牙因今日不曾打點，致令眾將著傷，心下憂煩，不曾防備今夜劫寨。也是合該如此。眾將因早間失利，俱去安歇。<break time="100ms" />　　且說韓榮父子將至初更，暗暗出關，將那三千萬刃車雄兵殺至轅門。周營中雖有鹿角，其如這萬刃車，有風火助威，刃如驟雨，砲聲響亮，齊衝至轅門，誰敢抵當，真是勢如破竹。怎見得，正是：<break time="100ms" />　　　　四下裏大砲亂響，萬刃車刀劍如梭。三軍踴躍縱征鼉，馬跴人身逕過。風起處遮天迷地，火來時煙飛焰裏。軍吶喊，天翻地覆；將用法，虎下崖坡。著刀軍連聲叫苦；傷鎗將鎧甲難馱。打著的焦頭爛額；絕了命身臥沙窩。姜子牙有法難使；金、木二吒也自難摹。李靖難使金塔；雷震子止保皇哥。南宮适抱頭而走；武成王不顧兵戈。四賢八俊俱無用，馬死人亡遍地拖。正是：遍地草梢含碧血，滿田低陷壘行屍。<break time="100ms" />　　且說韓昇、韓變兄弟二人，夜劫子牙行營，喊聲連天，衝進轅門。子牙在中軍忽聽得劫營，急自上騎。左右門人俱來中軍護衛。只見黑雲密布，風火交加，刀刃齊下，如山崩地裂之勢，燈燭難支。三千火車兵衝進轅門，如潮奔浪滾，如何抵當。況且黑夜，彼此不能相顧，只殺得血流成渠，屍骸遍野，那分別人自己。武王上了逍遙馬，毛公遂、周公旦保駕前行。韓榮在陣後擂鼓，催動三軍，只殺得周兵七零八落，君不能顧臣，父不能顧子。只見韓昇、韓變趁勢趕子牙，幸得子牙執著杏黃旗，遮護了前面一段；軍士將領一擁奔走。韓昇、韓變二人催著萬刃車往前緊趕，把子牙趕得上天無路。直殺到天明，韓昇、韓變大叫曰：「今日不捉姜尚，誓不回兵！」望前越趕，吩咐三千兵卒曰：「不入虎穴，焉得虎子！」子牙見韓昇趕至無休，看看至金雞嶺下，只見前面兩杆大紅旗展，子牙見是催糧官鄭倫來至，其心少安。<break time="100ms" />　　且說鄭倫坐騎出山口，正迎子牙，忙問曰：「元帥為何失利？」子牙曰：「後有追兵，用的是萬刃車，又是風火助威，勢不可當。此是左道異術，你仔細且避其銳。」鄭倫把坐下金睛獸一磕，往前迎來。只見韓昇兄弟在前緊趕，三千兵隨後，少離半射之地。鄭倫與韓昇、韓變撞頭滿懷，鄭倫大喝曰：「好匹夫！怎敢追我元帥！」韓昇曰：「你來也替不得他！」把鎗搖動來刺。鄭倫手中杵赴面交還，鄭倫知他萬刃車利害，只見後面一片風火兵刃擁來，鄭倫知其所以，只一合，忙運動鼻子內兩道白光，一聲響，對著韓昇兄弟二人哼了一聲，韓昇、韓變兄弟二人坐不住鞍鞽，翻下馬來，被烏鴉兵生擒活捉，上了繩索。兄弟兩個方睜開眼時，見已被擒捉：「呀」的一聲歎曰：「天亡我也！」後面三千兵架車前進，見主將被擒，其法巳解，風火兵刃，化為烏有，眾兵撒回身，就跑奔回來，正遇韓榮任意趕殺周兵，看見三千兵奔回，風火兵刃全無，不見二子回來，忙問曰：「二位小將軍安在？」眾兵曰：「二位將軍趕姜子牙至一山邊，只見一將出來，與二位將軍交戰，未及一合，不知怎麼跌下馬來，被他捉去。我等在後，不一時，風火兵刃全無，止有此車而已，只得敗回，幸遇老將軍，望乞定奪。」韓榮聽得二子被擒，心中惶惶，不敢戀戰，只得收兵進關。不表。<break time="100ms" />　　且說鄭倫擒了二將，來見子牙。子牙大喜，押在糧車上，同子牙回軍；於路遇著武王、毛公遂等，眾門人諸將齊集，大抵是夤夜交兵，便是有道術的也只顧得自己，故此大折一陣。子牙問安，武王曰：「孤幾乎諕殺！幸得毛公遂保孤，方得免難。」子牙曰：「皆是尚之罪也。」彼此安慰，治酒壓驚，一宿不表。次日，整頓雄師，便至汜水關下紮營，放砲吶喊，聲振天地，韓榮聽得砲聲響，著人打探；來報曰：「啟總兵：周兵復至關下安營。」韓榮大驚：「周兵復至，吾子休矣！」親自上城，差官打聽。<break time="100ms" />　　且說子牙陞帳坐下，眾將參謁畢，子牙傳令，擺五方隊伍，吾親自取關。」眾將官切齒深恨韓昇、韓變。子牙至關下叫曰：「請韓總兵答話！」韓榮在城樓上現身，大叫曰：「姜子牙，你是敗軍之將，焉敢復來至此？」子牙大笑曰：「吾雖誤中你的奸計，此關我畢竟要取你的。你知那得勝將軍今已被我擒下。」命兩邊左右：「押過韓昇、韓變來！」左右將二人押過來，在馬頭前。韓榮見二子篷頭跣足，繩博二臂，押在軍前，不覺心痛，忙大叫曰：「姜元帥，二子無知，冒犯虎威，罪在不赦，望元帥大開惻隱，憐而赦之，吾願獻汜水關以報之耳。」韓昇大呼曰：「父親不可獻關！你乃紂王之股肱，食君之重祿，豈可惜子之命，而失臣節也！只宜謹守關隘，俟天子救兵到日，協力同心，共擒姜尚匹夫，那時碎屍萬段，為子報仇，未為晚也。我二人萬死無恨！」子牙聽得大怒，令左右：「斬之！」只見南宮适奉令，手起刀落，連斬二將於關下。韓榮見子受誅，心如刀割，大叫一聲，往城下自墜而死。可憐父子三人，捐軀盡節，千古罕及。後人有詩讚之：
    </voice>
</speak>
