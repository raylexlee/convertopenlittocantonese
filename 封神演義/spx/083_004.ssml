<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　老子見萬仙陣中一枰白旗搖動，又言四位道人出來，身穿大白衣，體態兇頑，各有妖氛氣概，因謂元始曰：「似這等業障都來枉送性命，你看出來的都是如此之類。」怎見得，有詩為證，詩曰：<break time="100ms" />　　　　五岳三山任意遊，訪玄參道守心修。空勞爐內金丹汞，斬將封為牛金牛。腹內珠璣貫八方，包羅萬象道汪洋。只因殺戒難逃躲，斬將封為鬼金羊。離龍坎虎相匹遇，煉就神丹成不朽。無緣頂上現三花，斬將封為婁金狗。金丹煉就脫樊籠，五遁三除大道通。未滅三尸吞六氣，斬將封為亢金龍。<break time="100ms" />　　四位教主又見通天教主把手中劍望東、西、南、北指畫，前後又是鐘鳴，陣門開處，又有四位道人出來，真好稀奇！有詩為證，詩曰：<break time="100ms" />　　　　自從修煉玄中妙，不戀金章共紫誥。通天教主是吾帥，斬將封為箕水豹。出世虔誠悟道言，勤修苦行反離魂。移山倒海隨吾意，斬將封為參水猿。箬冠道服性聰敏，煉就白氣心無損。只因無福了長生，斬將封為軫水蚓。五行妙術體全殊，合就玄中自丈夫。悟道成仙無造化，斬將封為壁水㺄。<break time="100ms" />　　元始曰：「此俱是截教門中，併無一人有根行之士，俱是無福修為，該受此劫數也，深為可悲！」又見皂蓋旛搖，出來四位道人。怎見得，有詩為證，詩曰：<break time="100ms" />　　　　跨虎登山觀鶴鹿，驅邪捉怪神鬼哭。只因無福了仙家，斬將封為女土蝠。頂上祥光五彩氣，包含萬象多伶俐。無分無緣成正果，斬將封為胃上雉。採煉陰陽有異方，五行攢簇配中黃。不歸闡教歸截教，斬將封為柳土獐。赤髮紅鬚情性惡，游盡三山併五岳，包羅萬象枉徒勞，斬將封為氐土貉。<break time="100ms" />　　元始與老子同西方教主共言曰：「你看這些人，有仙之名，無仙之骨，那裏做得修行辦道之品！」四位教主正談論之間，只見旗門開處，又來了四位道人。怎見得，有詩為證，詩曰：<break time="100ms" />　　　　修成大道真瀟灑，妙法玄機有真假。不能成道卻凡塵，斬將封為星日馬。鐵樹開花怎得齊，陰神行樂跨紅霓。只因無福為仙侶，斬將封為昴日雞。面加藍靛多威武，赤髮金睛惡似虎。呼風喚雨不尋常，斬將封為虛日鼠。三昧真火空中露，霞光前後生百步。萬仙陣內逞英雄，斬將封為房日兔。<break time="100ms" />　　話說通天教主在陣中調出第七對來，展一桿素白旛，旛下有四位道者，兇兇惡惡，凜凜赳赳，手提方楞鐧出來。怎見得，有詩為證，詩曰：<break time="100ms" />　　　　道術精奇蓋世無，修真煉性握兵符。長生妙訣貪塵劫，斬將封為畢月烏。髮似硃砂面似靛，渾身上下金光現。天機玄妙總休言，斬將封為危月燕。面加赤棗落腮鬍，撒豆成兵蓋世無。兩足登雲如掣電，斬將封為心月狐。腹內玄機修二六，煉就陰陽超凡俗。誰知五氣未朝元，斬將封為張月鹿。<break time="100ms" />　　話說通天教主把九曜二十八宿調將出來，按定方位。只見四七二十八位道者，齊齊整整，左右盤旋，簇擁而出。但見了些飛霞紅氣，紫電青光，有多少者層層密密，兇兇頑頑，真個是殺氣騰騰，愁雲悽悽，好生利害！不知後事如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
