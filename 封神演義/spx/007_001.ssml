<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七回<break time="100ms" />　　費仲計廢姜皇后
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　紂王無道樂溫柔，日夜宣淫興未休。月光已西重進酒；清歌纔罷奏箜篌。<break time="100ms" />　　　　養成暴虐三綱絕；釀就酗戕萬姓愁。諷諫難回下流性，至今餘恨鎖西樓。<break time="100ms" />　　話言姜皇后聽得音樂之聲，問左右，知是紂王與妲己飲宴，不覺點頭歎曰：「天子荒淫，萬民失業，此取亂之道。昨外臣諫諍，竟遭慘死，此事如何是好！眼見得成湯天下變更，我身為皇后，豈有坐視之理！」姜皇后乘輦，兩邊排列宮人，紅燈閃灼，簇擁而來，前至壽仙宮。侍駕官啟奏：「姜娘娘已到宮門候旨。」紂王更深帶酒，醉眼眸斜：「蘇美人，你當去接梓童。」妲己領旨出宮迎接。蘇氏見皇后行禮。皇后賜以平身。妲己引導姜皇后至殿前，行禮畢。紂王曰：「命左右設坐，請梓童坐。」姜皇后謝恩，坐於右首。──看官：那姜后乃紂王元配；妲己乃美人，坐不得，侍立一旁。紂王與正宮把盞。王曰：「梓童今到壽仙宮，乃朕喜幸。」命妲己：「美人著宮娥鯀捐輕敲檀板，美人自歌舞一回，與梓童賞玩。」其時鯀捐輕敲檀板，妲己歌舞起來。但見：<break time="100ms" />　　　　霓裳擺動，繡帶飄揚，輕輕裙裷不沾塵，嬝嬝腰肢風折柳。歌喉嘹喨，猶如月裏奏仙音；<break time="100ms" />　　　　一點硃唇，卻似櫻桃逢雨濕。尖纖十指，㨪如春筍一般同；杏臉桃腮，好像牡丹初綻蕊。正是：瓊瑤玉宇神仙降，不亞嫦娥下世間。<break time="100ms" />　　妲己腰肢嬝娜，歌韻輕柔，好似輕雲嶺上搖風，嫩柳池塘拂水。只見鯀捐與兩邊侍兒喝采，跪下齊稱萬歲。姜皇后正眼也不看，但以眼觀鼻，鼻叩於心。<break time="100ms" />　　忽然紂王看見姜后如此，帶笑問曰：「御妻，光陰瞬息，歲月如流，景致無多，正宜當此取樂。如妲己之歌舞，乃天上奇觀，人間少有的，可謂真實。御妻何無喜悅之色，正顏不觀，何也？」姜皇后就此出席，跪而奏曰：「如妲己歌舞，豈是稀奇，也不是真實。」紂王曰：「此樂非奇寶，何以為奇寶也？」姜后曰：「妾聞人君有道，賤貨而貴德，去讒而遠色，此人君自省之寶也。若所謂天有寶，日月星辰；地有寶，五穀園林；國有寶，忠臣良將；家有寶，孝子賢孫。此四者，乃天地國家所有之寶也。如陛下荒淫酒色，徵歌逐技，窮奢極欲，聽讒信佞，殘殺忠良，驅逐正士，播棄黎老，昵比匪人，惟以婦言是用，此『牝雞司晨，惟家之索』。以此為寶，乃傾家喪國之寶也。妾願陛下改過弗吝，聿修厥德，親師保，遠女侍，立綱持紀，毋事宴遊，毋沉酗於酒，毋怠荒於色；日勤政事，弗自滿假，庶幾天心可回，百姓可安，天下可望太平矣。妾乃女流，不識忌諱，妄干天聽，願陛下痛改前愆，力賜施行。妾不勝幸甚！天下幸甚！」姜皇后奏罷，辭謝畢，上輦遠宮。<break time="100ms" />　　且言紂王已是酒醉，聽妾皇后一番言語，十分怒色：「這賤人不識抬舉！朕著美人歌舞一回，與他取樂玩賞，反被他言三語四，許多說話。若不是正宮，用金瓜擊死，方消我恨。好懊惱人也！」此時三更已盡，紂王酒已醒了。叫：「美人，方纔朕躬著惱，再舞一回，與朕解悶。」妲己跪下奏曰：「妾身從今不敢歌舞。」王曰：「為何？」妲己曰：「姜皇后深責妾身，此歌舞乃傾家喪國之物。況皇后所見甚正，妾身蒙聖恩寵眷，不敢暫離左右。倘娘娘傳出宮闈，道賤妾蠱惑聖聰，引誘天子，不行仁政，使外庭諸臣持此督責，妾雖拔髮，不足償其罪矣。」言罷淚下如雨。紂王聽罷，大怒曰：「美人只管侍朕，明日便廢了賤人，立你為皇后。朕自做主，美人勿憂。」妲己謝恩，復傳奏樂飲酒，不分晝夜。不表。<break time="100ms" />　　一日，朔望之辰。姜皇后在中宮，各宮嬪妃朝賀皇后。西宮黃貴妃──乃黃飛虎之妹，──馨慶宮楊貴妃俱在正宮。又見宮人來報：「壽仙宮蘇妲己候旨。」皇后傳：「宣！」妲己進宮，見姜皇后昇寶座，黃貴妃在左，楊貴妃在右，妲己進宮朝拜已畢。姜皇后特賜美人平身。妲己侍立一旁。二貴妃問曰：「這就是蘇美人？」姜后曰：「正是。」因對蘇氏責曰：「天子在壽仙宮，無分晝夜，宣淫作樂，不理朝政，法紀混淆；你並無一言規諫。迷惑天子，朝歌暮舞，沉湎酒色，拒諫殺忠，壞成湯之大典，國家之安危，是皆汝之作俑也。從今如不悛改，引君當道，仍前肆無忌憚，定以中宮之法處之！且退！」<break time="100ms" />　　妲己忍氣吞聲，拜謝出宮，滿面羞愧，悶悶回宮。時有鯀捐接住妲己，口稱「娘娘」。妲己進宮，坐在繡墩之上，長吁一聲。鯀捐曰：「娘娘今日朝正宮而回，為何短歎長吁？」妲己切齒曰：「我乃天子之寵妃，姜后自恃元配，對黃、楊二貴妃恥辱我不堪，此恨如何不報！」鯀捐曰：「主公前日親許娘娘為正宮，何愁不能報復？」妲己曰：「雖許，但姜后現在，如何做得？必得一奇計，害了姜后，方得妥貼；不然，百官也不服，依舊諫諍而不寧，怎得安然。你有何計可行？其福亦自不淺。」鯀捐對曰：「我等俱係女流，況奴婢不過一侍婢耳，有甚深謀遠慮。依奴婢之意，不若召一外臣，計議方妥。」妲己沉吟半晌曰：「外官如何召得進來。況且耳目甚眾，又非心腹之人，如何使得！」鯀捐曰：「明日天子幸御花園，娘娘暗傳懿旨，宣召中諫大夫費仲到宮，待奴婢吩咐他，定一妙計，若害了姜皇后，許他官居顯任，爵祿加增，他素有才名，自當用心，萬無一失。」妲己曰：「此計雖妙，恐彼不肯，奈何？」鯀捐曰：「此人亦係主公寵臣，言聽計從；況娘娘進宮，也是他舉薦。奴婢知他必肯盡力。」妲己大喜。
    </voice>
</speak>
