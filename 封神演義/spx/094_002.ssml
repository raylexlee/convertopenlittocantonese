<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說丁策作詩方畢，只見大門外有人進來，卻是結盟弟兄郭宸。二人相見，施禮坐下。丁策問曰：「賢弟何來？」郭宸答曰：「小弟有一事特來與長兄商議。」丁策曰：「有何事？請賢弟見教。」郭宸曰：「方今天下諸侯都已會集於此，將朝歌圍困，天子出有招賢榜文。小弟特請長兄出來，共輔王室。況長兄抱經濟之才，知戰守之術，一出仕於朝，上可以報效於朝廷，顯親揚名，下不負胸中所學。」丁策笑曰：「賢弟之言雖則有理，但紂王失政，荒淫不道，天下離心，諸侯叛亂，已非一日；如大癰既潰，命亦隨之，雖有善者，亦末如之何矣。你我多大學識，敢以一盃之水救車薪之火哉。況姜子牙乃崑崙道德之士，又有這三山五岳門人，徒送了性命，不為可惜耶。」郭宸曰：「兄言差矣！吾輩乃紂王之子民，食其土而踐其茅，誰不沐其恩澤，國存與存，國亡與亡，此正當報效之時，便一死何惜，為何說此不智之言。況吾輩堂堂丈夫，一腔熱血，不向此處一灑，更何待也。若論俺弟兄胸中所學，講甚麼崑崙之士，理當出去解天子之憂耳。」丁策曰：「賢弟，事關利害，非同小可，豈得造次，再容商量。」二人正辯論間，忽門外馬響，有一大漢進來。此人姓董，名忠，慌忙而入。丁策看董忠入來，問曰：「賢弟何來？」董忠曰：「小弟特來請兄同佐紂王，以退周兵。昨日小弟在朝歌城見招賢榜文，小弟大膽將兄名諱連郭兄、小弟，共是三人，齊投入飛廉府內。飛廉且奏紂王，令明早朝見。今特來約兄等明早朝見。古云：『學成文武藝，貨與帝王家。』況君父有難，為臣子者忍坐視之耶？」丁策曰：「賢弟也不問我一聲，就將我名字投出去，此事干係重大，豈得草率如此？」董忠曰：「吾料兄必定出身報國，豈是守株待兔之輩！」郭宸懽然大笑曰：「董賢弟所舉不差，我正在此勸丁兄，不意你先報了名。」丁策只得治酒管待。三人飲了一宵，次早往朝歌來。正是：<break time="100ms" />　　　　痴心要想成梁棟，天意扶周怎奈何！<break time="100ms" />　　話說丁策三人，次日來至午門候旨。午門官至殿上奏曰：「今有三賢士在午門候旨。」紂王命：「宣三人進殿。」午門官至外面傳旨，三人聞命進殿，望駕進禮稱臣。王曰：「昨飛廉薦卿等高才，三卿必有良策可退周兵，輔朕之社稷，以分朕憂。朕自當分茅列土，以爵卿等。朕決不食言。」丁策奏曰：「臣聞：『戰危事也。聖王不得已而用。』今周兵至此，社稷有纍卵之危，我等雖幼習兵書，固知戰守之宜，臣等不過盡此心報效於陛下，其成敗利鈍，非臣等所逆料也。願陛下敕所司，以供臣等取用，毋令有掣肘之虞。臣等不勝幸甚！」紂王大喜，封丁策為神策上將軍；郭宸、董忠為威武上將軍，隨賜袍帶，當殿腰金衣紫，賜宴偏殿。三人謝恩。次早參見魯仁傑，魯仁傑調人馬出朝歌城來。有詞為證，詞曰：<break time="100ms" />　　　　御林軍卒出朝歌，壯士紛紛擊鼓鼉。千里愁雲遮日色，數重殺氣障山窩。被鎧甲，荷干戈，人人踴躍似奔波。諸侯八百皆離紂，枉使兒郎陷網羅。<break time="100ms" />　　話說魯仁傑調人馬出城安營。只見探馬報入中軍：「啟元帥：成湯遣大兵在城外，立下營寨，請令施行。」子牙傳令：「命眾將出營，至成湯營前搦戰。」只見探馬報入中軍：「有周營大隊人馬討戰。」魯仁傑聞報，親自領眾將出轅門，見子牙乘異獸，兩邊擺列三山五岳門人。只見哪吒登風火輪，提火尖鎗，立於左手；楊戩仗三尖刀，淡黃袍，騎白馬，立於右手；雷震子、韋護、金吒、木吒、李靖、南宮适、武吉等一班排立；眾諸侯濟濟師師，大是不同。正是：<break time="100ms" />　　　　扶周滅紂姜元帥，五岳三山得道人。<break time="100ms" />　　話說魯仁傑一馬當先，大呼曰：「姜子牙請了！」子牙在四不相上欠背打躬，問曰：「來者是誰？」魯仁傑道：「吾乃紂王駕下總督兵馬大將軍魯仁傑是也。姜子牙，你既是崑崙道德之士，如何不遵王化，搆合諸侯，肆行猖獗，以臣伐君，屠城陷邑，誅君殺將，進逼都城，意欲何為？千古之下，安能逃叛逆之名，欺君之罪也！今天子已赦爾往愆，不行深究。爾等速速倒戈，撤回戈馬，各安疆土，另行修貢。天子亦以禮相看。如若執迷，那時天子震怒，必親率六師，定搗其穴，立成虀粉，悔之何及！」子牙笑曰：「你為紂王重臣，為何不察時務，不知興亡？今紂王罪惡貫盈，人神共怒，天下諸侯會兵駐此，亡在旦夕，子尚欲強言以惑眾也。昔日成湯德日隆盛，夏桀暴虐，成湯放於南巢，伐夏而有天下，至今六百餘年。至紂之惡，過於夏桀，吾今奉天征討而誅獨夫，公何得尚執迷如此，以逆天命哉！今天下諸侯會兵在此，止彈丸一城，勢如纍卵，猶欲以言詞相尚，公何不智如此！」魯仁傑大怒曰：「利口匹夫！吾以你為老成有德之人，故以理相諭，汝猶特強妄談彼長哉！獨不思以臣伐君，遣譏萬世耶！」回顧左右曰：「誰為吾擒此逆賊？」後有一將大呼曰：「吾來也！」縱馬舞刀，飛來直取子牙。子牙傍有南宮适衝將過來，與郭宸截住廝殺。二馬相交，雙刀併舉。兩下擂鼓，殺聲大振。丁策在馬上也搖鎗衝殺過來助戰。這壁廂武吉走馬抵住交鋒。戰未有二十餘合，有南伯侯鄂順飛馬直衝過來截殺。那邊有董忠敵住。子牙營左邊惱了一路諸侯，乃是東伯侯姜文煥，磕開紫驊騮，走馬刀劈了董忠，使發鋼鋒，好兇惡！怎見得好刀，有詩為證，詩曰：<break time="100ms" />　　　　怒髮沖冠射碧空，鋼刀閃灼快如風。旗開得勝姜文煥，一怒橫行劈董忠。
    </voice>
</speak>
