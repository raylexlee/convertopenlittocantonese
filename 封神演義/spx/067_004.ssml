<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　　「維大周十有三年，孟春丁卯，上朔丙子，西岐武王姬發敢昭告昊天上帝，后土神祇曰：「嗚呼！天矜於民。民之所欲，天必從之。今商王受狎侮五常，荒怠弗敬，自絕於天，結怨於民，斮朝涉之脛，剖賢人之心，作威殺戮，毒痡四海，崇信姦回，放黜師保，屏棄典刑，因奴正士，郊社不修，宗廟不享，作奇技淫巧，以悅婦人，無辜籲天，上帝弗順，祝降時喪。臣發曷敢有越厥志，祗承上帝，以遏亂略，華夏蠻貊，罔不率俾。惟我先王，為國求賢，乃聘請姜尚以助發；今特拜為大將軍，大會孟津，以彰天討，取彼獨夫，永靖四海。所賴有神，尚克相予，以濟兆民，無作神羞；克成厥勳，誕膺天命，以撫方夏。懇祈照臨，永光西土。神其鑒茲。伏惟尚饗！」召公奭讀罷祝文，子牙居中而立。軍政司上臺，啟元帥：「發鼓豎旗。」兩邊鼓響，拽起寶纛旗來。軍政司請元帥戴護頂之寶。軍政官用紅漆端盤，棒上一頂金盔來。怎見得：<break time="100ms" />　　　　黃鄧鄧，耀水鏡；玲瓏花，巧樣稱。豎三叉，攢四鳳。六瓣六楞紫金盔，纓絡翻，朱砂迸。珊瑚碧玉週圍遶，瑪瑙珍珠前面釘。<break time="100ms" />　　軍政司將盔捧與子牙戴上。又傳令：「取袍甲上臺。」軍政官高捧袍鎧，獻在臺上。怎見得：<break time="100ms" />　　　　龍吞口，獸吞肩。紅似火，赤似煙。老君爐，曾燒煉，千鎚打，萬鎚顛。綠絨扣，紫絨穿。迸銅鎚，扛鐵鞭。鎖子文，甲上懸。披一領，按南方丙丁火，茜草茜，胭脂抹。五彩裝，花千朵，遍金織就大紅袍。繫一條四指闊，羊脂玉，瑪瑙廂，琥珀砌，紫金雀舌八寶攢就白玉帶。<break time="100ms" />　　話說姜元帥全裝甲冑立於臺上。軍政司傳：「取印、劍上臺。」軍政官捧劍、印上臺，又捧一架，架上有三般令天子、協諸侯之物；內有令天子旗，令天子劍，令天子箭。正見印、劍上臺來，有詩為證：<break time="100ms" />　　　　黃金斗大掌貔貅，殺伐從來神鬼愁。呂望今朝登臺後，乾坤一統屬西周。<break time="100ms" />　　話說軍政司將印、劍捧至子牙面前。子牙將印、劍接在手中，高捧過眉。散宜生請武王拜將。武王在臺下大拜八拜。武王拜罷，子牙令辛甲把令天子旗將武王請上臺來。少時，辛甲執旗大呼曰：「奉元帥將令，請武王上臺！」武王隨令旗上了臺。子牙傳令：「請開印、劍。」請武王面南端坐。子牙拜謝畢，跪而奏曰：「老臣聞國不可從外而治，軍不可從中而御，二心不可以事君，疑志不可以應敵。臣既受命，尊節鉞之威，豈敢不效駑駘，以報知遇之恩也。」武王曰：「相父今為大將東征，但願早至孟津，會兵速返，孤之幸矣。」子牙謝恩。武王下臺，眾將聽候指揮。子牙傳令：「軍政官與眾將得知，俱於三日後在教軍場聽點。今日有三山五岳眾道兄與我餞別。」辛甲領命，傳與眾將知悉。武王同文武百官俱在金臺。<break time="100ms" />　　子牙離了將臺，往岐山正南而來。有哪吒領諸門人來迎接子牙。只見甲冑威儀，十分壯麗。來至蘆邊，只見玉虛門下十二弟子拍手大笑而來，對子牙曰：「相將威儀，自壯行色，子牙真人中之龍也！」子牙欠背打躬曰：「多蒙列位師兄抬舉，今日得握兵權，皆眾師兄之賜也，而姜尚何能哉！」眾仙曰：「只等掌教聖人來至，吾輩纔好奉酒。」話猶未了，只聽得空中一派笙簧，仙樂齊奏。怎見得，有詩為證：<break time="100ms" />　　　　紫氣空中遶帝都，笙簧嘹喨白雲浮。青鸞丹鳳隨鑾駕，羽扇旛幢傍轆轤。對對金童雲裏現，雙雙玉女珮聲殊。祥光瑞彩多靈異，周室當興應赤符。<break time="100ms" />　　話說元始天尊駕臨，諸弟子伏道迎接。子牙俯伏，口稱：「弟子願老爺聖壽無疆！」眾門人引道，酌水焚香，迎鸞接駕。元始天尊上了蘆篷坐下。子牙復拜。元始曰：「姜尚，你四十年積功累行，今為帝王之師，以受人間福祿，不可小視了。你東征滅紂，立功建業，列土分茅，子孫綿遠，國祚延長。貧道今日特來餞你。」命白鶴童子：「取酒來。」斟了半杯；子牙跪接，一飲而盡。元始曰：「此一杯願子成功扶聖主。」又引一盃：「治國定無虞。」又一盃：「速速會諸侯。」子牙吃了三盃，又跪下。元始曰：「子又復跪者何說？」子牙曰：「蒙老爺天恩教育，使尚得拜將東征，弟子此行，不知吉凶如何，懇求指示！」天尊曰：「你此去併無他虞，你謹記一偈，自有驗也。偈曰：<break time="100ms" />　　　　界牌關過誅仙陣，穿雲關下受瘟㾮。謹防『達兆光先德』，過了萬仙身體康。」<break time="100ms" />子牙聞偈，拜謝曰：「弟子敬佩此偈。」元始曰：「我返駕回宮，你眾弟子再為餞別。」群仙送出篷來，只見仙風一陣，回了鸞駕。<break time="100ms" />　　且說眾仙來與子牙奉酒，各飲三盃；南極仙翁也奉子牙餞別酒三盃，俱要起身作辭而去。眾門人見子牙問師尊前去吉凶，金吒忙向文殊廣法天尊問曰：「弟子前去，吉凶如何？」道人曰：「你：<break time="100ms" />　　　　修身一性超山體，何怕無謀進五關。」<break time="100ms" />哪吒也來問太乙真人曰：「弟子此行，吉凶如何？」真人曰：「你：<break time="100ms" />　　　　汜水關前重道術，方顯蓮花是化身。」<break time="100ms" />木吒來問普賢真人曰：「弟子領法旨下山，不知歸著如何？」真人曰：「你：<break time="100ms" />　　　　進關全仗吳鉤劍，不負仙傳在九宮。」<break time="100ms" />韋護也問道行天尊曰：「弟子佐姜師叔至孟津，可有妨礙？」道行天尊曰：「你比眾人不同，豈不知你：<break time="100ms" />　　　　歷代多少修行客，獨你全真第一人！」<break time="100ms" />雷震子來問雲中子曰：「弟子此去，吉凶如何？」雲中子曰：「你：
    </voice>
</speak>
