<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說韓榮在馬上見子牙，口稱：「姜元帥請了！『率土之濱，莫非王臣』，元帥何故動無名之師，以下凌上，甘心作商家叛臣，吾為元帥不取也！」子牙笑曰：「將軍之言差矣。君正，則居其位；君不正，則求為匹夫不可得。是天命豈可常哉，惟有德者能君之。昔夏桀暴虐，成湯伐之，代夏而有天下。今紂王罪過於桀，天下諸侯叛之。我周特奉天之罰，以討有罪，安敢有逆天命，厥罪惟鈞哉。」韓榮大怒曰：「姜子牙，我以你為高明之士，你原來是妖言惑眾之人！你有多大本領，敢出大言！那員將與吾拏了？」傍有先行王虎，走馬搖刀，飛奔前來，直奔子牙。只見哪吒已登風火輪，舉鎗忙迎。輪馬相交，刀鎗並舉。兩下裏喊聲不息，鼓角齊鳴。戰未數合，哪吒奮勇一鎗，把王虎挑於馬下。魏賁見哪吒得勝，把馬一磕，搖鎗前來，飛取韓榮。韓榮手中戟迎面交還。魏賁的鎗勢如猛虎。韓榮見先折了王虎，心下已自慌忙，無心戀戰。只見子牙揮動兵將衝殺過來。韓榮抵敵不住，敗進關中去了。子牙得勝回營。不表。<break time="100ms" />　　且說韓榮兵敗進關，一面具表往朝歌告急，一面設計守關。正在緊急之時，忽報：「七首將軍余化等令。」韓榮聽得余化來至，大喜，忙傳令：「令來。」余化至殿上行禮，韓榮曰：「自從將軍戰敗去後，此關反被黃飛虎走出去了，不覺數載；豈意他養成氣力，今反夥同那姜尚，三路分兵，取了佳夢關、青龍關，盡為周有。昨日會兵，不能取勝，如之奈何？」余化曰：「末將被哪吒打傷，敗回蓬萊山，見我師尊，燒煉一件寶物，可以復我前仇。縱周家有千萬軍將，只叫他片甲無存。」韓榮大喜，治酒管待。話說次日，余化至周營討戰。子牙問：「誰去出馬？」哪吒應聲而出：「弟子願往。」哪吒道罷，登輪提鎗，出得營來，一見余化，哪吒認得他，大叫曰：「余化慢來！」余化見了仇人，把臉紅了半邊，也不答話，催開金睛獸，搖戟直取哪吒。哪吒的鎗赴面交還。輪獸相交，戟鎗雙舉。來往衝殺有二三十合，哪吒的鎗乃太乙真人傳授，有許多機變，余化不是哪吒對手。余化把一口刀，名曰「化血神刀」，祭起如一道電光，中了刀痕，時刻即死。怎見得，有詩為證，詩曰：<break time="100ms" />　　　　丹爐曾鍛煉，火裏用功夫。靈氣後先妙，陰陽表裏扶。透甲元神喪，沾身性命無。哪吒逢此刀，眼下血為膚。<break time="100ms" />　　余化將化血刀祭起，那刀來得甚快，哪吒躲不及，中了一刀。大抵哪吒乃蓮花化身，渾身俱是蓮花瓣兒，縱傷了他，不比凡夫血肉之軀，登時即死，該有凶中得吉。哪吒著刀傷了，大叫一聲，敗回營中；走進轅門，跌下風火輪來。哪吒著了刀傷，只是顫，不能做聲。旗門官報與子牙，子牙令扛抬至中軍。子牙叫：「哪吒！」哪吒不答話。子牙心下鬱鬱不樂。不知哪吒性命如何，且聽下回分解。<break time="100ms" /><break time="100ms" /><break time="100ms" /><break time="100ms" />　　
    </voice>
</speak>
