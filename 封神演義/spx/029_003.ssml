<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說文王病勢日日沉重，有加無減，看看危篤。文武問安，非止一日。文王傳旨：「宣丞相進宮。」子牙入內殿，至龍榻前，跪而奏曰：「老臣姜尚奉旨入內殿，問候大王，貴體安否？」文王曰：「孤今召卿入內，並無別論。孤居西北，坐鎮兌方，統二百鎮諸侯元首，感蒙聖恩不淺。方今雖則亂離，況且還有君臣名分，未至乖離。孤伐侯虎，雖斬逆而歸，外舒而心實怯非。亂臣賊子，雖人人可誅，今明君在上，不解天子而自行誅戮，是自專也。況孤與侯虎一般爵位，自行專擅，大罪也。自殺侯虎之後，孤每夜聞悲泣之聲，合目則立於榻前。吾思不能久立於陽世矣。今日請卿入內，孤有一言，切不可負：倘吾死之後，縱君惡貫盈，切不可聽諸侯之唆，以臣伐君。丞相若違背孤言，冥中不好相見。」道罷，淚流滿面。子牙跪而啟口：「臣荷蒙恩寵，身居相位，敢不受命。若負君言，即係不忠。」君臣正論間，忽殿下姬發進宮問安。文王見姬發至，便喜曰：「我兒此來，正遂孤願。」姬發行禮畢。文王曰：「我死之後，吾兒年幼，恐妄聽他人之言，肆行征伐。縱天子不德，亦不得造次妄為，以成臣弒君之名。你過來，拜子牙為亞父，早晚聽訓指教。今聽丞相，即聽孤也。可請丞相坐而拜之。」姬發請子牙轉上，即拜為亞父。子牙叩頭榻前，泣曰：「臣受大王重恩，雖肝腦塗地，碎骨捐軀，不足以酬國恩之萬一！大王切莫以臣為慮，當宜保重龍體，不日自愈矣。」文王謂子發曰：「商雖無道，吾乃臣子，必當恪守其職，毋得僭越，遺譏後世。睦愛弟兄，憫恤萬民，吾死亦不為恨。」又曰：「見善不怠，行義勿疑，去非勿處，此三者乃修身之道，治國安民之大略也。」姬發再拜受命。文王曰：「孤蒙紂王不世之恩，臣再不能睹天顏直諫，再不能演八卦羑里化民也！」言罷遂薨，亡年九十七歲，後謚為周文王。時商紂王二十年仲冬。<break time="100ms" />　　　　奐美文王德，巍然甲眾侯。際遇昏君時，小心翼翼求。<break time="100ms" />　　　　商都三道諫，羑里七年囚。卦發先天秘，易傳起後周。<break time="100ms" />　　　　飛熊來人夢，丹鳳出鳴州。仁風光后稷，德業繼公劉。<break time="100ms" />　　　　終守仁臣節，不逞伐商謀。萬古岐山下，難為西伯儔。<break time="100ms" />　　話說西伯文王薨，於白虎殿停喪。百官共議嗣位。太公望率群臣奉姬發嗣西伯之位──後謚為武王。武王葬父既畢，尊子牙為亞父；其餘百官各加一級。君臣協心，繼志述事，盡遵先王之政。四方附庸之國，皆行朝貢西土。二百鎮諸侯，皆率王化。<break time="100ms" />　　且說汜水關總兵官韓榮見得邊報，文王已死，姜尚立世子姬發為武王。榮大驚，忙修本，差官往朝歌奏事。使命一日進城，將本下於文書房。時有上大夫姚中見本，與殿下微子共議：姬發自立為武王，其志不小，意在謀叛，此事不可不奏。微子曰：「姚先生，天下諸侯見當今如此荒淫，進奸退忠，各有無君之心。今姬發自立為武王，不日而有鼎沸山河、擾亂乾坤之時。今就將本面君，昏君決不以此為患，總是無益。」姚中曰：「老殿下，言雖如此，各盡臣節。」姚中抱本往摘星樓候旨。不知凶吉如何，且聽下回分解。
    </voice>
</speak>
