<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十二回<break time="100ms" />　　西伯侯文王吐子
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　忍恥歸來意可憐，只因食子淚難乾。非求度難傷天性，不為成忠賊愛緣。天數湊來誰個是，劫灰聚處若為愆。從來莫道人間事，自古分離總在天。<break time="100ms" />　　且說二將策馬當先，只見雷震子怎生模樣，有讚為證：<break time="100ms" />　　　　天降雷鳴現虎軀，燕山出世托遺孤。姬侯應產螟蛉子，仙宅當藏不世珠。授七年玄妙訣，長生兩翅有風雷。桃園傳得黃金棍，雞嶺先將聖主扶。目似金光飛閃電，面如藍靛髮如硃。肉身成聖仙家體，功業齊天帝子圖。慢道姬侯生百子，名稱雷震豈凡夫。<break time="100ms" />　　話說殷破敗、雷開，仗其膽氣，厲聲言曰：「汝是何人，敢攔住去路？」雷震子答曰：「吾乃西伯文王第百子，雷震子是也。吾父王乃仁人君子，賢德丈夫，事君盡忠，事親盡孝，交友以信，視臣以義，治民以禮，處天下以道，奉公守法，而盡臣節；無故而羈囚羑里，七載守命待時，全無嗔怒。今既放歸，為何又來追襲，反復無常，豈是天子之所為！因此奉吾師法旨，下山特來迎接我父王歸國，使我父子重逢。你二人好好回去，不必言勇。我師曾吩咐，不可傷人間眾生，故教汝速退便了。」殷破敗笑曰：「好醜匹夫！焉敢口出大言，煽惑三軍，欺吾不勇！」乃縱馬舞刀來取。雷震子將手中棍架住曰：「不要來，你想必要與我定個雌雄，這也可。只是奈我父王之言，師父之命，不敢有違。且試一試與你看。」雷震子將脅下翅一聲響飛起空中，有風雷之聲，腳登山，頭望下，看見西邊有一山嘴，往外撲看，雷震子說：「待我把這山嘴打一棍你看。」一聲響亮，山嘴滾下一半。雷震子轉身落下來，對二將言曰：「你的頭可有這山結實？」二將見此兇惡，魂不附體。二將言曰：「雷震子，聽你之言，我等暫回朝歌見駕，且讓你回去。」殷、雷二將軍見此光景，料不能勝他，只得回去。有詩為證：<break time="100ms" />　　　　一怒飛騰起在空，黃金棍擺氣如虹。霎時風響來天地，頃刻雷鳴遍宇中。猛烈恍如鵬翅鳥，猙獰渾似鬼山熊。從今喪卻殷雷膽，束手歸商勢已窮。」<break time="100ms" />　　話說殷、雷二將見雷震子這等驍勇，況且脅生雙翼，遍體風雷，情知料不能取勝，免得空喪性命無益，故此將機就計，轉回人馬。不表。<break time="100ms" />　　且說雷震子復上山來見文王。文王嚇得痴了。雷震子曰：「奉父王之命，去退追兵，趕父王二將殷破敗、雷開，他二人被孩兒以好言勸他回去了。如今孩兒要送父王出五關。」文王曰：「我隨身自有銅符、令箭，到關照驗，方可出關。」雷震子曰：「父王不必如此。若照銅符，有誤父王歸期。如今事已急迫，恐後面又有兵來，終是不了之局。待孩兒背父王，一時飛出五關，免得又有異端。」文王聽罷：「我兒話雖是好，此馬如何出得去？」雷震子曰：「且顧父王出關，馬匹之事甚小。」文王曰：「此馬隨我患難七年，今日一旦便棄他，我心何忍？」雷震子曰：「事已到此，豈是好為此不良之事，君子所以棄小而全大。」文王上前，以手拍馬，歎曰：「馬！非昌不仁，捨你出關，奈恐追兵復至，我命難逃，我今別你，任憑你去罷，另擇良主。」文王道罷，灑淚別馬。有詩曰：<break time="100ms" />　　　　奉敕朝歌來諫主，同吾羑里七年囚，臨潼一別歸西地，任你逍遙擇主投。<break time="100ms" />　　且說雷震子曰：「父王快些，不必久羈。」文王曰：「背著我。你仔細些。」文王伏在雷震子背上，把二目緊閉，耳聞風聲，不過一刻，已出了五關，來到金雞嶺，落將下來。雷震子曰：「父王，已出五關了。」文王睜開二目，已知是本土，大喜曰：「今日復見我故鄉之地，皆賴孩兒之力！」雷震子曰：「父王前途保重！孩兒就此告歸。」文王驚問曰：「我兒，你為何中途拋我，這是何說？」雷震子曰：「奉師父之命，止救父王出關，即歸山洞。今不敢有違，恐負師言，孩兒有罪。父王先歸家國。孩兒學全道術，不久下山，再拜尊顏。」雷震子叩頭，與文王灑淚而別。正是；世間萬般哀苦事，無過死別共生離。雷震子回終南山回覆師父之命。不題。
    </voice>
</speak>
