<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十四回<break time="100ms" />　　飛虎歸周見子牙
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　左道傍門亂似麻，只因昏主起波查。貪淫不避彝倫序，亂政誰知國事差。<break time="100ms" />　　　　將相自應歸聖主，韓榮何故阻行車。中途得遇靈珠子，磚打傷殘枉怨嗟。<break time="100ms" />　　話說黃滾膝行軍前請罪，見韓榮，口稱：「犯官黃滾特來叩見總兵。」韓榮忙答禮曰：「老將軍，此事皆係國家重務，亦非末將敢於自專。今老將軍如此，有何見諭？」黃滾曰：「黃門犯法，理當正罪，原無可辭；但有一事，情在可矜之列，望總兵法外施仁，開此一線生路，則愚父子雖死於九泉，感德無涯矣。」韓榮曰：「何事吩咐？末將願聞。」黃滾曰：「子累父死，滾不敢怨，奈黃門七世忠良，未嘗有替臣節。今不幸遭此劫運，使我子孫一概屠戮，情實可憫。不得已，肘膝求見總兵，可憐無知稚子，罪在可宥。乞總兵放此七歲孫兒出關，存黃門一脈。但不知將軍意下如何？」韓榮曰：「老將軍此言差矣！榮居此地，自有官守，豈得循私而忘君哉！譬如老將軍權居元首，職壓百僚，滿門富貴，盡受國恩，不思報本，縱子反商，罪在不赦，髫齡無留。一門犯法，毫不容私，解進朝歌，朝廷自有公論，清白畢竟有分。那時名正言順，誰敢不服？今老將軍欲我將黃天祥放出關隘，吾便與反叛通同，欺侮朝廷，法紀何在！吾與老將軍皆不可免。這個決不敢從命。」黃滾曰：「總兵在上：黃氏犯法，一門良眷頗多，料一嬰兒有何妨礙，縱然釋放，能成何事？這個情分也做得過。『惻隱之心，人皆有之。』將軍何苦執一而不開一線之方便也。想我黃門功積如山，一旦如此，古云：『當權若不行方便，如入寶山空手回。』人生豈能保得百年常無事。況我一家俱係含冤負屈，又非大奸不道，安心叛逆者；望將軍憐念，捨而逐之，生當口缷環，死當結草，決不敢有負將軍之大德矣。」韓榮曰：「老將軍，你要天祥出關，末將除非也附從叛亡之人，隨你往西岐，這件事纔做得。」黃滾三番四次，見韓榮執法不允，黃滾大怒，對二孫曰：「吾居元帥之位，反去下氣求人！既總兵不肯容情，吾公孫願投陷穽，何懼之有！」隨往韓榮帥府，自投囹圄，來至監中。黃飛虎忽見父親同二子齊到，放聲大哭：「豈料今日如老爺之言，使不肖子為萬世大逆之人也！」黃滾曰：「事已到此，悔之無益。當初原教你饒我一命，你不肯饒，我又何必怨尤！」不說黃滾父子在囹圄悲泣。且表韓榮既得了黃家父子功勳，又收拾黃家貨財珍寶等項，眾官設酒，與總兵賀功。大吹大擂，樂奏笙簧，眾官歡飲。韓榮正飲酒中間，乃商議解官點誰。」余化曰：「元帥要解黃家父子，末將自去，方保無虞。」韓榮大喜：「必須先行一往，吾心力安。」當晚酒散。次日，點人馬三千，把黃姓犯官共計十一員，解往朝歌。眾官置酒與余化餞別。飲罷酒，一聲砲響，起兵往前進發。行八十里至界牌關。黃滾在陷車中，看見帥府廳堂依舊，誰知今作犯官。睹物傷情，不由淚落。關內軍民一齊來看，無不歎息流淚。<break time="100ms" />　　不說黃家父子在路，且言乾元山金光洞有太乙真人閒坐碧遊床，正運元神，忽心血來潮。──看官但凡神仙，煩惱、嗔痴、愛欲三事永忘。其心如石，再不動搖；心血來潮者，心中忽動耳。真人袖裏一掐，早知此事：「呀！黃家父子有厄，貧道理當救之。」喚金霞童兒：「請你師兄來。」金霞童兒至桃園，見哪吒使鎗。童子曰：「師父有請。」哪吒收鎗，來至碧游床下，倒身下拜：「弟子哪吒，不知師父喚弟子有何使用？」真人曰：「黃飛虎父子有難，你下山救他一番；送出汜水關，你可速回，不得有誤。──久後你與他一殿之臣。」哪吒原是好動的，心中大悅，慌忙收拾，打點下山；腳登風火二輪，提火尖鎗，離了乾元山，望穿雲關來。好快！怎生見得，有詩為證，詩曰：<break time="100ms" />　　　　　腳登風輪起在空，乾元道術妙無窮。周游天下如風響，忽見川雲眼角中。<break time="100ms" />　　話說哪吒踏風火二輪，霎時到穿雲關落下，來在一山崗上，看一會，不見動靜，站立多時，只見那壁廂一支人馬，旗旛招展，劍戟森嚴而來。哪吒想：「平白地怎就殺將起來？必定尋他一個不是處，方可動手。」哪吒一時想起，作個歌兒來，歌曰：<break time="100ms" />　　　　「吾當生長不記年，只怕尊師不怕天，昨日老君從此過，也須送我一金磚。」<break time="100ms" />　　哪吒歌罷，腳登風火二輪，立於咽喉之徑。有探事馬飛報與余化：「啟老爺：有一人腳立車上，作歌。」余化傳令紮了營，催動火眼金睛獸，出營觀看。見哪吒立於風火輪上。怎見得，有詩為證，詩曰：<break time="100ms" />　　　　異寶靈珠落在塵，陳塘關內脫真神。九灣河下誅李艮，怒發抽了小龍筋。寶德門前敖光服，二上乾元現化身。三追李靖方認父，鎗授火尖鎗一根。頂上揪巾光燦爛，水合袍束虎龍紋。金磚到處無遮攩，乾坤圈配混天綾。西岐屢戰成功績，方保周朝八百春。東進五關為前部，鎗展旗開迴絕倫。蓮花化身無壞體，八臂哪吒到處聞。
    </voice>
</speak>
