<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說子牙次日令下：「誰為鄭倫報恨走一遭？」傍有楊戩應聲答曰：「弟子願往。」子牙許之。楊戩隨即上馬提刀，至成湯營前，坐名要金大升出來答話。少時，見成湯營內砲聲響處，只見金大升坐獨角獸，來至軍前，大呼曰：「來者通名！」楊戩曰：「吾乃楊戩是也。你就是金大升麼？」大升曰：「然也。」楊戩舞刀直取。金大升手中三尖刀赴面來迎。二將俱是三尖刀，往來衝突，一場大戰，有三十餘合。楊戩先未曾用照妖鑑照他，不防金大升噴出牛黃──此寶猶如火塊飛來。楊戩見來得太急，化一道金光，往正南而走。金大升隨後趕來。大升的獨角獸來的快，楊戩忙取照妖鑑出來照時，卻原來是箇水牛。楊戩回身，正欲變化食他，忽然前面一陣香風縹渺，異味芳馨，氤氳遍地，有五彩祥雲，隱隱中一對黃旛飄蕩，當中有一位道姑，跨青鸞而至；傍有女童三四對，應聲叫曰：「楊戩早來見娘娘聖駕！」楊戩聽說，乃向前抄手施禮曰：「弟子楊戩參見娘娘。」那道姑曰：「楊戩，吾非別神，乃女媧娘娘是也。今見成湯數盡，周室當興，吾特來助你降伏梅山之怪。」令楊戩立於一傍，乃命青雲女童：「將此寶去把那業障牽來。」青雲女童接寶在手，只見金大升足踏陰雲，提刀趕來。青雲女童上前攔住，大呼曰：「那業障！娘娘聖駕在此，休得無禮！今奉娘娘法旨，特來擒你！」金大升大怒，將刀往上一舉，劈面砍來。青雲女童將伏妖索祭起空中，只見黃巾力士將金大升穿起鼻子來，用銅鎚把金大升背脊上打了三匹鎚，一聲雷響，金大升現出原身，乃是一匹水牛。楊戩向前倒身下拜：「弟子楊戩願娘娘聖壽無疆！」女媧曰：「楊戩，你且將牛怪帶回周營發落；我還助你收伏白猿精怪也。」楊戩別了女媧娘娘，把牛牽著回來。<break time="100ms" />　　且說子牙在中軍，聽報到：「楊戩化一道金光往正南上去了。這大將趕去，不知凶吉。」子牙驚疑不定。哪吒曰：「楊戩自有運用，元帥何必驚疑？」子牙曰：「方今東伯侯人馬未至，況有梅山七怪阻住吾師，使吾心下不能安然。」言未畢，只見報馬來報：「啟元帥：楊戩回來。」子牙令至帳前，問其原故。楊戩把女媧娘娘收伏牛怪之事說了一遍：「……今至轅門，請元帥發落。」子牙傳令：「請眾諸侯齊至大營門，看吾號令此怪。」少時，眾諸侯齊至轅門。子牙命牽過牛怪，用縛妖索將此怪縛在地下，令南宮适行刑。南宮适手起一刀，將牛頭斬下。孟津河八十萬人馬齊聲喝采。子牙命將牛頭掛在旗竿上號令，掌鼓回營。卻說袁洪已知梅山眾弟兄俱被子牙所滅，欲前而不能進，欲後而不能退，著實無計，事屬兩難，心下甚是憂疑。不表。<break time="100ms" />　　只見子牙回營陞帳，問楊戩曰：「梅山絕了幾怪？」楊戩屈指一算：「啟元帥：已滅了六怪。」子牙曰：「今日晚傳與眾諸侯：二更時分齊劫成湯大營。」又令楊戩：「你可單劫袁洪，取巧降伏此怪，大事可定。」楊戩答曰：「弟子同哪吒雙去建功，更覺易於為力。」子牙許之，仍將眾將分派已定。不表。卻說袁洪在營中與參軍殷破敗、雷開二將議曰：「今主上命吾等在此守禦，此處周兵雖多，能者甚少，況連日朝歌不曾見有救兵，亦不曾見吾捷報，恐天子憂心，深屬不便。」命中軍具疏往朝歌，請天子速發援兵前來接應。中軍官具表求救。<break time="100ms" />　　且說子牙親乘坐騎，時至二更，一聲砲響，周兵吶一聲喊，齊殺進成湯營裏去。正是：<break time="100ms" />　　　　黑夜衝營無準備，三軍無故受災殃。<break time="100ms" />　　話說南伯侯鄂順領二百諸侯，一齊奮勇當先；北伯侯崇應鸞衝殺進左營；李靖、韋護、雷震子衝殺進右營；楊戩、哪吒殺入大營，進中軍來戰袁洪。<break time="100ms" />　　且說袁洪聽得周將劫營，忙上馬，使一根鐵棍，方出中軍，恰逢楊戩，也不答話，二馬相交，只殺得愁雲蕩蕩，慘霧紛紛。怎見得，有詩為證，詩曰：<break time="100ms" />　　　　夜劫湯營神鬼驚，喊聲齊發鼓鑼鳴。軍兵奮勇誰堪敵，將士施威孰敢攖。<break time="100ms" />　　　　破敗無心貪戀戰，雷開有意奔途程。梅山七怪從今滅，掃蕩妖氛宇宙清。<break time="100ms" />　　話說眾諸侯齊殺入成湯營裏，只殺的屍橫綠野，血滿成渠，哀聲慘切，不堪聽聞。只見楊戩大戰袁洪，袁洪現出原身，起在半空，將楊戩劈頭一棍，打得火星迸出。楊戩有七十二變，隨化一道金光，起在空中，也照袁洪頂上一刀劈將下來。這袁洪也有八九工夫，隨刀化一道白氣，護住其身。楊戩大喝曰：「梅山猿頭，焉敢弄術！拿住你定要剝皮抽筋！」袁洪大怒曰：「你有多大本領，敢將吾兄弟盡行殺害，我與你勢不兩立！必擒你碎屍萬段，以報其恨！」他二人各使神通，變化無窮，相生相剋，各窮其技，凡人世物件、禽獸，無不變化，盡使其巧，俱不見上下。袁洪暗思：「此時其兵已攻破大營，料不能支，且將他誆上梅山，入吾巢穴，使他不能舒展，那時再擒他不難。」遂棄了大營，往梅山逃去。不表。<break time="100ms" />　　且說眾諸侯追殺成湯殘敗人馬，殺到天明，子牙鳴金收兵，眾諸侯各自回營。正是：<break time="100ms" />　　　　諸侯鞭敲金鐙響，子牙全勝進轅門。<break time="100ms" />　　話說楊戩見袁洪縱祥光前去，乃棄了馬，亦縱步借土遁緊緊追趕。只見袁洪隨變一塊怪石立在路傍。楊戩正趕，忽然不見了袁洪，即運神光，定睛觀看，已知袁洪化為怪石；隨即變化一石匠，手執鎚鑽，上前鎚他。袁洪知他識破，便化陣清風往前去了。如此兩家各使神通，看看趕上梅山，忽的又不見了袁洪。楊戩上得梅山，果然好景。怎見得，有詩為證，詩曰：
    </voice>
</speak>
