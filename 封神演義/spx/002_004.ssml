<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　蘇護傳令鳴金收兵，同城到帥府，昇殿坐下，賞勞有功諸將：「今日雖大破一陣，彼必整兵復讎，不然定請兵益將，冀州必危，如之奈何？」言未畢，副將趙丙上前言曰：「君侯今日雖勝，而征戰似無已時。前者題反詩，今日殺軍斬將，拒敵王命，此皆不赦之罪。況天下諸侯，非止侯虎一人，倘朝廷盛怒之下，又點幾路兵來，冀州不過彈丸之地，誠所謂『以石投水，』立見傾危。若依末將愚見，『一不做，二不休』，侯虎新敗，不過十里遠近；乘其不備，人啣枚，馬摘轡，暗劫營寨，殺彼片甲不存，方知我等利害。然後再尋那一路賢良諸侯，依附於彼，庶可進退，亦可以保全宗社。不知君侯尊意何如？」護聞此言大悅，曰：「公言甚善，正合吾意。」即傳令：命子全忠領三千人馬出西門十里，五岡鎮埋伏。全忠領命而去。陳季貞統左營，趙丙統右營，護自統中營。時值黃昏之際，捲旛息鼓，人皆啣枚，馬皆摘轡，聽炮為號，諸將聽令。不表。<break time="100ms" />　　且言崇侯虎恃才妄作，提兵遠伐，孰知今日損軍折將，心甚羞慚。只得將敗殘軍兵收聚，紮下行營，納悶中軍，鬱鬱不樂，對眾將曰：「吾自行軍，征伐多年，未嘗有敗；今日折了梅武，損了三軍，如之奈何？」旁有大將黃元濟諫曰：「君侯豈不知『勝敗乃兵家常事』，想西伯侯大兵不久即至，破冀州如反掌耳。君侯且省愁煩，宜當保重。」侯虎軍中置酒，眾將歡飲。不題。有詩為證，詩曰：<break time="100ms" />　　　　侯虎提兵事遠征，冀州城外駐行旌；三千鐵騎摧殘後，始信當年浪得名。」<break time="100ms" />　　且言蘇護把人馬暗暗調出城來，只待劫營。時至初更，已行十里。探馬報與蘇護，護即傳令，將號砲點起。一聲響亮，如天崩地塌，三千鐵騎，一齊發喊，衝殺進營。如何抵當，好生利害，怎見得：<break time="100ms" />　　　　黃昏兵到，黑夜軍臨。黃昏兵到，衝開隊伍怎支持？黑夜軍臨，撞倒寨門焉可立？人聞戰鼓之聲，惟知愴惶奔走；馬聽轟天之炮，難分南北東西。刀鎗亂刺，那明上下交鋒；將士相迎，豈知自家別個。濃睡軍東衝西走；未醒將怎著頭盔。先行官不及鞍馬，中軍帥赤足無鞋。圍子手東三西四；拐子馬南北奔逃。劫營將驍如猛虎；衝寨軍一似蛟龍。著刀的連肩拽背；著鎗的兩臂流紅；逢劍的砍開甲冑；遇斧的劈破天靈。人撞人，自相踐踏；馬撞馬，遍地屍橫。著傷軍哀哀叫苦；中箭將咽咽悲聲。棄金鼓旛幢滿地；燒糧草四野通紅。只知道奉命征討，誰承望片甲無存。愁雲直上九重天，一派敗兵隨地擁。只見三路雄兵，人人敢勇，個個爭先，一片喊殺之聲，衝開七層圍子，撞倒八面虎狼。<break time="100ms" />　　單言蘇護，一騎馬，一條鎗，直殺入陣來，捉拿崇侯虎。左右營門，喊聲振地。崇侯虎正在夢中聞見殺聲，披袍而起，上馬提刀，衝出帳來。只見燈光影裏，看蘇護金盔金甲，大紅袍，玉束帶，青驄馬，火龍鎗，大叫曰：「侯虎休走！速下馬受縛！」撚手中鎗劈心刺來。崇侯虎落慌，將手中刀對面來迎，兩馬交鋒。正戰時，只見這崇侯虎長子應彪帶領金葵、黃元濟殺將來助戰。崇營左糧道門趙丙殺來，右糧道門陳季貞殺來。兩家混戰，夤夜交兵。怎見得：<break time="100ms" />　　　　征雲籠地戶，殺氣鎖天關。天昏地暗排兵，月下星前布陣。四下裏齊舉火把，八方處亂掌燈毬。那營裏數員戰將廝殺；這營中千匹戰馬如龍。燈影戰馬，火映征夫。燈影戰馬，千條烈焰照貔貅；火映征夫，萬道紅霞籠懈豸。開弓射箭，星前月下吐寒光；轉背掄刀，燈裏火中生燦爛。鳴金小校，懨懨二目竟難睜；擂鼓兒郎，漸漸雙手不能舉。刀來鎗架，馬蹄下人頭亂滾；劍去戟迎，頭盔上血水淋漓。鎚鞭並舉，燈前小校盡傾生；斧鐧傷人，目下兒郎都喪命。喊天振地自相殘，哭泣蒼天連叫苦。只殺得滿營炮響沖霄漢，星月無光斗府迷。<break time="100ms" />　　話說兩家大戰，蘇護有心劫營，崇侯虎不曾防備，冀州人馬以一當十。金葵正戰，早被趙丙一刀砍於馬下。侯虎見勢不能支，且戰且走。有長子應彪保父，殺一條路逃走，好似喪家之犬，漏網之魚。冀州人馬，凶如猛虎，惡似豺狼，只殺的屍橫遍野，血滿溝渠。急忙奔走，夜半更深，不認路途而行，只要保全性命。蘇護趕殺侯虎敗殘人馬約二十餘里，傳令鳴金收軍。蘇護得全勝回冀州。<break time="100ms" />　　單言崇侯虎父子，領敗兵迤辶里望前正走，只見黃元濟、孫子羽催後軍趕來，打馬而行。侯虎在馬上叫眾將言曰：「吾自提兵以來，未嘗大敗；今被逆賊暗劫吾營，黑夜交兵，未曾準備，以致損折軍將。此恨如何不報！吾想西伯侯姬昌自在安然，違避旨意，按兵不動，坐觀成敗，真是可恨！」長子應彪答曰：「軍兵新敗，銳氣已失，不如按兵不動，遣一軍催西伯侯起兵前來接應，再作區處。」侯虎曰：「我兒所見甚明。到天明收住人馬，再作別議。」言末畢，一聲炮響，喊殺連天，只聽得叫：「崇侯虎快快下馬受死！」侯虎父子、眾將，急向前看時，見一員小將，束髮金冠，金抹額，雙搖兩根雉尾，大紅袍，金鎖甲，銀合馬，畫杆戟，面如滿月，唇若涂硃，厲聲大罵：「崇侯虎，吾奉父親之命，在此候爾多時。可速倒戈受死！還不下馬，更待何時！」侯虎大罵曰：「好賊子！你父子謀反，忤逆朝廷，殺了朝廷命官，傷了天子軍馬，罪業如山。寸磔汝屍，倘不足以贖其辜。偶爾夤夜中賊奸計，輒敢在此耀武揚威，大言不慚。不日天兵一到，汝父子死無葬身之地。誰與我拿此反賊？」黃元濟縱馬舞刀，直取蘇全忠。全忠用手中戟，對面相還，兩馬相交，一場大戰：
    </voice>
</speak>
