<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十七回<break time="100ms" />　　冀州侯蘇護伐西岐
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　蘇侯有意欲歸周，紂主江山似浪浮。紅日已隨山後卸，落花空逐水東流。人情久欲投明聖，世局翻為急浪舟。貴戚親臣皆已散，獨夫猶自臥紅樓。<break time="100ms" />　　話說天使離了朝歌，前往冀州，一路無詞，翌日來至冀州館驛安下。次日，報至蘇侯府內。蘇侯即至館驛接旨。焚香拜畢，展詔開讀，詔曰：<break time="100ms" />　　　　「朕聞征討之命，皆出於天子；閫外之寄，實出於元戎。建立功勳，威鎮海內，皆臣子分內事也。茲西岐姬發肆行不道，抗拒王師，情殊可恨。特敕爾冀州侯蘇護，總督六師，前往征伐；必擒獲渠魁，殄滅禍亂。俟旋師奏捷，朕不惜茅土以待有功。爾其勗哉！特詔。」<break time="100ms" />　　話說蘇侯開讀旨意畢，心中大喜；管待天使，齎送程費，打發天使起程。蘇侯暗謝天地曰：「今日吾方得洗一身之冤，以謝天下。」忙令後廳治酒，與子全忠、夫人楊氏共飲，曰：「我不幸生女妲己，進上朝歌。誰想這賤人盡違父母之訓，無端作孽，迷惑紂王，無所不為；使天下諸侯銜恨於我。今武王仁德播於天下，三分有二盡歸於西周。不意昏君反命吾征伐。吾得遂生平之願。我明日意欲將滿門良眷帶在行營，至西岐歸降周王，共享太平；然後會合諸侯，共伐無道，使我蘇護不得遺笑於諸侯，受議於後世，亦不失丈夫之所為耳。」夫人大喜：「將軍之言甚善；正是我母子之心。」且說次日殿上鼓響，眾將軍參見。蘇護曰：「天子敕下，命吾西征。眾將整備起行。」眾將得令，整點十萬人馬，即日祭寶纛旗，收拾起兵；同先行官趙丙、孫子羽、陳光、五軍救應使鄭倫，即日離了冀州，軍威甚是雄偉。怎見得，有讚為證，讚曰：<break time="100ms" />　　　　殺氣征雲起，金鑼鼓又鳴。旛幢遮瑞日，劍戟鬼神驚。平空生霧彩，遍地長愁雲。閃翻銀葉甲，撥轉皂雕弓。人似離山虎，馬如出水龍。頭盔生燦爛，鎧甲砌龍鱗。離了冀州界，西土去安營。<break time="100ms" />　　蘇侯行兵，非止一日。有探馬報入中軍：「前是西岐城下。」蘇侯傳令：「安營結寨。」陞帳坐下。眾將參謁，立起帥旗。<break time="100ms" />　　且說子牙在相府，收四萬諸侯本，請武王伐紂。忽報馬入府：「啟老爺：冀州侯蘇護來伐西岐。」子牙問黃飛虎曰：「久聞此人善能用兵，黃將軍必知其人，請言其概。」黃飛虎曰：「蘇護秉性剛直，不似諂媚無骨之夫；名為國戚，與紂王有隙；一向要歸周，時常有書至末將處。此人若來，必定歸周，再無疑惑。」子牙聞言大悅。且說蘇侯三日未來請戰。黃飛虎上殿見子牙，曰：「蘇侯按兵不動，待末將探他一陣，便知端的。」子牙許之。飛虎領令，上了五色神牛，出得城來，一聲砲響，立於轅門，大呼曰：「請蘇侯答話！」探馬報入中軍。蘇侯令先行官見陣。趙丙領令，上馬提方天戟，逕出轅門；認得是武成王黃飛虎。趙丙曰：「黃飛虎，你身為國戚，不思報本，無故造反，致起禍端，使生民塗炭，屢年征討不息。今奉旨特來擒你；尚不下馬受縳，猶自支吾！」搖戟刺來。黃飛虎將鎗架住，對趙丙曰：「你好好回去，請你主將出來答話，吾自有道理。你何必自逞其強也！」趙丙大怒：「既奉命來擒你報功，豈得猶以語言支吾！」又一戟刺將來。黃飛虎大怒：「好大膽匹夫！焉敢連刺吾兩戟！」催開神牛，手中鎗赴面交還。牛馬相交，鎗戟并舉。怎見得：<break time="100ms" />　　　　二將陣前勢無比，撥開牛馬定生死。這一箇鋼鎗搖動鬼神愁；那一箇畫戟展開分彼此。一來一往勢無休，你生我死誰能已。從來惡戰不尋常，攪海翻江無底止。<break time="100ms" />　　話說黃飛虎大戰趙丙，二十回合，被飛虎生擒活捉，拿解相府，來見子牙。報入府中。子牙令飛虎進見：「將軍出陣，勝負若何？」飛虎曰：「生擒趙丙，聽令定奪。」子牙命：「推來。」士卒將趙丙擁至殿前，趙丙立而不跪。子牙曰：「既已被擒，尚何得抗禮？」趙丙曰：「奉命征討，指望成功；不幸被擒，唯死而已，何必多言！」子牙傳令：「暫且囚於禁中。」<break time="100ms" />　　且說蘇侯聞報，趙丙被擒，低首不語。只見鄭倫在傍曰：「君侯在上：黃飛虎自恃強暴，待明日拿來，解往朝歌，免致生靈塗炭。」次日，鄭倫上了火眼金睛獸，提了降魔杵，往城下請戰。左右報入相府。子牙令：「黃將軍出陣走一遭。」飛虎領令出城，見一員戰將，面如紫棗，十分梟惡；騎著火眼金睛獸。怎見得，有詩為證。詩曰：<break time="100ms" />　　　　道術精奇別樣粧，降魔寶杵世無雙。忠肝義膽堪稱誦，無奈昏君酒色荒。<break time="100ms" />　　話說飛虎大呼曰：「來者何人？」鄭倫曰：「吾乃蘇侯麾下鄭倫是也。黃飛虎，你這叛賊！為你屢年征伐，百姓遭殃。今天兵到日，尚不免戈伏誅，意欲何為？」飛虎曰：「鄭倫，你且回去；請你主將出來，吾自有說話。你若是不知機變，如趙丙自投陷身之禍！」鄭倫大怒，掄杵就打。黃飛虎手中鎗急架相還。二獸相交，鎗杵併舉，兩家大戰三十回合，鄭倫把杵一擺，他有三千烏鴉兵走動，行如長蛇之勢。鄭倫竅中兩道白光往鼻子裏出來。「𠴨」的一聲響，黃將軍正是：<break time="100ms" />　　　　見白光三魂即散，聽聲響撞下鞍鞽。
    </voice>
</speak>
