<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十九回<break time="100ms" />　　斬侯虎文王托孤
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　崇虎無謀枉自尤，欺君盜國豈常留。轅門斬首空嗟日，挈子懸頭莫怨愁。<break time="100ms" />　　　　周室龍興應在武，紂家虎敗卻從彪。孰知不負文王托，八百年來戊午收。<break time="100ms" />　　話說南宮适離了周營，逕望曹州。一路上曉行夜住，也非一日。來到曹州館驛安歇。次日至黑虎府裏下書。黑虎正坐，家將稟：「千歲，有西岐差南宮适來下書。」黑虎聽得是西岐差官，即降階迎接，笑容滿面，讓至殿內，行禮，分賓主坐下。崇黑虎欠身言曰：「將軍今到敝驛，有何見諭？」南宮适曰：「吾主公文王，丞相姜子牙，拜上大王，特遣末將有書上達。」南宮适取書遞與黑虎，黑虎拆書觀看：<break time="100ms" />　　　　「岐周丞相姜尚頓首百叩，致書於大君侯崇將軍旄下：蓋聞：人臣事君，務引其君於當道，必諫行言聽，膏澤下於民，使百姓樂業，天下安阜；未有身為大臣逢君之惡，蠱惑天子，殘虐萬民，假天子之命令，敲骨剝髓，盡民之力肥潤私家，陷君不義，忍心喪節，如令兄者。真可謂積惡如山，窮兇若虎。人神共怒，天下恨不食其肉而寢其皮，為諸侯之所共棄。今尚主公得專征伐，奉詔以討不道。但思君侯素稱仁賢，豈得概以一族而加之以不義哉。尚不忍坐視，特遣裨將呈書上達。君侯能擒叛逆，解送周營，以謝天下，庶幾洗一身之清白，見賢愚之有分。不然，天下之口嘵嘵，恐崑崙火焰，玉石無分，尚深為君侯惜矣！君侯倘不以愚言為非，乞速賜一語，則尚幸甚，萬民幸甚！臨楮不勝跂望之至！尚再拜。」<break time="100ms" />　　崇黑虎看了書，復連看三五遍，自思點頭：「我觀子牙之言，甚是有理。我寧可得罪於祖宗，怎肯得罪於天下，為萬世人民切齒。縱有孝子、慈孫，不能蓋其愆尤。寧至冥下請罪於父母，尚可留崇氏一脈，不致絕滅宗枝也。」南宮适見黑虎自言自語，暗暗點頭，又不敢問。只見黑虎曰：「南將軍，我末將謹領丞相教誨，不必修回書，將軍先回，多多拜上大王、丞相，總無他說，只是把家兄解送轅門請罪便了。」遂設席管待南宮适，盡飲而散。次日，南宮适作辭去了。<break time="100ms" />　　話說崇黑虎吩咐副將高定、沈岡，點三千飛虎兵，即日往崇城來。又命子崇應鸞守曹州。黑虎行兵在路無詞。一日行至崇城，有探馬報與崇應彪。應彪領眾將出城，迎接黑虎。應彪馬上欠背打躬，口稱「王叔」曰：「姪男甲冑在身，不能全禮。」黑虎曰：「賢姪，吾聞姬昌伐崇，特來相助。」崇應彪感謝不盡，遂並馬進城，入府上殿。行禮畢，崇黑虎問其來伐原故，應彪答曰：「不知何故，攻打崇城。前日與西伯會兵，小姪失軍損將。今得王叔相輔，乃崇門之幸也。」遂設宴款待一宿。次日，黑虎點三千飛虎兵出城，至周營索戰。南宮适已回過子牙；子牙正坐，忽報崇黑虎請戰。子牙令南宮适出陣。南宮适結束來至陣前，見黑虎怎生粧束：<break time="100ms" />　　　　九雲冠，真威武；黃金甲，霞光吐。大紅袍上現團龍，勒甲絨繩攢九股。豹花囊內插狼牙，龍角弓灣四尺五。坐下火眼金睛獸，鞍上橫拖兩柄斧。曹州威鎮列諸侯，封神南岳崇黑虎。<break time="100ms" />　　黑虎面如鍋底，海下一部落腮紅髯，兩道黃眉，金睛雙暴，來至軍前，厲聲大叫曰：「無故恃強犯界，任爾猖狂，非王者之師。」南宮适曰：「崇黑虎，不道汝兄惡貫天下，陷害忠良，殘虐善類，古云：『亂臣賊子，人人得而誅之。』」道罷，舉刀直取。黑虎手中斧急架相還。獸馬相交，斧刀併起，戰有二十回合。馬上黑虎暗對南宮适曰：「末將只見這一陣，只等把吾兄解到行營，再來相見。將軍坐下陣去罷。」南宮适曰：「領君侯命。」隨掩一刀，撥馬就走，大叫：「崇黑虎，吾不及你了。休來趕我！」黑虎亦不趕，掌鼓回營。話說崇應彪在城上敵樓觀戰，見南宮适敗走，黑虎不趕，忙下城迎著黑虎曰：「叔父今日會兵，為何不放神鷹拿南宮适？」黑虎曰：「賢姪，你年幼不知事體。你不聞姜子牙乃崑崙山上之客，我用此術，他必能識破，不為可惜；且勝了他再來區處。」二人同至府前下馬，上殿坐下，共議退兵之策。黑虎道：「你修一表，差官往朝歌見天子，我修書請你父親來，設計破敵，庶幾文王可擒，大事可定。」應彪從命修本，差官併書一齊起行。且說使命官一路無詞，過了黃河，至孟津，往朝歌來。那一日，進城先來見崇侯虎。兩邊啟：「千歲：家將孫榮到了。」崇侯虎命：「令來。」孫榮叩頭。侯虎曰：「你來有甚話說？」榮將黑虎書呈上。侯虎拆書：<break time="100ms" />　　　　「弟黑虎百拜王兄麾下：蓋聞：天下諸侯，彼此皆兄弟之國。孰意西伯姬昌不道，聽姜尚之謀，無端架捏，言王兄惡大過深，起猖獗之師，入無名之謗，伐崇城甚急。應彪出敵，又損兵折將。弟聞此事，星夜進兵，連敵二陣，未見勝負。因差官上達王兄，啟奏紂王，發兵勦叛除奸，清肅西土。如今事在燃眉，不可羈滯。弟候兵臨，共破西黨，崇門幸甚。弟黑虎再拜上陳。」<break time="100ms" />　　侯虎看罷，拍案大罵姬昌曰：「老賊！你逃官欺主，罪當誅戮。聖上幾番欲要伐你，我在其中，尚有許多委曲。今不思你知感，反致欺侮。若不殺老賊，勢不回兵！」遂穿朝服進內殿，朝見紂王。王宣侯虎至，行禮畢。紂王曰：「卿有何奏章？」侯虎奏曰：「逆惡姬昌，不守本土，偶生異端，領兵伐臣，談揚過惡，望陛下為臣作主。」紂王曰：「昌素有大罪，逃官負孤，焉敢凌虐大臣，殊為可恨！卿先回故地，朕再議點將提兵，協同勦捕逆惡。」侯虎領旨先回。且說崇侯虎領人馬三千，離了朝歌，一路而來。有詩為證，詩曰：
    </voice>
</speak>
