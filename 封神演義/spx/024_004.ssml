<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　文王帶領眾文武出郭，逕往磻溪而來。行至三十五里，早至林下。文王傳旨：「士卒暫在林外劄住，不必聲揚，恐驚動賢士。」文王下馬，同散宜生步行，入得林來，只見子牙背坐溪邊。文王悄悄的行至跟前，立於子牙之後，子牙明知駕臨。故作歌曰：<break time="100ms" />　　　　「西風起兮白雲飛，歲已暮兮將焉為？五鳳鳴兮真主現，垂竿釣兮知我稀。」<break time="100ms" />　　子牙作歌畢。文王曰：「賢士快樂否？」子牙回頭，看見文王，忙棄竿一傍，俯伏叩地曰：「子民不知駕臨，有失迎候，望賢王恕尚之罪。」文王忙扶住，拜言曰：「久慕先生，前顧不虔；昌知不恭，今特齋戒，專誠拜謁。得睹先生尊顏，實昌之幸也。」命宜生：「扶賢士起。」子牙躬身而立。文王笑容攜子牙至茅舍之中。子牙再拜，文王同拜。王曰：「久仰高明，未得相見。今幸接丰標，祇聆教誨，昌實三生之幸矣。」子牙拜而言曰：「尚乃老朽非才，不堪顧問。文不足安邦，武不足定國，荷蒙賢王枉顧，實辱鑾輿，有辜聖意。」宜生在傍曰：「先生不必過謙，吾君臣沐浴虔誠，特申微忱，專心聘請。今天下紛紛，定而又亂，當今天子，遠賢近佞，荒淫酒色，殘虐生民，諸侯變亂，民不聊生。吾主晝夜思維，不安枕席。久慕先生大德，側隱溪岩，特具小聘，先生不棄，共佐明時，吾主幸甚，生民幸甚。甚日先生何苦隱胸中之奇謀，忍生民之塗炭；何不一展緒餘，哀此煢獨，出水火而置之昇平。此先生覆載之德，不世之仁也。」宜生將聘禮擺開。子牙看了，速命童兒收訖。宜生將鑾輿推過，請子牙登輿。子牙跪而告曰：「老臣荷蒙洪恩，以禮相聘。尚已感激非淺，怎敢乘坐鑾輿，越名僭分。這個斷然不敢！」文王曰：「孤預先相設，特迓先生，必然乘坐，不負素心。」子牙再三不敢，推阻數次，決不敢坐，宜生見子牙堅意不從，乃對文王曰：「賢人既不乘輿，望主公從賢者之請。可將大王逍遙馬請乘。主公乘輿。」王曰：「若是如此，有失孤數日之虔敬也。」彼此又推讓數番，文正乃乘輿，子牙乘馬。懽聲載道，士馬軒昂。時值喜吉之辰，子牙來時，年已八十。有詩歎曰：<break time="100ms" />　　　　渭水溪頭一釣竿，髟丐霜皎皎兩雲皤。胸橫星斗沖霄漢，氣吐虹霓掃日寒。養老來歸西伯下，避危拚棄舊王冠。自從夢入飛熊後，八百餘年享奠安。<break time="100ms" />　　話說文王聘子牙，進了西岐，萬民爭看，無不忻悅。子牙至朝門下馬。文王陞殿，子牙朝賀畢，文王封子牙為右靈台丞相，子牙謝恩，偏殿設宴，百官相賀對飲。其時君臣有輔，龍虎有依。子牙治國有方，安民有法，件件有條，行行有款。西岐起造相府。此時有報傳進五關。汜水關守將韓榮具疏往朝歌，言姜尚相周。不知子牙後事如何，且聽下回分解。
    </voice>
</speak>
