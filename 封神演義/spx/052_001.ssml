<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十二回<break time="100ms" />　　絕龍嶺聞仲歸天
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　幾回奏捷建奇功，紂主荒淫幸女紅。入國已無封諫表，到山應有淚江楓。<break time="100ms" />　　　　豈知魂夢烽煙絕，且聽哀猿夜月空。縱有丹心成往事，年年杜宇泣東風。<break time="100ms" />　　話說聞太師見赤精子拿出陰陽鏡，把麒麟一磕，跳出圈子外，往燕山下退去。赤精子也不來趕。太師氣得面黃氣喘，默默無言。辛環曰：「太師，兩條路既不容行，不若還往黃花山，進青龍關去罷。」太師沉吟良久，曰：「吾非不能遁回朝歌見天子，再整大兵，以圖恢復。只人馬累贅，豈可捨此身行。」只得把人馬調回，往青龍關大路而行。未及半日，見前邊一支人馬駐劄咽喉之處。聞太師傳令：「安營，不意前有伏兵。」營不曾安定，只聽得一聲砲響，兩杆紅旗展動，哪吒腳踏風火輪，撚火尖鎗，大呼曰：「聞太師休想回去！此處乃是你歸天之地！」太師大怒，急得三隻眼中射出金光，罵曰：「姜尚欺吾太甚！此處埋伏著不堪小輩，欺藐天朝大臣！」提鞭，縱麒麟飛來直取。哪吒火尖鎗急架相還。鞭鎗併舉，一場大戰。只見：<break time="100ms" />　　　　陰霾迷四野，冷氣逼三陽。這壁廂旌旗耀彩，反令日月無光；那壁廂戈戟騰輝，致使兒郎喪膽。金鞭叱咤閃威風；神鎗出沒施妙用。聞太師忠心；三太<break time="100ms" />　　　　子赤膽。只殺得空中無鳥過，山內虎狼奔，飛沙走石乾坤黑，播土揚塵宇宙昏。<break time="100ms" />　　話說聞太師與鄧忠、辛環、吉立、余慶把哪吒裹在垓心。哪吒那裏懼他，使開一條鎗，怎見得利害，有讚為證，讚曰：<break time="100ms" />　　　　鎗是邠州鐵，鍊成一段鋼,落在能工手，造成丈八長。刺虎穿胸連樹倒，降魔鋒利似秋霜，大將逢之翻下馬，衝營屣陳士俱亡。展放光芒天地暗，吐吞寒霧日無光。<break time="100ms" />　　哪吒抖擻神威，酣戰五將，大叫一聲，把吉立刺於馬下；忙把風火輪登出陣來，取乾坤圈祭在空中，正中鄧忠肩甲，翻下鞍鞽，被哪吒復一鎗，結果了性命，──二道靈魂俱往封神臺去了。聞太師見又折了鄧忠、吉立二將，十分懊惱，不覺失措，無心戀戰，奪路而走。哪吒大殺一陣，截斷後面一半人馬：「願降者免死！」眾兵齊告曰：「願歸明主。」哪吒得獲全勝，回西岐報功。不表。且說聞太師兵敗前行，至晚點劄殘兵，不足一萬餘人。太師陞帳坐下，愧赧無地。自思曰：「吾自征伐，未嘗挫銳。今日西征，致有片甲無存之辱。」辛環在側曰：「太師且請寬慰，『勝負乃兵家之常』，何必掛心。俟回朝再整大隊人馬，以復此仇未遲。太師還當自己保重。」次日，起人馬望黃花山進發。行至巳牌時候，猛見前面紅旗招展，號砲喧天，見一將金甲紅袍，坐玉麒麟上，使兩柄銀鎚，刺斜而來，大呼曰：「奉姜丞相令，等候多時！今兵敗將亡，眼見獨力難支，天命已定。此處不降，更待何時！」聞太師見黃天化阻住去路，大怒，罵曰：「好反叛逆賊，敢出此言欺吾！」催開墨麒麟，單騎力戰。黃天化鞭鎚相架，戰在山前。但見：<break time="100ms" />　　　　兩陣鳴鑼擊鼓，三軍吶喊搖旗。紅旛招展振天雷，畫戟輕翻豹尾。這一個捨命衝鋒扶社稷；那一個拚生慣戰定華夷。不是你生我死不相離，只殺得日月無光天地迷。<break time="100ms" />　　話說二人交鋒，約有二三十合，有辛環氣沖牛斗，余慶怒髮沖冠，二將來助太師。黃天化見二將來助戰，把玉麒麟跳出陣外就走。余慶不知好歹，隨後追來。黃天化掛下雙鎚，取火龍標回首一標，打下落馬而死。──一魂進封神臺去了。辛環見余慶落馬，大叫一聲：「吾來了！」肉翅飛來，鎚鑽往頂上打來。辛環是上三路，黃天化鎚是短兵器，招架上三路不好攩抵，把玉麒麟跳出圈子就走。──這玉麒麟乃是道德真君坐騎，足有風雲，速如飛電。──辛環不見機，趕來。被黃天化將攢心釘發出，正中肉翅。辛環在空中弔將下來。聞太師見辛環失利，忙催動殘兵，望東南敗走。黃天化連勝二陣，也不追趕，領兵回西岐報功去了。且言聞太師見後無襲兵，領人馬徐徐而行；又見折了余慶，辛環帶傷，太師十分不樂，一路上思前想後。人馬行至晚間，有一座高山在前，但見山景淒涼，太師坐下，不覺兜底上心，自己吟詩嗟歎。詩曰：<break time="100ms" />　　　　「回首青山兩淚垂，三軍悽慘更堪悲。當時只道旋師返，今日方知敗<break time="100ms" />　　　　卒疲。可恨天時難預料，堪嗟人事竟何之！眼前顛倒渾如夢，為國丹心總不移。」<break time="100ms" />　　話說聞太師作罷詩，神思不寧。三軍造飯，辛環整理，次日回兵。將至二更，只聽得山頂上響聲大振，砲發如雷。聞太師出帳觀看，見山上是姜子牙同武王在馬上飲酒，左右諸將用手指曰：「山下聞太師敗兵在此。」太師聽說，性如烈火，上了墨麒麟，提鞭殺上山來。只見一聲雷響，一人也不見了。聞太師乃是神目，左右觀看，又不見影跡。太師咬牙深恨，立騎尋思。忽然山下一聲砲響，人馬勢如雲集，圍困山下，只叫「休走了聞太師！」太師大怒，催騎殺下山來；及自至山下，一軍一卒俱無。太師喘息不定，方欲算卜，又見山頂上大砲響，子牙與武王拍手大笑而言曰：「聞太師今日之敗，把數年英雄盡喪於此，有何面目再返朝歌！」聞太師厲聲大罵：「姬發匹夫，焉敢如此！」縱騎復殺上山來。將至半山凹裏，猛然飛起雷震子。好凶惡！怎見得，有詩為證，詩曰：<break time="100ms" />　　　　兩翅飛騰起怪風，髮紅臉靛勢如熊。終南秘授神仙術，輔佐姬周立大功。
    </voice>
</speak>
