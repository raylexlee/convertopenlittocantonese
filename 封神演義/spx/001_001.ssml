<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第一回<break time="100ms" />　　紂王女媧宮進香
    </voice>
    <voice name="zh-HK-WanLungNeural">
        <break time="100ms" />
			　　古風一首：<break time="100ms" />　　混沌初分盤古先，太極兩儀四象懸。<break time="100ms" />　　子天丑地人寅出，避除獸患有巢賢。<break time="100ms" />　　燧人取火免鮮食，伏羲畫卦陰陽前。<break time="100ms" />　　神農治世嚐百草，軒轅禮樂婚姻聯。<break time="100ms" />　　少昊五帝民物阜，禹王治水洪波蠲。<break time="100ms" />　　承平享國至四百，桀王無道乾坤顛，<break time="100ms" />　　日縱妹喜荒酒色，成湯造亳洗腥羶，<break time="100ms" />　　放桀南巢拯暴虐，雲霓如願後蘇全。<break time="100ms" />　　三十一世傳殷紂，商家脈絡如斷弦：<break time="100ms" />　　紊亂朝綱絕倫紀，殺妻誅子信讒言，<break time="100ms" />　　穢污宮闈寵妲己，蠆盆炮烙忠貞冤，<break time="100ms" />　　鹿臺聚斂萬姓苦，愁聲怨氣應障天，<break time="100ms" />　　直諫剖心盡焚炙，孕婦刳剔朝涉殲，<break time="100ms" />　　崇信姦回棄朝政，屏逐師保性何偏，<break time="100ms" />　　郊社不修宗廟廢，奇技淫巧盡心研，<break time="100ms" />　　昵比罪人乃罔畏，沉酗肆虐如鸇鳶。<break time="100ms" />　　西伯朝商囚羑里，微子抱器走風湮。<break time="100ms" />　　皇天震怒降災毒，若涉大海無淵邊。<break time="100ms" />　　天下荒荒萬民怨，子牙出世人中仙，<break time="100ms" />　　終日垂絲釣人主，飛熊入夢獵岐田，<break time="100ms" />　　共載歸周輔朝政，三分有二日相沿。<break time="100ms" />　　文考末集大勳沒，武王善述日乾乾。<break time="100ms" />　　孟津大會八百國，取彼凶殘伐罪愆。<break time="100ms" />　　甲子昧爽會牧野，前徒倒戈反回旋。<break time="100ms" />　　若崩厥角齊稽首，血流漂杵脂如泉。<break time="100ms" />　　戒衣甫著天下定，更於成湯增光妍。<break time="100ms" />　　牧馬華山示偃武，開我周家八百年。<break time="100ms" />　　太白旗懸獨夫死，戰亡將士幽魂潛。<break time="100ms" />　　天挺人賢號尚父，封神壇上列花箋，<break time="100ms" />　　大小英靈尊位次，商周演義古今傳。<break time="100ms" />　　成湯乃黃帝之後也，姓子氏。初，帝嚳次妃簡狄祈於高禖，有玄鳥之祥，遂生契。契事唐虞為司徙，教民有功，封於商。傳十三世生太乙，是為成湯；聞伊尹耕於有莘之野，而樂堯舜之道，是箇大賢，即時以幣帛，三遣使往聘之，而不敢用，進之於天子。桀王無道，信讒逐賢，而不能用，復歸之於湯。後桀王日事荒淫，殺直臣關龍逢，眾庶莫敢直言；湯使人哭之。桀王怒，囚湯於夏台。後湯得釋而歸國。出郊，見人張網四面而祝之曰：「從天墜者，從地出者，從四方來者，皆罹吾網！」湯解其三面，止置一面，更祝曰：「欲左者左，欲右者右，欲高者高，欲下者下；不用命者乃入吾網！」漢南聞之曰：「湯德至矣！」歸之者四十餘國。桀惡日暴，民不聊生。伊尹乃相湯伐桀，放桀於南巢。諸侯大會，湯退而就諸侯之位。諸侯皆推湯為天子。於是湯始即位，都於亳。元年乙未，湯在位，除桀虐政，順民所喜，遠近歸之。因桀無道，大旱七年，成湯祈禱桑林，天降大雨。又以莊山之金鑄幣，救民之命。作樂「大濩」，濩者護也，言湯寬仁大德，能救護生民也。在位十三年而崩，壽百歲，享國六百四十年，傳至商受而止：<break time="100ms" />　　成湯　　太甲　　沃丁　　太庚　　小甲　　雍己<break time="100ms" />　　太戊　　仲丁　　外壬　　河亶甲　祖乙　　祖辛<break time="100ms" />　　沃甲　　祖丁　　南庚　　陽甲　　盤庚　　小辛<break time="100ms" />　　小乙　　武丁　　祖庚　　祖甲　　廩辛　　庚丁<break time="100ms" />　　武乙　　太丁　　帝乙　　紂王<break time="100ms" />　　紂王乃帝乙之三子也。帝乙生三子：長曰微子啟；次曰微子衍；三曰壽王。因帝乙游於御園，領眾文武玩賞牡丹，因飛雲閣塌了一梁，壽王托梁換柱，力大無比；因首相商容、上大夫梅伯、趙啟等上本立東宮，乃立季子壽王為太子。後帝乙在位三十年而崩，托孤與太師聞仲，隨立壽王為天子，名曰紂王，都朝歌。文有太師聞仲，武有鎮國武成王黃飛虎；文足以安邦，武足以定國。中宮元配皇后姜氏，西宮妃黃氏，馨慶宮妃楊氏；三宮后妃，皆德性貞靜，柔和賢淑。紂王坐享太平，萬民樂業，風調雨順，國泰民安；四夷拱手，八方賓服，八百鎮諸侯盡朝於商──有四路大諸侯率領八百小諸侯，東伯侯姜桓楚，居於東魯，南伯侯鄂崇禹，西伯侯姬昌，北伯侯崇侯虎；每一鎮諸侯領二百鎮小諸侯，共八百鎮諸侯屬商。<break time="100ms" />　　紂王七年，春二月，忽報到朝歌，反了北海七十二路諸侯袁福通等。太師聞仲奉敕征北。不題。<break time="100ms" />　　一日，紂王早朝登殿，設聚文武。但見：<break time="100ms" />　　　　瑞靄紛紜，金鑾殿上坐君王；祥光繚繞，白玉階前列文武。沉檀八百噴金爐，則見那珠簾高捲；蘭麝氤氳籠寶扇，且看他雉尾低回。
    </voice>
</speak>
