<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十三回<break time="100ms" />　　三大師收獅象犼
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　一鉤明月半輪秋，三點如星仔細求。獅象有名緣相立，慈航無著借形修。朝元最忌貪嗔敗，脫骨須知罣礙讎。總為諸仙逢殺劫，披毛帶角盡皆休。<break time="100ms" />　　話說準提道人命水火童子：「將六根清靜竹，來釣金鰲。」童子向空中將竹枝垂下，那竹枝就有無限光華異彩，裹住了烏雲仙；烏雲仙此時難逃現身之厄。準提叫曰：「烏雲仙，你此時不現原形，更待何時！」只見烏雲仙把頭搖了一搖，化作一個金鬚鰲魚，剪尾搖頭，上了釣竿。童子上前，按住了烏雲仙的頭，將身騎上鰲魚背上，逕往西方八德池中受享極樂之福去了。正是：<break time="100ms" />　　　　八德池中閒戲耍，金蓮為伴任逍遙。<break time="100ms" />　　話說準提道人收了金鰲，趕至萬仙陣前。通天教主看見準提，怒沖面上，眼角俱紅，大呼曰：「準提道人，你今日又來會吾此陣，吾決不與你干休！」準提道人曰：「烏雲仙與吾有緣，被吾用六根清淨竹釣去西方八德池邊，自在逍遙，無罣無礙，真強如你在此紅塵擾攘也。」通天教主聽罷大怒，正欲與準提廝殺，只聽得太極陣中一人作歌而出，歌曰：<break time="100ms" />　　　　「大道非凡道，玄中玄更玄。誰能參悟透，咫尺見先天。」<break time="100ms" />　　話說太極陣中虯首仙提劍而出：「誰人敢進吾陣中來，共決雌雄？」準提道人曰：「文殊廣法天尊，借你去會此位有緣之客。」準提道人把文殊廣法天尊頂上一指，泥丸復開，三光迸出，瑞氣盤旋，元始天尊遞一旛與文殊，名曰盤古旛：「可破此太極陣。」文殊廣法天尊接旛作偈而出，偈曰：<break time="100ms" />　　　　「混元一氣此為先，萬劫修持合太玄。莫道此中多變化，汞鉛消盡福無邊。」<break time="100ms" />　　文殊廣法天尊歌罷，虯首仙大呼曰：「今日之功，各顯其教，不必多言！」仗手中劍砍來。文殊廣法天尊手中劍急架相還。未及數合，虯首仙便往陣中而去。文殊廣法天尊縱步趕來。虯首仙進陣，便祭起符印，只見陣中如鐵壁銅牆一般，兵刃加山。文殊廣法天尊將盤古旛展動，鎮住了太極陣，廣法天尊現出一法身來。怎見得，有囋為證：<break time="100ms" />　　　　面如藍靛，赤髮紅髯。渾身上五彩呈祥，遍體內金光擁護。降魔杵滾滾紅焰飛來；金蓮邊騰騰霞光亂舞。正是：太極陣中皈依大法現威光，朵朵祥雲籠八面。<break time="100ms" />　　虯首仙見廣法天尊現出一位化身，甚是奇異，只見香風縹緲，瓔珞纏身，蓮花托足。虯首仙無法可治，正欲迴避；文殊忙將綑妖繩祭起，命黃巾力士：「拿去蘆篷下，聽候發落。」廣法天尊收了法像，徐徐出陣，上篷來見元始，曰：「弟子已破太極陣矣。」元始命南極仙翁：「去蘆篷下，將虯首仙打出原身。」仙翁領命至篷下，見虯首仙縛住一團。南極仙翁對虯首仙口中念念有詞，道聲：「疾！還不速現原形，更待何時！」只見虯首仙把頭搖了兩搖，就地一滾，乃是一個青毛獅子，剪尾搖頭，甚是雄偉。南極仙翁回復元始天尊命令。元始吩咐：「就命廣法天尊坐騎，仍於項下掛一牌，上書虯首仙名諱。」次日，老子與元始親臨陣前，問：「通天教主何在？」左右報與通天教主，逕出陣前。老子命文殊騎了青獅至前面，老子指與通天教主看，曰：「你的門下，長有此等之物，你還要自逞道德清高，真是可笑！」就把個通天教主羞紅滿面，大怒曰：「你再敢破吾兩儀陣麼？」老手尚未及回言，只見兩儀陣內靈牙仙大呼而出曰：「誰敢來破吾兩儀陣麼？」正是：<break time="100ms" />　　　　袖裏乾坤翻上下，兩儀陣內定高低。<break time="100ms" />　　靈牙仙逕出陣來，問：「誰敢來見吾此陣？」元始命普賢真人曰：「你去破此陣走一遭。」遂將太極符印付與普賢真人。真人至陣前曰：「靈牙仙，你苦行成形，為何不守本分，又來多此一番事也。只怕你咫尺間現了原形，當時悔之晚矣。」靈牙仙大怒，仗二劍飛來直取。普賢真人仗手中劍火速忙迎。未及數合，靈牙仙便往兩儀陣中而去；普賢真人趕入陣內。靈牙仙祭動兩儀妙用，逞截教玄功，發動雷聲，來困普賢真人。只見普賢真人泥丸宮現出化身，甚是兇惡。怎見得，有讚為證：<break time="100ms" />　　　　面如紫棗，巨口獠牙。霎時間紅雲籠頂上，一會家瑞彩罩金身。瓔珞垂珠掛遍體，蓮花托足起祥雲。三首六臂持利器，手內降魔杵一根。正是：有福西方成正果，真人今日已完成。<break time="100ms" />　　話說普賢真人現出法身，鎮住靈牙仙，仍用長虹索，命黃巾力士：「將靈牙仙拿去蘆篷下，聽候指揮。」普賢真人破了兩儀陣，逕至蘆篷上，參見老子。老子命南極仙翁：「速現靈牙仙原身。」南極仙翁領令，將三寶玉如意把靈牙仙連擊數下。靈牙仙就地一滾，現出原形，乃是一隻白象。老子吩咐：「將白象頸上也掛一牌，上書靈牙仙名諱，與普賢真人為坐騎。」復至陣前。通天教主見青獅在左，白象在右，不覺大怒，正欲上前，只見四象陣上金光仙大呼曰：「闡教門人不要逞強，吾來也！」乃作歌而出，歌曰：<break time="100ms" />　　　　「妙法廣無邊，身心合汞鉛。今領四象陣，道術豈多言。二指降龍虎，雙眸運太玄。誰人來會我，方是大羅仙。」<break time="100ms" />　　元始見金光仙出得四象陣來，勇猛莫敵，忙吩咐慈航道人曰：「你將如意執定，進四象陣去，直須……如此如此，就變化無窮，何愁此陣不破也；此是你有緣之騎。」慈航道人作歌而出，歌曰：<break time="100ms" />　　　　「普陀崖下有名聲，了劫歸根返玉京。今日已完收四象，夢魂猶自怕臨兵。」
    </voice>
</speak>
