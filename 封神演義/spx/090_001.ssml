<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九十回<break time="100ms" />　　子牙捉神荼鬱壘
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　眼有明兮耳有聰，能於千里決雌雄。神機纔動情先泄，密計方行事已空。<break time="100ms" />　　　　軒廟借靈憑鬼使，棋山毓秀仗桃叢。誰知名載封神榜，難免降魔杵下紅。<break time="100ms" />　　話說高明、高覺同欽差官往孟津來，行至轅門，傳：「旨意下！」旗門官報入中軍，袁洪與眾將接旨，進中軍帳開讀，詔曰：<break time="100ms" />　　　　「嘗聞：將者乃三軍之司令，係社稷之安危。將得其人，國有攸賴；苟非其才，禍遂莫測，則國家又何望焉。茲爾元帥袁洪，才兼文武，學冠天人，屢建奇功，真國家之柱石，當代之人龍也！今特遣大夫陳友解湯羊、御酒、金帛、錦袍，用酬戍外之勞，慰朕當宁之望。爾當克勤克藎，撲滅巨逆，早安邊疆，以靖海宇；朕不惜茅土重爵，以待有功。爾其欽哉！特諭。」<break time="100ms" />　　袁洪謝恩畢，款待天使；又令高明、高覺進見。高明、高覺上帳參謁袁洪，行禮畢，袁洪認得他是棋盤山桃精、柳鬼；高明、高覺也認得袁洪是梅山白猿。彼此大喜，各相溫慰，深喜是一氣同枝。正是：<break time="100ms" />　　　　不是武王洪福天，焉能「七聖」死梅山。<break time="100ms" />　　高明、高覺在營中與眾將相見，各各致意。次日，袁洪修謝恩本，打發天使回朝歌。不表。當日，袁洪命高明、高覺二將往周營搦戰。二人慨然出營，至周營，大呼曰：「著姜尚來見我！」哨馬報入中軍，子牙問左右：「誰去走一遭？」傍有哪吒曰：「弟子願往。」子牙許之。哪吒領令出營，忽見二人步行而來，好凶惡！怎見得：<break time="100ms" />　　　　一箇面如藍靛腮如燈；一箇臉似青松口血盆。一箇獠牙凸暴如鋼劍；一箇海下鬍鬚似赤繩。一箇方天戟上懸豹尾；一箇加鋼板斧似車輪。一箇棋盤山上稱柳鬼；一箇得手人間叫高明。正是：神荼鬱壘誠如此，要阻周兵鬧孟津。<break time="100ms" />　　話說哪吒大呼曰：「來者何人？」高明答曰：「吾乃高明、高覺是也；今奉袁洪將軍將令，特來擒拿反叛姜尚耳。你是何人，敢來見我？」哪吒大喝曰：「好孽畜，敢出大言！」搖手中火尖鎗，直取二將。高明、高覺舉戟、斧劈面迎來。三將交兵，大戰在龍潭虎穴。哪吒早現出三頭八臂，祭起乾坤圈，正中高覺頂門上，打得箇一派金光，散漫於地。哪吒復祭九龍神火罩，把高明罩住，用手一拍，即現九條火龍，須臾燒罷。哪吒回營來見子牙，言圈打高覺，罩住高明一事，子牙大喜。不表。<break time="100ms" />　　且說高明等二人進營，來見袁洪曰：「姜尚所仗無他，俱倚的是三山五岳門人，故此所在，僥幸成功，不曾遇著我等奧妙之人，莫說是姜尚幾箇門人，何怕你有通天徹地手段，豈能脫得吾輩之手也！」眾人俱各歡喜。次日，高明、高覺又往周營搦戰。哨馬報入中軍：「啟元帥：高明、高覺請元帥答話。」子牙問哪吒曰：「你昨日回我滅了二將，今日又來，何也？」哪吒曰：「想必高明二人有潛身小術，請師叔親臨，吾等便知真實。」子牙傳令，六百諸侯齊出，看子牙用兵。高明對弟高覺曰：「哪吒言吾等有潛身小術，俱出來一看吾等真實。」言未了，只聽砲響，見周營大隊排開，似盔山甲海，射目光華。子牙乘四不相，來至軍前，看見二將相貌兇惡，醜陋不堪，大喝曰：「高明、高覺，不順天時，敢勉強而阻逆王師，自討殺身之禍也！」高明大笑曰：「姜子牙！我知你是崑崙之客，你也不曾會我等這樣高人。今日成敗定在此舉也。」說罷，二將使戟、斧衝殺過來。這邊李靖、楊任二騎衝出，也不答話，四處兵器交加。正是四將賭鬥，怎見得，有詩為證，詩曰：<break time="100ms" />　　　　四將交鋒在孟津，人神仙鬼孰虛真。從來劫運皆天定，縱有奇謀盡墮塵。<break time="100ms" />　　話說楊戩在傍，見高明、高覺一派妖氣，不是正人，仔細觀看，以備不虞。只見楊任取出五火扇來，照高明一搧，只聽得「呼」的一聲，化一道黑光而去。李靖也祭起黃金塔來，把高覺罩在裏面，一時也不見了。袁洪同眾將正在轅門看高明兄弟二人大戰周兵，見楊任用五火扇子搧高明，又見李靖用塔罩高覺，忙命吳龍、常昊接戰。二將大叫曰：「周將不必回營，吾來也！」哪吒登風火輪來戰吳龍；楊戩使三尖刀敵住常昊；四將大戰。袁洪心下自思曰：「今日定要成功，不可錯過。」把白馬催開，使一條賓鐵棍來戰子牙。傍有雷震子、韋護二人截住袁洪相殺。怎見得，有讚為證，讚曰：<break time="100ms" />　　　　凜凜寒風起，森森殺氣生。白猿使鐵棒；雷震棍更雄。韋護降魔杵，來往勢猶兇。捨命安天下，拚生定太平。<break time="100ms" />　　話說雷震子展風雷翅，飛在空中，那條棍從頂上打來。韋護祭起降魔杵，此杵豈同小可，如須彌山一般打將下來。袁洪雖是得道白猿，也經不起這一杵，袁洪化白光而去，止將鞍馬打得如泥。楊戩祭哮天犬咬常昊；常昊乃是蛇精，狗也不能傷他。常昊知是仙犬，先借黑氣走了。哪吒祭起神火罩，罩住吳龍；吳龍也化青氣走了。總是一場虛話。
    </voice>
</speak>
