<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說雲霄娘娘回進中營。聞太師見一日擒了三人入陣，太師問雲霄曰：「此陣內拿去的玉虛門人怎生發落？」雲霄曰：「等我會了燃燈之面，自有道理。」聞太師營中設席款待。張天君「紅沙陣」困著三人，又見雲霄這等異陣成功，聞太師爽懷樂意。正是：<break time="100ms" />　　　　屢勝西岐重重喜，只怕蒼天不順情。<break time="100ms" />　　且說聞太師歡飲而散。次日，五位道姑齊至篷前，坐名請燃燈答話。燃燈同眾道人排班而出。雲霄見燃燈坐鹿而出。怎見得，有讚為證，讚曰：<break time="100ms" />　　　　雙抓髻，乾坤二色；皂道服，白鶴飛雲。仙丰併道骨，霞彩現當身。頂上靈光千丈遠，包羅萬象胸襟。九返金丹全不講，修成聖體徹靈明。靈鷲山上客，元覺道燃燈。<break time="100ms" />　　且說燃燈見雲霄，打稽首，曰：「道友請了！」雲霄曰：「燃燈道人，今日你我會戰，決定是非。吾擺此陣，請你來看陣。只因你教下門人將吾道污衊太甚，吾故此纔有念頭。如今月缺難圖。你門下有甚高明之士，誰來會吾此陣？」燃燈笑曰：「道友此言差矣！僉押『封神榜』，你親自在宮中，豈不知循環之理，從來造化，復始週流。趙公明定就如此，本無仙體之緣，該有如此之劫。」瓊霄曰：「姐姐既設此陣，又何必與他講甚麼道德。待吾拿他，看他有何術相抵！」瓊霄娘娘在鴻鵠鳥上仗劍飛來。這壁廂惱了眾門下。內有一道人作歌曰：<break time="100ms" />　　　　「高臥白雲山下，明月清風無價。壺中玄奧，靜裏乾坤大。夕陽看破霞，樹頭數晚鴉。花陰柳下，笑笑逢人話；剩水殘山，行行到處家。憑咱茅屋任生涯，從他金階玉露滑。」<break time="100ms" />　　赤精子歌罷，大呼曰：「少出大言！瓊霄道友，你今日到此，也免不得『封神榜』上有名。」輕移道步，執劍而來。瓊霄聽說，臉上變了兩朵桃花，仗劍直取。步鳥飛騰，未及數合，雲霄把混元金斗望上祭起，一道金光，如電射目，將赤精子拿住，望「黃河陣」內一摔，跌在裏面，如醉如痴，即時把頂上泥丸宮閉塞了。──可憐千年功行，坐中辛苦，只因一千五百年逢此大劫，乃遇此斗，裝入陣中，總是神仙也沒用了。廣成子見瓊霄如此逞凶，大叫：「雲霄休小看吾輩，有辱闡道之仙，自恃碧遊宮左道！」雲霄見廣成子來，忙催青鸞，上前問曰：「廣成子，莫說你是玉虛宮頭一位擊金鐘首仙，若逢吾寶，也難脫厄。」廣成子笑曰：「吾已犯戒，怎說脫厄？定就前因，怎違天命。今臨殺戒，雖悔何及！」仗劍來取。雲霄執劍相迎。碧霄又祭金斗。只見金斗顯耀，目觀不明，也將廣成子拿入「黃河陣」內。──如赤精子一樣相同，不必煩敘。此混元金斗，正應玉虛門下徒眾該削頂上三花；天數如此，自然隨時而至，總把玉虛門人俱拿入「黃河陣」，閉了天門，失了道果。只等子牙封過神，再修正果，返本還元。此是天數。話說雲霄將混元金斗拿文殊廣法天尊，拿普賢真人，拿慈航道人、道德真君，拿清微教主太乙真人，拿靈寶太法師，拿懼留孫，拿黃龍真人：把十二弟子俱拿入陣中；止剩的燃燈與子牙。且說雲霄娘娘又倚金斗之功，無窮妙法，大呼曰：「月缺今已難圓，作惡到底！燃燈道人，今番你也難逃！」又祭混元金斗來擒燃燈，燃燈見事不好，借土遁化清風而去。三位娘娘見燃燈走了，暫歸老營。聞太師見「黃河陣」內拿了玉虛許多門人，十分喜悅，設席賀功。雲霄娘娘雖是飲酒而散，默坐自思：「事已做成，怎把玉虛門下許多門人困於陣中，……此事不好處，使吾今日進退兩難。」<break time="100ms" />　　且說燃燈逃回篷上，只見子牙上篷相見，坐下。子牙曰：「不料眾道兄俱被因於「黃河陣」中，吉凶不知如何？」燃燈曰：「雖是不妨，可惜了一場功夫虛用了。如今我貧道只得往玉虛宮走一遭。子牙，你在此好生看守，料眾道友不得損身。」燃燈彼時離了西岐，駕土遁而行，霎時來至崑崙山麒麟崖；落下遁光，行至宮前，又見白鶴童兒看守九龍沉香輦。燃燈向前問童兒曰：「掌教師尊往那裏去？」白鶴童兒口稱：「老師，老爺駕往西岐，你速回去焚香靜室，迎鸞接駕。」燃燈聽罷，火速忙回至篷前，見子牙獨坐，燃燈曰：「子牙公，快焚香結綵，老爺駕臨！」子牙忙淨潔其身，秉香道傍，迎迓鸞輿。只見靄靄香煙，氤氳遍地。怎見得，有歌為證，歌曰：<break time="100ms" />　　　　混沌從來道德奇，全憑玄理立玄機。太極兩儀併四象，天開於子任為之。<break time="100ms" />　　　　地丑人寅吾掌教：「黃庭」兩卷度群迷。玉京金闕傳徒眾，火種金蓮是我為。<break time="100ms" />　　　　六根清靜除煩惱，玄中妙法少人知。二指降龍能伏虎，目運祥光天地移。<break time="100ms" />　　　　頂上慶雲三萬丈，遍身霞遶彩雲飛。閑騎逍遙四不相，默坐沉檀九龍車。<break time="100ms" />　　　　飛來異獸為扶手，喜托三寶玉如意。白鶴青鸞前引道，後隨丹鳳舞仙衣。<break time="100ms" />　　　　羽扇分開雲霧隱，左右仙童玉笛吹。黃巾力士聽敕命，香煙滾滾眾仙隨。<break time="100ms" />　　　　闡道法揚真教主，元始天尊離玉池。
    </voice>
</speak>
