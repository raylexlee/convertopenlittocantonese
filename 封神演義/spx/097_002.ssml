<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說三軍動手，已將雉雞精、琵琶精斬了首級，楊戩與韋護上帳報功。只有雷震子監斬狐狸精，眾軍士被妲己迷惑，皆目瞪口呆，手軟不能舉刃。雷震子發怒，喝令軍士，只見個個如此，雷震子急得沒奈何，只得來中軍帳報知，請令定奪。子牙見楊戩、韋護報功，令：「拿出轅門號令。」惟有雷震子赤手來見。子牙問曰：「你監斬妲己，如何空身來見我？莫非這狐狸走了？」雷震子曰：「弟子奉令監斬妲己，孰意眾軍士被這妖狐迷惑，皆目瞪口呆，莫能動履。」子牙怒曰：「監斬無能，要你何用！」一聲喝退。雷震子羞慚滿面，站立一傍。子牙命：「將行刑軍士拿下，斬首示眾。」復命楊戩、韋護監斬。二人領命，另換了軍士，再至轅門。只見那妖婦依舊如前，一樣軟款，又把這些軍士弄得東倒西歪，如痴如醉。楊戩與韋護看見這等光景，二人商議曰：「這畢竟是個多年狐狸，極善迷惑人，所以紂王被他纏縛得迷而忘返，又何況這些愚人哉！我與你快去稟明元帥，無令這些無辜軍士死於非命也。」楊戩道罷，二人齊至中軍帳來，對子牙「……如此如彼」說了一遍。眾諸侯俱各驚異。子牙對眾人曰：「此妖乃千年老狐，受日精月華，偷採天地靈氣，故此善能迷惑人，待吾自出營去，斬此惡怪。」子牙道罷先行，眾諸侯隨後。子牙同眾諸侯門弟子出得轅門，見妲己綁縛在法場，果然千嬌百媚，似玉如花，眾軍士如木雕泥塑。子牙喝退眾士卒，命左右排香案，焚香爐內，取出陸壓所賜葫蘆，放於案上，揭去蓋，只見一道白光上昇，現出一物，有眉，有眼，有翅，有足，在白光上旋轉。子牙打一躬：「請寶貝轉身！」那寶貝連轉兩三轉，只見妲己頭落在塵埃，血濺滿地。諸侯中尚有憐惜之者。有詩為證，詩曰：<break time="100ms" />　　　　妲己妖嬈起眾憐，臨刑軍士也情牽。桃花難寫溫柔態，芍藥堪方窈窕妍。<break time="100ms" />　　　　憶昔恩州能借竅，應知內關善周旋。從來嬌媚歸何處，化作南柯帶血眠。<break time="100ms" />　　話說子牙斬了妲己將首級號令轅門。眾諸侯等無不歎賞。<break time="100ms" />　　且說紂王在顯慶殿懨懨獨坐，有宮人左右紛紛如蟻，慌慌亂竄。紂王問曰：「爾等為何這樣急遽？想是皇城破了麼？」傍一內臣跪下，泣而奏曰：「三位娘娘，夜來二更時分不知何往，因此六宮無主，故此著忙。」紂王聽罷，忙叫內臣快快查：「往那裏去了！速速來報！」有常侍打聽，少時來報：「啟陛下：三位娘娘首級已號令於周營轅門。」紂王大驚，忙隨左右宦官，急上五鳳樓觀看，果是三后之首。紂王看罷，不覺心酸，淚如雨下，乃作詩一首以弔之，詩曰：<break time="100ms" />　　　　「玉碎香消實可憐，嬌容雲鬢盡高懸。奇歌妙舞今何在，覆雨翻雲竟枉然。<break time="100ms" />　　　　鳳枕已無藏玉日，鴛衾難再拂花眠。悠悠此恨情無極，日落滄桑又萬年。」<break time="100ms" />　　話說紂王吟罷詩，自嗟自歎，不勝傷感。只見周營中一聲砲響，三軍吶喊，齊欲攻城。紂王看見，不覺大驚，知大勢已去，非人力可挽，點頭數點，長吁一聲，竟下五鳳樓，過九間殿，至顯慶殿，過分宮樓，將至摘星樓來，忽然一陣旋窩風，就地滾來，將紂王罩住。怎見得怪風一陣，透膽生寒，有詩為證，詩曰：<break time="100ms" />　　　　蕭蕭颯颯攝離魂，透骨侵肌氣若吞。撮起沉冤悲往事，追隨枉死泣新猿。<break time="100ms" />　　　　催花須借吹噓力，助雨敲殘次第先。止為紂王慘毒甚，故教屈鬼訴辜恩。<break time="100ms" />　　話說紂王方行至摘星樓，只見一陣怪風，就地裹將上來，那蠆盆內咽咽哽哽，悲悲泣泣，無限蓬頭披髮、赤身裸體之鬼，血腥臭惡，穢不可聞，齊上前來，扯住紂王大呼曰：「還吾命來！」又見趙啟、梅伯赤身大叫：「昏君！你一般也有今日敗亡之時！」紂王忽的把二目一睜，陽氣衝出，將陰魂撲散。那些屈魂怨鬼隱然而退。紂王把袍袖一抖，上了頭一層樓，又見姜娘娘一把扯住紂王，大罵曰：「無道昏君，誅妻殺子，絕滅彝倫，今日你將社稷斷送，將何面目見先王於泉壤也！」姜娘娘正扯住紂王不放，又見黃娘娘一身血污，腥氣逼人，也上前扯住，大呼曰：「昏君摔我下樓，跌吾粉骨碎身，此心何忍！真殘忍刻薄之徒！今日罪盈惡滿，天地必誅！」紂王被兩個冤魂纏得如痴似醉一般，又見賈夫人也上前大罵曰：「昏君受辛！你君欺臣妻，吾為守貞立節，墜樓而死，沉冤莫白。今日方能泄我恨也！」照紂王一掌劈面打來。紂王忽然一點真靈驚醒，把二目一睜，衝出陽神，那陰魂如何敢近，隱隱散了。紂王上了摘星樓，行至九曲欄邊，默默無語，神思不寧，扶欄而問：「封宮官何在？」封宮官朱昇聞紂王呼喚，慌忙上摘星樓來，俯伏欄邊，口稱：「陛下，奴婢聽旨。」紂王曰：「朕悔不聽群臣之言，誤被讒奸所惑，今兵連禍結，莫可解救，噬臍何及。朕思身為天子之尊，萬一城破，為群小所獲，辱莫甚焉。欲尋自盡，此身倘遺人間，猶為他人作念；不若自焚，反為乾淨，毋得令兒女子藉口也。你可取柴薪堆積樓下，朕當與此樓同焚。你當如朕命。」朱昇聽罷，披淚滿面，泣而奏曰：「奴婢侍陛下多年，蒙豢養之恩，粉骨難報。不幸皇天不造我商，禍亡旦夕，奴婢恨不能以死報國，何敢舉火焚君也！」言罷，嗚咽不能成聲。紂王曰：「此天亡我也，非干你罪。你不聽朕命，反有忤逆之罪。昔日朕曾命費、尤向姬昌演數，言朕有自焚之厄；今日正是天定，人豈能逃，當聽朕言！」後人有詩單歎紂王臨焚念文王易數之驗，有詩為證，詩曰：<break time="100ms" />　　　　昔日文王羑里囚，紂王無道困西侯。費尤曾問先天數，烈焰飛煙鎖玉樓。
    </voice>
</speak>
