<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　子牙曰：「此陣俱按六韜之內，精演停當，軍士方知進退之方。黃將軍與鄧將軍、洪將軍，你三位走一字長蛇陣。聽砲響變以下諸陣，毋得錯亂。」三將領令下臺走此陣。正行之際，子牙傳令：「點砲，化六甲迷魂陣。」竟不能齊。子牙看見，把三將令上臺來，教之曰：「今日東征，非同小可，乃是大敵；若士卒教演不精，此是主將之羞，如何征伐！三位須是日夜操練，毋得怠玩，有乖軍政。」三將領令下臺，用心教習。子牙傳令：「散操。眾將打點，收拾東征。」翌日，子牙朝賀武王畢，子牙奏曰：「人馬軍糧皆一應齊備，請大王東行。」武王問曰：「相父將內事托與何人？」子牙曰：「上大夫散宜生可任國事，似乎可托。」武王又曰：「外事托與何人？」子牙曰：「老將軍黃滾歷練老成，可任軍國重務。」武王大喜：「相父措處得宜，使孤歡悅。」武王退朝，入內宮見太姬，曰：「上啟母后知道：今相父姜尚會諸侯於孟津，孩兒一進五關，觀政於商，即便回來，不敢有乖父訓。」太姬曰：「姜丞相此行，決無差失。孩兒可一應俱依相父指揮。」吩咐宮中治酒，與武王餞行。<break time="100ms" />　　翌日，子牙把六十萬雄師竟出西岐。武王親乘甲馬，率御林軍來至十里亭。只見眾御弟排下九龍席，與武王、姜元帥餞行。眾弟進酒武王與子牙用罷，乘吉日良辰起兵。此正是紂王三十年三月二十四日。起兵點起號砲，兵威甚是雄壯。怎見得，有詩為證，詩曰：<break time="100ms" />　　　　征雲蔽日隱旌旗，戰士橫戈縱鐵騎。飛劍有光來紫電，流星斜挂落金藜。將軍猛烈堪圖畫，天子威儀異所施。漫道弔民來伐罪，方知天地果無私。<break time="100ms" />　　話說大勢雄兵離了西岐，前往燕山，一路而來，三軍懽悅，百倍精神。行過了燕山，正往首陽山來。大隊人馬正行，只見伯夷、叔齊二人，寬衫、博袖、麻履、絲絛，站立中途，阻住大兵；大呼曰：「你是那裏去的人馬？我欲見你主將答話。」有哨探馬報入中軍：「啟元帥：有二位道者欲見千歲並元帥答話。」子牙聽說，忙請武王並轡上前。只見伯夷、叔齊向前稽首曰：「千歲與子牙公，見禮了。」武王與子牙欠身曰：「甲冑在身，不能下騎。二位阻路，有何事見諭？」夷、齊曰：「今日主公與元帥起兵往何處去？」子牙曰：「紂王無道，逆命於天，殘虐萬姓，因奴正士，焚炙忠良，荒淫不道，無辜籲天，穢德彰聞。惟我先王，若日月之照臨，光於四方，顯於西土，命我先王肅將天威，大勳未集。惟我西周誕及多方，肆予小子，恭行天之罰。今天下諸侯一德一心，大會於孟津，我武維揚，侵於之疆，取彼凶殘，殺伐用張，於湯有光。此予小子不得已之心也。」夷、齊曰：「臣聞『子不言父過，臣不彰君惡』。故父有諍子，君有諍臣。只聞以德而感君，未聞以下而伐上者。今紂王，君也，雖有不德，何不傾城盡諫，以盡臣節，亦不失為忠耳。況先王以服事殷，未聞不足於湯也。臣又聞『至德無不感通，至仁無不賓服』。苟至德至仁在我，何凶殘不化為淳良乎！以臣愚見，當退守臣節，體先王服事之誠，守千古君臣之分，不亦善乎。」武王聽罷，停驂不語。子牙曰：「二位之言雖善，予非不知；此是一得之見。今天下溺矣，百姓如坐水火，三綱已絕，四維已折，天怒於上，民怨於下，天翻地覆之時，四海鼎沸之際。惟天矜民，民之所欲，天必從之。況夫天已肅命於我周，若不順天，厥罪惟均。且天視自我民視，天聽自我民聽。百姓有過，在予一人。今予必往。如逆天不順，非予先王有罪，惟予小子無良。」子牙左右將士欲行，見伯夷、叔齊二人言之不巳，心上甚是不快。夷、齊見左右俱有不豫之色，眾人挾武王、子牙欲行，二人知其必往，乃跪走於馬前，攬其轡，諫曰：「臣受先王養老之恩，終守臣節之義，不得不盡今日之心耳。今大王雖以仁義服天下，豈有父死不葬，援及干戈，可謂孝乎？以臣伐君，可謂忠乎？臣恐天下後世必有為之口實者。」左右眾將見夷、齊叩馬而諫，軍士不得前進，心中大怒，欲舉兵殺之。子牙忙止之曰：「不可。此天下之義士也。」忙令左右扶之而去，眾兵方得前進。──後伯夷、叔齊入道陽山，恥食周粟，採薇作歌，終至守節餓死。至今稱之，猶有餘馨。此是後事。不表。<break time="100ms" />　　且說子牙大勢雄師離了首陽山，往前正發。正是：<break time="100ms" />　　　　騰騰殺氣沖霄漢，簇簇征雲蓋地來。<break time="100ms" />子牙人馬行至金雞嶺。嶺上有一支人馬，打兩杆大紅旗，駐劄嶺上，阻住大兵。哨馬報至軍前：「啟元帥：金雞嶺有一支人馬阻住，大軍不能前進，請令定奪。」子牙傳令：「安下行營。」陞帳坐下，著探事軍打探：「是那裏人馬在此處阻軍？」話猶未了，只見左右來報：「有一將請戰。」子牙不知是那裏人馬，忙傳令問：「誰人見陣走一遭？」有左哨先行南宮适上帳應聲曰：「末將願往。」子牙曰：「首次出軍，當宜小心。」南宮适領令上馬，砲聲大振，一馬走出營前。見一將幞頭鐵甲，烏馬長鎗。怎見得，有讚為證，讚曰：<break time="100ms" />　　　　將軍如猛虎，戰騎可騰雲。鐵甲生光艷，皂服襯龍文。赤膽扶真主，忠肝保聖君。西岐來報效，趕駕立功勳。子牙逢此將，門徒是魏賁。
    </voice>
</speak>
