<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十九回<break time="100ms" />　　孔宣兵阻金雞嶺
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　伐罪弔民誅獨夫，西周原應玉虛符。自無血戰成功易，豈有紛爭立業殊。孔雀逆天皆孟浪，金雞阻路盡支吾。休言伎倆參玄妙，總有西方接引徒。<break time="100ms" />　　話說孔宣人馬出關，至金雞嶺，探馬報人中軍：「前有周兵在嶺下，請令定奪。」孔宣令：「在領上安下營寨，阻住咽喉之路，使周兵不能前進。」不題。只見子牙人馬正行，哨馬報入中軍：「稟上元帥：前有成湯大隊人馬住在嶺上。」子牙傳令：「安營。」陞帳坐下，自思：「三十六路人馬俱完，怎麼又有這枝兵來？」子牙沉思，搯指算來：「連張山是三十五路，連此一路方是三十六路。此事必又費手。」<break time="100ms" />　　且說孔宣在嶺上止住了三日，子牙大兵已到。忙傳令問：「誰人去周營見頭陣走一遭？」有先行官陳庚出位應曰：「末將願先見頭陣。」孔宣許之。陳庚上馬下嶺，至周營搦戰。探馬報入中軍。子牙問左右：「誰去見此頭陣？」有先行官黃天化應曰：「願往。」子牙吩咐曰：「務要小心。」黃天化答曰：「不必囑咐。」忙上了玉麒麟出營。看見來將，手提方天戟大呼曰：「反賊何人？」黃天化答曰：「吾非反賊，乃奉天征討掃蕩成湯天寶大元帥麾下，正印先行官黃天化是也。你乃何人？也通個名來。錄功簿上好記你的首級。」陳庚大怒：「量你雞犬小輩，敢與天朝元宰相拒哉？」縱馬搖戟，直取黃天化。天化手中雙鎚赴面交還。麟馬往來，鎚戟併舉。有讚為證，讚曰：<break time="100ms" />　　　　二將陣前勢無比，顛開戰馬定生死。盤旋鐵騎眼中花，展動旗旛龍擺尾。銀鎚發手沒遮攔，戟刺咽喉蛇信起。自來也見將軍戰，不似今番無底止。<break time="100ms" />麟馬交還，大戰有三十回合，黃天化掩一鎗便走。陳庚不知好歹，隨後趕去。黃天化聞得腦後鸞鈴響，挂了雙鎚，取火龍標掌在手中，回手一標。正是：<break time="100ms" />　　　　金標發出神光現，斷送無常死不知。<break time="100ms" />　　話說黃天化回手一標，將陳庚打下馬來，兜回馬取了首級，掌鼓進營，來見子牙。子牙問：「出陣如何？」黃天化答曰：「末將托元帥洪福，標取了陳庚首級。」子牙大喜，上黃天化首功。子牙方纔舉筆向硯臺上捵墨，不覺筆頭吊將下來。子牙半晌不言，從新再取筆，上了黃天化頭一功。──此是黃天化只得首功一次，故有此警報。<break time="100ms" />　　且說報馬報入孔宣營中：「稟元帥：陳庚失機，被黃天化斬了首級，號令轅門。」孔宣笑曰：「陳庚自己無能，死不足惜。」全不在意。次日，又是孫合出馬，至周營搦戰。子牙傳令：「誰去走一遭？」有武吉應曰：「弟子願往。」子牙許之。武吉出營，見一員將官，金甲紅袍，黃馬大刀，飛臨陣前，大呼曰：「來者何人？」武吉曰：「吾乃姜元帥門下右哨先行官武吉是也。」孫合笑曰：「姜尚乃是一漁翁，你乃是一個樵子。你師徒二人正是一軸畫圖──『漁樵問答』。」武吉大怒曰：「匹夫無理！焉敢以言語戲吾！」切齒咬牙，舉鎗分心就刺。孫合手中刀急架忙迎。兩馬交鋒，一場惡殺。大戰有三十回合，未分勝負，武吉掩一鎗便走，詐敗而逃。孫合見武吉敗走，知是樵子出身，料有何能，隨後趕來。──不知子牙在磻溪傳武吉條鎗，有神出鬼沒之妙。武吉已知孫合趕來，把馬一兜，那馬停了一步；孫合馬來得太速，一撞個滿懷，早被武吉這回馬鎗挑下馬來，取了首級，掌鼓進營，見子牙報功。子牙大喜，上了武吉的功。就把哪吒激得抓耳撓腮，恨不得要出營廝殺。<break time="100ms" />　　且說報馬報入成湯營裏：「啟元帥：孫合失機，被武吉回馬鎗挑下，梟去首級，號令轅門，請令定奪。」孔宣聽報，謂左右曰：「吾今奉詔征討，爾等隨軍立功，不期連折二陣，使吾心中不悅。今日誰去見陣走一遭，為國立功？」傍有五軍救應使高繼能曰：「末將願往。」孔宣吩咐曰：「務要小心。」高繼能上馬提鎗，至營前討戰。哨馬報入中軍。傍有哪吒忙應聲曰：「弟子願往。」子牙許之。哪吒登風火輪，前有一對紅旗，如風捲火雲，飛奔前來。高繼能大呼曰：「哪吒慢來！」哪吒大喜曰：「既知吾名，何不早早下馬受死？」高繼能對哪吒大笑曰：「聞你道術過人，一般今日也會得你著。」哪吒曰：「你且通名來，功勞簿上好記你的首級。」高繼能大怒，使開鎗分心刺來。哪吒火尖鎗急速忙迎。輪馬盤旋，雙鎗齊舉，這場戰非是等閑，怎見得，有讚為證，讚曰：<break time="100ms" />　　　　二將交鋒在戰場，四肢臂膊望空忙。這一個丹心要保真明主；那一個赤膽還扶殷紂王。哪吒要成千載業；繼能為主立家邦。古來有福摧無福，有道該興無道亡。<break time="100ms" />高繼能大戰哪吒，恐哪吒先下手，高繼能掩一鎗便走。哪吒自思：「吾此來定要成功！」那裏肯捨？隨手取乾坤圈望空中祭起。高繼能的蜈蜂袋未及放開來，不意哪吒的圈來得快，一圈正打中肩窩，伏鞍而逃。哪吒為不得全功，心下懊惱，回營見子牙曰：「弟子未得全功，請令定奪。」子牙上了哪吒的功。<break time="100ms" />　　且說高繼能被哪吒打傷，敗進營來見孔宣，具言前事。孔宣不語，取些丹藥與繼能敷貼，立時痊癒。孔宣次日命中軍點砲，自領大隊人馬，親臨陣前，對旗門官將曰：「請你主將答話。」探馬報入中軍：「孔宣請元帥答話。」子牙傳令：「擺八健將出營。」大紅寶纛旗展處，子牙左右有四個先行官與眾門徒，雁翅排開。子牙乘四不相至陣前，看孔宣來歷大不相同。怎見得，有讚為證，讚曰：<break time="100ms" />　　　　身似黃金映火，一籠盔甲鮮明。大刀紅馬勢崢嶸，五道光華色映。曾見開天闢地，又見出日月星辰。一靈道德最根深，他與西方有分。
    </voice>
</speak>
