<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十七回<break time="100ms" />　　老子一爇化三清
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　一氣三清勢更奇，壺中妙法貫須彌。移來一木還生我，運去分身莫浪疑。<break time="100ms" />　　　　誅戮散仙根行淺，完全正果道無私。須知順逆皆天定，截教門人枉自癡。<break time="100ms" />　　話說眾門人來看誅仙陣，只見正東上挂一口誅仙劍，正南上挂一口戮仙劍，正西上挂一口陷仙劍，正北上挂一口絕仙劍，前後有門有戶，殺氣森森，陰風颯颯。眾人貪看，只聽得裏面作歌曰：<break time="100ms" />　　　　「兵戈劍戈，怎脫誅仙禍；情魔意魔，反起無名火。今日難過，死生在我。玉虛宮招災惹禍，穿心寶鎖，回頭纔知往事訛。咫尺起風波。這番怎逃躲。自倚才能，早晚遭折挫！」<break time="100ms" /><break time="100ms" />　　話說多寶道人在陣內作歌，燃燈曰：「眾道友，你們聽聽作的歌聲，豈是善良之輩！我等且各自回蘆篷，等掌教師尊來，自有處治。」話猶未了，方欲回身，只見陣內多寶道人仗劍一躍而出，大呼曰：「廣成子不要走，吾來也！」廣成子大怒曰：「多寶道人，如今又是在你碧遊宮，倚你人多，再三欺我；況你掌教師尊吩咐過，你等全不遵依，又擺此誅仙陣。我等犯了殺戒，畢竟你等俱入劫數之內，故造擺此業障耳。正所謂：『閻羅註定三更死，怎肯留人到五更』！」廣成子仗劍來取多寶道人。道人手中劍赴面交還。怎見得：<break time="100ms" />　　　　仙風陣陣滾塵沙，四劍忙迎影亂斜。一個是玉虛宮內真人輩；一個是截教門中根行差。一個是廣成不老神仙體；一個是多寶西方拜釋迦。二教只因逢殺運，誅仙陣上亂如麻。<break time="100ms" />　　話說廣成子祭起番天印，多寶道人躲不及，一印正中後心，撲的打了一跌，多寶道人逃回陣中去了。燃燈曰：「且各自回去，再作商議。」眾仙俱上蘆篷坐下。只聽得半空中仙樂齊鳴，異香縹緲，從空而降。眾仙下篷來，迎掌教師尊。只見元始天尊坐九龍沉香輦，馥馥香煙，氤氳偏地。正是：<break time="100ms" />　　　　提爐對對煙生霧，羽扇分開白鶴朝。<break time="100ms" />　　話說燃燈眾人明香引道，接上蘆篷。元始坐下，諸弟子拜畢，元始曰：「今日誅仙陣上，纔分別得彼此。」元始正坐，弟子侍立兩邊。至子時正，元始頂上現出慶雲，垂珠瓔珞，金花萬朵，絡繹不斷，遠近照耀。多寶道人正在陣中打點，看見慶雲昇起，知是元始降臨，自思：「此陣必須我師尊來至，方可有為；不然，如何抵得過他？」<break time="100ms" />　　次日，果見碧遊宮通天教主來了。半空中仙音響亮，異香襲襲，隨侍有大小眾仙，來的是截教門中師尊。怎見他的好處，有詩為證：<break time="100ms" />　　　　鴻鈞生化見天開，地丑人寅上法臺。煉就金身無量劫，碧遊宮內育多才。<break time="100ms" />　　話說多寶道人見半空中仙樂響亮，如是他師尊來至，忙出陣拜迎進了陣，卜了八卦臺坐下，眾門人侍立臺下，有上四代弟子，乃多寶道人、金靈聖母、武當聖母、龜靈聖母；又有金光仙、烏雲仙、毘盧仙、靈牙仙、虯首仙、金箍仙、長耳定光仙相從在此。通天教主乃是掌截教之鼻祖，修成五氣朝元，三花聚頂，也是萬劫不壞之身。至子時，五氣沖空。燃燈已知截教師尊來至。次日天明，燃燈啟曰：「老師，今日可會誅仙陣麼？」元始曰：「此地豈久居之所？」吩咐弟子：「排班。」赤精子對廣成子；太乙真人對靈寶大法師；清虛道德真君對懼留孫；文殊廣法天尊對普賢真人；雲中子對慈航道人；玉鼎真人對道行天尊；黃龍真人對陸壓；燃燈同子牙在後；金、木二吒執提爐；韋護與雷震子並列；李靖在後；哪吒先行。只見誅仙陣內金鐘響處，一對旗開，只見奎牛上坐的是通天教主，左右立諸代門人。通天教主見元始天尊，打稽首曰：「道兄請了！」元始曰：「賢弟為何設此惡陣？這是何說？當時在你碧遊宮共議『封神榜』，當面彌封，立有三等：根行深者，成其仙道；根行稍次，成其神道；根行淺薄，成其人道，仍隨輪迴之劫。　此乃天地之生化也。成湯無道，氣數當終；周室仁明，應運當興，難道不知，反來阻逆姜尚，有背上天垂象。且當日『封神榜』內應有三百六十五度，分有八部列宿群星，當有這三山五岳之人在數，賢弟為何出乎反乎，自取失信之愆。況此惡陣，立名便自可惡。只『誅仙』二字，可是你我道家所為的事！且此劍立有『誅』、『戳』、『陷』、『絕』之名，亦非是你我道家所用之物。這是何說，你作此禍端？」通天教主曰：「道兄不必問我，你只問廣成子，便知我的本心。」元始問廣成子曰：「這事如何說？」廣成子把三謁碧遊宮的事說了一遍。通天教主曰：「廣成子，你曾罵我的教下不論是非，不分好歹，縱羽毛禽獸亦不擇而教，一體同觀。想吾師一教傳三友，吾與羽毛禽獸相並；道兄難道與我不是一本相傳？」元始曰：「賢弟，你也莫怪廣成子。其實，你門下胡為亂做，不知順逆，一味恃強，人言獸行。況賢弟也不擇是何根行，一意收留，致有彼此搬鬥是非，令生靈塗炭。你心忍乎！」通天教主曰：「據道兄所說，只是你的門人有理，連罵我也是應該的？不念一門手足罷了。我已是擺了此陣，道兄就破吾此陣，便見高下。」元始曰：「你要我破此陣，這也不難，待吾自來見你此陣。」通天教主兜回奎牛，進了戮仙門；眾門人隨著進去。且看元始進來破此陣。正是：<break time="100ms" />　　　　截闡道德皆正果，方知兩教不虛傳。
    </voice>
</speak>
