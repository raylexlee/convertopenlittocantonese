<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　只見四百諸侯知周兵已至，打點前來迎接武王。子牙知武王乃仁德之主，豈肯欺君；恐眾諸侯尊稱武王，以致中餒，則大事去矣。須是預先吩咐過，然後相見，庶幾不露出圭角；俟破紂之後，再作區處。乃對武王曰：「今舟雖抵岸，大王還在舟中，俟老臣先上岸，陳設器械，嚴整軍威，以示武於諸侯，立定營柵，然後來請大王。」武王曰：「聽憑相父設施。」子牙先上了岸，率大隊人馬至孟津，立下營塞。眾諸侯齊至中軍，來見子牙。子牙迎接上帳，相敘禮畢，子牙曰：「列位君侯見武王不必深言其伐君弔民之故，只以觀政於商為辭，俟破紂之後，再作商議。」眾諸侯大喜，俱依子牙之言。子牙令軍政官與哪吒、楊戩前去迎請武王。後面又有西方二百諸侯隨後過黃河，同武王車駕而進。真個是天下諸侯會合，自是不同。怎見得，有詩為證，詩曰：<break time="100ms" /><break time="100ms" />　　　　今日諸侯會孟津，紛紛殺氣滿江塵。旌旗向日飛龍鳳，劍戟迎霜泣鬼神。<break time="100ms" />　　　　士卒赳赳歌化日，軍民濟濟慶仁人。應知世運當亨泰，四海謳吟總是春。<break time="100ms" />　　且說武王同西方二百諸侯來至孟津大營，探馬報入中軍帳，子牙率領南、北二方四百諸侯，又有數百小諸侯，齊來迎接。武王逕進中軍。先有：<break time="100ms" />　　　　南伯侯鄂順、<break time="100ms" />　　　　東南揚侯鍾志明、<break time="100ms" />　　　　北伯侯崇應鸞、<break time="100ms" />　　　　西南豫州侯姚楚亮、<break time="100ms" />　　　　左伯宗智明、<break time="100ms" />　　　　東北兗州侯彭祖壽、<break time="100ms" />　　　　遠伯常信仁、<break time="100ms" />　　　　夷門伯武高逵、<break time="100ms" />　　　　邠州伯丁建吉、<break time="100ms" />　　　　右伯姚庶良、<break time="100ms" />　　　　近伯曹宗、<break time="100ms" />眾諸侯進營，只有東伯侯姜文煥未曾進遊魂關，乃序武王上帳。武王不肯，彼此固遜多時，武王同眾諸侯交相下拜。天下諸侯俯伏曰：「今大王大駕特臨此地，使眾諸侯得睹天顏，仰觀威德，早救民於水火之中，天下幸甚！萬民幸甚！」武王深自謙讓曰：「予小子發，嗣位先生，孤德寡聞，惟恐有負前烈；謬蒙天下諸侯傳檄相邀，特拜相父東會列位賢侯，觀政於商。若曰予小子冒昧興師，則予豈敢，惟望列位賢侯教之！」內有豫州侯姚楚亮對曰：「紂王無道，殺妻誅子，焚炙忠良，殺戮大臣，沉湎酒色，弗敬上天，郊廟下祀，播棄黎老，昵比罪人。皇天震怒，絕命於商。予等奉大王恭行天之罰，伐罪弔民，拯萬姓於水火，正應天順人之舉，泄人神之憤，天下無不感悅。若予等與大王坐視不理，厥罪惟均，望大王裁之。」武王曰：「紂王雖不行正道，俱臣下蔽惑之耳。今只觀政於商，擒其嬖倖，令人君加改其敝政，則天下自平矣。」彭祖壽曰：「天命靡常，惟有德者居之。昔堯有天下，因其子不肖，而禪位於舜。舜有天下，亦因其子之不肖，而禪位於禹。禹之子賢，能承繼父業，於是相傳至桀而德衰，暴虐夏政，天人怨之；故湯得行天之罰，放桀於南巢，伐夏而有天下。賢聖之君六七作，至於紂，罪惡貫盈，毀棄善政，戕賊不道，皇天震怒，降災於商，爰命大王以伐殷湯，大王幸毋固辭，以灰諸侯之心。」武王謙讓未遑。子牙曰：「列位賢侯，今日亦非商議正事之時，俟至商郊，再有說話。」眾諸侯僉曰：「丞相之言是也。」武王命營中治酒，大宴諸侯。不表。<break time="100ms" />　　且說袁洪在營中，只見報馬啟曰：「今有武王兵至孟津下寨，大會諸侯，請元帥定奪。」殷破敗聽得，忙上前言曰：「周武乃天下叛逆元首，自興兵至此，所在獲捷；軍威甚銳，元帥不可輕忽，務要嚴兵以待。」袁洪曰：「參軍之言固善，料姜尚不過一磻溪村夫，有何本領，此皆諸關將士不用心，以致彼僥倖成功。參軍放心，看吾一陣令他片甲不回。」次日，子牙陞帳，眾諸侯上帳參見，有夷門伯武高逵言曰：「啟元帥：諸侯六百駐兵於此，俱未敢擅於用兵，止在此拒住，只候武王大駕來臨，以憑裁奪。今日若不先擒袁洪，則匹天尚自逞強，猶不知天吏之不可戰也。望元帥早賜施行。」子牙曰：「賢侯之言甚善。吾必先下戰書，然後會兵孟津，方可以示天下之惡惟天下之德可以克之。」眾皆大喜。子牙忙修書，差楊戩往湯營內來下戰書。楊戩領命，往成湯營前下馬，大呼曰：「奉姜元帥將令，來下戰書！」探事小校報與中軍，袁洪聽得周營來下戰書，忙命左右：「令來。」只見軍政官來至營門，令楊戩進見。楊戩至中軍帳見袁洪，呈上戰書。袁洪觀看畢，乃曰：「吾不修回書，約定明日會兵便了。」楊戩回至中軍，見子牙，言明日會兵。子牙傳令與眾諸侯：「明早會兵。」俱各各準備去了。次日，周營砲響，子牙調出大隊人馬，有六百諸侯齊出，當中是子牙人馬，俱是大紅旗；左是南伯侯鄂順，右是北伯侯崇應鸞，盡是五色旛幢，真若盔山甲海，威勢如彪，英雄似虎。布成陣勢，三軍吶喊，衝至軍前，哨馬報與袁洪，袁洪與眾將出營觀看子牙大兵隊伍，只見天下諸侯鴈翅排開，分於左右，當中是元帥姜尚，左有鄂順，右有崇應鸞。有詩為證，詩曰：<break time="100ms" /><break time="100ms" />　　　　諸侯共計破朝歌，正是神仙遇劫魔。百萬雄師興宇宙，奇功立在孟津河。<break time="100ms" />　　　　姜尚東征除虐政，諸侯拱手尊號令。妖氛滾滾各爭先，楊戩梅山收七聖。
    </voice>
</speak>
