<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十回<break time="100ms" />　　周紀激反武成王
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　君戲臣妻自不良，綱常污衊枉成王。只知蘇后妖言惑，不信黃妃直諫匡。<break time="100ms" />　　　　烈婦清貞成個是，昏君愚昧落場殃。今朝逼反擎天柱，穩助周家世世昌。<break time="100ms" />　　話說姚中上摘星樓見駕畢，紂王曰：「卿有何奏章？」姚中曰：「西伯姬昌已死，姬發自立為武王，頒行四方，諸侯歸心者甚多，將來為禍不小。臣因見邊報，甚是恐懼。陛下當速興師問罪，以正國法；若怠緩不行，則其中觀望者皆效尤耳。」紂王曰：「料姬發一黃口稚子，有何能為之事？」姚中奏曰：「發雖年幼，姜尚多謀，南宮适、散宜生之輩，謀勇俱全，不可不預為防。」紂王曰：「卿之言雖有理，料姜尚不過一術士，有何作為！」遂不聽。姚中知紂王意在不行，隨下殿歎曰：「滅商者必姬發矣！」這且不表。<break time="100ms" />　　時光迅速，不覺又是年終。次年乃紂二十一年，正月元旦之辰，百官朝賀畢，聖駕回宮。大凡元旦日，各王位併大臣的夫人俱入內朝賀正宮蘇皇后。各親王夫人朝賀畢，出朝。──禍因此起。<break time="100ms" />　　且說武成王黃飛虎的元配夫人賈氏，入宮朝賀，──二則西宮黃妃是黃飛虎的妹子。一年姑嫂會此一次，必須款洽半日，故賈夫人先往正宮來。宮人報：「啟娘娘：賈夫人候旨。」妲己問曰：「那個賈夫人？」宮人：「啟娘娘：黃飛虎元配賈夫人。」妲己暗暗點頭：「黃飛虎，你恃強助放神鶯，抓壞我面門，今日你一般妻子賈氏也入吾圈套！」傳旨：「宣。」賈氏入宮行禮，朝賀畢。娘娘賜坐。夫人謝恩。妲己曰：「夫人青春幾何？」賈氏：「啟娘娘：臣妾虛度『四九』。」妲己曰：「夫人長我八歲，還是我姐姐。我蘇氏與你結為姊妹，如何？」賈氏奏曰：「娘娘乃萬乘之尊，臣妾乃一介之婦，豈有彩鳳配山雞之理？」妲己曰：「夫人太謙！我雖椒房之貴，不過蘇侯之女；你位居武成王夫人，況且又是國戚，何卑之有。」傳旨：「排宴。」款待賈氏。妲己居上，賈氏居下，傳盃共飲。酒不過三、五巡，官宦啟娘娘：「駕到！」賈氏著忙，奏曰：「娘娘將妾身置於何地？」妲己曰：「姐姐，不妨，可往後宮避之。」賈氏果進後宮。妲己接駕至殿上。紂王見有筵席，問曰：「卿與何人飲酒？」妲己奏曰：「妾身陪武成王夫人賈氏飲酒。」紂王曰：「賢哉妲己！」傳旨：「換席。」紂王與妲己把盞。妲己曰：「陛下可曾見賈氏之容貌乎？」紂王曰：「卿言差矣。君不見臣妻，禮也。」妲己曰：「君固不可見臣妻，今賈氏乃陛下國戚，武成王妹子現在西宮，既為內戚，見亦何妨。外邊小民，姑夫、舅母共飲，乃常事耳。陛下暫請出宮，別殿少憩。待妾誆賈氏上摘星樓，那時駕臨，使賈氏不能迴避。賈氏果然天姿國色，萬分妖嬈。」紂王大喜，退於偏殿。且說妲己來請賈氏，賈氏謝恩告出。妲己曰：「一年一會，今與姐姐往摘星樓看景一會，何如？」賈氏不敢違命，只得相隨往摘星樓來。詩曰：<break time="100ms" />　　　　妲己設計陷忠貞，賈氏樓前命自湮。名節已全清白信，簡編凜烈有誰倫。<break time="100ms" />　　妲己攜賈氏上得樓來，行至九曲欄枰，望下一看，只見蠆盆內蛇蝎猙獰，骷髏白骨，堆堆垛垛，著實難看；酒池中悲風凜凜，肉林下寒氣侵侵。賈氏對妲己曰：「啟娘娘：此樓下設此池沼、坑穴，為何？」妲己曰：「宮中大弊難除，故設此刑，名曰蠆盆。宮人有犯者，剝衣縛身，送下此坑，喂此蛇蝎。」賈氏聽罷，魂不附體。妲己傳旨：「擺酒上來！」賈氏告辭：「決不敢領娘娘盛意！」妲己曰：「我曉得你還要往西宮去；略飲數盃，也是上樓一番。」賈氏只得依從。且不說賈氏在樓。且說西宮黃妃差官打聽，賈夫人入宮朝賀，姑嫂骨肉只此一年一會。黃妃倚宮門而候。差官回覆曰：「賈夫人隨蘇娘娘上摘星樓去了。」黃妃大驚：「妲己乃妒忌之婦，嫂嫂為何隨此賤人？」忙差官往樓下打聽。<break time="100ms" />　　話說妲己、賈氏正飲酒時，宮人來報：「駕到！」賈氏著忙，妲己曰：「姐姐莫慌，請立於欄杆外邊；等駕見畢，姐姐下樓，何必著忙。」果然賈氏立在欄杆外邊。紂王上樓，妲己禮畢。紂王坐下。故問曰：「欄杆外立者何人？」妲己曰：「武成王夫人賈氏。」賈氏出笏見禮。妲己曰：「賜卿平身。」賈氏立於一旁。紂王偷睛觀看賈氏姿色，果然生成端正，長就嬌容。昏君傳旨：「賜坐。」賈氏奏曰：「陛下、國母，乃天下之主，臣妾焉敢坐。臣妾該萬死！」妲己曰：「姐姐坐下何妨。」紂王曰：「御妻為何稱賈氏為姐姐？」妲己曰：「賈夫人與妾一拜姊妹，故稱姐姐，──乃是皇姨，便坐下何妨。」賈氏自思：「今日入了蘇妲己圈套……」賈氏俯伏奏曰：「臣妾進宮朝賀，乃是恭上；陛下亦合禮下。自古道：『君不見臣妻，禮也。』願陛下賜臣妾下樓，感聖恩於無極矣！」紂王曰：「皇姨謙而不坐，朕立奉一盃，如何？」賈氏面紅赤紫，怒髮沖霄，自思：「我的丈夫何等之人！我怎肯今日受辱！」賈氏料今日不能全生。紂王執一盃酒，笑容可掬來奉賈氏。賈氏已無退處，用手抓盃，望紂王劈面打來，大罵：「昏君！我丈夫與你掙江山，立奇功三十餘場，不思酬功；今日信蘇妲己之言，欺辱臣妻。昏君！你與妲己賤人不知死於何地！」紂王大怒，命左右：「拿了！」賈氏大喝曰：「誰敢拿我！」轉身一步，走近欄杆前，大叫曰：「黃將軍！妾身與你全其名節！只可憐我三個孩兒，無人看管！……」這夫人將身一跳，撞下樓臺，粉骨碎身。有詩為證，詩曰：<break time="100ms" />　　　　朝賀中宮起禍殃，夫人貞潔墜樓亡。紂王失政忘君道，烈婦存誠敢自涼。
    </voice>
</speak>
