<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　梅山形勢路羊腸，古柏喬松兩岸傍。颯颯陰風雲霧長，妖魔假此匿行藏。<break time="100ms" />　　話說楊戩上了梅山，四面觀望一遍，忽聽得崖下一聲響，竄出千百小猴兒，手執棍棒，齊來亂打楊戩。楊戩見眾小猢猴左右亂打，情知不能取勝：「不若脫身下山。」楊戩化道金光去了。方纔轉過一坡，只聽一派仙樂之音，滿地祥雲繚繞，又見女媧娘娘駕臨。楊戩俯伏山下，叩首曰：「弟子楊戩不知娘娘聖駕降臨，有失迴避，望娘娘恕罪！」女媧曰：「你雖是玉泉山金霞洞玉鼎真人門徒，善會八九變化，不能降伏此怪。吾將此寶授你，可以收伏此惡怪也。」楊戩叩首拜謝，女媧娘娘自回宮去了。楊戩將此寶展開看時，心中甚是歡喜。──此寶乃「山河社稷圖」。──楊戩一一依法行之，懸於一大樹上。楊戩復上梅山，依舊找尋原路。話說袁洪見楊戩復上梅山，乃大呼曰：「楊戩，你此來是自送死也！」楊戩大笑曰：「你今日諒無生理！」使開刀，直取袁洪。袁洪也使開棍劈面交還。二人大戰一會，楊戩轉身就走。袁洪隨後趕來。楊戩下了梅山，往前又走，忽見前面一座高山，楊戩逕上了山。袁洪隨趕上山來。不知此山乃女媧娘娘賜的「山河社稷圖」變化的。袁洪趕上山來，入於圈套，再不能下山。楊戩將身一蹤，下了「山河社稷圖」，只見袁洪在山上左攛右跳。不知性命如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
