<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　祥雲托足上仙行，跨鶴乘鸞上玉京。福祿並稱為壽曜，東南常自駐行旌。<break time="100ms" />　　話說南極仙翁來到瑤池，落下雲頭，見朱門緊閉，玉佩無聲；只見瑤池那些光景，甚是稀奇。怎見得，有讚為證，讚曰：<break time="100ms" />　　　　頂摩霄漢，脈插須彌。巧峰排列，怪石參差。懸崖下瑤草琪花，曲徑傍紫芝香蕙。仙猿摘果入桃林，卻似火焰燒金；白鶴棲松立枝頭，渾如蒼煙捧玉。彩鳳雙雙，青鸞對對。彩鳳雙雙，向日一鳴天下瑞；青鸞對對，迎風躍舞世間稀。又見黃鄧鄧琉璃瓦疊鴛鴦；明愰愰錦花磚鋪瑪瑙。東一行，西一行，盡是蕊宮珍闕；南一帶，北一帶，看不了寶閣瓊樓。雲光殿上長金霞，聚仙亭下生紫霧。正是：金闕堂中仙樂動，方知紫府是瑤池。<break time="100ms" />　　話說南極仙翁俯伏金階，口稱：「小臣南極仙翁奏聞金母：應運聖主，鳴鳳岐山，仙臨殺戒，垂象上天；因三教並談，奉玉虛符命，按三百六十五度封神八部，雷、火、瘟、斗，群星列宿。今有玉虛副仙廣成子門人殷郊，有負師命，逆天叛亂，殺害生靈，阻撓姜尚不能前往，恐誤拜將日期。殷郊發誓，應在西岐而受犁鋤之厄。今奉玉虛之命，特懇聖母，恩賜聚仙旗，下至西岐，治殷郊以應願言。誠惶誠恐，稽首頓首。具疏小臣南極仙翁具奏。」俯伏少時，只聽得仙樂一派。怎見得：<break time="100ms" />　　　　玉殿金門兩扇開，樂聲齊奏下瑤臺。鳳銜丹詔離天府，玉敕金書降下來。<break time="100ms" />　　話說南極仙翁俯伏玉階，候降敕旨。只聞樂聲隱隱，金門開處，有四對仙女高捧聚仙旗，付與南極仙翁，曰：「敕旨付南極仙翁：周武當有天下；紂王穢德彰聞，應當絕滅；正合天心。今特敕爾聚仙旗前去，以助周邦，毋得延緩，有褻仙寶。速往。欽哉！望闕謝恩。」南極仙翁謝恩畢，離了瑤池。正是：<break time="100ms" />　　　　周主洪基年八百，聖人金闕借旗來。<break time="100ms" />　　話說南極仙翁離了瑤池，逕至西岐。有楊戩報入相府。廣成子焚香接敕，望闕謝恩畢。子牙迎接仙翁至殿中坐下，共言殷郊之事。仙翁曰：「子牙，吉辰將至，你等可速破了殷郊，我暫且告回。」眾仙送仙翁回宮。燃燈曰：「今有聚仙旗，可以擒殷郊。只是還少兩三位可助成功。」話猶未了，哪吒來報：「赤精子來至。」子牙迎至殿前。廣成子曰：「我與道兄一樣，遭此不肖弟子。」彼此嗟嘆。又報：「文殊廣法天尊來至。」見了子牙，口稱：「恭喜！」子答牙曰：「何喜可賀？連年征伐無休，日不能安食，夜不能安寢；怎能得靜坐蒲團，了悟無生之妙也！」燃燈道：「今日煩文殊道友，可將青蓮寶色旗往西岐山震地駐劄；赤精子用離地焰光旗在岐山離地駐劄；中央戊己乃貧道鎮守；西方聚仙旗須得武王親自駐劄。」子牙曰：「這箇不妨。」隨即請武王至相府。子牙不提起擒殷郊之事，只說是：「請大王往岐山退兵；老臣同往。」武王曰：「相父吩咐，孤自當親往。」話說子牙掌聚將鼓，令黃飛虎領令箭，衝張山大轅門；鄧九公衝左糧道門；南宮适衝右糧道門；哪吒、楊戩在左；韋護、雷震子在右；黃天化在後；金、木二吒、李靖父子三人掠陣。」正是：<break time="100ms" />　　　　計就月中擒玉兔，謀成日裏捉金烏。子牙吩咐停當，先同武王往岐山，安定西方地位。<break time="100ms" />　　且說張山、李錦見營中殺氣籠罩，上帳見殷郊，言曰：「千歲，我等駐劄在此，不能取勝，不如且回兵朝歌，再圖後舉。千歲意下如何？」殷郊曰：「我不曾奉旨而來。待吾修本，先往朝歌，求援兵來至，料此一城有何難破？」張山曰：「姜尚用兵如神，兼有玉虛門下甚眾，亦不是小敵耳。」殷郊曰：「不妨。連吾師也懼吾番天印，何況他人！」三人共議至抵暮。有一更時分，只見黃飛虎帶領一支人馬，點砲吶喊，殺進轅門；真是父子兵，一擁而進，不可抵攩。殷郊還不曾睡，只聽得殺聲大振，忙出帳，上馬拎戟，掌起燈籠火把。燈光內只見黃家父子殺進轅門。殷郊大呼曰：「黃飛虎，你敢來劫營，是自取死耳！」黃飛虎曰：「奉將令，不敢有違。」搖鎗直取。殷郊手中戟急架忙迎。黃天祿、黃天爵、黃天祥等一裹而上，將殷郊圍在垓心。只見鄧九公帶領副將太鸞、鄧秀、趙昇、孫焰紅衝殺左營；南宮适領辛甲、辛免、太顛、閎夭直殺進右營；李錦接住廝殺；張山戰住鄧九公。哪吒、楊戩搶入中軍，來助黃家父子。哪吒的鎗只在殷郊前後心窩、兩脅內亂刺；楊戩的三尖刀只在殷郊頂上飛來。殷郊見哪吒登輪，先將落魂鐘對哪吒一㨪。哪吒全然不理。祭番天印打楊戩。楊戩有八九玄功，迎風變化，打不下馬來。故此殷郊著忙。夤夜交兵，苦殺了成湯士卒！<break time="100ms" />　　　　只因為主安天下，馬死人亡滿戰場。<break time="100ms" />　　話說哪吒祭起一塊金磚，正中殷郊的落魂鐘上，只打得霞光萬道。殷郊大驚。南宮适斬了李錦，也殺到中營來助戰。張山與鄧九公大戰，不防孫焰紅噴出一口烈火，張山面上被火燒傷，鄧九公趕上一刀，劈於馬下。九公領眾將官也衝殺至中軍，重重疊疊把殷郊圍住，──鎗刀密匝，劍戟森羅，如銅牆鐵壁。殷郊雖然是三首六臂，怎經得起這一群狼虎英雄──俱是「封神榜」上惡曜。又經得雷震子飛在空中，使開金棍刷將下來。殷郊見大營俱亂，張山、李錦皆亡，殷郊見勢頭不好，把落魂鐘對黃天化一㨪。黃天化翻下玉麒麟來。殷郊乘此走出陣來，往岐山逃遁。眾將官鳴鑼擂鼓，追趕三十里方回。黃飛虎督兵進城，俱進相府，候子牙回兵。
    </voice>
</speak>
