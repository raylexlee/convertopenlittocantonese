<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說子牙陞帳，與眾門人曰：「今日呂岳又來阻吾之兵，你們各要仔細。」正議間，左右來報：「楊戩轅門等令。」子牙傳令：「令來。」楊戩來至帳前行禮畢，言曰：「奉命催糧無誤。」子牙曰：「如今呂岳又來阻住穿雲關。」楊戩曰：「呂岳乃是失機之士，何敢又阻行旌？」話猶未了，只見軍政官來報：「呂岳會戰。」子牙忙傳令出營，率領眾將，與諸門人隨子牙來至營前。呂岳曰：「姜子牙，吾與你有勢不兩立之仇！若論兩教作為，莫非如此，且你係元始門下道德之士。吾有一陣，擺與你看，但你認得，吾便保周伐紂；若是認不得，我與你立見高低。」子牙曰：「道友，你何不自守清淨，往往要作此業障，甚非道者所為。你既擺陣，請擺來我看。」呂岳同陳庚進陣，有半個時辰，擺成一陣；復至軍前，大呼曰：「姜子牙請看吾陣！」子牙同哪吒、楊戩、韋護、李靖上前來。楊戩曰：「呂道長，吾等看陣，不可發暗器傷人。」呂岳曰：「爾乃小輩之言。我自用堂堂之陣，正正之旗，豈有用暗器傷你之理！」子牙同眾人往前後看了一遍，渾然一陣，又無字跡，如何認得。子牙心中焦躁：「此必是不可攻伐之陣，又是左道之術。」子牙忽然想起元始四偈：「界牌關下遇誅仙，穿雲關底受瘟㾮。」「此莫非是瘟㾮陣？」乃對楊戩曰：「此正應吾師元始之言，莫非是瘟㾮陣麼？」楊戩曰：「待弟子對他說。」二人商議停當，回至軍前。呂岳曰：「子牙公識此陣否？」楊戩答曰：「呂道長，此乃小術耳，何足為奇！」呂岳曰：「此陣何名？」楊戩笑曰：「此乃瘟㾮陣。你還不曾擺全；俟擺全了，吾再來破你的。」呂岳聞楊戩之言，如石投大海，半晌無言。正是：<break time="100ms" />　　　　爐中玄妙全無用，一片雄心付水流。<break time="100ms" />　　話說楊戩言罷，同眾人回營。子牙陞帳坐下，眾門人齊讚楊戩利齒伶牙。子牙曰：「雖然一時回得他好看，終不知此陣中玄妙，如何可破？」哪吒曰：「且答應他一時，再作道理。況且十絕惡陣與誅仙陣這樣大陣，俱也破了，何況此小小陣圖，不足為慮。」子牙曰：「雖然如此，不可不慎。古人云：『人無遠慮，必有近憂。』豈可因其小而忽略。」眾門人齊曰：「元帥之言甚善。」正議間，左右來報：「終南山雲中子來見。」眾門人曰：「武王洪福齊天，自有高人來濟此陣之急也。」子牙忙迎出轅門，接住雲中子。二人攜手，行至帳中坐下。子牙曰：「道兄此來，必為姜尚遇此瘟㾮陣也。」雲中子笑曰：「特為此陣而來。」子牙欠身謝曰：「姜尚屢遭大難，每勞列位道兄動履，尚何以消受。」因請教：「此陣中有何秘術？當用何人可破？」雲中子曰：「此陣不用別人，乃是子牙公百日之災。只至災滿，自有一人來破。吾與你代掌帥印，調督軍事。其餘不足為慮。」子牙曰：「但得道兄如此，姜尚便一死又何足惜，況未必然乎！」子牙欣然，就將劍、印付與雲中子掌管。只見左右傳與武王，武王聞知雲中子說子牙有百日之災，忙至中軍。左右來報。雲中子與子牙迎接上帳，行禮坐下。武王曰：「聞相父破陣，孤心不安。往往爭持，致多苦惱，孤想不若回軍，各安疆界，以樂民生，何必如此？」雲中子曰：「賢王不知，上天垂象，天運循環，氣數如此，豈是人為，縱欲逃之不能。賢王放心。」武王默然無語。<break time="100ms" />　　且不言雲中子與子牙商議破敵，且說呂岳進關，同陳庚將二十一把瘟㾮傘安放在陣內，按九宮八卦方位，擺列停當；中立一土臺，安置用度符印，打點擒拿周將。正與陳庚在陣內調度，見左右來報：「有一道人要見呂老爺。」呂岳曰：「是誰？與我請來。」少時，那道人飄然而至。呂岳一見李平來至，忙迎住，喜曰：「道兄此來，必是來助我一臂之力，以滅周武、姜尚也。」李平曰：「不然。我特來勸你。吾在中途，聞你擺瘟㾮陣以阻周兵，我故此特地前來，相勸道兄。今紂王無道，罪惡貫盈，天下共叛，此天之所以滅商湯也。武王乃當世有德之君，上配堯舜，下合人心，是應運而興之君，非草澤乘奸之輩。況鳳鳴岐山，王氣已鍾久矣。道兄安得以一人扭轉天命哉。子牙奉天征討，伐罪弔民，會諸侯於孟津，正應滅紂於甲子。難道我李平反為武王，不為截教，來逆道兄之意？道兄若依我勸，可撤去此陣，但憑武王與子牙征伐取關。我們原係方外閒人，逍遙散淡，無束無拘，又何名繮利鎖之不能解脫耶。」呂岳笑曰：「李兄差矣！我來誅逆討叛，正是應天順人。你為何自己受惑，反說我所為非也！你看我擒姜尚、武王，令他片甲不回。」李平曰：「不然。姜尚有七死三災之厄，他也過了；遇過多少毒惡之人，十絕『誅仙惡陣，他也經過；也非容易至此。古云：『前車已覆，後車當鑒。』道兄何苦執迷如此？」李平五次三番勸不醒呂岳，此正是：<break time="100ms" />　　　　三部正神天數盡，李平到此也難逃。<break time="100ms" />　　話說呂岳不聽李平之勸，差官下書，知會姜尚，來破此陣。使命齎戰書至子牙行營，來至轅門。左右報入中軍，子牙命：「令來。」使命至中軍，朝上見體畢，呈上戰書。子牙拆開展玩，書曰：<break time="100ms" />　　　　「九龍島煉氣士呂岳致書於西岐元帥姜子牙麾下：竊聞物極必返，逆天必罰。爾西岐不守臣節，以臣伐君，以下凌上，有干綱常，得罪天地；況且以黨惡之象，屢抗敵於天兵，仗闡教之術，復屠城而殺將，惡已貫盈，人神共憤。故上天厭惡，特假手於吾，設此瘟㾮陣。今差使致書，早早批宣，以決勝負。如自揣不德，急早倒戈，尚待爾不死。戰書至日，速乞自裁。」
    </voice>
</speak>
