<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說子牙不意鄔文化今夜劫營。將至二更時分，成湯營裏一聲砲響，喊聲齊起，鄔文化當頭，撞進轅門。那是時黑夜，誰人抵敵。衝開七層鹿角，撞翻四方木柵、擋牌，鄔文化把排扒木只是撞掃兩邊。也是周營軍士有難，可憐被他衝殺得屍橫遍野，血流成河，六十萬人馬在中軍呼兄喚弟，覓子尋爺。又有袁洪協同，黑夜中袁洪放出妖氣，籠罩住營中，驚動多少大小將官。子牙聽得大漢劫營，急上了四不相，手執杏黃旗，護定身子，只聽得殺聲大振，心下著忙。又見大漢二目如兩盞紅燈，眾門人各不相顧，只殺得孟津血水成渠。有詩為證，詩曰：<break time="100ms" />　　　　姜帥提兵會列侯，袁洪賭智未能休。朝歌遣將能摧敵，周寨無謀是自蹂。<break time="100ms" />　　　　軍士有災皆在劫，元戎遇難更何尤。可惜英雄徒浪死，賢愚無辨喪荒坵。<break time="100ms" />　　話說鄔文化夤夜劫周營，後有袁洪助戰；周將睡熟，被鄔文化將排扒木兩邊亂掃，可憐為國捐軀，名利何在！袁洪騎馬，仗妖術衝殺進營，不辨賢愚，盡是些少肩無臂之人，都做了破腹無頭之鬼。武王有四賢保駕奔逃；子牙落荒而走；五七門徒借五遁逃去；只是披堅執銳之士，怎免一場大厄！該絕者難逃天數；有生者躲脫災殃。<break time="100ms" />　　且說鄔文化直衝殺至後營，來到糧草堆根前。此處乃楊戩守護之所，忽聽得大漢劫營，姜元帥失利，楊戩急上馬看時，見鄔文化來得勢頭兇，欲要迎敵，又顧糧草，心生一箇計，且救眼下之厄，忙下馬，念念有詞，將一草豎立在手，吹口氣，叫聲：「變！」化了一箇大漢，頭撐天，腳踏地。怎見得，有讚為證，讚曰：<break time="100ms" />　　　　頭有城門大，二目似披缸。鼻孔如水桶，門牙扁擔長。<break time="100ms" />　　　　胡鬢似竹筍，口內吐金光。大呼「鄔文化」，與吾戰一場。！<break time="100ms" />　　話說鄔文化正盡力衝殺，燈光影裏見一大漢，比他更覺長大，大呼曰：「那匹夫慢來！吾來也！」鄔文化抬頭看見，諕得魂不附體：「我的爺來了！」倒拖排扒木，回頭就走，也不管好歹，只是飛跑。楊戩化身隨後趕來一程，正遇袁洪。楊戩大呼曰：「好妖怪，怎敢如此！」使開三尖刀，飛奔殺來。袁洪使棍抵住。大戰一回，楊戩祭哮天犬時，袁洪看見，化一道白光，脫身回營。<break time="100ms" />　　且說孟津眾諸侯聞袁洪劫姜元帥的大營，驚起南北二鎮諸侯，齊來救應。兩下混戰，只殺到天明。子牙會集諸門人，尋見武王，收集敗殘人馬，點算損折軍兵有二十餘萬；帳下折了將官三十四員；龍鬚虎被鄔文化排扒木絕其性命。──軍士有見龍鬚虎的頭掛在排扒木上，因此報知。子牙聞龍鬚虎被亂軍中殺死，子牙傷悼不已。眾諸侯上帳，問武王安。楊戩來見子牙，備言：「鄔文化衝殺，是弟子……如此治之，方救得行糧無虞。」子牙曰：「一時誤於檢點，故遭此厄，無非是天數耳。」心下鬱鬱不樂，納悶中軍。<break time="100ms" />　　且說袁洪得勝回營，其本往朝歌報捷：「鄔文化大勝周兵，屍塞孟津，其水為之不流。」群臣具賀：「自征伐西岐，從未有此大勝。」紂王大喜，日日縱樂，全不以周兵為事。<break time="100ms" />　　且說楊戩來見子牙曰：「如今先將大漢鄔文化治了，然後可破袁洪。」子牙曰：「須得……如此，方可絕得此人。」楊戩領令，去到孟津哨探路徑。走有六十里，至一所在，地名蟠龍嶺。此山彎環如蟠龍之勢，中有空闊一條路，兩頭可以出入。楊戩看罷，心下大喜曰：「此處正好行此計也！」忙回見子牙，備言：「蟠龍嶺地方可以行計。」子牙聽說大喜，在楊戩耳邊備說：「……如此如此，可以成功。」楊戩遂自去了。正是<break time="100ms" />　　　　計燒大將鄔文化，須得姜公用此謀。<break time="100ms" />　　話說子牙令武吉、南宮适：「 領二千人馬，往蟠龍嶺去埋伏引火之物，中用竹筒引線，暗埋火砲、火箭各項等物，嶺上俱用柴薪引火乾燥物件，預備停當，只等鄔文化來至，便可行之。」二將領令去訖。話說鄔文化得了大功，紂王差官齎袍、帶、表禮等物獎諭，袁洪、鄔文化二將謝恩，打發天使回朝歌。不表。袁洪對鄔文化曰：「荷蒙天子恩寵獎諭，鄔將軍，我等當得盡忠竭力，以報國恩，不負吾輩名揚於天下也。」鄔文化曰：「末將明日使姜尚無備，再殺他箇片甲無存，早早奏凱。」袁洪大喜，設宴慶賞。正談笑間，探事馬報入中軍：「啟元帥：今有姜子牙與武王在轅門閑看吾營，不知有何原故，請令定奪。」袁洪聽報，即令鄔文化：「暗出大營，抄出子牙之後擒之，如探囊取物耳。」鄔文化領令，忙出右營門，撒開大步，拖排扒木，如飛雲掣電而來，大呼曰：「姜尚休走！今番吾定擒你成功也。速速下騎受死，免吾費力。」子牙與武王見鄔文化追來，撥轉坐騎，望西南而逃。鄔文化見子牙、武王落荒而走，放心追來。子牙回顧，誘鄔文化曰：「鄔將軍，你放我君臣回營，得歸故國，再不敢有犯邊疆，吾群臣感將軍洪恩不淺矣。」鄔文化曰：「今番錯過，千載難逢。」拚命趕來，那裏肯捨。望前趕了一個時辰。姜子牙與武王是有腳力的；鄔文化步行，又當得他是急急追趕，一氣趕了五六十里，鄔文化氣力已乏，立住腳不趕了。子牙回頭看時，見鄔文化不趕，子牙勒轉坐騎，大呼曰：「鄔文化，你敢來與吾戰三合麼？」鄔文化大怒曰：「有何不敢？」回身又望前趕來。子牙勒轉四不相又走，看看趕至蟠龍嶺了，子牙君臣進山口去了。鄔文化大喜：「姜尚進山，似魚游釜中，肉在几上！」隨後追進山口。不知鄔文化性命如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
