<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十二回<break time="100ms" />　　黃花山收鄧辛張陶
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　劫數相逢亦異常，諸天神部涉疆場。任他奇術俱遭敗，那怕仙凡盡帶傷。<break time="100ms" />　　　　周室興隆時共泰，成湯喪亂日偕亡。黃花山下收強將，總向岐山土內藏。<break time="100ms" />　　話說三將齊來發怒，辛環急上前忙止曰：「兄弟們不得妄為，快下馬來參謁。此是朝歌聞太師老爺。」三將聽說「聞太師」，滾鞍下馬，拜伏在地，口稱：「太師！久慕大名，未得親覿尊顏；今幸天緣，大駕過此，末將等有失迎迓，致多冒瀆，正謂誤犯，望太師老爺恕罪，末將等不勝慶幸。」眾將請太師上山。聞太師聽說亦喜，隨同眾將上山。眾將請太師上坐，復行參謁。太師亦自溫慰；因問四將：「尊姓？何名？今日幸逢，老夫亦與有榮焉。」鄧忠曰：「此黃花山；俺弟兄四人，結義多年，末將姓鄧，名忠；次名辛環；三名張節；四名陶榮。只因諸侯荒亂，暫借居此山，權且為安身之地，其實皆非末將等本心。」聞太師聽罷：「你等肯隨吾征伐西岐，候有功之日，俱是朝廷臣子。何苦為此綠林之事，埋沒英雄，辜負生平本事。」辛環曰：「如太師不棄，忠等願隨鞭鐙。」聞太師曰：「列位既肯出力王室，正是國家有慶。你們可將山上嘍囉計有多少？」辛環答曰：「有一萬有餘。」聞太師曰：「可曉諭眾人：願隨征者，去；不願隨征者，寧釋還家，仍給賞財物，也是他跟隨你們一場。」辛環領命，傳與眾人，有願去的，有不願去的，俱將歷年所積給與諸人，眾人無不悅服。除不去的，尚餘七千多人馬。糧草計有三萬。俱打點停當。燒了牛皮寶帳。聞太師即日起兵，又得四將，不覺大喜。把人馬過了黃花山，逕往前進，浩造湯蕩，甚是軍威雄猛。有詩為證：<break time="100ms" />　　　　烈烈旗旛飛殺氣，紛紛戰馬似龍蛟。西岐豪傑如雲集，太師親征若浪拋。<break time="100ms" />　　話言聞太師人馬正行，忽抬頭見一石碣，上書三字，名曰「絕龍嶺」。太師在墨麒麟上，默默無言，半晌不語，鄧忠見聞太師勒騎不行，面上有驚恐之色。鄧忠問曰：「太師為何停騎不語？」聞太師曰：「吾當時悟道，在碧遊宮拜金靈聖母為師之時，學藝五十年。吾師命我下山佐成湯，臨行問師曰：『弟子歸著如何？』吾師道：『你一生逢不得「絕」字。』今日行兵，恰恰見此石碣，上書『絕』字，心上遲疑，故此不快。」鄧忠等四將笑曰：「太師差矣！大丈夫豈可以一字定終身禍福？況且『吉人天相』，只以太師之才德，豈有不克西岐之理。從古云：『不疑何卜？』」太師亦不笑不語。眾將催人馬速行。刀鎗似水，甲士如雲，一路無詞。哨馬報入中軍：「啟太師：人馬至西岐南門，請令定奪。」太師傳令：「安營。」一聲砲響，三軍吶一聲喊，安下營，結下大寨。怎見得，有讚為證：<break time="100ms" />　　　　營安南北，陣擺東西。營安南北分龍虎，陣擺東西按木金。圍子手平添殺氣，虎狼威長起征雲。拐子馬齊齊整整，寶纛旛捲起威風。陣前小校披金甲，傳鎗兒郎掛錦裙。先行官如同猛虎，佐軍官惡似彪熊。定營砲天崩地裂，催陣鼓一似雷鳴。白日裏出入有法，到晚間轉箭支更。只因太師安營寨，鴉鳥不敢望空行。<break time="100ms" /><break time="100ms" />　　不說聞太師安營西岐。只見報馬報進相府，報：「聞太師調三十萬人馬，在南門安營。」子牙曰：「當時吾在朝歌，不曾會聞太師；今日領兵到此，看他紀法何如。」隨帶諸將上城，眾門下相隨，同到城敵樓上，觀看聞太師行營；果然好人馬！怎見得，有讚為證：<break time="100ms" />　　　　滿空殺氣，一川鐵馬兵戈；片片征雲，五色旌旗縹緲。千枝畫戟，豹尾描金五彩旛；萬口鋼刀，誅龍斬虎青銅劍。密密鉞斧，旛旗大小水晶盤；對對長鎗，盞口粗細銀畫桿。幽幽畫角，猶如東海老龍吟；燦燦銀盔，滾滾冰霜如雪練。錦衣繡襖，簇擁走馬先行；玉帶征夫，侍聽中軍元帥。鞭抓將士盡英雄，打陣兒郎兇似虎。不亞軒轅黃帝破蚩尤，一座兵山從地起。<break time="100ms" />　　話說子牙觀看良久，歎曰：「聞太師平日有將才，今觀如此整練，人言尚未盡其所學。」隨下城入府，同大小門下眾將，商議退兵之策。有黃飛虎在側曰：「丞相不必憂慮，況且魔家四將不過如此，正所謂國王洪福大，巨惡自然消散。」子牙曰：「雖是如此，民不安生，軍逢惡戰，將累鞍馬，俱不是寧泰之象。」正議間，報：「聞太師差官下書。」子牙傳令：「令來。」不一時，開城，放一員大將至相府，將書呈上。子牙拆書觀看，上云：<break time="100ms" />　　　　「成湯太師兼征西天保大元帥聞仲，書奉丞相姜子牙麾下：蓋聞王臣作叛，大逆於天。今天王在上，赫赫威靈。茲爾西土，敢行不道，不尊國法。自立為王，有傷國體。復納叛逆，明欺憲典。天子累興問罪之師，不為俯首伏辜，尚敢大肆猖獗，拒敵天吏，殺軍覆將，輒敢號令張威，王法何在！雖食肉寢皮，不足以盡厥罪；縱移爾宗祀，削爾疆土，猶不足以償其失。今奉詔下征，你等若惜一城之生靈，速至轅門授首，候歸期以正國典；如若拒抗，真火焰崑岡，俱為虀粉，噬臍何及？戰書到日，速為自裁。不宣。」<break time="100ms" />　　子牙看書畢。子牙曰：「來將何名？」鄧忠答曰：「末將鄧忠。」子牙曰：「鄧將軍回營，多拜上聞太師，原書批回，三日後會兵城下。」鄧忠領命出城，進營回復了聞太師，將子牙回話說了一遍。不覺就是三日。只聽成湯營中砲響，喊殺之聲振天。子牙傳令：「把五方隊伍調遣出城。」聞太師正在轅門，只見西岐南門開處，一聲砲響，有四桿青旛招展，旛下四員戰將按震宮方位：<break time="100ms" />　　　　青袍青馬盡穿青，步將層層列馬兵，手挽攩牌人似虎，短劍長鎗若鐵城。
    </voice>
</speak>
