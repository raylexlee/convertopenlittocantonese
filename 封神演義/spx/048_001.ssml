<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十八回<break time="100ms" />　　陸壓獻計射公明
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　周家開國應天符，何怕區區定海珠。陸壓有書能射影；公明無計庇頭顱。<break time="100ms" />　　　　應知幻化多奇士，誰信凶殘活獨夫。聞仲扭天原為主，忠肝留向在龍圖。<break time="100ms" />　　話說公明祭起金蛟剪──此剪乃是兩條蛟龍，採天地靈氣，受日月精華，起在空中，挺折上下，祥雲護體，頭交頭如剪，尾交尾如股，不怕你得道神仙，一閘兩段。──那時起在空中，往下閘來。燃燈忙扌弃了梅花鹿，借木遁去了。──把梅花鹿一閘兩段。公明怒氣不息，暫回老營。不提。且說燃燈逃回蘆篷，眾仙接著，問金蛟剪的原故。燃燈搖頭曰：「好利害！起在空中，如二龍絞結；落下來，利刃一般。我見勢不好，預先借木遁走了。可惜把我的梅花鹿一閘兩段！」眾道人聽說，俱各心寒，共議將何法可施。正議間，哪吒上篷來：「啟老師：有一道者求見。」燃燈道：「請來。」哪吒下篷對道人曰：「老師有請。」這道人上得篷來，打稽首曰：「列位道兄請了！」燃燈與眾道人俱認不得此人。燃燈笑容問曰：「道友是那座名山？何處洞府？」道人曰：「貧道閑遊五嶽，悶戲四海，吾乃野人也。吾有歌為證，歌曰：<break time="100ms" />　　　　貧道乃是崑崙客，石橋南畔有舊宅。修行得道混元初，纔了長生知順逆。休誇爐內紫金丹，須知火裏焚玉液。跨青鸞，騎白鶴，不去蟠桃飱壽樂，不去玄都拜老君，不去玉虛門上諾。三山五嶽任我遊，海島蓬萊隨意樂。人人稱我為仙癖，腹內盈虛自有情。陸壓散人親到此，西岐要伏趙公明。<break time="100ms" />貧道乃西崑崙閑人，姓陸，名壓，因為趙公明保假滅真，又借金蛟剪下山，有傷眾位道兄。他只知道術無窮，豈曉得玄中更妙？故此貧道特來會他一會。管教他金蛟剪也用不成，他自然休矣。」當日道人默坐無言。<break time="100ms" />　　次日，趙公明乘虎，篷前大呼曰：「燃燈，你既有無窮妙道，如何昨日逃回？可速來早決雌雖！」哪吒報上篷來。陸壓曰：「貧道自去。」道人下得篷來，逕至軍前。趙公明忽見一矮道人，帶魚尾冠，大紅袍，異相長鬚，作歌而來，歌曰：<break time="100ms" />　　　　「煙霞深處訪玄真，坐向沙頭洗幻塵。七情六欲消磨盡，把功名付水流，任逍遙，自在閑身。尋野叟同垂釣，覓騷人共賦吟。樂醄醄別是乾坤。」<break time="100ms" />　　趙公明認不得，問曰：「來的道者何人？」陸壓曰：「吾有名，是你也不認得我。我也非仙，也非聖，你聽我道來。歌曰：<break time="100ms" />　　　　性似浮雲意似風，飄流四海不定蹤。或在東洋觀皓月，或臨南海又乘龍。三山虎豹俱騎盡，五嶽青鸞足下從。不富貴，不簪纓，玉虛宮裏亦無名。玄都觀內桃子樹，自酌三杯任我行。喜將棋局邀玄友，悶坐山岩聽鹿鳴。閑吟詩句驚天地，靜裏瑤琴樂性情。不識高名空費力，吾今到此絕公明。」<break time="100ms" />貧道乃西崑崙散人陸壓是也。」趙公明大怒：「好妖道！焉敢如此出口傷人，欺吾太甚！」催虎提鞭來取。陸壓持劍赴面交還。未及三五合，公明將金蛟剪祭在空中。陸壓觀之，大呼曰：「來的好！」化一道長虹而去。公明見走了陸壓，怒氣不息，又見蘆篷上燃燈等昂然端坐，公明切齒而回。且說陸壓逃歸，此非是會公明戰，實看公明形容，今日觀之罷了。<break time="100ms" />　　　　千年道行隨流水，絕在釘頭七箭書。<break time="100ms" />　　且說陸壓回篷，與諸道友相見。燃燈問：「會公明一事如何？」陸壓曰：「衲子自有處治，此事請子牙公自行。」子牙欠身。陸壓揭開花籃，取出一幅書，書寫明白，上有符印口訣：「……依此而用，可往岐山立一營；營內築一臺。紮一草人；人身上書『趙公明』三字，頭上一盞燈，足下一盞燈。自步罡斗，書符結印焚化，一日三次拜禮，至二十一日之時，貧道自來午時助你，公明自然絕也。」<break time="100ms" />　　子牙領命，前往岐山，暗出三千人馬，又令南宮适、武吉前去安置。子牙後隨軍至岐山，南宮适築起將臺，安排停當，紮一草人，依方製度。子牙披髮仗劍，腳步罡斗，書符結印，連拜三五日，把趙公明只拜得心如火發，意似油煎，走投無路，帳前走到帳後，抓耳撓腮。聞太師見公明如此不安，心中甚是不樂，亦無心理論軍情。且說「烈焰陣」主白天君進營來，見聞太師，曰：「趙道兄這等無情無緒，恍惚不安，不如且留在營中，吾將『烈焰陣』去會闡教門人。」聞太師欲阻白天君，白天君大呼曰：「十陣之內無一陣成功，如今若坐視不理，何日成功！」遂不聽太師之言，轉身出營，走入『烈焰陣』內。鐘聲響處，白天君乘鹿大呼於篷下。燃燈同眾道人下篷排班，方纔出來，未曾站定，只見白天君大叫：「玉虛教下，誰來會吾此陣？」燃燈顧左右，無一人答應。陸壓在傍問曰：「此陣何名？」燃燈曰：「此是『烈焰陣』。」陸壓笑曰：「吾去會他一番。」道人笑談作歌，歌曰：<break time="100ms" />　　　　「煙霞深處運元功，睡醒茅蘆日已紅。翻身跳出塵埃境，肯把功名付轉篷。受用些明月清風。人世間，逃名士；雲水中，自在翁；跨青鸞遊遍山峰。」<break time="100ms" />　　陸壓歌罷。白天君曰：「爾是何人？」陸壓曰：「你既設此陣，陣內必有玄妙處。我貧道乃是陸壓，特來會你。」天君大怒，仗劍來取。陸壓用劍相還。未及數合，白天君望陣內便走。陸壓不聽鐘聲，隨即趕來，白天君下鹿，上臺，將三首紅旛招展。陸壓進陣，見空中火、地下火、三昧火，三火將陸壓圍裹居中。他不知陸壓乃火內之珍，離地之精，三昧之靈。三火攢遶，共在一家，焉能壞得此人。陸壓被三火燒有兩個時辰，在火內作歌，歌曰：
    </voice>
</speak>
