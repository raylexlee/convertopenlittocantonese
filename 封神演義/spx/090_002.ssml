<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　子牙鳴金回營。楊戩上帳曰：「今日會此一陣，俱為無用。當時弟子別師尊時，師父曾有一言吩咐弟子說：『若到孟津，謹防梅山七聖阻隘。』教弟子留心。今日觀之，奈寶不能成功，俱化青黑之氣而走。元帥宜當設計處治，方可成功。若是死戰，終是無用。」子牙曰：「吾自有道理。」當日至晚，子牙帳中鼓響，眾將官上帳聽令。子牙命李靖領柬帖：「你在八卦陣正東上，按震方，畫有符印，用桃樁，上用犬血，……如此而行。」又命雷震子領柬帖：「你在正南上，按離方，亦有符印，也用桃樁，上用犬血，……如此而行。」命哪吒領柬帖：「在正西上，按兌方，也用桃樁，上用犬血，……如此而行。」又命楊任：「在正北上，按坎方，也用桃樁，上用犬血，……如此而行。楊戩，你可引戰，用五雷之法，望桃樁上打下來。韋護，你用瓶盛烏雞、黑狗血，女人尿屎和勻，裝在瓶內，見高明、高覺趕上我陣中，你可將瓶打下，此穢污濁物壓住他妖氣，自然不能逃走。此一陣可以擒二豎子也。」眾門人聽令而去。子牙先出營，布開八卦，暗合九宮，將桃樁釘下。正是：<break time="100ms" />　　　　設計要擒桃柳鬼，這場辛苦枉勞神。<break time="100ms" />子牙安置停當。<break time="100ms" />　　且說高明聽著子牙傳令安八卦方位，用烏雞、黑狗血，釘桃樁拿他兄弟，二人大笑不止：「空費心機！看你怎樣捉我二人！」次日，子牙親臨轅門搦戰。袁洪命高明、高覺出營，大呼曰：「姜子牙，你自稱掃蕩成湯大元帥。據吾看，你不過一匹夫耳！你既是崑崙之士，理當遣將調兵，共決雌雄；為何釘桃樁，安符印，週圍布八卦，按九宮，用門人將烏雞、黑狗血穢污之物壓我二人。吾非鬼魅精邪，豈懼你左道之術也！」二人道罷，放步搖斧、舉戟，直取子牙。子牙左右有武吉、南宮适二馬齊出，急架忙迎。四將交兵，鎗刀並舉。高明逞精神，如同猛虎；南宮适使氣力，一似歡龍；高覺戟剌擺長旛；武吉鎗來生殺氣。四將酣戰。子牙催四不相，仗劍也來助戰；未及數合，便往陣中敗走。高明笑曰：「不要走！吾豈懼你安排，吾來也！」兄弟二人隨後趕入陣來。剛入得八卦方位，東有李靖，南有雷震子，西有哪吒，北有楊任，四面發起符印，處處雷鳴；韋護在空中將一瓶穢污之物往下打來，那些雞犬穢血，濺得滿地。高明、高覺化陣青光，早已不見了。眾門人親自觀見，莫知去向。子牙收兵回營，陞帳坐下，大怒曰：「豈知今日本營先有奸細私透營內之情，如此何日成功也！將吾機密之事盡被高明知道，此是何說！」楊戩在傍曰：「師叔在上：料左右將官自在西岐共起義兵，經過三十六路征伐，今進五關，經過數百場大戰，苦死多少忠良，今日至此，克成湯只在目下，豈有這樣之理。據弟子觀之，此二人非是正人，定有些妖氣，那光景大不相同。望師叔詳察。今弟子往一所在去來，自知虛實。」子牙曰：「你往那裏去？」楊戩曰：「機不可泄，泄則不能成功也。」子牙許之。楊戩當晚別子牙去訖。<break time="100ms" />　　且說高明、高覺來見袁洪，言子牙用八卦陣，將釘桃樁的事說了一遍。袁洪具表往朝歌報捷。高覺聽的周營子牙與楊戩共議，楊戩要往一所在去，又聽見楊戩不肯說，兄弟二人曰：「憑你怎樣尋吾根腳，料你也不能知道！」二人又大笑一回。不表。<break time="100ms" />　　且說楊戩離了周營，借土遁往玉泉山金霞洞來，正是：<break time="100ms" />　　　　遁中道術真玄妙，咫尺清風萬里程。<break time="100ms" />　　話說楊戩來至金霞洞，見洞門緊閉，楊戩洞外敲門。多時，一童子出來，見是師兄，忙問曰：「師兄何來？」楊戩曰：「煩賢弟通報。」童子進洞內，見玉鼎真人，啟曰：「師兄楊戩在洞府外求見。」真人起身吩咐曰：「著他進來。」楊戩來至碧遊床前下拜。真人曰：「你今到此為何？」楊戩把孟津事說了一遍。真人曰：「此業障是棋盤山桃精、柳鬼。桃、柳根盤三十里，採天地之靈氣，受日月之精華，成氣有年。今棋盤山有軒轅廟，廟內有泥塑鬼使，名曰千里眼，順風耳；二怪托其靈氣，目能觀看千里，耳能詳聽千里；千里之外，不能視聽也。你可叫姜子牙著人往棋盤山去，將桃、柳根盤掘挖，用火焚盡；將軒轅廟二鬼泥身打碎，以絕其靈氣之根；再用一重霧常鎖營寨，……如此如此，則二鬼自然絕也。」楊戩受命，離了玉泉山，復往周營而來。軍政官報與子牙，子牙令入中軍，問楊戩曰：「此去如何？」楊戩搖頭不語，猶恐泄機。子牙曰：「你今日為何如此？」楊戩曰：「弟子今日不敢言，且隨弟子行之。」子牙並依楊戩，不去阻攩。楊戩執定令旗下帳，把後隊大紅旗二千杆令三軍磨旗；又令一千名軍士擂鼓鳴鑼，恍然有驚天動地之勢。子牙見楊戩加此，不如其故。楊戩方來對子牙曰：「高明、高覺二人乃是棋盤山桃精、柳鬼。他憑托軒轅廟二鬼之靈，名曰千里眼，順風耳。如今須用旗招展不住，使千里眼不能觀看；鑼鼓齊鳴，使順風耳不能聽察。請元帥命將往棋盤山，掘挖此根，用火焚之；再令將官去把軒轅廟裏二鬼打碎；然後用大霧一重，常鎖行營，此怪方能除也。」子牙聽說：「既然如此，吾自有治度。」子牙令李靖：「領三千人馬，速往棋盤山，去挖絕其根。」又令雷震子：「去打碎泥塑鬼使。」後人有詩歎之，詩曰：<break time="100ms" />　　　　虎鬥深山淵鬥龍，高明高覺逞邪蹤。當時不遇仙師指，難滅軒轅二鬼風。<break time="100ms" />話說子牙安排已定，只等二門人來回令。
    </voice>
</speak>
