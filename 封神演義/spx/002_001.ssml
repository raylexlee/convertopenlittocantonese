<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二回<break time="100ms" />　　冀州侯蘇護反商
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　丞相金鑾直諫君，忠肝義膽孰能群。早知侯伯來朝覲，空費傾葵紙上文。<break time="100ms" />　　話說紂王聽奏大喜，即時還宮。一宵經過。次日早朝，聚兩班文武朝賀畢。紂王便問當駕官：「即傳朕旨意，頒行四鎮諸侯，與朕每一鎮地方揀選良家美女百名，不論富貴貧賤，只以容貌端莊，情性和婉，禮度賢淑，舉止大方，以充後宮役使。」天子傳旨未畢，只見左班中一人應聲出奏，俯伏言曰：「老臣商容啟奏陛下：君有道則萬民樂業，不令而從。況陛下後宮美女，不啻千人，嬪御而上，又有妃后。今劈空欲選美女，恐失民望。臣聞：『樂民之樂者，民亦樂其樂；憂民之憂者，民亦憂其憂。』此時水旱頻仍，乃事女色，實為陛下不取也。故堯、舜與民偕樂，以仁德化天下，不事干戈，不行殺伐，景星耀天，甘露下降，鳳凰止於庭，芝草生於野；民豐物阜，行人讓路，犬無吠聲，夜雨晝晴，稻生雙穗；此乃有道興隆之象也。今陛下若取近時之樂，則目眩多色，耳聽淫聲，沉湎酒色，遊於苑圃，獵於山林，此乃無道敗亡之象也。老臣待罪首相，位列朝綱，侍君三世，不得不啟陛下。臣願陛下：進賢，退不肖，修行仁義，通達道德，則和氣貫於天下，自然民富財豐，天下太平，四海雍熙，與百姓共享無窮之福。況今北海干戈未息，正宜修其德，愛其民，惜其財費，重其使令，雖堯、舜不過如是；又何必區區選侍，然後為樂哉？臣愚不識忌諱，望祈容納。」紂王沉思良久：「卿言甚善，朕即免行。」言罷，群臣退朝，聖駕還宮。不題。<break time="100ms" />　　不意紂王八年，夏四月，天下四大諸侯率領八百鎮朝覲於商。那四鎮諸侯乃東伯侯姜桓楚，南伯侯鄂崇禹，西伯侯姬昌，北伯侯崇侯虎。天下諸侯俱進朝歌。此時太師聞仲不在都城，紂王寵用費仲、尤渾。各諸侯俱知二人把持朝政，擅權作威，少不得先以禮賄之以結其心，正所謂：「未去朝天子，先來謁相公。」內中有位諸侯，乃冀州侯，姓蘇名護，此人生得性如烈火，剛方正直，那裏知道奔競夤緣；平昔見稍有不公不法之事，便執法處分，不少假借，故此與二人俱未曾送有禮物。也是合當有事，那日二人查天下諸侯俱送有禮物，獨蘇護並無禮單，心中大怒，懷恨於心。不題。<break time="100ms" />　　其日元旦吉晨，天子早朝，設聚兩班文武，眾官拜賀畢。黃門官啟奏陛下：「今年乃朝賀之年，天下諸侯皆在午門外朝賀，聽候玉音發落。」紂王問首相商容，容曰：「陛下止可宣四鎮首領臣面君，採問民風土俗，淳龐澆競，國治邦安；其餘諸侯俱在午門外朝賀。」天子聞言大悅：「卿言極善。」隨命黃門官傳旨：「宣四鎮諸侯見駕，其餘午門朝賀。」<break time="100ms" />　　話說四鎮諸侯整齊朝服，輕搖玉珮，進午門，行過九龍橋，至丹墀，山呼朝拜畢，俯伏。王慰勞曰：「卿等與朕宣猷贊化，撫綏黎庶，鎮攝荒服，威遠寧邇，多有勤勞，皆卿等之功耳。朕心喜悅。」東伯侯奏曰：「臣等荷蒙聖恩，官居總鎮。臣等自叨職掌，日夜兢兢，常恐不克負荷，有辜聖心；縱有犬馬微勞，不過臣子分內事，尚不足報涓涯於萬一耳，又何勞聖心垂念！臣等不勝感激！」天子龍顏大喜，命首相商容、亞相比干於顯慶殿治宴相待。四臣叩頭謝恩，離丹墀前至顯慶殿，相序筵宴。不題。
    </voice>
</speak>
