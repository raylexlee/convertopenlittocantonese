<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說西方教主同懼留孫來至萬仙陣前，見了紫霧紅雲，黃光繚繞，有準提道人見師兄來至，老子與元始忙迎上前，打稽首曰：「道友請了！」對面通天教主看見，大呼曰：「接引道人，你前番可惡，破吾誅仙陣；今又來此！吾與你見個高下！」道罷，把奎牛催開，用劍來取。西方教主也不動手，只見泥丸宮舍利子昇起三顆，或上或下，反覆翻騰，遍地俱是金光。通天教主寶劍架隔，不能近身。通天教主大怒，復用漁鼓打來。準提用手一指，一朵金蓮架住，亦不能近身。老子與元始請曰：「二位道兄暫回，今日且不要與他較量。」赤精子聽罷，忙鳴金鐘；廣成子又擊玉磬。四位教主皆回。通天教主又不能阻攔，心中大怒，曰：「今日且讓他暫回，明日決要會你等，以見高下！」老子曰：「你且回去，不要性急。」<break time="100ms" />　　只見四位教主回至蘆篷上坐下，元始曰：「二位道兄此來共佐周室，若明日破陣，必盡除此教，以絕彼之虛妄。只是難為後來訪道修真之人，絕此一種耳。」接引道人曰：「貧道此來，單只為渡有緣之客。據吾觀，萬仙陣中邪者多而正者少，沒奈何，只得隨緣相得，不敢勉強耳。」老子曰：「吾等門人今已滿戒，明日速破此陣，讓他早早返本還元，以全此輩根行，也不失我等解脫一場。」元始隨命姜尚過來，問曰：「前日破誅仙陣，那四口寶劍在否？」子牙曰：「此劍俱在弟子處。」元始曰：「取來。」子牙隨取出四口劍獻上元始，乃「誅」、「戮」、「陷」、「絕」之劍。元始乃命廣成子、赤精子、玉鼎真人、道行天尊四位過來，吩咐曰：「你四人但看明日吾等進陣之時，陣裏面八卦臺前有一座寶塔昇起，你四個先衝進重圍之中，祭起此劍。原是他的寶劍，還絕他的門人，非吾等故作此惡業也。」又謂子牙曰：「明日會陣之際，但凡吾門下見者，皆可進陣，以完劫數。」子牙領了法旨，來至蘆篷下，吩咐眾門人曰：「明日共破萬仙陣，爾等俱入陣中，各見雌雄，以完劫數。」眾門人聽說，喜不自勝。不表。<break time="100ms" />　　且說潼關眾將聽得破萬仙陣，俱在關內，一個個心癢難抓，恨不得也來看看。內有洪錦與龍吉公主曰：「我也是截教，況你又是瑤池仙子，理合去會萬仙陣，如何在此不行？」龍吉公主曰：「我們明日早去無妨。」夫妻計議停當。次日，來見武王曰：「臣辭大王，要去會萬仙陣，以完劫數，特聽姜元帥調遣。」武王曰：「卿去固好，當佐相父破敵也。」武王大喜，奉酒餞行。洪錦夫婦告別起行。──也是合該如此。正是：<break time="100ms" /><break time="100ms" />　　　　萬仙陣內夫妻絕，天數安排不得差。<break time="100ms" />　　且說元始次日下篷，吩咐眾門人，鳴動金鐘、玉磬。三教聖人率諸門人共破萬仙陣。只見通天教主吩咐長耳定光仙曰：「但吾與你師伯共西方二位道人會戰，吾叫你將六魂旛磨動，你可將旛磨動，不得有誤！」長耳定光仙曰：「弟子知道。」通天教主打點會戰。<break time="100ms" />　　且說長耳定仙自思：「我前只見師伯左右門人，總共十二代弟子，俱是道德之士；昨日又見西方教主，三顆舍利子頂上光華，真是道法無邊。」先自行有三分退諉。正是：<break time="100ms" />　　　　從來心上修仙道，邪正方知成大宗。<break time="100ms" />　　話說通天教主至陣前，見老子、元始四人一至，大呼曰：「今日定要與你等見個高低，斷不草率干休！」話猶未了，只見洪錦走馬至陣前，與龍吉公主也不聽約束，舉刀刃直衝殺過去。子牙攔阻不住。──看官：此正是這二位星官該絕於此，天數使然，故不由分說，直殺過去耳。──洪錦把刀一擺，兩騎馬衝進陣中。萬仙陣不曾隄防有此衝突之患，被龍吉公主祭起瑤池內白光劍，傷了數位仙家。夫妻二人正衝殺間，只見亂騰騰殺氣迷空，黑靄靄陰風晦晝，正遇金靈聖母在七香車上布陣，忽報：「龍吉公主衝進陣來。」金靈聖母急下車看時，公主已殺至面前。聖母綽步，提飛金劍抵敵。未及數合，聖母祭起四象塔打來。公主不知此寶，躲不及，一塔正打中頂上，跌下馬來，被眾仙殺之。洪錦見公主已絕，大叫一聲：「休傷吾公主！」把刀來取聖母。聖母又祭起龍虎如意，正中洪錦頂上。可憐！自歸周土，屢得奇功，今日夫妻陣亡，以報武王。──二位清魂俱往封神臺去了。元始正欲與通天教主答話，只見洪錦夫妻已亡，元始歎謂西方教主曰：「方纔絕者乃是瑤池金母之女。天數合該如此，可見非人力所為。」只聽得萬仙陣門裏有一竿翠藍旗搖，隱隱調出一位道者，乃是按二十八宿之星，正應萬仙陣而出。元始見翠藍旗搖動，來了四位道人，俱穿青色衣。怎見得，有詩為證，詩曰：<break time="100ms" />　　　　一字青紗腦後飄，道袍水合束絲絛。元神一現群龜滅，斬將封為角木蛟。九揚紗巾頭上蓋，腹內玄機無比賽。降龍伏虎似平常，斬將封為斗木豸。三柳髭鬚一尺長，煉就三花不老方。篷萊海島無心戀，斬將封為奎木狼。修成道氣精光煥，巨口獠牙紅髮亂。碧遊宮內有聲名，斬將封為井木犴。元始又見一聲鐘響，一桿大紅旗搖，又來了四位道人，俱穿大紅絳綃衣，好兇惡！怎見得，有詩為證，詩曰：<break time="100ms" />　　　　碧玉霞冠形容古，雙手善把天地補。無心訪道學長生，斬將封為尾火虎。截教傳來煉玉樞，玄機兩濟用工大。丹砂鼎內龍降虎，斬將封為室火豬。秘授口訣仗妖邪，頂上靈雲天地遮。三花聚頂難成就，斬將封為翼火蛇。不變榮華止自修，降龍伏虎任悠遊。空為數載丹砂力，斬將封為觜火猴。
    </voice>
</speak>
