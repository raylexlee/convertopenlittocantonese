<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說黃天祥使開鎗，把丘引殺得只有招架之功，更無還兵之力。傍有丘引副將孫寶、余成兩騎馬，兩口刀，殺奔前來助戰。鄧九公見二將前來協助，鄧九公奮勇走馬，刀劈了余成，翻鞍落馬。孫寶大怒，罵曰：「好匹夫！焉敢傷吾大將！」轉回來力敵九公。話說丘引被黃天祥戰住，不得閑空，縱有左道之術，不能使出來；又見鄧九公走馬刀劈了余成，心下急躁。黃天祥賣了個破綻，一鎗正中丘引左腿。丘引大呼一聲，撥轉馬就走。黃天祥掛下鎗，取弓箭在手，拽開弓弦，往後心射來，正中丘引肩窩。孫寶見主將敗走，心下著忙，又被鄧九公一刀把孫寶揮於馬下，梟了首級。黃飛虎掌鼓進營。正是：<break time="100ms" />　　　　只知得勝回營去，那曉兒男大難來。<break time="100ms" />　　話說丘引敗進高關，不覺大怒：「四員副將盡被兩陣殺絕，自己又被這黃天祥鎗刺左腿，箭射肩窩，候明日出陣，拿住此賊，碎屍萬段，以泄此恨！」──看官：丘引乃曲鱔得道，修成人體，也善左道之術。此人自用丹藥敷搽，即時痊癒。到三日後，上馬提鎗，至周營前，只叫：「黃天祥來見我！」哨馬報入中軍，黃天祥又出來會戰。丘引見了仇人，不答話，搖鎗直取天祥。黃天祥手中鎗急架忙迎。二馬交鋒，來往戰有三十回合。黃天祥見丘引頂上銀盔露出髮來，暗想：「此賊定有法術，恐遭毒害。」天祥心生一計，把鎗丟了一空。丘引要報前日之仇，乘空一鎗刺來，刺了個空，跌在黃天祥懷裏來。黃天祥掣出銀裝鐧來──好鐧！怎見得，有贊為證，讚曰：<break time="100ms" />　　　　寶攢玉靶，金葉廂成，綠絨繩穿就護手，熟銅抹就光輝。打大將翻鞍落馬，衝行營鬼哭神悲。斗斷三環劍，磕折丈八鎗。寒凜凜，有甚三冬雪；冷溲溲，賽過九秋霜。話說丘引被黃天祥一鐧，正中前面護心鏡上，打得丘引口噴鮮血，幾乎落下鞍鞽，敗進關內，閉門不出。黃天祥得勝回營，來見父親，說丘引閉門不出。黃飛虎與鄧九公共議取關之策。不表。<break time="100ms" />　　且說丘引被這一鐧，打得吐血不止，忙取丹藥，一時不能痊癒；切齒深恨黃天祥於骨髓，在關內保養傷痕。次日，周兵攻打青龍關，丘引鐧傷未癒，上城來親自巡視，千方百計防設守關之法。大抵此關乃朝歌保障之地，西北藩屏，最是緊要。城高濠深，急切難以攻打。周兵一連攻打三日，不能得下。黃飛虎見此關急切難下，傳令：「鳴金。」收回人馬，再作良謀。丘引見周兵退去，也下城來，至帥府坐下，心中納悶。忽報：「督糧官陳奇聽令。」丘引令至殿前。陳奇打躬曰：「催糧應濟軍需，不曾違限，請令定奪。」丘引曰：「催糧有功，總為朝廷出力。」陳奇問：「周兵至此，元帥連日勝負如何？」丘引答曰：「姜尚分兵取關，惟恐吾斷他糧道，連日與他會戰，不意他將佐驍勇，鄧九公殺吾佐貳官，黃天祥鎗馬強勝，吾被他中鎗，刺箭，鐧打。若是拿住這逆賊，必分化其屍，方泄吾恨！」陳奇曰：「元帥只管放心，等末將拿來，報元帥之恨。」次日，陳奇領本部飛虎兵，坐火眼金睛獸，提手中蕩魔杵，至周營搦戰。哨馬報入中軍：「啟元帥：關上有將搦戰。」黃飛虎問曰：「誰將出馬？」鄧九公曰：「末將願領人馬。」鄧九公綽兵刃在手，逕出營來；一見對陣鼓響，一將當先，提蕩魔杵，坐金睛獸，鄧九公問曰：「來者何人？」陳奇曰：「吾乃督糧官陳奇是也。你是何人？」鄧九公答曰：「吾乃西周東征副將鄧九公是也。日者丘引失機，閉門不出，你想是先來替死，然而也做不得他的名下！」陳奇大笑曰：「看你這匹夫如嬰兒草莽，你有何能！」便催開金睛獸，使開蕩魔杵，劈胸就打。鄧九公大杆刀赴面交還。獸馬交鋒，刀杵併舉。兩家大戰三十回合，鄧九公刀法如神，陳奇用的是短兵器，如何抵擋得住。陳奇把蕩魔杵一舉，他有三千飛虎兵，手執撓鉤套索，如長蛇陣一般，飛奔前來，有拿人之狀。鄧九公不知緣故。──陳奇原是左道，有異人秘傳，養成腹內一道黃氣，噴出口來，凡是精血成胎者，必定有三魂七魄，見此黃氣，則魂魄自散。──九公見此黃氣，坐不住鞍鞽，翻身落馬，鄧九公被飛虎兵一擁上前，生擒活捉，拿進高關，三軍吶喊。丘引正坐，左右報入府來：「稟元帥：陳奇捉了鄧九公聽令。」丘引大悅，令左右：「推來！」鄧九公及至醒來，身上已是繩索綁縛，莫能轉挫；左右推至丘引面前，九公大罵曰：「匹夫以左道之術擒吾，我就死也不服！今既失機，有死而已。吾生不能啖汝血肉，死後必為厲鬼以殺叛賊！」丘引大怒，令：「推出斬之！」可憐鄧九公歸周，不能會諸侯於孟津，今日全忠於周主。正是：<break time="100ms" />　　　　功名未遂扶王志，今日逢厄已盡忠。<break time="100ms" />　　話說丘引發出行刑牌出府，將鄧九公首級號令於關上。有哨探馬報入中軍：「啟老爺：鄧九公被陳奇口吐黃氣，拏了進關，將首級號令城上。」黃飛虎大驚曰：「鄧九公乃大將之才，不幸而喪於左道之術。」心中甚是傷感。<break time="100ms" />　　話說丘引治酒與陳奇賀功。次日，陳奇又領兵至周營搦戰。報馬報入中軍。傍有九公佐貳官太鸞大怒曰：「末將不才，願與主將報仇。」黃飛虎許之。太鸞上馬出營，與陳奇相對，也不答話，大戰二十回合。陳奇把杵一舉，後面飛虎兵擁來。陳奇把嘴一張，太鸞依舊落馬，被眾人擒拿進關見丘引。丘引曰：「此乃從賊，且不必斬他，暫送下囹圄，俟拿了主將，一齊上囚車解往朝歌，以盡國法，又不負汝之功耳。」陳奇大喜。
    </voice>
</speak>
