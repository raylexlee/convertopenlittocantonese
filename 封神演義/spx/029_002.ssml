<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　三千人馬疾如風，侯虎威嚴自姓崇。積惡如山神鬼怒，誘君土木士民窮。<break time="100ms" />　　　　一家嫡弟施謀略，拿解行營請建功。善惡到頭終有報，衣襟血染已成空。<break time="100ms" />　　且說崇侯虎人馬不一日到了崇城。報馬來報黑虎。黑虎暗令高定：「你領二十名刀斧手，埋伏於城門裏，聽吾腰下劍聲響處，與我把大爺拿下，解送周營，轅門會齊。」又令沈岡：「我等出城迎大千歲去，你把大千歲家眷拿到周營，轅門等候。」吩咐已定，方同崇應彪出城迎接，行三里之外。只見侯虎人馬已到。有探馬報入行營曰：「二大王同殿下轅門接見。」崇侯虎馬出轅門，笑容言曰：「賢弟此來，愚兄不勝欣慰！」又見應彪。三人同行。方進城門，黑虎將腰下劍拔出鞘，一聲響，只見兩邊家將一擁上前，將侯虎父子二人拏下，綁縛其臂。侯虎喊叫曰：「好兄弟！反將長兄拏下者，何也？」黑虎曰：「長兄，你位極人臣，不修仁德，惑亂朝廷，屠害萬姓，重賄酷刑，監造鹿臺，惡貫天下。四方諸侯欲同心勦我崇姓；文王書至，為我崇氏分辨賢愚。我敢有負朝廷，寧將長兄拿解周營定罪。我不過只得罪與祖宗猶可，我豈肯得罪於天下，自取滅門之禍。故將兄解送周營，再無他說。」侯虎長歎一聲，再不言語。黑虎隨將侯虎父子送解周營。至轅門，侯虎又見元配李氏同女站立。侯虎父子見了，大哭曰：「豈知親弟陷兄，一門盡絕！」黑虎至轅門下騎。探事馬報進中軍。子牙傳令：「請。」黑虎至帳行禮。子牙迎上帳曰：「賢侯大德，惡黨勦除，君侯乃天下奇丈夫也！」黑虎躬身謝曰：「感丞相之恩，手札降臨，照明肝膽，領命遵依，故將不仁之兄拏獻轅門，聽候軍令。」子牙傳令：「請文王上帳。」彼時文王至。黑虎進禮，口稱：「大王。」文王曰：「呀！原來崇二賢侯，為何至此？」黑虎曰：「不才家兄逆天違命，造惡多端，廣行不仁，殘虐良善；小弟今將不仁家兄，解至轅門，請令施行。」文王聽罷，其心不悅，沉思：「是你一胞兄弟，反陷家庭，亦是不義。」子牙在傍言曰：「崇侯不仁，黑虎奉詔討逆，不避骨肉，真忠賢君子，慷慨丈夫！古語云：『善者福，惡者禍。』天下恨侯虎恨不得生啖其肉，三尺之童，聞而切齒；今共知黑虎之賢名，人人悅而心歡。故曰，好歹賢愚，不以一例而論也。」子牙傳令：「將崇侯虎父子推來！」眾士卒將崇侯虎父子簇擁推至中軍，雙膝跪下。正中文王，左邊子牙，右邊黑虎。子牙曰：「崇侯虎惡貫滿盈，今日自犯天誅，有何理說？」文王在傍，有意不忍加誅。子牙下令：速斬首回報！」不一時，推將出去，寶纛旛一展，侯虎父子二人首級斬了，來獻中軍。文王自不曾見人之首級，猛見獻上來，嚇得魂不附體，忙將袍袖掩面曰：「駭殺孤家！」子牙傳令：「將首級號令轅門！」有詩為證，詩曰：<break time="100ms" />　　　　獨霸朝歌恃己強，惑君貪酷害忠良。誰知惡孽終須報，梟首轅門是自亡。<break time="100ms" />　　話說斬了崇家父子，還有崇侯虎元配李氏併其女兒，黑虎請子牙發落。子牙曰：「令兄積惡，與元配無干；況且女生外姓，何惡之有。君侯將令嫂與令姪女分為別院，衣食之類，君侯應之，無使缺乏，是在君侯。今曹州可令將把守，坐鎮崇城，便是一國，萬無一失矣。」崇黑虎隨釋其嫂，依子牙之說，請文王進城，查府庫，清戶口。文王曰：「賢侯兄既死，即賢侯之掌握，何必孤行。姬昌就此告歸。」黑虎再三款留不住。子牙回兵。詩曰：<break time="100ms" />　　　　自出磻溪為首相，酧恩除暴伐崇城，一封書到擒侯虎，方顯飛熊素著名。<break time="100ms" />　　話說文王、子牙辭了黑虎，回兵往西岐來。文王自見斬了崇侯虎的首級，文王神魂不定，身心不安，鬱鬱不樂。一路上茶飯懶餐，睡臥不寧，合眼朦朧，又見崇侯虎立於面前，驚疑失神。那一日兵至西岐，眾文武迎接文王入宮。彼時路上有疾，用醫調治，服藥不愈。按下不表。<break time="100ms" />　　話說崇黑虎獻兄周營，文王將崇侯虎父子梟首示儆，崇城已屬黑虎；北邊地方，俱不服朝歌。其時有報到朝歌城。文書房微子看本，看到崇侯虎被文王所誅，崇城盡屬黑虎所占，微子喜而且憂：喜者，喜侯虎罪不容誅，死當其罪；憂者，憂黑虎獨占崇城，終非良善；姬昌擅專征伐，必欲剪商。「此事重大，不得不奏。」便抱本來奏紂王。紂王看本，怒曰：「崇侯屢建大功，一旦被叛臣誅戮，情殊痛恨！」傳旨：「命點兵將，先伐西岐，拏曹侯崇黑虎等，以正不臣之罪。」傍有中大夫李仁進禮稱臣，奏曰：「崇侯虎雖有大功於陛下，實荼毒於萬民，結大惡於諸侯，人人切齒，個個傷心。今被西伯殄滅，天下無不謳歌。況大小臣工無不言陛下寵信讒佞；今為諸侯又生異端，此言恰中諸侯之口。願陛下將此事徐徐圖之。如若急行，文武以陛下寵嬖倖，以諸侯為輕。侯虎雖死，如疥癬一般，天下東南，誠為重務。願陛下裁之！」紂王聽罷，沉吟良久，方息其念。按下紂王不表。
    </voice>
</speak>
