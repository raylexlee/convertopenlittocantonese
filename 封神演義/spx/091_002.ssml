<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　黑霧陰風布滿天，梅山精怪法無邊。誰知治剋難相恕，千歲蜈蚣化罔然。<break time="100ms" />　　吳龍見楊戩追趕，即現原形，影在黑霧之中，來傷楊戩。楊戩見此怪飛來，隨即搖身一變，化作一隻五色雄雞。怎見得，詩曰：<break time="100ms" />　　　　綠耳金睛五色毛，翅如鋼劍嘴如刀。蜈蚣今遇無窮妙，即喪原身怎脫逃。<break time="100ms" />　　楊戩化做一隻金雞，飛入黑霧之中，將蜈蚣一嘴，啄作數斷，又除一怪。子牙與眾將掌鼓進營。不表。<break time="100ms" />　　卻說殷破敗、雷開與諸將親自看見今日光景，不覺笑曰：「國家不祥，妖孽方興，今日我們兩員副將，豈知俱是白蛇、蜈蚣成精，來此惑人。此豈是好消息！不若進營與主將商議何如。」隨進營來，見袁洪在中軍悶坐，俱至帳前參謁。袁洪見眾將來見，也覺沒趣，乃對眾將曰：「吾就不知常昊、吳龍乃是兩個精靈，幾乎被他誤了大事。」眾將曰：「姜子牙乃崑崙道德之士，麾下又有這三山五岳門人相隨，料吾兵不能固守此地，請元帥早定大策，或戰，或守，可以預謀，毋令臨期掘井，一時何及。眼見我兵微將寡，力敵不能，依不才等愚見，不如退兵，固守城都，設防禦之法，以老其師。此『不戰能屈人之兵』者，不知元帥尊意如何？」袁洪曰：「參軍之言差矣！奉命守此地方，則此地為重；今捨此不守，反欲退拒城都，此為『臨門禦寇』，未有不敗者也。今姜尚雖有輔佐之人，而深入重地，亦不能用武。看吾在此地破敵，吾自有妙策，諸將勿得多言。」各人下帳。魯仁傑與殷成秀曰：「方今時勢，也都見了，料成湯社稷終屬西岐。況今日朝廷不明，妄用妖精為將，安有能成功之理。但我與賢弟受國恩數代，豈可不盡忠於國；然而就死，也須是死在朝歌，見吾輩之忠義，不可枉死於此地，與妖孽同腐朽也。不若乘機討一差遣，往而不返可也。」二將議定。忽有總督糧儲官上帳來稟袁洪曰：「軍中止有五日行糧，不足支用，特啟元帥定奪。」袁洪命軍政司修本，往朝歌催糧。傍有魯仁傑出而言曰：「末將願往。」袁洪許之。魯仁傑領令，往朝歌去催糧。不表。<break time="100ms" />　　且說朝歌城來了一箇大漢，身高數丈，力能陸地行舟，頓餐隻牛，用一根排扒木，姓鄔，名文化；揭招賢榜投軍。朝廷差官送鄔文化至孟津營聽用。來至轅門，左右報與袁洪。袁洪命：「令來。」鄔文化同差官至中軍，見禮畢，通名站立。袁洪見鄔文化一表非俗，恍似金剛一般，撐住半天裏，果是驚人。袁洪曰：「將軍此來，必懷妙策。今將何計以退周兵？」鄔文化曰：「末將乃一勇鄙夫，奉聖旨齎送元帥帳下調用，聽憑指揮。」袁洪大喜：「將軍此來，必定首建大功，何愁姜尚不授首也！」鄔文化次日清晨上帳領令，出營搦戰，倒拖排扒木，行至周營，大呼曰：「傳與反叛姜尚，早至轅門洗頸受戮！」話說子牙在中軍帳，猛聽戰鼓聲響，抬頭觀看，見一大漢豎在半裏，驚問眾將曰：「那裏來了一箇大漢子？」眾人齊來觀看，果是好箇大漢子，眾皆大驚。正欲尋問，只見軍政官報入中軍來：「有一大漢，口出大言，請令定奪。」有龍鬚虎出曰：「弟子願往。」子牙許之，吩咐曰：「你須仔細！」龍鬚虎領令出營來。鄔文化低頭往下一看，大笑不止：「那裏來了一箇蝦精？」龍鬚虎抬頭看鄔文化，怎生兇惡，但見有詩為證，詩曰：<break time="100ms" />　　　　身高數丈體榔頭，口似窯門兩眼摳。丈二蒼鬚加散線，尺三草履似行舟。<break time="100ms" />　　　　生成大力排山岳，食盡全牛賽虎彪。陸地行舟人罕見，蟠龍嶺上火光愁。<break time="100ms" />　　鄔文化大呼曰：「周營中來的是箇甚麼東西？」龍鬚虎大怒，罵曰：「好匹夫！把吾當作甚麼東西！吾乃姜元帥第二門徒龍鬚虎是也。」鄔文化笑曰：「你是一箇畜生，全無一些人相，難道也是姜尚門徒！」龍鬚虎曰：「村匹夫快通名來，殺你也好上功勞簿。」鄔文化罵曰：「不識好歹業畜！吾乃紂王御前袁元帥麾下威武大將軍鄔文化是也。你快回去，叫姜尚來受死，饒你一命。」龍鬚虎大怒，罵曰：「今奉令特來擒你，尚敢多言！」發手一石打來。鄔文化一排扒木打下來，龍鬚虎閃過，其釘打入土有三四尺深；急自拽起釘扒來，到被龍鬚虎夾大腿連腰上打了七八石頭；再轉身，又打了五六石頭；只打得是下三路。鄔文化身大，轉身不活，不上一個時辰，被龍鬚虎連腿帶腰打了七八十下，打得鄔文化疼痛難當，倒拖著排扒木望正東上走了。龍鬚虎得勝回營，來見子牙，備言其事。眾將俱以為大而無用，子牙也不深究所以，彼此相安不察。<break time="100ms" />　　且說鄔文化敗走二十里，坐在一山崖上，擦腿摸腰，有一箇時辰，乃緩緩來至轅門。左右報入中軍曰：「啟元帥：鄔文化在轅門等令。」袁洪吩咐：「令來。」鄔文化來帳前，參謁袁洪。袁洪責之曰：「你今初會戰，便自失利，挫動鋒銳，如何不自小心！」鄔文化曰：「元帥放心。末將今夜劫營，管教他片甲不存，上報朝廷，下泄吾恨。」袁洪曰：「你今夜劫營，吾當助爾。」鄔文化收拾打點，今夜去劫周營。此是子牙軍士有難，故有此失。正是：<break time="100ms" />　　　　一時不察軍情事，斷送無辜填孟津。
    </voice>
</speak>
