<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十六回<break time="100ms" />　　子牙火燒琵琶精
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　妖孽頻興國勢闌，大都天意久摧殘。休言怪氣侵牛斗，且俟精靈殺豸冠。<break time="100ms" />　　　　千載修持成往事，一朝被獲若為歡。當時不遇天仙術，安得琵琶火後看。<break time="100ms" />　　話說子牙同異人來到後花園，週圍看了一周，果然好個所在。但見；<break time="100ms" />　　　　墻高數仞，門壁清幽。左邊有兩行金線垂楊；右壁有幾株剔牙松樹。牡丹亭對玩花樓，芍藥圃連鞦韆架。荷花池內，來來往往錦鱗游；木香篷下，翩翩翻翻蝴蝶戲。正是；小園光景似蓬萊，樂守天年娛晚景。<break time="100ms" />　　話說異人與子牙來後園散悶，子牙自不曾到此處，看了一回，子牙曰：「仁兄，這一塊空地，怎的不起五間樓？」異人曰：「起五間樓怎說？」子牙曰：「小弟無恩報兄，此處若起做樓，按風水有三十六條玉帶，金帶有一升芝麻之數。」異人曰：「賢弟也知風水？」子牙曰：「小弟頗知一二。」異人曰：「不瞞賢弟說，此處也起造七八次，造起來就燒了，故此我也無心起造他。」子牙曰：「小弟擇一日辰，仁兄只管起造。若上梁那日，仁兄只是款待匠人，我在此替你壓壓邪氣，自然無事。」異人信子牙之言，擇日興工破土，起造樓房。那日子時上梁，異人待匠在前堂，子牙在牡丹亭裏坐定等候，看是何怪異。不一時，狂風大作，走石飛砂，播土揚塵，火光影裏見些妖魅，臉分五色，猙獰怪異，怎見得：<break time="100ms" />　　　　狂風大作，惡火飛騰。煙繞處，黑霧濛濛；火起處，千團紅焰。臉分五色：赤白黑色共青黃；巨口獠牙，吐放霞光千萬道。風逞火勢，忽喇喇走萬道金蛇；火繞煙迷，赤律律天黃地黑。山紅土赤，煞時間萬物齊崩；閃電光輝，一會家千門盡倒。正是：妖氣烈火沖霄漢，方顯龍岡怪物兇。<break time="100ms" />　　話說子牙在牡丹亭裏，見風火影裏，五個精靈作怪。子牙忙披髮仗劍，用手一指，把劍一揮，喝聲：「孽畜不落，更待何時！」再把手一放，雷鳴空中，把五個妖物慌忙跪倒，口稱：「上仙，小畜不知上仙駕臨，望乞全生，施放大德！」子牙喝道：「好孽畜！火毀樓房數次，兇心不息；今日罪惡貫盈，當受誅戮。」道罷，提劍向前就斬妖怪。眾怪哀告曰：「上仙，道心無處不慈悲。小畜得道多年，一時冒瀆天顏，望乞憐赦。今一旦誅戮，可憐我等數年功行，付於流水！」拜伏在地，苦苦哀告。子牙曰：「你既欲生，不許在此擾害萬民。你五畜受吾符命，逕往西岐山，久後搬泥運土，聽候所使。有功之日，自然得其正果。」五妖叩頭，逕往岐山去了。<break time="100ms" />　　不說子牙壓星收妖，且說那日是上梁吉日，三更子時，前堂異人待匠，馬氏同姆姆孫氏往後園暗暗看子牙做何事。二人來至後園，只聽見子牙吩咐妖怪。馬氏對孫氏曰：「大娘，你聽聽，子牙自己說話。這樣人一生不長進。說鬼話的人，怎得有昇騰日子。」馬氏氣將起來，走到子牙面前，問子牙曰：「你在這裏與誰講話？」子牙曰：「你女人家不知道，方纔壓妖。」馬氏曰：「自己說鬼話，壓甚麼妖！」子牙曰：「說與你也不知道。」馬氏正在園中與子牙分辨，子牙曰：「你那裏曉得甚麼，我善能風水，又識陰陽。」馬氏曰：「你可會算命？」子牙曰：「命理最精，只是無處開一命館。」正言之間，宋異人見馬氏、孫氏與子牙說話，異人曰：「賢弟，方纔雷響，你可曾見些甚麼？」子牙把收妖之事說了一遍。異人謝曰：「賢弟這等道術，不枉修行一番。」孫氏曰：「叔叔會算命，卻無處開一命館。不知那所在有便房，把一間與叔叔開館也好。」異人曰：「你要多少房子？朝歌南門最熱鬧，叫後生收拾一間房子，與子牙去開命館，這個何難。」卻說安童將南門房子不日收拾齊整，貼幾副對聯，左邊是「只言玄妙一團理」，右邊是「不說尋常半句虛。」裏邊又有一對聯云：「一張鐵嘴，識破人問凶與吉；兩隻怪眼，善觀世上敗和興。」上席又一幅云：「袖裏乾坤大；壺中日月長。」子牙選吉日開館。不覺光陰燃指，四、五個月不見算命卦帖的來。
    </voice>
</speak>
