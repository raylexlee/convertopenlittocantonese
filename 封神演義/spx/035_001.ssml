<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十五回<break time="100ms" />　　晁田兵探西岐事
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　黃家出寨若飛鳶，盼至西岐擬到天，兵過五關人寂寂，將來幾次血涓涓。<break time="100ms" />　　　　子牙妙算安周室，聞仲無謀改紂愆。縱有雄師皆離德，晁田空自涉風煙。<break time="100ms" />　　話說聞太師自從追趕黃飛虎至臨潼關，被道德真君一捏神砂退了聞太師兵回。太師乃碧遊宮金靈聖母門下；五行大道，倒海移山，聞風知勝敗，嗅土定軍情，怎麼一捏神砂，便自不知？大抵天數已歸周主，聞太師這一會陰陽交錯，一時失計。聞太師看著兵回，自己迷了。到得朝歌，百官聽候回旨，俱來見太師，問其追襲原故，太師把追襲說了一遍，眾官無言。聞太師沉吟半晌，自思：「縱黃飛虎逃去，左有青龍關張桂方所阻；右有魔家四將可攔，中有五關，料他插翅也不能飛去。」忽聽得報：「臨潼關蕭銀開栓鎖，殺張鳳，放了黃飛虎出關。」太師不語。又報：「黃飛虎潼關殺陳桐。」又報：「穿雲關殺了陳梧。」又報：「界牌關黃滾縱子投西岐。」又報：「汜水關韓榮有告急又書。」聞太師看過，大怒曰：「吾掌朝歌先君托孤之重。不料當今失政，刀兵四起，先反東南二路；豈知禍生蕭牆，元旦災來，反了股肱重臣，追之不及，中途中計而歸，此乃天命。如今成敗未知，興亡怎定，吾不敢負先帝托孤之恩，盡人臣之節，以死報先帝可也。」命左右：「擂聚將鼓響。」不一時，眾官俱至參謁。太師問：「列位將軍，今黃飛虎反叛，已歸姬發，必生禍亂，今不若先起兵，明正其罪，方是討伐不臣。爾等意下如何？」內有總兵官魯雄出而言曰：「末將啟太師：東伯侯姜文煥年年不息兵戈，使遊魂關竇榮勞力費心；南伯侯鄂順，月月三山關，苦壞生靈，鄧九公睡不安枕。黃飛虎今雖反出五關，太師可點大將鎮守，嚴備關防，料姬發縱起兵來，中有五關之阻，左右有青龍、佳夢二關，飛虎縱有本事，亦不能有為，又何勞太師怒激。方今二處干戈未息，又何必生此一方兵戈，自尋多事。況如今庫藏空虛，錢糧不足，還當酌量。古云：『大將者，必戰守通明，方是安天下之道。』」太師曰：「老將軍之言雖是；猶恐西土不守本分，倘生禍亂，吾安得而無準備。況西岐南宮适勇貫三軍，散宜生謀謨百出，又有姜尚乃道德之士，不可不防。一著空虛百著空。臨渴掘井，悔之何及！」魯雄曰：「太師若是猶豫未決，可差一二將，出五關打聽西岐消息：如動，則動；如止，則止。」太師曰：「將軍之言是也。」隨問左右：「誰為我往西岐走一遭？」內有一將應聲曰：「末將願往。」來者乃佑聖上將軍晁田，見太師欠背打躬曰：「末將此去，一則探虛實，二則觀西岐進退巢穴，『入目便知興廢事，三寸舌動可安邦。』」有詩為證：<break time="100ms" />　　　　願探西岐虛實情，提兵三萬出都城。子牙妙策權施展，管取將軍謁聖明。<break time="100ms" />　　話說聞太師見晁田欲往，大悅。點人馬三萬，即日辭朝，出朝歌。一路上只見：<break time="100ms" />　　　　轟天炮響，震地鑼鳴。轟天炮響，汪洋大海起春雷；鎮地鑼鳴，萬仞山前飛霹靂。人如猛虎離山，馬似蛟龍出水。旗旛擺動，渾如五色祥雲；戟劍輝煌，卻似三冬瑞雪。迷空殺氣罩乾坤，遍地征雲籠宇宙。征夫勇猛要爭先，虎將鞍鞽持利刃。銀盔蕩蕩白雲飛，鎧甲鮮明光燦爛。滾滾人行如泄水，滔滔馬走似狻猊。<break time="100ms" />　　話說晁田、晁雷人馬出朝歌，渡黃河，出五關，曉行夜住，非止一日。哨探馬報：「人馬至西岐。」晁田傳令：「安營。」點炮靜營，三軍吶喊，兵紮西門。<break time="100ms" />　　且說子牙在相府閒坐，忽聽得有喊聲震地，子牙傳出府來：「為何有喊殺之聲？」不時有報馬至府前：「啟老爺：朝歌人馬住紮西門，不知何事。」子牙默思：「成湯何事起兵來侵？」傳令：「擂鼓聚將。」不一時，眾將上殿參謁。子牙曰：「成湯人馬來侵，不知何故？」眾將僉曰：「不知。」
    </voice>
</speak>
