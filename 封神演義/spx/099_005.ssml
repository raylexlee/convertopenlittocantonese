<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　眾群星列宿聽罷封號，叩首謝恩，紛紛出壇而去。子牙又命柏鑑：「引值年太歲至臺下受封。」少時，清福神用旛引殷郊、楊任等至臺下，跪聽宣讀敕命。子牙曰：「今奉太上元始敕命：爾殷郊昔身為紂子，痛母后至觸君父，幾罹不測之殃；後證道名山，背師者有逆天意，釀成犁鋤之禍。雖申公豹之唆使，亦爾自作愆由。爾楊任事紂，忠君直諫，先遭剜目之苦，歸周捨身報國，後罹橫死之災，總劫運之使然，亦冥數之難逭。特敕封爾殷郊為執年歲君太歲之神，坐守週年，管當年之休咎。爾楊任為甲子太歲之神，率領爾部下，日直正神，循週天星宿度數，察人間過往愆由。爾等宜恪修厥職，永欽新命。<break time="100ms" />　　太歲部下值日眾星名諱：<break time="100ms" />　　　　日游神　溫　諱良　　夜游神　喬　諱坤　<break time="100ms" />　　　　增福神　韓　諱毒龍　　損福神　薛　諱惡虎<break time="100ms" />　　　　顯道神　方　諱弼　　開路神　方　諱相<break time="100ms" />　　　　直年神　李　諱丙（萬仙陣亡）　　直月神　黃　諱承乙（萬仙陣亡）<break time="100ms" />　　　　直日神　周　諱登（萬仙陣亡）　　直時神　劉　諱洪（萬仙陣亡）」<break time="100ms" />　　殷郊等聽罷封號，叩首謝恩，出壇去了。子牙又命柏鑑：「引王魔等上壇受封。」不一時，清福神用旛引王魔等至臺下，跪聽宣讀敕命。子牙曰：「今奉太上元始敕命：爾王魔等昔在九龍島潛修大道，奈根行之未深，聽唆使之萋菲，致拋九轉功夫，反受血刃之苦。此亦自作之愆，莫怨彼蒼之咎。特敕封爾等為鎮守靈霄寶殿四聖大元帥。永承欽命，慰爾幽魂。<break time="100ms" />　　　　王　諱魔　　楊　諱森<break time="100ms" />　　　　高　諱友乾　　李　諱興霸。」<break time="100ms" />　　王魔等聽罷封號，叩首謝恩，出壇去了。又命柏鑑：「引趙公明等上壇受封。」不一時，清福神用旛引趙公明等至臺下，跪聽宣讀敕命。子牙曰：「今奉太上元始敕命：爾趙公明昔修大道，已證三乘根行；深入仙鄉，無奈心頭火熱。德業迴超清淨，其如妄境牽纏。一墮惡趣，返真無路。生未能入大羅之境，死當受金誥之封。特敕封爾為金龍如意正一龍虎玄壇真君之神；率領部下四位正神，迎祥納福，追逃捕亡。爾其欽哉！<break time="100ms" />　　　　招寶天尊　蕭　諱昇　　納珍天尊　曹　諱寶<break time="100ms" />　　　　招財使者　陳　諱九公　　利市仙官　姚　諱少司。」<break time="100ms" />　　趙公明等聽罷封號，叩首謝恩，出壇去了。子牙又命柏鑑：「引魔家四將上壇受封。」少時，只見清福神用旛引魔禮青兄弟等至臺下，跪聽宣讀敕命。子牙曰：「今奉太上元始敕命：爾魔禮青等仗秘授之奇珍，有逆天命；逞兄弟之一體，致戮無辜。雖忠藎之可嘉，奈劫運之難躲。同時而盡，久入沉淪。今特敕封爾為四大天王之職；輔弼西方教典，立地水火風之相，護國安民，掌風調雨順之權。永修厥職，毋忝新綸。<break time="100ms" />　　　　增長天王　魔禮青掌青光寶劍一口　職風<break time="100ms" />　　　　廣目天王　魔禮紅掌碧玉琵琶一面　職調<break time="100ms" />　　　　多文天王　魔禮海掌管混元珍珠傘　職雨<break time="100ms" />　　　　持國天王　魔禮壽掌紫金龍花狐貂　職順」<break time="100ms" />　　魔禮青等聽罷封號，叩首謝恩，出壇去了。子牙又命柏鑑：「引鄭倫等上壇受封。」不一時，清福神用旛引鄭倫等至臺下，跪聽宣讀敕命。子牙曰：「今奉太上元始敕命：爾鄭倫棄紂歸周，方慶良臣之得主，督糧盡粹，深勤跋涉之劬勞。未膺一命之榮，反罹陽九之厄。爾陳奇阻弔民伐之師，雖違天命；藎忠節於國，實有可嘉。總歸劫運，無用深嗟。茲特即爾等腹內之奇，加之位職。敕封爾等鎮守西釋山門、宣布教化、保護法寶、為哼哈二將之神。爾其恪修厥職，永欽成命。」鄭倫與陳奇聽罷封號，叩首謝恩，出壇去了。子牙又令柏鑑：「引余化龍父子上壇受封。」不一時，只見清福神用旛引余化龍等至壇下，跪聽宣讀敕命。子牙曰：「今奉太上元始敕命：爾余化龍父子，拒守孤城，深切忠貞，一門死難，永堪華袞之封。特賜爾之新綸，當克襄乎上理；乃敕封爾掌人間之時症，主生死之修短，秉陰陽之順逆，立造化之元神，為主痘碧霞元君之神；率領五方痘神，任爾施行。仍敕封爾元配金氏為衛房聖母元君；同承新命，永修厥職，汝其欽哉！<break time="100ms" />　　五方主痘正神名諱：<break time="100ms" />　　　　東方主痘正神　余　諱達　　西方主痘正神　余　諱兆<break time="100ms" />　　　　南方主痘正神　余　諱光　　北方主痘正神　余　諱先<break time="100ms" />　　　　中央主痘正神　余　諱德」<break time="100ms" />　　余化龍等聽罷封號，叩首謝恩，出壇去了。子牙命柏鑑：「引三仙島雲霄、瓊霄、碧霄上臺受封。」少時，只見清福神用旛引雲霄等至臺下，跪聽宣讀敕命。子牙曰：「今奉太上元始敕命：爾雲霄等，潛修仙島，雖勤日夜之功；得道天皇，未登大羅彼岸。況狂逞於兄言，借金剪殘害生靈，且憤怒於冥數，擺「黃河」擒拿正士，致歷代之門徒，劫遭金斗，削三花之元氣，後轉凡胎，業更造乎多端，無心悔乎彰報。姑從惠典，賜爾榮封。特敕封爾執掌混元金斗，專擅先後之天，凡一應仙、凡、人、聖、諸侯、天子、貴、賤、賢、愚，落地先從金斗轉劫，不得越此，為感應隨世仙姑正神之位。爾當念此鸞封，克勤爾職！<break time="100ms" />　　　　雲霄娘娘　　瓊霄娘娘　　碧霄娘娘
    </voice>
</speak>
