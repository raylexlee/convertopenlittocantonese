<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　汜水滔滔日夜流，韓榮志與國同休。父存臣節孤猿泣，子盡忠貞老鶴愁。一死依稀酬社稷，三魂縹緲傲王侯。如今屈指應無愧，笑殺當年兒女儔。」<break time="100ms" />　　話說韓榮墜城而死，城中百姓開關，迎接子牙人馬進汜水關。父老焚香迎接武王進帥府，眾將官懽喜，查點府庫錢糧停妥，出榜安民。武王命厚葬韓榮父子，子牙傳令，治酒款待有功人員，在關上住了三四日。<break time="100ms" />　　且說乾元山金光洞太乙真人在碧遊床靜坐，忽金霞童兒來報：「有白鶴童兒至此。」太乙真人出洞，見白鶴童兒手執玉劄降臨，言曰：「請師叔下山，同會誅仙陣。」太乙真人望崑崙謝恩畢，白鶴童子回玉虛。不表。<break time="100ms" />　　且說太乙真人吩咐：「叫哪吒來。」慌忙來至，見師父行禮畢，真人曰：「你如今養的傷痕痊癒，你可先下山，我隨後就來，共破誅仙陣也。」哪吒領師命，方欲下山，真人曰：「你且站住。當日玉虛宮掌教天尊也曾贈子牙三盃酒；你今下山，我也贈你三盃如何？」哪吒感謝，真人命金霞童兒斟酒過來，贈哪吒頭一盃酒；哪吒謝過，一飲而盡。真人袖內取一枚棗兒遞與哪吒過酒。哪吒連飲三盃，吃了三枚火棗。真人送哪吒出洞府，看哪吒上了風火輪，真人方進洞去。哪吒提火尖鎗，方欲駕土遁前行，只見左邊一聲響，長出一隻臂膊來。哪吒大驚曰：「怎的了？」還不曾說得完，右邊也長出一隻臂膊來。哪吒唬得目睜口呆。只聽得左右齊聲響，長出六隻手來，共是八條臂膊；又長出三個頭來。哪吒著慌，無可奈何，自思：「且回去，問我師父來。」只得登回風火輪，方至洞門，只見太乙真人也至門首，拍掌大笑曰：「奇哉！奇哉！」有詩為證：<break time="100ms" />　　　　瓊漿三盞透三關，火棗頻添壯士顏。八臂已成神妙術，三頭莫作等閒看。須臾變化超凡聖，頃刻風雷任往還。不是西岐多異士，只因天意惡奸讒。<break time="100ms" />　　話說哪吒回來見太乙真人，曰：「弟子長出這些手，丫丫叉叉，怎好用兵？」真人曰：「子牙行營有許多異士，然而有雙翼者，有變化者，有地行者，有奇珍者，有異寶者，今著你現三頭八臂，不負我金光洞裏所傳。此去進五關，也見周朝人物稀奇，個個俊傑。這法隱隱現現，但憑你自己心意。」哪吒感謝師尊恩德。太乙真人傳哪吒隱現之法，哪吒大喜，一手執乾坤圈，一手執混天綾，兩隻手擎兩根火尖鎗，還空三手。真人又將九龍神火罩，又取陰陽劍，共成八件兵器。哪吒拜辭了師父下山，逕往汜水關來。正是：<break time="100ms" />　　　　余化刀傷歸洞府，今朝變化更神通。<break time="100ms" />　　且說姜元帥在汜水關計點軍將，收拾界牌關，忽然想起師尊偈來：「『界牌關下遇誅仙』，此事不知有何吉凶。且不可妄動。」又思：「若不進兵，恐誤誤了日期。」正在殿上憂慮，忽報：「黃龍真人來至。」子牙迎接至中堂，打稽首，分賓主坐下。黃龍真人曰：「前邊就是誅仙陣，非可草率前進。子牙可吩咐門人，搭起蘆篷席殿，迎接各處真人異士，伺候掌教師尊，方可前進。」子牙聽畢，忙令南宮适、武吉起蓋蘆篷去了。<break time="100ms" />　　且說哪吒現了三首八臂，登風火輪，面如藍靛，發似朱砂，丫丫叉叉，七八隻手，走進關來。軍校不知是哪吒現此化身，著忙飛報子牙：「稟元帥：外面有一個三頭八臂的將官，要進關來，請令定奪。」子牙令李靖：「去探來。」李靖出府，果見三頭八臂的人，甚是凶惡，李靖問曰：「來者何人？」哪吒見是李靖，忙叫：「父親，孩兒是三太子哪吒。」李靖大驚，問曰：「你如何得此大術？」哪吒把火棗之事說了一遍。李靖進殿回子牙，備言前事。子牙大喜，傳令：「令來。」哪吒進殿，拜見元帥。眾將觀之，無有不悅，俱來稱賀。不表。且見次日南宮适來回報曰：「稟元帥：蘆篷俱已完備。」黃龍真人曰：「如今只是洞府門人去得，以下將官一概都去不得。」子牙傳下令來：「諸位官將保武王緊守關隘，不得擅離。我同黃龍真人與諸門人弟子前去蘆篷，伺候掌教師尊與列位仙長，會誅仙陣。如有妄動者，定按軍法。」眾將領命去訖。子牙進後殿來見武王，曰：「臣先去取關，大王且同眾將住於此處。俟取了界牌關，差官來接聖駕。」武王曰：「相父前途保重。」子牙感謝畢，復至前殿，與黃龍真人同眾門弟子離了汜水關，行有四十里，來至蘆篷。只見懸花結綵，疊錦鋪毹。黃龍真人同子牙上了蘆篷坐下。少時間，只見廣成子來至；赤精子隨至。次日，懼留孫、文殊廣法天尊、普賢真人、慈航道人、玉鼎真人來至；隨後有雲中子、太乙真人、清虛道德真君、道行天尊、靈寶大法師俱陸續來至。子牙一一上下迎接，俱至蘆篷坐下。少時，又是陸壓道人來至，稽首坐下。陸壓曰：「如今誅仙陣一會，只有萬仙陣再會一次，吾等劫運已滿，自此歸山，再圖精進，以正道果。」眾道人曰：「師兄之言正是如此。」眾皆默坐，專候掌教師尊。不一時，只聽得空中有環佩之聲，眾仙知道是燃燈道人來了，眾道人起身，降階迎上篷來，行禮坐下。燃燈道人曰：「誅仙陣只在前面，諸友可曾見麼？」眾道人曰：「前面不見甚麼光景。」燃燈曰：「那一派紅氣罩住的便是。」眾道友俱起身，定睛觀看。不表。<break time="100ms" />　　且說多寶道人已知闡教門人來了，用手發一聲掌心雷，把紅氣展開，現出陣來。蘆篷上眾仙正看，只見紅氣閃開，陣圖已現，好利害：殺氣騰騰，陰雲慘慘，怪霧盤旋，冷風習習，或隱或現，或昇或降，上下反覆不定。內中有黃龍真人曰：「吾等今犯殺戒，該惹紅塵，既遇此陣，也當得一會。」燃燈曰：「自古聖人云：<break time="100ms" />　　　　只觀善地千千次，莫看人間殺伐臨。」
    </voice>
</speak>
