<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　青旛招展，一池荷葉舞清風；素帶施張，滿院梨花飛瑞雪。紅旛閃灼，燒山烈火一般同；皂蓋飄搖，烏雲蓋住鐵山頂。杏黃旗磨動，護中軍戰將；英雄如猛虎，兩邊擺打陣眾英豪。<break time="100ms" />　　話說寶纛旛下，子牙騎青鬃馬，手提寶劍。桂芳一馬當先。子牙曰：「敗軍之將，又有何面目至此？」張桂芳曰：「『勝敗軍家常事』，何得為愧。今非昔比，不可欺敵！……」言還未畢，只聽得後面鼓響，旗旛開處，走出四樣異獸：王魔騎狴犴，楊森騎狻猊，高友乾騎的花斑豹，李興霸騎的是猙獰，四獸衝出陣來。子牙兩邊戰將都跌翻下馬，連子牙撞下鞍鞽。這些戰馬經不起那異獸惡氣衝來，戰馬都骨軟筋酥。──內中只是哪吒風火輪，不能動搖；黃飛虎騎五色神牛，不曾挫銳；以下都跌下馬來。四道人見子牙跌得冠斜袍綻，大笑不止；大呼曰：「不要慌！慢慢起來！」子牙忙整衣冠，再一看時，見四位道人好兇惡之相：臉分青、白、紅、黑，各騎古怪異獸。子牙打稽首曰：「四位道兄，那座名山？何處洞府？今到此間，有何吩咐？」子牙道罷，王魔曰：「姜子牙，吾乃九龍島煉氣士王魔、楊森、高友乾、李興霸也。你我俱是道門。只因聞太師相招，特地到此。我等莫非與子牙解圍，並無他意。不知子牙可依得貧道三件事情？」子牙曰：「道兄吩咐，莫說三件，便三十件可以依得。但說無妨。」王魔曰：「頭一件：要武王稱臣。」子牙曰：「道兄差矣。吾主公武王，原是商臣，奉法守公，並無欺上，何不可之有？」王魔曰：「第二件：開了庫藏，給散三軍賞賜。第三件：將黃飛虎送出城，與張桂芳解回朝歌。你意下如何？」子牙曰：「道兄吩咐，極是明白；容尚回城，三日後作表，敢煩道兄帶回朝歌謝恩，再無他議。」兩邊舉手：「請了！」正是：<break time="100ms" />　　　　且說三事權依允，二上崑崙走一遭。<break time="100ms" />　　話說子牙同將進城，入相府，陞殿坐下。只見武成王跪下曰：「請丞相將我父子解送桂芳行營，免累武王。」子牙忙忙扶起，曰：「黃將軍，方纔三件事，乃權宜暫允他，非有他意。彼騎的俱是怪獸，眾將未戰，先自落馬，挫動銳氣，故此將機就計，且進城再作他處。」黃將軍謝了子牙，眾將散訖。子牙乃香湯沐浴，吩咐武吉、哪吒防守。子牙駕土遁，二上崑崙，往玉虛宮而來。有詩為證：<break time="100ms" />　　　　道術傳來按五行，不登霧彩最輕盈。須臾直過扶桑徑，咫尺行來至玉京。<break time="100ms" />　　且說子牙到了玉虛宮，不敢擅入。候白鶴童子出來，子牙曰：「白鶴童兒，通報一聲。」白鶴童子至碧遊床，跪而言曰：「啟老爺：師叔姜尚在宮外候法旨。」元始吩咐：「命來。」子牙進宮，倒身下拜。元始曰：「九龍島王魔等四人在西岐伐你。他騎的四獸，你未曾知道。此物乃萬獸朝蒼之時，種種各別，龍生九種，色相不同。白鶴童子，你往桃園裏把我的坐騎牽來。」白鶴童兒往桃園內，牽了四不相來。怎見得，有詩為證：<break time="100ms" />　　　　麟頭豸尾體如龍，足踏祥光至九重。四海九洲隨意遍，三山五嶽霎時逢。<break time="100ms" />　　童兒把四不相牽至。元始曰：「姜尚,也是你四十年修行之功，與貧道代理封神，今把此獸與你騎往西岐，好會三山、五嶽、四瀆之中奇異之物。」又命南極仙翁取一木鞭，──長三尺六寸五分，有二十一節；每一節有四道符印，共八十四道符印，名曰「打神鞭。」──子牙跪而接受；又拜懇曰：「望老師大發慈悲！」元始曰：「你此一去，往北海過，還有一人等你。貧道將此中央戊己之旗付你。旗內有簡，臨迫之際，當看此簡，便知端的。」子牙叩首辭別，出玉虛宮。南極仙翁送子牙至麒麟崖。子牙上了四不相，把頭上角一拍，那獸一道紅光起去，鈴聲響亮，往西岐來。正行之間，那四不相飄飄落在一座山上。山近連海島。怎見得好山：<break time="100ms" />　　　　千峰排戟，萬仞開屏。日映嵐光輪嶺外，雨收岱色冷含煙。藤纏老樹，雀占危岩。奇花瑤草，修竹喬松。幽鳥啼聲近，滔滔海浪鳴。重重谷壑芝蘭繞，處處巉崖苔蘚生。起伏巒頭龍脈好，必有高人隱姓名。<break time="100ms" />　　話說子牙看罷山，只見山腳下一股怪雲捲起。雲過處生風，風響處見一物，好生蹺蹊古怪。怎見得：<break time="100ms" />　　　　頭似駝，猙獰兇惡；項似鵝，挺折梟雄。鬚似蝦，或上或下；耳似牛，凸暴雙睛。身似魚，光輝燦爛；手似鶯，電灼鋼鉤。足似虎，鑽山跳澗；龍分種，降下異形。採天地靈氣，受日月之精。發手運石多玄妙，口吐人言蓋世無。龍與豹交真可羨，來扶明主助皇圖。
    </voice>
</speak>
