<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說赤精子執劍來取公明。公明鞭法飛騰。來往有三五合，公明取出一物，名曰定海珠，珠有二十四顆──。此珠後來興於釋門，化為二十四諸天。──公明將此寶祭於空中，有五色毫光。縱然神仙，觀之不明，瞧之不見，一刷下來，將赤精子打了一交。趙公明正欲用鞭復打赤精子頂上，有廣成子岔步大叫：「少得傷吾道兄！吾來了！」公明見廣成子來得兇惡，急忙迎架廣成子。兩家交兵，未及一合，又祭此珠，將廣成子打倒塵埃。道行天尊急來抵住公明。公明連發此寶，打傷五位上仙……玉鼎真人，靈寶大法師五位敗回蘆篷。趙公明連勝回營。至中軍，聞太師見公明得勝大喜。公明將黃龍真人也弔在旛桿上。把黃龍真人泥丸宮上用符印壓住元神，輕容易不得脫逃。營中聞太師一面吩咐設酒，四陣主陪飲。且說燃燈回上蘆篷坐下，五位上仙俱著了傷，面面相覷，默默不語。燃燈問眾位道友曰：「今日趙公明用的是何物件打傷眾位？」靈寶大法師曰：「只知著人甚重，不知是何寶物，看不明切。」五人齊曰：「只見紅光閃灼，不知是何物件。」燃燈聞言，甚是不樂；忽然抬頭，見黃龍真人弔在旛桿上面，心下越覺不安。眾道者歎曰：「是吾輩逢此劫厄不能擺脫。今黃龍真人被如此厄難，我等此心何忍！誰能解他愆尤方好。」玉鼎真人曰：「不妨。至晚間再作處治。」眾道友不言。不覺紅輪西墜，玉鼎真人喚楊戩曰：「你今夜去把黃龍真人放來。」楊戩聽命。至一更時分，化作飛蟻，飛在黃龍真人耳邊，悄悄言曰：「師叔，弟子楊戩奉命，特來放老爺。怎麼樣陽神便出？」真人曰：「你將吾頂上符印去了，吾自得脫。」楊戩將符印揭去。正是：<break time="100ms" />　　　　天門大開陽神出，去了崑崙正果仙。<break time="100ms" />　　真人來至蘆篷稽首，謝了玉鼎真人。眾道人大喜。且說趙公明飲酒半酣，正歡呼大悅，忽鄧忠來報：「啟老爺：旛上不見了道人了！」趙公明掐指一算，知道是楊戩救去了。公明笑曰：「你今日去了，明日怎逃！」彼時二更席散，各歸寢榻。<break time="100ms" />　　次日，陞中軍，趙公明上虎，提鞭，早到篷下，坐名要燃燈答話。燃燈在篷上見公明跨虎而來，謂眾道友曰：「你們不必出去，待吾出丟會他。」燃燈乘鹿，數門人相隨，至於陣前。趙公明曰：「楊戩救了黃龍真人來了，他有變化之功，叫他來見我。」燃燈笑曰：「道友乃斗筲之器，此事非是他能，乃仗武王洪福，姜尚之德耳。」公明大怒曰：「你將此言惑亂軍心，甚是可恨！」提鞭就打。燃燈口稱：「善哉！」急忙用劍來招架。未及數合，公明將定海珠祭起。燃燈借慧眼看時，一派五色毫光，瞧不見是何寶物。看看落將下來，燃燈撥鹿便走；不進蘆篷，望西南上去了。公明追將下來，往前趕有多時，至一山坡。松下有二人下棋，一位穿青，一位穿紅，正在分局之時，忽聽鹿蹄響亮，二人回顧，見是燃燈道人，二人忙問其故？燃燈把趙公明伐西岐事說了一遍。二人曰：「不妨。老師站在一邊，待我二人問他。」且說趙公明虎走如飛馳電驟，倏忽而至。二人作歌曰：<break time="100ms" />　　　　「可憐四大屬虛名，認破方能脫死生。慧性猶如天際月，幻身卻是水中冰。<break time="100ms" />　　　　撥迴關捩頭頭著，看破虛空物物明。缺行虧功俱是假，丹爐火起道難成。」<break time="100ms" />　　且說趙公明正趕燃燈，聽得歌聲古怪，定目觀之，見二人各穿青、紅二色衣袍，臉分黑、白。公明問曰：「爾是何人？」二人笑曰：「你連我也認不得，還稱你是神仙！聽我道來：<break time="100ms" />　　　　堪笑公明問我家，我家原住在煙霞。眉藏火電非閑說，手種金蓮豈自誇。<break time="100ms" />　　　　三尺焦桐為活計，一壺美酒是生涯。騎龍遠出遊蒼海，夜靜無人玩物華。
    </voice>
</speak>
