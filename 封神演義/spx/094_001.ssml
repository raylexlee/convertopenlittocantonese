<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九十四回<break time="100ms" />　　文煥怒斬殷破敗
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　兵馬臨城卻講和，諸侯豈肯罷干戈。殷湯德業八荒盡；周武仁風四海歌。<break time="100ms" />　　　　大廈將傾誰可負，潰癰已破孰能荷！荒淫到底成何事，盡付東流入海波。<break time="100ms" />　　話說金吒祭起遁龍樁，將竇榮遁住，早被姜文煥一刀揮為兩段。可憐守關二十年，身經數百戰，善守關防，不曾失利，今日被金吒智取殺身！正是：<break time="100ms" />　　　　爭名樹業隨流水，為國孤忠若浪萍。<break time="100ms" />　　話說姜文煥斬了竇榮，三軍吶喊。只見木吒在關上見東伯侯率領諸侯鏖戰，聲勢大振，在城敵樓上暗暗祭起吳鉤劍去，此劍昇於空中，木吒暗曰：「請寶貝轉身！」那劍在空中如風輪一般，連轉二轉，可憐徹地夫人，正是：<break time="100ms" />　　　　油頭粉面成虛話，廣智多謀一旦休。<break time="100ms" />　　話說木吒暗祭吳鉤劍，斬了徹地夫人，在關上大呼曰：「吾是木吒在此；奉姜元帥將令，來取此關。今主將皆已伏誅，降者免死，逆者無生！」眾皆拜伏於地。金吒已知兄弟獻關，同東伯侯姜文煥殺至關下。木吒令左右開關迎接。人馬進了關，姜文煥查盤府庫，安撫百姓，放了被禁馬兆，感謝金、木二吒。金吒曰：「賢侯速行；吾等先往孟津，報與姜元帥。賢侯不可遲誤戊午之辰，以應上天垂象之兆。」姜文煥曰：「謹如二位師父大教。」金、木二吒辭了姜文煥，駕土遁往孟津前來。<break time="100ms" />　　且說子牙在孟津大營，與二路大諸侯共議：「三月初九日乃是戊午之辰，看看至近，如何東伯侯尚未見來？奈何！奈何！」正商議間，忽報：「金、木二吒在轅門等令。」子牙傳令：「令來。」金、木二吒來至中軍行禮畢，乃曰：「奉元帥將令，往遊魂關，詐為雲遊之士，乘機取關。」把前事如此如彼盡說了一遍：「今弟子先來報與元帥，東伯侯大兵隨後至矣。」子牙聞說大喜，深羨二人用計，乃曰：「天意響應，不到戊午日，天下諸侯不能齊集。」<break time="100ms" />　　話說東伯侯大兵那一日來至孟津。哨馬報入中軍：「啟元帥：東伯侯至轅門等令。」子牙傳令：「請來。」姜文煥率領二百鎮諸侯進中軍，參謁子牙。子牙忙迎下座來。彼此溫慰一番。姜文煥又曰：「煩元帥引見武王一面。」子牙同姜文煥進後營，拜見武王。不表。此時天下諸侯共有八百，各處小諸侯不計，共合人馬一百六十萬。子牙在孟津祭了寶纛旗旛，一聲砲響，整人馬望朝歌而來。怎見得，有詩為證，詩曰：<break time="100ms" />　　　　征雲迷遠谷，殺氣振遐方。刀鎗如積雪，劍戟似堆霜。旌旗遮綠野，金鼓震空桑。刁斗傳新令，時雨慶壺漿。軍行如驟雨，馬走似奔狼。<break time="100ms" />　　　　正是：弔民伐罪兵戈勝，壓碎群兇福祚長。<break time="100ms" />　　話說天下諸侯領人馬正行，只見哨馬報入中軍曰：「啟元帥：人馬已至朝歌，請元帥軍令定奪。」子牙傳令：「安下大營。」三軍吶喊，放定營大砲。<break time="100ms" />　　只見守城軍士報入午門，當駕官啟奏曰：「今天下諸侯兵至城下，紮下行營，人馬共有一百六十萬，其鋒不可當，請陛下定奪。」紂王聽罷大驚，隨命眾官保駕上城，看天下諸侯人馬。怎見得，有讚為證，讚曰：<break time="100ms" />　　　　行營方正，遍地兵山。刁斗傳呼，威嚴整肅。長鎗列千條柳葉：短劍排萬斤冰魚。瑞彩飄颻，旗旛色映似朝霞；寒光閃灼，刀斧影射如飛電。竹節鞭懸豹尾，方楞鐧掛龍梢。弓弩排兩行秋月；抓鎚列數隊寒星。鼓進金退，交鋒士卒若神威；癸呼庚應，遞傳糧餉如鬼運。畫角幽幽，人聲寂寂。真是：堂堂正正之師，弔民伐罪之旅。<break time="100ms" />　　話說紂王看罷子牙行營，忙下城登殿，坐問兩班文武，言曰：「方今天下諸侯會兵於此，眾卿有何良策以解此危？」魯仁傑出班奏曰：「臣聞：『大廈將傾，一木難扶。』目今庫藏空虛，民日生怨，軍心俱離，總有良將，其如人心未順何！雖與之戰，臣知具不勝也。不若遣一能言之士，陳說君臣大義，順逆之理，令其罷兵，庶幾可解此危。」紂王聽罷，沉吟半晌。只見中大夫飛廉出班奏曰：「臣聞：『重賞之下，必有勇夫。』況都城之內，環堵百里，其中豈無豪傑之士隱蹤避跡於其間者，願陛下急急求之，加以重爵崇祿而顯榮之，彼必出死力以解此危。況城中尚有甲兵十數萬，糧餉頗足。即不然，令魯將軍督其師，背城一戰，雌雄尚在未定之天。豈得驟以講和示弱耶！」紂王曰：「此言甚是有理。」一面將聖諭張掛榜篷；一面整頓軍馬。不表。<break time="100ms" />　　且說朝歌城外離三十里地方，有一人，姓丁，名策，乃是高明隱士。正在家中閑坐，忽聽得周兵來至，圍了朝歌，丁策歎曰：「紂王失德，荒淫無道，殺忠聽佞，殘害生靈，天愁人怨，故賢者退位，奸佞盈廷。今天下諸侯會兵至此，眼見滅國，無人替天子出力，束手待斃而已。平日所以食君之祿，分君之憂者安在！想吾丁策，昔日曾訪高賢，傳吾兵法，深明戰守，意欲出去舒展生平所負，以報君父之恩；其如天命不眷，萬姓離心，大廈將傾，一木如何支撐？可憐成湯當日如何德業，拜伊尹，放桀於南巢，相傳六百餘年，賢聖之君六七作，今一旦至紂而喪亡，令人目極時艱，不勝嗟歎！」丁策乃作一詩以歎之，詩曰：<break time="100ms" />　　　　「伊尹成湯德業優，南巢放桀冠諸侯。誰知三九逢辛紂，一統華夷盡屬周。」
    </voice>
</speak>
