<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十二回<break time="100ms" />　　三教大會萬仙陣
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　<break time="100ms" />　　萬仙惡陣列出隈，颯颯寒風劈面催。片片祥光籠斗柄，紛紛殺氣透靈臺。魚龍此際分真偽，玉石從今盡脫胎。多少修持遭此劫，三尸斬去五雲開。<break time="100ms" />　　話說余化龍與余達等俱聽了余德言語，不以周兵為意，逐日飲酒，只等周營兵將自己病死。那一日不覺就是第八日，余化龍對諸子言曰：「今日已是八日，不見探事官來報，我們可上城一看。」五子齊曰：「上城看看纔是。」那時離了帥府，上得城來，只見周營比起初三四日光景不同：起先營中毫無煙火；今日周營中反覺騰騰殺氣，烈烈威風，人人勇敢，個個精神，旌旗嚴整，金鼓分明，重重戈戟，疊疊鎗刀。余化龍忙問余德曰：「這幾日周營中已有復舊光景，此事如何？」余達從傍埋怨曰：「兄弟，你不從吾言，致有今日。豈有人是自家會死得盡的？」余德默然不言，暗思：「吾師傳我此術，響應隨時，豈有不準之理？其中必有原故。」乃對父兄言曰：「事已至此，遲疑無益。此必有人在暗中解了。諒他一時身弱，也不能爭戰。不若乘其不備，一戰可以成功；遲則有變。」余化龍聽說，只得領五子殺出關來，逕奔周營，欺周將身弱，余德穿道服仗劍在前，如風馳雨驟而來，喊聲大振。姜子牙與眾門人諸將正要出營，恰逢其時，楊戩曰：「此匹夫恃強欺敵，是自取死也。」子牙坐四不相，哪吒引道，眾門人左右擁護，一齊殺出營來，大呼曰：「余化龍！今日是汝父子死期至矣！」金、木二吒氣沖牛斗；楊任腹內生煙；雷震子聲如霹靂；韋護咬碎鋼牙；李靖欲平吞他父子；龍鬚虎足踏水雲，奮勇爭先。余家父子迎上前來。周營中眾門人裹住了余家父子。未及數合，哪吒現了三首八臂，登起風火輪，先在潼關城上。軍士見哪吒三首八臂，一聲喊，散了個乾淨。余化龍父子見哪吒上關，身子被眾人裹住，不得跳出圈子，因此上出了神，被雷震子一棍，正中余光頂上，翻下馬來。余達大呼曰：「匹夫！傷吾之弟，勢不兩立！」來戰雷震子；又被韋護祭起降魔杵把余達打死，倒在塵埃。楊任將扇子一搧，余先、余兆二人化作飛灰而散。余德見兄弟已死四人，心中大怒，直奔子牙殺來。子牙身體方纔好，諒戰不過，急祭打神鞭於空中，正中余德，打翻在地，早被李靖一戟刺死。雷震子見哪吒上城，也飛進城來。余化龍見五子陣亡，潼關已歸西土，在馬上大呼曰：「紂王！臣不能盡忠扶帝業，為主報深仇，臣今拚一死而報君恩也！」余化龍仗劍自刎而亡。後人單道余化龍父子一門死節，後人有詩弔之，詩曰：<break time="100ms" />　　　　鐵騎馳驅血刃紅，潼關力戰未成功。一門盡節忠商主，萬死丹心泣曉風。苟祿真能慚素位，捐生今始識英雄。清風耿耿流千載，豈在漁樵談笑中。<break time="100ms" />　　話說余化龍自殺，子牙驅人馬進關，出榜安民，清查庫藏。子牙憐余化龍父子一門忠烈，命左右收屍厚葬。凡軍士未得平復的，俱放在潼關調理。子牙方分剖已定，只見黃龍真人、玉鼎真人與子牙議曰：「前面就是萬仙陣了，可請武王也暫歇在此關；我等領人馬往前面，要路上先命人造起蘆篷席殿，迎迓三教師尊。我等只此一舉，以完劫數，了此紅塵之殺運也。」子牙不覺大喜，忙命楊戩、李靖去造蘆篷。二人領令去訖。周營眾將自從遭痘疹之厄，人人身弱，個個狼狽，俱在關上將息。又過了數日，只見李靖回令：「蘆篷俱已完備。」黃龍真人曰：「蘆篷既完，只是眾門人去得；餘者俱離四十里遠，紮下團營，俟破陣後，方許起程。」眾將得令，就駐此劄。不表。<break time="100ms" />　　且說子牙同二位真人，與諸門人弟子，前至蘆篷上。但見懸花結彩，香氣氤氳，迎接玉虛門下之客，今日萬仙陣總會一面，滿其紅塵殺戒，再去返本還元。不一時這三山五岳眾道人齊齊拍手大笑而來：廣成子、赤精子、文殊廣法天尊、普賢真人、慈航道人、清虛道德真君、太乙真人、靈寶大法師、道行天尊、懼留孫、雲中子、燃燈道人，眾道人見子牙稽首，曰：「今日之會，正完其一千五百年之劫數。」正是：<break time="100ms" />　　　　元滿皈依從正道，靜心定性誦「黃庭」。<break time="100ms" />　　子牙迎接上篷坐下，先論破陣原故。燃燈曰：「只等師長來，自有道理。」眾皆默然端坐。<break time="100ms" />　　且說金靈聖母在萬仙陣中，見燃燈道人頂上現了三花，沖上空中，已知玉虛門下眾道者來了；隨發一個雷聲，振開萬仙陣，一塊煙霧撒開，現出萬仙陣來。蘆篷上眾仙一見，睜目細看數番，見截教中高高下下，攢攢簇簇，俱是五岳三山四海之中雲遊道客，奇奇怪怪之人。燃燈點頭對眾道人歎曰：「今日方知截教有這許多人品。吾教不過屈指可數之人！」正是：<break time="100ms" />　　　　玄都大法傳吾輩，方顯清虛不二門。<break time="100ms" />　　內中有黃龍真人曰：「眾位道友，自元始以來，為道獨尊，但不知截教門中一意濫傳，遍及匪類，真是可惜工夫，苦勞心力，徒費精神；不知性命雙修，枉了一生作用，不能免生死輪迴之苦，良可悲也！」道行天尊曰：「此一會，正是我等一千五百年之劫，難逢難遇。今我等先下篷看看，如何？」燃燈曰：「吾等不必去看，只等師尊來至，自有會期。」廣成子曰：「我等又不與他爭論，又不破他的陣，遠觀何妨？」眾道人曰：「廣成子言之甚當。」燃燈阻不住眾人，只得下篷，一齊來看萬仙陣。只見門戶重疊，殺氣森然。眾仙搖首曰：「好利害！人人異樣，個個兇形，全無辦道修行意，反有爭持殺伐心。」燃燈對眾人曰：「列位道兄，你看他們可是神仙了道之品！」眾仙看罷，方欲回篷，只聽萬仙陣中一聲鐘響，來了一位道人作歌而出，歌曰：
    </voice>
</speak>
