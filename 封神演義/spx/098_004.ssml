<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說武王同子牙渡了黃河，過澠池，出五關，子牙一路行來，忽然想起一班隨行征伐陣亡的將官，心下不勝傷悼。一日來至金雞嶺，兵過首陽山。只見大隊方行，前面有二位道者阻住，對旗門官曰：「與我請姜元帥答話。」左右報進中軍，子牙忙出轅門觀看，卻是伯夷、叔齊。子牙忙躬身問曰：「二位賢侯見尚，有何見諭？」伯夷曰：「姜元帥今日回兵，紂王致於何地？」子牙答曰：「紂王無道，天下共棄之。吾兵進五關，只見天下諸侯已大會於孟津。至甲子日，受率其旅若林，罔敢敵於我師，前徒倒反戈攻於後，以北，至血流漂杵，紂王自焚，天下大定。吾主武王散鹿臺之財，發鉅橋之粟，封比干之基，式商容之閭，諸侯無不悅服，尊武王為天子。今日之天下，非紂王之天下也。」子牙歌罷，只見伯夷、叔齊仰面涕泣，大呼曰：「傷哉！傷哉！以暴易暴兮，予意欲何為！」道罷，拂袖而回，竟入首陽山，作「採薇」之詩，七日不食周粟，餓死首陽山。後人有詩弔之，詩曰：<break time="100ms" />　　　　昔阻周兵在首陽，忠心一點為成湯。三分已去猶啼血，萬死無詞立大綱。<break time="100ms" />　　　　水土不知新世界，江山還念舊君王。可憐恥食甘名節，萬古常存日月光。<break time="100ms" />　　話說子牙兵過首陽山，至燕山，一路上，周民簞食壺漿迎武王。一日，兵至西岐山，忽有上大夫散宜生、黃滾前來接駕，領眾官俱在道傍俯伏。武王在車中見眾弟與黃滾老將軍後隨孫兒黃天爵，武王曰：「朕東征五載，今見卿等，不覺滿腔悽慘，愁懷勃勃也。」宜生近前啟曰：「陛下今登大位，天下太平，此不勝之喜。臣等得復睹天顏，正是龍虎重逢，再慶都喜起之風，陛下與萬姓同樂太平，又何至悽慘不悅也！」武王曰：「朕因會諸侯而伐紂，東進五關，一路內損朕許多忠良，未得共享太平，先歸泉壤；今日卿等，老者、少者、存者、沒者，俱不一其人，使朕不勝今昔之感，所以鬱鬱不樂耳。」散宜生啟曰：「以臣死忠，以子死孝，俱是報君父之洪恩，遺芳名於史冊，自是美事。陛下爵祿其子孫，世受國恩，即所以報之也，又何必不樂哉？」武王與眾臣併轡而行。西岐山至岐州只七十里，一路上，萬民爭看，無不歡悅。武王鑾駕簇擁，來至西岐城，笙簧嘹亮，香氣氤氳。武王至殿前下輦，入內庭，參見太姜，謁太姙，會太姬，設筵宴在顯慶殿，大會文武。正是：<break time="100ms" />　　　　太平天子排佳宴，龍虎風雲聚會時。<break time="100ms" />話說武王宴賞百官，君臣懽飲，盡醉而散。<break time="100ms" />　　次日早朝，聚眾文武參謁畢。武王曰：「有奏章出班見朕，無事早散。」言未畢，子牙出班奏曰：「老臣奉天征討，滅紂興周，陛下大事已定；只有屢年陣亡人、仙，未受封職。老臣不日辭陛下，往崑崙山，見掌教師尊，請玉牒、金符，封贈眾人，使他各安其位，不致他悵悵無依耳。」武王曰：「相父之言甚是。」言未畢，午門官啟駕：「外有商臣飛廉、惡來在午門候旨。」武王問子牙曰：「今商臣至此見朕，意欲何為？」子牙奏曰：「飛廉、惡來，紂之佞臣。前破紂之時，二奸隱匿；今見天下太平，至此欲簧惑陛下，希圖爵祿耳。此等奸佞，豈可一日容之於天地間哉，但老臣有用他之處，陛下可宣入殿廷，俟老臣吩咐他，自有道理。」武王從其言，命：「宣入殿前來。」左右將二臣引至丹墀，拜舞畢，口稱：「亡國臣飛廉、惡來願陛下萬歲！」武王曰：「二卿至此，有何所願？」飛廉奏曰：「紂王不聽忠言，荒淫酒色，以至社稷傾覆。臣聞大王仁德著於四海，天下歸心，真可駕堯軼舜，臣故不憚千里，求見陛下，願效犬馬。倘蒙收錄，願執鞭於左右，則臣之幸也。謹獻玉符、金冊，願陛下容納。」子牙曰：「二位大夫在紂俱有忠誠，奈紂王不察，致有敗亡之禍。今既歸周，是棄暗投明，願陛下當用二位大夫，正所謂捨珷玞而用美玉也。』」武王聽子牙之言，封飛廉、惡來為中大夫；二人謝恩。後人有詩歎之，詩曰：<break time="100ms" />　　　　貪望高官特地來，金符玉冊獻金階。子牙早定防奸計，難免封神劍下災。<break time="100ms" />　　話說武王封了飛廉、惡來二人，子牙出朝，回相府，不表。
    </voice>
</speak>
