<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　這一個頂上金盔飄烈焰；那一個黃金甲挂連環套。這一個猩猩血染大紅袍；那一個粉素征袍如白練。這一個大刀揮如閃電光；那一個長鎗恰似龍蛇現。只一個胭脂馬跑鬼神驚；那一個白龍駒走如銀霰。紅白二將似天神，虎鬥龍爭真不善。<break time="100ms" />二將大戰二三十回合，鄧九公乃是有名大將，展開刀如同閃電，勢不可當。柏顯忠那裏是九公敵手，被九公賣個破綻，手起一刀，把柏顯忠揮於馬下。鄧九公得勝進城，至相府回話：「斬了柏顯忠首級報功。」子牙令：「將首級號令城上。」<break time="100ms" />　　且說洪錦見折了一將，在中軍大怒，咬牙切齒，恨不得平吞了西岐。次日，領大隊人馬，坐名要子牙答話。哨馬報入相府。子牙聞報，即將排隊伍出城。砲聲響處，西岐門開，一支人馬而出。洪錦看城內兵來，紀律嚴整，又見左右歸周豪傑，一個個勝似虎狼，那三山五嶽門人，飄飄然俱有仙風道骨。兩傍鴈翅排開，寶纛旗下乃開國武成王黃飛虎。子牙坐四不相，穿一身道服，體貌自別。怎見得，有詩為證：<break time="100ms" />　　　　金冠如魚尾，道服按東方。絲絛懸水火，麻鞋繫玉璫。手執三環劍，胸藏百煉鋼。帝王師相品，萬載把名揚。<break time="100ms" />　　話說洪錦走馬至軍前，大呼曰：「來者是姜尚麼？」子牙答曰：「將軍何名？」洪錦曰：「吾乃奉天征討大元戎洪錦是也。爾等不守臣節，違天作亂，往往拒敵王師，法難輕貸。今奉旨特來征討爾等，拏解朝歌，以正國法。若知吾利害，早早下騎就擒，可救一郡生靈塗炭。」子牙笑曰：「洪錦，你既是大將，當理知機。天下盡歸周主，賢士盡叛獨夫；料你不過一泓水，能濟甚事。今諸侯八百齊伐無道，吾不久會兵孟津，弔民伐罪，以救生民塗炭，削平禍亂。汝等急急早降，乃歸有道，自不失封候之位耳。尚敢逆天以助不道，是自取罪戾也。」洪錦大罵：「好老匹夫！焉敢如此肆志亂言！」遂縱馬舞刀，衝過陣來。傍有姬叔明大呼曰：「不得猖獗！」催開馬，搖鎗直取洪錦。二將殺在一堆。姬叔明乃文王第七十二子，這殿下心性最急，使開鎗勢如狼虎，約戰有三四十合。洪錦乃左道術士出身，他把馬一夾，跳出圈子外面，將一皂旗往下一戳，把刀往上一㨪，那旗化作一門，洪錦連人帶馬逕進旗門而去。殿下不知，也把馬趕進旗門來。此時洪錦看得見姬叔明；姬叔明看不見洪錦，馬頭方進旗門，洪錦在旗門裏一刀把姬叔明揮於馬下。子牙大驚。洪錦收了旗門，依舊現身，大呼曰：「誰來與吾見陣？」傍有鄧嬋玉走馬至軍前，大呼：「匹夫！少待恃強！吾來也！」洪錦看見一員女將奔來，金盔金甲，飛臨馬前。怎見得，有詩為證：<break time="100ms" />　　　　女將生來正幼齡，英風凜凜貌娉婷。五光寶石飛來妙，輔國安民定太平。<break time="100ms" />　　鄧嬋玉一馬衝至陣前。洪錦也不答話，舞刀直取。佳人手中雙刀急架忙迎。洪錦暗思：女將──不可戀戰，速斬為上策。洪錦依然去把皂旛如前用度，把馬走入旗門裏面去了，只說鄧嬋玉趕他。不知嬋玉有智，也不來趕，忙取五光石往旗門裏一石打來，聽得洪錦在旗門內「哎喲」一聲，面已著傷，收了旗旛，敗回營去了。子牙回兵進府，又見傷了一位殿下，鬱鬱不爽，納悶在府。
    </voice>
</speak>
