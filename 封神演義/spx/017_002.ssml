<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說眾民又過五七曰，蛇已交完，收蛇官往摘星樓回旨奏曰：「都城眾民交蛇已完，奴婢回旨。」紂王問妲己曰：「坑中蛇已完了，御妻何以治此？」妲己曰：「陛下傳旨，可將前日暫寄不游宮宮人，跣剝乾淨，用繩縛背，推下坑中，喂此蛇蝎。若無此極刑，宮中深弊難除。」紂王曰：「御妻所設此刑，真是除奸之要法。」蛇既納完，命奉御官將不遊宮前日送下宮人，綁出推落蠆盆。」奉御官得旨，不一時將宮人綁至坑邊。那宮人一見蛇猙獰，揚頭吐舌，惡相難看，七十二名宮人一齊叫苦。那日膠鬲在文書房，也為這件事，逐日打聽；只聽得一陣悲聲慘切。大夫出的文書房來，見執殿官忙忙來報：「啟老爺！前日天子取蛇，放在坑中；今日將七十二名宮人，跣剝入坑，喂此蛇蝎。卑職探聽得實，前來報知。」膠鬲聞言，心中甚是激烈，逕進內庭，過了龍德殿，進分宮樓，走至摘星樓下，只見眾宮人赤身縛背，淚流滿面，哀聲叫苦，悽慘難觀。膠鬲厲聲大叫曰：「此事豈可行！膠鬲有本啟奏！」紂王正要看毒蛇咬食宮人，以為取樂，不期大夫膠鬲啟奏。紂王宣膠鬲上樓俯伏，王問曰：「朕無旨意，卿有何奏章？」膠鬲泣而奏曰：「臣不為別事，因見陛下橫刑慘酷，民遭荼毒，君臣暌隔，上下不相交接，宇宙已成否塞之象。今陛下又用這等非刑，宮人得何罪！昨日臣見萬民交納蛇蝎，人人俱有怨言。今旱潦頻仍，況且買蛇百里之外，民不安生。臣聞；民貧則為盜，盜聚則生亂。況且海外烽煙，諸侯離叛，東南二處，刻無寧宇，民日思亂，刀兵四起。陛下不修仁政，日行暴虐，自從盤古至今，并不曾見，此刑為何名？那一代君王所製？」王曰：「宮人作弊，無法可除，往往不息，故設此刑，名曰：『蠆盆』。」膠鬲奏曰：「人之四肢，莫非皮肉，雖有貴賤之殊，總是一體。令人坑穴之中，毒蛇吞啖，苦痛傷心。陛下觀之，其心何忍，聖意何樂。況宮人皆係女子，朝夕宮中，侍陛下於左右，不過役使，有何大弊，遭此慘刑。望陛下憐赦宮人，真皇上浩蕩之恩，體上天好生之德。」王曰：「卿之所諫，亦似有理。但肘腋之患，發不及覺，豈得以草率之刑治之，況婦寺陰謀險毒，不如此，彼未必知驚耳。」膠鬲厲聲言曰：「『君乃臣之元首，臣是君之股肱。』又曰：「『亶聰明作元后，元后作民父母。』今陛下忍心喪德，不聽臣言，妄行暴虐，罔有悛心，使天下諸侯懷怨，東伯侯無辜受戮，南伯侯屈死朝歌，諫官盡炮烙；今無辜宮娥，又入蠆盆。陛下只知歡娛於深宮，信讒聽佞，荒淫酗酒，真如重疾在心，不知何時舉發，誠所謂大癰既潰，命亦隨之。陛下不一思省，只知縱慾敗度，不想國家何以如磐石之安。可惜先王克勤克儉，敬天畏命，方保社稷太平，華夷率服。陛下當改惡從善，親賢遠色，退佞進忠，庶幾宗社可保，國泰民安，生民幸甚。臣等日夕焦心，不忍陛下淪於昏暗，黎民離心離德，禍生不測，所謂社稷宗廟非陛下之所有也。臣何忍深言，望陛下以祖宗天下為重，不得妄聽女侍之言，有廢忠諫之語，萬民幸甚！」紂王大怒曰：「好匹夫！怎敢無知侮謗聖君，罪在不赦！」叫左右：「即將此匹夫剝淨，送入蠆盆，以正國法！」眾人方欲來拿，被膠鬲大喝曰：「昏君無道，殺戮諫臣，此國家大患，吾不忍見成湯數百年天下一旦付與他人，雖死我不瞑目。況吾官居諫議，怎入蠆盆！」手指紂王大罵：「昏君！這等橫暴，終應西伯之言！」大夫言罷，望摘星樓下一跳，撞將下來，跌了個腦漿迸流，死於非命。有詩為證：<break time="100ms" />　　　　赤膽忠心為國憂，先生撞下摘星樓。早知天數成湯滅，可惜捐軀血水流。<break time="100ms" />　　話說膠鬲墜樓，粉身碎骨。紂王看見，更覺大怒，傳旨：「將宮女推下蠆盆，連膠鬲一齊喂了蛇蝎！」可憐七十二名宮人，齊齊高叫：「皇天后土，我等又未為非，遭此慘刑！妲己賤人！我等生不能食汝之肉，死後定啖汝陰魂！」紂王見宮人落於坑內，餓蛇將官人盤繞，吞咬皮膚，鑽入腹內，苦痛非常。妲己曰：「若無此刑，焉得除宮中大患！」紂王以手拂妲己之背曰：「喜你這等奇法，妙不可言！」兩邊宮人，心酸膽碎。有詩為證：<break time="100ms" />　　　　蠆盆蛇蝎勢猙獰；宮女遭殃入此坑。一見魂飛千里外，可憐慘死勝油烹。<break time="100ms" />　　話說紂王將宮人入於坑內，以為美刑。妲己又奏曰：「陛下可再傳旨，將蠆盆左邊掘一池，右邊挖一沼，池中以糟邱為山；右邊以酒為池。糟邱山上，用樹枝插滿，把肉披成薄片，掛在樹枝之上，名曰：『肉林，』右邊將酒灌滿，名曰：『酒海。』天子富有四海，原該享無窮富貴；此肉林、酒海，非天子之尊，不得妄自尊享也。」紂王曰：「御妻異制奇觀，真堪玩賞；非奇思妙想，不能如此。」隨傳旨，依法制造。非止一日，將酒池、肉林，造的完全。紂王設宴，與妲己玩賞肉林、酒池。正飲之間，妲己奏曰：「樂聲煩厭，歌唱尋常，陛下傳旨，命宮人與宦官撲跌，得勝者，池中賞酒，不勝者乃無用之婢，侍於御前，有辱天子，可用金瓜擊頂，放於糟內。」妲己奏畢，紂王無不聽從，傳旨；命宮人宦官撲跌。可憐這妖孽在宮中，無所不為，宦官遭殄，傷殘民命。──看官；他為何事要將宮人打死，人在糟內？妲己或二、三更現出原形，要吃糟內宮人，以血食養他妖氣，惑於紂王。有詩曰：<break time="100ms" />　　　　懸肉為林酒作池，紂王無道類窮奇。蠆盆怨氣沖霄漢，炮烙精魂傍火炊。<break time="100ms" />　　　　文武無心扶社稷；軍民有意破宮褵。將來國土何時盡？戊午旬中甲子期。
    </voice>
</speak>
