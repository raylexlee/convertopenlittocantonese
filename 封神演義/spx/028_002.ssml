<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　金眼神鶯真可羨，綏尾邪魔已帶殘。私讎斷送貞潔婦，纔得忠良逐釣竿。<break time="100ms" />　　話說妲己深恨黃飛虎放鶯害他，只等他路逢狹道。武成王那裏知道？<break time="100ms" />　　話分兩處。且言西岐姜子牙在朝，一日聞邊報，言紂王荒淫酒色，寵任奸佞，又反了東海平靈王，聞太師前去征勦。又見報，崇侯虎蠱惑聖聰，廣興土木，陷害大臣，荼毒萬姓，潛通費、尤，內外交結，把持朝政，朋比為奸，肆行不道，鉗制諫官。子牙看到切情之處，怒髮沖冠曰：「此賊若不先除，恐為後患！」子牙次日早朝。文王問曰：「丞相昨閱邊報，朝歌可有甚麼異事？」子牙出班啟曰：「臣昨見邊報，紂王剜比干之心，作羹湯療妲己之疾；崇侯虎紊亂朝政，橫恣大臣，簧惑天子，無所不為，害萬民而不敢言，行殺戮而不敢怨，惡孽多端，使朝歌生民日不聊生，貪酷無厭。臣愚不敢請，似這等大惡，假虎張威，毒痡四海，助桀為虐，使居天子左右，將來不知如何結局。今百姓如在水火之中，大王以仁義廣施，若依臣愚意，先伐此亂臣賊子，剪其亂政者，則天子左右見無讒佞之人，庶幾天子有悔過遷善之機，則主公亦不枉天子假以節鉞之意。」文王曰：「卿言雖是，奈孤與崇侯虎一樣爵位，豈有擅自征伐之理？」子牙曰：「天下利病，許諸人直言無隱。況主公受天子白旄黃鉞，得專征伐，原為禁暴除奸；似這等權奸蠱國，內外成黨，殘虐生民，以白作黑，屠戮忠賢，為國家大惡。大王今發仁慈之心，救民於水火。倘天子改惡從善，而效法堯、舜之主，大王此功，萬年不朽矣。」文王聞子牙之言，勸紂王為堯、舜，其心甚悅，便曰：「丞相行師，誰為主將去伐崇侯虎？」子牙曰：「臣願與大王代勞，以效犬馬。」文王恐子牙殺伐太重，自思：「我去還有酌量。」文王曰：「孤同丞相一往。恐有別端，可以共議。」子牙曰：「大王大駕親征，天下響應。」文王發出白旄、黃鉞，起人馬十萬，擇吉日祭寶纛旛，以南宮适為先行，辛甲為副將，隨行有四賢、八俊。文王與子牙放砲起兵。一路上父老相迎，雞犬不驚，民聞伐崇，人人大悅，個個歡忻。好人馬！怎見得：<break time="100ms" />　　　　旛分五色，殺氣迷空。明愰愰劍戟鎗刀，光燦燦叉鎚斧棒。三軍跳躍，猶如猛虎下高山；戰馬長嘶，一似蛟龍離海島。巡營小校似歡狼，嘹哨兒郎雄赳赳。先行引道，逢山開路踏橋梁；元帥中軍，殺斬存留施號令。團團牌手護軍糧，硬弩狂弓射陣腳。此一去：除奸削黨安天下，纔離磻溪第一功。<break time="100ms" />　　話說子牙人馬過府、州、縣、鎮，人人樂業，雞犬不驚，一路上多少父老迎迓。一曰，探馬來報中軍：「兵至崇城。」子牙傳令安營，豎了旗門，結成大寨。子牙昇帳，眾將參謁。不題。<break time="100ms" />　　且說探馬報進崇城。此時崇侯不在崇城，正在朝歌隨朝。城內是侯虎之子崇應彪，聞報大怒，忙昇殿點聚將鼓。眾將上銀安殿，參謁已畢。應彪曰：「姬昌暴橫，不守本分，前歲逃關，聖上幾番欲點兵征伐，彼不思悔過，反興此無名之師，深屬可恨！況且我與你各守疆土，秋毫無犯，今自來送死，我豈肯輕恕！」傳令：「點人馬出城。」隨令大將黃元濟、陳繼貞、梅德、金成：這一番定擒反叛，解上朝歌，以盡大法。」<break time="100ms" />　　卻說子牙次日昇帳，先令南宮适崇城見首陣。南宮适得令，領本部人馬出營，排成陣勢，出馬厲聲叫曰：「逆賊崇侯虎早至軍前受死！」言未畢，聽城中砲響，門開處，只見一支人馬殺將出來。為頭一將乃飛虎大將黃元濟是也。南宮适曰：「黃元濟，你不必來，喚出崇侯虎來領罪，殺了逆賊，泄神人之忿，萬事俱休。」元濟大怒，驟馬搖刀，飛來直取。南宮适舉刀相迎。兩馬盤旋，雙力並舉，一場大戰。怎見得：<break time="100ms" />　　　　二將坐鞍鞽，征雲透九霄：這一個急取壺中箭；那一箇忙拔紫金標。這將刀欲誅軍將；那將刀直取英豪。這一個平生膽壯安天下；那一個氣概軒昂壓俊髦。<break time="100ms" />　　話說南宮适大戰黃元濟，未及三十回合，元濟非南宮适敵手，力不能支。南宮适是西岐名將，元濟怎能勝得他。元濟欲要敗走，又被南宮适一口刀裹住了，跳不出圈子去，早被南將軍一刀揮於馬下。軍兵梟了首級，掌得勝鼓回營；進轅門來見子牙，將斬的黃元濟首級報功。子牙大喜。且說崇城敗殘軍馬回報崇應彪，說：「黃元濟已被南宮适斬於馬下，將首級在轅門號令。」應彪聽罷，拍案大呼曰：「好姬昌逆賊！今為反臣，又殺朝廷命官，你罪如太山，若不斬此賊與黃元濟報讎，誓不回軍！」傳令：「明日將大隊人馬出城，與姬昌決一雌雄！」一宿已過，次早旭日東昇，大砲三聲，開城門，大勢人馬殺奔周營，坐名只要姬昌、姜尚至轅門答話。探馬報入中軍曰：「崇應彪口出不遜之言，請丞相軍令定奪。」子牙請文王親自臨陣，會兵於崇城。文王乘騎，四賢保駕，八俊隨軍。周營內砲響，麾動旗旛。崇應彪見對陣旗門開處，忽見一人，道扮乘馬而來；兩邊排列眾將，一對對雁翅分開。崇應彪定睛觀看，但見有西江月為證：<break time="100ms" />　　　　魚尾金冠鶴氅，絲絛雙結乾坤，雌雄寶劍手中擎，八卦仙衣可襯。元始玉虛門下，包含地理天文，銀鬚白髮氣精神，卻似神仙臨陣。<break time="100ms" />子牙馬至陣前言曰：「崇城守將可來見我。」只聽得那陣上一騎飛來。怎見得崇應彪粧束：<break time="100ms" />　　　　盤頭冠，飛鳳結；大紅袍，猩猩血。黃金鎧甲套連環，護心寶鏡懸明月。腰束羊脂白玉廂，九吞八扎真奇絕。金粧鐧掛馬鞍傍，虎尾鋼鞭懸竹節。袋內弓灣三尺五，囊中箭插賓州鐵。坐下走陣衝營馬，丈八蛇矛神鬼怯。父在當朝一寵臣，子鎮崇城真英傑。
    </voice>
</speak>
