<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　圓的好：冰盤大，碗口小。神見愁，鬼見怕；傷人心，碎人腦。斷筋骨，真稀少。順手輕持百鍊鎚，暗帶隨身人不曉。大將逢著命難逃，著重人亡併馬倒。<break time="100ms" />　　話說張鳳回馬一鎚打來，黃飛虎見鎚將近，用寶劍望上一掠，將繩截為兩斷，收了張鳳百鍊鎚。張鳳敗進帥府，黃飛虎也不追趕，命家將將車輛圍遶營中，就草茵而坐，與眾弟兄商議出關之策。<break time="100ms" />　　且說張鳳敗進關，坐在殿上，自思：「黃飛虎勇貫三軍，吾老邁安能取勝。倘然走了，吾又得罪於天子。」叫：「蕭銀在那裏？」蕭銀上殿，見張鳳曰：「末將聽令。」張鳳曰：「黃飛虎力敵萬夫，又收我百鍊鎚，似不可以力敵。你可黃昏時候，傳長箭手三千，至二更時分，領至大營，聽梆子響，一齊發箭，射死反賊；將首級獻上朝歌請功，方保無虞。」蕭銀領令出府，乃自忖曰：「黃將軍昔在都城，我在他麾下，荷蒙提攜，獎薦陞用將職，未曾以不肖相看，今點臨潼副將。我豈敢忘恩，忍令恩主一門反遭橫禍，我心安忍！」蕭銀隨改粧束，暗出行營，黑地潛行，來至黃飛虎營前問曰：「可有人麼？」巡營軍曰：「你是何人？」蕭銀答曰：「我原是老爺門下蕭銀，特來報機密重情。」巡營軍急進營報知，飛虎命：「速令進見。」蕭銀黑地參見，下拜曰：「末將乃舊門下蕭銀，蒙老爺點發臨潼關；今日張鳳密令末將二更時，帶領攢箭手，射死老爺滿門，將首級獻上朝歌請功。末將自思：豈肯欺心，有傷天道！故此改粧，先來報知。」飛虎聽畢，大驚曰：「多感將軍盛德！不然黃門老少死於非命矣。實係再生之恩，何時能報。為今之計，事屬燃眉，將軍何以救我？」蕭銀曰：「大王速上馬，領車輛殺出臨潼關，末將開關等候。事不宜遲，恐機泄有誤。」飛虎等急忙上騎，各持兵器，喊聲殺來，勢如猛虎。時方初更，未及二鼓，士卒皆未有備。蕭銀開了栓鎖，黃家眾將一擁殺出關門去了。且說張鳳正坐廳上，忽報：「黃家眾將闖關殺出去了！」張鳳厲聲叫苦曰：「是我錯用了人！蕭銀乃黃飛虎舊將，今日串同黃飛虎斬關落鎖而去，情殊可恨！」張鳳急上馬提刀來趕飛虎。不防蕭銀乘馬隱在關傍，聽得馬鈴響處，料是張鳳來趕！不期果然。張鳳走馬方出關門，蕭銀一戟刺張鳳於馬下。有詩為證，詩曰：<break time="100ms" />　　　　凜凜英才漢，堂堂忠義隆，只因飛虎皮，聽令發千弓。<break time="100ms" />　　　　知恩行大義，落鎖放雕籠。戟刺張鳳死，輔佐出臨潼。<break time="100ms" />　　話說蕭銀殺了張鳳，走馬趕來，大叫：「黃老爺慢行！末將蕭銀已刺死了張鳳，大王前途保重！末將如今將臨潼紮板下了，命兵卒將士壅塞，恐有追兵趕來，再去了土板，可以羈滯時候，及至來時，大王去之已遠。此一別又不知何日再睹尊顏！」飛虎稱謝曰：「今日之恩，不知甚日能報！」彼此各分路而別。──後來蕭銀要會在「十絕陣內」。此是後話。不表。<break time="100ms" />　　且說黃飛虎離了臨潼，八十餘里，行至潼關。潼關守將陳桐有探馬報到：「黃飛虎同家將至關，紮住了行營。」陳桐笑曰：「黃飛虎，你指望成湯王位坐守千年，一般也有今日！」傳令：「將人馬排開，鹿角阻住咽喉。」陳桐全身披掛，結束整齊，打點擒拿飛虎。且說黃飛虎紮住行營，問：「守關主將何人？」周紀曰：「乃是陳桐。」黃飛虎半晌不言，長吁曰：「昔陳桐在我麾下，有事犯吾軍令，該梟首級，眾將告免，後來准立功代罪；今調任在此，與吾有隙，必報昔日之恨，如何處治？……」正沉思間，只聽外邊吶喊之聲甚急。飛虎上了神牛，提鎗至營前。只見陳桐耀武揚威，用戟指曰：「黃將軍請了！你昔享王爵，今日為何私自出關？吾奉太師將令，久候多時。乞早早下馬，解返朝歌，免生他說。」飛虎曰：「陳將軍差矣！盈虛消息，乃世間長情，昔日你在吾麾下，我并無他心，待如手足；後來犯罪，是你自取，吾亦聽眾人而免你之罪，立功自贖，我亦不為無恩。今當面辱吾，莫非報昔日之恨耶？快放馬來，你三合贏得我，便下馬受縛。」言罷，搖鎗直取。陳桐將畫戟相迎，二騎相交，雙兵共舉，一場大戰。則殺的──讚曰：<break time="100ms" />　　　　四下陰雲慘慘，八方殺氣騰騰，長鎗閃得亮如銀，畫戟搖擺動。鎗挑前心兩脅，戟刺眼角眉叢。咬牙切齒面皮紅，地府天關搖動。<break time="100ms" />　　話說二將撥馬，往來衝突，二十回合。陳桐非飛虎敵手，料不能勝，掩一戟撥馬就走。飛虎怒氣沖空，大喝一聲：「決拿此賊以泄吾恨！」望前趕來。陳桐聞腦後鸞鈴響處，料是飛虎趕來，掛下畫戟，取火龍標拿在手中，──此標乃異人秘授，出手煙生，百中百發，一標打來，飛虎叫聲：「不好！」躲不及，一標從脅下打來。可憐：萬丈神光從此滅，將軍撞下戰駒來。詩曰：<break time="100ms" />　　　　標發飛煙焰，光華似異珍，逢將穿心過，中馬倒埃塵。<break time="100ms" />　　　　安邦無價寶，治國正乾坤。今日傷飛虎，萬死落沉淪。<break time="100ms" />　　黃飛虎被火龍標打下五色神牛，黃明、周紀見主將落騎，催馬向前，大喝曰：「勿傷吾主，待吾來也！」兩騎馬、兩柄斧飛來直取，陳桐將畫戟急架相還。飛彪將飛虎救回時，已是死了。二將戰陳桐，恨不得將陳桐碎屍萬段。陳桐掩一戟就走。二將為飛虎報讎，催馬趕來。陳桐又發標打來，把周紀一標，將頸子打通，落馬。陳桐勒回馬欲取首級，早被黃明馬到，力戰陳桐。陳桐見已勝二人，便回軍掌鼓進營去了。
    </voice>
</speak>
