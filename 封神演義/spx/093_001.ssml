<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九十三回<break time="100ms" />　　金吒智取游魂關
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　斗柄看看又向東，竇榮枉自逞英風。金吒設智開周業，徹地多謀弄女紅。<break time="100ms" />　　　　總為浮雲遮曉日，故教殺氣鎖崆峒。須知王霸終歸主，枉使生靈泣路窮。<break time="100ms" />　　話說袁洪上了「山河社稷圖」，如四象變化有無窮之妙，思山即山，思水即水，想前即前，想後即後，袁洪不覺現了原身。忽然見一陣香風撲鼻，異樣甜美，這猴兒爬上樹去一望，見一株桃樹，綠葉森森，兩邊搖蕩，下墜一枝紅滴滴的仙桃，顏色鮮潤，嬌嫩可愛。白猿看見，不覺忻羨，遂攀枝穿葉，摘取仙桃下來，聞一聞，撲鼻馨香，心中大喜，一口吞而食之。方纔倚松靠石而坐，未及片時，忽然見楊戩仗劍而來。白猿欲待起身，竟不能起。不知食了此桃，將腰墜下，早被楊戩一把抓住頭皮，用縛妖索綑住，收了「山河社稷圖」，望正南謝了女媧娘娘，將白猿拎著，逕回周營而來。有詩單讚女媧娘娘授楊戩祕法，伏梅山七怪，詩曰：<break time="100ms" />　　　　悟道投師在玉泉，祕傳九轉妙中玄。離龍坎虎分南北，地戶天門列後先。<break time="100ms" />　　　　變化無端還變化，乾坤顛倒合乾坤。女媧祕授真奇異，任你精靈骨已穿。<break time="100ms" />　　話說楊戩擒白猿至轅門，軍政官報入中軍：「啟元帥：楊戩等令。」子牙命：「令來。」楊戩來至中軍，見子牙，曰：「弟子追趕白猿至梅山，仰仗女媧娘娘祕授一術，已將白猿擒至轅門，請元帥發落。」子牙大喜，命：「將白猿拿來見我。」少時，楊戩將白猿擁至中軍帳。子牙觀之，見是一箇白猿，乃曰：「似此惡怪，害人無厭，情殊痛恨！」令：「推出斬之！」眾將把白猿擁至轅門，楊戩將白猿一刀，只見猴頭落下地來，他頸上無血，有一道青氣衝出，頸子裏長出一朵白蓮花來；只見花一放一收，又是一箇猴頭。楊戩連誅數刀，一樣如此，忙來報與子牙。子牙急出營來看，果然如此。子牙曰：「這猿猴既能採天地之靈氣，便會煉日月之精華，故有此變化耳。這也無難……」忙令左右排香案於中，子牙取出一箇紅葫蘆，放在香几之上，方揭開葫蘆蓋，只見裏面昇出一道白線，光高三丈有餘。子牙打一躬：「請寶貝現身！」須臾間，有一物現於其上，長七寸五分，有眉，有眼，眼中射出兩道白光，將白猿釘住身形。子牙又打一躬：「請法寶轉身！」那寶物在空中，將身轉有兩三轉，只見白猿頭已落地，鮮血滿流。眾皆駭然。有詩讚之，詩曰：<break time="100ms" />　　　　此寶崑崙陸壓傳，祕藏玄理合先天。誅妖殺怪無窮妙，一助周朝八百年。<break time="100ms" />　　話說子牙斬了白猿，收了法寶，眾門人問曰：「如何此寶能治此巨怪也？」子牙對眾人曰：「此寶乃在破萬仙陣時，蒙陸壓老師傳授與我，言後有用他處，今日果然。大抵此寶乃用賓鐵修煉，採日月精華，奪天地秀氣，顛倒五行，至工夫圓滿，如黃芽白雪，結成此寶，名曰『飛刀』。此物有眉，有眼，眼裏有兩道白光，能釘人仙妖魅泥丸宮的元神，縱有變化，不能逃走。那白光頂上如風輪轉一般，只一二轉，其頭自然落地。前次斬余元即此寶也。」眾人無不驚歎：「乃武王之洪福，故有此寶來剋治之耳。」<break time="100ms" />　　不言子牙斬了白猿，且說殷破敗、雷開敗回朝歌，面見紂王，備言：「梅山七怪化成人形，與周兵屢戰，俱被陸續誅滅，復現原形，大失朝廷體面，全軍覆沒；臣等只得逃回。今天下諸侯齊集孟津，旌旗蔽日，殺氣籠罩數百里。望陛下早安社稷為重，不可令諸侯一至城下，那時救解遲矣。」紂王著忙，急急設朝，問兩班文武曰：「今周兵猖獗，如何救解？」眾官鉗口不言。有中大夫飛廉出班奏曰：「今陛下速行旨意，張掛朝歌四門：如能破得周兵，能斬將奪旗者，官居一品。古云：『重賞之下，必有勇夫。』況魯仁傑才兼文武，令彼調圍營人馬，訓練精銳，以待敵軍，嚴備守城之具，堅守勿戰，以老其師。今諸侯遠來，利在速戰。一不與戰，以待彼糧盡，彼不戰自走；乘其亂以破之，天下諸侯雖眾，未有不敗者也，此為上策。」紂王曰：「卿言甚善。」隨傳旨忘，張掛各門，一面令魯仁傑操練士卒，修理攻守之具。不表。
    </voice>
</speak>
