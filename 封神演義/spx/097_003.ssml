<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說朱昇再三哭奏，勸紂王：「且自寬慰，另尋別策，以解比圍。」紂王怒曰：「事已急矣！朕籌之已審。若諸侯攻破午門，殺入內庭，朕一被擒，汝之罪不啻泰山之重也！」朱昇大哭下樓，去尋柴薪，堆積樓下，不表。<break time="100ms" />　　且說紂王見朱昇下樓，自服袞冕，手執碧圭，珮滿身珠玉，端坐樓中。朱昇將柴堆滿，揮淚下拜畢，方敢舉火，放聲大哭。後人有詩為證，詩曰：<break time="100ms" />　　　　摘星樓下火初紅，煙捲烏雲四面風。今日成場傾社稷，朱昇原自盡孤忠。<break time="100ms" />　　話說朱昇舉火，燒著樓下乾柴，只見煙捲沖天，風狂火猛，六宮中宮人喊叫，霎時間乾坤昏暗，宇宙翻崩，鬼哭神號，帝王失位。朱昇見摘星樓一派火著，甚是凶惡。朱昇撩衣，痛哭數聲，大叫：「陛下！奴輩以死報陛下也！」言罷，將身躥入火中。可憐朱昇忠烈，身為宦豎，猶知死節。話說紂王在三層樓上，看樓下火起，烈焰沖天，不覺撫膺長歎曰：「悔不聽忠諫之言，今日自焚，死故不足惜，有何面目見先王於泉壤也！」只見火趁風威，風乘火勢，須臾間，四面通紅，煙霧障天。怎見得，有賦為證，賦曰：<break time="100ms" />　　　　煙迷霧捲，金光灼灼掣天飛；焰吐雲從，烈風呼呼如雨驟。排炕烈炬，似煽如火甾，須臾萬物盡成灰，說甚麼棟連霄漢；頃刻千里化紅塵，那管他雨聚雲屯。五行之內最無情，二氣之中為獨盛。雕梁畫棟，不知費幾許工夫，遭著他盡成虀粉；珠欄玉砌，不知用多少金錢，逢著你皆為瓦解。摘星樓下勢如焚，六宮三殿延燒得柱倒牆崩；天子命喪在須臾；八妃九嬪牽連得頭焦額爛；無辜宮女盡遭殃；作惡內臣皆在劫。這紂天子呵！拋卻塵寰，講不起貢衣航海，錦衣玉食，金甌社稷，錦繡乾坤，都化作滔滔洪水向東流；脫離慾海，休誇那粉黛蛾眉，溫香暖玉，翠袖慇懃，清謳皓齒，盡赴於栩栩羽化隨夢繞。這正是：從前餘焰逞雄威，作過災殃還自受。成湯事業化飛灰，周室江山方赤熾。<break time="100ms" />　　話說子牙在中軍方與眾諸侯議攻皇城，忽左右報進中軍：「啟元帥：摘星樓火起。」子牙忙領眾將，同武王、東伯侯、北伯侯共天下諸侯，齊上馬出了轅門看火。武王在馬上觀看，見煙迷一人，身穿赭黃袞服，頭戴冕旒，手拱碧玉圭，端坐於煙霧之中，朦朧不甚明白。武王問左右曰：「那煙霧中乃是紂天子麼？」眾諸侯答曰：「此正是無道昏君。今日如此，正所謂『自作自受』耳。」武王聞言，掩面不忍看視，兜馬回營。子牙忙上前啟曰：「大王為何掩面而回？」武王曰：「紂王雖則無道，得罪於天地鬼神，今日自焚，適為業報；但你我皆為臣下，曾北面事之，何忍目睹其死，而蒙逼君之罪哉？不若回營為便。」子牙曰：「紂王作惡，殘賊生民，天怒民怨，縱太白懸旗，亦不為過；今日自焚，正當其罪。但大王不忍，是大王之仁明忠愛之至意也。然猶有一說，昔成湯以至仁放桀於南巢，救民於水火，天下未嘗少之；今大王會天下諸侯，奉天征討，弔民伐罪，實於湯有光，大王幸毋介意。」眾諸侯同武王回營。子牙督領眾將門人看火，以便取城。只見那火越盛，看看捲上樓頂，那樓下的柱腳燒倒，只聽得一聲響，摘星樓塌倒，如天崩地裂之狀，將紂王埋在火中，一霎時化為灰燼。──一靈已入封神臺去了。後人有詩歎之，詩曰：<break time="100ms" />　　　　放桀南巢憶昔時，深仁厚澤立根基。誰知殷受多殘虐，烈焰焚身悔已遲。<break time="100ms" />又有史官觀史，有詩單道紂王失政云，詩曰：<break time="100ms" />　　　　女媧宮裏祈甘霖，忽動攜雲握雨心。豈為有情聯好句，應知無道起商參。<break time="100ms" />　　　　婦言是用殘黃耇，忠諫難聽縱浪淫。炮烙冤魂多屈死，古來慘惡獨君深。<break time="100ms" />又詩歎紂王才兼文武，詩曰：<break time="100ms" />　　　　打虎雄威氣更驍，千斤膂力冠群僚。托梁換柱超今古，赤手擒飛過鷙雕。<break time="100ms" />　　　　拒諫空稱才絕代，飾非枉道巧多饒。只因三怪迷真性，蠃得樓前血肉焦。<break time="100ms" />　　話說摘星樓焚了紂王，眾諸侯俱在午門外住劄。少時，午門開處，眾宮人同侍衛將軍，御林士卒酌水獻花，焚香拜迎武王車駕，並諸侯入在九間殿。姜子牙忙傳令：「且救息宮中火。」不知後事如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
