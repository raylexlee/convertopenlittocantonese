<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說子牙自從斬了張桂芳，見李姓兄弟三人都到西岐。一日子牙陞相府，有報馬報入府來：「西岐山有一支人馬紮營。」子牙已知其詳。前日清福神來報，封神臺已造完，張掛「封神榜」，如今正要祭臺。傳令：「命南宮适、武吉點五千人馬，往岐山安營，阻塞路口，不放他人馬過來。」二將領命，隨即點人馬出城。一聲炮響，七十里望見岐山一支人馬，乃成湯號色。南宮适對陣安下營寨。天氣炎熱，三軍站立不住，空中火傘施張。武吉對南宮适曰：「吾師令我二人出城，此處安營，難為三軍枯渴，又無樹木遮蓋，恐三軍心有怨言。」一宿已過。次日，有辛甲至營相見，丞相有令：「命把人馬調上岐山頂上去安營。」二將聽罷，甚是驚訝；此時天氣熱不可當，還上山去，死之速矣！」辛甲曰：「軍令怎違，只得如此。」二將點兵上山。三軍怕熱，張口喘息，著實難當；又要造飯，取水不便，軍士俱埋怨。不題。且言魯雄屯兵在茂林深處，見岐山上有人安營，紂兵大笑：「此時天氣，山上安營，不過三日，不戰自死！」魯雄只等救兵交戰。至次日，子牙領三千人馬出城，往西岐出來。南宮造、武吉下山迎接，上山合兵一處。八千人馬在山上絞起了幔帳。子牙坐下。怎見得好熱，有詩為證：<break time="100ms" />　　　　太陽真火煉塵埃，烈石煎湖實可哀。綠柳青松摧艷色，飛禽走獸盡罹災。涼亭上面如煙燎，水閣之中似火來。萬里乾坤只一照，行商旅客苦相挨。<break time="100ms" />　　話說子牙坐在帳中，令武吉：「營後築一土臺，高三尺。速去築來！」武吉領命。西岐辛免催趲車輛許多飾物，報與子牙。子牙令搬進行營，散飾物。眾軍看見，痴呆半晌。子牙點名給散，一名一個棉襖，一個斗笠，領將下去。眾軍笑曰：「吾等穿將起來，死的快了！」且說子牙至晚，武吉回令：「土臺造完。」子牙上臺，披髮仗劍，望東崑崙下拜，步罡斗，行玄術，念靈章，發符水。但見：<break time="100ms" />　　　　子牙作法，霎時狂風大作，吼樹穿林。只刮的颯颯灰塵，霧迷世界，滑喇喇天摧地塌，驟瀝瀝海沸山崩，旛幢響如銅鼓振，眾將校兩眼難睜。一時把金風撤去無蹤影，三軍正好賭輸贏。<break time="100ms" />　　詩曰：<break time="100ms" />　　　　念動玉虛玄妙訣，靈符秘授更無差，驅邪伏魅隨時應，喚雨呼風似滾沙。<break time="100ms" />　　且說魯雄在帳內見狂風大作，熱氣全無，大喜曰：「若聞太師點兵出關，正好廝殺，溫和天氣。」費仲、尤渾曰：「天子洪福齊天，故有涼風相助。」那風一發勝了，如猛虎一般。怎見得好風，有詩為證：<break time="100ms" />　　　　蕭蕭颯颯透深闉，無影無形最駭人；旋起黃沙三萬丈，飛來黑霧百千塵。穿林倒木真無狀，徹骨生寒豈易論。縱火行兇尤猛烈，江湖作浪更迷津。<break time="100ms" />　　話說子牙在岐山步斗，刮三日大風，凜凜似朔風一樣。三軍歎曰：「天時不正，國家不祥，故有此異事。」過了一兩個時辰，半空中飄飄蕩蕩落下雪花來。紂兵怨言：「吾等單衣鐵甲，怎耐凜冽嚴威！」正在那裏埋怨，不一時，鵝毛片片，亂舞梨花，好大雪！怎見得：<break time="100ms" />　　　　瀟瀟灑灑，密密層層。瀟瀟灑灑，一似豆稭灰；密密層層，猶如柳絮舞。起初時，一片，兩片，似鵝毛風捲在空中；次後來，千團，萬團，如梨花雨打落地下。高山堆疊，獐狐失穴怎能行，溝澗無蹤，苦殺行人難進步。霎時間銀粧世界，一會家粉砌乾坤。客子難沽酒，蒼翁苦覓梅。飄飄蕩蕩裁蝶翅，疊疊層層道路迷。豐年祥瑞從天降，堪賀人間好事宜。<break time="100ms" />　　魯雄在軍中對費、尤曰：「七月秋天，降此大雪，世之罕見。」魯雄年邁，怎禁得這等寒冷。費、尤二人亦無計可施。三軍都凍壞了。且說子牙在岐山上，軍士人人穿起棉襖，帶起斗笠，感丞相恩德，無不稱謝。子牙問：「雪深幾尺？」武吉回話：「山頂上深二尺，山腳下風旋下去，深有四五尺。」子牙復上土臺，披髮仗劍，口中念念有詞，把空中彤雲散去，現出紅日當空，一輪火傘，霎時雪都化水，往山下一聲響，水去的急，聚在山凹裏。子牙見日色且勝，有詩為證：<break time="100ms" />　　　　真火原來是太陽，初秋積雪化汪洋。玉虛秘授無窮妙，欲凍商兵盡喪亡。<break time="100ms" />　　話說子牙見雪消水急，滾湧下山，忙發符印，又刮大風。只見陰雲佈合，把太陽掩了。風狂凍冽，不亞嚴冬。霎時間把岐山凍作一塊汪洋。子牙出營來，看紂營旛幢盡倒；命南宮适、武吉二將：「帶二十名刀斧手下山，進紂營，把首將拿來！」二將下山，逕入營中。見三軍凍在冰裏，將死者且多；又見魯雄、費仲、尤渾三將在中軍。刀斧手上前擒捉，如同囊中取鈔一般，把三人捉上山來見子牙。不知性命如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
