<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說聞太師鞭法甚利，且有風雷之聲，久慣興師，四方響應，子牙如何敵得住，甚難招架。被聞太師舉起雄鞭，飛在空中，──此鞭原是兩條蛟龍化成，雙鞭按陰陽，分二氣。那鞭在空中打將下來，正中子牙肩臂，翻鞍落騎。聞太師方欲來取首級，彼時哪吒登風火輪，搖鎗大叫：「勿要傷吾師叔！」照聞太師面上一鎗，太師急架鎗時，早被辛甲將子牙救回。聞太師與哪吒戰三五回合，又舉鞭打哪吒，哪吒不曾防備，也被一鞭打下輪來。早有金吒躍步趕來，將寶劍架住金鞭，欲救哪吒。太師大怒，連發雙鞭，雌雄不定，或起或落，連打金、木二吒，又打韓毒龍。幸有楊戩在側，看見聞太師好鞭，只打得落花流水，纔把銀合馬飛走出陣，使鎗便刺。聞太師見楊戩相貌非俗，心下自忖：「西岐有這些奇人，安得不反！」便把鞭來迎戰。數合之內，祭起雙鞭，正打中楊戩頂門上，只打得火星迸出，全然不理，一若平常。太師大驚，駭然歎曰：「此等異人，真乃道德之士！」不說聞太師讚歎，且說陶榮戰武吉，見諸將未分勝負，忙把聚風旛取出，連搖數搖，霎時間飛砂走石，播土揚塵，天昏地暗。怎見得好風，只打得眾軍如風捲殘雲，丟旗棄鼓，將士盡盔歪甲斜，莫辨東西；敗下陣來。有讚為證：<break time="100ms" />　　　　霎時間天昏地暗，一會兒霧起雲迷。初起時塵砂蕩蕩，次後來捲石翻磚。黑風影裏，三軍亂竄；慘霧之中，戰將心忙。會武的刀鎗亂法，能文的顛倒慌張。聞太師金鞭龍擺尾；鄧忠闊斧似車輪；辛環肉翅世間稀；張節鎗傳天下少；陶榮奇異聚風旗。這纔是雷部神祇施猛烈；西岐眾將各逃生。棄鼓丟鑼拋滿地，屍橫馬倒不堪題。為國亡身遭劍劈，盡忠捨命定逢傷。聞太師西岐得勝，四天君掌鼓回營。<break time="100ms" />　　話說聞太師掌得勝鼓回營，昇了帳，眾將來賀：「太師頭陣之初，挫動西岐鋒銳，破此城只在指日矣。」<break time="100ms" />　　且說子牙收兵敗進城，入府，眾將上殿見子牙。子牙曰：「今日著傷諸將：李氏三人、韓毒龍等，盡被聞太師打了。」有楊戩在側，曰：「丞相且歇息一二日，再與他會戰，定勝聞仲。若得勝之時，乘機劫營，先挫其鋒，後面勢如破竹，聞仲可擒矣。」子牙曰：「善。」只至第三日，西岐砲響，眾將出城，安排廝殺。報馬報入營來。聞太師見報入營，隨即出陣。左右四將分開，太師至陣前。子牙曰：「今日與太師定決一雌雄。」各不答話，二獸相交，鞭劍併舉。子牙左有楊戩、右有哪吒，敵住太師。鄧忠走馬前來助戰；有黃飛虎前來截住廝殺。張、陶二將來助；有武吉、南宮适敵住廝殺。辛環飛來；有黃天化阻住。聞太師酣戰之際，又把雌雄鞭起在空中。子牙打神鞭也飛將起來。──打神鞭乃玉虛宮元始所賜，此鞭有三七二十一節，一節上有四道符印，打八部正神。──聞太師鞭往下打，子牙鞭往上迎，鞭打鞭，把聞太師雌鞭一打兩斷，落在塵埃。聞太師大叫一聲：「好姜尚！今把吾寶貝傷其性命，吾與你勢不兩立！」子牙復祭打神鞭起去。聞太師難逃這一鞭之禍，一聲響，把聞太師打下騎來。幸有門下吉立、余慶催馬急救，太師借土遁去了。子牙與眾將大殺一陣，方收兵進西岐城，入相府。只見楊戩進曰：「今日劫營之事，定是大勝。」子牙曰：「善。眾將暫退，午後聽令。」正是：<break time="100ms" />　　　　挖下戰坑擒虎豹，滿天張網等蛟龍。<break time="100ms" />　　且說聞太師敗兵進營，陞帳坐下；四將參謁。聞太師曰：「自來征伐，未嘗有敗。今被姜尚打斷吾雌鞭，想吾師秘授蛟龍金鞭，今日已絕，有何面目再見吾師也！」四將曰：「勝負軍家常事。」且說子牙掌鼓聚將上殿。子牙令黃飛虎、飛彪、黃明等衝聞太師左營；令南宮适、辛甲、辛免、四賢衝右營；令哪吒、黃天化為頭對，衝大轅門；木吒、金吒、韓毒龍、薛惡虎為二對，龍鬚虎、武吉保子牙作三對。令楊戩：「你去燒聞太師行糧；老將軍黃滾守城垣。」調遣已定。且說聞太師敗兵進營，坐於帳下，鬱鬱不樂。忽然見殺氣罩於中軍帳，太師焚香，將金錢一卜，早知其意。笑曰：「今劫吾營，非為奇計。」忙傳令：「鄧忠、張節在左營敵周將；辛環、陶榮在右營戰周將；吉立、余慶守行糧；老夫守中營，自然無虞也。」聞太師安排迎敵。卻說子牙把眾將發落已畢，只等砲響，各人行事。當日將人馬暗暗出城，四面八方，俱有號記，燈籠高挑，各按方位。時至初更，一聲砲響，三軍吶一聲喊，大轅門哪吒、黃天化先殺進來；左營黃家父子，右營乃四賢眾將，齊衝進來。這一陣不知勝敗如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
