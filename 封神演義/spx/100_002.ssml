<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說子牙別了李請等七人率領從者進西岐城，回相府。至次日早朝，武王陞殿，姜子牙與周公旦出班奏曰：「昨蒙陛下賜李靖等歸山，得遂他修行之願，臣等不勝欣幸。但有功之臣，當分茅列土者，乞陛下速賜施行，以慰臣下之望。」武王曰：「昨日七臣歸山，朕心甚是不忍；今所有分封儀制，一如相父、御弟所議施行。」子牙與周公旦謝恩出殿，條議分封儀注併位次，上請武王裁定。次日，武王登寶座，命御弟周公旦於金殿上唱名策封，先追王祖考、自太王、王季、文王皆為天子，其餘功臣與先朝帝王後裔俱列爵為五等：公、侯、伯、子、男，其不及五等者為附庸。條序已畢，周公方纔唱名。<break time="100ms" />　　列侯封國號名諱：<break time="100ms" />　　　　魯──姬姓，侯爵。係周文王第四子周（姬）公旦，佐文王、武王、成王有大勳勞於天下。後成王命為大宰，食邑扶風雍縣東北之周城，號宰周公，留相天子，主自陝以東之諸侯。 乃封其長子伯禽於曲阜，地方七百里，分以寶玉、大弓，而俾侯於魯，以輔周室。<break time="100ms" />　　　　齊──姜姓，侯爵。係炎帝裔孫伯益為四岳，佐禹平水土有功，賜姓曰姜氏，謂之呂侯。其國在南陽宛縣之西南。自太公呂望超自渭水，為周文、武師，號為師尚父，佐文、武定天下，有大功，封營丘， 為齊侯，列於五侯九伯之上。即今山東青州府是也。<break time="100ms" />　　　　燕──姬姓，伯爵。係周同姓功臣，曰君奭，佐文、武定天下，有大功，為周太保，食邑於召，謂之召康。留相天子，主自陝以西之諸侯。乃封其子為北燕伯，其地乃幽州薊縣是也。<break time="100ms" />　　　　魏──姬姓，伯爵。係周同姓功臣，曰畢公高，佐文、武定天下，有大功，封鎮魏國。即今河南開封府高密縣是也。<break time="100ms" />　　　　管──姬姓，侯爵。係武王弟，曰姬叔鮮，以監武庚封於管。即今河南信陽縣是也。<break time="100ms" />　　　　蔡──姬姓，侯爵。係武王弟，曰姬叔度，以監武庚對於蔡。即今河南汝寧府上蔡縣是也。<break time="100ms" />　　　　曹──姬姓，伯爵。係武王弟，曰姬叔振鐸。武王克商，封於曹。即今濟陽定陶縣是也。<break time="100ms" />　　　　郕──姬姓，伯爵。係武王弟，曰姬叔武。武王克商，封於郕。即今山東兗州府汶上縣是也。<break time="100ms" />　　　　霍──姬姓，伯爵。係武王弟，曰姬叔處。武王克商，封於霍。即今山西平陽府是也。<break time="100ms" />　　　　衛──姬姓，侯爵。係武王同母少弟，封為大司寇，食采於康，謂之康叔，封於衛。即今北京冀州是也。<break time="100ms" />　　　　滕──姬姓，侯爵。係武王弟，曰姬叔繡。武王克商，對於滕。即今山東章邱縣是也。<break time="100ms" />　　　　晉──姬姓，侯爵。係武王少子，曰唐叔虞。封於唐，後改為晉。即今山西平陽府絳縣東翼城是也。<break time="100ms" />　　　　吳──姬姓，子爵。係周太王長子泰伯之後。武王克商，遂封之為吳。 即今之吳郡是也。<break time="100ms" />　　　　虞──姬姓，公爵。係周太王子仲雍之後。武王克商，求泰伯、仲雍之後，得章已為吳君；別封其為虞。在河東陽縣是也。<break time="100ms" />　　　　虢──姬姓，公爵。係王季子虢仲，文王弟也。仲與虢叔為文王卿士，勳在王室，藏於盟府；而文王友愛二弟，謂之二虢。武王克商，封仲於弘農。陝縣東南之虢城。<break time="100ms" />　　　　楚──羋姓，子爵。係顓帝之裔，曰鬻熊。為周文、武師，有勤勞於王家，封之於荊蠻；以子男之上居之。即今丹陽南郡枝江縣是也。<break time="100ms" />　　　　許──姜姓，男爵。係堯四岳伯夷之後。因先世有功，武王克商，封其裔於叔許。即今之許州是也。<break time="100ms" />　　　　秦──嬴姓，伯爵。係顓帝之裔。因先世有功，武王克商，封其裔柏翳於秦。即今之陝西西安府是也。<break time="100ms" />　　　　莒──嬴姓，子爵。係少昊之後。因先世有功，武王克商，封其後茲與期於莒地。即今莒縣是也。<break time="100ms" />　　　　紀──姜姓，侯爵。係太公之次子。武王念太公之功，分封於紀。即今東莞劇縣是也。<break time="100ms" />　　　　邾──曹姓，子爵。係陸終第五子晏安之後。武王克商，封其裔曹挾於邾。即今之山東鄒縣是也。<break time="100ms" />　　　　薛──任姓，侯爵。黃帝之後。因世有功，武王克商，封其後裔奚仲於薛。即今之山東沂州是也。<break time="100ms" />　　　　宋──子姓，公爵。係商王帝乙之長庶子曰微子啟；因紂王不道，微子抱祭器歸周。武王克商，封微子於宋。即今之睢陽縣是也。<break time="100ms" />　　　　杞──姒姓，伯爵。係夏禹王之後。武王克商，求夏禹苗裔，得東樓公，封於杞，以奉禹祀。即今之開封府雍丘縣是也。<break time="100ms" />　　　　陳──媯姓，侯爵。係帝舜之後。其裔孫閼父作武王陶正，能利器用，王實賴之。以元女大姬下嫁其子滿，而封諸陳，使奉虞帝祀。其地在太皞之墟，即今之陳縣是也。<break time="100ms" />　　　　薊──姬姓，侯爵。係帝堯之裔。武王克商，求其後，封之於薊，以奉唐帝之祀。即今之北京順天府是也。<break time="100ms" />　　　　高麗──子姓。乃殷賢臣，曰箕子，亦商王之裔。因不肯臣事於周，武王請見，乃陳「洪範九疇」一篇而去之遼東。武王即其地封之。至今乃其子孫，即朝鮮國是也。
    </voice>
</speak>
