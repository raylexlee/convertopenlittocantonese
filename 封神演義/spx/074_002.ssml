<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說土行孫催糧至子牙大營，見元帥回令畢，土行孫下殿，不見鄧嬋玉，問其故。武吉曰：「黃飛虎求救兵，申文言你岳翁陣亡，你夫人去了。」土行孫聽得鄧九公已死，著實傷悼，忙忙領子牙催糧箭，督二運逕往青龍關來；不一日至轅門。探馬報入中軍，黃飛虎令：「請來。」土行孫來至帳前行禮畢，黃飛虎曰：「鄧九公為左術陣亡；吾子二人被擒，天祥被丘引逆賊風化其屍。今日先行哪吒打丘引一乾坤圈，逆賊未曾授首。」土行孫曰：「待末將今晚且將天祥屍首盜出，用棺木收殮，明日好擒丘引報此仇。」土行孫下帳來，與鄧嬋玉等相見。只至到晚，土行孫借地行術，逕進關來。先在裏邊走了一番。及行到囹圄之中，看見太鸞、黃天祿。時至二更，四下裏人聲寂靜，土行孫鑽上來，悄悄的叫：「黃天祿，我來了。你放心，不久就取關了。」黃天祿聽的是土行孫聲音，大喜曰：「速些纔妙！」土行孫曰：「不必吩咐。」土行孫說了信，逕至城樓上，把繩子割斷，天祥的屍首吊在關外。周紀收去屍首。黃飛虎看見子屍，放聲大哭曰：「年少為國，致捐其軀，真為可惜！」即用棺木收屍。黃飛虎自思想：「吾生四子，今喪三子，今日不若命黃天爵送天祥屍首回西岐去，早晚亦可侍奉吾父，一則不失黃門之後，二則使我忠孝兩全。」黃飛虎打發第三子黃天爵押送車回西岐去了。<break time="100ms" />　　且說丘引被哪吒打傷，次日陞廳納悶。只見巡城軍士來報：「黃天祥屍首，夜來不知被何人割斷繩子，將屍首盜去。」丘引聽報，愈加愁悶。陳奇大怒：「不才出關，拏來為主將報仇！」說罷，領本部飛虎兵至營前搦戰。探馬報入中軍。黃總兵問：「誰人見陣？」土行孫願往。鄧嬋玉欲為父親報仇，願隨掠陣。夫妻二人出營，見陳奇坐金睛獸，提蕩魔杵，滾至陣前。土行孫大罵陳奇曰：「匹夫用左道邪術，殺吾岳丈，不共戴天！今日特來擒你報仇！」陳奇大笑：「諒你這等人，真如朽腐之物，做得出甚麼事來！殺你恐污吾手！」催開坐騎，拎杵就打。土行孫手中棍急架忙迎。杵棍併舉，未及數合，陳奇見土行孫往來小巧便宜，急切不能取勝，陳奇忙把杵一擺，飛虎兵齊奔前來，陳奇對著土行孫把嘴一張，噴出一道黃氣。土行孫站不住，一交跌倒在地。飛虎兵把土行孫拏去。陳奇不防鄧嬋玉在對面，見拏了他丈夫，發出一塊五光石來，正中陳奇嘴上，打得脣綻齒落：「哎喲」一聲，掩面而走。嬋玉又發一石，夾後心一下，把後心鏡打得粉碎。陳奇只得伏鞍而逃。只見土行孫睜開眼，渾身上了繩子，笑曰：「倒有趣！」陳奇被鄧嬋玉打傷，逃回關內，來見丘引。<break time="100ms" />　　丘引看見陳奇鼻青嘴綻，袍帶皆鬆，忙問其故。陳奇曰：「只因拏一不堪匹夫，不防對過有一賤人，用石打傷面門，復一石又打傷脊背，致失機而回。」丘引聽說，忙令左右：「將周將拏來！」左右隨將土行孫推至階前，看見土行孫身不滿三四尺，便問陳奇曰：「這樣東西，拏他何用？」命左右：「推出去斬了號令！」土行孫也不慌不忙，來至關上。左右方欲動手，只見土行孫把身子一扭，杳無蹤跡。正是：<break time="100ms" />　　　　地行道術原無跡，盜寶偷關蓋世雄。<break time="100ms" />　　話說左右見土行孫不見了，只諕得目瞪口呆，慌忙報與丘引。丘引聽報，大驚曰：「周營中有此異人，所以屢伐西岐俱皆失利。今日不見黃天祥屍首，就是此人盜去，也未可知。」速傳令：「早晚各要防備關隘。」<break time="100ms" />　　且說土行孫回見黃總兵，共議取關。忽哨探馬報入中軍：「有三運督糧官鄭倫來轅門等令。」黃總兵傳令：「令來。」鄭倫至帳前行體畢，言曰：「奉姜元帥將令，催糧應付，軍前聽用。」黃飛虎曰：「多蒙將軍催糧有功，俟上功勞簿。」鄭倫曰：「俱是為國效用。」鄭倫偶見土行孫也在此，忙問土行孫曰：「足下係二運官，今到此何幹？」土行孫曰：「青龍關中有一人名喚陳奇，也與你一樣拏人，吾岳丈被他拏去，壞了性命，特奉元帥將令，來此救援。只他比你不同，他把嘴一張，口內噴出一道黃氣來，其人自倒，比你那鼻中哼出白氣來大不相同，覺他的便宜。昨日我被他拏去，走了一遭來。」鄭倫曰：「豈有此理！當時吾師傳我，曾言我之法蓋世無雙，難道此關又有此異人？我必定會他一會，看其真實。」<break time="100ms" />　　且說陳奇恨鄧嬋玉打傷他的頭面，自服了丹藥，一夜痊癒。次日出關，坐名只要鄧嬋玉出來定個雌雄。哨馬報入中軍：「啟老爺：陳奇搦戰。」鄭倫出而言曰：「末將願往。」黃飛虎曰：「你督糧亦是要緊的事，原非先行破敵之役，恐姜丞相見罪。」鄭倫曰：「俱是朝廷功績，何害於理？」黃飛虎只得應允。鄭倫上了金睛獸，提降魔杵，領本部三千烏鴉兵出營來。見陳奇也是金睛獸，提蕩魔杵，也有一隊人馬，俱穿黃號色，也拏著撓鉤套索。鄭倫心下疑惑，乃至軍前大呼曰：「來者何人？」陳奇曰：「吾乃督糧上將軍陳奇是也。你乃何人？」鄭倫曰：「吾乃三運糧總督官鄭倫是也。」鄭倫問曰：「聞你有異術，今日特來會你。」鄭倫催開金睛獸，搖手中降魔杵，劈頭就打。陳奇手中蕩魔杵赴面交還。二獸交加，一場大戰。怎見得：<break time="100ms" />　　　　二將陣前尋鬥賭，兩下交鋒誰敢阻。這一箇似搖頭獅子下山崗，那一箇不亞擺尾狻猊尋猛虎。這一箇興心定要正乾坤；那一箇赤膽要把江山輔。天生一對惡生辰，今朝相遇爭旗鼓。
    </voice>
</speak>
