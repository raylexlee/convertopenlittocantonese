<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　文王同文武馬上聽得歌聲甚是奇異，內中必有大賢。命辛甲：「請賢者相見。」辛甲領命，拍馬前來，見一夥樵人，言曰：「你們內中可有賢者？請出來與吾大王相見。」眾人放下擔兒，俱言：「內中並無賢者。」不一時文王馬至。辛甲回覆曰：「內無賢士。」文王曰：「歌韻清奇，內中豈無賢士？」中有一人曰：「此歌非吾所作。前邊十里，地名磻溪，其中有一老叟，朝暮垂竿，小民等打柴回來，磻溪少歇，朝夕聽唱此歌，眾人聽得熟了，故此隨口唱出。不知大王駕臨，有失迴避，乃子民之罪也。」王曰：「既無賢士，爾等暫退。」眾皆去了，文王在馬上只管思念。又行了一路，與文武把盞，興不能盡。春光明媚，花柳芳妍，紅綠交加，粧點春色。<break time="100ms" />　　正行之間，只見一人挑著一擔柴唱歌而來：<break time="100ms" />　　　　「春水悠悠春草奇，金魚未遇隱磻溪。世人不識高賢志，只作溪邊老釣磯。」<break time="100ms" />　　文王聽得歌聲，嗟歎曰：「奇哉！此中必有大賢。」宜生在馬上看那挑柴的好像猾民武吉。宜生曰：「主公，方纔作歌者像似打死王相的武吉。」王曰：「大夫差矣！武吉已死萬丈深潭之中。前演先天，豈有武吉還在之理。」宜生看的實了，隨命辛免曰：「你是不是拿來。」辛免走馬向前。武吉見是文王駕至，迴避不及，把柴歇下，跪在塵埃。辛免看時，果然是武吉。辛免回見文王，啟曰：「果是武吉。」文王聞言，滿面通紅，見吉大聲喝曰：「匹夫！怎敢欺孤太甚！」隨對宜生曰：「大夫，這等狡猾逆民，須當加等勘問。殺傷人民，躲重投輕，罪與殺人等。今非謂武吉逃躲，則先天數竟有差錯，何以傳世。」武吉泣拜在地，奏曰：「吉乃守法奉公之民，不敢狂悖。只因誤傷人命，前去問一老叟。離此間三里，地名磻溪，此人乃東海許州人氏，姓姜，名尚，字子牙，道號飛熊，叫小人拜他為師，傳與小人：回家挖一坑，叫小人睡在裏面，用草蓋在身上，頭前點一盞燈，腳後點一盞燈，草上用米一把撒在上面，睡到天明，只管打柴，再不妨事。千歲爺，『螻蟻尚且貪生，豈有人不惜命。』」只見宜生馬上欠身賀曰：「恭喜大王！武吉今言此人，道號飛熊，正應靈臺之兆。昔日商高宗夜夢飛熊而得傅說；今日大王夢飛熊，應得子牙。今大王行樂，正應求賢。望大王宣赦武吉無罪，令武吉往前林請賢士相見。」武吉叩頭，飛奔林中去了。且說文王君臣將至林前，不敢驚動賢士，離數箭之地，文王下馬，同宜生步行入林。<break time="100ms" />　　且說武吉趕進林來，不見師父，心下著慌；又見文王進林。宜生問曰：「賢士在否？」武吉答曰：「方纔在此，這會不見了。」文王曰：「賢士可有別居？」武吉道：「前邊有一草舍。」武吉引文王駕至門首。文王以手撫門，猶恐造次。只見裏面來一小童開門。文王笑臉問曰：「老師在否？」童曰：「不在了。同道友閑行。」文王問曰：「甚時回來？」童子答曰：「不定。或就來，或一二日，或三五，萍梗浮蹤，逢山遇水，或師或友，便談玄論道，故無定期。」宜生在傍曰：「臣啟主公：求賢聘傑，禮當虔誠。今日來意未誠，宜其遠避。昔上古神農拜常桑，軒轅拜老彭，黃帝拜風后，湯拜伊尹，須當沐裕齋戒，擇吉日迎聘，方是敬賢之禮。主公且暫請駕回。」文王曰：「大夫之言是也。命武吉隨駕入朝。」文王行至溪邊，見光景稀奇，林木幽曠。乃作詩曰：<break time="100ms" />　　　　「宰割山河布遠猷，大賢抱負可同謀，此來不見垂竿叟，天下人愁幾日休。」<break time="100ms" />又見綠陰之下，坐石之旁，魚竿飄在水面，不見子牙，心中甚是悒怏。復吟詩曰：<break time="100ms" />　　　　「求賢遠出到溪頭，不見賢人只見釣，一竹青絲垂綠柳，滿江紅日水空流。」<break time="100ms" />　　文王猶留戀不捨，宜生復勸，文王方隨眾文武回朝。抵暮，進西岐，俱到殿前，文王傳旨，令百官：「俱不必各歸府第，都在殿廷宿齋三日，同去迎請大賢。」內有大將軍南宮适進曰：「磻溪鉤叟恐是虛名，大王未知真實，而以隆禮迎請，倘言過其實，不過費主公一片真誠，竟為愚夫所弄。依臣愚見，主公亦不必如此費心，待臣明日自去請來。如果才副其名，主公再以隆禮加之未晚。如果虛名，可叱而不用，又何必主公齋宿而後請見哉。」宜生在旁厲聲言曰：「將軍！此事不是如此說！方今天下荒荒，四海鼎沸，賢人君子多隱巖谷。今飛熊應兆，上天垂象，特賜大賢助我皇基，是西岐之福澤也。此時自當學古人求賢，破拘攣之習，豈得如近日欲賢人之自售哉。將軍切不可說如是之言，使諸臣懈怠！」文王聞言大悅，曰：「大夫之言，正合孤意。」於是百官俱在殿廷歇宿三日，然後聘請子牙。後有詩曰：<break time="100ms" />　　　　西岐城中鼓樂喧，文王聘請太公賢。周家從此皇基固，九五為尊八百年。<break time="100ms" />　　文王從散宜生之言，齋宿三日。至第四日，沐浴整衣，極其精誠，文王端坐鑾輿，扛抬聘禮。文王擺列車馬成行，前往磻溪，來迎子牙。封武吉為武德將軍。笙簧滿道，竟出西岐。不知驚動多少人民，扶老攜幼，來看迎賢。但見：<break time="100ms" />　　　　旗分五采，戈戟鏘鏘。笙簧拂道，猶如鶴唳鸞鳴；畫鼓咚咚，一似雷聲滾滾。對子馬人人喜悅，金吾士個個懽忻。文在東，寬袍大袖；武在西，貫甲披堅。毛公遂、周公旦、召公奭、畢公榮，，四賢佐主；伯達、伯适、叔夜、叔夏等八俊相隨。城內氤氳香滿道，郭外瑞彩結成祥。聖主降臨西土地，不負五鳳立岐山。萬民齊享昇平日，宇宙雍熙八百年。飛熊仁兆興周室，感得文王聘大賢。
    </voice>
</speak>
