<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　說周公旦畫了圖樣，於天地壇前造一座臺。臺高三層，按三才之象，分八卦之形。正中設「皇天后土之位」；傍立「山川社稷之神」；左右有「十二元神」旗唬，按子、丑 、寅、卯、辰、巳、午、未、申、酉、戌、亥立於其地；前後有「十干」旗號，按甲、乙、丙、丁、戊、己、庚、辛、壬、癸立於本位；壇上有「四季正神方位」；春日太昊，夏日炎帝，秋日少昊，冬日顓頊；中有黃帝軒轅；壇上羅列籩、豆、簠、簋、金爵、玉斝，陳設祭前，併生蒭炙脯，列於几席，鮮、醬、魚、肉設於案桌，無不齊備。只見香燒寶鼎，花插金瓶，子牙方請武王上壇。武王再三謙讓，然後登壇。八百諸侯齊立於兩傍，周公旦高捧祝文，上臺開讀，祝文曰：<break time="100ms" />　　　　「惟大周元年壬辰，越甲子昧爽三日，西伯侯西岐武姬發敢昭告於皇天后土神祇曰：嗚呼！惟天惠民，惟辟奉天。有殷受弗克上天，自絕於命。臣發承祖宗累治之仁，列聖相沿之德，予小子曷敢有越厥志，恭天承命，底商之罪，大正於商。惟爾神祇，克成厥勳，誕膺天命。予小子方日夜祗懼，恐墜前烈，敬修未遑。無奈諸侯、軍、民、耆老人等，疏請再三，眾志誠難固違。俯從群議，爰考舊典，式諏吉日，祗告於天、地、宗廟、社稷暨我文考，於是日受冊、寶，嗣即大位。仰承中外靖恭之頌，天人協應之符，慶日月之照臨，膺皇天之永命。尚望福我維新，永終不替，慰兆人胥戴之情，垂累業無疆之緒。神其鑒茲！伏惟尚饗。」<break time="100ms" />　　話說周公旦讀罷祝文，焚了，祝告天地畢，只見香煙籠罩空中，瑞靄氤氳滿地，其日天朗氣清，惠風慶雲，真是昌期應運，太平景象，自然迥別。那朝歌百姓擠擁，遍地懽呼。<break time="100ms" />　　武王受了冊、寶，即天子位，面南垂拱端坐。樂奏三番，眾諸侯出笏，山呼萬歲。拜賀畢，武王傳旨，大赦天下。眾人簇擁武王下壇，來至殿廷，從新拜賀畢，武王傳旨，命擺九龍飾席，大宴八百諸侯，君臣共樂。眾人酒過數巡，俱各懽暢，百官覺已深沉，各辭闕謝恩而散。後人讀史，見武王一戎衣而有天下，君臣和樂，作詩以詠之，詩曰：<break time="100ms" />　　　　壇下香風繞聖王，軍民嵩祝舞霓裳。江山依舊承柴望，社稷重新樂裸將。金闕曉臨仙掌動，玉階時聽佩環忙。熙熙皞皞清明世，萬姓謳歌慶未央。<break time="100ms" />　　話說次日武王設朝，眾諸侯朝賀畢，武王謂子牙曰：「殷紂因廣施土木之功，竭天下之財，荒淫失政，故有此敗。朕蒙眾諸侯立之為君，朕欲將鹿臺之貨財給散與天下諸侯，頒賜各夷王衣襲之費，列爵惟五，分土惟三，建官惟賢，位事惟能，重民五教，惟食喪祭，惇信明義，崇德報功，命諸侯各引人馬歸國，以安享其土地。」又將摘星樓殿閣盡行拆毀，散鹿臺之財，發鉅橋之粟，釋箕子之囚，封比干之基，式商容之閭，放內宮之人，大賚於四海，而萬姓悅服。乃偃武修文，歸馬於華山之陽，放牛於桃林之野，以示天下大服。武王在朝歌旬月，萬民樂業，人物安阜，瑞草生，鳳凰現，醴泉溢，甘露降，景星慶雲，熙熙皞皞，真是太平景象。有詩為證，詩曰：<break time="100ms" />　　　　八十公公杖策行，相逢欣笑話生平。眼中不識干戈事，耳內稀聞戰鼓聲。<break time="100ms" />　　　　每見麒鱗鸞鳳現，時聽絲竹管絃鳴。於今世上稱寧宇，不似當年枕席驚。<break time="100ms" />　　話說武王為天子，天人感應，民安物阜，天降祥瑞，萬民無不悅服。只見天下諸侯俱辭朝，各歸本國。子牙入內庭見武王，王曰：「相父有何奏章？」子牙奏曰：「方今天下已定，老臣啟陛下，命官鎮守朝歌。」武王曰：「俱聽相父。著用何官？」子牙曰：「今武庚，陛下既待以不殺，使守本土，得存商祀，必用何人監守方可？」武王曰：「俟明日臨朝商議。」子牙退朝，回相府。只至次日，武王早朝，諸臣朝見畢，武王曰：「朕今封武庚世守本土，以存商祀，必使人監國；當用何人而後可？」武王問罷，眾臣共議：「非親王不可。」遂議管叔鮮、蔡叔度二王監國。武王依允，隨命二叔守此朝歌。武王吩咐：「明日大駕歸國。」只見武王聖諭一出，朝歌軍民暨耆老人等，俱謀議遮留聖駕。不表。話說武王次日，吩咐二叔監國，大賀隨起行。只見那些百姓，扶老挈幼，遮拜於道，大呼曰：「陛下救我等於水火之中，今一旦歸國，是使萬姓而無父母也。望陛下一視同仁，留居此地，我等百姓不勝慶幸。」武王見百姓挽留，乃慰之曰：「今朝歌朕已命二叔監守，如朕一樣，必不令爾等失所也。爾等當奉公守法，自然安業，又何必朕在此，方能安阜也？」百性挽留不住，放聲大哭，震動天地。武王亦覺悽然；復謂二弟管叔鮮、蔡叔度曰：「民乃國之根本，爾不可輕虐下民，當視之如子。若是不體朕意，有虐下民，朕自有國法在，必不能為親者諱也。二弟共勉之！」二叔受命。武王即日發駕起程，往西岐前進。百姓哭送一程，竟回朝歌。不表。<break time="100ms" />　　話說武王離朝歌，一路行來，也非一日，不覺來至孟津。思想昔日渡孟津時，白魚躍舟，兵戈擾攘；今日又是一番光景，不勝嗟歎。後人有詩詠之：<break time="100ms" />　　　　駕返西岐龍入海，與民懽忭樂堯年。歸牛桃圃開新運，牧馬華山洗舊羶。<break time="100ms" />　　　　箕子囚中先解釋，比干墓上有封箋。孟津昔日曾流血，無怪周王念往賢。
    </voice>
</speak>
