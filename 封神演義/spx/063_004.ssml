<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且言馬善走回營來見殷郊，盡言擒去，怎樣斬他，怎樣放火焚他：「末將借火光而回。」殷郊聞言大喜。子牙在府中沉思。只見楊戩上殿，對子牙曰：「弟子往九仙山探聽虛實，看是如何。二則再往終南山，見雲中子師叔，去借照妖鑑來，看馬善是甚麼東西，方可治之。」子牙許之。楊戩離了西岐，借土遁逕往九仙山來；不一時，頃刻已至桃園洞，來見廣成子。楊戩行禮，口稱：「師叔。」廣成子曰：「前日令殷郊下山，到西岐同子牙伐紂，好三首六臂麼？候拜將日，再來屬他。」楊戩曰：「如今殷郊不伐朝歌，反伐西岐，把師叔的番天印打傷了哪吒諸人，橫行狂暴。弟子奉子牙之命，特來探其虛實。」廣成子聞言，大叫：「這畜生有背師言，定遭不測之禍！但吾把洞內寶珍盡付與他，誰知今日之變。」叫楊戩：「你且先回，我隨後就來。」楊戩離了九仙山，逕往終南山來，須臾而至；進洞府，見雲中子行禮，口稱：「師叔，今西岐來了一人，名曰馬善，誅斬不得，水火亦不能傷他，不知何物作怪，特借老師照妖鑑一用；俟除此妖邪，即當奉上。」雲中子聽說，即將寶鑑付與楊戩。楊戩離了終南山，往西岐來，至相府，參謁子牙。子牙問曰：「楊戩，你往九仙山見廣成子，此事如何？」楊戩把上項事情一一訴說一遍；又將取照妖鑑來的事亦說了一遍。令：「明日可會馬善。」次日，楊戩上馬提刀，來營前請戰，坐名只要馬善出來。探馬報入中軍。殷郊命馬善出營。馬善至軍前，楊戩暗取寶鑑照之，乃是一點燈頭兒在裏面㨪。楊戩收了寶鑑，縱馬舞刀，直取馬善。二馬相交，刀鎗併舉，戰有二三十回合，楊戩撥馬就走。馬善不趕，回營來見殷郊回話：「與楊戩交戰，那廝敗走，末將不去趕他。」殷郊曰：「知己知彼，此是兵家要訣。此行是也。」<break time="100ms" />　　且言楊戩回營進府來。子牙問曰：「馬善乃何物作怪？」楊戩答曰：「弟子照馬善，乃是一點燈頭兒，不知詳細。」傍有韋護曰：「世間有三處，有三盞燈：玄都洞八景宮有一盞燈；玉虛宮有一盞燈；靈鷲山有一盞燈。莫非就是此燈作怪？楊道兄可往三處一看，便知端的。」楊戩忻然欲往。子牙許之。楊戩離了西岐，先往玉虛宮而來；駕著土遁而走。正是：<break time="100ms" />　　　風聲響處行千里，一飯工夫至玉虛。<break time="100ms" />　　話說楊戩自不曾至崑崙山，今見景致非常，只得玩賞。怎見得：<break time="100ms" />　　　　瓊樓玉閣，上界崑崙。谷虛繁地籟，境寂散天香。青松帶雨遮高閣，翠竹依稀兩道傍。霞光縹緲，采色飄飄。朱欄碧檻，畫棟雕簷。談經香滿座，靜閉月當窗。鳥鳴丹樹內，鶴飲石泉傍。四時不謝奇花草，金殿門開射赤光。樓臺隱現祥雲裏，玉磬金鐘聲韻長。珠簾半捲，爐內煙香。講動『黃庭』方入聖，萬仙總領鎮東方。<break time="100ms" />　　話說楊戩至麒麟崖，看罷崑崙景致，不敢擅入，立於宮外，等候多時；只見白鶴童子出宮來，楊戩上前施體，口稱：「師兄，弟子楊戩借問老爺面前琉璃燈可曾點著？」白鶴童兒答曰：「點著哩。」楊戩自思：「此處點著，想不是這裏，且往靈鷲山去。」彼時離了玉虛，逕往靈鷲山來。好快！正是：<break time="100ms" />　　　　駕霧騰雲仙體輕，玄門須仗五行行。週遊寰宇須臾至，纔上崑崙又玉京。<break time="100ms" />　　楊戩進元覺洞，倒身下拜，口稱：「老師，弟子楊戩拜見。」燃燈問曰：「你來做甚麼？」楊戩答曰：「老爺面前的琉璃燈滅了。」道人抬頭看見燈滅了：「呀」的一聲：「這孽障走了！」楊戩把上件事說了一遍。燃燈曰：「你先去，我隨即就來。」楊戩別了燃燈，借土遁逕歸西岐，至相府，來見子牙，將至玉虛見燃燈事說了一遍：「……燃燈老師隨後就來。」子牙大喜。正言之間，門官報：「廣成子至。」子牙迎接至殿前，廣成子對子牙謝罪曰：「貧道不知有此大變，豈意殷郊反了念頭，吾之罪也。待吾出去，招他來見。」廣成子隨即出城，至營前大呼曰：「傳與殷郊，快來見我！」不知後事如何，且聽下回分解。<break time="100ms" /><break time="100ms" /><break time="100ms" />　　
    </voice>
</speak>
