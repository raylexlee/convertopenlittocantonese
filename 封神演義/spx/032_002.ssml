<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　不說天化回山，且說黃家父子離了潼關八十餘里，行至穿雲關不遠。穿雲關守將乃陳桐的兄陳梧守把。敗軍先已報知，陳梧聽得飛虎殺了兄弟，急得三尸神暴躁，七竅內生煙，欲點鼓聚將發兵，為弟報讎。內班中一人言曰：「主將不可造次。黃飛虎乃勇貫三軍，周紀等乃熊羆之將，寡不敵眾，弱不拒強，二爺勇猛，況已枉死，以愚意觀之，當以智擒。若要力戰，恐不能取勝，尚有不測。」陳梧聽偏將賀申之言，乃曰：「賀將軍言雖有理，計將安出？」賀申曰：「須得……如此如此。不用張弓隻箭，可絕黃氏一門也。」陳梧大喜，依計而行。傳令：「如黃飛虎到關，須當速報。」不一時，有探事馬報到：「黃家人馬來了！」陳梧傳令：「掌金鼓，眾將上馬，迎接武成王黃爺。」只見飛虎在坐騎上，見陳梧領眾將身不披甲，手不執戈迎來，馬上欠身，口稱：「大王。」飛虎亦欠身言曰：「難臣黃飛虎，罪犯朝廷，被厄出關，今蒙將軍以客禮相待，感德如山！昨又為令弟所阻，故有殺傷，將軍若念飛虎受屈，此一去倘有得地，決不敢有忘大恩也。」陳梧在馬上答曰：「陳梧知大王數世忠良，赤心報國，今乃是君負於臣，何罪之有。吾弟陳桐，不知分量，抗阻行車，不識天時，禮當誅戮。末將令設有一飯，請大王暫停鸞輿，少納來將虔意，則陳梧不勝幸甚。」黃明馬上歎曰：「一母之子，有賢愚之分；一樹之果，有酸甜之別。似這等觀之，陳將軍勝其弟多矣！」黃家眾將聽得黃明之言，一齊下馬。陳梧亦下馬，請黃大王入帥府。眾人相謙，至殿行禮，依次序坐。<break time="100ms" />　　陳梧傳令：「擺上飯來。」飛虎謝曰：「難臣蒙將軍盛賜，何以克當！此恩此德，不知何日能報萬一耳。」眾將用飯罷，飛虎起身，謝陳梧曰：「將軍若發好生惻隱之心，敢煩開關，以度蟻命。他日口缷環，決不有負。」陳梧帶笑，欠身而言曰：「末將知大王必往西岐，以投明主；他日若有會期，再圖報效。今具有魯酒一盃，莫負末將芹敬。大王勿疑，並無他意。」黃飛虎曰：「將軍雅愛，念吾俱是武臣，被屈脫難，賢明自是見亮，既陳將軍設有盛愛，總不敢辭。」陳梧忙傳令：「擺設酒席，奏樂。」賓客交歡，不覺日已沉西，黃飛虎出席告辭：「承蒙雅賜，恩同太山。難臣若有寸進，決不忘今日之德。」陳梧曰：「大王放心。末將知大王一路行來，未安枕席，鞍馬困倦，天色已晚，草榻一宵，明日早行，料無他意。」飛虎自思：「雖是好意；但此處非可宿之地。」又見黃明道：「長兄！陳將軍既有高情，明日去也無妨。」黃飛虎只得勉強應承。陳梧大喜。梧曰：「末將當得再陪幾盃。恐大王連日困勞，不敢加勸。大王且請暫歇，末將告退。明早再為勸酬。」飛虎深謝，送陳梧出府，命家將把車輛推進府廊下，堆垛起來。家將掌上畫燭，眾人安歇去訖。都是一路上辛苦，跋涉勤勞，一個個酣睡如雷，各有鼻息之聲。<break time="100ms" />　　黃飛虎坐在殿上，思前想後，兜底上心，長吁一聲，歎曰：「天！我黃氏一門，七世商臣，豈知今日如此而做叛亡之客！我一點忠心，惟天可表！只是昏君欺滅臣妻，殊為痛恨，摔死吾妹，切骨傷心！老天呵！若是武王肯容納我等借兵，定伐無道！」飛虎把牙一咬，作詩一首，詩曰：：<break time="100ms" />　　　　七世忠良成畫餅，誰知今日入西岐。五關有路真顛厄，三戰無君豈浪思。<break time="100ms" />　　　　飛鳥失林家已破，依人得意念先疑。老夫若遂平生志，洗卻從前百事奇。<break time="100ms" />　　話說黃飛虎作詩方畢，聽得譙樓一鼓，獨坐無聊，不覺又是二更催來，飛虎思想：「王府華麗，玩設書堂，錦堆繡閣，何等富貴，豈知今日置身無地。」又聽三更鼓打，飛虎曰：「我今日怎的睡不著！」心下一躁，急了一身香汗。忽聽丹墀下一陣風響，怎見得好風，詩曰：<break time="100ms" />　　　　無形無影冷然驚，滅燭穿簾太沒情。送出白雲飛去杳，翦殘黃葉落來輕。催驟雨，助舟行，起人愁思恨難平。猛添無限傷心淚，滴向階前作雨聲。
    </voice>
</speak>
