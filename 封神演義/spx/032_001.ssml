<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十二回<break time="100ms" />　　黃天化潼關會父
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　五道玄功妙莫量，隨風化氣涉滄茫，須臾歷遍閻浮世，頃刻遨游泰嶽邙。<break time="100ms" />　　　　救父豈辭勞頓苦，誅讒不怕勇心狼。潼關父子相逢日，盡是岐周美棟梁。<break time="100ms" />　　話說黃天化借土遁，倏爾來至潼關，落下塵埃，時方五更。只見一簇人馬圍遶，一盞燈高挑空中，又聽得悲悲切切哭泣之聲。天化走至一簇人前，黑影內有人問曰：「你是何人？來此探聽軍情？」天化答曰：「貧道乃青峰山紫陽洞鍊氣士是也！知你大王有難，特來相救。快去通報。」家將聞言，報知二爺。飛彪急出營門，燈下觀看，見一道童，著實齊整，怎見得，西江月為證：<break time="100ms" />　　　　頂上抓髻燦爛，道袍大袖迎風；絲絛叩結按離龍，足下麻鞋珍重。花籃內藏玄玅，背懸寶劍鋒兇，潼關父子得相逢，方顯麒麟有種。<break time="100ms" />　　話說黃飛彪出來迎請道童，一見舉止色相，恍如飛虎。飛彪忙請裏面相見。那道童進得營中，與眾將相見畢，飛彪問曰：「道者此來，若救得家兄，實是再生父母！」道童曰：「黃大王在那裏？」飛彪引道童來看。走至後營，見飛虎臥在氈毯上，以面朝天，形如白紙，閉目無言。黃天化看見臉黃，暗暗歎曰：「父親！你名在何方？利在何處？身居王位，一品當朝，為甚來由，這等狠狽！」天化見還有一個睡在傍邊，天化問曰：「那一位是誰？」飛彪曰：「是吾結義兄弟，也被陳桐飛標打死的。」天化命：「澗下取水來。」不一時，水到。天化在花籃中取出仙藥，用水研開，把劍撬開上下牙關，灌入口內，送入中黃，走三關，透四肢，須臾轉八萬四千毛竅；又用藥搽在傷眼上。有一個時辰，只見黃飛虎大叫一聲：「疼殺吾也！」睜開雙目，只見一個道童坐在草茵之上。飛虎曰：「莫非冥中相會？如何有此仙童？」飛彪曰：「若非道者，長兄不能回生。」飛虎聽罷，隨起身拜謝曰：「飛虎何幸，今得道長憐憫，垂救回生！」黃天化垂淚，跪在地上曰：「父親，吾非別人，是你三歲在後花園不見的黃天化。」飛虎與眾人聽罷，驚訝曰：「原來是天化孩兒前來救我！不覺又是十有三年。」飛虎問天化曰：「我兒，你在那座名山學道？」天化泣而言曰：「孩兒在青峰山紫陽洞；吾師是清虛道德真君，見孩兒有出家之分，把我帶上高山，不覺十有三載。今見三個兄弟，又見二位叔叔，周紀也救得返本還元，一家相聚。」天化前後一看，卻不見母親賈氏。天化原是聖神，性如烈火，一時面發通紅，向前對飛虎曰：「父親，你好狠心！」把牙一咬。飛虎曰：「我兒，今日相逢，何故突發此言？」天化曰：「父親既反朝歌，兄弟卻都帶來，獨不見吾母親，何也？他是女流，倘被朝廷拿問，露面拋頭，武成王體面何在？」飛虎聞說，頓足淚流，哭曰：「我兒言之痛心！我父親為何事而反？為你母親元旦朝賀蘇后，因君欺臣妻，你母親誓守貞潔，辱君自墜摘星樓而死。你姑姑為你母親直諫，被紂王摔下樓來，跌得粉骨碎身，俱死非命。今苦不勝言。」天化聽罷，大叫一聲，氣死在地。<break time="100ms" />　　慌壞眾人，急救甦醒時，天化滿眼垂淚，哭得如醉如痴，大叫曰：「父親！孩兒也不去青峰山上學道，且殺到朝歌，為母親報讎！」咬牙切齒正哭，忽報：「陳桐在外請戰。」飛虎聽報，面如土色。天化見父慌張，忙止淚答曰：「父親出去，有孩兒在此，不妨。」飛虎只得上了五色神牛，金裝鎧甲，出得營來，叫曰：「陳桐，還吾夜來一標之讎！」陳桐見飛虎宛然無恙，心下大疑，又不敢問，只得大叫曰：「反臣慢來！」飛虎曰：「匹夫！一你將標打我，豈知天下不絕吾！」縱牛搖鎗，直取陳桐。陳桐將戟急架相還。二騎相交，大戰十五回合。陳桐撥馬便走。飛虎不趕。天化叫曰：「父親，趕這匹夫！有兒在此，何懼之有！」飛虎只得趕將下來。陳桐見飛虎追趕，發標打來。天化暗將花籃對著火龍標，那標盡投花籃內收將去了。陳桐見收了火龍標，大怒，勒回馬復來戰飛虎。後一人大叫曰：「陳桐匹夫！我來了！」陳桐見一道童助戰：「呀！原來是你收我神標，破吾道術，怎肯干休！」縱馬搖戟，來挑天化。天化忙將背上寶劍執在手中，照陳桐只一指。只見劍尖上一道星光，有盞口大小，飛至陳桐面上，陳桐首級已落於馬下。有詩單道寶劍好處，詩曰：<break time="100ms" />　　　　非銅非鐵亦非金，乃是乾元百鍊精，變化無形隨玅用，要知能殺亦能生。<break time="100ms" />　　話說天化此劍，乃清虛道德真君鎮山之寶，名曰：「莫耶寶劍。」光華閃出，人頭即落，故陳桐逢此劍自絕。陳桐已死，黃明、周紀眾將吶喊一聲，斬拴落鎖，殺散軍兵，出了潼關。黃天化辭父歸山，拜曰：「父親同兄弟慢行，前途保重！」飛虎曰：「我兒，你為何不與我同行？」天化曰：「師命不敢有違。」必欲回山。飛虎不忍別子，歎曰：「相逢何太遲，別離須恁早！此一別何時再會？」天化曰：「不久往西岐相會。」父子兄弟灑淚而別。
    </voice>
</speak>
