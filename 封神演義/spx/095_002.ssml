<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　話說紂王在宮內，正與妲己飲宴，忽聽得一片殺聲振天，紂王大驚，忙問宮官曰：「是那裏喊殺之聲？真驚破朕心也！」少時，宮官報人宮中：「啟陛下：朝歌軍民人等已獻了城池，天下諸侯之兵俱紮在午門。」紂王忙整衣出殿，聚文武共議大事。紂王曰：「不意軍民人等如此背逆，竟將朝歌獻了，如之奈何？」魯仁傑等齊曰：「都城已破，兵臨禁地，其實難支。若不背城決一死戰，雌雄尚在未定；不然，徒束手待斃，無用也。」紂王曰：「卿言正合朕意。」紂王吩咐整點御林人馬。不表。<break time="100ms" />　　且言子牙在中軍聚眾諸侯商議曰：「今大兵進城，須當與紂王會兵一戰，早定大事。列位賢侯併大小眾將，汝其勗哉。」眾諸侯齊聲曰：「敢不竭股肱之力，以誅無道昏君耶！但憑元帥所委，雖死不辭。」子牙傳令：「眾將依次而出，不可紊亂；違者，按軍法從事。」只見周營砲響，喊聲大振，金鼓齊鳴，如地覆天翻之勢。紂王在九間殿聽得如此，忙問侍臣，只見午門官啟奏：「天下諸侯請陛下答話。」紂王聽罷，忙傳旨意，自己結束甲冑，命排儀仗，率御林軍，魯仁傑為保駕，雷鵾、雷鵬為左右翼，紂王上逍遙馬，拎金背刀，日月龍鳳旗開，鏘鏘戈戰，整頓鑾駕，排出午門。只見周營內一聲砲響，排展兩杆大紅旗，一對對排成隧伍，循序而出，甚是整齊。紂王見子牙排五方隊伍，甚是森嚴，兵戈整肅，左右分列，大小諸侯何止千數。又見門人、眾將，一對對侍立兩傍，威風凜凜，氣宇軒昂。左右又列有二十四對穿大紅的軍政官，雁翅排開。正中央大紅傘下，纔是姜子牙，乘四不相而出。怎見得，有讚姜元帥一詞，讚曰：<break time="100ms" />　　　　四八悟道，修身煉性。仙道難成，人間福慶。奉旨下山，輔相國政。窘迫八年，安於義命。收怪有功，仕紂為令。妲己獻讒，棄官習靜。渭水持竿，磻溪隱性。八十時來，飛熊入夢。龍虎欣逢，西岐兆聖。先為相父，托孤事定。紂惡日盈，周德隆盛。三十六路，紛紛相競。九三拜將，金臺盟正。捧轂推輪，古今難並。會合諸侯，天人相應。東進五關，吉凶互訂。三死七災，緣期果證。夜進朝歌，君臣賭勝。滅紂成周，武功永詠。正是：六韜留下成王業，妙算玄機不可窮。出將入相千秋業，伐罪弔民萬古功。運籌幃幄欺風后，燮理陰陽壓老彭。亙古軍師為第一，聲名直並泰山隆。<break time="100ms" />　　話說紂王見子牙皓首蒼顏，全裝甲冑，手執寶劍，十分丰彩；又見東伯侯姜文煥、南伯侯鄂順、北伯侯崇應鸞，當中乃武王姬發，四總督諸侯，俱張紅羅傘，齊齊整整，立在子牙後面。子牙見紂王戴沖天鳳翅盔，赭黃鎖子甲，甚是勇猛。有讚紂王一詞，讚曰：<break time="100ms" />　　　　沖大盔盤龍交結，獸吞頭鎖子連環。滾龍袍猩猩血染，藍鞓帶緊束腰間。打將鞭懸如鐵塔，斬將劍光吐霞斑。坐下馬如同獬豸，金背刀閃灼心寒。會諸侯旗開拱手，逢眾將力戰多般。論膂力托梁換柱，講辯難舌戰群談。自古為君多孟浪，可憐總賴化兇頑。<break time="100ms" />　　話說子牙見紂王，忙欠身言曰：「陛下，老臣姜尚甲冑在身，不能全禮。」紂王曰：「爾是姜尚麼？」姜子牙答曰：「然也。」紂王曰：「爾曾為朕臣，為何逃避西岐，縱惡反叛，累辱王師。今又會天下諸侯，犯朕關隘，恃兇逞強，不遵國法，大逆不道，孰甚於此。又擅殺天使，罪在不赦！今朕親臨陣前，尚不倒戈悔過，猶自抗拒不理，情殊可恨！朕今日不殺你這賊臣，誓不回兵！」子牙答曰：「陛下居天子之尊，諸侯守拒四方，萬姓供其力役，錦衣玉食，貢山航海，何莫非陛下之所有也。古云：『率土之濱，莫非王臣。』誰敢與陛下抗禮哉。今陛下不敬上天，肆行不道，殘虐百姓，殺戮大臣，惟婦言是用，淫酗沉湎，臣下化之，朋家作仇，陛下無君道久矣。其諸侯、臣民，又安得以君道待陛下也？陛下之惡，貫盈宇宙，天愁民怨，天下叛之。吾今奉天明命，行天之罰，陛下幸毋以臣叛君自居也。」紂王曰：「朕有何罪，稱為大惡？」子牙曰：「天下諸侯，靜聽吾道紂王大惡素表著於天下者。……」眾諸侯聽得，齊王前，聽子牙道紂王十大罪。子牙曰：<break time="100ms" />　　　　「陛下身為天子，繼天立極，亶聰明，作元后，元后作民父母；今陛下沉湎酒色，弗敬上天，謂宗廟不足祀，社稷不足守，動曰：『我有民，有命。』遠君子，親小人，敗倫喪德，極古今未有之惡，罪之一也。<break time="100ms" />　　　　皇后為萬國母儀，未聞有失德；陛下乃聽信妲己之讒言，斷恩絕愛，剜剔其目，炮烙其手，致皇后死於非命，廢元配而妄立妖妃，縱淫敗度，大壞彝倫。罪之二也。<break time="100ms" />　　　　太子為國之儲貳，承祧宗社，乃萬民所仰望者也；輕信讒言，命晁雷、晁田封賜尚方，立刻賜死；輕棄國本，不顧嗣胤，忘祖絕宗，得罪宗社。罪之三也。<break time="100ms" />　　　　黃耇大臣，乃國之枝幹；陛下乃播棄荼毒之，炮烙殺戮之，囚奴幽辱之，如杜元銑、梅伯、商容、膠鬲、微子、箕子、比干是也。諸君子不過去君之非，引君於道，而遭此慘毒，廢股肱而昵此罪人，君臣之道絕矣。罪之四也。<break time="100ms" />　　　　信者人之大本，又為天子號召四方者也，不得以一字增損；今陛下聽妲己之陰謀，宵小之奸計，誑詐諸侯入朝，將東伯侯姜桓楚、南伯侯鄂崇禹，不分皂白，一碎醢其屍，一身首異處，失信於天下諸侯，四維不張。罪之五也。<break time="100ms" />　　　　法者非一己之私，刑者乃持平之用，未有過用之者也；今陛下悉聽妲己慘惡之言，造炮烙，阻忠諫之口，設蠆盆，吞宮人之肉，冤魂啼號於白晝，毒焰障蔽於青天，天地傷心，人神共憤。罪之六也。
    </voice>
</speak>
