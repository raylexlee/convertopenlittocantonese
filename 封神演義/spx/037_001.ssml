<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十七回<break time="100ms" />　　姜子牙一上崑崙
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　子牙初返玉京來，遙見瓊樓香霧開，綠水流殘人世夢，青山消盡帝王才。軍民有難干戈動，將士多災異術催。無奈封神天意定，岐山方去築新臺。<break time="100ms" />　　話說哪吒一乾坤圈把張桂芳左臂打得筋斷骨折，馬上㨪了三四㨪，不曾閃下馬來。哪吒得勝進城。探馬報入相府。令：「哪吒來見。」子牙問曰：「與張桂芳見陣，勝負如何？」哪吒曰：「被弟子乾坤圈打傷左臂，敗進營裏去了。」子牙又問：「可曾叫你名字？」哪吒曰：「桂芳連叫三次，弟子不曾理他罷了。」眾將不知其故。──但凡精血成胎者，有三魂七魄，被桂芳叫一聲，魂魄不居一體，散在各方，自然落馬；哪吒乃蓮花化身，渾身俱是蓮花，那裏有三魂七魄，故此不得叫下輪來。<break time="100ms" />　　且說張桂芳打傷左臂，先行官風林又被打傷，不能動履，只得差官用告急文書，往朝歌見聞太師求援。不表。<break time="100ms" />　　且說子牙在府內自思：「哪吒雖則取勝，恐後面朝歌調動大隊人馬，有累西土。」子牙沐浴更衣，來見武王。朝見畢，武王曰：「相父見孤，有何緊事？」子牙曰：「臣辭主公，往崑崙山去一遭。」武王曰：「兵臨城下，將至濠邊，國內無人，相父不可逗留高山，使孤盻望。」子牙曰：「臣此去，多則三朝，少則兩日，即時就回。」武王許之。子牙出朝，回相府，對哪吒曰：「你與武吉好生守城，不必與張桂芳廝殺；待我回來，再作區畫。」哪吒領命。子牙吩咐已畢，隨借土遁往崑崙山來。怎見得，有詩為證：<break time="100ms" />　　　　玄裏玄空玄內空，妙中妙法妙無窮。五行道術非凡術，一陣清風至玉宮。<break time="100ms" />　　話說子牙縱土遁到得麒麟崖，落下土遁，見崑崙光景，嗟歎不已。自想：「一離此山，不覺十年。如今又至，風景又覺一新。」子牙不勝眷戀。怎見得好山：<break time="100ms" />　　　　煙霞散彩，日月搖光。千株老柏，萬節修篁。千株老柏，帶雨滿山青染染；萬節修篁，含煙一徑色蒼蒼。門外奇花布錦，橋邊瑤草生香。嶺上蟠桃紅錦爛，洞門茸草翠絲長。時聞仙鶴唳，每見瑞鸞翔。仙鶴唳時，聲振九皋霄漢遠；瑞鸞翔處，毛輝五色彩雲光。白鹿玄猿時隱現，青獅白象任行藏。細觀靈福地，果乃勝天堂。<break time="100ms" />　　子牙上崑崙，過了麒麟崖，行至玉虛宮，不敢擅入；在宮前等候多時，只見白鶴童子出來。子牙曰：「白鶴童兒，與吾通報。」白鶴童子見是子牙，忙入宮至八卦臺下，跪而啟曰：「姜尚在外聽候玉旨。」元始點首：「正要他來。」童子出宮，口稱：「師叔，老爺有請。」子牙臺下倒身拜伏：「弟子姜尚願老師父聖壽無疆！」元始曰：「你今上山正好。命南極仙翁取『封神榜』與你。可往岐山造一封神臺。臺上張掛『封神榜』，把你的一生事俱完畢了。」子牙跪而告曰：「今有張桂芳，以左道傍門之術，征伐西岐。弟子道理微末，不能治伏。望老爺大發慈悲，提拔弟子。」元始曰：「你為人間宰相，受享國祿，稱為『相父』。凡間之事，我貧道怎管得你的盡。西岐乃有德之人坐守，何怕左道傍門。事到危急之處，自有高人相輔。此事不必問我，你去罷。」子牙不敢再問，只得出宮。纔出宮門首，有白鶴童兒曰：「師叔，老爺請你。」子牙聽得，急忙回至八卦臺下跪了。元始曰：「此一去，但凡有叫你的，不可應他。若是應他，有三十六路征伐你。東海還有一人等你，務要小心。你去罷。」子牙出宮，有南極仙翁送子牙。子牙曰：「師兄，我上山參謁老師，懇求指點，以退張桂芳，老爺不肯慈悲，奈何，奈何！」南極仙翁曰：「上天數定，終不能移。只是有人叫你，切不可應他，著實要緊！我不得遠送你了。」子牙捧定「封神榜」，往前行至麒麟崖，纔駕土遁，腦後有人叫：「姜子牙！」子牙曰：「當真有人叫。　不可應他。」後面又叫：「子牙公！」也不應。又叫：「姜丞相！」也不應。連聲叫三五次，見子牙不應，那人大叫曰：「姜尚！你忒薄情而忘舊也！你今就做丞相，位極人臣，獨不思在玉虛宮與你學道四十年，今日連呼你數次，應也不應！」子牙聽得如此言語，只得回頭看時，見一道人。怎見得，有詩為證：<break time="100ms" />　　　　頭上青巾一字飄，迎風大袖襯輕綃。麻鞋足下生雲霧，寶劍光華透九霄。葫蘆裏面長生術，胸內玄機隱六韜。跨虎登山隨地走，三山五嶽任逍遙。
    </voice>
</speak>
