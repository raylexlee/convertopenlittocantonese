<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十八回<break time="100ms" />　　子牙兵伐崇侯虎
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　崇虎貪殘氣更梟，剝民膏髓自肥饒。逢君欲作千年調，買窟惟知百計要。<break time="100ms" />　　　　奉命督工人力盡，乘機起釁帝圖消。子牙有道征無道，國敗人亡事事凋。<break time="100ms" />　　話說紂王同文武欣然回至大殿，眾官侍立。天子傳旨：「釋放費仲、尤渾。」彼時微子出班奏曰：「費、尤二人，乃太師所參，繫獄聽勘者。今太師出兵未遠，即時釋赦，似亦不可。」紂王曰：「費、尤二人原無罪，係太師條陳屈陷，朕豈不明？皇伯不必以成議而陷忠良也。」微子不言下殿。不一時，赦出二人，官還原職，隨朝保駕。紂王心甚歡悅。又見聞太師遠征，放心恣樂，一無忌憚。時當三春天氣，景物韶華，御園牡丹盛開。傳旨：「同百官往御花園賞牡丹，以繼君臣同樂，效虞廷賡歌喜起之盛事。」百官領旨，隨駕進園。正是：天上四時春作首，人間最富帝王家。怎見得御花園的好處，但見：<break time="100ms" />　　　　彷佛蓬萊仙境，依希天上仙圃：諸般花木結成攢，疊石琳琅粧就景。桃紅李白芬芳，綠柳青蘿搖曳。金門外幾株君子竹，玉戶下兩行大夫松。紫巍巍錦堂畫棟，碧沉沉彩閣雕簷。蹴毬場斜通桂院，鞦韆架遠離花篷。牡丹亭嬪妃來往，芍葉院彩女閑遊。金橋流綠水，海棠醉輕風。磨磚砌就蕭牆，白石鋪成路徑。紫街兩道，現出二龍戲珠；闌干左右，雕成朝陽丹鳳。翡翠亭萬道金光，御書閣十層瑞彩。祥雲映日，顯帝王之榮華；瑞氣迎眸，見皇家之極貴。鳳尾竹百鳥來朝，龍爪花五雲相罩。千紅萬紫映樓臺，走獸飛禽鳴內院。八哥說話，紂王喜笑欲狂；鸚鵡高歌，天子歡容鼓掌。碧池內金魚躍水，粉牆內鶴鹿同春。芭蕉影動逞風威，逼射香為百花主。珊瑚樹高高下下，神仙洞曲曲灣灣。玩月臺層層疊疊，惜花徑遶遶迢迢。水閣下鷗鳴和暢，涼亭上琴韻清幽。夜合花開，深院奇香不散；木蘭花放，滿園清味難消。名花萬色，丹青難畫難描；樓閣重重，妙手能工焉倣。御園中果然異景，皇宮內真是繁華。花間翻蝶翅，禁院隱蜂衙。亭簷飛紫燕，池閣聽鳴蛙。春鳥啼百舌，反哺是慈烏。正是：御園如錦繡，何用說仙家。藍靛染成千塊玉，碧紗籠罩萬堆霞。<break time="100ms" />　　詩曰：<break time="100ms" />　　　　瑞氣騰騰鎖太華，祥光靄靄照雲霞。龍樓鳳閣侵霄漢，玉戶金門映翠紗。<break time="100ms" />　　　　四時不絕稀奇景，八節常開罕見花。幾番雨過春風至，香滿城中百萬家。<break time="100ms" />　　話說百官隨駕進御園牡丹亭，擺開九龍設席筵宴，文武依次序坐下，論尊卑行禮。紂王在御書閣陪蘇妲己、胡喜媚共飲。且說武成王對微子、箕子曰：「『筵無好筵，會無好會』。方今士馬縱橫，刀兵四起，有甚心情宴賞牡丹。但不知天子能改過從善，或邊亭烽息，殄逆除兇，尚可望共樂唐虞，享太平之福；若是迷而不返，恐此日無多，憂日轉長也。」微子、箕子聞言，點首嗟歎。眾官飲至日當正午，百官往御書閣來謝酒。當駕官啟奏：「百官謝恩。」紂王曰：「春光景媚，花柳芳妍，正宜樂飲，何故謝恩？傳旨：待朕陪宴。」百官聽見天子下樓親陪，不敢告退，只得恭候。但見紂王親至，牡丹亭上首添一席，同眾臣共飲歡笑，樂聲齊奏，君臣換盞輪盃，不覺天晚，帝命掌上畫燭。笙歌嘹亮，真是歡樂倍常。將近二鼓時分，不說君臣會酒。且言御書閣妲己、胡喜媚帶酒酣睡龍榻之上。近三更時候，妲己原形現出來尋人吃。一陣怪風大作，怎見得：<break time="100ms" />　　　　摧花倒樹異尋常，滅燭無情盡絕光。穿戶透簾侵病骨，妖氛怪氣此中藏。<break time="100ms" />　　風過了一陣，播土揚塵，把牡丹亭都㨪動。眾官正驚疑間，只聽得侍酒官齊叫：「妖精來了！」黃飛虎酒已半酣，聽說有妖精，慌忙起身出席，果見一物在寒露之中而來。但見：<break time="100ms" />　　　　眼似金燈體態殊，尾長爪利短身軀。撲來恍似登山虎，轉面渾如捕物貙。<break time="100ms" />　　　　妖孽慣侵人氣魄，怪魔常噬血頭顱。凝眸仔細觀形象，卻是中山一老狐！<break time="100ms" />　　話說黃飛虎帶酒出席，見此妖精撲來，手中無一物可攩，把手挽住牡丹亭欄杆，攀折了一根，望那狐狸一下打去。那妖精閃過，又撲將來。。黃飛虎叫左右：「快取北海進來的金眼神鶯！」左右忙忙的將紅籠開了放出。那神鶯飛起，二目如燈，專降狐狸。此鶯往下一罩，爪似鋼鉤，把狐狸抓了一下。那狐狸叫了一聲，逕往太湖石下攢去了。紂王眼見此事，即喚左右取鍬鋤望下挖。左右挖下二三尺，見無限的人骨骷髏成堆。紂王著實駭然。紂王因想：「諫官本上，常言『妖氛貫於宮中，災星變於天下」，此事果然是實。」心下甚是不悅。百官起身，謝恩出朝，各歸府第。不題。<break time="100ms" />　　且說妲己酒後，原形出現，不意被神鶯抓了面門，傷破皮膚；驚醒回來，悔之無及。紂王至御書閣同妲己共寢，睡至天明，紂王忽見妲己面上帶傷，急問曰：「御妻臉上為何有傷？」妲己在枕邊回曰：「夜來陛下陪百官飲宴，妾往園中稍遊，從海棠花下過，忽被海棠枝幹弔將下來，把妾身抓了面上，故此帶傷。」紂王曰：「今後不可往御園遊樂。原來此地真有妖氛。朕與百官飲至三更，果見一只狐狸前來撲人。時有武成王黃飛虎攀折欄杆去打他，尚然不退；後放出外國進來金眼神鶯。那鶯慣降狐狸，一爪抓去，那妖帶傷走了。鶯爪尚有血毛。」──紂王對妲己說，但不知同著狐狸共寢。且說妲己暗恨黃飛虎：「我不曾惹你，你今來害我，則怕你路逢窄道難迴避！」有詩為證，詩曰：<break time="100ms" />　　　　紂王忻然賞牡丹，君臣歡飲鼓三攢，狐狸影現人多怕，怪獸施威氣更歡。
    </voice>
</speak>
