<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十九回<break time="100ms" />　　武王失陷紅沙陣
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　一煞真元萬事休，無為無作更無憂。心中白璧人難會，世上黃金我不求。<break time="100ms" />　　　　石畔溪聲談梵語，澗邊山色咽寒流。有時七里灘頭坐，新月垂江作釣鉤。<break time="100ms" />　　話說道德真君領燃燈命，作罷歌，提劍而來。真君曰：「王變！你等不諳天時，指望扭轉乾坤，逆天行事，只待喪身，噬臍何及。今爾等十陣已破八九，尚不悔悟，猶然恃強狂逞！」王天君聽得道德真君如此之語，大怒，仗劍來取。道德真君劍架忙還。來往數合，王變進本陣去了。道德真君聞金鐘擊響，隨後趕進陣中。王變上臺，也將葫蘆如前一樣打將下來，只見紅水滿地。真君把袖一抖，落下一瓣蓮花；道德真君雙腳踏在蓮花瓣上。任憑紅水上下翻騰，道德真君只是不理。王天君又拿一葫蘆打下來。真君頂上現出慶雲，遮蓋上面，無水粘身；下面紅水不能粘其步履，如一葉蓮舟相似。正是：<break time="100ms" />　　　　一葉蓮舟能解厄，方知闡教有高人。<break time="100ms" />　　道德真君腳踏蓮舟，有一個時辰，王變情知此陣不能成功，方欲抽身逃走；道德真君忙取五火七禽扇一搧。──此扇有空中火、石中火、木中火、三昧火、人間火，五火合成此寶；扇有鳳凰翅、有青鸞翅、有大鵬翅、有孔雀翅、有白鶴翅、有鴻鵠翅、有梟鳥翅；七禽翎上有符印、有秘訣。後人有詩單道此扇好處，有詩為證：<break time="100ms" />　　　　五火奇珍號七翎，授人初出乘離熒。逢山怪石成灰燼，遇海煎乾少露泠。<break time="100ms" />　　　　克木克金為第一，焚樑焚棟暫無停。王變縱有神仙體，遇扇搧時即滅形。<break time="100ms" />　　道德真君把七禽扇照王變一搧。王變大叫一聲，化一陣紅灰，逕進封神臺去了。道德真君破了「紅水陣」。燃燈回蘆篷靜坐。且說張天君報入中軍：「啟太師：『紅水陣』又被西岐破了。」聞太師因趙公明有釘頭七箭書事，鬱鬱不樂，納悶心頭，不曾理論軍情；又聽得破了一陣，更添愁悶。<break time="100ms" />　　且說子牙在岐山拜了二十日，七篇書已拜完；明日二十一日，要絕公明，心下甚歡喜。再說趙公明臥於後營，聞太師坐於榻前看守。公明曰：「聞兄，我與你止會今日。明日午時，吾命已休！」太師聽罷，泣而言曰：「吾累道兄遭此不測之殃，使我心如刀割！」張天君進營來看趙公明，正是有力無處使，只恨釘頭七箭書。把一個大羅神仙只拜得如俗子病夫一般，可憐講甚麼五行遁術，說不起倒海移山，只落得一場虛話！大家相看流淚。且說子牙至二十一日巳牌時分，武吉來報：「陸壓老爺來了。」子牙出營迎接，入帳行禮。序坐畢，陸壓曰：「恭喜！恭喜！趙公明定絕今日！且又破了『紅水陣』，可謂十分之喜！」子牙深謝陸壓：「若非道兄法力無邊，焉得公明絕命。」陸壓笑吟吟揭開花籃，取出小小一張桑枝弓、三隻桃枝箭，遞與子牙：「今日午時初刻，用此箭射之。」子牙曰：「領命。」二人在帳中等至午時，不覺陰陽官來報：「午時牌！」子牙淨手，拈弓，搭箭。陸壓曰：「先中左目。」子牙依命，先中左目。──這西岐山發箭射草人，成湯營裏趙公明大叫一聲，把左眼閉了。聞太師心如刀割，一把抱住公明，淚流滿面，哭聲甚慘。──子牙在岐山，二箭射右目，三箭劈心一箭，三箭射了草人。──公明死於成湯營裏。有詩為證：<break time="100ms" />　　　　悟道原須滅去塵，塵心不了怎成真。至今空卻羅浮洞，封受金龍如意神。<break time="100ms" />　　聞太師見公明死於非命，放聲大哭；用棺槨盛殮，停於後營。鄧、辛、張、陶四將心驚膽戰：「周營有這樣高人，如何與他對敵！」營內只因死了公明，彼此驚亂，行伍不整。且言子牙同陸壓回篷，與眾道友相見，俱說：「若不是陸壓兄之術，焉能使公明如此命絕！」燃燈甚是稱羨。<break time="100ms" />　　且說張天君開了「紅沙陣」，裏面連催鐘響，燃燈聽見，謂子牙曰：「此『紅沙陣』乃一大惡陣，必須要一福人方保無虞。若無福人去破此陣，必須大損。」子牙曰：「老師用誰為福人？」燃燈曰：「若破『紅沙陣」，須是當今聖主方可。若是別人，凶多吉少。」子牙曰：「當今天子體先王仁德，不善武事，怎破得此陣？」燃燈曰：「事不宜遲，速請武王，吾自有處。」子牙著武吉請武王。少時，武王至篷下。子牙迎迓上篷。武王見眾道人下拜。眾道人答禮相還。武王曰：「列位老師相招，有何吩咐？」燃燈曰：「方今十陣已破九陣，止得一『紅沙陣』，須得至尊親破，方保無虞。但不知賢王可肯去否？」武王曰：「列位道長此來，俱為西土禍亂不安，而發此惻隱。今日用孤，安敢不去。」燃燈大喜：「請王解帶，寬袍。」武王依其言，摘帶，脫袍。燃燈用中指在武王前後胸中用符印一道，完畢，請武王穿袍，又將一符印塞在武王蟠龍冠內。燃燈又命哪吒、雷震子，保武王下篷。只見「紅沙陣」內有位道人，戴魚尾冠，面如凍綠，頷下赤髯，提兩口劍，作歌而來。歌曰：<break time="100ms" />　　　　「截教傳來悟者稀，玄中大妙有天機：先成爐內黃金粉，後煉無窮白玉霏。<break time="100ms" />　　　　紅沙數片人心落，黑霧瀰漫膽骨飛。今朝若會龍虎地，便是神仙絕魄歸。」
    </voice>
</speak>
