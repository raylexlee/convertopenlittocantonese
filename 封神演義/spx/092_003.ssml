<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　只見袁洪謂楊顯曰：「似此露出本相，成何體面！把吾輩在梅山千年道術，一代英名，俱成畫餅，豈不愧哉！誓不與姜尚干休！」楊顯曰：「楊戩他恃自己有變化之術，不意朱子真誤中奸計，若不復此恨，豈能再立於人世！」二人正彼此痛恨，忽轅門官報入中軍：「啟元帥：有天使至，請令定奪。」袁洪忙出轅門，迎接天使。天使曰：「奉天子敕，命送一賢士至軍前聽用。」袁洪接了旨意，打發天使去了，復至中軍坐下，命左右：「令來將參謁。」來將至中軍參拜畢，袁洪亦問曰：「將軍何名？」來者答曰：「末將姓戴，名禮，梅山人氏；聞紂王招賢，故不辭千里之遠，特來效勞於麾下。」──此怪也是梅山之狗精，恐怕被人識破，故此陸續而來，若為不知耳。──袁洪與眾將曰：「今目又添一賢士，定然與他決一雌雄。」隨傳令：「放砲吶喊。」三軍排隊伍出營，請子牙答話。周營軍政司報入中軍：「啟元帥：有袁洪搦戰。」子牙隨帶諸將出營。見袁洪走馬至軍前，子牙曰：「袁洪，你不知時務，眼見覆軍殺將，天意可知。今紂惡貫盈，人神共怒，諒爾不過區區螳臂，敢與天下諸侯相拒哉！」袁洪笑曰：「你偶爾得勝，便自矜誇，量你今日斷然無生回之理。」問左右曰：「誰與吾捉此反臣也？」左有楊顯大呼曰：「俟末將擒此反賊！」子牙看來將白面長鬚，頂生二角。怎見得，有讚曰：<break time="100ms" />　　　　頂上金冠生殺氣，柳葉甲掛龍鱗砌。頭生雙角氣崢嶸，白面長鬚聲更細。梅山妖孽號羊精，也至孟津將身斃。從來邪正到頭分，何苦身投羅網地。<break time="100ms" />　　話說楊顯走馬搖戟，衝殺過來。楊戩在旗門下用照妖鑑一照，卻是一隻羊精。楊戩收鑑，走馬舞三尖刀，也不答話，接住廝殺。刀戟併舉，殺在虎穴龍潭。二將正戰之間，又只見湯營裏一將，使兩口刀，飛奔前來，大叫曰：「楊兄弟，吾來助爾一臂之力！」子牙傍有哪吒登風火輪，使開火尖鎗迎來。怎見得此怪，有詩為證：<break time="100ms" />　　　　嘴尖耳大最蹊蹺，遍體妖光透九霄。七怪之中他是首，千年得道一神獒。<break time="100ms" />　　話說哪吒用鎗阻住，大呼曰：「匹夫慢來！通名來，好記功勞簿。」來將答曰：「吾乃袁洪副將戴禮是也。」哪吒使開鎗，劈胸就刺。戴禮雙刀急架相還。輪馬相交，刀鎗併舉，大戰在一處。<break time="100ms" />　　且說楊戩戰楊顯有二三十合，楊顯撥馬便走。楊戩趕來。楊顯在馬上吐出一道白光，連馬罩住，現原身來傷楊戩。楊戩化一隻白額斑斕猛虎。楊顯見楊戩變了一隻猛虎，已剋治了他，急欲逃走，被楊戩一刀砍為兩段。楊戩割下羊頭，大叫曰：「啟元帥：弟子又殺了梅山一怪也！」戴禮與哪吒正酣戰間，戴禮口內吐出一粒紅珠，有碗口大小，望哪吒頂門打來。哪吒見勢頭兇兇，諒不能治伏，只得閃一鎗敗下陣來。楊戩見哪吒失機，走馬大呼曰：「業障不得無禮！吾來也！」使開三尖刀來戰戴禮。二人大戰二十餘合，戴禮撥馬便走。楊戩縱馬趕來。戴禮又吐出一粒紅珠，現出光華，來傷楊戩。楊戩祭起哮天犬，飛在空中。此犬乃是仙犬，看見此珠，十分兇惡，竟讓過他的珠來奔戴禮。戴禮見仙犬奔來，正欲抽身逃走，早被哮天犬一口咬住，不能掙挫。楊戩手起一刀，揮於馬下。有詩為證，詩曰：<break time="100ms" />　　　　梅山狗怪逞猖狂，煉寶傷人勢莫當。豈意仙犬能伏怪，紅塵血染命空亡。<break time="100ms" />　　話說楊戩殺了狗怪，掌鼓回營。子牙陞帳，見楊戩屢破諸怪，大喜，慶賀楊戩。不表。<break time="100ms" />　　且說袁洪回至中軍，又見戴禮被戮，現出原形，心下甚是不樂。眾將交頭接耳，紛紛議論，十分沒趣。忽轅門官來報：「啟元帥：轅門外有一大將來見。」袁洪傳令：「令來。」少時，令至帳前，見一人身高一丈六尺，頂上雙角，捲嘴，尖耳，金甲，紅袍，全身甲冑，十分軒昂，戴紫金冠，近前施禮。袁洪問曰：「將軍高姓？大名？」來將答曰：「末將姓金，雙名大升，祖貫梅山人氏。」──此來者又是牛怪，用三尖刀，力大無窮，今來助袁洪，俱是梅山七怪之數。袁洪故問，以遮眾人耳目。──袁洪乃設酒管待。次日，金大升上了獨角獸，提三尖刀，至周營搦戰。哨馬報入中軍：「啟元帥：成湯營有一大將請戰。」子牙對眾將問曰：「誰見陣走一遭？」言未畢，傍有鄭倫出而言曰：「末將願往。」子牙許之。鄭倫上了金睛獸，拎降魔杵，出了營門，見對面一將，生的異怪雄偉，鄭倫問曰：「來者何人？」金大升答曰：「吾乃袁洪麾下副將金大升是也。爾是何人？快通名來。」鄭倫答曰：「吾乃總督五軍上將軍鄭倫是也。吾觀你異相非人，焉敢阻時雨之師，有逆天之罪！早早歸周，共破獨夫，以誅無道。如不知機，自取辱身之禍。」金大升大怒，催開獨角獸，使三尖刀砍來。鄭倫手中杵劈面相迎。二獸相交，大戰數合。金大升乃是牛怪，腹內煉成一塊牛黃，有碗口大小，噴出來，如火電一般。鄭倫不及隄防，正中臉上，打傷鼻孔，腮綻唇裂，倒撞下獸去，被金大升手起一刀，揮為兩段。可憐！正是：<break time="100ms" />　　　　胸中奇術成何用，只落名垂在史篇。<break time="100ms" />　　話說金大升斬了鄭倫，掌鼓回營。報馬報入中軍：「啟元帥：鄭倫被湯營大將金大升所傷，請令定奪。」子牙聞報，著實傷悼，歎曰：「鄭倫屢建大功，自從蘇侯歸周，一路督糧，有功王室，豈知至此喪於無名下將之手，情實可傷！」子牙淚下如雨。有詩以弔之。詩曰：<break time="100ms" />　　　　胸中妙術孰能班，豈意遭逢喪此間！惟有清風常作伴，忠魂依舊返家山。
    </voice>
</speak>
