<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>繡鞋記 - 第十九回　問典刑法場祭奠</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　問典刑法場祭奠</font></h4>
			　　詩曰：<br />
　　君子小人有兩途，為非作惡不勝誅。<br />
　　科名捷取終何用，孤負芸窗愧讀書。<br />
　　話說葉蔭芝定成死罪，在牢中監禁，經過秋審，一日部復轉回。奉上諭：<br />
　　嗣後辦理，各省秋審犯勾到時，著大學士、刑部將各犯應勾、應緩情節摘敘數語，奏後行各省督撫處決，以昭儆戒。欽此，葉蔭芝因聞黃成通人愚懦，囑其分居胞叔將黃成通勒詐分肥，偽寫按契，向黃成通勒贖銀兩，不允，將黃成通鋪屋封閉，並將其園樹砍伐，後割田禾、鴨只，一搶桃回，黃成通被其欺擾忿氣難堪，乘間自縊殞命；又拐張氏為次妻，後張氏畏罪自盡，並掘骨骸墳墓等情，仗官倚勢，平空訛詐。是以勾決，法無可寬。欽此。<br />
　　部文一到，當即飭司行府仰縣移會武菅，監弔蔭芝解赴撫院衙門，聽候會審，炮響三聲，請出王令，委縣撥兵將葉蔭芝押出市曹絞決。其妾伊氏，是日聞知備辦酒食，攜同兒子先往等候祭奠。不多一會，葉蔭芝已抵法場，其妾與子見了，淒然不堪，連忙上前跪下叩頭，將酒滿注，親手遞到唇邊，此時蔭芝魂不附體，哪裡還食得酒來，喉頭哽咽，勉強飲了一杯。伊氏口稱家主者：「癸妾辱家恩寵幸已有年，滿擬常叨澤蔭，左右追隨，不意福薄生災，至於如此。天實為之，謂之何哉？惟願早登仙界，免墮豐都，主之幸亦妾之幸也。」言罷，淚如泉湧，猶如利劍剖心。蔭芝帶淚叫聲 ：「愛姬，不必傷心，事已 至此，有何可言。」轉聲便叫 ：「孩兒上來。」吩咐 ：「自怨你父生平任性，恃勢橫行，交結往來盡是無廉之輩，當日若得良友箴規，何至今時有殺身之禍？前車覆，後車鑒。兒呀，自今以後，必須擇友，切切不可濫交，再者，回家務要循規蹈矩，事母理當竭力，無使忤觸親心，你父死在九泉之下，亦能瞑目矣。」其子聽說，口稱：「父親不必過慮，孩兒自當凜遵遺訓。」<br />
　　時候已到，監斬官催令動手，伊氏母子不忍目擊蔭芝身亡， 迴避下去。劊子手即把蔭芝扶上絞台，不消片時，便已絞斃。<br />
　　伊氏母子稟請將屍領回，備辦衣衿棺槨，即行收殮，匍匐扶親歸裡，覓地安葬。擇日開喪領帖。至期，鼓樂喧天，四親六眷紛紛前來弔孝，延僧建醮，伏道修齋，兩壇因果，追薦靈魂。<br />
　　一連鬧了幾日，其子謝孝已畢，便在家庭守孝。<br />
　　一日，鄉中無賴之徒群蟻相附，紛紛議論說道 ：「葉蔭芝 生時倚仗職官，傲世凌物，霸人田土、占人房屋、拐人妻女，掘人骸骨，作惡多端，不勝枚舉。於今死去剩下資財，留為妻子安享。我們不若代眾人報仇，照依一樣行事，俾人霸他田土，俾人挖他骸骨，俾人拐他妻女，俾人占他房屋，向他兒子勒贖銀兩，大眾分用，你道好不好呢？」眾人齊齊拍掌，稱說： 「妙甚，妙甚！」內有一個高年長者，搖頭說道：「不好，不好！<br />
　　這事如何做得？你們想學蔭芝所為，只怕不能學得蔭芝聲勢，他身居戶部主事，赫赫聲名，誰敢與他相抗，不獨鄉中畏其狼威，就係本邑縣主也亦無奈其何。天道福善，禍淫報應，絲毫不爽，你看蔭芝一朝罪惡貫盈，難逃法律。孽由自作，與人何擾？依我愚見，到不如守分安命，順時聽天，日出而作，日入而息，鑿井而飲，耕田而食，身為盛世之民，獲享太平之福，豈不多少是好？何必作此不仁不義，自取滅亡哉。」眾人聞聽長者這一番話，個個無不抒誠悅服。齊聲稱說 ：「有齒有德， 果是高見不差，若不是長者指示迷津，我等險些自蹈湯火。」<br />
　　正係一人之善能萬人之惡。此之謂歟！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>