
			　　詩曰：

　　功令森嚴法律彰，身居科第不循良。

　　橫行鄉曲終何用，勢若冰山豈久長。

　　奉土諭：

　　李等奏請將被控串詐斃命之在籍主事革審一折，此案廣東東莞具孀婦葉氏呈控在籍主事葉蔭芝串誘黃顯國，將伊子黃成通田屋修造契紙，指借該主事銀兩，勒贖詐擾，以致黃成通被詐不甘，自縊殞命。事關在籍職官詐斃人命，必應徹底根究，以成信讞。葉蔭芝著革職交該督撫，提同案內人證，嚴審確情，按律定議，具奏。欽此。

　　當即仰司行府飭縣提集人證，解省審辦，且說縣主接奉牌文，必中暗暗自忖，葉蔭芝乃係惡棍土豪，若是發差前往拘拿，恐其抗拒，不如用善法甜他，假言設席相邀，等他到來再作區處。主意立定，即差門役持帖往請。