<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夜雨秋燈錄 - 　和張少卿女史虎阜寺題壁詩原韻</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>和張少卿女史虎阜寺題壁詩原韻</font></h4>
			　　今春小住金閶，友人道及少卿校書，津津有味，因偕往訪之。歡生卻扇，韻度繞樑，遂深悅其丰姿，並傾倒其談吐。況復弦歌之下，又工吟詠。近日吳下各姝，殆無其匹也。僕以徘徊未久，惜又言旋。復讀《申報》，知清和之多情，喜雲英之早嫁，竊為少卿幸也。今見虎阜題壁詩，並玉峰樵客和作，始知身雖跨鳳，卻又未能忘情於野鴛鴦；然與種情者，固應如是；而於薄倖者，又當何如耶？僕之用情，雖較異於玉峰樵客，然不忍其獨棖觸於懷，爰和原韻四章：<br><br>　　薄游猶記暮春天，擁髻聯吟夜未眠。<br>　　誰料銷魂真個後，行云何處認良緣。<br><br>　　想見詩題畫壁前，慈雲大士定相憐。<br>　　珍珠字比相思子，紅豆叢生佛座邊。<br><br>　　不道吟情爾許濃，轉來蕭寺記芳蹤。<br>　　十郎薄倖孫郎密，一樣蓬山隔萬重。<br><br>　　別時無語最悽惶，料得秋娘亦斷腸。<br>　　他日吳門重返棹，滿腔愁緒在橫塘。<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>