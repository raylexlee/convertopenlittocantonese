<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夜雨秋燈錄 - 　馬雙珠傳</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>馬雙珠傳</font></h4>
			　　粉黛三分淡著膚，自憐身小倩郎扶。<br>　　莫嫌緣絕天台路，洞裡春光也可娛。<br><br>　　馬雙珠，東鄉人，初居曲江里。其母秀卿，姐鳳珠，皆工串劇。自沈仲復方伯分巡滬濱時，禁止女劇後，以朱為紫，事本甚易，拔幟易幟，遂以女優改女閭。時鳳珠嫁去，姬與張小寶同時稱瑜亮焉。年十五，貌清秀，秋波俏轉，春意融然。余友詠梅子，素號端謹，於姬獨垂青眼。癸未冬季，花榜獎云：「步步嬌。」贈聯云：「雙髻雲蟠，豁開冀野空群目；珠樓月墮，誓懺揚州薄倖身。」霧裡看花客嘗飲其室，當筵贈句云：<br><br>　　畫樓今夜啟瓊筵，碧玉盈盈正妙年。<br>　　聽到東鄉花鼓調，始知卿自有家傳。<br><br>　　鳳珠已嫁巧珠小，唯有雙珠最可人。<br>　　看遍滬濱花萬朵，紅紅綠綠不成春。<br><br>　　餞春客贈云：<br><br>　　菱花清徹映冰壺，螺黛輕描付玉奴。<br>　　多少畫眉京兆筆，春山合讓馬雙珠。<br><br>　　徐陵架上舊珊瑚，西抹東塗興不孤。<br>　　題遍春江花共月，詠懷時繫馬雙珠。<br><br>　　五葺南陽生和韻曰：<br><br>　　琵琶斜倚唱巴，勝似當筵處士竽。<br>　　呂到滬濱花萬朵，芳名總讓馬雙珠。<br><br>　　芙蓉為臉玉為膚，遍體凝脂潤若酥。<br>　　暫落紅塵遭小劫，泥塗誰出馬雙珠。<br><br>　　現住兆富里，有妹巧珠，頗惹人憐，其後來之秀歟？<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>