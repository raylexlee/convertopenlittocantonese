<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夜雨秋燈錄 - 　珠江風月</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>珠江風月</font></h4>
			　　珠江風月，談者豔之。獨倉山一老，來此作狎邪游，大不滿意。其門下士，亦以為一樣春色，其醜詆痛斥，可謂不遺餘力矣。我友某太史，偶來粵中，登臨之暇，偕二三裾屐，買醉穀埠。到眼鶯花，絕無當意，唯賞識一雛妓，年近十四五，綺齡玉貌，綽約可憐。酒罷宵闌，贈以四絕句，為寫之團扇，此亦珠江一段佳話也。詩云：<br><br>　　飲罷莆萄盡醉歸，畫船紅燭映斜暉。<br>　　巫雲入夜濃如許，漫向勞人夢裡飛。<br><br>　　良宵風月快清談，十里波光色蔚藍。<br>　　座倚雛鬟嘲暫解，返叫人笑寶兒憨。<br><br>　　玉笛風聲譜落梅，珠江錦繡枉成堆。<br>　　垂髫人唱黃河遠，豔絕旗亭第二回。<br><br>　　彷彿潮州看水嬉，三生杜牧本情癡。<br>　　他年領郡來宜早，莫待成蔭子滿枝。<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>