<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夜雨秋燈錄 - 　女仙降乩詞</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>女仙降乩詞</font></h4>
			　　前在西湖太和壇扶乩，有女仙降壇，書《醉太平》詞一闕，云：「風來露涼，雲歸月茫，銀河界破秋光，墜飛星過牆。蕉蔭半窗，藤蔭半廊，回頭悄問檀郎，是情長夢長。」請仙姓氏，則乩已寂然矣。繹其詞旨，輕茜清圓，宛似彈丸脫手。吾杭頻鄉女史，以詞名。成廟宣廟時，為趙秋大令入室弟子，所著《頻香詞》若干卷，神似香消酒消一編，為詞中別開生面。此詞風致頗為近之，豈頻香精靈不昧，尚來往於六橋三竺間乎？顧以姓氏請，則終不應，何也？<br>　　吾聞頻香所適非天，大有淑真斷腸之戚，常畫飲酒讀騷喬影，自譜北曲一套題之，慷慨淋漓，銅琶鐵板，每以豪縱為解嘲；而詞中則呢呢私語，韻致淒涼，竟判然如出兩手，豈尚不忘綺語之結習耶？抑遭兵火，另有才女，抑鬱以死，而不能自秘其情耶？姑具所見，以俟知者云。<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>