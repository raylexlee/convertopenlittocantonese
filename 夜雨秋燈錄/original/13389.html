<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夜雨秋燈錄 - 　四川某賈軼事</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>四川某賈軼事</font></h4>
			　　蜀商某者，受主人托，代為營運。紅白花蠟，販負來申，計資八千金。詎料某自抵申後，被玉餐珠，花天酒地，儼然貴介弟，來作狎邪游也。昵某姬，有白頭約，具千金脫其籍。將謀金屋，傾想吳門，遂偕鄉人鄭某，買棹姑蘇，營宅虎阜，蓋已盡其資矣。川中得耗，乃東間關而至，冀收桑榆。乃燕去鴻來，中途相左，茫茫前路，唯有涕泗滂沱而已。<br>　　某則摒擋既畢，復來申迎姬，將圖偕老。至則有酒食徵逐者流，以情告某。某乃匿跡姬家，料量衣飾，急擬赴蘇潛避。日者，艤船江岸，某與姬肩輿二乘，魚貫而出。某之車不下簾鉤，防人識面也。當路出寶善街，適丹桂園演劇將散之際，車馬擁擠，久不得前，而某之簾衣已墜，真面已呈。某方肆漫罵，而乃東正側足其間，趾而望之，伊人宛在。於是挽以下車。某曰：「事已至此，請從我登舟榷算耳。」將抵吳門，某以阿芙蓉膏畢命。姬念前因後果，一旦成空，不覺淚下沾衣，於是夕亦仰藥舟中，合歡地下云。乃東將其衣飾變賣，以為收斂之費，而八千金則飛去無跡矣。<br>　　方乃東之來也，時值炎暑，人皆紗羅，而彼猶大布為裳，則平日之儉樸可想。乃以己之節嗇，而供人之揮霍，守錢奴其亦何以為情哉？<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>