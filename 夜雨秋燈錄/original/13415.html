<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>夜雨秋燈錄 - 　和張少卿題虎阜寺壁絕句並序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>和張少卿題虎阜寺壁絕句並序</font></h4>
			　　吳門張少卿校書者，風情月貌，傾倒一時；蕙質蘭心，流傳七字。余初未見其筆墨也。及讀十月上旬《申報》，有題虎阜寺壁四絕句，意甚淒惋，語極溫存。雖使蘇小復生，亦當首肯。並讀玉峰樵客和韻，音節悲涼，令人嗚咽。可知名士傾城，難於遇合，千載如一轍也。特少卿既捐舊好，用博新歡，今秋為清和觀察攜之歸里。彼時蕪香館主，雖作《花燭詞》八首，至擬以紅玉之歸韓元帥，盼盼之適張尚書，以志傾慕。想為觀察者，自應白首相偕，不渝終始矣。茲又聞夢醒樊川，依然薄倖，則一寸眉峰，更不知愁添幾許矣。余既愛其才，又惜其遇，因和原韻，以當長門之賦云。<br><br>　　媧皇無計補情天，剩得花枝伴月眠。<br>　　惆悵題詩分彩筆，當初一面竟無緣。<br><br>　　擬嫁張星路不前，新懷舊夢總相憐。<br>　　那堪回首長堤柳，萬緒情絲綰兩邊。<br><br>　　虎阜清流蠡水濃，畫橈一去渺無蹤。<br>　　不知此後門如海，望斷蓬山又幾重。<br><br>　　畫眉無意更悽惶，令我同回九曲腸。<br>　　一樣天涯悲冷落，瀟瀟暮雨聽橫塘。<br><br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>