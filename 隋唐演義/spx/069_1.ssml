<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十九回<break time="100ms" />　　馬賓王香醪濯足　隋蕭后夜宴觀燈
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　春到王家亦太穠，錦香繡月萬千重。<break time="100ms" />　　笑他金谷能多大，羞殺巫山只幾峰。<break time="100ms" />　　屏鑒照來真富貴，羊車引去實從容。<break time="100ms" />　　只愁雲雨終難久，若個佳人留得依。<break time="100ms" />　　宋時維揚秦君昭，妙年游京師，有一好友姓鄧，載酒祖餞；畀一殊色小鬟，至前令拜。鄧指之道：「某郡主事某所買妾也，幸君便航附達。」秦弗諾，鄧懇之再三，勉從之。舟至臨清，天漸熱，夜多蚊，秦納之帳中同寐，直抵都下。主事知之取去，三日方謁謝道：「足下長者也，弟昨已作簡，附謝鄧公矣！」此真不近女色之奇男子。還有商時九侯，有女色美而莊重，獻於紂，奈此女不好淫，觸紂怒，殺女而醢九侯。鄂侯諫，並烹之，此真不喜近男子之美婦人。是知男女好惡，原有解說不出的。<break time="100ms" />　　太宗是個天挺豪傑，並不留情於色慾，不想長孫皇后仙逝，又選了武氏進宮，色寵傾城，歡愛無比。卻說那武氏，他父親名士彠，字行之，住居荊州。高祖時，曾任都督之職，因天性恬淡，為宦途所鄙，遂棄官回來。妻子楊氏，甚是賢能，年過四十無子，楊氏替他娶一鄰家之女張氏為妾。月餘之後，張氏睡著了，覺得身上甚重，拿手一推，卻把自己推醒，自此成了娠孕。過了十月，時將分娩，行之夢見李密，特來拜訪云：「欲借住十餘年，幸好生撫視，後當相報。」醒來卻是一夢。張氏遂爾脫身，行之意是一兒，及看時卻是女兒。張氏因產中犯了怯症，隨即身亡。<break time="100ms" />　　武行之夫婦，把這女兒萬分愛護。到了七歲，就請先生教他讀書。先生見他面貌端麗，叫做媚娘。及至十二三歲，越覺妖豔異常，便與同學讀書的相通，茶餘飯罷，行步不離。又過年餘，是他運到，唐儉點選進宮，敕賜才人，性格聰敏，凡諸音樂，一習便能。敢作敢為，並不知宮中忌憚。太宗行幸之時，好像與家中知己一般，纔動手就叫他、摟他、親他，媚他，太宗從沒有經過這般光景，愈久愈覺魂消，因此時刻也少他不得。<break time="100ms" />　　如今且說太子承乾，是長孫皇后所生。少有躄疾，喜聲色，敗獵馳騁，有妨農事。魏王名泰，太子之弟，乃韋妃所生。多才能，有寵於帝，見皇后已崩，潛有奪位之意。折節下士，以求聲譽，密結朋黨為腹心。太子知覺，陰遣刺客紇干承基，謀殺魏王。正值吏部尚書侯君集，怨望朝廷，見太子暗劣，欲乘釁圖之。因勸太子謀反，太子欣然從之。遂將金寶厚賂中郎將季安儼等，使為內應。不意太宗聞知，便把太子承乾，廢為庶人，侯君集等典刑。時魏王泰日入侍奉，太宗面許立為太子，褚遂良、長孫無忌固請立晉王治。太宗謂侍臣道：「昨青雀投我懷云：臣今日始得為陛下子，臣有一子，臣死之日，當為陛下殺之，傳於晉王，朕甚憐之。」褚遂良道：「陛下失言。此國家大事，存亡所繫，願熟思之。且陛下萬歲後，魏玉據天下之重，肯殺其愛子，以授晉王哉！今必立魏王，願先措置晉王，始得安全耳。」太宗流涕，因起入宮，想起太子二王，不覺懊恨填胸，擊牀大歎。徐惠妃、武才人問道：「陛下有何問事，發此長歎？」太宗把太子與魏玉、晉王之事說了，又道：「朕臨敵萬陣，屢犯顛危，未嘗稍掛胸臆，不意家室之間，反多狂悻，何以生為？」<break time="100ms" />　　徐惠妃道：「陛下平定四海，征伐一統，得有今日，何苦以家政細務，常生懮戚。」<break time="100ms" />　　太宗道：「妃子豈不知向日建成、元吉，淫亂於前，二王欲步武於後，所為如此，我心誠無聊賴。」因自投於牀，拔佩刀欲自刺。武氏忙上前奪住道：「陛下何輕易如此，不肖者已廢之，圖謀者亦未妥，何不收此蛤蚌，盡付漁人之利。晉王亦皇后所生，立之未為不可。」徐惠妃道：「晉王仁孝，立之為嗣，可保無虞。」太宗聞言甚悅，即御太極殿，召群臣說道：「承乾悖逆，泰亦兇險，諸子誰可立者？」眾皆歎呼道：「晉王仁孝，當為嗣。」太宗遂立晉王治為皇太子，時年十六。太宗謂侍臣道：「我若立泰，則是太子之位，可經營而得。自今太子失道，藩王窺伺者，皆兩棄之，傳諸子孫永為世法。」晉王既立，極盡孝敬，上下相安。<break time="100ms" />　　時維九月，正值秦叔寶母親九十壽誕，太宗親自臨幸，見瓊宅無堂，命輟小殿之材以構之，五日而成。手書「仁壽堂」以賜之，又賜錦屏褥几杖等。徐惠妃賞賚亦甚厚。瓊上表申謝，太宗手詔道：「卿處至此，蓋為太上皇報德，何事過謝？」<break time="100ms" />　　話分兩頭。卻說有清河荏平人，姓馬名周，號賓王，少孤貧好學，精於詩賦，落拓不為州裡所敬。曾補傅州助教，日飲醇醪，不以講授為務，刺史屢加咎責。周乃拂衣，游於長安，行新豐市中。主人惟供諸商販，有失款待。賓王自己無聊，把青田石製漢將李陵一牌，戰國時孫臏一牌，供在桌上，沽酒飲醉了。便擊桌大哭道：「李陵呵，汝有何負，而使汝辱及妻孥；漢王何心，而使汝終於沙漠！」哭了一番，吃一回酒。又向孫臏的牌位哭道：「孫臏呵，汝何修未得，以致結怨於好友；汝何罪見招，以致顛躓於終身！」哭了又吃酒。總是處逆境之人，若狂若癡，好像擲下了東西，坐臥不安的光景，其激烈處，恨不化為博浪椎，為秦庭築，為田將軍淚；感憤處，恨不化為斬馬劍，為散盜車，為荊軻匕首。因是不與世俗伍。
    </voice>
</speak>
