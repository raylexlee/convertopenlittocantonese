<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說虞世基，因兩月前，煬帝見苑中御道窄隘，敕他更為修治。虞世基領了旨意，不上一月，不但御道鋪平廣闊，又增造了一座駐蹕亭，一座迎仙橋；鑾儀衛又簇新收拾了一副鹵簿儀仗，專候煬帝病體勿藥，裝點遊幸。時煬帝病好數日，已在宮中與蕭后宴樂。見說御道改闊，儀仗齊整，便坐大殿，受百官朝賀，遂詔各官，俱於西苑賜宴。煬帝上了七寶香輦，一隊隊排開，這些簇新的儀仗，眾公卿騎馬簇擁而行，真是苑迎劍佩，柳拂旌旗。不一時到了西苑，煬帝便傳旨，將御宴擺在船上。煬帝坐了龍舟，百官乘了鳳舸，先游北海，後游五湖，君臣盡情賞玩。煬帝吃到興豪之際，叫文臣賦詩，以記一時之盛。時翰林院大學士虞世基，司隸大夫薛道衡，光祿大夫牛弘，各有短章獻上。煬帝覽了眾臣的詩，大喜，各賜酒三杯，自飲一巨觴道：「卿等俱有佳作，朕豈可無詩？」遂御制「望江南」八閩，單詠湖上八景：<break time="100ms" />　　湖上月，偏照列仙家。水浸寒光鋪枕簟，浪搖晴影走金蛇。偏稱泛靈槎。光景好，輕採望中斜。清露冷侵銀兔影，西風吹落桂枝花。開宴思無涯。<break time="100ms" />　　湖上柳，煙裡不勝催。宿霧洗開明媚眼，東風搖弄好腰肢。煙雨更相宜。環曲岸，陰覆畫橋低。線拂行人春晚後，絮飛晴雪暖風時。幽意更依依。<break time="100ms" />　　湖上雪，風急墮還多。輕片有時敲竹戶，素華無韻入澄波。望外玉相磨。湖水遠，天地色相和。仰視莫思梁苑賦，朝來且聽王人歌。不醉擬如何？<break time="100ms" />　　湖上草，碧翠沒通津。修帶不為歌舞緩，濃鋪堪作醉人裀。無意襯香衾。晴霽後，顏色一般新。游子不歸生滿地，佳人遠意寄青春。留詠卒難伸。<break time="100ms" />　　湖上花，天水浸靈芽。淺蕊水邊勻玉粉，濃葩天外剪明霞。只在列仙家。開爛漫，插鬢苦相適。水殿春寒幽冷豔，玉窗晴照暖添華。清賞思何賒。<break time="100ms" />　　湖上女，精選正輕盈。猶恨乍離金殿侶，相將盡是採蓮人。清唱謾頻頻。軒內好，嬉戲下龍津。玉管朱弦聞晝夜，踏青鬥草事青春。玉輦從群真。<break time="100ms" />　　湖上酒，終日助清歡。檀板輕聲銀甲緩，酷浮香米玉蛆寒。醉眼暗相看。春殿晚，仙豔奉杯盤。湖上風光真可愛，醉鄉天地就中寬。帝王正清安。<break time="100ms" />　　湖上水，流繞禁園中。斜日緩搖清翠動，落花香暖眾紋紅。萍末起清風。閒縱目，魚躍小蓮東。泛泛輕搖蘭掉穩，沉沉寒影上仙宮。遠意更重重。<break time="100ms" />　　煬帝賦完，群臣贊湧，各各獻觴稱賀。煬帝與眾臣又痛飲了一番，遂命罷宴轉船。眾臣謝了宴，俱穿花拂柳而去。煬帝上了鑾輿回宮，蕭后接住問道：「今日陛下賜宴群臣。為樂何如？」煬帝道：「今日飲酒甚暢。」就將群臣獻詩，並自己做詞八首，一一說了。蕭后道：「目今秋月正明，正是賞心樂事之時，然在舟中與湖光爭色，不苦尋芳逕與花柳爭妍。」煬帝道：「如今御道比前改得廣闊，又增了駐蹕亭、迎仙橋。過橋去就是舊日的暢情軒，收拾得更覺有趣。」蕭后道：「即如此說，妾明日必要奉陪陛下，去遍遊一番的了。」煬帝道：「御委要游，不可草率。明日趁此月自風清，須作一清夜遊，方得暢快。」蕭后道：「既然夜遊，宮中妃妾，皆未到西苑，帶他們去看看也好。」煬帝道：「這個使得。明日叫御林軍，多撥些馬匹，與他們騎著奏樂，朕與御妻一路看月而去。」蕭后大喜道：「如此最妙。」<break time="100ms" />　　煬帝道：「馬上奏樂雖好，但須得幾章新詩，譜入笙簫，方不負此良夜。」蕭后道：「陛下天才瀟灑，何不御制一章，待妾教他們連夜打出，以見一時之勝。」煬帝道：「御妻之言有理，待朕制詩。」遂一邊飲酒，一邊揮毫，早已制成「清夜遊曲」一章：<break time="100ms" />　　　　洛陽城裡清秋矣，見碧雲散盡，涼天如水。須臾山川生色，河漢無聲。千樹裡，一輪金鏡飛起，照瓊樓玉宇，銀殿瑤臺，清虛澄澈真無比。良夜情不已。數千乘萬騎，縱游西苑。天街御道平如砥，馬上樂竹媚絲姣，與中宴金甘玉旨。試憑三弔五，能幾人不虧聖德，窮華靡。須記取隋家瀟灑王妃，風流天子。<break time="100ms" />　　煬帝作完，遞與蕭后看。蕭后讀了一遍，大喜道：「陛下宸思清俊，御翰淋漓，古來帝王，真不能及也。」隨叫宮中善唱的，連夜習熟，明夜要游西苑。煬帝又叫近侍，謄一紙傳與迎暉院朱貴兒，叫他教各院美人唱熟，明夜馬上迎，總在暢情軒取齊。吩咐畢，方與蕭后安寢。正是：<break time="100ms" />　　昏主惟圖樂，妖妻只想游。江山將盡矣，新曲幾時休。
    </voice>
</speak>
