<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　眾人聞言傷感，亦都涕泣，叩頭奏道：「臣等死生，原從陛下，不敢有罰」玄宗亦揮淚不止，良久起身入內，猶回顧眾人道：「去留聽卿，不忍相強。」秦國模在後宣言道：「天子仁愛如此，眾心豈不知感？」於是眾人大哭而出。玄宗命陳元禮，將春綵盡數給賞於軍士，流言自此頓息。正是：<break time="100ms" />　　三軍一時忽欲變，誰說威尊命必賤？不用勢迫與刑驅，仁心入人心可轉。<break time="100ms" />　　軍心既定，玄宗即於次日起駕，望蜀中進發。行至河池地方，蜀郡長史崔圓前來迎駕，且說蜀土豐捻，甲士全備。玄宗歡喜，即令於駕前為引道，即入蜀境。路過一大橋，玄宗問是何橋，崔圓道：「此名萬里橋。」玄宗聞言，恍然點首道：「一行僧之言驗矣，朕可無憂矣！」你道甚麼一行僧之言？原來唐朝有一神僧，法名一行，精通天文曆法，曾造渾天儀覆矩圖，極為神妙，其數學與袁天罡、李淳風不相上下。玄宗嘗幸東都，與他同登天宮寺西樓，徘徊瞻眺，慨然發歎道：「朕撫有此山川，必得長享無虞方好。」因問一行道：「朕得終無禍患否？」一行道：「陛下遊行萬里，聖壽無疆。」玄宗當時聞此言，只道是祝頌之語。誰知今日遠行西川，所過此橋，恰名萬里。因想一行之言，至今始驗。又想他說聖壽無疆，可知朕躬無恙。所以心中欣喜說道：「朕可無憂矣！」正是：<break time="100ms" />　　萬里橋名應遠遊，神僧妙語好推求。幸然聖壽還無量，珍重前途可免憂。<break time="100ms" />　　當下玄宗催趲軍士前行，不則一日，來至成都駐蹕；其殿宇宮室，與一切供御之物，雖都草創，不甚齊整。卻喜山川險峻，城郭完固，賊氛已遠，且暫安居。只是眼前少了一個最寵愛的人，想起前日馬嵬驛之事，時時悲歎。高力士再三寬解。<break time="100ms" />　　韋見素、韋諤、秦國模、秦國楨等，俱上表請亟為討賊之計。玄宗降詔，以皇太子分總節制，然都不即使出鎮，特敕永王磷充山南東道嶺南黔中江南西道節度都使，以少府西監竇紹為之傅。以長沙太守李峴為副都大使，即日同赴江陵坐鎮。又詔以太子充天下兵馬大元帥，領朔方、河北、平盧節度都使，收復長安、雒陽。<break time="100ms" />　　那知此詔未下之先，太子已正位為天子了。你道如何便正位為天子？原來太子當日渡過渭水，來到彭城，太守李遵出迎，以衣糧奉獻，至平涼閱監牧馬，得幾萬匹。又召募得勇士三千餘人，軍勢稍振。時有朔方留後杜鴻漸、六城水陸運使魏少游、節度判官崔漪、度支判官盧簡金、監池判官李涵等五人，相與謀議道：「太子今在平涼，然平涼散地，非屯兵之所。靈武地方，兵食完富，若迎請太子至此，北收諸城兵，西發河隴勁騎，南向以定中原，此萬世一時也。」謀議即定，李涵上箋於太子，且籍朔方士馬甲兵栗帛軍需之數以獻。杜鴻漸、崔漪親至平涼，面啟太子道：「朔方乃天下勁兵之處，今吐蕃請和，回給內附，四方郡縣俱堅守拒賊，以俟興復。殿下若治兵於靈武，移檄四方，收攬忠義，按轡長驅，逆喊不足屠也。臣等已使魏少游、盧簡金，在彼葺治宮室，整備資糧，端候殿下駕幸。」廣平王、建寧王，俱以兩人之言為然，於是太子遂率眾至靈武駐紮。<break time="100ms" />　　過了數日，適河西司馬裴冕奉詔入為御史中丞，因至靈武參謁太子，乃與杜鴻漸等定議，上太子箋，請遵大駕發馬嵬時欲即傳位之命，早正大位，以安人心。太子不許道：「至尊方馳驅途道，我何得擅襲尊位？」裴冕等奏道：「將士皆關中人，豈不日夜思歸？其所以不憚崎嶇，遠涉沙塞者，亦冀攀龍附鳳，以建尺寸之功耳，若殿下守經而不達權，使人心一朝離散，大勛不可復集矣！願即勉徇眾情，為社稷計。」太子猶未許允，箋凡五上，方准所奏。天寶十五載秋七月，太子即位於靈武，是為肅宗皇帝，即改本年為至德元載，遙尊玄宗為上皇天帝。裴冕、杜鴻漸等，俱加官進秩。<break time="100ms" />　　正欲表奏玄宗，恰好玄宗命太子為元帥的詔到了。肅宗那時方知玄宗車駕已駐曄蜀中，隨即遣使齎表入蜀，將即位之事奏聞。玄宗覽表喜道：「吾兒應天順人，吾更何憂？」遂下詔：「自今章奏，俱改稱太上皇。軍國重事，行請皇帝旨，仍奏聞朕。俟克復兩京之後，朕不預事矣。」又命文部侍郎平章事房琯與韋見素、秦國模、秦國楨資玉冊玉璽赴靈武傳位。且諭諸臣不必復命，即留行在，聽新君任用。<break time="100ms" />　　肅宗涕泣拜領冊寶，供奉於別殿，未敢即受。正是：<break time="100ms" />　　寶位已先即，寶冊然後傳。授受原非誤，只差在後先。<break time="100ms" />　　後來宋儒多以肅宗未奉父命，遽自稱尊，謂是乘危篡位，以子叛父。說便這等說，但危急存亡之時，欲維繫人心，不得已而出此。況玄宗屢欲內禪傳位之說，已曾宣之於口。今日肅宗靈武即位之事，只說恪遵前命，理猶可耍篡叛之說，似乎太過。若論他差處，在即位之後，寵嬖張良娣，當軍務倥傯之際，與之博戲取樂，此真可笑耳。正是：<break time="100ms" />　　若能不以位為樂，便是真心乾蠱人。<break time="100ms" />　　然雖如此，即位可也，本年便改元，是真無父矣；若使此時鄴侯李泌早在左右，必不令其至此。後人有詩歎云：<break time="100ms" />　　靈武遽稱尊，猶日遭多故。本歲即改元，此舉真大錯。<break time="100ms" />　　當時定策者，無能正其誤。念彼李鄴侯，咄哉來何暮？
    </voice>
</speak>
