<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　太子道：「聞之。」王琚因奏道：「太平公主擅權淫縱，所寵奸僧慧範，恃勢橫行，道路側目。公主凶狠無比，朝臣多為之用，將謀不利於殿下，何可不早為之計？」<break time="100ms" />　　姚崇道：「王琚初至，即能進此忠言，此臣所以樂與交也。」太子道：「所言良是，但吾父皇止此一妹，若有傷殘，恐虧孝道。」王琚道：「孝之大者，當以社稷宗廟為事，豈顧小節。」太子點頭道：「當徐圖之。」遂命王琚為東宮侍班，常與計事。<break time="100ms" />　　太極元年七月，有彗星出於西方，人太微，太平公主使術士上密啟於睿宗道：「彗所以除舊布新，且逼近帝座，此星有變，皇太子將作天子，宜預為備。」欲以此激動睿宗，中傷太子。那知睿宗正因天像示變，心懷恐懼，聞術士所言，反欣然道：「天像如此，天意可知，傳德弭災，吾志決矣！」遂降詔傳位太子。太平公主大驚，力諫以為不可。太子亦上表力辭。睿宗皆不聽，擇於八月吉日，命太子即皇帝位，是為玄宗皇帝。尊睿宗為太上皇，立妃王氏為皇后，改太極元年為先天元年，重用姚崇、宋璟輩，以王琚為中書侍郎，黜幽陟明，政事一新，天下欣然望治。只有太平公主，仍恃上皇之勢，恣為不法。玄宗稍禁抑之，公主大恨，遂與朝臣蕭至忠、岑羲、竇懷貞、崔湜等結為黨援，私相謀畫，欲矯上皇旨，廢帝而別立新君，密召侍御陸像先同謀。像先大駭連聲道：「不可不可，此何等事，輒敢妄為耶！」<break time="100ms" />　　公主道：「棄長立幼，已為不順；況又失德，廢之何害？」像先道：「既以功立，必以罪廢；今上新立，天下向順，彼無失德，何罪可廢？像先不敢與聞。」言罷，拂衣而出。<break time="100ms" />　　公主與崔湜等計議，恐矯旨廢立，眾心不服，事有中變，欲暗進毒，以謀弒逆，遂私結宮人元氏，謀於御膳中置毒以進。王琚聞其謀。開元元年七月朔日早朝畢，玄宗御便殿，王琚密奏道：「太平公主之事迫矣，不可不速發！」玄宗尚在猶豫，時張說方出使東都，適遣人以佩刀來獻，長史崔日用奏道：「說之獻刀，欲陛下行事決斷耳！陛下昔在東宮，或難於舉動，今大權在握，發令誅逆，有何不順，而遲疑若是？」玄宗道：「誠如卿言，恐驚上皇。」王琚道：「設使奸人得志，宗社顛危，上皇安乎？」正議論問，侍郎魏知古直趨殿陛，口稱臣有密啟。玄宗召至案前問之。知古道：「臣探知奸人輩，將於此月之四日作亂，宜急行誅討。」於是玄宗定計，與岐王范、薛王業、兵部尚書郭元振、龍武將軍王毛仲、內侍高力士，及王琚、崔日用、魏知古等，勒兵入虔化門，執岑羲、蕭至忠於朝堂斬之，竇懷貞自縊，崔湜及宮人元氏俱誅死，太平公主逃入僧寺，追捕出，賜死于家，並誅奸僧慧範。其餘逆黨死者甚多。上皇聞變驚駭，乘輕車出宮，登承天門樓問故。玄宗急令高力士回奏，言太平公主結黨謀亂，今俱伏誅，事已平定，不必驚疑。上皇聞奏，歎息還宮。正是：<break time="100ms" />　　公主空號太平，作事不肯太平；直待殺此太平，天下方得太平。<break time="100ms" />　　玄宗既誅逆黨，聞陸像先獨不肯從逆，深嘉其忠，擢為蒲州刺史，面加獎諭道：「歲寒然後知松柏也。」像先因奏道：「書云：殲厥渠魁，脅從罔治。今首惡已誅，餘黨乞從寬典，以安人心。」玄宗依其言，多所赦宥。文以太平公主之子薛崇簡常諫其母，屢遭撻辱，特旨免死，賜姓李，官爵如故。其他功臣爵賞有差。自此朝廷無事，玄宗意欲以姚崇為相，張說忌之，使殿中監姜皎入奏道：「陛下欲擇河東總管，而難其選，臣今得之矣。」玄宗問為誰。姜皎道：「姚崇文武全才，真其選也。」<break time="100ms" />　　玄宗笑道：「此張說之意，汝何得面欺？」姜皎惶恐，叩頭服罪。玄宗即日降旨，拜姚崇為中書令。張說大懼，乃私與岐王通款，求其照顧。姚崇聞知，甚為不滿。<break time="100ms" />　　一日入對便殿，行步做蹇。玄宗問道：「卿有足疾耶！」姚崇因乘間奏言：「臣有腹心之疾，非足疾也。」玄宗道：「何謂腹心之疾？」姚崇道：「岐王乃陛下愛弟，張說身為大臣，而私與往來，恐為所誤，是以優之。」玄宗怒道：「張說意欲何為？明日當命御史按治其事。」<break time="100ms" />　　姚崇回至中書省，並不提起。張說全然不知，安坐私署之中。忽門役傳進一帖，乃是賈全虛的名刺，說道有緊急事特來求見。張說駭然道：「他自與寧醒花去後，久無消息；今日突如其來，必有緣故。」便整衣出見。賈全虛謁拜畢，說道：「不肖自蒙明公高厚之恩，遁跡山野，近因貧困無聊，復至京師，移名易姓，庸書於一內臣之家。適間偶與那內臣閒話，談及明公私與岐王往來，今為姚相所奏，皇上大怒，明日將按治，禍且不測。不肖驚聞此信，特來報知。」張說大駭道：「如此為之奈何？」全虛道：「今為明公計，惟有密懇皇上所愛九公主關說方便，始可免禍。」<break time="100ms" />　　張說道：「此計極妙；但急切裡無門可入。」全虛道：「不肖已覓一捷徑，可通款於九公主；但須得明公所寶之一物為蟄耳。」張說大喜，即歷舉所藏珍玩，全虛道：「都用不著。」張說忽想起：「雞林郡曾獻夜明簾一具可用否？」全虛道：「請試觀之。」張說命左右取出，全虛看了道：「此可矣，事不宜遲，只在今夕。」張說便寫一情懇手啟，並夜明珠付與全虛。全虛連夜往見九公主，具言來歷，獻上寶簾並手啟。九公主見了簾兒，十分歡喜，即諾其所請。正是：<break time="100ms" />　　前日獻刀取決斷，今日獻簾求遮庇。<break time="100ms" />　　一日為公矢忠心，一是為私行密計。
    </voice>
</speak>
