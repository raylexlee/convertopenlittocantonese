<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　高力士奏道：「眾樂工之中，惟李謨的羌笛尤為擅名，是乃眾人之所最為喜聽，宜令樓下眾人，清聽一曲，以息眾喧。」玄宗依其所奏，傳命李謨先獨自當樓吹笛。李謨領旨，當樓面前向下把手一指，高聲說道：「我李謨奉聖旨先自吹笛，使與你們眾人聽聽。你們若果知音，須靜聽者。」說罷，雙手按著一枝紫紋雲夢竹的笛兒，呼亮嚦嚦，吹將起來了。這一笛兒，真吹得響徹雲霄，鸞翔鶴舞，樓下萬萬千千的人，都定睛側耳，寂然無聲。玄宗大喜。正是：<break time="100ms" />　　莫道喧嘩難禁止，一聲可息萬千聲。<break time="100ms" />　　你道李謨的那笛，如何恁般人妙？蓋緣玄宗洞曉音律，絲竹管弦，無不各盡其妙。有時自製曲調，隨意即成，清濁疾徐，迴環轉變，自合節奏。於諸樂器中，獨不喜琴聲，聞人鼓琴，便欲別奏他樂以洗耳，謂之解穢。其所最愛者，揭鼓與笛，以此為八音之領袖，為諸樂之所不可少。每當官中私宴，梨園奏曲，玄宗或親自擊鼓，或吹玉笛以和之。楊妃亦善吹玉笛。<break time="100ms" />　　先是天寶初年，嘗於二月初旬，晨起巾櫛方畢，時值宿雨初晴，景色明麗，內殿庭中，柳杏將芽。玄宗閒坐四顧，咄嗟而起道：「對此景物，豈可不與他判斷？」<break time="100ms" />　　遂命楊妃先吹玉笛一遍，隨後親自臨軒，擊揭鼓一通，其名曰春光好，亦是玄宗自制的雅調。鼓音纔歇，回顧庭前柳杏都已葉舒花放，天顏大喜，指向眾嬪妃看了笑道：「此一事可不喚我作天工耶！」眾皆頓首，口稱萬歲。<break time="100ms" />　　又一日，玄宗晝寢於玉清宮中，忽夢有仙女數人，從空而降，容貌俱極美麗，手中各執一樂器，向著玄宗舞吹了一回，聲音之絕妙異常，其中笛聲，尤為佳妙。<break time="100ms" />　　仙女道：「此乃神仙之樂，名曰紫雲回。陛下既深通音律，可傳受了去。」玄宗醒來，樂音猶然在耳，遂自吹玉笛習之，盡得其節奏。過了兩三日，偶乘月明之夜，與高力士改換了衣服，出宮微行遊戲。走過了幾處街坊，回走至宮牆外一座大橋之上，立著看月。忽聞遠遠的地方兒有笛聲嘹亮，仔細聽之，卻正是紫雲回的聲調。<break time="100ms" />　　玄宗驚訝道：「此吾夢中所傳受，新自譜就的親翻妙曲，並末曾傳授他人，何故外間亦有此調？大為可怪。」遂密諭高力士道：「明日可與我查訪那個吹笛的人，不要驚嚇了他，好好引來見我。」高力士領旨，至次日早晨帶著從人，依昨夜笛聲所在，挨戶查過，有人說：「此間有個姓李的少年，最善吹笛，昨夜吹笛的就是他。」<break time="100ms" />　　力士著人引至李家，以天子之命，召那少年入宮見駕。玄宗問他：「昨夜所吹的笛曲，從何處得來？」那少年奏道：「臣姓李名漠，自幼性好吹笛，因精於其技。前兩三夜，偶於宮牆外大橋上步月，聞得宮中笛聲，細聽節奏，極其新異，非復人間所有，因用心暗記，以指爪書譜。回家即依調試吹之，愈知其妙。昨夜便自演習，不料有污聖耳，臣該萬死，望陛下恕之。」玄宗喜其聰慧知音，遂命為押班梨園之長，時常得供奉左右。此正「連昌宮詞」所云：<break time="100ms" />　　李謨壓笛傍宮牆，悟得新翻數般曲。<break time="100ms" />　　自此李謨更得盡傳內府新聲，其技愈加精妙。當夜在勤政樓頭奏技，萬民樂聞，天子稱賞。笛聲既畢，眾樂齊作，繼以清歌妙舞，樓下眾人，都靜觀寂聽，更無喧鬧。玄宗直至歡宴到曉鐘初嗚起來，方纔罷散。正是：<break time="100ms" />　　俱向樓頭勤取樂，何嘗肯把政來勤。<break time="100ms" />　　未知後事何如，且聽下回分解。
    </voice>
</speak>
