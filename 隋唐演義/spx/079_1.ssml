<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十九回<break time="100ms" />　　江采蘋恃愛追歡　楊玉環承恩奪寵
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　國色自應供點選，一入深宮，必定多留戀。不是眉尖送花片，也教眼角飛鶯燕。只道始終這所願，不料紅絲，恰又隨風轉。<break time="100ms" />　　始知月老亦無憑，端合成全好姻眷。<break time="100ms" />　　調寄〈蝶戀花〉<break time="100ms" />　　人生處世，無過情與理而已。忠臣孝子，作事循理，不消說得。而大奸極惡之人，行事背理，亦不消說得。至於情總屬一般，孟夫子所云：知好色則慕少艾，有妻子則慕妻子，今古同然，無有絕情者。試看蘇子卿窮居海上，齧雪吞氈，死生置於度外，猶不免娶胡婦生子。胡澹庵貶海外十年，比其歸，日飲於湘潭胡氏園，喜侍姬黎倩，作詩贈之。乃知情慾移人，賢者不免，而況生居盛世貴為天子乎？今且不說玄宗遣人點選美女。<break time="100ms" />　　且說閩中興化縣珍珠村，有一秀才，姓江名仲遜，字抑之，人物軒昂，家私富厚，年過三旬，尚無子嗣；夫人廖氏，單生一女，小名阿珍，九歲能誦二南，語父道：「吾雖女子，期以此為志。」仲遜奇之，遂名采蘋，生得花容月貌，便是月裡嫦娥，也讓他幾分顏色。更兼文才淵博，諸子百家，無不貫串，琴棋書畫，各件皆能。他性喜梅花，仲遜遣人於江浙山中，遍覓各種最古梅，植於庭除，額曰梅亭。采蘋朝夕觀玩，遂自號梅芬。性耽文藝，有蕭蘭、梨園、梅亭、叢桂、鳳笛、玻杯、剪刀、綺窗八賦，為時傳誦，名聞籍甚。高力士自湖廣歷兩粵，各處採選，並無當意者。至興化，聞采蘋名，得之以進。采蘋年方二八，美貌無雙，玄宗一見，喜動天顏，即令嬪妃隨侍入宮，賜江仲遜黃金千兩，綵緞百端，回家養老。命高力士陪他赴光祿寺飲宴，仲遜含淚出朝。玄宗入宮，即命左右擺宴，與江妃共飲，飲了一回，遂共宿焉。又早雞鳴鐘動，天光欲曙，玄宗免不得起身出朝聽政。<break time="100ms" />　　一日回到宮中，見江妃在那裡看梅亭賦，因知江妃喜梅，遂命宮中各處栽梅，朝夕遊玩，賜名梅妃。玄宗道：「朕幾日為朝政所困，今見梅花盛開，清芬拂面，玉宇生涼，襟期頓覺開爽；嬪色花容，令人顧戀，縱世外佳人，怎如你淡妝飛燕乎？」<break time="100ms" />　　梅妃道：「只恐落梅殘月，他時冷落淒其。」玄宗道：「朕有此心，花神鑒之。」<break time="100ms" />　　梅妃道：「但願不負此言，妾雖碎身，不足以報。」玄宗道：「妃子高才，前所作八賦，翰林諸臣無不歎賞；卿今可為梅花賦，待朕頒示詞臣。」梅妃道：「賤妾蓬閨陋質，安敵藝苑鴻才，既辱鈞旨，謹當獻五。」言未畢，只見內侍報道：「嶺南刺史韋應物、蘇州刺史劉禹錫，各選奇梅五種，星夜進呈。」玄宗甚喜，吩咐高力士用心看管，以待宴賞。遂同梅妃回宮。<break time="100ms" />　　不一日，玄宗宴諸王於梅園，命梨園子弟承應，絲竹迭奏，果然清音緩節。有詩為證：<break time="100ms" />　　金屋畫堂光閃閃，烹龍炮鳳敲檀板。<break time="100ms" />　　歌喉宛轉繞雕樑，瓊漿滿泛玻璃盞。<break time="100ms" />　　諸王飲至半席間，忽聞官中笛聲嘹亮。諸王問道：「笛聲清妙，不知何人所吹，似從天上飛來。玄宗道：「是朕江妃所吹；諸兄弟若不棄嫌，宣他一見何如？」諸王道：「臣等願洗耳請教。」命高力士宣梅妃來。不一時梅妃宣到，諸王見禮畢，玄宗道：「朕常稱妃子乃梅妃精也，吹白玉笛作驚鴻舞，一座生輝；今宴諸王，梅妃試舞一回。」梅妃領旨，裝束齊整，向筵前慢舞。有「西江月」詞為證：<break time="100ms" />　　紫燕輕盈弱質，海棠標韻嬌容。羅衣長袖慢交橫，絡繹迴翔穩重。纖轂蛾飛可愛，浮騰雀躍仙蹤。衫飄綽約動隨風，恍似飛龍舞鳳。<break time="100ms" />　　舞罷，諸王連聲贊美。玄宗道：「既觀妙舞，不可不快飲。今有嘉州進到美酒，名瑞露珍，其味甚佳，當共飲之。」即命內待取酒至，斟於金盞，命梅妃遍酌諸王。<break time="100ms" />　　時寧王已醉，見梅妃送酒來，起身接酒，不覺一腳踢著了梅妃繡鞋。梅妃大怒，登時回宮。玄宗道：「梅妃為何不辭而去？」左右道：「娘娘珠履脫綴，換了就來。」<break time="100ms" />　　等了一回，又來再宣。梅妃道：「一時胸腹作疾，不能起身應召。」玄宗道：「既如此罷了。」即令撤席而別。寧王驚得魂不附體，猛然想起附馬楊回，足智多謀，又是聖上寵愛的，密地差人請來商議。不一時楊回到來，禮畢，寧王道：「寡人侍宴梅園，只因多吃幾杯酒，幹了一樁天大不明白的事。」楊回道：「不是戲梅妃的事麼？」寧王道：「你為何知道？」楊回道：「若要不知，除非莫為；如今那一個不曉得，只有聖上不知。」寧王道：「請你來商議此事，倘若梅妃在聖上面前，說些是非，叫我怎得安穩哩！」楊回想了一想，說道：「不妨，我有二計在此，包你無事。」附寧王耳低言道，只須如此如此。寧王大喜，依了他計。相約次日早朝，肉袒膝行，請罪道：「蒙皇上賜宴，力不勝酒，失錯觸了妃履。臣出無心，罪該萬死。」玄宗道：「此事若計論起來，天下都道我重色，而輕天倫了。你既無心，朕亦付之不較。」寧王叩頭謝恩而起。楊回乃密奏玄宗道：「臣見諸宮嬪妃，約有三萬餘人，又令高力士遍訪美人何用？」玄宗道：「嬪妃固多，絕色者少，願得傾國之色，以博一生大樂耳。」楊回道：「陛下必欲得傾城美貌，莫如壽王妃子楊玉環，姿容蓋世，實是罕有。」玄宗道：「與梅妃何如？」楊回道：「臣未曾親見，但聞壽王作詞贊他，中一聯云：『三寸橫波回慢水，一雙纖手語香弦。』開元二十一年冬至壽邸時，有人見了贊道：『只有天在上，更無山與齊。』陛下莫若召來便見。」玄宗聞之喜甚，即差高力士快去宣楊妃來。
    </voice>
</speak>
