<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　李林甫死後，楊國忠兼左右相，獨掌朝權，擅作威福，內外文武各官，莫不震畏。惟有安祿山不肯相下，他只因李林甫狡猾勝於己，故心懷畏忌。那楊國忠是平日所相押，一向藐視他的，今雖專權用事，祿山全不在意。四處藩鎮，都遣人齎禮往賀，獨祿山不賀。楊國忠大怒，密奏玄宗道：「安祿山本係番人，今雄據三大鎮，殊非所宜，當有以防之。」玄宗不以為然。國忠乃厚結隴右節度使哥舒翰，要與他並力排擠安祿山。時隴右富庶甲天下，自安遠門西盡唐境，凡一萬二千餘里，閭閭相望，桑麻遍野，國忠奏言，此皆節度使哥舒翰撫循調度之功，宜加優擢詔。詔以哥舒翰兼河西節度使，撫制兩鎮。祿山聞知，明知得是國忠藉為黨援，愈如不樂，常於醉後，對人前將國忠謾罵。國忠微聞其語，一發惱恨，又密奏玄宗，說：「安祿山向同李林甫狼狽為奸，今林甫死後，罪狀昭著，安祿山心不自安，目前必有異謀。陛下若不肯信，詔遣使往召入覲，彼且必不奉詔，便可察其心矣。」<break time="100ms" />　　玄宗唯唯而起，退入宮中，沉吟不決。楊妃問：「陛下有何事情，索於心中？」<break time="100ms" />　　玄宗道：「汝兄國忠，屢奏安祿山必反，我未之深信。今勸朕遣使往召入覲，若他不來，其意可知，使當問罪。我意此兒受我厚恩，未必相負於我，故心中籌畫未定。」<break time="100ms" />　　楊妃著驚道：「吾兄何遽意祿山必反耶！彼既如此懷疑，陛下當如其所奏，遣一內侍往召安祿山。若祿山肯來，妾兄同陛下便可釋疑矣。」玄宗依其言，即作手敕，遣輔繆琳齎赴范陽召安祿山入朝見駕。輔繆琳領了敕命，正將起行，楊妃私以金帛賜之，付手書一封密致安祿山，教他聞召即來，凡事有我在此，從中周旋，包管他有益無損，切勿遲回觀望，致啟天子之疑。理琳一一領命，星夜不息，來至范陽。<break time="100ms" />　　祿山拜迎敕諭。輔繆琳當堂宣讀道：<break time="100ms" />　　　　皇帝手敕東平郡王范陽、平盧、河東節度使安祿山：卿昔事朕左右，歡敘如家人，乃者遠鎮外藩，道爾睽隔。朕甚念卿，意卿亦必念朕，顧卿即相念，非徵召何緣入見？茲於敕到，即可赴闕，暫來即反，無以跋涉為勞，朕亦欲面詢邊庭事也。見諭速赴來京毋怠。<break time="100ms" />　　安祿山接過手敕，設宴款待天使，問道：「天子召我何意？」繆琳道：「天子不過相念之深耳！」祿山沉吟道：「楊相有所言否？」繆琳道：「相召是天子意，非宰相意也。」祿山笑道：「天子意即宰相意也。」繆琳屏退左右，密致楊妃手書並述其所言，祿山方纔歡喜，即日起馬星馳到京，入朝面聖。玄宗大喜道：「人言汝未必肯來，獨朕信汝必至，今果然也。」遂命行家人禮，賜宴於內殿，祿山涕泣道：「臣本番人，蒙陛下寵擢至此，粉身莫報。奈為楊國忠所嫉忌，臣死無日矣！」<break time="100ms" />　　玄宗撫慰說道：「有朕在，汝可無慮也。」是夜留宿內庭。<break time="100ms" />　　次日，人見楊妃，賜宴宮中，深情暢敘。祿山道：「兒非不戀，但勢不可久留，明日便須辭行。」楊妃道：「吾亦不敢留你，明日辭朝後速走勿遲。」祿山點頭會意。次日奏稱邊政重任，不敢曠職，告辭回鎮。玄宗准奏，親解御衣賜之，祿山涕泣拜受，即日辭朝謝恩。隨行之時，走馬至楊國忠府第，匆匆一見，即刻飛星出京，晝夜兼行，不日到鎮。他恐國忠請奏留之，故此急急回任。自此玄宗愈加親信，人有首告祿山欲反者，玄宗命將此人縛送范陽，聽其究治，由是人無敢言者。祿山自此益無忌憚，因想：「三鎮之中，守把各險要處的將士，都是漢人。倘他日若有舉動，必不為我所用，不如以番將代之為妙。」遂上疏奏稱：<break time="100ms" />　　　　邊庭險要之處，非武健過人者，不能守禦。漢將柔弱，不若番將驍勇，請以番將三十一人，代守邊漢將。<break time="100ms" />　　疏上，同平章事韋見素，進言說道：「祿山久有異志，今上此疏，反狀明矣，其所請必不可許。」玄宗不悅，說道：「向者邊政俱用文臣，漸至武備廢弛；今改用番人為節度，邊庭壁壘一新，即此看來，安見番人不可以代漢將？祿山為國家計，欲慎固封守，故有此請，卿等何得動言其反？」遂不聽韋見素之言，即就批旨：依卿所請奏，三鎮各險要處，都用番將戍守。其舊戍漢將，調內地別用。自此番人據險，祿山愈得其勢，邊事不可問矣。正是：<break time="100ms" />　　番人使為漢地守，漢地將為番人有。<break time="100ms" />　　君王偏獨信奸謀，枉卻朝臣言苦口。<break time="100ms" />　　不知後事如何，且聽下文分解。
    </voice>
</speak>
