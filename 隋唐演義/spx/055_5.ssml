<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　左首徐世勣、魏徵、秦瓊、程知節四五個將帥，俱著了麻衣衰經還禮。右首王當仁扶著三四歲的世子啟運，亦是麻衣衰經，俯伏在地。墓內哭聲震天。陰陽贊禮，秦王一頭祭，一頭哭，道他當初在金墉時，何等氣概，何等威風，多少非望，只此結局！只見邈邈遺雛，未滿三尺，墓內哭聲，哀號悽慘。秦王雖是英雄，睹此情景，禁不住潸然淚下。眾官看見秦王如此，亦各哀號伏泣，惹得一軍皆哭。秦王祭畢上輦，回至賓館棚內更衣。徐世勣擁了世子啟運，同眾將上前叩謝。秦王扶起懋功等道：「眾先生料理完了，作速進長安，以慰朝廷懸懸之望。」徐世勣道：「臣等不敢遲延，即在數日內，帶領諸將前來面帝。」說了如飛歸墓，前西府文武賓僚，無不備紙行弔。秦王起駕，魏將仍送至十里外轉來。秦王祭禮外，又發犒賞軍銀五千兩。眾軍士無不踴躍歡喜。徐懋功忙叫書記，寫成兩道謝表，命柳周臣齎表隨秦王先入長安，即擇日將二柩下土安葬完了，料理起身。王娘娘與王伯當夫人，願甘守墓，不肯隨行，懋功等無奈，只得撥了三四十名軍校，守在墓前，再作區處。大家統領管轄兵卒，陸續起行。<break time="100ms" />　　到了長安，先進西府，謁了秦王。秦王率領魏家大小臣子，朝見唐帝。徐世勣把軍士花名冊籍呈上，唐帝看了大喜。即授徐世勣為左武衛大將軍、秦瓊為右武衛大將軍、羅士信為馬軍總管、尤俊達左三統軍、連明右四統軍、王簿馬步總管。王簿奏道：「臣不敢受職。」唐帝道：「為何？」王簿道：「臣此來一覲天顏，識堯舜之君；一叩謝皇恩隆故主之禮。臣冒死尚有一言上讀天聽。」唐主道：「朕不罪汝，快奏來。」<break time="100ms" />　　王簿道：「臣聞先王之政，敬老慈幼，罪人不孥，鰥寡孤獨，時時矜恤。今故主懷德來歸，蒙聖恩格外施仁，赦其過而隆其禮，以官爵之，以婚賜之，寵眷已極。不意故主李密一朝失志，自戕其命。眾臣皆沐恩澤，獨使孱弱之妻，幾欲捐生；懷抱之孤，如同朝露。此果死者不足矜，而生者實可恤。若論子民，今則為唐家之子民也，若論倫理，豈非唐家之姻戚耶！今獨孤公主尚居邢府，雖或伉儷未深，一經醮廟，即名之夫婦，豈不念彼之子，即伊之子，忍使置之露宿野處之間。使聖神文武之君，致後世作史者，搖唇鼓舌，何以令四方仰德耶！此臣所以願為遺民，而不願為廷臣也。」<break time="100ms" />　　唐家聽了大喜道：「卿乃武臣，何能辨析大義若此。魏之將帥，何多能也！」即命禮部，差官迎接王氏，並伊於啟運，更名啟心，及王勇之妻，到邢府與獨孤公主贍養守孤。加賜王簿虎翼大將軍，其餘祖君彥、柳周臣等，各各賜爵。王簿同眾人謝恩歸班。<break time="100ms" />　　正在封賞之時，只見有晉陽治州文書飛馬來報，說劉武周圍城緊迫，危在旦夕，伏乞陛下火速撥兵救援。唐帝道：「晉陽乃中原咽喉之所，豈可有失；但急切問，少一個能將耳。」徐世勣奏道：「臣等願竭犬馬，掃除武周，以報萬一。」唐帝道：「朕久知卿足智多謀，有將帥之才，但恨宋金剛部下有一員將，名尉遲恭，驍勇絕倫，難以克敵。」因指壁間圖像道：「此即尉遲揭奴之像也，卿等不妨觀之。」<break time="100ms" />　　秦王引徐世勣等一班眾臣，齊到圖像邊來細看，果是身長九尺，鐵臉圓睛，橫唇闊口，滿嘴蝦鬚，雙鼻高聳，頭戴鐵襆頭，身穿紅勒甲。手持一根竹節鋼鞭，竟如黑煞天神之狀。徐世勣道：「此不過一勇之醜奴，何足怪異？」秦瓊對秦王道：「小卒醜奴，何堪圖像，以褻大唐殿廷，乞陛下假筆與臣以塗抹之。」秦王即命左右取筆與叔寶，叔寶執筆在手，咬牙怒目，把像從上至下，盡加塗壞，俯伏奏道：「臣願領兵三千，趕到晉陽，去滅此賊，如若不勝，願甘法律。」唐帝大喜道：「恩卿肯去，必能奏功，朕何優焉！」即敕徐世勣為討虜大元帥、秦瓊為討虜大將軍、王簿為正先鋒、羅士信為副先鋒、程知節為催糧總管。命秦王為監軍大使滅虜都招討，領唐將押後。各各辭帝，連夜領兵起行，望並州而去。正是：<break time="100ms" />　　若要攀龍樹勛績，還須血戰上沙場。
    </voice>
</speak>
