<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　眾文武官員，見李白看著番書，宣誦如流，無不驚異。玄宗聽了書中之言，龍顏不悅。問眾官說道：「番邦無道，輒欲爭占高麗，財力俱耗，將何以應之？」李林甫奏道：「番人雖肆為大言，然度其兵力，豈能抗衡天朝。今宣諭邊將，嚴加防守，倘有侵犯，興師誅討可也。」楊國忠說道：「高麗遼遠，原在幅員之外，與其兵連禍結，爭此鞭長不及之地，不如將極邊的數城棄置，專力固守內邊的地方為便。」<break time="100ms" />　　時朔方節度使王忠嗣，適在朝中，聞二人之言，因奏道：「昔太宗皇帝三征高麗，財力俱竭。至高宗皇帝時，大將薛仁貴以數十萬雄兵，大小數十戰，方纔奠定。今日豈容輕於議棄？但今日承平日久，人幾忘戰，倘或復動干戈，亦不可忽視小邦而輕敵也。」諸臣議論不一。玄宗沉吟未決，李白奏道：「此事無煩聖慮，臣料番王慢辭冫賣奏，不過試探天朝之動靜耳。明日可召番使入朝，命臣面草答詔，另以別紙，亦即用彼國之字示之，詔語恩威並著，懾伏其心，務使可毒拱手降順。」玄宗大悅，因問：「可毒是彼國王之名耶？」李白道：「渤海國稱其三曰可毒，猶之回絕稱可汗、吐蕃稱贊普、南蠻稱詔、訶陵稱悉莫威，各從其俗也。」玄宗見他應對不窮，十分歡喜，即擢為翰林學士，賜宴於金華殿中，著教坊樂工侑酒。是夜即命於殿側寢宿。眾官見李白這般隆遇，無不歎羨。只有楊國忠、高力士二人，心下不樂，卻也無可奈何。<break time="100ms" />　　次早玄宗升殿，百官齊集。賀知章引番使入朝候旨。李白紗帽紫袍，金魚像笏，雍容立於殿陛，飄飄然有神仙凌雲之致，手執一封番書，對番使官說道：「小邦上書，詞語悻慢，殊為無禮，本當加兵誅討，今我皇上聖度如天，姑置不較，有詔批答，汝宜靜候恭聽。」番使戰戰兢兢，鶴立於凡墀之下。玄宗命設七寶文几於御座之旁，鋪下文房四寶，賜李白坐錦繡墩草沼。李白即奏說道：「臣所穿的靴子，深恐不淨，怕污茵席，乞陛下寬恩，容臣脫靴易履而登。」玄宗便傳旨。將御用的吳綾巧祥雲頭朱履，著小內侍與學士穿著。李白叩頭說道：「臣有一言，乞陛下恕臣狂妄，方敢奏聞聖聽。」玄宗准奏道：「任卿言之。」李白道：「臣前應試，橫遭右相楊國忠、太尉高力士斥逐，今見二人列班於陛下之前，臣氣不旺。況臣今日奉命草詔，手代天言，宣諭外國，事非他比。伏乞聖旨著楊國忠磨墨，高力士脫靴，以示寵異。庶使遠人不敢輕視詔書，自然誠心歸附。」玄宗此時正在用人之際，且心中深愛李白之才，即准其所奏。楊、高二人暗想：「前日科場中輕薄了他，今日乘此機關便來報復，我們心中甚為恨卻。況番書滿朝無人可識，皇上全賴他能，不敢違旨。」只得一個與他脫靴，一個與他磨墨，二人侍立相候。李白見此境況，纔欣然就坐。舉起免毫筆一枝，手不停揮，須臾之間，草成詔書一道。另將別紙一幅，寫作副封，一並呈於龍案之上。<break time="100ms" />　　玄宗覽畢，大喜說道：「詔語堂皇，足奪遠人之魄。」及取副封一看，咄咄稱奇。原來那字跡與他來書無異，一字不識。傳與眾官看了，無不駭然。玄宗道：「學士可宣示番邦使官聽罷，然後用了大寶入函。」遂命高力士仍與李白換了雙靴。李白下殿，呼番使聽詔，將詔書朗宣一遍。其詔曰：<break time="100ms" />　　　　大唐皇帝詔諭渤海可毒：本朝應命開天，撫有四海，恩威並用，中外悉從。頡利背盟，旋即被縛。是以新羅奏織錦之頌，天竺致能言之鳥，波斯進捕鼠之蛇，沸菻獻曳馬之狗；白鸚鵡來自訶陵，夜光珠貢於林邑，骨利幹有名馬之納，泥婆羅有良鮓之饋，凡諸遠人，畢獻方物，要皆畏威懷德，買靜求安。高麗拒命，天討再加，傳世九百，一朝殘滅，豈非逆天衡大之明鑒歟！況爾小國，高麗附庸，比之中朝，不過一郡，士馬芻糧，萬不及一。若螳臂自雄，鵝癡不遜，天兵一下，玉石俱焚，君如頡利之俘，國為高麗之續。今朕體上天好生之心，恕爾狂悖，急宜悔過，洗滌其心，勤修歲事，毋取羞辱於前，翻悔誅戮於後，為同類者所笑爾。所上書不遵天朝書法，蓋因爾邦所居之地，遐荒僻陋，未睹中華文字，故朕茲答爾詔言，另賜副封，即用爾國字體，想宜知悉，敬讀不怠。<break time="100ms" />　　李白宣讀詔書，聲音洪朗，番國使官俯首跽聽，不敢仰視，聽畢受詔辭朝。賀知章送出都門，番使私問道：「學士何官，可使右相磨墨，太尉脫靴。」賀知章道：「有相大臣、太尉近臣，不過是人間貴官。那個李學士乃上界謫仙，偶來人世，贊助天朝，自當異數相待。」番使咄嗟歎詫而別。回至本國，見了國王，備述前言。<break time="100ms" />　　那可毒看了沼書及副封字大驚，與本國在朝諸臣商議：「天朝有神仙幫助，如何敵得他過？」遂寫了降表，遣使官入朝謝罪，情願按期朝貢，不敢復萌異志，此是後話。正是：<break time="100ms" />　　干戈不動運人服，一紙賢於十萬師。<break time="100ms" />　　且說玄宗敬愛李白，欲賜以金帛珍玩，又欲重加官職。李白俱辭謝不受道：「臣一生但願逍遙閒散，供奉左右，如東方朔事漢之故事。且願日得美酒痛飲足矣！」
    </voice>
</speak>
