<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　國忠方纔如夢初醒，嚇得冷汗渾身，急奔下樓。叫家下的用人，將此屏掩過，鎖閉樓門。自此每當風清月白之夜，即聞樓上有隱隱許多女人，歌唱笑語之聲。家內大小上下男女，無一人敢登此樓者。國忠入宮，密將此事與楊貴妃說知，只隱過了被美人責罵之言。楊妃聞此怪異，大為驚詫，即轉奏玄宗，欲請旨毀碎此屏。玄宗說道：「屏上諸女，既係前代有名的佳人美女，且有仙娥神女列在其內，何可輕毀？吾當問通元先生與葉尊師，便知是何妖祥。」<break time="100ms" />　　你道通元先生同葉尊師是誰？原來玄宗最好神仙，自昔高宗尊奉老君為玄元皇帝，至玄宗時又求得李老君的遺像，十分敬禮。命天下都立廟，招住持奉侍。於是方士輩競進。有人薦方士張果，是當世神仙，用禮召至京師，拜為銀青光祿大夫，賜號通元先生；又有人薦方士葉法善，有奇術，善符咒，玄宗亦以禮召來至京師，稱為尊師。其他方士雖多，惟此二人為最。當下玄宗將國忠屏上所言美人出現之說問之。張果道：「妖由人興，此必楊相看了屏上的嬌容，妄生邪念，故妖孽應念而作耳，葉師治之足矣！」葉法善說道：「凡寶物易為精怪，況人心感觸，自現靈異。臣當書一符，焚於屏前以鎮之。今後觀此屏者，勿得玩褻。每逢朔望，用香花供奉，自然無恙。」玄宗便請法善手書正乙靈符一道，遣內侍齎付國忠，且傳述二人之言。<break time="100ms" />　　國忠聞說妖由邪念而生，自己不覺毛骨悚然，隨即登樓展屏，將符焚化。焚符之頃，只見滿樓電光閃爍。自此以後，樓中安靜，絕無聲響。至朔望瞻禮時，說也奇異，見屏上眾美人愈加光彩奪目，但看去自有一種端莊之度，甚覺比前不同了。正是：<break time="100ms" />　　正能治邪，邪不勝正。以正治邪，邪亦反正。<break time="100ms" />　　玄宗聞知，愈信葉法善之神術。一日私問法善道：「張果先生道德高妙，朕常詢其生平，但笑而不答，何也？」法善道：「他的生平，即神仙輩亦莫能推測。但知他在唐堯時，曾官為侍中耳。若其出處履歷，椎臣知之，餘人不知也。」玄宗欣然道：「尊師請試言之。」葉法善說道：「臣懼禍及，故不敢直言奏聽。」玄宗道：「尊師神仙中人，有何禍之可懼，幸勿托詞隱秘。」法善沉吟道：「陛下必欲臣直言，臣今言之必立死。陛下幸憐臣，可立召張先生，不惜屈體求之，臣庶可更生矣。」<break time="100ms" />　　玄宗連聲許諾，法善請屏退左右，密奏說道：「他是混飩初分時，白蝙蝠精也。」<break time="100ms" />　　言未已，忽然口吐鮮血，昏絕於地。玄宗即呼內侍，速傳口敕，立召張果入宮見駕。<break time="100ms" />　　少頃張果攜杖而至，玄宗降座迎之，說道：「葉尊師得罪於先生，皆朕之過。朕今代為之請，幸看薄面恕之。」說罷，便欲屈膝下去。張果忙起道：「何敢勞陛下屈尊，但小子不當饒舌耳！」遂以手中杖，連擊法善三下道：「可便轉來！」只見法善蹷然而醒，即時站起，整衣向玄宗謝恩，隨向張果謝罪。張果笑道：「吾杖不易得也。」法善再三稱謝。玄宗大喜，各賜之茶果而退。<break time="100ms" />　　過了幾日，適有使者從海上來，帶得一種惡草，其性最毒，海上人傳言，雖神仙亦不敢食此草。玄宗以示法善，問識此草否。法善道：「此名烏堇草，最能毒人，使臣食之，亦當小病也。他仙若中其毒，性命不保。惟張果先生，或不畏此耳。」<break time="100ms" />　　玄宗乃密置此草於酒中，立召張果至內殿賜宴，先飲以美酒，玄宗問：「先生實能飲幾何？」張果說道：「臣飲不過數爵，臣離中有一道童，可飲一斗，多亦不能也。」<break time="100ms" />　　玄宗道：「可召來否？」張果道：「臣請呼之。」乃向空中叫道：「童子，可速來見駕！」叫聲未絕，只見一個童子，從房頭飛下。年可十四五歲，頭尖腹大。整衣肅容，拜於御前。玄宗驚異，即命以大斗酌酒賜之。童子謝了恩，接過酒來，一口氣吃乾。玄宗皇帝見他吃得爽快，命更飲一斗，童子又接來便吃。卻吃不上兩三口，只見那吃的酒，從頭頂上骨都都滾將出來。張果笑道：「汝量有限，何得多飲。」<break time="100ms" />　　遂取桌上桃核一枚擲之，閣閣有聲，應手而仆，酒流滿地。仔細一看，卻原來不是童子，是一個盛酒的葫蘆，其中僅可容一斗酒。玄宗看了大笑道：「先生遊戲，神通甚妙，可更進一觴。」乃密令內侍把烏董酒，斟與他吃。張果卻不推辭，一飲而盡。少頃，只見張果垂頭閉目，就坐席上，昏然睡去。玄宗當時吩咐內侍說，不要驚動他，由他熟睡。沒半個時辰，即欠伸而起笑道：「此酒非佳酒也，若他人飲此酒，不復醒矣！」袖中出一小鏡子自照道：「惡酒竟壞我齒。」玄宗看時，果見其齒都黑了。張果不慌不忙，雙手向兩頤一拍，把口中黑齒盡數都吐出來了，登時又重生了一口雪白的好牙齒。玄宗一見，驚喜贊歎道好。正是：<break time="100ms" />　　戲將毒草試神仙，只博先生一覺眠。<break time="100ms" />　　不壞真身依舊在，齒牙落得換新鮮。<break time="100ms" />　　自此玄宗愈信神仙之術。
    </voice>
</speak>
