<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　纔葬畢，適南方進荔枝到來。玄宗觸物思人，放聲大哭，即命以荔枝祭于家前。張祐有詩云：<break time="100ms" />　　旌旗不整奈君何，南去人稀北去多。塵土已殘香粉豔，荔枝猶到馬嵬坡。<break time="100ms" />　　玄宗回顧謂高力士道：「妃子向常有異夢，今日應矣！」力士道：「貴妃何夢，老奴未知。」玄宗道：「妃子曾說來，夢與朕同游驪山，至興元驛對食。後院忽火發，倉卒出走，回望驛門中，樹木俱為烈燄；俄有二龍至，朕跨白龍，其行甚速；妃子跨黑龍，其行甚遲。左右無人，惟見一蓬頭黑面之物，狀如鬼魅，自云：『是此峰之神，承上帝之命，授妃子為益州牧蠶元后。』依然而覺，明日即聞漁陽叛信。如今想起來，與朕游驪山，驪者離也，方食火發，失食之兆；火為兵像，驛木俱焚，驛與易同，加木於旁楊字也。朕跨白龍，西行之象，妃子跨黑龍，幽陰之象。峰神者，山鬼也，山鬼乃鬼字。益州牧蠶元后，牧蠶所以致絲，益旁加絲，縊字也，正縊死於馬嵬之兆。」高力士道：「夢兆不祥，誠如聖諭。老奴猶記昔年遇一術士李遐周，彼曾詠一詩云：『燕市人皆去，函關馬不歸。若逢山下鬼，環上繫羅衣。』彼說此詩所言應在後日，由今思之，燕市一句，指祿山之叛；函關句謂哥舒翰之敗。山下鬼乃嵬字，即馬嵬驛也；貴妃小字玉環，今日老奴奉以囉巾自縊，所謂環上繫羅衣也。定數如此，聖上宜自寬，不必過於傷情。」<break time="100ms" />　　正說間，陳元禮入奏，請旨約飭軍隊起行。玄宗傳諭即行。時樂工張野狐在側，玄宗揮淚向他說道：「此去劍門，鳥啼花落，水綠山青，無非助朕悲悼妃子之由也。」正是：<break time="100ms" />　　好景不堪愁裡看，偶然觸目更傷情。<break time="100ms" />　　未知後事如何，且聽下回分解。
    </voice>
</speak>
