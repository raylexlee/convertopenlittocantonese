<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　燈事畢後，漸漸春色融和。中宗與后妃公主，俱幸玄武門，觀宮女為水戲，賜群臣筵宴，命各呈技藝以為樂。於是或投壺，或彈鳥，或操琴，或擊鼓，一時紛紛雜雜，各獻所長。獨有國子監祭酒祝欽明，自請為八風舞，卷軸趨至階前，舞將起來：彎腰屈足，舒臂聳肩，搖曳幌目，備諸醜態。中宗與韋后、諸公主見了，俱撫掌大笑。內侍宮女們，亦無不掩口。吏部侍郎盧藏用，私向同坐的人說道：「祝公身為國子先生，而作此醜態，五經掃地盡矣！」時國子監司業郭山暉在坐，見那做祭酒的如此出醜，不勝慚憤。少頃，中宗問及：「郭司業亦有長技，可使朕一以觀否？」郭山暉離席頓首答道：「臣無他技，請歌詩以侑酒。」中宗道：「卿善歌詩乎，所歌何事？」山暉道：「臣請為陛下歌詩經鹿鳴蟋蟀之篇。」遂肅容抗聲而歌。先《歌鹿鳴之篇》云：<break time="100ms" />　　呦呦鹿嗚，食野之萍。我有嘉賓，鼓瑟吹笙。吹笙鼓簧，承筐是將。人之好我，示我周行。呦呦鹿鳴，食野之蒿。我有嘉賓，德音孔昭。視民不快，君子是則是效。我有旨酒，嘉賓式燕以敖。呦呦鹿鳴，食野之芩。我有嘉賓，鼓瑟鼓琴。鼓瑟鼓琴，和樂且湛。我有旨酒，以燕樂嘉賓之心。<break time="100ms" />又《歌蟋蟀之篇》云：<break time="100ms" />　　蟋蟀在堂，歲串其莫。今我不樂，日月其除。無已太康，職思其居。好樂無荒，良士瞿瞿。蟋蟀在堂，歲幸其逝。今我不樂，日月其邁。無已太康，職思其外。好樂無荒，良士蹷蹷。蟋蟀在堂，役居其休。今我不樂，日月其滔。無已太康，職思其憂。好樂無荒，良士休休。<break time="100ms" />郭山暉歌罷，肅然而退。中宗聞歌，回顧韋后道：「此郭司業以詩諫也，其意念深矣。」於是不復命他人呈技，即撤宴而罷。正是：<break time="100ms" />　　祭酒身為八風舞，堪歎五經掃地盡。鹿鳴蟋蟀抗聲歌，還虧司業能持正。<break time="100ms" />　　時安樂公主乘間，請昆明池為私沼。中宗曰：「先帝未有以與人者。」公主不悅，遂開鑿一池，名曰定昆池，其意欲勝過昆明池，故取名定昆，言可與昆明抗衡之也。司農卿趙履溫為之繕治，不知他耗費了多少民財，勞動了多少民力，方得鑿成這一池。又於池上起建樓臺，極其巨麗。中宗聞池已告成，即率后妃及內侍徘優雜技人等，前來遊幸。公主張筵設席，款留御駕；從駕諸臣，亦俱賜宴。中宗觀覽此池，果然宏闊壯觀，勝似昆明，心中甚喜，傳命諸臣，就筵席上各賦一詩，以誇美之。諸臣領命，方欲構思，只見黃門侍郎李日知離席而起，直趨御前啟奏道：「臣奉詔賦詩，未及成篇，先有俚言二句，敢即奏呈。」遂高聲朗誦云：<break time="100ms" />　　所願暫思居者逸，勿使時稱作者勞。<break time="100ms" />　　中宗聽了笑道：「卿亦效郭山暉以詩諫耶！」因沉吟半晌，命內侍傳諭：「諸臣不必賦詩了，且只飲酒。」及酒酣，優人共為回波之舞。中宗看了大喜，遂命諸臣，各吟回波辭以侑酒。那日宋之問因病告假，沈桂期卻在賜宴諸臣之列。他原任給事中考功郎，自落職流徙後，雖幸復得召用，卻還未有遷耀，今欲乘機借回波自嘲，以感動君心。因遂吟云：<break time="100ms" />　　回波爾如佺期，流向嶺外生歸。身名幸蒙齒錄，袍笏未復牙排。<break time="100ms" />　　中宗聽了微微而笑。安樂公主道：「沈卿高才，牙笏緋袍，誠不為過。」韋后道：「陛下當即有以命之。」中宗道：「行將擢為太子詹事。」沈佺期便叩首謝恩。時有優人臧奉，向中宗、韋后前叩頭奏道：「臣亦有俚語，但近乎諧謔，有犯至尊；若皇帝皇后赦臣萬死，臣敢奏之。」中宗與韋后都道：「汝可奏來，赦汝無罪。」臧奉乃作曼聲而吟云：<break time="100ms" />　　回波爾如栲栳，怕婆卻也大好。<break time="100ms" />　　外頭只有裴談，內裡無過李老。<break time="100ms" />　　原來那時有御史大夫裴談，最奉釋教，而其妻極妒悍，裴談畏之如嚴君。嘗云妻有可畏者三：當其少好之時，視之如生菩薩，安有人不畏生菩薩者；及男女滿前之時，視之如九子魔母，安有人不畏九子魔母者；及其年漸老，薄施脂粉，或青或黑，視之如鳩盤茶，安有人不畏鳩盤茶者。此言傳在人耳，共為笑談，因呼之為裴怕婆。時韋后舉動，欲步趨武后一般，也會挾制夫君，中宗甚畏之，因此臧奉敢於唱此詞，他為韋后張威，不怕中宗見罪。正是：<break time="100ms" />　　欺夫婆子怕婆夫，笑罵由人我自吾。<break time="100ms" />　　卻怪當年李家老，子如其父媳如姑。<break time="100ms" />　　當下中宗聞歌大噱，韋后亦欣然含笑，意氣自得。座間卻惱了一個正直的官員，乃諫議大夫李景伯，他因看不上眼，聽不入耳，蹷然而起，進前奏道：「臣亦有一詞奏上。」道是：<break time="100ms" />　　回波爾持酒危，微臣職在箴規。<break time="100ms" />　　侍宴不過三爵，讙嘩或恐非儀。<break time="100ms" />　　中宗聽罷，有不悅之色。同三品蕭至忠奏道：「此真諫官也，願陛下思其所言。」<break time="100ms" />　　於是中宗傳命罷宴，起駕回宮。次日朝臣中，也有欲責治優人臧奉者，卻聞韋后到先使人齎金帛賞賜臧奉，因歎息而止。<break time="100ms" />　　俳優謔浪膽如天，帝不敢嗔后加獎。<break time="100ms" />　　紀綱掃地不可問，堪歎陽消陰日長。<break time="100ms" />　　未知後事如何，且聽下回分解。
    </voice>
</speak>
