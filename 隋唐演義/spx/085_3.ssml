<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　玄宗一時恨怒，立即命斬羅公遠。旋即自思他是個有道術之人，何可輕殺。連忙呼內侍快傳旨停刑。及到時卻已早殺過了。玄宗懊悔不已，命收其屍首，用香木為棺槨成殮。至七日之後，秦國夫人果然病死。玄宗聞訃，不勝嗟悼，贈恤極其豐厚。正是：<break time="100ms" />　　三姨如鼎足，秦國命何促？死或賢於生，壽終還是福。<break time="100ms" />　　玄宗因秦國夫人之死，益信公遠之言不謬，念念不忘，然已無可如何。因思到張果、葉法善，不知今在何處。遂命輔繆琳往王屋山迎請張果老，他若不肯復來，便往訪葉法善。二人之中，必得其一。繆琳率了聖旨，帶著僕從車馬，出京趕行，勿聞路人傳說：「張果老先生，已死於楊州地方了。」繆琳正在疑信之際，卻接得京報，楊州守臣某人上疏，奏張果於本年某月某日，在瓊花觀中端坐而逝，袖中有謝恩表文一道，其屍身未及收殮，立時腐敗消化。繆琳得了此信，遂不往王屋山去了，只專心訪問葉法善居處。有人說曾在蜀中成都府見過他來，輔繆琳即令僕從人等，望蜀中道上一路而行。既入蜀境，山路崎嶇，甚是難走得很。忽見山嶺上，一個少年道者迤邐而來，口中高聲歌唱道：<break time="100ms" />　　山路崎嶇那可行，仙人往矣縱難迎。<break time="100ms" />　　須知死者何曾死，只愁生者難長生。<break time="100ms" />　　那道者一頭歌，一頭走，漸漸行至馬前。輔繆琳仔細一看，大吃一驚。原來不是別人，卻是一個羅公遠。輔繆琳連忙下馬作揖，問：「仙師無恙？」公遠笑道：「天子尊禮神仙，卻如何把貧道恁般相戲。如今張果老先生怕殺，已詐死了。葉尊師也怕殺，遠遊海外，無處可尋，不如回京去罷。」輔繆琳道：「天子方悔前過，伏祈仙師同往京中見駕，以慰聖心。」公遠笑道：『哦去何如天子來，你可不必多言。我有一封書並一信物寄上於天子，你可為我致意。」即刻於抽中取出一封書來，內有累然一物，外面重重緘題，付與繆琳收了。繆琳道：「天子正有言語，欲叩間仙師，還求師駕一往。」公遠道：「無他言，但能遠卻宮中女子，更謹防邊上女子，自然天下太平。」繆琳私問朝中諸大臣休咎何如。公遠道：「李相惡貫滿盈，死期近矣，還有身後之禍。楊相尚有幾年玩福，其後可想而知也。」繆琳又問自己將來休咎。公遠道：「凡人能不貪財，便可無禍患。」說罷，舉手作揖而別，騰空直去。<break time="100ms" />　　繆琳同從人等，無不咄咄稱異，想道：「葉法善既難尋訪，不如回京復奏候旨罷。」<break time="100ms" />　　主意已定，遂趲程回京。直到宮裡，見了玄宗，細細備奏過嶺遇羅公遠之事，把書信呈上。玄宗大為驚詫，拆視其書，卻無多語，只有四個大字，下注一行小字。道是：<break time="100ms" />　　　　安莫忘危。外有一藥物名曰蜀當歸　謹附上<break time="100ms" />　　玄宗看了書同藥物，沉吟不語。繆琳又密奏公遠所云宮中女子、邊上女子之說。玄宗想道：「他常勸我清心寡慾，可以延年；今言須要遠女子，又言莫忘危，疑即此意。那蜀當歸或係延年良藥，亦未可知。但公遠明明被殺，如何卻又在那裡？」<break time="100ms" />　　遂命內侍速啟其棺視之，原來棺中一無所有。玄宗嗟歎說道：「神仙之幻化如此，朕徒為人所笑耳！」看官，你道他所言宮中女子，明明指是楊妃。其所云邊上女子，是說安祿山也，以安字內有女字故耳。蜀當歸三字，暗藏下啞謎；至言安莫忘危，已明說出個安字了，玄宗卻全不理會。此時安祿山正兼制范陽、平盧、河東三鎮，坐擁重兵，久作大藩。又有宮中線索，勢甚驕橫。但常自念當時不拜太子，想太子必然見怪。玄宗年紀漸高，恐一旦晏駕，太子即位，決無好處到我，因此心感不安，常懷異想。祿山平日所畏忌的，只有一個李林甫，常呼李林甫為十郎，每遇使者從京師來，必問李十郎有何話說。若聞有稱獎他的言語，便大歡喜。若說李丞相寄語安節度，好自檢點，即便攢眉嗟歎，坐臥不安。李林甫也時常有書信問候他，書中多能揣知其情，道著他的心事，卻又頂為佈置，安放於此，受其籠絡，不敢妄有作為。那知林甫自妻亡之後，自己也患病起來了。適當輔繆琳回京時，林甫已臥牀上不能起來，病中忽聞羅公遠未死，這個吃驚非同小可。自說道：「我曾劾奏他的，不意他果是一個神仙，殺而不死，今倘來修怨，不比凡人可以防備，卻如何解救？」<break time="100ms" />　　自此日夕驚惶恐懼，病勢愈重，不幾日間嗚呼死了。正是：<break time="100ms" />　　天子殿前去奸相，閻王臺下到凶國。<break time="100ms" />　　可恨那李林甫自居相位，推有媚事左右，迎合上意，以固其寵；杜絕言路，掩蔽耳目，以成其奸；妒賢嫉能，排抑勝己，以保其位；屢起大獄，誅逐賢臣，以張其威。自東宮以下，畏之側目。為相一十九年，養成天下之亂，玄宗到底不知其奸惡，聞其身死，甚為歎悼。太子在東宮，聞林甫已死，歎道：「吾今日臥始貼席矣！」<break time="100ms" />　　楊國忠本極恨李林甫，只因他甚得君寵，難與爭權，積恨已久，今乘其死，復要尋事泄忿，乃劾奏林甫生前多蓄死士於私第，托言出入防衛，其實陰謀不軌。又道他屢次謀陷東宮，動搖國本，其心叵測。又諷朝臣交章追劾他許多罪款。楊妃因怪他挾制安祿山，也於玄宗面前說他多少奸惡之處。玄宗此時，方纔省悟，下詔暴其惡逆之狀，頒貼天下，追削官爵，剖其棺，籍其家產。其子侍郎李岫，亦即革職，永不復用。果然應了羅公遠所言這身後之禍。正是：<break time="100ms" />　　生作權奸種禍殃，那知死後受摧戕。<break time="100ms" />　　非因為國持公論，各快私心借憲章。
    </voice>
</speak>
