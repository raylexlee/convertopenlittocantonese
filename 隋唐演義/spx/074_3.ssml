<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　次日早朝已罷，百官俱退，遊藝、杜肅獨留身奏事，隨太后至便殿。太后問道：「二卿欲奏何事？」杜肅奏道：「陛下遇災修省，禁止屠宰，人皆奉法，不敢有犯。大臣之家，尤宜凜遵詔旨。乃翼國公之子秦懷玉，因次子秦瑀生男宴客，臣與傅遊藝俱往赴宴，見其珍羞畢備，干犯明禁。臣已竊懷其一物為證，乞陛下治其違旨之罪，庶臣民知畏，詔令必行。」奏罷，將昨日所袖的肉餡包子獻上。傅遊藝亦奏道：「拾遺張德徇庇姻私，囑託眾官使相容隱，殊屬不法，亦宜加罪。」太后聞奏，微微而笑，即傳旨召秦懷玉、張德。少頃，二人宣至。太后問秦懷玉道：「聞卿次子秦瑀之妻張氏，連舉二雄；秦家得子，張家得甥，大是喜事。」懷玉與張德，俱頓首稱謝。太后道：「昨日在家宴客乎？」懷玉奏道：「臣父因祖母年高，欲弄孫以娛之，偶召親故小飲，不識陛下何以聞知？」太后命左右將那肉餡包子與他看，笑道：「此非卿家筵上之物耶，張拾遺雖欲為卿隱蔽，其如有懷肉出首之人何？」懷玉與張德俱大驚，叩頭道：「臣等干犯明禁，罪當萬死。」太后道：「朕禁止屠宰，為小民無端聚飲，殘害物命故耳。至於吉凶慶弔之所需，原不在禁內。卿父為開國功臣，且又年老，況有老母在堂，今喜連得二曾孫，湯餅嘉會，擊鮮烹肥，理固宜然，豈朕所禁；但卿自今請客，亦須擇人。」因指著傅遊藝、杜肅道：「如此等輩，不必再請也。」懷玉、張德叩頭謝恩而退。傅遊藝、杜肅羞慚無地，太后揮之使出。二人出得朝門，眾官無不唾罵。正是：<break time="100ms" />　　莫道老妖作怪，有時卻甚通情。<break time="100ms" />　　犯禁不准出首，小人枉作小人。<break time="100ms" />　　太后思念昔日功臣，死亡殆盡。又聞程知節亦謝世，凌煙閣上二十四人，惟秦叔寶一人尚在。喜其得了曾孫，特命以綵緞二十端，金錢二貫，賜與新生的二小兒。<break time="100ms" />　　又賜二名，一名思孝，一名克孝。叔寶父子，俱入朝謝恩。不及一月，叔寶之母身故，叔寶因哭母致病，未幾亦亡。太后聞訃，為之輟朝三日，賜祭賜諡。正是：<break time="100ms" />　　開國元勛都物故，空留畫像在凌煙。
    </voice>
</speak>
