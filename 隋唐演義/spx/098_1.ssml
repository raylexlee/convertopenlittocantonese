<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九十八回<break time="100ms" />　　遺錦襪老嫗獲錢　聽雨鈴樂工度曲
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　人逝矣，寶髻花鈿都委地。錦襪獨留餘媚，見者猶驚喜。<break time="100ms" />　　萬里歸程迢遞，正追思往事，被雨滴愁腸碎碎，愁歌曲內。<break time="100ms" />　　調寄〈歸國遙〉<break time="100ms" />　　凡人於男女生死離別之際，不但當時的悲傷，不可言論，至事後追思，更難為情。倘那人竟如冰消霧散，一無流遺，徒使我望空懷想，摹影擬形，固極悲楚。若還那人，平日服御玩好之物，留得一件兩伴，這些餘蹤剩跡，一發使人觸目傷心。此即旁人不關情的，猶且慕芳蹤而願睹，觀遺物而興嗟。何況恩愛寵幸之人，平時片刻不離，一旦變起意外，生巴巴的拆開，活刺刺的弄死，其悲痛何可勝言！到後來痛定思痛，凡身之所經，目之所睹，耳之所聞，無一不足以助其悲思，於是託之歌詠，寄之聲音，此真以歌當哭，一聲一淚。<break time="100ms" />　　話說梅妃自小蓬瀛修真觀中，起行回西京，臨行之時，先具手疏，遣內封赴蜀進呈上皇。原來上皇在蜀中也常思念梅妃，因有人傳說：「賊人曾於宮中獲一女屍，疑是梅妃之屍。」上皇聞此信，只道梅妃已死，十分傷感。時有方士張山人在蜀，上皇召至宮中，命其探幽冥索，訪求梅妃魂魄所在。那張山人結壇默坐一日一夜，回奏言：「臣飛魂遍遊三界，搜訪仙魂，俱無蹤影。」上皇悵然道：「芳魂何往耶！若梅妃之魂可訪，則太真之魂意亦可訪，今皆不可得矣！」因揮淚不止。高力士見上皇悲思甚切，乃求得梅妃畫真一幅進呈御覽。上皇看了嗟歎道：「此畫像絕肖，借不活耳！」展看再三，御筆親題絕句一首於其上云：<break time="100ms" />　　惜昔嬌娃侍紫宸，鉛華懶御得天真。霜綃雖似當年態，怎奈秋波不顧人。<break time="100ms" />　　自此上皇時常展圍觀玩，後又有人說：「梅妃並不曾死，前所獲死屍，不是梅妃之屍。」上皇聞之，疑其散失民間，乃下詔軍民士庶，有知妃子江采蘋所在者，即行奏報候賞；或有遇見奉送來京者，予六品官，賜錢百萬。誥諭方下，恰好肅宗見了羅采的表章，遣使來奏聞。那時上皇已發駕起行，途次得奏，龍顏大悅，傳旨羅采等俟駕回京頒賞，江采蘋著回官候見。過了一日，梅妃所遣的內使，亦途次迎著車駕，隨將梅妃的手疏進獻。其疏略云：<break time="100ms" />　　　　臣妾白樓東獻賦，多有觸忌，荷蒙聖恩，不加誅戮，幸得屏處，以延一息；淒涼之況，甘之如飴。客歲之夏，逆賊犯闕，乘輿西狩，事起倉卒，聖心眷妾，欲與偕行，有言間之，使俟後命，事勢既蹙，後命不及。當此之時，舉官駭散，妾之一命，輕於鴻毛，殉節投環，氣已垂絕；忽有仙姬，從空而降，手為解救，絕而復甦。詢厥所由，來自王屋，韋家女子，張果其夫；雲奉夫言，指妾遠遁。袖出紙驢，化為駿騎，乘以行空，頃刻千里，任其所止，則在蘭陽。白雲深處，蓬瀛道院，中有女冠，實係節婦。素姑羅氏，公遠族屬，訝妾來蹤，疑以為仙，引處奧密，奉事惟謹。妾亦韜晦，不與明言。有與同處，達奚閨秀，秦姓所聘，狀元側室，二女同居，人莫能知。前此公遠，預言羅姑，謂有二女，暫來即去，各歸其主，當在異日。兩月以前，羅師忽來，所同來者，葉師法善，贈妾以梅，從厥攸好，閬苑天葩，常花不謝，更吟詩句，字裡藏機。羅秦二使，訪親而來，妾緣達奚，因秦及羅，藉以奏報，適符仙語，奇跡怪蹤，妾所身經，敢具手疏，上達天聽。殘喘餘生，不宜再讀，邀恩格外，許歸故宮，旦夕之間，與梅同落，隨逐花魂，渺焉空際；較之慘死，何啻天淵？是所深幸，夫復何求？若蒙異數，不忘舊眷，俾茲朽質，重睹天顏，有如落英，復綴枝頭，非敢所期，伏候明詔。臨疏涕泣，不知所云。<break time="100ms" />　　上皇前得肅宗奏報，已略知其事，今見梅妃手疏，更悉芳衷，深為歎異。送溫旨批去云：<break time="100ms" />　　　　賢妃遇難自經，具見殉節之志；仙女臨其相救，正因矢志之誠。千里行空，異焉蓬瀛之托跡；一枝寓意，美哉花萼之留香。朕方觀畫題詩，索芳魂而不得；卿已逸仙贈句，卜嘉會於將來。種種奇跡，歷歷動聽，斯皆真誠感召，故有遇合因緣。今其遄返紫宸，勿復徒悲清夜。緬懷舊眷，佇俟新恩。<break time="100ms" />　　中使齎旨，馳報梅妃。此時梅妃已至西京，承肅宗之意，入居上陽宮了。上皇行至鳳翔府，傳命護從軍士，將衣甲兵器，都交納鳳翔府庫中。李輔國奏請肅宗發精騎三千迎駕。及駕將到，肅宗率百官出都門奉迎，百姓遮道羅拜，俱呼萬歲。肅宗俯伏上皇車前，涕泣不止；上皇亦涕泣撫慰。肅宗奏請避位，上皇不允。時肅宗不敢穿黃袍，只穿紫袍，上皇立命取黃袍，令內侍與肅宗換了。車駕即日至太廟告謁，因見太廟殘毀，仰天大哭，臣民無不感傷。告謁畢，車駕回朝，肅宗步行御車，上皇屢卻之，方乘馬傍車而行。上皇顧謂諸臣曰：「朕為天子五十年，不自見為尊；今為天子父，乃真尊之至耳。」諸臣皆俯首稱萬歲。上皇車駕入朝，不御大殿，只就便殿暫只下誥：<break time="100ms" />　　　　朕尊為太上皇，以南內興慶宮為娛老之所，朝廷政事，不復與聞。<break time="100ms" />　　後人讀史至此，謂上皇納甲兵於府庫，是何意思？肅宗子迎父駕，卻用精騎三千，又是何意？有詩歎云：<break time="100ms" />　　甲兵輸庫非無意，父子之間亦遠嫌。迎駕只須儀從盛，何勞精騎發三千。
    </voice>
</speak>
