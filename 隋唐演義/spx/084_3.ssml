<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　時至上元之夕，玄宗於內庭高紮彩樓，張燈飲宴。不召外臣陪飲，亦不召嬪妃奉侍。只召張果、葉法善二人。張果偶他往，未即至，法善先來。玄宗賜坐首席，舉觴共飲，一時燈月交輝，歌舞間作，十分歡喜。玄宗酒酣，指著燈彩笑道：「此間燈事，可謂極盛，他方安能有此耶！」法善舉眼，四下一看，用手向西指道：「西涼府城中，今夜燈事極勝，不亞於京師。」玄宗道：「先生若有所見，朕不得而見也。」法善道：「陛下欲見，亦有何難。」玄宗連忙問道：「尊師有何法術，可使朕一見勝境乎？」法善道：「臣今承陛下御風而往，轉回不過片時。」玄宗欣然而起。旁邊走高力士過來，俯伏奏道：「葉尊師雖有妙法，皇爺豈可以身為試，願勿輕動。」玄宗道：「尊師必不誤朕，汝切勿多言，我亦不須汝同行，你只在此候著便了。」高力士不敢再說，唯唯而退。<break time="100ms" />　　法善請玄宗暫撤宴更衣；小內侍二人，亦更換衣服。俱出立庭中，都叫緊閉雙目。只覺兩足騰起，如行霄漢中。俄頃之間，腳已著地。耳邊但聞人聲喧鬧，都是西涼府語音。法善叫請開眼，玄宗開目一看，只見彩燈綿亙數里，觀燈之人，往來雜遝；心上又驚又喜，雜於稠人之中，到處游看，私問法善道：「尊師得非幻術乎？」<break time="100ms" />　　法善道：「陛下苦不信今夜之游，請留徵驗。」遂問內侍：「你等身邊帶得有何物件？」內侍道：「有皇爺常把玩的小玉如意在此。」法善乃與玄宗入一酒肆中，呼酒共飲，須臾飲訖。即以小玉如意，暫抵酒價。請唐皇寫了一紙手照，約幾日遣人來取贖。出了店門，步至城外，仍教各自閉目。頃刻之間，騰空而回，直到殿前落地。高力士接著，叩頭口稱萬歲，看席上所燃的金蓮寶燭，猶未及半也。<break time="100ms" />　　玄宗正在驚疑，左右傳奏張果先生到，玄宗即時延入。張果道：「臣偶出遊，未即應召而至，伏乞陛下恕臣之罪。」玄宗道：「先生輩閒雲野鶴，豈拘世法，有何可罪之有？但未知先生適間何往？」張果道：「臣適往廣陵訪一道友，不意陛下見召，以致來遲。」玄宗道：「廣陵去此甚遠，先生之往來，何其速也！」張果笑道：「朝游北海，幕宿蒼梧，仙家常事，況如西涼廣陵，直跬步間耳。」因問法善道：「西涼燈事若何？」法善道：「與京師略同。」玄宗問道：「先生適從廣陵來，廣陵亦行燈事否？」張果老道：「廣陵燈事亦極盛，此時正在熱鬧之際。」法善道：「臣不敢啟請陛下，更以餘興至彼一觀，亦頗足以怡悅聖情。」玄宗欣喜道：「如此甚妙。」因問張果道：「先生肯同往麼？」張果老道：「臣願隨聖駕，此行可不須騰空御風，亦不須遊行城市。臣有小術，上可不至天，下可不著地，任憑陛下玩賞。」玄宗道：「此更奇妙，願即施行神術。」張果道：「請陛下更衣，穿極華美冠裳。」叫高力士亦著華服，又使梨園伶工數人，亦都著錦衣花帽。張果老卻解下自己腰間絲縧向空一擲，化成一座彩橋，起自殿庭，直接雲霄。怎見得這橋的奇異？<break time="100ms" />　　有「西江月」詞一闋為證：<break time="100ms" />　　白玉瑩瑩鋪就，朱欄曲曲遮來。凌雲駕漢近瑤臺，一望霞明雲靄。<break time="100ms" />　　穩步無須回顧，安行不用疑猜。臨高視下歎奇哉，恍若身居天界。<break time="100ms" />　　當下張果老與法善前導，引玄宗徐步上橋。高力士及伶工等俱從，但戒勿回頭反顧，只管向前行去。行不數百步，張果、法善二人早立住了腳，說道：「陛下請止步，已至廣陵地。」城中燈火之多，陳設之盛，不減於西涼。那些看燈的士女們，忽觀空中有五色彩雲，擁著一簇人各樣打扮，衣冠華麗，疑是星官仙子出現，都向空中瞻仰叩拜。玄宗及高力士等立於橋上，仰看大漢，月明如晝，低頭下視廣陵城市燈火，大喜。法善請敕伶工，奏霓裳羽衣一曲。奏畢，張果老同法善，仍引玄宗與高力士伶工眾人等，於橋上步回宮禁。纔步下橋，張果老即時把袖一拂，橋忽不見，只見張果老手中，原拿著絲帶一縧，仍舊把來繫於腰間。高力士伶工眾人等，皆大驚異。玄宗此時說道：「先生神術通靈，真乃奇妙！」張果老回說道：「此是仙家遊戲小術，何足多羨。」玄宗再命洗杯賜酒，直至天曉時候，方纔罷宴各散。<break time="100ms" />　　後人有詩歎道：<break time="100ms" />　　仙家遊戲亦神通，卻使君王學御風。<break time="100ms" />　　萬乘至尊宜自重，怎從術士步空中？<break time="100ms" />　　次日，玄宗密遣使者，即將西涼府酒店中主人寫的手照，到彼酒店取贖小玉如意。使者行了幾日，卻果然取贖回來，仍信上元十五夜之游，是真非幻。過了幾月，廣陵地方官上疏奏稱：「本地於正月十五夜二更後，天際中忽現五色祥雲萬朵，雲中仙靈，歷歷可睹。又聞仙樂嘹亮，迥非人間聲調，此誠聖世瑞徵，合應奏聞。」
    </voice>
</speak>
