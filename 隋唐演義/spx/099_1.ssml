<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第九十九回<break time="100ms" />　　赦反側君念臣恩　了前緣人同花謝
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　天王明聖，臣罪當誅。恩流法外，全生更矜死，賴宮中推愛。<break time="100ms" />　　豈意官中人漸憊，看梅花飄零。無奈佳人與同謝，歎芳魂何在？<break time="100ms" />　　調寄〈憶少年〉<break time="100ms" />　　古人云：求忠臣必於孝子之門。又云：移孝可以作忠。夫事親則守身為大，髮膚不敢有傷；事君則致身為先，性命亦所不顧。二者極似不同，而其理要無或異。故不孝者，自然不忠，而盡忠者，即為盡孝。古者尚有其父不能為忠臣，其子幹父之蠱，以蓋前愆者。況忝為名臣之子，世受國恩，乃臨難不思殉節，竟甘心降賊，墮家聲於國憲。國之叛臣，即家之賊子，不忠便是不孝，罪不容誅，雖天子思想其父，曲全其命，然遺臭無窮，雖生猶死了。倒不如那失恩的妃子，不負君思，患難之際，恐被污辱，矢志捐軀，卻得仙人救援，死而復生，安享後福，吉祥命終，足使後人傳為佳話。<break time="100ms" />　　卻說上皇正與梅妃閒話，內侍奏言：「皇帝有表章奏到。」上皇看時，卻為處分從賊官員事。肅宗初回西京時，朝議便欲將此輩正法，同平章事李峴奏道：「前者賊陷西京，上皇倉卒出狩，朝廷未知車駕何在，各自逃生。不及逃者，遂至失身於賊，此與守土之臣，甘心降賊者不同，今一概以叛法處死，似乖仁恕之道。且河北未平，群臣陷於賊中者尚多，若盡誅西京之陷賊者，是堅彼附賊之心了。」肅宗准奏，詔諸從賊者，始從寬典，後因法司屢請正叛臣之罪，以昭國法。上皇亦云『叛臣不可輕宥』。」肅宗乃命分六等議處。法司議得達奚珣等一十八人應斬，家眷人口沒官；陳希烈等七人，應勒令自盡；其餘或流或貶或杖，分別擬罪具表。<break time="100ms" />　　肅宗俱依所議，只於新犯中欲特赦二人：那二人即故相燕國公張說之子原任刑部尚書張均、太常卿駙馬都尉張垍。<break time="100ms" />　　你道肅宗為何欲赦此二人？只因昔日上皇為太子時，太平公主心懷妒嫉，朝夕伺察東宮過失纖微之事，俱上聞於睿宗，即宮中左右近習之人，亦都依附太平公主，陰為之耳目。其時肅宗尚未生，其母楊妃，本是東宮良媛，偶被幸御，身遂懷孕，私心竊喜，告知上皇。那時上皇正在危疑之際，想道：「這件事，若使太平公主聞之，又要把來當做一樁話柄，說我內多劈寵，在父皇面上讒譖，不如以藥下其胎罷，只可惜其胎不知是男是女。」左思右想，無可與商者。時張說為侍講官，得出入東宮，乃以此意密與商議，張說道：「龍種豈可輕動？」上皇道：「我年方少，不患子嗣不廣，何苦因宮人一胎，滋忌者之謗言。吾意已決，即欲覓墮胎藥，卻不可使問於左右，先生幸為我圖之。」張說只得應諾，回家自思：「良媛懷胎，若還生子，非帝即王，今日輕易墮胎，豈不可惜，且日後定然追悔。但若不如此，讒謗固所不免。太子已決意欲墮，難與強爭，他託我覓藥，我今聽之天數，取藥二劑，一安胎，一墮胎，送與太子，只說都是墮胎藥，任他取用那一副，若到吃了那安胎藥，即是天數不該絕，我便用好言勸止了。」至次日，密袖二藥，入宮獻上道：「此皆下胎妙藥，任憑取用一副。」<break time="100ms" />　　上皇大喜，是夜盡屏左右，置藥爐於寢室，隨手取一劑來，親自煎煮好了，手持與楊氏，諭以苦情，溫言勸飲。楊氏好生不忍，卻不敢違太子命，只得涕泣而飲之。上皇看了飲了，只道其胎即墮，不意腹中全無髮動，竟沉沉穩穩的，直睡至天明；原來到吃了那劑安胎藥了。上皇心甚疑怪，那日因侍睿宗內宴，未與張說相見。至夜回東宮，仍屏去左右，密置爐火，再親自煎起那一劑藥來，要與楊氏吃。正煎個九分，忽然神思困倦，坐在椅上打盹。恍惚之間，見屋宇邊紅光閃閃，紅光中現出一尊神道，怎生模樣？<break time="100ms" />　　赤面美髯，蠶眉鳳眼。身長約一丈，披一領錦繡綠羅袍。腰大可十圍，束一條玲瓏白玉帶。神威凜凜，法貌堂堂。疑是大漢壽亭侯，宛如三界伏魔帝。<break time="100ms" />　　那神道繞著火爐走了一轉，忽然不見。上皇驚醒，忽起身看時，只見藥鐺已傾翻，爐中炭火已盡熄，大為駭異。次日張說入見，告以夜來之事，且命更為覓藥。<break time="100ms" />　　張說再拜稱賀，因進言道：「此乃神護龍種也！臣原說龍種不宜輕墮，只恐重違殿下之意，故欲決之於天命。前所進二藥，其一實係安胎之藥，即前宵所眼者是也。臣意二者之中，任取其一。其間自有天命，今既欲墮而反安，再欲墮則神靈護之，天意可知矣！殿下雖憂讒畏譏，其如天意何。腹中所懷，必非尋常倫匹，還須調護為是。」上皇從其言，遂息了墮胎之念，且密諭楊氏，善自保重。<break time="100ms" />　　楊氏心中常想吃些酸物，上皇不欲索之於外，私與張說言之。張說常於進講時，密柏青梅木瓜以獻，且喜胎氣平穩，未幾睿宗禪位。至明年，太平公主以謀逆賜死，宮闈平靜，恰好肅宗誕生。幼時便英異不凡，及長，出見諸大臣，張說謂其貌類太宗，因此上皇屬意，初封忠王，及太子瑛被廢，遂立為太子。正是：<break time="100ms" />　　調元護本自胎中，欲墮還留最有功。又道儀容渾類祖，暗教王子代東宮。<break time="100ms" />　　張說因此於開元年間，極被寵遇。肅宗即位時，楊氏已薨，追尊為元獻皇后。他平日曾把懷胎時的事，說與肅宗知道，肅宗極感張說之恩。張家二子張均、張垍，肅宗自幼和他嬉游飲食，似同胞兄弟一般。張說亡後，二子俱為顯官，張垍又贅公主為駙馬，恩榮無比。不意以從逆得罪當斬，肅宗不忘舊恩，欲赦其罪。卻因上皇曾有叛臣不可輕宥之諭，今著特赦此二人，不敢不表奏上皇。只道上皇亦必念舊，免其一死。不道上皇覽表，即批旨道：
    </voice>
</speak>
