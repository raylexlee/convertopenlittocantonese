<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　忽一日早起，覺得那花的香氣頓減，花色也憔悴了，把手去移動時，只見花瓣兒多飄飄零零的落將下來。梅妃驚駭道：「仙師云：我命當與此花同謝，今花已謝矣，我命可知。」自此心中恍惚不寧，遂染成一病，臥牀不起。太醫院官切脈進藥，梅妃不肯服藥道：「命數當終，豈藥石所能挽回？」上皇親來看視，坐於牀頭，遍體撫摩，執手勸慰道：「妃子偶病，遂爾瘦損，還須服藥為是。」梅妃涕泣道：「臣妾自退處上陽，自分永棄，繼遭危難，命已垂絕，豈意復侍至尊，得此真萬幸。今福緣已盡，仙師所云，與花同謝，此其期矣！妾死之後，那枝仙梅留在人間，難以種植；若然殉葬，又恐褻瀆，宜取佛爐火焚之。」<break time="100ms" />　　上皇道：「妃子何遽言及此？」梅妃道：「人誰無死，妾今日之死，可稱令終，較勝於他人矣。況妾死後，性靈不混，當入佳境，諒無所苦。但聖恩如天，圖報無地，為可歎恨耳！」上皇道：「以妃子之敏慧清潔，自是神仙中人，但何由自知身後的佳境？」梅妃道：「妾前宵夢寐之間，復見那韋氏仙姑於雲端中，手執一隻白鸚鵡，指謂妾道：『此鳥亦因宿緣善果，得從皇宮至佛國，今從佛國來仙境，可以人而不如鳥乎？汝兩世托生皇宮，須記本來面目，今不可久戀人世，蕊珠宮是你故居，何不早去？』據此看來，或不致墮落惡道。」上皇垂淚道：「妃子苦竟舍朕而仙去，使朕暮年何以為情？」梅妃就枕上頓首道：「願上皇聖壽無疆，切勿以妾故，有傷聖懷。」言訖，忽然起身坐，舉手向空道：「仙姬來了，我去也！」遂瞑目而逝。正是：<break time="100ms" />　　昔日縱教梅下死，勝他驛館喪殘軀。於今幸與花同謝，還與芳魂到蕊珠。<break time="100ms" />　　上皇不意梅妃一病遽死，放聲大哭，高力士極力勸慰。上皇道：「此妃與朕，幾如再世姻緣，今復先我而逝，能無痛心？」途命以貴妃之禮殮葬，又命其墓所多種梅樹，特賜祭筵，自為文以誄之。其略云：<break time="100ms" />　　　　妃之容兮，如花斯新。妃之德兮，如玉斯溫。余不忘妃，而寄意於物兮，如珠斯珍。妃不負余，而幾喪其身兮，如石斯貞。妃今捨余而去兮，身似梅雨飄零。余今捨妃而寂處兮，心如結以牽縈。<break time="100ms" />　　上皇記念梅妃的遺言，即命將這一枝仙梅，以佛爐中火，焚化於其靈前。說也奇怪，那梅枝一入火中，香氣撲鼻，火星萬點，騰空而起，好似放煙火的一般。那些火星都作梅花之狀，飛入雲霄而沒。正是：<break time="100ms" />　　仙種不留人世，琪花仍入瑤臺。<break time="100ms" />　　昔人有以枯梅枝焚入爐中，戲作下火文，其文甚佳，附錄於此：寒勒鋼瓶凍未開，南枝春斷不歸來。者番莫入梨花夢，卻把芳心作死灰。恭惟爐中處士梅公之靈，生自羅浮，派分庾嶺。形如槁木，稜稜山澤之臞；膚似凝脂，凜凜雪霜之操。春魁占百花頭上，歲寒居三友圖中。玉堂茅屋總無心，調鼎和羹期結果。不料道人見挽，遂離有色之根；夫何冰氏相凌，遽返華胥之國。瘦骨擁爐呼不醒，芳魂剪紙竟難招。紙帳夜長，猶作尋香之夢；筠窗月淡，尚疑弄影之時。雖宋廣平鐵石心腸，忘情未得；使華光老丹青手段，摸索難真。卻愁零落一枝春，好與茶毗三昧火。惜花君子，你道這一點香魂，今在何處？咦！炯然不逐東風去，只在孤山水月中。<break time="100ms" />　　且說當日肅宗聞知梅妃薨逝，上皇悲悼，遂親來問慰；即於梅妃靈前設祭，各宮嬪妃輩，也都弔祭如禮。只有皇后張氏托病不至。上皇心甚不悅，因對高力士說道：「皇后殊覺驕慢。」力士密啟道：「內監李輔國阿附皇后，凡皇后之驕慢，皆輔國導之使然。」上皇愕然曰：「朕久聞此奴橫甚，俟吾兒來，當與言之。」力士道：「皇后侍上久，輔國握兵權，其勢不得不為優容，所以皇帝亦多不與深較。太上即有所言，恐亦無益，不如且置勿論。」上皇沉吟不語。正是：<break time="100ms" />　　頑妻與惡奴，無藥可救治。縱有苦口言，恐反為不利。<break time="100ms" />　　未知後事如何，且聽下回分解。
    </voice>
</speak>
