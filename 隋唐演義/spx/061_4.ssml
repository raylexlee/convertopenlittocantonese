<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　今說吳良、金鈴奉了竇公主之命，責本趕到京中，忙到宇文士及家來，把禮和傳進，說了來意。士及因竇線娘是皇后認過姪女，不敢怠慢。忙出來看見金鈴、吳良，問明了始末根由。自己寫書一封，叫家人去請一個得當的內監出來，把送皇后的大禮本章與送他妹子昭儀的小禮，一一交付明白。叫他傳進宮去，送與昭儀。昭儀收了自己小禮，即袖了本章，叫宮奴擇了禮物，即到正宮來。正值唐帝龍體欠安，不曾視朝，與竇后在寢宮弈棋。昭儀上前朝見過，就把線娘啟稟呈上。竇后看了儀單上皆是珍珠玩好之物，便道：「他一個單身只女，何苦又費他的心來孝順我？」<break time="100ms" />　　唐帝在旁說道：「他有什麼本章？」宮奴忙呈在龍案之上，展開來看，只見上寫道：<break time="100ms" />　　　　題為直陳愚衷，以隆盛治事。竊惟道成男女，願有室家；禮重婚煙，必從父母。若使睽情吳楚，赤繩來月下之緣；而抱恨潘楊，皇駿少結縭之好。浪傳石上之盟，不畏桑中之約。蓬門弱質，猶畏多言；亡國孱軀，敢辱先志？臣妾竇氏，酷罹憫凶，幸沐聖恩，得延喘息。繁華夢斷，誰吟麥黍之歌；估恃情深，獨飲蓼莪之泣。臣妾初心，本欲保全親命，何意同寬斧鉞，更蒙附籍天潢，此亦人生之至幸矣。但臣父奉旨棄俗，白雲長往，紅樹淒涼，國破人離，形隻影單。臣妾與羅成初為敵國，視若同仇，假令覿面憐才，尚難允從諧好；若不聞擇配，驟許未陳，情以義伸，未見其可。況臣妾初許原令求媒，蹉跎至今，伊誰之咎。囊日儼然家國，羅成尚未誠求，豈今蒲柳風霜，堪為侯門箕帚。自今以往，臣妾當束髮裹足，閱歷天涯，求親將息，同修淨土，臣妾幸而生，必欲與父相見，不幸而死，亦樂與母相依。時異事殊，我心匪石，不可轉也。臣妾更有請者，前陛見時，義妹花木蘭同蒙慈宥，木蘭本代父從軍，守身全孝，隨臣妾歸恩，即欲旋訪故園。臣妾令軍婢追隨，囑以空函還成舊夢，乃易裟那可汗滴知才貌，妄擬占巢，木蘭義不受辱，自刎全身，孝純義至，可為世風。尤足異者，木蘭未亡之先，恐臣妾羽化，托妹又蘭如己改妝赴燕取答；而又蘭一承姊命，勉與臣妾婢相依，羞顏馳往，返命之日，臣妾訪軍婢，知又蘭曾為羅成所識，義不苟合，桃笠同處，荳蔻仍含。臣始奇而未然，繼乃信而爭羨，不意天壤之間，有此聯璧。伏維興朝首重人倫，此等裙釵，堪為世表。在臣妾則志不可奪，在又蘭則情有可矜；況又蘭與羅成連牀共語，不無瓜李之嫌，援手執經，堪被桃夭之化。萬祈國母慈恩，轉達聖聰，旌木蘭之孝義，獎又蘭之芳潔，寬臣妾之罪，鑒臣妾之言。腐草之年，長與山鹿野麋，同銜雨露於不朽矣！臣妾無任瞻天仰聖，惶驚待命之至。<break time="100ms" />　　竇后道：「竇女前日陛見時，原議許配羅成，為甚至今不娶他去？」唐帝道：「想是羅藝嫌他是亡國之女，別定良緣，亦未可知。」宇文昭儀道「婚姻大事，一言為定，豈可以盛衰易心，難道叫此女終身不字？況娘娘已經認為姪女，也不玷辱了他。」竇后道：「陛下該賜婚，方使此女有光。』唐帝道：「竇女純孝忠勇，朕甚嘉之；但可惜那花木蘭代父從軍的一個孝女，守節自刎，真堪旌表；至其妹花又蘭，代姊全信，與羅成同牀不亂，更為難得。」宇文昭儀道：「妾聞徐世勣所定隋朝貴人袁紫煙，與竇線娘住在一處，此本做得風華得體，或出其手，亦未可知。」<break time="100ms" />　　只見有一個掌燈的太監，手捧著許多奏章呈上，唐帝從頭揭看，是羅藝的賀表，便道：「剛纔說羅藝要賴婚，如今已有本進呈。」忙展開來一看，只見上面寫道：<break time="100ms" />　　　　題為直陳愚悃，請旨矜全事。竊惟王政以仁治為本，人道以家室為先，從古聖明治世，未有不恤四民，而使之煢獨無依者也。臣藝本一介武夫，荷蒙聖眷，不鄙愚忠，授以重鎮，敢不竭力撫綏，是雖諸醜跳樑，幸賴天威滅盡。但前叛臣竇建德，因欲侵掠西睡，統兵犯境；臣因邊寇出師，臣男成即提兵，與竇建德截殺；夏國將帥，俱已敗北，獨建德之女名線娘者，素稱驍勇，不意一見臣男，即不以干戈相向，反願繫足赤繩，馬上一言，百年已定。此果兒女私情，本不敢穢讀天聽，今臣兒已二十四矣，向因四方多事，無暇議及室家；建德已臣服歸唐，超然世外，聞此女曾願身代父刑，志行可嘉，又蒙天后完眷特隆，而煢煢少女，待字閨中；臣男冠纓已久，而赳赳武夫，孑身閫外。臣思夫婦為倫禮所關，男女以信義為重，恐捨此女，臣男難其婦；若非臣男，此女亦不得其偶。臣係藩鎮重臣，倘行止乖違，自取罪戾，姑敢冒昧上聞，伏望聖心裁定，永合良緣。臣不勝惶悚之至。<break time="100ms" />　　唐帝看完笑道：「恰好幽州府丞張公謹與羅成到來，明日待朕親自問他，便知備細。」只見秦王進宮來問安，唐帝將二本與秦王看了。秦王道：「建德之女，有文武之才，已是奇了；更奇在花家二女，一以全忠孝，一以全信義，木蘭之守節自刎，或者是真；又蘭之同牀不亂，似難遽信。」唐帝道：「剛纔宇文妃子說，竇女本章，疑是徐世勣之妻袁紫煙所作，未知確否？徐既聘袁，為何尚未成婚？」秦王道：「世勣因紫煙是隋朝宮人，不便私納，尚要提請，然後去娶。」唐帝道：「隋時十六院女子，盡是名姬，不知何故，一個也不見。」秦王道：「竇建德討滅宇文化及，蕭后多帶了回去，眾妃想必在彼居多。今趁羅成配合，莫若連徐世勣妻袁紫煙亦召入宮庭賜婚，就可問諸妃消息。」唐帝稱然，就差宇文士及並兩個老太監，奉旨召竇線娘、花又蘭、袁紫煙三女到京面聖。<break time="100ms" />　　未知後事如何，且看下回分解。
    </voice>
</speak>
