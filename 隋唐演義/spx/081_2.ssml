<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　玉鑒塵生，鳳奩香珍。懶蟬鬢之巧梳，閉縷衣之輕練。苦寂寞於蔥宮，但注思乎蘭殿；信標梅之盡落，隔長門而不見。況乃花心颺恨，柳眼弄愁。暖風習習，春鳥瞅瞅。樓上黃昏兮，聽鳳吹而回首，碧雲日暮兮，對素月而凝眸。溫泉不到，憶拾翠之舊事；閒庭深閉，嗟青鳥之信修。緬夫太液清波，水光蕩浮；笠歌賞宴，陪從宸修。奏舞鸞之妙曲，乘畫鷁之仙舟。君情繾綣，深敘綢緞。誓山海而常在，似日月而靡休。何期嫉色庸庸，妒心衝衝，奪我之愛幸，斥我乎幽宮。思舊歡而不得，相夢著乎朦朧。度花朝與月夕，慵獨對乎春風。欲相如之奏賦，奈世才之不工。屬愁吟之未竟，已響動乎疏鐘。空長歎而掩袂，步躊躇乎樓東。<break time="100ms" />　　賦成，奏上。玄宗見了，沉吟嗟賞，想起舊情，不覺為之憮然。楊妃聞之大怒，氣忿忿的來奏道：「梅精江采蘋庸賤婢子，輒敢宣言怨望，宜即賜死。」玄宗默然不答，楊妃奏之不已。玄宗說道：「他無聊作賦，全無悻慢語，何可加誅？為朕的只置之不論罷了。」楊妃道：「陛下不忘情於此婢耶，何不再為翠華西閣之會？」<break time="100ms" />　　玄宗又見提其舊事。又慚又惱，只因寵愛已慣，姑且忍耐著。楊妃見玄宗不肯依他所言，把梅妃處置，心中好生不然，侍奉之間，全沒有個好臉色，常使性兒，不言不語。<break time="100ms" />　　一日，玄宗宴諸王於內殿，諸王請見妃子，玄宗應允，傳命召來，召之至再，方纔來到。與諸王相見畢，坐於別席。酒半，寧王吹紫玉笛為念奴和曲，既而宴罷，席散，諸王俱謝恩而退。玄宗暫起更衣，楊妃獨坐，見寧王所吹的紫玉笛兒，在御榻之上，便將玉手取來把玩了一番，就按著腔兒吹弄起來。此正是詩人張祐所云：<break time="100ms" />　　深宮靜院無人見，閒把寧王玉笛吹。<break time="100ms" />　　楊妃正吹之間，玄宗適出見之，戲笑道：「汝亦自有玉笛，何不把它拿來吹著。此枝紫玉笛兒是寧王的，他才吹過，口澤尚存，汝何得便吹？」楊聞言，全不在意，慢慢的把玉笛兒放下，說道：「寧王吹過已久，妾即吹之，諒亦不妨；還有人雙足被人勾踹，以致鞋幫脫綻，陛下也置之不問，何獨苛責於妾也？」玄宗因他酷妒於梅妃，又見他連日意態蹇傲，心下著實有些不悅。今日酒後同他戲語，他卻略不謝過，反出言不遜。又牽涉著梅妃的舊事，不覺勃然大怒。變色厲聲道：「阿環何敢如此無禮！」便一面起身入內，一面口自宣旨：「著高力士即刻將輕車送他還楊家去，不許入侍！」正是：<break time="100ms" />　　妒根於心，驕形於面。語言觸忤，遂致激變。<break time="100ms" />　　楊貴妃平日恃寵慣了，不道今日天威忽然震怒，此時待欲面謝哀求，恐盛怒之下，禍有不測。況奉旨不許入侍，無由進見。只得且含淚登車出宮，私託高力士照管宮中所有的物件。當下來至楊國忠家，訴說其故。楊家兄弟姊妹忽聞此信，吃驚不小，相對涕泣，不知所措。安祿山在旁，欲進一言以相救，恐涉嫌疑，不得輕奏，且不敢入宮，也不敢親自到楊家來面候，只得密密使人探問消息罷了。正是：<break time="100ms" />　　一女人忤旨，群小人失勢。禍福本無常，恩寵困難恃。<break time="100ms" />　　卻說玄宗一時發怒。將楊貴妃逐回，入內便覺得宮闈寂寞，舉目無當意之人。<break time="100ms" />　　欲再召梅妃入侍，不想他因聞楊妃欲譖殺之，心中又惱恨，又感傷，遂染成一病。這幾日正臥牀上，不能起來。玄宗寂寞不堪，焦躁異常，宮女內監們多遭鞭撻。高力士微窺上意，乃私語楊國忠道：「若欲使妃子復入宮中，須得外臣奏請為妙。」<break time="100ms" />　　時有法曹官吉溫，與殿中侍御史羅希爽，用法深刻，人人畏憚，稱為羅鉗、吉網。二人都是酷吏，而吉溫性更念忍，最多狡詐。宰相李林甫尤愛之，因此亦為玄宗所親信。楊國忠乃求他救援，許可重賄。吉溫乃於便殿奏事之暇，從容進言曰：「貴妃楊氏，婦人無識，有忤聖意，但向蒙思寵，今即使其罪得死，亦只合死於宮中，陛下何惜宮中一席之地，而忍令辱於外乎？」玄宗聞其言，慘然首肯。及退朝回宮，左右進膳，即命內侍霍韜光，撤御前玉食及珍玩諸寶貝奇物，齎至楊家，宣賜妃子。楊貴妃對使謝恩訖，因涕泣說道：「妾罪該當萬死，蒙聖上的洪恩，從寬遣放，未即就戮。然妾向荷龍寵，今又忽遭棄置，更何面目偷生人世乎？今當即死，無以謝上，妾一身衣服之外，無非聖思所賜；誰髮膚為父母所生，竊以一莖，聊報我萬歲。」遂引刀自剪其髮一綹，付霍韜光說道：「為我獻上皇爺，妾從此死矣，幸勿復勞聖念。」霍韜光領諾，隨即回宮覆旨，備述妃子所言，將髮兒呈上。<break time="100ms" />　　玄宗大為惋惜，即命高力士以香車乘夜召楊妃回宮。楊貴妃毀妝入見，拜伏認罪，更無一言，惟有嗚咽涕泣。玄宗大不勝情，親手扶起。立喚侍女，為之梳妝更衣，溫言撫慰。命左右排上宴來。楊貴妃把盞跽獻說道：「不意今夕得復睹天顏。」玄宗掖之使坐，是夜同寢，愈加恩愛。<break time="100ms" />　　至次日，楊國忠兄弟姊妹，與安祿山俱入宮來叩賀。太華公主與諸王亦來稱慶。<break time="100ms" />　　玄宗賜宴盡歡，看官聽說，楊貴妃既得罪於被遣，若使玄宗從此割愛了，禁絕不准入幸。則群小潛消，宮闈清淨，何致釀禍啟亂。無奈心志蠱惑已深，一時擺脫不下，遂使內豎得以窺視其舉動，交通外奸，逢迎進說。心中如藕斷絲連，遣而復召，終貽後患。此雖是他兩個前生的孽緣未盡，然亦國家氣數所關。正是：<break time="100ms" />　　手剪青絲酬聖德，頓教心志重迷惑。回頭再顧更媚主，從此傾城復傾國。
    </voice>
</speak>
