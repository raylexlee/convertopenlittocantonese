<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　當時不敢實說來歷，素姑又見那白驢騰空而走，疑此女是天仙，不敢盤問。那羅公遠詩中，藏下江采蘋三字，他人不知，梅妃卻自曉悟。今見詔使羅采姓名，與詩相合，盈盈又得與秦狀元相遇，詩中所言，漸多應驗，又聞兩京克復，上皇將歸，因把實情告知盈盈，要他轉告素姑，使羅采表奏朝廷。恰好羅采猜個正著，託素姑來問。當下盈盈細說其事，素姑十分驚喜，隨即請見梅妃，要行朝拜之禮。梅妃扶住道：「多蒙厚意，尚未報謝，還仗姑姑告知羅詔使，為我奏請。」素姑應諾，便與羅采說知。<break time="100ms" />　　羅采與國楨商議，先上箋廣平王，啟知其事。廣平王遂於東京宮中，選幾個舊曾供御的內監宮女，都到觀中參謁識認，確是梅妃無疑，乃具表奏聞。羅采亦即飛疏上奏，疏中並及國楨與達奚盈盈之事。竟說盈盈是國楨向所定之副室，因亂阻隔，今亦於修真觀中相遇。雖係降賊官員達奚珣之族女，然能心惡珣之所為，甘作女冠，矢志自守，其節可嘉。肅宗覽表，一面遣人報知上皇，一面差內監二人，率領宮女數人，赴白雲山小董瀛迎請梅妃速歸故宮，候上皇回鑾朝見。並著該地方官厚賞羅素姑，仍候上皇誥諭褒獎；又降詔達奚盈盈，即歸秦國楨為副室，給與封誥。那時國楨與羅采別過了素姑，起馬回朝。中途聞詔，即差家人速至修真觀中傳語盈盈，叫他仍喚達奚珣家人僕婦女使隨侍，跟著梅妃的儀從，一齊進京。當下梅妃與盈盈謝別了素姑，即日起程。梅妃自有內監宮女擁衛。香車寶馬，望西京進發。盈盈與僕從女使們，亦即隨駕而行。梅妃車前，有內侍齎捧寶瓶，供著那枝仙人所贈的梅花，香聞遠近，人人歎異。梅妃子臨行時，手書疏啟，差中使星夜資奉上皇駕前呈進。正是：<break time="100ms" />　　降昔日樓東空獻賦，今朝重上一封書。<break time="100ms" />　　未知後事如何，且聽下回分解。
    </voice>
</speak>
