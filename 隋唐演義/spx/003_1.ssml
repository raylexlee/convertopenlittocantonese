<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三回<break time="100ms" />　　逞雄心李靖訴西嶽　造讖語張衡危李淵
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　英雄氣傲，硬向神靈求吉兆。行而空中，不是真龍也學龍。流言增忌，危矣唐公偏姓李。仙李盤根，卻笑枯楊稊不生。<break time="100ms" />　　調寄〈減字木蘭花〉<break time="100ms" />　　從來國家吉凶禍福，雖係天命，多因人事；既有定數，必有預兆。於此若能恐懼修省，便可轉災為祥。所謂妖由人興，亦由人滅。若但心懷猜忌，欲遏亂萌，好行誅殺，因而奸佞乘機，設謀害人，此非但不足以弭災，且適足以釀禍。<break time="100ms" />　　卻說隋主，因夢洪水淹城，心疑有個水傍名姓之人為禍。時朝中有老臣郕國公李渾，原係陳朝勛舊，陳亡而降隋，仍其舊爵為郕公。隋主猛然想得：「渾字軍傍著水，其封爵為郕公，郕者城也，正合水淹城之夢。且軍乃兵像，莫非此人便是個禍胎也？但其人已老，又不掌兵權，幹不得甚事，除非應在他子孫身上。」<break time="100ms" />　　因問左右：「李渾有幾子，其子何名？」左右奏道：「李渾長子已亡，止存幼子，小名洪兒。」隋主聞洪兒兩字，一發驚疑，想道：「我夢中曾見城上有樹，樹上有果。樹乃本也，樹上果是木之子也，木子二字，合來正是個李字。今李家兒子的小名，恰好的洪水的洪字，更合我之所夢。此子將來必不利於國家，當即除之。」遂令內侍齎手敕至李渾家，將洪兒賜死。李渾逼於君命，不得不從。可憐洪兒無端殞命，舉家號哭。後人有詩歎云：<break time="100ms" />　　殷高與文王，因夢得良相。楚襄風流夢，感得神女降。<break time="100ms" />　　堪歎隋高祖，惡夢添魔障。殺人當禳夢，舉動殊孟浪。<break time="100ms" />　　隋主以疑心殺了李家之子，此事傳播，早驚動了一個姓李的，陡起一片雄心。<break time="100ms" />　　那人姓李，名靖，字藥師，三原人氏，足智多謀深通兵法，且又弓馬嫻熟。真個能文能武。幼喪父母，育於外家，其舅即韓擒虎也。擒虎常與他談兵，贊歎道：「可與談孫吳者，非此子而誰？」時年方弱冠，卻負大志。見隋朝用法太峻，料他國脈必不長久。聞知隋主以夢殺人，暗笑道：「王者不死，殺人何益？」又想道：「據夢樹木生子，固當是個李字；洪水滔天，乃天下混一也。將來有天下者，必是個姓李之人。」因便想到自己身上。<break time="100ms" />　　一日，偶有事到華州，路經華山，聞說山神西嶽大王，甚有靈應。遂具香燭，到廟瞻拜，具疏默禱道：「布衣李靖，不揆狂簡，獻疏西嶽大王殿下。靖聞上清下濁，愛分天地之儀；晝明夜昏，乃著神人之道。又聞聰明正直，依人而行，至誠感神，位不虛矣。伏惟大王嵯峨擅德，肅爽凝威；為靈術制百神，配位名雄四岳；是以立像清廟，作鎮金方。遐觀歷代哲王，莫不順時禋祀。興雲致而，天實肯從；轉率為祥，何有不賴？於乎靖也，一丈夫爾，何乃進不偶用，退不獲安，呼吸著窮池之魚，行止比失林之鳥，憂傷之心，不能亡已！社稷凌遲，宇宙傾覆，奸雄兢逐，郡縣土崩。茲欲建義橫行，雲飛電掃，斬鯨鯢而清海岳，卷氛祲以辟山河。俾萬姓昭蘇，庶物昌運，即應天順時之作也。若大寶不可以據望，思欲仗劍謁節，俟飛龍在天，捧忠義之心，傾身濟世，吐肝膽子階下，惟神降鑒。願示進退之機，以決平生之用。有賽德之時，終陳擊鼓。若三問不對，亦何神之有靈？靖當斬大王之頭，焚其廟宇，建縱橫之略，未為晚也。惟神裁之。」<break time="100ms" />　　禱罷，試卜一爻，暗視道：「我李靖若有天子之分，乞即賜一聖爻。」將爻擲下。卻也作怪，那兩片爻兒，都直立於地。李靖心疑，拾起再一擲，卻又依然直立。李靖見了，不覺怒從心起，挺立神前，厲聲用擊桌道：「我李靖若無非常之福，天生我身，亦復何用？惟神聰明，有問必答，何故兩次問爻，陰陽不分？今我更卜，若不顯應明示，定當斬頭焚廟。」祝畢再將爻擲下。那歡在地盤旋半晌方定，看時卻是個陽爻。李靖暗想道：「陽為君像，亦吉兆也。」遂收爻長揖而去。一時在廟之人，見他口出狂言，也有說他褻瀆神明的，也有疑他是癡呆的。正是：<break time="100ms" />　　燕雀安知鴻鵠志，任他肉眼笑英雄。<break time="100ms" />　　且說李靖是夜宿於客店，夢一神人，襆頭像簡，烏袍角帶，手持一黃紙，對李靖道：「我乃西嶽判官，奉大王之命，與你這一紙。你一生之事都在上。」李靖接來展看，只見上寫道：<break time="100ms" />　　　　南國休嗟流落，西方自得奇逢。紅絲繫足有人同，越府一時跨鳳；道地須尋金卯，成家全賴長引一盤棋局識真龍，好把堯天日捧。<break time="100ms" />　　李靖夢中看了一遍，牢記在心。那判官道：「凡事自有命數，不可奢望，亦不須性急，待時而動，擇主而事，不愁不富貴也。」言訖不見。李靖醒來，一一記得明白，想道：「據此看來，我無天子之分，只好做個輔佐真主之人了。那神道所言，後來自有應驗。」自此息了圖王奪霸的念頭，只好安心待時。正是：<break time="100ms" />　　今日且須安蠖屈，他年自必奮鵬搏。
    </voice>
</speak>
