<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十五回<break time="100ms" />　　釋情癡夫婦感恩　伸義討兄弟被戮
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　有意多緣，豈必盡朱繩牽接。只看那紅拂才高，藥師情熱。司馬臨鄧琴媚也，文君志向何真切。乍相逢，眼底識英雄，堪恰悅。<break time="100ms" />　　有一種，天緣結。有一種，萍蹤合。歎芳情未斷，癡魂未絕。不韋西秦曾斬首，牛金東晉亦誅滅。這其間，史冊最分明，何須說？<break time="100ms" />　　調寄〈滿江紅〉<break time="100ms" />　　天下治亂嘗相承，久治或可不至於亂，而亂極則必至於復治。雖無問世首出之王者，亦必有撥亂反正之英主，挺生於其間。有英主，即有一二持正不阿之元宰，遇事敢言之侍從，應運而興，足以挽回天意，維持世道，其關係豈淺鮮哉！<break time="100ms" />　　今且不說中宗到京，尚在東宮。太后依舊執掌朝政，年齒雖高，淫心愈熾。又以張昌宗為奉宸令，每內延曲宴，輒引諸武、二張飲博嘲謔，又多選美少年，為奉宸內供奉，品其妍媸，日夜戲弄。魏元忠為相，奏道：「臣承乏宰相，使小人在側，臣之罪也。」<break time="100ms" />　　元忠秉性忠直，不畏權勢，由是諸武、二張深怨，太后亦不悅元忠。昌宗乃譖元忠私議道：「太后年老，且淫亂如此；不若挾太子為久長，東宮奮興，則狎邪小人，皆為避位矣！」太后知之大怒，欲治元忠。昌宗恐怕事不能妥，乃密引鳳閣舍人張說，賂以多金，許以美官，使證元忠。張說思量要推不管，他就變起臉來，不好意思。倘若再尋了別個，在元忠宰相身上，有些不妥。我且許之，且到臨期再商，只得唯唯而別。<break time="100ms" />　　太后明日臨朝，諸臣盡退，止留魏元忠與張昌宗廷問。太后道：「張昌宗，你幾時聞得魏元忠私議的？卻與何人說之？」昌宗道：「元忠與凰鳳閣舍人張說相好，前言是對張說說的，乞陛下召張說問之，便知臣言不謬。」太后即命內監去召張說。<break time="100ms" />　　是時大臣尚在朝房探聽未歸，聞太后來召，張說知為元忠事。說將入，吏部尚書宋璟謂說道：「張老先生，名義至重，鬼神難期，不可徇情行止，以求苟免。獲罪流竄，其榮多矣。倘事有不測，璟等叩閽力爭，與子同生死，努力為之，萬代瞻仰，在此一舉也！」又有左史劉知幾道：「張先生無汗青史，為子孫累。」張說點頭唯唯，遂入內庭。太后問之，張說默然無語。昌宗從旁促使張說言之。張說便道：「臣實不聞元忠有是言，但昌宗逼使臣證之耳。」太后怒道：「張說反覆小人，宜一並治之！」於是退朝。<break time="100ms" />　　隔了幾日，太后叫張說又問，說對如前。太后大怒，元忠貶高要尉，說流嶺表。<break time="100ms" />　　昌宗因張說不肯誣證元忠，挾太后之勢，連夜要促他起身。卻說張說有愛妾姓寧，名懷棠，字醒花。生時母夢人授海棠一枝，因而得孕，其諸母戲道：「海棠睡未足耶！」其母道：「名花宜醒不宜睡。」故號醒花。及歸張說，時年十七，姿容豔麗，文才敏捷。張說所有機密事故，俱他掌管。<break time="100ms" />　　一日有個同年之子，姓賈名全虛，父親賈格，官拜禮部尚書。全虛年方弱冠，應試來京，特來拜望張說。因見全虛年少多才，留為書記。凡書札來往，皆彼代筆。住在家中，忽忽過了一夏，秋來風景，甚是可人：殘梧落葉，早桂飄香。全虛偶至園中綠玉亭前閒玩，劈面撞見了醒花。全虛色膽如天，竟上前深深作揖道：「小生蘇州賈全虛，偶爾遊行，失於迴避，望娘子恕罪。」那醒花也不回言，答了一禮，竟望裡邊進去了。醒花心上思想起來：「吾家老爺，只說賈相公文學富贍、家世貴顯，並不提起他丰姿秀雅，性格溫和。看他舉止安靜，決不像個落薄之人，吾今在此，雖然享用，終無出頭之日。」到有幾分看上他的意思。全虛雖然一見，並不知此是何人，又無從那裡訪問，胸中時刻想念，只索付之無可如何。<break time="100ms" />　　過了一日，正直張說有事，全虛出去打聽了回家，獨坐書齋。月色如晝，聽見窗外有人嗽聲。全虛出來一看，見一女郎緩步而至，全虛驚問。女郎答道：「吾乃醒娘侍女碧蓮。曩日醒娘亭前一見，偶爾垂情，至今不忘。茲因老爺在寓，即日起行，醒娘欲見郎君一面，特命妾先容。」語未完，只見醒花移步而來，滿身香氣氳氳。全虛迎上一揖道：「綠玉亭前，瞥然相遇，度娘子決不是凡人，所以敢於直通款曲。今幸娘子降臨，天遣奇緣；若是娘子不棄，便好結下百年姻眷了。」那醒花卻也安雅，徐徐的答道：「我在府中一二年，所見往來貴人多矣，未有如君者。君若不以妾為殘花敗絮，請長侍巾櫛。承此多故之際，如李衛公之挾張出塵，飄然長往，未識君以為可否？」全由道：「承娘子謬愛，全虛有何不可。只是年伯面上不好意思。」醒花道：「你我終身大事，那裡顧得，須自為主張。」碧蓮攜著酒肴，二人對酌。全虛道：「卿字醒花，只恐夜深花睡去奈何？」醒花笑道：「共君今夜不須睡，否則恐全虛此一刻千金也。」相與大笑。碧蓮道：「隔牆有耳，為今之計，三十六著，走為上著。」疾忙收拾，連夜逃遁。正是：<break time="100ms" />　　婚姻到底皆前定，但得多情自有緣。
    </voice>
</speak>
