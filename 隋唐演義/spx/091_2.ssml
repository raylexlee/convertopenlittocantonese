<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　長安城頭白頭烏，夜飛延秋門上呼。又向人間啄大屋，屋底達官走避胡。金鞭斷折大將死，骨肉不得同馳驅。腰下寶魚青珊瑚，可憐王孫泣路隅。問之不肯道姓名，但道困苦乞為奴。已經百日竄荊棘，身上無有完肌膚。高帝子孫盡隆準，龍種自與常人殊。豺狼在邑龍在野，王孫善保千金軀。不敢長語臨交衢，且為王孫立斯須。昨夜春鳳吹血腥，東來橐駝滿舊都。朔方健兒好身手，昔何勇銳今何愚。竊聞太子已傳位，聖德北服南單于。花門釐面請雪恥，慎勿出口他人狙。哀哉王孫慎勿疏，五陵佳氣無時無。<break time="100ms" />　　且說玄宗倉卒西幸，駕過左藏，只見有許多軍役，手中各執草把在那裡伺候。玄宗停車問其故，楊國忠奏道：「左藏積財甚多，一時不能載去，將來恐為賊所得，臣意欲盡焚之，無為賊守。」玄宗揪然道：「喊來若無所得，必更苛求百姓，不如留此與之，勿重困吾民。」遂叱退軍役，驅車前進。纔過了便橋，國忠即使人焚橋，以防追者。玄宗聞之，咄嗟道：「百姓各欲避賊求生，奈何絕其生路？」乃敕高力士率軍士速往撲滅之。後人謂玄宗於患難奔走之時，有此二美事，所以後來得仍歸故鄉，終享壽考。正是：<break time="100ms" />　　三言星退舍，天意原易回。倉卒不忘民，庶幾國脈培。<break time="100ms" />　　玄宗駕至咸陽望賢宮，地方官員俱先逃避，日已晌午，猶未進食。百姓或獻糲飯，雜以麥豆；王孫輩爭以手掬食之，須臾而盡。玄宗厚酬其值，好言尉勞，百姓多哭失聲，玄宗亦揮淚不止。眾百姓中有個白髮老翁，姓郭名從謹，涕泣進言道：「安祿山包藏禍心，已非一日，當時有赴闕若言其反者，陛上輒殺之，使得逞其奸逆，以致乘輿播遷。所以古聖王務延訪忠良，以廣聰明也。猶記宋璟為相，屢進直言，天下賴以安。然頻歲以來，諸臣皆以言為諱，唯阿諛取容，是以闕門之外，陛下俱不得而知。草野之人，早知有今日久矣。但九重嚴邃，區區之心無路上達，事不至此，何由得睹天顏面訴語乎？」玄宗頓足嗟歎道：「此皆朕之不明，悔已無及。」<break time="100ms" />　　溫言謝遣之。從行軍士乏食，聽其散往各莊村覓食。是夜宿金城館驛，甚是不堪。<break time="100ms" />　　次日，駕臨至馬嵬驛，將士饑疲，都懷憤怒。適河源軍使王思禮從潼關奔至，玄宗方知哥舒翰被擒。因即以思禮為河西隴右節度使，令即赴鎮收集散卒，以候東討。思禮臨行，密語陳元禮道：「楊國忠召亂起釁，罪大惡極，人人痛恨，僕曾勸哥舒翰將軍上表，請殺之，借其不從我言。今將軍何不撲殺此賊，以快眾心？」陳元禮道：「吾正有此意。」遂與東宮內侍李輔國商議，正欲密啟太子。恰值有吐蕃使者二十餘人，因來議和好，隨駕而行。這一日遮楊國忠馬前，訴以無食。國忠未及回答，陳元禮即大呼：「楊國忠交通番使謀反，我等何不殺反賊！」於是眾軍一齊鼓噪起來。國忠大駭，急策馬奔避。眾軍蜂擁而前，兵刃亂下，登時砍倒，屠割肢體，頃刻而盡。以槍揭其首於驛門外，並殺其子戶部侍郎楊暄。正是：<break time="100ms" />　　任是冰山高萬丈，不難一旦付東流。<break time="100ms" />　　國忠纔被殺，湊巧韓國夫人乘車而至，眾軍一齊上前，也將韓國夫人砍死。虢國夫人與其子斐徽並國忠的妻子幼兒，都逃至陳倉。被縣令薛景仙率吏民追捕著，也都被誅戮。正是：<break time="100ms" />　　昔年演掃眉，今日血污頸。可憐天子姨，卒難保首領。恨不如沐猴，幼化潛蹤影。<break time="100ms" />　　玄宗當日聞楊國忠為眾軍所殺，急出至驛門，用好言安慰眾軍，令各收隊。眾軍只是喧鬧擾攘，圍住驛門不散。玄宗傳問：「爾等為何還不散？」眾軍嘩然道：「反賊雖殺，賊根猶在，何敢便散？」陳元禮奏道：「眾人之意，以國忠既誅，貴妃不宜復侍至尊，伏候聖斷。」玄宗驚訝失色道：「妃子深居宮中，國忠即謀反，與他何干？」高力士奏道：「貴妃誠無罪，但眾將士已殺國忠，而貴妃猶在帝左右，豈能自安。願皇爺深思之，將士安則聖躬方萬安。」玄宗默然點頭，轉步回驛，不忍入行宮，只於驛旁小巷中，倚仗垂首而立。京兆司錄韋愕，即韋見素之子，那時正侍立於側，乃跪奏道：「眾怒難犯，安危在頃刻間，願陛下割恩忍憂，以寧國家。」<break time="100ms" />　　玄宗乃步入行宮，見了貴妃，一字也說不出口，但撫之而哭；門外嘩聲愈甚。高力士道：「事宜速決。」玄宗攜著貴妃，出至驛道北牆口，大哭道：「妃子，我和你從此永別矣！」楊妃亦涕泣嗚咽道：「願陛下保重，妾負罪良多，死無所恨，乞容禮佛而死。」玄宗哭道：「願仗佛力，使妃子善地受生。」回顧高力士：「汝可引至佛堂善處之。」說罷，大哭而入。楊妃上佛堂禮佛畢，高力士奉上羅巾，促令自縊於佛堂前一果樹下，年三十有八，時天寶十五載六月也。噫，此正白樂天《長恨歌》中所云：<break time="100ms" />　　九重城闕煙塵生，千乘萬騎西南行。翠華搖搖行復止，西出都門百餘里。六軍不發無奈何，宛轉蛾屆馬前死。<break time="100ms" />　　後人題詠馬嵬坡甚多，惟杜真卿一詩極佳。詩云：<break time="100ms" />　　楊柳依依水拍堤，春城茅屋燕爭飛。海棠正好東風惡，狼藉殘紅襯馬蹄。<break time="100ms" />　　楊妃既死，高力士即出驛門，對眾宣言道：「妃子楊氏，已奉聖旨賜死了！」眾軍還未肯信，高力士奉諭將楊妃之屍，用繡衾覆於榻上，置之驛庭中，敕陳元禮率領眾軍將入視。元禮揭其半衾擡其首，以示眾人，於是眾人知其果死，都免甲釋冑頓首呼萬歲而出。玄宗命高力士速具棺殮，草草的葬之於西郊之外，道北坎下。
    </voice>
</speak>
