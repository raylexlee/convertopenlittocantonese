<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>于少保萃忠傳 - 　原敘</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>原敘</font></h4>
			　　予族世居吳山下，與忠肅公同里。先府丞公為公姊婿，得公居鄉立朝事甚核。居恒竊念公勛著天壤，忠塞宇宙。今勿論海內學士、大夫，瞻斗杓而仰河岳，即田夫墅叟，粉黛笄禕，三尺童豎，語公事業，則顏開，談公冤憤，則色變，百世之後，過公之里，謁公之像，有不且悲且泣，欷歔感動，想見其人者乎！獨公生平事跡繁夥，未有完書。四方弔者，往往遺恨。里友孫懷石君，其先為公石交，傳其事，與予所聞懸合，因裒采演輯，凡七歷寒暑，為《旌功萃忠錄》。夫萃者，聚也。聚公之精神、德業，種種叢備，與夫國事及他人之交涉于公者，首尾紀之，而後公之事跡無弗完也。蓋雅俗兼焉，庶田夫墅叟，粉黛笄禕，三尺童豎，一覽了了。悲泣感動，行且遍四方矣。<br>　　初，孫君之方纂是錄也，患疽，病亟，公見夢焉。峨冠盛服，如所塑者，撫孫之背曰：「吾與若祖故人，來祐汝。」孫疽遂愈。豈公之精爽，預知孫君之意勤，而假靈以顯其事耶？四方噩夢一徵之公若左券，不偶然也。孫君附公而名著，其子姪輩為諸生，又藉公之靈而翩翩藝文。孫君之獲報，寧有既乎！予嘉而敘諸簡首，為翼忠者勸。<br>　　<br>　　<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>