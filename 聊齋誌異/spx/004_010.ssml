<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　康熙二十一年，山東旱，自春徂夏，赤地無青草。六月十三日小雨，始有種粟者。十八日，大雨沾足，乃種豆。一日，石門莊有老叟，暮見二牛鬥山上，謂村人曰：「大水將至矣！」遂攜家播遷。村人共笑之。無何，雨暴注，徹夜不止；平地水深數尺，居廬盡沒。一農人棄其兩兒，與妻扶老母，奔避高阜。下視村中，已為澤國，并不復念及兒矣。水落歸家，見一村盡成墟墓。入門視之，則一屋僅存，兩兒并坐床頭，嬉笑無恙。咸謂夫妻之孝報云。此六月二十二日事。<break time="100ms" />　　康熙二十四年，平陽地震，人民死者十之七八。城郭盡墟；僅存一屋，則孝子某家也。茫茫大劫中，惟孝嗣無恙，誰謂天公無皂白耶？<break time="100ms" /><break time="100ms" />　　<B>諸城某甲</B><break time="100ms" /><break time="100ms" />　　學師孫景夏先生言：其邑中某甲者，值流寇亂，被殺，首墜胸前。寇退，家人得尸，將舁瘞之。聞其氣縷縷然；審視之，咽不斷者盈指。遂扶其頭，荷之以歸。經一晝夜始呻，以匕箸稍稍哺飲食，半年竟愈。又十餘年，與二三人聚談。或作一解頤語，眾為鬨堂。甲亦鼓掌。一俯仰間，刀痕暴裂，頭墮血流，共視之，氣已絕矣。父訟笑者。眾斂金賂之，又葬甲，乃解。<break time="100ms" />　　異史氏曰：「一笑頭落，此千古第一大笑也。頸連一線而不死，直待十年後，成一笑獄，豈非二三鄰人，負債前生者耶！」<break time="100ms" /><break time="100ms" />　　<B>庫官</B><break time="100ms" /><break time="100ms" />　　鄒平張華東公，奉旨祭南岳。道出江淮間，將宿驛亭。前驅白：「驛中有怪異，宿之必致紛紜。」張弗聽。宵分，冠劍而坐。俄聞鞾聲入，則一頒白叟，皂紗黑帶。怪而問之。叟稽首曰：「我庫官也。為大人典藏有日矣。幸節鉞遙臨，下官釋此重負。」問：「庫存幾何？」答言：「二萬三千五百金。」公慮多金累綴，約歸時盤驗。叟唯唯而退。張至南中，餽遺頗豐。及還，宿驛亭，叟復出謁。及問庫物，曰：「已撥遼東兵餉矣。」深訝其前後之乖。叟曰：「人世祿命，皆有額數，錙銖不能增損。大人此行，應得之數已得矣，又何求？」言已，竟去。張乃計其所獲，與所言庫數，適相脗合。方歎飲啄有定，不可以妄求也。<break time="100ms" /><break time="100ms" />　　<B>酆都御史</B><break time="100ms" /><break time="100ms" />　　酆都縣外有洞，深不可測，相傳閻羅天子署。其中一切獄具，皆借人工。桎梏朽敗，輒擲洞口，邑宰即以新者易之，經宿失所在。供應度支，載之經制。明有御史行臺華公，按及酆都，聞其說，不以為信，欲入洞以決其惑。人輒言不可，公弗聽。秉燭而入，以二役從。深抵里許，燭暴滅。視之，階道闊朗，有廣殿十餘間，列坐尊官，袍笏儼然；惟東首虛一坐。尊官見公至，降階而迎，笑問曰：「至矣乎？別來無恙否？」公問：「此何處所？」尊官曰：「此冥府也。」公愕然告退。尊官指虛坐曰：「此為君坐，那可復還！」公益懼，固請寬宥。尊官曰：「定數何可逃也！」遂檢一卷示公，上注云：「某月日，某以肉身歸陰。」公覽之，戰慄如濯冰水。念母老子幼，泫然涕流。俄有金甲神人，捧黃帛書至。群拜舞啟讀已，乃賀公曰：「君有回陽之機矣。」公喜致問。曰：「適接帝詔，大赦幽冥，可為君委折原例耳。」乃示公途而出。數武之外，冥黑如漆，不辨行路。公甚窘苦。忽一神將軒然而入，赤面長髯，光射數尺。公迎拜而哀之。神人曰：「誦佛經可出。」言已而去。公自計經咒多不記憶，惟金剛經頗曾習之，遂乃合掌而誦，頓覺一線光明，映照前路。忽有遺忘之句，則目前頓黑；定想移時，復誦復明。乃始得出。其二從人，則不可問矣。<break time="100ms" /><break time="100ms" />　　<B>龍無目</B><break time="100ms" /><break time="100ms" />　　沂水大雨，忽墮一龍，雙睛俱無，奄有餘息。邑令公以八十蓆覆之，未能周身。又為設野祭。猶反復以尾擊地，其聲堛然。<break time="100ms" /><break time="100ms" />　　<B>狐諧</B><break time="100ms" />
    </voice>
</speak>
