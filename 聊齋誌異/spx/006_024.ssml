<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" /><break time="100ms" />　　<B>戲縊</B><break time="100ms" /><break time="100ms" />　　邑人某，佻㒓無賴。偶游村外，見少婦乘馬來，謂同游者曰：「我能令其一笑。」眾不信，約賭作筵。某遽奔去，出馬前，連聲譁曰：「我要死！……」因於牆頭抽粱䕸一本，橫尺許，解帶挂其上，引頸作縊狀。婦果過而哂之，眾亦粲然。婦去既遠，某猶不動，眾益笑之。近視，則舌出目瞑，而氣真絕矣。粱幹自經，不亦奇哉？是可以為儇薄者戒。
    </voice>
</speak>
