<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　有桶戲者，桶可容升；無底，中空，亦如俗戲。戲人以二席置街上，持一升入桶中；旋出，即有白米滿升，傾注席上；又取又傾，頃刻兩席皆滿。然後一一量入，畢而舉之，猶空桶。奇在多也。<break time="100ms" />　　利津李見田，在顏鎮閒遊陶場，欲市巨甕，與陶人爭直，不成而去。至夜，窰中未出者六十餘甕，啟視一空。陶人大驚，疑李，踵門求之。李謝不知。固哀之，乃曰：「我代汝出窰，一甕不損，在魁星樓下非與？」如言往視，果一一俱在。樓在鎮之南山，去場三里餘。傭工運之，三日乃盡。<break time="100ms" /><break time="100ms" />　　<B>丐僧</B><break time="100ms" /><break time="100ms" />　　濟南一僧，不知何許人。赤足衣百衲，日於芙蓉、明湖諸館，誦經抄募。與以酒食、錢、粟，皆弗受；叩所需，又不答。終日未嘗見其餐飯。或勸之曰：「師既不茹葷酒，當募山村僻巷中，何日日往來於羶鬧之場？」僧合眸諷誦，睫毛長指許，若不聞。少選，又語之。僧遽張目厲聲曰：「要如此化！」又誦不已。久之，自出而去。或從其後，固詰其必如此之故，走不應。叩之數四，又厲聲曰：「非汝所知！老僧要如此化！」積數日，忽出南城，臥道側，如僵，三日不動。居民恐其餓死，貽累近郭，因集勸他徙。欲飯，飯之；欲錢，錢之。僧瞑然不應。群搖而語之。僧怒，於衲中出短刀，自剖其腹；以手入內，理腸於道，而氣隨絕。眾駭，告郡，藁葬之。異日為犬所穴，席見。踏之似空；發視之，席封如故，猶空繭然。<break time="100ms" /><break time="100ms" />　　<B>伏狐</B><break time="100ms" /><break time="100ms" />　　太史某，為狐所魅，病瘠。符禳既窮，乃乞假歸，冀可逃避。太史行，而狐從之。大懼，無所為謀。一日，止於涿門外，有鈴醫，自言能伏狐。太史延之入。投以藥，則房中術也。促令服訖，入與狐交，銳不可當。狐辟易，哀而求罷；不聽，進益勇。狐展轉營脫，苦不得去。移時無聲，視之，現狐形而斃矣。<break time="100ms" />　　昔余鄉某生者，素有嫪毐之目，自言生平未得一快意。夜宿孤館，四無鄰。忽有奔女，扉未啟而已入；心知其狐，亦欣然樂就狎之。衿襦甫解，貫革直入。狐驚痛，啼聲吱然，如鷹脫韝，穿窗而出。某猶望窗外作狎暱聲，哀喚之，冀其復回，而已寂然矣。此真討狐之猛將也！宜榜門驅狐，可以為業。<break time="100ms" /><break time="100ms" />　　<B>蟄龍</B><break time="100ms" /><break time="100ms" />　　於陵曲銀臺公，讀書樓上。值陰雨晦冥，見一小物，有光如熒，蠕蠕而行。過處，則黑如蚰跡。漸盤卷上，卷亦焦。意為龍，乃捧卷送之。至門外，持立良久，蠖曲不少動。公曰：「將無謂我不恭？」執卷返，仍置案上，冠帶長揖送之。方至簷下，但見昂首乍伸，離卷橫飛，其聲嗤然，光一道如縷；數步外，回首向公，則頭大於甕，身數十圍矣；又一折反，霹靂震驚，騰霄而去。回視所行處，蓋曲曲自書笥中出焉。<break time="100ms" /><break time="100ms" />　　<B>蘇仙</B><break time="100ms" /><break time="100ms" />　　高公明圖知郴州時，有民女蘇氏，浣衣於河。河中有巨石，女踞其上。有苔一縷，綠滑可愛，浮水漾動，繞石三匝。女視之心動。既歸而娠，腹漸大。母私詰之，女以情告。母不能解。數月，竟舉一子。欲寘隘巷，女不忍也，藏諸櫝而養之。遂矢志不嫁，以明其不二也。然不夫而孕，終以為羞。兒至七歲，未嘗出以見人。兒忽謂母曰：「兒漸長，幽禁何可長也？去之，不為母累。」問所之。曰：「我非人種，行將騰霄昂壑耳。」女泣詢歸期。答曰：「待母屬纊，兒始來。去後，倘有所需，可啟藏兒櫝索之，必能如願。」言已，拜母竟去。出而望之，已杳矣。女告母，母大奇之。女堅守舊志，與母相依，而家益落。偶缺晨炊，仰屋無計。忽憶兒言，往啟櫝，果得米，賴以舉火。自是有求輒應。逾三年，母病卒；一切葬具，皆取給於櫝。既葬，女獨居三十年，未嘗窺戶。一日，鄰婦乞火者，見其兀坐空閨，語移時始去。居無何，忽見彩雲繞女舍，亭亭如蓋，中有一人盛服立，審視，則蘇女也。迴翔久之，漸高不見。鄰人共疑之。窺諸其室，見女靚妝凝坐，氣則已絕。眾以其無歸，議為殯殮。忽一少年入，丰姿俊偉，向眾申謝。鄰人向亦竊知女有子，故不之疑。少年出金葬母，植二桃於墓，乃別而去。數步之外，足下生雲，不可復見。後桃結實甘芳，居人謂之「蘇仙桃樹」，年年華茂，更不衰朽。官是地者，每攜實以餽親友。<break time="100ms" /><break time="100ms" />　　<B>李伯言</B><break time="100ms" />
    </voice>
</speak>
