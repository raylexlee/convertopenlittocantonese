<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　孫太白嘗言：其曾祖肄業於南山柳溝寺。麥秋旋里，經旬始返。啟齋門，則案上塵生，窗間絲滿。命僕糞除，至晚始覺清爽可坐。乃拂榻陳臥具，扃扉就枕。月色已滿窗矣。輾轉移時，萬籟俱寂。忽聞風聲隆隆，山門豁然作響。竊謂寺僧失扃。注念間，風聲漸近居廬，俄而房門闢矣。大疑之。思未定，聲已入屋；又有靴聲鏗鏗然，漸傍寢門。心始怖。俄而寢門闢矣。急視之，一大鬼鞠躬塞入，突立榻前，殆與梁齊。面似老瓜皮色；目光睒閃，遶室四顧；張巨口如盆，齒疏疏長三寸許；舌動喉鳴，呵喇之聲，響連四壁。公懼極。又念咫尺之地，勢無所逃，不如因而刺之。乃陰抽枕下佩刀，遽拔而斫之，中腹，作石缶聲。鬼大怒，伸巨爪攫公。公少縮。鬼攫得衾，捽之，忿忿而去。公隨衾墮，伏地號呼。家人持火奔集，則門閉如故。排窗入，見狀大駭。扶曳登床，始言其故。共驗之，則衾夾於寢門之隙。啟扉檢照，見有爪痕如箕，五指著處皆穿。既明，不敢復留，負笈而歸。後問僧人，無復他異。<break time="100ms" /><break time="100ms" />　　<B>咬鬼</B><break time="100ms" /><break time="100ms" />　　沈麟生云：其友某翁者，夏月晝寢，矇矓間，見一女子搴簾入，以白布裹首，縗服麻裙，向內室去。疑鄰婦訪內人者；又轉念，何遽以凶服入人家？正自皇惑，女子已出。細審之，年可三十餘，顏色黃腫，眉目蹙蹙然，神情可畏。又逡巡不去，漸逼臥榻。遂偽睡以觀其變。無何，女子攝衣登床，壓腹上，覺如百鈞重。心雖了了，而舉其手，手如縛；舉其足，足如痿也。急欲號救，而苦不能聲。女子以喙嗅翁面，顴鼻眉額殆遍。覺喙冷如冰，氣寒透骨。翁窘急中，思得計，待嗅至頤頰，當即因而齧之。未幾，果及頤。翁乘勢力齕其顴，齒沒於肉。女負痛身離，且掙且啼。翁齕益力。但覺血液交頤，溼流枕畔。相持正苦，庭外忽聞夫人聲，急呼有鬼，一緩頰而女子已飄忽遁去。夫人奔入，無所見，笑其魘夢之誣。翁述其異，且言有血證焉。相與檢視，如屋漏之水，流枕浹席。伏而嗅之，腥臭異常。翁乃大吐。過數日，口中尚有餘臭云。<break time="100ms" /><break time="100ms" />　　<B>捉狐</B><break time="100ms" /><break time="100ms" />　　孫翁者，余姻家清服之伯父也。素有膽。一日，晝臥，彷彿有物登床，遂覺身搖搖如駕雲霧。竊意無乃魘狐耶？微窺之，物大如貓，黃毛而碧嘴，自足邊來。蠕蠕伏行，如恐翁寤。逡巡附體：著足，足痿；著股，股耎。甫及腹，翁驟起，按而捉之，握其項。物鳴急莫能脫。翁亟呼夫人，以帶縶其腰。乃執帶之兩端，笑曰：「聞汝善化，今注目在此，看作如何化法。」言次，物忽縮其腹，細如管，幾脫去。翁大愕，急力縛之；則又鼓其腹，粗於椀，堅不可下；力稍懈，又縮之。翁恐其脫，命夫人急殺之。夫人張皇四顧，不知刀之所在。翁左顧示以處。比回首，則帶在手如環然，物已渺矣。<break time="100ms" /><break time="100ms" />　　<B>荍中怪</B><break time="100ms" /><break time="100ms" />　　長山安翁者，性喜操農功。秋間荍熟，刈堆隴畔。時近村有盜稼者，因命佃人，乘月輦運登場；俟其裝載歸，而自留邏守。遂枕戈露臥。目稍瞑，忽聞有人踐荍根，咋咋作響。心疑暴客。急舉首，則一大鬼，高丈餘，赤髮鬡鬚，去身已近。大怖，不遑他計，踴身暴起，狠刺之。鬼鳴如雷而逝。恐其復來，荷戈而歸。迎佃人於途，告以所見，且戒勿往。眾未深信。越日，曝麥於場，忽聞空際有聲，翁駭曰：「鬼物來矣！」乃奔，眾亦奔。移時復聚，翁命多設弓弩以俟之。翼日，果復來。數矢齊發，物懼而遁。二三日竟不復來。麥既登倉，禾䕸雜遝，翁命收積為垛，而親登踐實之，高至數尺。忽遙望駭曰：「鬼物至矣！」眾急覓弓矢，物已奔翁。翁仆，齕其額而去。共登視，則去額骨如掌，昏不知人。負至家中，遂卒。後不復見。不知其何怪也。<break time="100ms" /><break time="100ms" />　　<B>宅妖</B><break time="100ms" /><break time="100ms" />　　長山李公，大司寇之姪也。宅多妖異。嘗見廈有春凳，肉紅色，甚修潤。李以故無此物，近撫按之，隨手而曲，殆如肉耎。駭而卻走。旋回視，則四足移動，漸入壁中。又見壁間倚白梃，潔澤修長。近扶之，膩然而倒，委蛇入壁，移時始沒。康熙十七年，王生俊升設帳其家。日暮，燈火初張，生著履臥榻上。忽見小人，長三寸許，自外入，略一盤旋，即復去。少頃，荷二小凳來，設堂中，宛如小兒輩用梁䕸心所製者。又頃之，二小人舁一棺入，僅長四寸許，停置凳上。安厝未已，一女子率廝婢數人來，率細小如前狀。女子衰衣，麻綆束腰際，布裹首；以袖掩口，嚶嚶而哭，聲類巨蠅。生睥睨良久，毛森立，如霜被於體。因大呼，遽走，顛床下，搖戰莫能起。館中人聞聲畢集，堂中人物杳然矣。<break time="100ms" /><break time="100ms" />　　<B>王六郎</B><break time="100ms" />
    </voice>
</speak>
