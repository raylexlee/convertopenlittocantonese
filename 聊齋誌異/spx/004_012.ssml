<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　益都西鄙之貴家某者，富有巨金。蓄一妾，頗婉麗。而冢室凌折之，鞭撻橫施。妾奉事之惟謹。某憐之，往往私語慰撫。妾殊未嘗有怨言。一夜，數十人踰垣入，撞其屋扉幾壞。某與妻惶遽喪魄，搖戰不知所為。妾起，嘿無聲息，暗摸屋中，得挑水木杖一，拔關遽出。群賊亂如蓬麻。妾舞杖動，風鳴鉤響，擊四五人仆地；賊盡靡，駭愕亂奔。牆急不得上，傾跌咿啞，亡魂失命。妾拄杖於地，顧笑曰：「此等物事，不直下手插打得！亦學作賊！我不汝殺，殺嫌辱我。」悉縱之逸去。某大驚，問：「何自能爾？」則妾父故槍棒師，妾盡傳其術，殆不啻百人敵也。妻尤駭甚，悔向之迷於物色。由是善顏視妾。妾終無纖毫失禮。鄰婦或謂妾：「嫂擊賊若豚犬，顧奈何俛首受撻楚？」妾曰：「是吾分耳，他何敢言。」聞者益賢之。<break time="100ms" />　　異史氏曰：「身懷絕技，居數年而人莫之知，而卒之捍患御災，化鷹為鳩。嗚呼！射雉既獲，內人展笑；握槊方勝，貴主同車。技之不可以已也如是夫！」<break time="100ms" /><break time="100ms" />　　<B>驅怪</B><break time="100ms" /><break time="100ms" />　　長山徐遠公，故明諸生也。鼎革後，棄儒訪道，稍稍學敕勒之術，遠近多耳其名。某邑一鉅公，具幣，致誠款書，招之以騎。徐問：「召某何意？」僕辭以曰不知，「但囑小人務屈臨降耳。」徐乃行。至則中庭宴饌，禮遇甚恭；然終不道其所以致迎之旨。徐不耐，因問曰：「實欲何為？幸袪疑抱。」主人輒言無何也。但勸盃酒，言辭閃爍，殊所不解。言話之間，不覺向暮。邀徐飲園中。園搆造頗佳勝，而竹樹蒙翳，景物陰森，雜花叢叢，半沒草萊中。抵一閣，覆板上懸蛛錯綴，大小上下，不可以數。酒數行，天色曛暗，命燭復飲。徐辭不勝酒。主人即罷酒呼茶。諸僕倉皇撤殽器，盡納閣之左室几上。茶啜未半，主人託故竟去。僕人便持燭引宿左室。燭置案上，遽返身去，頗甚草草。徐疑或攜襆被來伴，久之，人聲殊杳。即自起扃戶寢。窗外皎月，入室侵床，夜鳥秋蟲，一時啾唧。心中怛然，不成夢寢。頃之，板上橐橐，似踏蹴聲，甚厲。俄下護梯，俄近寢門。徐駭，毛髮蝟立，急引被覆首。而門已豁然頓開。徐展被角，微伺之，則一物，獸首人身；毛周其體，長如馬鬐，深黑色；牙粲群峰，目炯雙炬。及几，伏餂器中剩肴，舌一過，連數器輒淨如掃。已而趨近榻，嗅徐被。徐驟起，翻被冪怪頭，按之狂喊。怪出不意，驚脫，啟外戶竄去。徐披衣起遁，則園門外扃，不可得出。緣牆而走，擇短垣踰，則主人馬廄也。廄人驚；徐告以故，即就乞宿。將旦，主人使伺徐，失所在。大駭。已而得之廄中。徐出，大恨，怒曰：「我不慣作驅怪術；君遣我，又秘不一言；我橐中蓄如意鉤一，又不送達寢所：是死我也！」主人謝曰：「擬即相告，慮君難之。初亦不知橐有藏鉤。幸宥十死！」徐終怏怏，索騎歸。自是而怪遂絕。主人宴集園中，輒笑向客曰：「我不忘徐生功也。」<break time="100ms" />　　異史氏曰：「『黃貍黑貍，得竄者雄。』此非空言也。假令翻被狂喊之後，隱其所駭懼，而公然以怪之遁為己能，天下必將謂徐生真神人不可及。」<break time="100ms" /><break time="100ms" />　　<B>姊妹易嫁</B><break time="100ms" />
    </voice>
</speak>
