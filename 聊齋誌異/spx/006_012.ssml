<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　聞濟南懷利仁言：劉公亮采，狐之後身也。初，太翁居南山，有叟造其廬，自言胡姓。問所居，曰：「只在此山中。閒處人少，惟我兩人，可與數晨夕，故來相拜識。」因與接談，詞旨便利，悅之。治酒相歡，醺而去。越日復來，愈益款厚。劉云：「自蒙下交，分即最深。但不識家何里，焉所問興居？」胡曰：「不敢諱，實山中之老狐也。與若有夙因，故敢內交門下。固不能為翁福，亦不敢為翁禍，幸相信勿駭。」劉亦不疑，更相契重。即敘年齒，胡作兄，往來如昆季。有小休咎，亦以告。時劉乏嗣，叟忽云：「公勿憂，我當為君後。」劉訝其言怪。胡曰：「僕算數已盡，投生有期矣。與其他適，何如生故人家？」劉曰：「仙壽萬年，何遂及此？」叟搖首云：「非汝所知。」遂去。夜果夢叟來，曰：「我今至矣。」既醒，夫人生男，是為劉公。公既長，身短，言詞敏諧，絕類胡。少有才名，壬辰成進士。為人任俠，急人之急，以故秦、楚、燕、趙之客，趾錯於門；貨酒賣餅者，門前成市焉。<break time="100ms" /><break time="100ms" />　　<B>蕙芳</B><break time="100ms" /><break time="100ms" />　　馬二混，居青州東門內，以貨麵為業。家貧，無婦，與母共作苦。一日，媼獨居，忽有美人來，年可十六七，椎布甚樸，而光華照人。媼驚顧窮詰。女笑曰：「我以賢郎誠篤，願委身母家。」媼益驚曰：「娘子天人，有此一言，則折我母子數年壽！」女固請之。意必為侯門亡人，拒益力。女乃去。越三日，復來，留連不去。問其姓氏，曰：「母肯納我，我乃言；不然，固無庸問。」媼曰：「貧賤傭保骨，得婦如此，不稱亦不祥。」女笑坐床頭，戀戀殊殷。媼辭之，言：「娘子宜速去，勿相禍。」女乃出門，媼視之西去。又數日，西巷中呂媼來，謂母曰：「鄰女董蕙芳，孤而無依，自願為賢郎婦，胡弗納？」母以所疑慮具白之。呂曰：「烏有此耶？如有乖謬，咎在老身。」母大喜，諾之。呂既去，媼掃室布席，將待子歸往娶之。日將暮，女飄然自至。入室參母，起拜盡禮。告媼曰：「妾有兩婢，未得母命，不敢進也。」媼曰：「我母子守窮廬，不解役婢僕。日得蠅頭利，僅足自給。今增新婦一人，嬌嫩坐食，尚恐不充飽；益之二婢，豈吸風所能活耶？」女笑曰：「婢來，亦不費母度支，皆能自得食。」問：「婢何在？」女乃呼：「秋月、秋松！」聲未及已，忽如飛鳥墮，二婢已立於前。即令伏地叩母。既而馬歸，母迎告之。馬喜。入室，見翠棟雕梁，侔於宮殿；中之几屏簾幙，光耀奪視。驚極，不敢入。女下床迎笑，睹之若仙。益駭，卻退。女挽之，坐與溫語。馬喜出非分，形神若不相屬。即起，欲出行沽。女止曰：「勿須。」因命二婢治具。秋月出一革袋，執向扉後，格格撼擺之。已而以手探入，壺盛酒，柈盛炙，觸類熏騰。飲已而寢，則花罽錦裀，溫膩非常。天明出門，則茅廬依舊。母子共奇之。媼詣呂所，將跡所由。入門，先謝其媒合之德。呂訝云：「久不拜訪，何鄰女之曾託乎？」媼益疑，具言端委。呂大駭，即同媼來視新婦。女笑逆之，極道作合之義。呂見其惠麗，愕眙良久，即亦不辨，唯唯而已。女贈白木搔具一事，曰：「無以報德，姑奉此為姥姥爬背耳。」呂受以歸，審視則化為白金。馬自得婦，頓更舊業，門戶一新。笥中貂錦無數，任馬取著；而出室門，則為布素，但輕煖耳。女所自衣亦然。積四五年，忽曰：「我謫降人間十餘載，因與子有緣，遂暫留止。今別矣。」馬苦留之。女曰：「請別擇良偶，以承廬墓。我歲月當一至焉。」忽不見。馬乃娶秦氏。後三年，七夕，夫妻方共語，女忽入，笑曰：「新偶良懽，不念故人耶？」馬驚起，愴然曳坐，便道衷曲。女曰：「我適送織女渡河，乘間一相望耳。」兩相依依，語無休止。忽空際有人呼「蕙芳」，女急起作別。馬問其誰。曰：「余適同雙成姊來，彼不耐久伺矣。」馬送之。女曰：「子壽八旬，至期，我來收爾骨。」言已，遂逝。今馬六十餘矣。其人但樸訥，無他長。<break time="100ms" />　　異史氏曰：「馬生其名混，其業褻，蕙芳奚取哉？於此見仙人之貴樸訥誠篤也。余嘗謂友人：若我與爾，鬼狐且棄之矣。所差不愧於仙人者，惟『混』耳。」<break time="100ms" /><break time="100ms" />　　<B>山神</B><break time="100ms" /><break time="100ms" />　　益都李會斗，偶山行，值數人籍地飲。見李至，讙然並起，曳入座，競觴之。視其柈饌，雜陳珍錯。移時，飲甚懽；但酒味薄濇。忽遙有一人來，面狹長，可二三尺許；冠之高細稱是。眾驚曰：「山神至矣！」即都紛紛四去。李亦伏匿坎窞中。既而起視，則肴酒一無所有，惟有破陶器貯溲浡，瓦片上盛蜥蜴數枚而已。<break time="100ms" /><break time="100ms" />　　<B>蕭七</B><break time="100ms" />
    </voice>
</speak>
