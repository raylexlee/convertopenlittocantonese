<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　揚州督同將軍梁公，解組鄉居，日攜碁酒，游翔林丘間。會九日登高，與客弈。忽有一人來，逡巡局側，耽玩不去。視之，目面寒儉，懸鶉結焉。然而意態溫雅，有文士風。公禮之，乃坐。亦殊撝謙。公指碁謂曰：「先生當必善此，何勿與客對壘？」其人遜謝移時，始即局。局終而負，神情懊熱，若不自已。又著又負，益慚憤。酌之以酒，亦不飲，惟曳客弈。自晨至於日昃，不遑溲溺。方以一子爭路，兩互喋聒，忽書生離席悚立，神色慘沮。少間，屈膝向公座，敗顙乞救。公駭疑，起扶之曰：「戲耳，何至是？」書生曰：「乞付囑圉人，勿縛小生頸。」公又異之，問：「圉人誰？」曰：「馬成。」先是，公圉役馬成者，走無常，常十數日一入幽冥，攝牒作勾役。公以書生言異，遂使人往視成，則僵臥已二日矣。公乃叱成不得無禮。瞥然間，書生即地而滅。公歎咤良久，乃悟其鬼。越日，馬成寤，公召詰之。成曰：「書生湖襄人，癖嗜弈，產蕩盡。父憂之，閉置齋中。輒踰垣出，竊引空處，與弈者狎。父聞詬詈，終不可制止。父憤悒齎恨而死。閻摩王以書生不德，促其年壽，罰入餓鬼獄，於今七年矣。會東嶽鳳樓成，下牒諸府，徵文人作碑記。王出之獄中，使應召自贖。不意中道遷延，大愆限期。嶽帝使直曹問罪於王。王怒，使小人輩羅搜之。前承主人命，故未敢以縲絏繫之。」公問：「今日作何狀？」曰：「仍付獄吏，永無生期矣。」公歎曰：「癖之誤人也如是夫！」<break time="100ms" />　　異史氏曰：「見弈遂忘其死；及其死也，見弈又忘其生。非其所欲有甚於生者哉？然癖嗜如此，尚未獲一高著，徒令九泉下，有長死不生之弈鬼也。可哀也哉！」<break time="100ms" /><break time="100ms" />　　<B>辛十四娘</B><break time="100ms" /><break time="100ms" />　　廣平馮生，正德間人。少輕脫，縱酒。昧爽偶行，遇一少女，著紅帔，容色娟好。從小奚奴，躡露奔波，履襪沾濡。心竊好之。薄暮醉歸，道側故有蘭若，久蕪廢，有女子自內出，則向麗人也。忽見生來，即轉身入。陰念：麗者何得在禪院中？縶驢於門，往覘其異。入則斷垣零落，階上細草如毯。彷徨間，一斑白叟出，衣帽整潔，問：「客何來？」生曰：「偶過古剎，欲一瞻仰。翁何至此？」叟曰：「老夫流寓無所，暫借此安頓細小。既承寵降，有山茶可以當酒。」乃肅賓入。見殿後一院，石路光明，無復蓁莽。入其室，則簾幌床幙，香霧噴人。坐展姓字，云：「蒙叟姓辛。」生乘醉遽問曰：「聞有女公子，未遭良匹。竊不自揣，願以鏡臺自獻。」辛笑曰：「容謀之荊人。」生即索筆為詩曰：「千金覓玉杵，殷勤手自將。雲英如有意，親為擣玄霜。」主人笑付左右。少間，有婢與辛耳語。辛起慰客耐坐，牽幕入。隱約三數語，即趨出。生意必有佳報；而辛乃坐與嗢噱，不復有他言。生不能忍，問曰：「未審意旨，幸釋疑抱。」辛曰：「君卓犖士，傾風已久。但有私衷，所不敢言耳。」生固請之。辛曰：「弱息十九人，嫁者十有二。醮命任之荊人，老夫不與焉。」生曰：「小生祇要得今朝領小奚奴帶露行者。」辛不應，相對默然。聞房內嚶嚶膩語，生乘醉搴簾曰：「伉儷既不可得，當一見顏色，以消吾憾。」內聞鉤動，群立愕顧。果有紅衣人，振袖傾鬟，亭亭拈帶。望見生入，遍室張皇。辛怒，命數人捽生出。酒愈湧上，倒蓁蕪中。瓦石亂落如雨，幸不著體。臥移時，聽驢子猶齕草路側，乃起跨驢，踉蹡而行。夜色迷悶，誤入澗谷，狼奔鴟叫，豎毛寒心。踟躕四顧，並不知其何所。
    </voice>
</speak>
