<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>紅樓夢影 - 　序</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>序</font></h4>
			　　大凡稗官野史，所記新聞而作，是以先取新奇可喜之事，立為主腦，次乃融情入理以聯脈絡，提一發則五官四肢俱動。<br />
　　因其情理足信，始能傳世。<br />
　　《紅樓夢》一書，本名《石頭記》，所記絳珠仙草受神瑛侍者灌溉之恩，修成女身，立願托生人世，以淚償之。此極奇幻之事，而至理深情獨有千古。作者不惜鏤肝刻腎，讀者得以娛目賞心，幾至家弦戶誦，雅俗共賞：咸知絳珠有償淚之願，無終身之約，淚盡歸仙，再難留戀人間；神瑛無木石之緣，有金石之訂，理當涉世，以了應為之事。此《紅樓夢》始終之大旨也。海內讀此書者，因絳珠負絕世才貌，抱恨夭亡，起而接續前編，各抒己見。為絳珠吐生前之夙怨，翻薄命之舊案，將紅塵之富貴加碧落之仙姝。死者令其復生，清者揚之使濁，縱然極力鋪張，益覺擬不於倫。此無他故，與前書本意相悖耳。<br />
　　今者，雲槎外史以新編《紅樓夢影》若干回見示，披讀之下，不禁歎絕。前書一言一動，何殊萬壑千峰，令人應接不暇；此則虛描實寫，傍見側出，回顧前蹤，一絲不漏。至於諸人口脗神情，揣摹酷肖，即榮府由否漸亨，一秉循環之理，接續前書，毫無痕跡，真制七襄手也。且善善惡惡，教忠作孝，不失詩人溫柔敦厚本旨，洵有味乎言之。<br />
　　餘聞昔有畫工，約畫東西殿壁，一人不知天神眉宇別具神采，非侍從所及。畫畢睹之，愧悔無地。此編之出，倘令海內曾續《紅樓夢》者見之，有不愧悔如畫工者乎？信夫前夢後影並傳不朽。是為序。<br />
　　咸豐十一年，歲在辛酉，七月之望。西湖散人撰。 <br />
<br />
<br />
<br />
<br />
<br />
<br />
　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>