

    
	
		
			太平廣記表
			　　臣昉等言：臣先奉敕撰集太平廣記五百卷者，伏以六籍既分，九流並起。皆得聖人之道，以盡萬物之情。足以啟迪聰明，鑒照今古。伏惟皇帝陛下，體周聖啟，德邁文思。博綜群言，不遺眾善。以為編秩既廣，觀覽難周，故使彩拮菁英，裁成類例。惟茲重事，宜屬通儒。臣等謬以諛聞，幸塵清賞，猥奉修文之寄。曾無敘事之能，退省疏蕪，惟增腼冒。其書五百卷、並目錄十卷、共五百十卷。謹詣東上閣門奉表上進以聞，冒瀆天聽。臣昉等誠惶誠恐頓首頓首謹言。 
　　太平興國三年八月十三日。 
　　將仕郎守少府監丞臣呂文仲、臣吳淑。 
　　朝請大夫太子中贊善柱國賜紫金魚袋臣陳鄂。 
　　中大夫太子左贊善直史館臣趙鄰幾。 
　　朝奉郎太子中允賜紫金魚袋臣董淳。 
　　朝奉大夫太子中允紫金魚袋臣王克貞臣張洎。 
　　承奉郎左拾遺直史館臣宋白。 
　　通奉大夫行太子率更令上柱國賜紫金魚袋臣徐鉉。 
　　金紫光祿大夫上柱國陳縣男食邑三百戶臣湯悅。 
　　朝散大夫充史館修撰上柱國賜紫金魚袋臣李穆。 
　　翰林院學士朝奉大夫中書舍人賜紫金魚袋臣扈蒙。 
　　翰林院學士中順大夫戶部尚書知制誥上柱國隴西縣開國男食邑三百賜紫金魚袋臣李昉。 
　　八月二十五日奉敕送史館。 
　　六年正月奉聖旨雕印板。 
　　按宋太平興國間，既得諸國圖籍，而降王諸臣，皆海內名士。或宣怨言，盡收用之。置之館閣，厚其廩餼，使修群書。以修文御覽、藝文類聚、文思博要、經史子集一千六百九十餘種，編成一千卷，賜名太平御覽。又以野史傳記小說諸家，編成五百卷，分五十五部，賜名太平廣記，詔鏤板頒行。言者以廣記非後學所急，收板藏太清樓。於是御覽盛傳，而廣記之傳鮮矣。崇文總目不及廣記，夾漈鄭樵、乃謂太平御覽。別出廣記，專記異事。樵自謂博雅，不知於實錄、會要諸書曾考訂否。餘歸田多暇，稗官野史，手抄目覽。匪曰小道可觀，蓋欲賢於博奕云爾。近得太平廣記觀之，傳寫已久。亥豕魯魚，甚至不能以句。因與二三知己秦次山、強綺塍、唐石東，互相校對。寒暑再更，字義稍定。尚有闕文闕卷，以俟海內藏書之家，慨然嘉惠，補成全書。庶幾博物洽聞之士，得少裨益焉。 
　　嘉靖丙寅正月上元日都察院右都御史致仕十山談愷書。


　　太平廣記引用書目


　　史記　　漢書　　范曄後漢書　　魏書　　吳書　　魏志　　蜀志　　蜀記　　吳志三國志　　晉書　　宋書　　齊紀　　唐書　　唐史　　晉史　　後魏書　　唐歷　　國語　　史係　　南史　　北史　　史雋　　晉陽秋　　晉春秋　　齊春秋　　三國典略　　唐統紀　　唐年補錄　　年號歷　　華陽國志　　趙書　　野史　　越絕書　　朝野僉載　　明皇雜錄　　開天傳信記　　大唐新語　　國史補　　逸史闕史　　南楚新聞　　妖亂志　　中朝故事　　會稽錄　　譚實錄　　王氏聞見集　　玉堂閒話　　耳目記　　北夢瑣言　　唐會要　　漢武故事　　唐年小錄　　御史臺記　　翰林故事　　三輔決錄　　柳氏史　　潭氏史　　大業拾遺　　國史異纂　　國朝雜記　　大唐奇事　　大唐雜記　　西京雜記　　前秦錄　　傳載　　三齊要略　　論衡　　長沙傳　　皇覽　　建康實錄　　益都耆舊傳　　王子年耆舊傳　　閩川名士傳　　簡文談疏　　補錄記傳　　魏文典論　　宋明帝自序　　梁四公記　　汝南先賢傳　　會稽先賢傳　　孝子傳　　孝德傳　　東方朔傳　　尚書故實　　說文　　書斷　　法書要錄　　圖書會粹書評　　謝赫畫品　　名畫記　　畫斷　　王僧虔名書錄　　羊欣筆陣圖　　八朝畫錄　　韻對　　列女傳　　妒記　　杜蘭香別傳　　鄴侯外傳　　太公金匱顏氏家訓　　古文瑣語　　說題辭　　文樞竟要　　神異經　　宣驗記　　應驗記　　冥祥記　　冥報拾遺　　陰德傳　　感應傳　　列異傳　　甄異傳　　述異記　　異苑　　志怪　　齊諧記　　續齊諧記　　搜神記　　續搜神記　　靈鬼志　　幽明錄　　洞冥記　　旌異記　　冥報記　　報應錄　　報冤記　　窮神秘苑　　還魂記　　離魂記　　地獄苦記　　靈怪集　　集異記　　纂異記　　獨異志　　博異志　　玄怪錄　　續玄怪錄　　宣室志　　瀟湘錄　　紀聞　　辨正論　　廣異記　　通幽記　　祥異集驗　　原化記　　洽聞記　　摭異記　　奇事記　　聞奇錄　　祥異記　　續異記　　卓異記　　妖怪錄　　稽神錄　　八朝窮怪錄甘澤謠　　錄異誠　　神鬼傳　　虯髯客傳　　王子年拾遺記　　驚聽錄　　杜陽雜編　　異聞記　　前定錄　　定命錄　　警誡錄　　續定命錄　　感定錄廣古今五行記　　謝蟠雜說　　張璠漢記　　兩京新記　　十道記　　成都記　　南雍州記　　九江記　　盛宏之荊州記　　渚宮故事　　三秦記　　三吳記　　南齊記　　三齊記　　敦煌新錄　　陳留風俗傳　　湘中記　　河東記　　尋陽記　　襄淝記　　十洲記　　山河別記　　林邑記　　桂林風土記　　周地圖記　　河洛記　　南越志　　三峽記　　扶南記　　南康記　　河洛記　　漢淝記　　建安記　　新津縣圖經　　渝州圖經　　隴州圖經　　建州圖經　　歙州圖經　　黎州圖經　　通望縣圖經　　朗州圖經　　陵州圖經　　交州記　　武昌記　　豫章古今記　　洞林記　　梁京寺記　　塔寺記　　顧渚山記　　廣人物志　　山海經　　水經　　異物志　　洞天集　　投荒雜錄　　南海異事　　海陸碎事　　外荒記　　江表異同錄　　玉歆始興記　　莊子　　墨子　　淮南子管子　　抱樸子　　賈子　　說苑　　金樓子　　符子　　玉泉子　　神仙傳　　續神仙傳　　列仙傳　　集仙傳　　洞仙傳　　墉城集仙錄　　仙傳拾遺　　神仙感遇傳　　武陵十仙傳　　十二真君傳　　真誥　　列仙譚錄　　傳仙錄　　漢武內傳　　玄門靈妙記　　原仙記　　三寶感通記　　玉匣記　　道家雜記郭氏玄中記　　楊雄琴清英　　曹植惡鳥論　　藝文類聚　　太原事跡　　太原故事　　真陵十七史　　本事詩　　抒情詩　　白居易集　　顧雲文集　　鄭谷詩集　　元稹長慶集序　　韓愈歐陽詹哀辭序　　鄭處誨撰劉琢碑　　李琪集序　　皮日休集　　賈逵碑　　續江氏傳　　吳興掌故事　　崔龜從自敘　　中興間氣集　　羯鼓錄　　中興書　　蔡邕別傳　　鄭德璘傳　　曹景宗傳　　羅昭威傳　　賀若弼傳　　趙延壽傳　　司空圖段章傳　　樊英列傳　　女仙傳　　張氏傳　　崔少玄本傳　　高僧傳　　洛陽伽藍記　　法苑珠林　　三教珠英　　金剛經　　觀音經　　靈保集　　風俗通　　博物志　　崔豹古今注　　語林　　笑林　　笑苑　　世說　　世說新語　　郭頌世語　　笑言　　啟顏錄　　說林　　劇談錄　　雲溪友議　　幽閒鼓吹　　三水小牘　　盧氏雜說　　桂苑叢談　　會昌解頤錄　　松窗錄　　集話錄　　嘉話錄　　戎幕閒談　　因話錄　　芝田錄　　乾僎子　　酉陽雜俎　　談藪　　摭言　　玉溪編事　　野人閒話　　辨疑志　　妖亂志　　窮愁志　　殷芸小說　　劉氏小說　　夢書　　夢雋　　夢係　　夢記　　夢苑

