<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>林蘭香 - 林蘭香叢語　</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>林蘭香叢語</font></h4>
			　　山簡聞王戎之言，乃大哭而別，以其為情重人也。惠子聞莊生之語，竟大笑而去，以其為忘情輩也。看《林蘭香》者，總不出此兩種。<br />
　　王元美宴客，一術士謁之。座客爭叩吉凶，元美曰：「吾自曉大八字，不用若推算。」士問：「何為大八字？」元美曰：「我知人人都是要死的。」此《林蘭香》一部人物所以大半皆有收結。<br />
　　覺隱有詩云：<br />
　　「一派青山景色幽，前人田產後人收。後人收得休歡喜，又有收人在後頭。」遍觀古今，感慨係之矣。而五院荒涼，特其渺焉者也。<br />
　　李德裕戒子：「毋以平泉花木與人。」身沒未幾，竟為烏有。魏徵之宅，大唐撤殿材成之。少間即至易姓。蕭瑀之宅改為薦福寺，馬燧之宅，改為奉誠園，郭汾陽之宅，改為法雄寺。遷易靡常，倏如傳舍。所以泗國府節不細敘。<br />
　　唐雲叟寄秦尊師云：「翠娥紅粉婢娟劍，殺盡世人人不知。」耿朗溺於色，以致促其年是也。<br />
　　遼懿德蕭后以寫十香詞被誣賜死，是即夢卿題壁書扇之前車。<br />
　　晉公主謂王戎曰：「親卿愛卿，是以卿卿。我不卿卿，誰復卿卿？」此等韻致，愛娘有焉。<br />
　　陶穀買得党家故妓，取雪茶共飲，謂曰：「党太尉應不識此？」妓曰：「彼安得有此？但能於銷金帳下淺酌低唱，吃羊羔兒酒耳。」Y耿朗家可謂兼之。<br />
　　唐吉溫、羅希奭為侍御史，隨李林甫所欲，鍛鍊成獄。時謂「羅鉗吉網」，是乃茅球前身。<br />
　　顧希武曰：「積財可以備患，患亦生於多財。與其因患而破財，孰若不積財而無患？」此是與任自立一流人說法。<br />
　　竺法深對劉尹云：「君自見為朱門，貧道如游蓬戶。」公明達、季狸之交耿朗是也。<br />
　　向子平尚男婚女嫁畢，遂游五嶽名山，莫知所終。此公明達之證。<br />
　　徐洪客、虯髯公，乃赫連照之證。<br />
　　成化時，內官覃吉溫雅篤誠是全義之證。<br />
　　李生之舅盧某，有道術。邀李詣其居曰：「求得一妓，兼善箜篌，令侍飲。」箜篌上有朱字曰「雲中辨江樹，天際識歸舟。」後娶陸長源女，乃所見於盧家者，果善箜篌。朱字宛然，此攝魂之證。<br />
　　陳眉公云：「人生在世，生老病死關誰能透過？但常人猶可，獨美人名將老病之狀尤為可憐。西子之泛五湖，姚平仲之入青城山，他年亦未必不死，但不使人見末後一段醜態耳！燕夢卿之早死，季子章之遠去，良用此意。<br />
　　有僧問希遷大師：「如何是解脫？」師曰：「誰縛汝？」又問：「如何是淨土？」師曰：「誰垢汝？」又問：「如何是涅磐？」師曰：「誰將生死與汝？」若淫僧惡道；好醫蠱婢，乃自縛自垢自死之也。<br />
　　陳貺為人最腐，五十方娶，自喜得偶，謂人曰：「僕少處山谷，莫預世務。不知衣裾之下，卻有此珍美物事。」季三思及門館先生毋乃似此。<br />
　　孟宗一哭，冬自生筍，孝之所感也。寇公歸葬，枯竹生芽，忠之所感也。夢卿死去，花木亦枯，情之所感也。<br />
<br />
　　　　　　　　　　　　　　　　寄旅散人引<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>