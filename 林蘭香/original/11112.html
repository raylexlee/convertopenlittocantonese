<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>林蘭香 - 第十五回　燕夢卿讓居別院　林雲屏承理家私</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十五回</br>　　燕夢卿讓居別院　林雲屏承理家私</font></h4>
			　　幾掛珠簾幾折屏，鳥啼花落滿幽庭。<br />
　　兒家莫謂無材具，羞與凡葩鬥娉婷。<br />
　　卻說耿朗自娶彩雲之後，康夫人移居在樓後正房，將家務交付耿朗，以圖養靜。於是雲屏讓夢卿，夢卿讓雲屏，三日不決。還是康夫人命雲屏管理，夢卿為副。又分定正房為會親公所，令雲屏住在正樓下。其東一所，令夢卿居住。愛娘又住在東一所之後，另一所內，西一所作耿朗習靜書齋。任香兒移居東廂，平彩雲住居西廂。西廂後有攬秀軒三間，穿廊一帶，看山小樓一座，北與西一所相通。西一所內有臥游軒、目耕樓、蕉鹿庵、百花台、如斯亭諸勝，又與正樓的西配樓相通。東廂後有曉翠亭、午夢亭、晚香亭三座，花木繁多。由假山洞內穿過，便是東一所。東一所內，有九畹軒、九臯亭、九迴廊諸景，西與正樓的東配樓相聯。夢卿所居五間正房之穿廊後邊。萱花坪北小閣三間，便是愛娘住處。東有葡萄園一區，西又與康夫人所住正房前東廂相通。大約東西配樓，前後兩面，俱是一樣門窗。從正樓看時，是東西配樓。若從東一所看，東配樓又是向東的正樓。從西一所看，兩配樓又是向西的正樓，故五房來往，俱不必從兩角門及正房內穿走矣。此真極曲折之妙也。正樓前梧桐兩株，乾霄蔽日，所謂百尺梧桐畫閣齊也。滿墀芍藥，醉雨迎風，所謂紅藥當階翻也。雲屏因夢卿有天子賜的匾額，仍將正樓讓給夢卿居住。夢卿道：「姐姐居長，妹妹如何僭得？男正位乎外，女正位乎內，如此行時，教宣、任、平三姐姐何以居我之後？此一不便也。其知者為姊妹之相和，其不知者，為姊妹之相紮。惟名與器，不可以假人，且以招小人之窺伺，此二不便也。」雲屏方才不讓。是時康夫人屋內有侍女十人，五個年大的，名彩繁、彩蘋、彩藻、采芹、彩綠，俱留在身邊服侍。五個年小的，名彩癗、彩菽、彩葑，彩蕭、彩艾，分給五房。於是雲屏房內侍女五個，枝兒、葉兒、條兒、苗兒、彩癗.夢卿房內亦是五個：春畹、春欄、春亭、春台、彩菽。愛娘房內四個，喜兒、和兒、順兒、彩葑。香兒房內三個：綠雲、紅雨、彩蕭。彩雲房內亦是三個：汀煙、渚霞、彩艾。一共二十五人。五房內又各委出一人，專以服事耿朗。枝兒管衣服，春畹管飲食，喜兒管器用，綠雲管玩好，汀煙管書史，五房內又各有家人媳婦輪流上宿，議定風媽媽、索媽媽專管每日早晚開關重門以內各院門戶，康爵之妻鼎兒，邱頤之妻養氏，專充裡邊廚娘。井渫之母江氏，習坎之母海氏，專司裡邊茶水。寡婦姬氏、木丑氏等二十人，專備灑掃。甄氏、憲氏等四十人，專作女工。眾允之媳洗氏，需有孚之媳越氏，專候各處使命。其餘婦女俱各有執事。重門是老僕嚴謹、周詳管看，二廳是小童金鶯、玉燕、白鹿、青猿管看，就住在重門外東西廂廊內。<br />
　　大廳是小廝賀平、賀安、賀吉、賀慶管看，儀門是老僕周宣管看，就住居陪廳旁小屋內。立定管家二名：眾允、需有孚。管出入賬目二名：眾生、舒用。管收放糧米二名：高稟、萬箱。<br />
　　管辦庖廚四名：由頤、甘臨、於磐、包有魚。管辦茶水二名：習坎、井渫。管辦酒果二名：康爵、黃流。管辦布帛四名：巴川、吳茂、白越、黃潤。管看大門四名：高荶、高閎、卜吉、卜臧。管看二門二名：夏屋、楚宮。預備日用轎馬二名：朱巾賁、金籶.輪流夜間督巡四名：門柝、豫防、牆有茨、韓之廬。應答賓客四名：言有序、言有物、惟清、惟寅。按班親隨八名：安節、勞謙、升階、馬壯、朱？、朱繡、童蒙、童觀。管收租債二十名：於郊、於野、於陸、於陵、方實、方早、黃茂、康年、百朋、南金、平施、甘棠、隨有求，隨有獲、益十朋、賈三倍、方至川、江之永、富方谷、馮市義。其餘男僕，俱備雜差。儀門前東廂廊第一間，管家著落。西廂廊第一間，管賬目坐落。其餘俱各分坐處。自此耿家，法度一新，諸事就緒，內外肅然。此雖雲屏調度，而夢卿之力居多。夢卿所住東一所之南，一帶假山，山洞中有小門兩扇，可以開閉。山前翠竹千竿，遮住洞門。竹林北曲曲折折的魚池，水內一亭，便是九臯亭。亭西花廳三間，香蘭四繞，便是九畹軒。軒北迴廊一座，來回九折，足以迷人，便是九迴廊。<br />
　　九迴廊之西是東角門。九迴廊之北，朱扉雙啟，花牆數曲，裡邊是夢卿住房。那魚池從東而北，直通葡萄園中、有小橋二架，一通假山洞門，一對九畹軒，有小船一支，以渡九臯亭。朱扉內正房五間，中三間前有抱廈，後有廡坐。三間的中一間，靠北有屏風一架，大牀一張。從左邊轉過屏風，出後門便是往愛娘房內去的穿廊。穿廊下櫻桃樹兩株，玫瑰花數叢。三間的左右兩間，俱作裡屋。西裡屋內有北套間一間，東裡屋內有東套間兩間。抱廈西邊，有紫荊花一樹。東套間窗外，有芭蕉十數本，山石一座，高下向背，可坐四五人。北套間之西小穿廊就通著東配樓，此東一所之大概也。<br />
　　泗國公耿忻聽得雲屏夢卿如此料理，因大喜道：「我夫婦日久有所托矣。」棠夫人素愛夢卿，益加歡喜。原來耿忻年已六十，並無子女，意欲告休，故有此言。耿憬生四子：耿月兄、耿服、耿鳷、耿月兆。耿懷生五子：耿月旋、耿？、耿月羲、耿月告、耿月令、連耿朗共十人。耿朗居長，次耿月旋、三耿月兄、四耿服、五耿？、六耿鳷、七耿月羲、八耿月告、九耿月令、十耿緿.是時耿朗家內，氣運興隆。雲屏又與夢卿商議，要將眾家人內，再行調換，以各稱其事。夢卿道：「現在分派事件，俱與其人相稱，亦不必更改。惟童觀童蒙兩個，未可深信。童蒙雖若質樸，而心地不明，恐被人連累。童觀雖若伶俐，而見識瑣小，恐見利即迷。但目下劣跡未露，難以遽更，俟之可也。甘棠、馮市義前於麥秋收取菜園租價，雖欠少數十金，然非兩人之詐，亦非兩人之不力也。園戶既都巽順，盡可令其帶償。<br />
　　古人云：『百乘之家，不畜聚斂之臣』。甘棠馮市義是也，後必得其益。」雲屏又用夢卿之言，將一年所收地稅房租分作十分，五分為日用之需，一分為祭祀之用，一分為賓客之資，一分為賀弔之費。其餘二分收藏，以備緩急。每十日一小算，一月一大算。三個月一總算，一年之內務令有餘，斷不可不足。又令眾允需有孚重定治家法度，一不許私出私人，冥頑生非。二不許延道延僧，接交匪類，三不許無男無女，聚賭群飲。四不許說東說西，遞語傳言。五不許穿用錦繡，戴用金珠。六不許侮人貧窮，欺人良善。如有犯者，事小三次後一總責罰，事大則立即處治，斷不寬恕。以此家下內外，又都愛敬夢卿。<br />
　　夢卿所居正房五間，中三間為起坐之所。西裡屋為寢室，倚西牆設牀一座，餘處各設什用等物。牀北有小門通北套間，北套間為靜室，裡面茗碗香爐花瓶書案。玉軸盈箱，牙籤滿架。東裡屋亦為寢室，南窗下火炕一鋪，北牆邊設大櫃二頂。櫃旁一小門通東套間，東套間為妝室，近窗設方桌一張，臥椅一具，其餘香奩鏡奩衣架盆架無一不備。東牆邊亦設大櫃二頂，至中三間內，除中一間設有屏風大牀外，其西一間靠西牆一帶設大櫃四頂，北邊一小門通西裡屋。其東一間靠東牆一帶設長木案一條，北邊一小門通東裡屋。又東一間北簷外接連廡座，另套出小屋一楹，內設皮木等箱二十四個，乃耿朗來東一所時，春畹等退臥之所。其屏風前大牀，即令上宿婦女睡臥。大約五院內的富麗不相上下，若論到位置得法，富而不俗，麗而雅淨者，則夢卿愛娘房內為第一，雲屏為第二，彩云為第三，香兒為第四。夢卿又因鄭夫人極其憐愛，故一切物件較諸房尤為全備。<br />
　　雲屏又依夢卿之言，凡內外男女，若干日勤謹，遇事又能出力，便加倍獎勵，即平日疏懈遇事，偶能出力亦必量與賞賜。若平日有功，一時偶然失錯，立即寬免。即平日有過，一時又誤違家法，亦必三次後方才責罰。惟有心大過，則隨用鞭撲，然亦不過三十。至於犯奸、犯盜，務須隨時斥逐，卻不迫取身價。以此家下又都畏服。這一來有分教：徵蕙質於詩書，每因德而亡其美。蘊蘭心於閥閱，時緣才以掩其賢。<br />
　　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>