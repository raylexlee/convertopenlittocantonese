<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>唐闕史 - 第二卷　卷下</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二卷</br>　　卷下</font></h4>
			　　○鄭少尹及第<br />
　　世傳《前定錄》，所載事類實繁，其間亦有鄰委曲以成其驗者。今復有前定 卓異之說，且非誕妄，故附於此。長安鼎甲之族，有滎陽鄭氏，嘗為愚言，其先 相故河中少尹諱復禮，應進士舉，十不中所司選，困厄且甚。千福寺有僧宏道者， 人言晝則平居，夕則視事於陰府，十祈叩者，八九拒之。蒲亞不勝其蹇躓憤惋， 則擇日齋沐候焉。頗容接之，且曰：「某未嘗妄泄於人，今知茂才抱積薪之歎， 且久之不能隱忍耳，勉旃進取，終成美名。然其事頗異，不可名也。」蒲亞拜請 其期，宏道曰：「唯君無期，須四事相就，然後遂志。四缺其一，則復負冤。如 是者，骨肉相繼三榜。三榜之前，猶梯天之難；三榜之後，則反掌之易也。」蒲 亞愕眙不諭。復再拜請語四事之目。宏道持疑良久，則曰：「慎勿言於人。君之 成名，其事有四，亦可以為異矣。其一，須是國家改元之第二年；其二，須是禮 部侍郎再知貢舉；其三，須是第二人姓張；其四，同年須有郭八郎，四者缺一， 則功虧一簣矣。如是者，賢弟姪三榜，率須依此。」蒲亞雖大疑其言，然鬱鬱不 樂，以為無復望也，唯敬謝而退。至長慶二年，人有導其姓名於主文者，蒲亞以 其非知貢舉，意甚疑之，果不中第。直至改元寶歷之二年，新昌楊相國再司文柄， 蒲亞私喜其事，未敢泄言，來春遂登第。第二人姓張，名知實，同年郭八郎名言 揚。蒲亞奇歎且久，因記於小書之杪，私自謂曰：「宏道言三榜率須如此，一之 已異，其可至於再乎，其可至於三乎！」次至故尚書右丞諱憲應舉，太和二年， 頗有籍籍之譽，以主文非再知舉，試日，果有期周之恤。爾後應太和九年，九舉 年年敗於垂成。直至改元開成之二年，愚江夏伯祖再司文柄，右轄私異其事，明 年果登上第，第二人姓張名棠，同年郭八郎名植，又附書於小書之杪。三榜雖欠 其一，兩榜且無小差，閨門之內，私相謂曰：「豈其然乎，豈其然乎！」時僧宏 道已不知所往矣。次至故駙馬都尉諱顥應舉，時譽轉洽，至改元會昌二年，禮部 柳侍郎再司文柄，都尉以狀頭及第，第二人姓張名潛，同年郭八郎名京。三榜皆 改元第二年，主文再知舉，第二人姓張，同年有郭八郎。陰騭驅駕，須及於斯， 非兔楮可以盡述者。爾後滎陽之弟姪就試，如破竹之勢，迎刃自解矣。以其前定 稍異，故書。<br />
　　○盧員外題青龍寺<br />
　　盧駢員外，才俊之士。忽一日，晏抵青龍精舍，休於僧院，氣悽慘如蓄甚憂 者。吁嗟往復於軒檻間，僧問不對。逮夜，將整歸騎，徘徊四顧，促命毫硯，題 於南楣曰：「壽夭雖雲命，榮枯亦太偏。不知雷氏劍，何處更沖天？」題畢，草 草而去。涉旬出官，未逾月卒。其詩至今在院，僧逢人輒話其異。<br />
　　○崔起居題上馬圖<br />
　　崔雍起居譽望清舉，尤嗜古書圖畫，故鍾、王、韓、展之跡，萃於其家。嘗 寶《太真上馬圖》一軸，以為畫品之上。咸通戊子歲，授祿二千石於和州。值龐 勛構逆豐、沛間，賊鋒四掠，歷陽麼郡，古史儒生，非枝拒所及矣。乃命小將， 齎羽檄牛酒犒賊師，且以全雉堞、活黎庶為請，由是境亡剽掠之患。雖矯為款諭， 而密表自陳，時宰有不協者，因置之以法，士君子相弔。後有得崔君所寶畫者， 軸杪題云：「上蔡之犬堪嗟，人生到此；華亭之鶴徒唳，天命如何！」字雖真蹤， 不書時日。識者云：「聞命之後，無暇及此。」其預知耶，復偶然耶！<br />
　　○崔尚書雪冤獄<br />
　　尚書博陵公碣任河南尹，摘奸翦暴，為天下吏師。先是，有結客王可久者， 膏腴之室，歲鬻茗於江湖間，常獲豐利而歸。是年，又笈賄適楚，始返楫於彭門。 值龐勛構逆，阱於寇域，逾期不歸。有妻美少，且無伯仲息胤之屬，妻嘗善價募 人，訪於賊境之內，四裔竟無得其影跡者。或曰：「已戕於巨盜而帑其財賄矣。」 洛城有楊乾夫者，以善卜稱，妻晨持一縑，決疑於彼。楊生素熟於事，且利其色， 思以計中之，乃為端蓍虔祝，六位既兆，則曰：「所憂豈非伉債耶是人絕氣久矣， 象見墳墓矣，遇劫殺與身並矣。」妻號咷將去，即又勉之曰：「陽烏已晚，幸 擇良辰清旭，更垂訪問，當為再祝。」妻誠信之。他日復往，振策布算，宛得前 卦，乃曰：「神也異也，無復望也。」仍言號慟非所以成禮者，第擇日舉哀，縗 服髽發，繪佛飯僧，以資冥福。妻且悲且愧，以為誠言，無巨細事，一以托之。 楊生主辦，雅竭其志，則又謂曰：「婦人煢獨而積財賄，寇盜方熾，身之災也， 宜割愛以謀安適。」妻初不納，夜則飛礫以懼之，晝則聲寇以餌之。妻多楊之義， 遂許嫁焉。楊生既遂志，乃悉籍所有，雄據優產。又逾月，皆貨舊業，挈妻卜居 洛渠北。其明年，徐州平，天子下洗兵詔，大憝就擒外，脅從其間者宥而不問， 給篆為信，縱歸田裡。可久髡裸返洛，疥癢瘠穢，丐食於路，至則訪其廬舍，已 易主矣。曲訊妻室，不知所從，輾轉飢寒，循路號叫。漸有人知者，因指其新居。 見妻及楊肆目門首，欲為揖認，則訶詈詬辱，僅以身免。妻愕眙以異，複製於楊。 可久不勝其冤，訴於公府。及法司按劾，楊皆厚賄以行，取證於妻，遂誣其妄。 時屬尹正長厚，不能辯奸，於是以誣人之罪加之，痛繩其背肩校強。可久冤楚相 縈，殆將溘盡，命祿未絕，洛尹更任，則銜血齎冤，訴於新政。新政亦不能辯， 其所鞫吏得以肆堇毒於簧言，且曰：「以具獄訟舊政者，有漢律在，則又列夤配 邑之遐者，隸執重役。」可久雙眥灑血而目枯焉。時博陵公伊大燕居，備聆始卒， 天啟良便，再領三川，獄吏屏息，覆盆舉矣。攬轡觀風化之三日，潛命就役所出 可久以至，仍敕吏掩乾夫一家，並素鞫吏，同桎其頸，且命可久暗籍其家服玩物， 所存尚夥，而鞫吏賄賂丑跡昭焉。既捶其脅，復血其背，然後擢髮折足，同棄一 坎，收錄家產，手授可久。時離畢作沴，黳雲復鬱，斷獄之日，陽輪洞開，通逵 相慶，有至出涕者。沉冤積憤，大亨暢於是日，古之循吏，孰能擬諸！<br />
　　○李可及戲三教<br />
　　優孟師曾見於史傳，是知伶倫優笑，其來尚矣。其開元中黃幡綽，玄宗如一 日不見，則龍顏為之不舒，而幡綽往往能以倡戲匡諫者。漆城蕩蕩，寇不能上， 信斯人之流也。咸通中，優人李可及者，滑稽諧戲，獨出輩流，雖不能托諷匡正， 然巧智敏捷，亦不可多得。嘗因延慶節，緇黃講論畢，次及倡優為戲。可及乃儒 服險巾，褒衣博帶，攝齊以升崇座，自稱三教論衡。其隅坐者問曰：「既言博通 三教，釋迦如來是何人？」對曰：「是婦人。」問者驚曰：「何也？」對曰： 「《金剛經》云：『敷座而坐』。或非婦人，何煩夫坐然後兒坐也？」上為之啟 齒。又問曰：「太上老君何人也？」對曰：「亦婦人也。」問者益所不喻，乃曰： 「《道德經》云：『吾有大患，是吾有身。及吾無身，吾復何患！』倘非婦人， 何患於有娠乎？」上大悅。又曰：「文宣王何人也？」對曰：「婦人也。」問者 曰：「何以知之？」對曰：「《論語》云：『沽之哉，沽之哉，我待價者也。』 向非婦人，待嫁奚為？」上意極歡，寵錫甚厚。翌日，授環衛之員外職。<br />
　　○夢神醫病者<br />
　　青龍寺西廊近北，有繪釋氏部族曰毗沙門天王者，不詳誰氏筆跡，而精妙如 動，祈請輻輳，傳有神異。嘗有民居新昌裡者，因時疫百骸綿弱，不能勝衣，其 室甚富，有妻且少，視之燕宋也。母氏啜泣，遍訪毉巫，竟無能原其病狀。一日， 自言欲從釋氏，且不能破倚，其可髡首而緇體乎。母徇其欲，肩致繪壁之下，厚 施主僧，眼食於寺廡。逾旬喜寐，夢有人魁形鎧服，燄加於肩，弓梏其臂，持筋 類鱠，以食病者。復若嚴悸，促迫咀嚼，堅韌不堪其憂。所食袤丈，蘧然而覺， 綿骨木強矣。又明日能步，又明日能馳，逾月以力聞。先是，禁軍懸弧矢之六石 者於門，且示曰：「能引其半者，駢糧以賜之，滿者倍斯。」民應募，隨引而滿， 於是服厚祿以終身。<br />
　　○渤海僧通鳥獸言<br />
　　公冶長通鳥語，介葛盧辨牛鳴，著在格言，固非妄矣。咸通初，有渤海僧薩 多羅者，寓於西明精舍，雲能通鳥獸之言，往往聞鳥鵲燕雀啅噪，則說休咎及閭 巷間事如目擊者，佛圖澄之聽鈴語，不是過也。一日，秋暑方炎，與小朝客數人 聯騎，將納涼於城西別墅。路遇牝豕引諸豚而行，喀喀有聲。一朝士戲曰：「此 豬有語否？」對曰：「有之，人自不能諭也。」又問曰：「所語何？」對曰： 「巨彘顧諸雛云：『行行行，向前樹陰下吃奶。』料其不遠當遇官槐而止，且飼 郡子矣。」諸朝士頗奇之，因緩轡以偵，果逾溝不沒，過圈不奔，直抵木蔭，踞 乳諸子爾。後貴臣宅互迎問之，無少差忒。後中官主禁旅者，將籍名於軍寺，蕃 僧不樂，杖錫出京，不知所往。<br />
　　○御樓前一日雨<br />
　　咸通丙戌歲，上以年和時豐，思減傜免罪，乃下詔，以其冬御丹鳳樓，申眚 災肆赦之命，有司擇用十月十日。近歲以知星食祿者，止能膠柱選日，不克風雨 之候。前一日，百司蕆事向畢，巳時風雨暴作，上仁惻及物，不罪日官，乃手香 以祝。及未而霽，人心甚悅，詔有司令市良土，以夷樓前坳潦之所。時丞相李公 蔚尹正神州，於是嚴令兩邑召載土者以集事。先是，有以只輪載土而鬻者，每乘 不逾三十錢，至是幸時之急，遂高其價，逾倍方止。兩邑官吏有司捕盜者，專其 事，慮價不廉，懼未敢發。李公以羲馭向晚，閔事不集，坐退朝別館，其桎梏鞭 撲於前，援毫以伺督責，騎步旁午於道。二縣僚不得已，趨而前曰：「常鬻土者， 每輪十數及三，今則幸其急，驟加十至七，願立斃其首，以衄其價。」李公謂曰： 「事非舒緩，安以價為。」遂令每乘加錢至百二，官吏奉命大喜，只輪雲集。至 暮，夷坳燥瀦俱畢。役夫樂其善價，繼來不已，金吾司候有佚背而回者。詰旦， 上御樓宣赦，百官畢集，樂懸具舉，兵仗羅列，建雞免囚，樓觀之下，纖埃不生， 聖顏甚悅。後一日，鬻土者詣府請直，則復給五十錢。<br />
　　○王居士神丹<br />
　　有長樂王居士者，耄年鶴髮，精采不衰。嘗持珠誦佛，施藥里巷，家屬十餘 口，豐儉適其中。一日，游於終南山之靈應台。台有觀音殿基，詢其僧，則曰： 「梁棟欒櫨，悉已具矣。屬山路險峻，輦負上下，大役工徒，非三百緡不可集事。」 居士許諾，期旬日齎鏹而至。至京，乃托於人曰：「有富室危病醫藥不救者，某 能活之，得三百千，成終南山佛屋足矣。」果有延壽坊鬻金銀珠玉者，女歲十餘， 遘病？甚危，眾醫聚藥，手不能措，願以其價療之。居士則設盟於箋，期於必效， 且曰：「滯工役已久矣，今留神丹不足多慮，某先持此鏹付所主僧，冀獲雙濟。」 鬻金者亦奉釋教，因許之，留丹於小壺中，齎緡而往，涉旬無耗語，女則物化。 其家始營喪具，居士仗策而回，乃詬罵囚拘，將送於邑。且曰：「某苟大妄，安 敢復來？」請入戶視之，則僵絕久矣。乃命密一室，焚槐柳之潤者，湧煙於其間， 人不可邇。中平一榻，籍屍其上，褫藥數粒，雜置於頂鼻中，又以銅器中貯溫水， 置於心上，則謹戶與眾伺之。及晚，煙燼薰黔其室，居士染指於水，曰：「尚可 救。」亟命取乳碎丹數粒，滴於唇吻，俄頃流入口中，喜曰：「無憂矣。」則以 纖纊蒙其鼻，溫水置於心。及夕，執燭以俟。銅壺下漏數刻，鼻纊微噱，又數刻， 心水微灩，則以前藥復滴於鼻。須臾忽蘇，黎明則胎息續矣。一家驚異，愧謝王 生，生乃更留藥而去。或許再來，竟不復至。後移家他適，不知所依從。女適人， 育數子而卒。<br />
　　○辛尚書神力<br />
　　邕府辛讜尚書傳有神力。嘗與故滑台杜僕射為泗上郡職，時屬豐沛兵起，浮 磬雉堞圍於賊鋒，其不抵於偷兒之手者，數板而已。杜公將有包胥乞師之請於鄰 封，以劘壘方嚴，募轅門勇士，無敢應者，獨讜請行。岸列霜鋒，河浮戰艦， 裸身宵度，勝舟而濟，獲告鄰部，果解重圍，賊鋒遂衄。朝廷錄功，累授刺史於 曹州，團練於泗州，節度於邕州。嘗言微時力田自粒，三伏甚暑，與鄰莊老農納 涼於山之陰。山上有巨牛怒鬥者，哮吼爭力，聲達數里。鄰人慮其奔北退走，則 有蹂踐衝觸之患，相謀備鉤索，為制拒之針。辛曰：「眾力非及，某能當之。」 俄頃有牛果北而下，獰蹄踣土，凶角以奔。辛則正立中逵，俊其欲至，兩執其角， 牛不能前。旁觀移時，如不置力，牛怒滋甚，退身數尺，養力而衝。如是三四， 划然有聲，流血滂沱，角折牛僕。其主乃屠肉聚食，以酬壯觀，則命持斲斧斷角， 堅不可刈，辛復拉之，應手而碎。時讜侏儒瘠瘁，如不勝衣，至官崇體腯，力 亦隨滅。<br />
　　○賤買古畫馬<br />
　　滎陽外郎葉宰萬年日，有荷校者以賊呼之，言嘗紿婦人，廉市馬畫。外郎奇 之，命取以視，則古絲煙晦，幅聯三四，蠻罽裁標，斑黽鼍軸之。曰：是畫也， 太尉李公所寶，隙有贊皇圖書篆焉。人有以七萬購獻牢盆者，得署渭渠橫梁，梗 船碎職，因出妓於閣，又落民間，言是寇幸其不鑒，於是卑價市之，為妓主自他 方歸所訴請，以所虧價書罪，外郎不能決。時延壽裡有水墨李處士，以精別畫品 游公卿門，召至辨之，瞪目三歎云：「韓、展之上品也。」黃沙之情已具，丹筆 之斷尚疑。會有齎籍自禁軍來認者，外郎以其異奸盜，非願荷留，因並畫桎送， 後永亡其耗。<br />
　　○韋進士見亡妓<br />
　　京兆韋氏子舉進士，門閥甚盛。嘗納妓於潞，顏色明秀，尤善音律，慧心巧 思，眾寡其倫。韋曾令寫杜工部詩，得本甚舛缺，妓隨筆鉛正，文理曉然，以是 韋頗惑之。十六歸京兆，二十一而雕落，韋悲咽痛悼，不能悅情。茹蔬甚贏，棄 事而寐，意其夢睹。一日，家僮有言嵩山任處士者，得返魂之術，韋嘗視妓妖蠱， 時則牽於相念，促命見之。乃妙選良辰，齋除堂室，舒幃於壁，穗香於爐，仍須 一經身之衣，以導其魂。韋自喜自歎，搜衣藎篋，皆換福於梵王家矣，唯餘一裙 之金縷者。任曰：「事濟矣。是日，宜絕人屏事。」且以昵近悲泣為誡，設燈炬 於香前，曰：「觀後燼寸，即復去矣。」韋潔服斂息，一稟其誨。是夜，萬籟俱 止，河漢澄明，清露始垂，任忽長嘯，香裙在手，面幃而招。如是者三，忽聞吁 嗟之聲，俄頃映幃微出，蒨服少選，斜睇而立，幽芳怨態，若不自勝。韋驚起拜 泣，任曰：「無庸，恐迫以致倏回。」生忍淚揖坐，無異平生，或與之言，可否 以首。鼎居逾刻，燭跋及期，欻欲逼之，紛然而滅。生乃捧幃長慟，既絕而蘇， 彷彿衣香泛於坐側。任生曰：「某非獵食者，哀君情切，因來奉救。漚珠槿豔， 不必多懷。」韋欲酬之，不顧而別。韋嘗賦詩曰：「惆悵金泥簇蝶裙，春來猶見 伴行雲。不教佈施剛留得，渾似初逢李少君。」悼亡甚多，不復備錄。韋自此鬱 鬱不懌，逾年而沒。<br />
　　○盧尚書莊隋雷公<br />
　　洛城建春門外有信安盧尚書莊，竹樹亭台，芰荷洲島，實為勝境。乾符乙未 歲，有鄉薦之士，相與避暑，坦率於西亭。釣罷弈棋之際，陰雲暴興，雷霆擊空， 食頃大雨，未可整歸騎，第臨軒觀霖霪之勢。忽有一物，墮於簷下，羶牂其狀， 而崇角奢足，隨隕偃於弈榻之前，如傷困者。眾咸驚異，相與環觀，危軒跨池， 少頃則泅轉於水中矣。柔毛雨漬，印於碧砌，積久不滅。相與逼視，餘腥薄人， 命僕搜池，竟不復得。<br />
　　○泗州風狂尼<br />
　　丞相隴西公蔚建大旆於廣陵日，時咸通十二年也。有泗州狀，言女僧二人， 至普光王寺，將祈禮者，睢盱顧視。女病風狂云：「後二年國有更變，此寺大聖 和尚當履寶位。」循廊喧叫，聚人甚多，不跡其來，釋徒大恐。正欲拘縻之際， 則齊登峻塔，投身而下。其一不救，其一墮傷，狂痛昏迷，詰問不獲。丞相立命 火焚其狀，仍牒州杖殺之。至十四年，果懿皇晏駕，今上即位，是為普王。<br />
　　○迎佛骨事<br />
　　咸通癸巳歲，有詔迎佛骨於岐下。先是，元和末，憲宗命取到京，時韓吏部 上疏極諫，以為遠近農商棄業奔走如不及，至有火其頂者，刃其臂者。當時佛骨 之盛，已如此，至是又加甚，不啻百千倍焉。有僧自京一步一禮，至鳳翔法門寺。 及到京，則傾城迎請，幡幢珂傘，香車寶馬，闐咽衢路。天子御安福樓，降萬乘 之尊，親為設禮。兆眾涕淚，感動左右，竭家產，斷肌骨，以表誠志者，不可勝 紀，皆言皇帝貴為天子。富有四海，尚此敬信，吾輩何所吝哉！此乃上之風行， 下則草偃，固其宜也。然有鶴盤其上，牛跪於下，又何情哉！明年，懿宗升遐， 今上即位，詔歸本寺，肩舁陌上，粗備香梵。去歲徒眾，萬無一來，循路見者， 頂別而已。人情寒暑，既已牢落，丹頂瑩蹄，亦不復至。所異者，桃林之獸，青 田之禽，豈能時其盛衰，改柯易葉，浮沉於世態耶！<br />
　　○丞相蘭陵公晚遇<br />
　　丞相蘭陵崔公，清譽儉德，時所推服。嘗統戎於番禺，有酌泉投香之譽，以 是夷估輻輳，至於長安寶貨藥肆，咸豐衍於南方之物，由此人情歸美。今上誕聖 於壬午，龍飛於癸巳，皇算十有二歲矣。思命耆德，佐佑大化，乃自奉常卿起公 為上相公，時年八十有三。居台席數載，汲引賢哲，導暢皇慈，儉德既彰，澆風 少革。及薨於位，上再興不憖遺之歎，而廢常朝者三日，冊贈之禮，有加美焉。 議者曰：「高位厚祿，苟有其分，陰靈必助其壽考，不然者，安有過懸車之歲， 而命相之主始生！」世傳太公晚達七十而遇文王，今又逾釣渭之年一紀，乃知榮 辱之分，豈偶然哉！<br />
　　○壽安山土棺<br />
　　壽安之南，有土峰甚峻。乾符中，因雨而圮，半壁銜土棺，棺下有木橫互之， 木見風揉而成塵，土形尚固。邑令滌之泥，汨於水，粉膩而蠟黃，剖其腹，依稀 骸骨。因徵近代，無以土為週身之器者。《戴記》云：夏後氏用{即土}周，殷人 以棺，周人以槨。鄭玄注曰：{即土}周以土為之也。」豈錫玄圭之世窆耶莫究其 年代是非矣。<br />
　　○盧相國指揮鎮州事<br />
　　丞相范陽公攜清苦律身，專刂斷無滯，代天理物，必先鶉衣觳食，遐陬遠裔， 以是四方之譽，翕然歸之。乾符於酉歲，因與同列廷諍機務，詞氣相高，朝廷兩 解之，偕授賓翼儲闈，分秩洛氵丙。河朔三鎮屢貢表詞，且以棄瑕擢用為請。先 是，常山帥王景崇者，年十有八，襲繼父位，朝廷常姑息之。時每律琯三週，則 各隆品爵，仍與幽魏並制。幽魏繼有更變，景崇時獨得軍情，以是爵位相懸，鎮 至劇品。景崇時已檢校太尉兼中書令、常山郡王、食邑五千戶，實食襲三百戶， 窮極勛賞，無以加焉，而幽魏官秩尚卑，以鎮州故，未行冊命。常山揣朝廷方用 恩澤，懷撫方伯，青徐之野，尚聚萑蒲，餉挽方繁，兵力且困，乃上表，其略曰： 「臣當道與盧龍、魏博往列，三載考績，咸蒙寵榮。今者以臣官位稍崇，而兩鎮 久稽成命。臣弟冀州刺史檢校工部尚書景儒，自委郡符，亟聞美政，誠慚內舉， 堪委外藩。請回臣官榮，授景儒一鎮。」意圖易定。時內臣秉權者，固欲與之。 一日，樞密使出至中書奉宣，與宰臣商量鎮州事，乃曰：「相公為國擇帥，嘗難 其人。令或能教戰撫民，襲守政化，即良將也，何必拒常山之請耶況某知景儒恪 居官次，若別選用，未必及之。適奉聖旨，便委中山，以收後效。」諸相無言， 獨崔公沆曰：「開府固昧遠大之計矣。國朝自蒯胡作亂，於今三道止類國賓，嘗 貽宗社之羞，未雪神人之憤。今者徇其苟得，又授景儒，一失其機，噬臍無及。 始則入充貢賦，終爾漸紊彝章，疆界接連，既以與之，復欲取之，未知其可也。 景儒既卒，必以軍意請立子孫。儻未議加兵，即立須降節，然後魏博豈無骨肉， 必俯瞰洛城，顯然盧龍，坐邀青社，開府此際何術枝梧？」二內臣呿頤結舌者 久之，且曰：「適奉聖旨，遣與相公商量，所仗者廟謨，非敢參以末議。」崔公 遂草詔意進曰：「卿世襲忠貞，材兼文武，即竭事君之節。必先體國之誠。卿弟 冀州刺史景儒英衛齊勛，龔黃讓政，至於擢用，自貯素心，但以患在不均，理須 經久，易定既為恩賞，幽魏何以酬勞輟食再思，難允誠請，臨軒注想，宜悉朕懷。」 望付翰林如此賜詔。詔書再往，勤請愈堅，表云：「願得手足之榮，共竭股肱之 效。」聖上為之旰食，乃詔范陽公以兵部尚書入覲。到京旬日，拜特進、門下侍 郎兼戶部尚書、平章事。三鎮有表賀宰輔得其人。時公以步蹇，未任衙射，上因 命中書官就宅問計。對曰：「臣待罪台司，五環星歲，前後三鎮，以甘言佞臣， 美貺餌臣，臣皆拒而不納。或所論奏，不違程式者，翌日允之，仍召奉使水將顯 皇恩，且誡曰：『事出此口，言歸彼耳，可否面定，不自外來，無為賄妄於其間 也。前日驛書，已告爾帥矣，宜以覆族為。』以是知臣一心事主，必合信臣。臣 請與書諭以是非禍福之源，君臣父子之道。」立進書草。盧公才辨詞藻，尤工於 指諭事理，上覽書色動，命中使送春服象只者齎往。及回表云：「冀州刺史景儒 自聆擢用，黎庶偃轅，令望加官，勤留當道。且言臣濫分茅土，曾乏內勞，位冠 三台，官崇一品，方思讓爵，不敢貪榮。幽魏加官，請循往例。」上大悅。<br />
　　○太清宮玉石像<br />
　　明皇朝，崇尚玄元聖主之教，故以道舉入仕者，歲歲有之。詔天下州府立紫 極宮，度道流，為三元朝醮之會，長安重建太清宮，琢玉石為玄元皇帝真像。雕 鎸之麗，不類人工，列太常樂懸，服天子兗冕，次又以玉石雕成玄宗、肅宗二聖 真容於殿之東室，次又琢左右丞相李林甫、陳希烈於東西序。至代宗朝，人有以 為言者曰：「陳、李二相，陰狡險詐，常欲動搖東宮，將有不利於先帝者數四， 賴玄宗英明，社稷垂祐，不爾則宗廟有綴旒之危，奈何以玉琢二臣，列於清敬之 地，比扁舟五湖之人，鑄金肖形之像也。」尋詔除去，瘞於殿陰，爾後人無知者。 至廣明庚子歲，丞相范陽公為太清宮使，因命葺修頹廢之所，工役掘地，得玉石 人，滌去泥壤，則簪裾端簡如龍之像。工人不知其所自，以狀白公。公命尋究之， 則林甫官銜銘於其背。丞相公忠肅直者，大以為不可，因具奏其事，且曰：「林 甫險巧罪跡，不宜獲保首領，請輦送京兆府擊碎之。」議者以為李林甫、陳希烈 輔佐明皇，驕奢貪狠，而又益憎蓄怨，搖動儲君，信是一亂臣賊子也。然禮經云： 「刑不上大夫。」而況琢石之像，且異戮屍之責，況朝服簪裾而碎於府門，君子 謂是失刑政矣。遂有好事者，傳丞相奏章云：「臣聞見無禮於其君者，如鷹鸇之 逐鳥雀也。右相李林甫等，寵異之命，冠於人臣，梟獍之心，勃於君上。像已輦 送京兆府，集眾擊碎訖。其徒伴陳希烈，見搜擒次，候獲日，送府司同罪。」土 大夫聞之，無不掩笑。輦碎林甫、搜尋希烈之事，則實有之，至於徒伴擒獲之語， 斯又妄也。<br />
　　○盧左丞赴陝郊詩<br />
　　盧左丞渥冠裳之盛，近代無出其右者，伯仲四人咸居清顯。乾符初，服喪紀 於洛下，先終制，渥自前中書舍人拜陝郊觀察使。又旬日，其弟紹自前長安縣令 除給事中。又旬日，弟沆自前集賢校理授左拾遺。又旬日，弟沼自前畿尉遷監察 御史。鳴珂珮玉，紆朱拖紫，照耀街巷，士族榮之。及赴任陝郊，洛城自保釐尹 正已下，更設祖筵，以鮮華相尚。分秩故相及朝容惡日兩邑縣官，卑秩麻衣，傾 都出郭，洛城為之一空。食器酒具，羅列道路，盛於清明簪潔鬆檟之日，填咽 臨都驛，前後十五里，車馬不絕。左轄始舍轡居首筵，則為川尹邀去，乃大合樂 於舊相之座，而諸朝容已攜酒饌出城者，散於田野，選勝聚飲，歌樂四起，飄飄 然若澧州上已、會稽禊事也。無貴無賤，及暮醉歸。有白髯驛吏聲指曰：「某自 擁簅清郵五十載，未嘗睹祖送之盛有如此者。」左轄有詩題在嘉祥驛云： 「交親榮餞洛城空，秉鉞戎裝上將同。星使自天丹詔下，雕鞍照地數程中。馬嘶 靜谷聲偏響，旆映晴山色更紅。到後定知人易化，滿街棠樹有遺風。」此詩為牌 子，後為易定帥王處存碎之。<br />
　　○楊尚書補吏<br />
　　青州楊尚書損觀風陝郊日，政令頗肅，郡人戎校缺，必彩於輿論而升陟之， 縷及細胥賤卒，率用斯道，以是蒞政累載，無積薪歎燥請托之源。一日，使院有 專兵籍者闕，局司頗重，選置惟難。有吏兩人，眾推合授，較其歲月職次，功績 違犯，無少差異者，從事掾不能決，請裁於長，長或臆斷，誰曰無私。楊公俯首 久之，曰：「餘得之矣。」乃謂曰：「為吏之最，孰先於書算耶姑聽吾言。有夕 道於叢林間者，聆群跖評窮賄之數，且曰：『人六匹則長五匹，人七匹則短八匹。』 不知幾人復幾匹？」顧主硯小吏著於紙，令俯階籌之，且曰：「先達者勝。」少 頃，一吏果以狀先，遂授良闕，儕類則眙伏而退。以其類亥二首六身之說，故書。<br />
　　○薛氏子為左道所誤<br />
　　有河東薛氏子二，野居伊闕，茂林修竹，面水背山，力田藏書，皆務修進。 先世亟典大郡，薄留伏臘婚嫁之資。一日，木陰初成，清和戒候，偶有擊扉者， 啟而視之，則星冠霞帔之士也。草屩霜髯，氣質清古，曰：「半途病渴，幸分一 杯漿。」二子則延人賓位，雅談奧論，深味道腴。又曰：「某非渴漿者，杖藜過 此，氣色甚佳，因願少駐。」二子則留連之。坐之，復曰：「捨此東南百步而近。 有五鬆虯偃在疆內者。」曰：「某之良田也。」左道愈喜，因屏入言：「此下有 黃金百斤，寶劍二口，其氣隱隱浮張翼間，某尋之久矣。豐獄即其地，三品可以 分贍。親屬之甚困者，唯龍泉自佩，當位極人臣。某亦請其一效斬魔之術。」二 薛大驚，左道曰：「家童暨役客輩，悉命具畚鍤之類，俟擇日發土，須臾可以目 驗矣。無術以制，則逃匿黃壤，不復能追。今俟良宵，翦方為墠法，步水噀 之，不能遁也。」且誡僮僕無得泄者。又問結壇所須，則曰：「須徽纆三百尺 隨方緡彩縑素甚夥，暨機案爐香茵褥之具。」且曰：「某非利財矣，假以為法， 不毫觸耳，所費者祭膳十座，醑茗隨之，器以中金者為首。」二子則竭產以經營， 其所缺者貸於親友。又言：「某善點化術，以是糞睨金玉，常以濟人危急為務。 今有橐裝寓太微宮，欲以奉寄。」二子許諾，乃召人負荷而至。囊笈四所，重不 可勝，緘鐍甚嚴，祈托以寄。旋至吉日，因大施法具於五鬆間。命二子拜祝訖， 亟令返第，封門而俟，且誡無得窺隙：「某當效景純散發銜劍之術，脫或為人窺， 則福移禍至。俟行法畢，當舉燧以呼。炬興，可與僮役偕來矣。俟扶桑未燭，聚 力以發，冀得靜觀至寶也。」二子敬依此教，嚴戢輿皂，無得妄行。自夜分危坐， 係望燭光，杳不見舉，伺久則雞晨樹杪矣。二子慮太陽東上，覺於行人，不得已 闢戶遐偵之，默無影響，步於鬆下，則擲杯覆器，似數輩縱食於其間者。爐香機 案，傾側左右，緡彩器皿，悉已攜去，輪蹄印跡，錯於短牆，疑用徽纆縈固以 遁。因發四篋，瓦礫實中。自是家產甚困，失信於人，驚愕憂慚，默不敢訴，而 駭談非論，夕遍京洛。<br />
　　○軍中生餼<br />
　　寇陷鍾陵毒，逋歲詔會諸侯之師討之，未格苗間，統兵者帶繞於賊堞，王人 督軍，日月而至，宴犒迎餞，旬日無虛時。先是，自九江至於敷淺源，寶視肥<img src=http://open-lit.com/mpf/t/TQ3.BMP align=absmiddle border=0> 寧，及大軍加境，暢飲薦羞，不常厥味，貓脾鼠肝，亦登於俎。是以二物也，猶 傲價於霧市，逾月復罄。一日，上命內臣之貴顯者，慰撫於柳營。有軍帥置生餼 於皇華，發函伸幅，以肉腳冠其首。皇華喜為珍貺，不以羊呼者意其避心瞿之字 也，則命啟器，乃刑刖一足，屈於櫝中，縑袎麻屨，亦不削去。皇華大噦，終 日不食。<br />
　　○虎食伊璠<br />
　　巢偷污踞官闕，與安、朱之亂不侔。其間尤異者，各為好事傳記。冠裳農賈 挈妻孥潛跡而出者，不可勝記，至有積月陷寇，終日逃避，竟不睹賊鋒者。獨前 涇陽令伊璠為戎所得，屢脫命於刃下。其後血屬相失，村服晦行，及藍關，為猛 獸搏而食之。禍患之來，其可苟免！<br />
　　○藍田貢冰<br />
　　藍田縣歲貢冰，常在冬杪，有臘候尚怒，藍水不冰，則主吏宣命以祭，一夕 而成冰，形似今承柱之礎，方尺數之，三，厚寸數之十，乃鎸額求中矩者，亦艱 難以具美。至於清虛明潔，如椎驪頷而割蚌腹也。或有粟砂線葉黏於其中，則命 鎸取，以躍湯補之，湯澄藍水沸於中，金器赫天不輟，以傒其用。或沃以冷，則 凍斂不固，尋復脫去。用火泉填之，乃水紋絲散，交涯如織，磨礱以平。他邑亦 貢，其數甚寡，且非上品，不及藍冰也。中和辛丑，翠華在蜀，優詔以雲棧岩險， 罷貢洞庭丹，實是年木奴之屬，既醯且瘠。有雞林僧亦言：本國瀕海島上，其不 多鹵，或有如銼櫱投其中者。唯淮波截海。而渡，味甘色澈，愈病析酲。彼國或 一歲息於朝貢，則淮水為之不至，且多群疫，水旱作厲，與冰橘之說符。<br />
　　○東都焚寺<br />
　　東都聖善寺，締構甲於天下。愚曾看《修寺記》云：「殿基掘地及泉，以蜃 灰和香土錯實之，所以備傾蟄也。」乾符初，嘗有估客瀝願帚除殿屋之表，工徒 集金三十萬以埏埴，疊脊峻十有三尺，每瓦邱鐵貫之具，率以木者，神功異績， 不可殫記，咸此類也。巢賊陷洛之前年，寺僧見東鴟鳴吻上有青碧霏煙，徑沖天 漢，如筒如幛，其圍合抱。是日秋霽，天無纖雲，斯氣也自卯至酉，而後銷散， 煙中隱隱如有物上下，觀者如堵，竟不能諭。粵二年，燼滅於賊燧。 <br />
<br />
　　逸文<br />
<br />
　　公母有心疾，因悍妒得之，及嫠，家苦貧。公與弟不獲安居，常索米丐衣於 鄰郡邑，母晝夜念之，病益甚。公隨計宣州，母因憂憤發狂，以葦刀自剄，人救 之得免。後遍訪醫藥，或發或瘳，常恃二壯婢，厚給衣食，俾扶衛之，一旦稍怠， 斃於坎井。時裴晉公為三省，本廳對客，京兆府申堂狀至，四坐驚愕。薛給事存 誠曰：「某所居與白鄰，聞其母久苦心疾，叫呼往往達於鄰里。」坐客意稍釋。 他日，晉公獨見夕拜謂曰：「前時眾中之言，可謂存朝庭大體矣。」夕拜正色曰： 「言其實也，非大體也。」由是晉公信其事。後除河南尹、刑部侍郎，皆晉公所 擬。凡曰墜井，必恚恨也，隕獲也；凡曰看花，必怡暢也，閒適也。安有怡暢閒 適之際，遽致顛沛廢墜之事樂天長於情，無一春無詠花之什，因欲黻藻其罪。又 驗《新井》篇，是尉周至時作，隔官三政，不同時矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>