
			　　詩曰：
　　海國風霜舊，軍中號令新。枕弓頭即月，臥甲臂生鱗。
　　慷慨酬明主，艱危報二人。洗兵看有日，歸賀太平春。
　　不說吳桂芳奉命至廣，訓卒練兵徐圖滅賊。且說琴江都，中鎮社有個孝子，姓黃名讓，號遜齋，生二子，長曰啟愚，次曰啟魯。那黃讓生來極孝，年才十六，父母相繼告終，黃讓哭得水漿不入，形同鵠立，親負土為墳，廬墓三載，備極孺慕。與兄黃謙極相友愛，三都賊起，黃謙被藍能將葉千擄到寨中，勒金來贖。黃讓聞之，盡出私橐得金三百餘兩，親負至賊寨，贖兄而回。
　　藍能見他金子來得容易，必定是個財主，又聞得其親死廬墓，必定是個孝子，若掘了他父母骸骨作了質當，不怕他不拿出雪堆般銀子來贖哩。遂使葉千帶了賊徒，把黃讓父母骸骨雙雙掘去，使人謂黃讓道：「必備千金來，方准取贖。」黃讓聞得這個凶信，忙走至墳所，見空棺兩副，泥土狼藉，黃讓大叫一聲，氣絕於地。二子啟愚、啟魯聞祖骸被劫，亦忙來看，見父死在地下，急忙扶起，亂呼亂叫了一回，方才悠悠甦醒，嗚咽不能成聲，二子抱住大哭。扶了回來，終日號泣，滴水不入，傾筐倒篋，辦出銀子五百兩，使人送至藍能處贖親骸骨。路過鳳凰山，卻被陳鐵牛劫去，欲再辦銀子，其實家事平常，連贖黃謙已辦兩次，莫說千金，就三百金也辦不出了。只得瞞了妻子逕到賊寨見藍能道：「先父母骸骨，只有黃讓一人痛切，黃讓不來贖，更無一人來贖。黃讓一身，則子女妻妾皆痛切，這個不來贖，那個也要來贖。黃讓願以身換父母骸骨回去。」藍能見他說得有理，遂將骸骨付讓從人懷歸，將黃讓枷鎖寨中。從人歸至家中，與啟魯說知其事，啟魯呼天大慟，遍走親朋處借貸銀子，卻合著俗語兩句道：「說著錢，就冒緣。」到得親朋處，才一開口，這個說窮，那裡說苦，推的乾乾淨淨。這說窮說苦的，又還算是有人情的，更有一樣，聞著個借字，連人兒也不肯一見，茶兒也沒得一杯吃，烏龜般縮在殼裡，只使著老婆在門縫裡傳出言來道：「當家的不在家，大叔別處去借罷。」啟魯空空走了十多日，絲毫不曾借得到手。回至家中，大哭一夜，瞞著母親、哥子，逕到賊壁大呼道：「吾家中並無餘銀，只有田園數頃，欲賣田園，非家長寫契人不肯買，願以身換我父回去，賣出金子來贖我。」藍能道：「爾也說得是。」遂把啟魯拘執了，放黃讓回去，黃讓回至半途，卻被黃允執去。藍能望了許久，不見黃讓送銀子來，乃以索貫啟魯鼻，又貫其踵倒懸樑上，啟魯死而復甦者數次。葉千喝道：「爾若不速著人到家中取辦銀子來贖，明日把爾手足盡皆斷去。」啟魯笑道：「銀子實在辦不來了，只是蒙爾等肯放吾父回去，身雖慘痛心卻甚安，死不爾怨也！」葉千見他有如此孝思，也說放寬了些，不十分來酷勒了。啟魯聞得父弟皆被拘囚，受盡慘毒，放聲大哭，欲走賊壁與父弟同死，卻又想徒死無益，想到此處，惟有呼天號泣，晝夜不絕聲，淚盡繼之以血。諸賊聞之，感其一門孝友，方才放了黃讓並啟魯回來。後人有過中鎮者，題其故宅云：
　　永安有孝子，至德少同情。易骨身斯質，呼天血並傾。
　　鼻穿心不痛，家破恨能平。代更臨中鎮，猶留死後名。
　　再說黃讓父子回至家中，深恨藍能辱及先人，每日圖謀報仇之計。及聞縮朒來征，散家財，募死士，結鄉勇，專候大軍到來，從中內應。不料縮朒只兩陣，被賊兵殺得大敗而走，大失所望，伏在父母墳前放聲大哭。後聞吳督府奉旨復任，大喜。拜別父墳，來至軍門，獻策道：「永安之賊，罪惡滔天，亟當剿滅，為民除害，自不待說。其有不易剿滅者，則官與兵半為賊黨，而大人不可不知者也。蓋其為盜也，大屯小伙皆有大猾主之，賊以大猾為資，大猾又以貪官為援。其人耳目甚廣，爪牙甚多，上自藩臬，下及縣之令史、鄉之巡檢，悉受其賄，表裡為奸。當事欲發官兵而剿，官兵或即其黨；欲募士兵而征，士兵或即其人。即有一二守法奉公不受其賄之官，又皆怯懦畏縮，驅與賊戰，望風奔潰。雖有忠誠任事之將帥，而卒無忠誠任事之士卒為之用。故比年來，剿捕雖行，未能芟除其一二也。大人有志安民，當求乃心王室、與賊無交、敢戰無前之將卒而用之，則賊雖奸猾，不足除也。」桂芳忙舉手道：「賢契之言深得其弊，但今之可任者，實難其人，奈何？」
　　黃讓道：「嘉桂李公主忠貞素著，天馬梅英兵強將勇。程鄉童生黃瓊，素為二寨所欽服。前破火帶，兵不血刃，一舉而滅，為當事所忌，撓其計而沒其功，遺禍至今。大人若以恩結之，招之使來，賊可計日平也！」桂芳聞言，鼓掌大笑道：「非賢契所言吾幾忘卻！」即命諸司查明逢玉前後功績，將降天馬、征火帶盡推在逢玉身上，並聲明李公主忠貞、梅英順他等情，乞旨敕二寨剿殺賊寇，寫成表章，飛遞上奏。神宗大喜，即下詔封逢玉為侍郎，佩滅寇印征進。詔到，吳總督以黃讓為巡方，齎詔往嘉桂山而來。但見：
　　丹詔乍傳嘉桂去，金戈齊向磜頭來。
　　且說逢玉，自火帶回來，與梅、李二妾每日必往候張秋谷夫婦一次。見了秋谷回來，輒揮淚不勝，李公主勸道：「郎勿過為悲傷，待妾遣人往梅花村探聽貴姐信息，或者還躲在親戚處，也來可知。」逢玉允諾，李公主即差個精細裨將去，探了回來稟道：「末將到梅花村，遍處挨訪，並無下落。」逢玉聞言，放聲大哭，遂為貴兒設靈制服，招魂祭奠，延請僧眾誦經超度。直誦了七七四十九日，把那唐三藏西天取來十多擔經書都誦遍了，方才停住，逢玉方才把憶念貴兒愁腸漸漸放下。梅、李二小姐又或彈琴或賦詩，或走馬舞劍，多尋樂事與逢玉排遣，逢玉心懷漸漸寬爽。一日，正在房中看李公主與梅小姐抹牌，忽一個女兵進來報導：「梅大王差陳將軍送玉簫姐，並姑爺行李到來。」原來玉簫因檢視梅小姐衣箱並逢玉行李，不覺觸動他的憶念，嗚嗚的在房中啼泣。適鄧小姐月娥同著錢姑娘，姐妹兩個到軒中看梅，聽見了問道：「爾哭是麼？」玉簫跪下道：「婢子憶念小姐情不自禁，不知夫人到來，乞望恕罪。」月娥道：「原來如此，爾且起來，我叫大王著人送爾到嘉桂山去服侍小姐好麼？」玉簫叩謝。其夜，月娥對梅英道：「姑娘處久不著人問候，奴欲使人送玉簫去服侍，並發還姑爺行李，就便問候家父母一番，不知大王意下如何？」
　　梅英道：「夫人正該如此。」次日，即著人備禮五副，逢玉、苻夫人、鄧彪夫婦、秋谷夫婦、李公主，人各一副，另備一副與姐梅映雪。錢姑娘、月娥亦各有私禮，備一安車載了玉蕭，差千里駒陳龍送去。到得嘉桂，女兵報進房來，逢玉大喜，忙攜李公主、梅小姐手出來。玉簫向各人叩頭畢，梅小姐執著玉簫手道：「我正在這裡思想爾，今來了極好。」陳龍上前拜見，互相問候畢，陳龍將禮逐一獻上。李公主設宴款待。次日，陳龍要回，眾人皆不肯，留住了半月，諸將又各各來邀去遊山一日，逢玉陪陳龍游了玉蕊山回來。見李公主與梅小姐在逢玉行李中檢出個織錦程繭，在那裡細玩，逢玉道：「爾兩個看是麼？」梅小姐笑道：「姐妹兩個偷視郎行李，見這個手巾織得甚好，郎在那裡得來？」逢玉不覺涕泣道：「此吾母手織，囑小生送與姑娘的，一共兩條。前在梅花村，借一條與張氏作聘，此條仍留箱中，欲俟訪著姑娘申達母命，事出多故，竟爾不果，猶憶吾母臨別時，垂淚囑小生云：『早些回來，毋使老娘盼望。』小生謂多則三月，少則兩月，於今三年尚爾淹滯，使二人陟岵興嵯，倚門愁望。言念及此，情何以堪！」不覺淚流滿面，嗚咽不已。
　　李公主道：「前使盤為連奉候公姑，奴叫他只住在公姑處，俟郎往大紺回來，一同迎接公姑到山供養。盤為連至今不回，必定還住在公姑處，公姑有了郎與奴信，必料郎在奴處，何至咨嗟愁望？請郎放心。」逢玉泣道：「小生憶念父母，寸心如割，明日准要辭賢妻暫一歸省，望賢妻勿沮。」說畢，歔欷不勝。公主道：「奴非不欲郎急一歸省，前則縮朒作祟，近又報稱官軍大敗，妖徒四出。兩江之間，鈀筅如林；龍川一帶，行人斷絕。郎以一身孑然孤往，萬一有失悔將何及？願郎少安毋躁，待烽煙稍息，當即送郎榮歸。」逢玉道：「小生雙劍尚在，諒此烏合之徒，也未必近得我，望賢妻放心。」梅小姐道：「既郎君決意欲歸，待妾送郎家去何如？」李公主道：「賢妹肯與郎同行，奴復何慮。待明日再選精悍女將數員與賢妹，盡改男妝前進，方為萬全。」正說間，忽報馬飛報將來道：「吳大人復任廣督，差官奉旨封拜姑爺，提兵滅寇，已到朝天關，請姑爺快快接旨。」三人聞得大喜，忙擺香案，迎接至順正堂，俯伏聽詔。詔曰：
　　敕黃瓊：卿以一書生降積寇於羅旁，破強徒於火帶，不煩誅夷，坐清妖沴，厥功懋哉，朕甚嘉焉。
　　永安藍能尚率醜類肆虐生靈，今授卿兵部侍郎，佩滅寇將軍印，董率忠勇，竭力撲滅，以舒朕憂。
　　將士有功，卿可列狀上奏，一體推升。欽哉！尚期一乃心力，無廢朕命。此敕。
　　宣畢，逢玉舞蹈謝恩，與差官敘禮，設宴款待。次日，黃讓辭逢玉下山，先自回去。逢玉送了回來，急忙與李公主、梅小姐商議，各備回禮，寫成書札，即差陳龍回至天馬，叫梅英發精兵五萬，大將數員來助戰。梅英接書大喜，月娥聞得，亦欲到嘉桂一看父母，錢夫人亦憶姑娘梅映雪，欲同到嘉桂一敘。梅英道：「既兩位夫人皆欲到嘉桂，孤也同往一賀姐夫。」二人大喜。次日，選起精悍瑤兵五萬，命萬人敵為先鋒，帶了錢、鄧二夫人、軍師諸葛同、宋金剛、石春白、陳龍一班將佐，望省城進發，只留銅貓公、聞大刀、錢子乾等守寨。到了花縣，把人馬扎住。只帶二夫人、諸葛同、宋金剛來至嘉桂。報馬報上山來，逢玉率李公主、梅小姐等離山十里，迎接上山。李公主延錢夫人，鄧月娥進內寨拜見苻夫人，使人接了鄧彪夫人、張秋谷夫人到來，一同拜見畢，錢夫人向梅小姐致謝道：「奴一家蒙姑娘救護，得有今日。家嫂叫奴多多拜謝姑娘。」梅小姐笑道：「嫂嫂何不便磕下頭去！」錢夫人走起身來，真個要跪下磕頭，李公主一把拖住道：「爾信這個小油嘴！」梅小姐鼓掌大笑。苻夫人道：「夫人不要怪他，爾姑娘他興到時，連老身他也要戲耍起來哩！」月娥道：「伯母，奴姑娘下次還敢戲耍伯母，罰他唱個花鼓歌兒聽！」眾人皆笑。少頃，內外排上宴來，笙簧迭奏，盡歡而散。
　　次日，逢玉點起精兵十五萬，祭告了都貝大王，離寨而行。梅英與月娥亦願助戰，逢玉大喜，留鄧彪、苻雄守寨，盡帶諸將望省城而來。一路旌旗蔽空，鉦螺震地。但見：
　　紫袍日照金鵝鬥，紅旆風吹畫虎獰。
　　到了花縣，萬人敵等出寨迎接，逢玉叫萬人敵拔寨都起。吳督府親率諸司出城迎接，逢玉與李公主忙下馬俯伏道旁參謁。桂芳忙扶起逢玉道：「老夫不知賢契年少英妙乃至如此！國家得人，實在可慶。」復笑向李公主道：「公主別來無恙？」公主致謝保奏之恩。逢玉又率梅英來見，桂芳執手大笑道：「天下豪傑都被爾這班少年占盡了！使老夫喜不自勝。」諸將盡來參拜，桂芳一一撫慰，極其懇至。一軍皆喜，摩拳擦掌，願為吳大人殺賊。桂芳出牛酒，大犒士卒。給付船隻、糧草，色色齊備。逢玉拜別桂芳，撥馬贊、萬人敵為先鋒，與梅英等統領兵將，臨江祭纛，發炮起行。真個：
　　暗鳴則山嶽崩頹，叱咤則風雲變色。
　　未知後來如何，且聽下回分解。

　　醉園評曰：從邊說從邊應，遂使數十回文高筋交脈注，毫無滲漏。噫，豈易之哉！

　　