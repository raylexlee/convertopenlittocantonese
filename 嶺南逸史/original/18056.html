<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>嶺南逸史 - 第二十八回　神宗帝大封功臣　東安侯一家歸隱</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十八回</br>　　神宗帝大封功臣　東安侯一家歸隱</font></h4>
			　　詞曰：<br>　　金紫當年遍五宗，王孫千里志，幸成功。欲知歌酒有誰同，小山才，江左色，賽吳宮。<br>　　銀燭墜殘紅，邯鄲驚夢覺，月溶溶。翻然跳入白雲中，尋金闕，嚼金液，訪壺公。　　右調《感皇恩》<br>　　話說逢玉，辭了吳督府，帶了妻妾及有功將士，押著諸囚望京進發。不則一日，到了都門，先使人傳奏進去。發下旨意，著逢玉等戎裝獻虜。神宗御承天門，受賀畢，命逢玉等各換朝服進見。眾人舞蹈揚拜，神宗問平賊方略，逢玉跪奏，曲折詳盡，神宗大悅。逢玉復奏道：「臣聞治廣宜狹，今琴江古名，已蒙聖恩建城蒞沾，而羅旁地方千里，峰巒叢疊，瑤人錯處其間，易生反側。臣愚以為趁今梅英歸化，也宜建州立縣，分治其地，以控制要害，安戢峒蠻，為保障一方之利，不知有當聖心否？」神宗准奏，即升羅旁為羅定州，立東安、西寧兩縣，敕兩廣總督吳桂芳，相度地勢，建立城池。逢玉謝恩。神宗復召李小鬟到案，獎諭道：「卿年幼小即知尊君順化，屯田息兵，深慰朕心。」小鬟叩謝。賜宴殿廷，眾人領了，謝恩而出。次日，神宗御英武殿，命將諸囚押赴市曹正法。但見：<br>　　取之平安，枷脰械手。婦女累累，啼哭拜叩。來獻闕下，以告社廟。周示城市，咸使觀睹。<br>　　解脫孿索，夾以砧斧。婉婉弱子，赤立傴僂。牽頭曳足，先斷腰膂。次及其徒，體骸撐住。<br>　　末取萬榕，駭汗如瀉。揮刀紛紜，爭膾刌脯。<br>　　召逢玉等至殿，俯伏金階，宣制受封：<br>　　封黃瓊為東安侯、兵部尚書巡撫廣東<br>　　張貴兒堅貞夫人<br>　　李小鬟東安郡君、順正夫人，賜蟒眼一襲<br>　　梅映雪勇安夫人<br>　　謝金蓮孝烈夫人<br>　　梅英西寧王　錢氏、鄧月娥俱一品夫人<br>　　苻雄東安縣知縣　　鄧彪西寧縣知縣<br>　　盤摩羅南澳總兵<br>　　馬贊、單勇、宋金剛錦衣指揮同知<br>　　趙信羅定游擊　　賈奇南嶺游擊<br>　　張志龍東安千總<br>　　萬人敵西路都指揮使<br>　　陳龍指揮使　　黃允指揮使<br>　　已故正副將，各恤忠勇校尉，追封三代。鄧彪、苻雄、盤摩羅、陳龍、萬人敵、宋金剛、黃允，俱不願為官，納還官誥，優游林泉，終老其身。馬贊、單勇、趙信留京受職，後俱以功累封至正總，此是後話。<br>　　且說逢玉等，嵩呼謝恩，出得朝來，就有許多鄉親大老前來拜望，忙忙碌碌，鬧了數日。又一長班拿進帖來稟道：「外面有個惠州新進士張老爺要見。」逢玉取帖來看，上面寫著「年家眷弟張飛龍」，忙使人請了貴兒出來，笑道：「下官記得次令兄名張飛龍，這個鄉親亦名張飛龍，莫非就是令兄么？不知他幾時進京來中了進士。」貴兒笑道：「天下同名的多，妾兄從鍾離先生讀書嶧山，從沒個信來，那有這般好事！」逢玉道：「下官不曾與令兄相會，夫人且進簾內。待下官接他進來，夫人一看便知分曉。」貴兒退至簾內。逢玉接了進來，敘禮坐下。逢玉正欲開言，貴兒在簾內已看見，果是哥哥飛龍，笑吟吟走將出來喊道：「哥哥幾時進京來了？」飛龍定睛一看，訝道：「爾是我妹子！為何也在此？」貴兒笑指逢玉道：「此是爾妹夫。」飛龍聞言，驚喜欲狂道：「小弟只聞是廣東鄉親，原來卻是妹夫。」忙與逢玉重新施禮，又與貴兒拜見了，貴兒道：「還有幾位妹子，哥哥要見麼？」飛龍道：「那幾位？就請一見。」貴兒進內，攜了李夫人、梅夫人、謝夫人出至中堂，貴兒一一指示，大家敘禮就坐，左右獻荼畢。貴兒問道：「哥哥幾時進京，便得高中？」飛龍道：「為兄因窗友鄭子章選了國子司業，力邀進京，考了個國學。今歲會試，中式十七名進士。蒙聖恩賜授吏部員外之職。前年三月，曾使人送家書到來，賢妹可曾接著否？」貴兒道：「原來如此，兄不知家中遭了大禍哩！」復指著三個夫人道：「若不是這幾個賢妹救援，妹子與父母已不能與兄相見矣！」飛龍大驚問道：「是何大禍？」貴兒從遇逢玉救護，直至計斬藍能諸事，細細述了一遍。飛龍忙起身向三個夫人致謝道：「難為夫人了。」復向逢玉道：「妹夫幾時榮旋？」逢玉道：「明日辭了聖上，就要登程。」飛龍道：「如此極好。小弟離家已久，欲一歸省。昨日奏請，已蒙聖上批允，明日便可同行。」逢玉大喜，就留飛龍宴飲，至晚而散。次日，入朝陛辭，神宗命朝臣盡到都門餞送。但見：<br>　　紅旆承思翻曉日，碧油含露出都門。<br>　　逢玉別了朝臣，望廣東進發。夜宿曉行，不則一日，來到省城，眾官盡來迎接進城。逢玉率領諸人拜謝吳大人推薦之德，送賈奇、馬格赴任去了。張夫人急欲到嘉桂見父母，逢玉辭了吳大人，一行人出城望嘉桂山而來。才至花縣，黃漢從羅定州來接道：「梅大王已代老爺造府大紺山下，差人把太公太婆及張太公太婆、苻老夫人、苻老爺等，俱接往東安去了。」逢玉大喜。李夫人要回嘉桂祭告都貝大王，黃漢道：「梅大王已在大紺山上新造了一所殿宇，把都貝大王金身及苻離、馮力木、揚、許二夫人金身，俱接往大紺去了，又簇新塑了諸葛同、鐵老虎、石春白、唐虎、馬阿摩、利用、銅貓公、聞大刀諸位將軍金身，列在兩廊，十分莊嚴，香火正鬧越哩。」原來銅貓公、聞大刀俱陸續病死。李夫人大喜，遂不復回嘉桂去，封黃金千兩、白銀千兩，差黃漢送至嘉桂，贈與盤摩羅去了。大家逕望東安縣來，一路冠蓋塞道，翟茀翩翩。官府庶士，盡懸紅結綵，擺設香燭相迎。<br>　　到得南江、羅定，州官、二縣官俱來迎接。及到東安東岸，思齋夫婦率領梅英、張太公夫婦、苻老夫人、鄧彪、苻雄，俱在那裡相接，逢玉姑娘並表兄劉鶴齡兄弟亦已到在一處。逢玉與眾夫人忙出轎與各各相見，莫不大喜。張夫人兄妹，與張太公、龍夫人相見，悲喜交集。張太公執張夫人手道：「當日被劫，父女離散，絕不想有今日。賴天子威靈，眾夫人扶持，以至一家榮貴。飛龍又得名登金榜，何幸如之！」又向逢玉道：「凡事皆前定。黃野人之言今日盡驗矣！」逢玉道：「何以見之？」張太公道：「豐湖饒某，原係村西水天一之子，隨娘嫁爺，因改姓饒氏，所謂『逢水為難』也。身陷火帶，所謂『遇火為難』也。老夫被劫之日，係丙午，所謂『離在午鄉』也。此地為東安東岸，所謂『聚歸東岸』也。仙人之言豈非前定！」張夫人向思齋道：「仙姑謂『破麥見麩，自得真信』，明謂媳婦見了黃郎自知家父母真信也。『禍兮福倚，吉向凶求』，明謂遇藍能可以得福也。當時特不解耳。」說畢，大家起身來至大紺，見新造一府，一連七進，畫棟雕樑，極其宏敞。左右耳房環列，後面一所花園，廣有數畝，亭台樓閣無數，中鑿一池，菡萏紛披。逢玉大喜，忙向梅英致謝道：「怎麼又好費大王錦心！」大家齊進了府來，請思齋夫婦、秋谷夫婦、苻夫人上坐，逢玉率妻妾拜見，又與梅英一一拜見，大排筵席慶賀。<br>　　次日，宰牛宰豬，祭告都貝大王。見殿宇造得金碧輝煌，李夫人忙向梅英拜謝。大家歡聚了月餘，飛龍辭秋谷進京，後飛龍官至太常寺正卿，辭了回來，就家在東安縣中。逢玉又差人到桃花村，接取逢珠，逢珠不肯來，復著人齎金萬兩與逢珠。<br>　　一日，逢玉向四位夫人道：「昔年下官與岳父游羅浮，遇黃野人，賜下官紅丸仙液，謂下官功成名遂之後，更能急流勇退，再來接引。下官想來，當時在南海牢中，莫說富貴，連夫妻也不想再聚了，今幸離而復合，又得謝氏，所謂非分之福也。若復貪戀官職，萬一再有差跌，悔將無及，下官欲辭了巡撫之命，與眾夫人逍遙山水，及時行樂，夫人以為何如？」四夫人齊聲道：「老爺之言是也。」逢玉遂具表辭了，終日只與四個夫人飲酒吟詩，彈琴歌詠，或往來西寧，或臨花醉月，盡情取樂。思齋夫婦、張秋谷夫婦、苻老夫人，俱享年九十餘而終。後來張夫人生一子，李夫人生二子，謝夫人生三子，皆登高科，官至正卿，為東安巨族。逢玉以一子繼李剛之後，以一子繼謝仁之後，以春花配黃漢，以秋月配黃聰，以玉簫配志龍。梅英、錢夫人生一子，鄧夫人月娥生二子，皆登科，與逢玉子孫，世為婚姻，此是後話。<br>　　一日重九，逢玉與四夫人在後園賞菊，正思分韻做詩，黃聰如飛報進來道：「石禪師到來，要見老爺並四位夫人。」逢玉大喜，率眾夫人就接至後園，見禮畢，逢玉笑道：「老師幾時飛錫到此？」石禪師道：「貧憎因到肇慶訪個師弟，聞得賢侯功成退隱在此，特來一探。」逢玉大喜，辦上齋來款待。<br>　　酒過數巡，逢玉舉杯相勸道：「下官得配賤內張氏，皆老師贈咒之力也。」石禪師道：「人生遇合皆有定數，貧僧何功之有。」逢玉道：「此大紺山，高絕而靈異，雲霞常罩其上，每見有池館數所，碧桃垂實，白犬吠人，倏忽不見，蓋仙窟也。下官欲於此山，造一所寶剎供奉師父，庶得時時請教，不知師父意下如何？」石禪師道：「貧僧住長耳山慣了，先師骨塔又在那裡，拋卻不得。但古人有言：山無論大小，必因人增重。長耳山異跡甚多，前賢侯辱臨，只做得長耳山、棋盤石二詩，今欲求賢候將所有名勝，各詠一首，待貧僧攜回，勒之石上，為此山增色何如？」逢玉喜道：「老師開出勝跡來，待下官與賤內各做幾首請教。」石禪師取箋，逐一開來，遞與逢玉，看來卻是十四個題目。逢玉道：「四位夫人各做三個，下官做兩個如何？」梅夫人道：「妾是初學，待妾做兩個罷。」逢玉道：「如此則大便宜了爾。」張夫人道：「題目有難，是須鬮拈為宜。」逢玉道：「有理。」將題解做十四個，捻成紙團兒，各各拈了題目在手。謝夫人道：「做是麼體格好？」逢玉道：「做個古體五言絕罷。」眾人道：「妙。」各各拈筆在手，展開鸞箋，就如兔起鶻落般，不消片刻，已各各題完，匯送至石禪師面前。石禪師展開看時，上寫道；<br>　　石巷牛跡　　我愛石巷好，天然自開坼。相呼趙州兒，含笑視牛跡。<br>　　百丈瀑布　　懸流飛百尺，出落自危峰。昨夜大雷雨，青天下白龍。<br>　　石鏡　　誰人遺此鏡，千載留山阿。欲拭無玄錫，奈爾石鏡何。　　濟軒氏黃瓊題<br>　　仙井　　仙井何年有，祗此一掬慳。中有一寸魚，游嬉傲天頑。<br>　　石燭　　誰撤金蓮燭，插在空山裡。與君試參禪，天龍豎一指。<br>　　半天爐　　爐峰特孤聳，繚繞煙雲噓。朝來坐其下，隱約對匡廬。　　玉峰氏張貴兒題<br>　　石翁　　禿然在天半，不著一帽坐。非是學懶殘，本來無一個。<br>　　真武殿　　古殿倚岩牀，其大可一丈。不窺諸怪石，填軋突黠獷。<br>　　寒婆凹　　南無阿彌陀，云是寒婆凹。夜來風雨聲，猶聞寒婆叫。　　伴鴻氏李小鬟題<br>　　唐王岩　　傳是國朝初，曾此棲龍種。龍去不復歸，幽響泣潛蛬。<br>　　棋盤石　　身登棋盤石，手撫棋盤處。棋盤千載在，仙人何處去。　　古芳氏梅映雪題<br>　　鳳髻　　鳳髻高不極，上與雲霞鬥。扳緣試一臨，涼風滿懷袖。<br>　　東堂僧　　搏飯不得吃，羅漢作牛去。剩下須菩提，屋漏無坐處。<br>　　西堂古佛　　西堂長耳者，一去無消息。松風萬瓦裂，秋雨千佛黑。　　濯泉氏謝金蓮題<br>　　石禪師看完，大喜道：「貧僧雖不能詩，然聞詩社大老說，五絕古體最難蒼老遒勁，尤難高超脫俗。如此諸作，真柳柳州得意之作。貧僧就攜回勒石，永為名山之光。」逢玉還要款留，禪師苦苦要行。逢玉取白銀二千兩，火浣布十匹，差一長班護送到長耳山去。復寫札子敬封，金鑲白椰杯數對，托石禪師寄與古溪曾先生、春先、張先生等，與眾夫人送至府門而別。<br>　　才要進府，忽兩個漁人，手提五尾金色鯉魚走到逢玉面前，道了萬福問道：「郎君還識妾麼？」逢玉定睛一看，訝道：「賢妹從何而來？下官正在這裡憶念爾！」看官爾道是誰？原來就是救逢玉的漁人珠姐、雲妹。逢玉大喜，攜手進內堂，與眾夫人一一相見畢，擺上宴來。歡飲了一會，珠姐笑向李夫人道：「賢妹還記得夢見仙女否？」李夫人大訝道：「姐姐何由知之？」珠姐笑道：「奴日與仙女往來，那得不知！」眾人聞言，莫不驚異。李夫人道：「姐姐既與仙女往來，知他叫什麼名字？為何與小妹相識？」珠姐道：「那仙女非別人，即麻姑也。賢妹前身乃玉女，玉女與麻姑對居羅浮。漢時賢妹曾降生陸家，為大中大夫，今生即賢妹也。麻姑恐賢妹失去本來面目，特托奴姐妹與賢妹一晤。」李夫人點頭道：「奴猶記先父說，奴生時，先父夢陸賈來投。」因感歎道：「奴非麻姑報信，許、楊二女代死，不有今日矣！」逢玉亦感歎道：「許夫人兩次救下官，忠貞之氣生死無二，實所難得！但不知洪一夾所說割瘤之事，可就是二位妹否？」雲妹低頭笑道：「郎君也還記得！」張夫人問道：「怎樣割瘤？」逢玉把洪一夾夢見仙女之事述了一遍，眾皆大笑。珠姐道：「郎君與四位賢抹，皆是上界仙班降生人世，今宜各各清心寡慾，自可復還原位。妾今暫去，相見有日。」說畢離座，扯了雲妹要去，眾夫人苦留不住，出至中庭騰空而去。大家驚訝，始信其為真仙。<br>　　自此，逢玉與眾夫人屏絕人事，每日坐在花園修養習靜。年至古稀，四夫人顏色猶如十七八歲女子一般。逢玉服了黃野人紅丸，精神強固，連髮也無一根白的。其年，李夫人八十整壽，諸子要進花園，請父親與諸母出來拜祝，才至花園，忽聞一派仙樂起於園中。少頃，霞光萬道，瑞氣千條，沖天而起。諸子大驚，急解園視之，異香撲鼻，更無一人，但見案上遺下兩條織錦程繭，題詩一首道：<br>　　雲意欲觀滄海，霞光飛上翠微。<br>　　脫卻人間萬累，重尋絳雪霏霏。<br>　　後人以為仙去云。<br>　　逸史終<br><br>　　醉園評：急流勇退，千秋龜鑑。而收拾滴滴歸原，即一石禪師亦不肯放過，且為長耳山補點生色。末更收到雲、珠二仙，楊、許二女，文之顧母收局，乃至於此！結處餘味深長，令人把玩不盡。<br>　　竹園評：起伏照應，迴環相生。錯綜以盡其變，搖曳以生其姿，可謂盡態極妍。通卷寫來，首尾相應，文質相兼。其詞文，其旨遠，曲而暢之，令讀者不厭其繁，真不愧左氏之素臣也。<br>　　葛勁亭曰：是篇始於黃逢玉長耳山賦詩，石禪師授以神咒領起，於李公主等各賦詩，點綴諸景，應石禪師總結，並不遺漏古溪先生，正醉園所謂「滴滴歸源」也。其中頭緒似繁，卻縱擒離合，悲歡曲折，佈局措辭，無不曲盡其妙。尤愛逢玉正大光明，歸佐朝廷，功成修養，不比浪子貪花，綠林嗜殺之輩，說得逢玉聲價十倍。而作者之命意不凡，雖間有戲謔，不流粗俗，亦是文家疏落之法。非絕細心思、極大手筆者，不能道此。<br>　　劉松亭總評：平瑤而開羅定，誅賊而置永安，部中之大主腦也。縮朒困逢玉而來天馬之兵，足像引火帶而結逢玉怨，部中之大線索也。然無貴兒，則瞞脫梅英之後，逢玉竟東歸耳，則貴兒又上下一大關鈕也。其他若石禪師、錢子乾、黃野人、玉蕭、漁人、黃讓父子之類，或順伏，或逆擒，或倒插，或旁襯，或一篇完結一人，或數篇完結一人，皆部中之波瀾也。除黃讓父子，其忠孝無可議外，其餘麟閣功勳悉屬女子，作者其有微意乎？<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>