
			　　卻說吳漢與公孫述之將魏黨，戰於魚涪津，大破之。復進武陽，圍城攻襲。述遣子公孫揟與大將史興，引兵五千來救。

　　吳漢知，解兵迎敵。兩邊擺開陣勢，史興出馬，大叫：「漢將答話」。吳漢出馬，謂曰：「小將來送死乎？」興曰：「吾奉公孫敕令，特來擒汝，早下馬拜降，庶留殘命。」吳漢大怒，掄刀躍馬，直取史興。二將交鋒，約戰十餘合，吳漢掄起重刀，望興腦後一砍，連人帶馬削為兩半。公孫揟見勢不利，引軍回走而去。漢盡獲其輜重，不可勝數。復進大軍攻擊廣都，大破拔之，遣卒放火，燒燬成都市橋。於是武陽東諸小城爭相迎降。

　　漢又欲攻成都，帝知，遣人誡曰：「成都十餘萬眾，不可輕敵。但堅據廣都，待其來攻，勿與爭鋒。若不敢來，將軍轉營迫之，須其力疲，乃可擊也。」吳漢不聽，乘利勒兵十萬，逼進成都。離城十里，阻江北布起營寨，造作浮橋，使副將武威、將軍劉尚分兵二萬，屯於江南，相去二十餘里。帝聞大驚，急遣使讓漢曰：「前敕將軍據守，今又千條萬端，臨事悖亂，是何意也？即輕敵深入，又與劉尚別立營寨，事有緩急，不復相及。賊若出兵暗算將軍，以大眾攻尚，尚破將軍亦敗，幸勿他往，急引兵還廣都為上。」詔書未到，述果使大將謝豐、袁吉引兵十萬，分為二十餘營，並出攻漢。又使弟揟，引萬餘軍，偷劫尚寨，令不得相救。

　　卻說吳漢聞知述兵至，急引眾將，分作兩隊出敵。大戰一日，斬首萬餘，吳敗陣回走入壁。豐等趕上，分兵圍之。漢乃召諸將厲之曰：「吾與汝等逾越險阻，轉戰千里，志所在於斬獲，遂深入敵地，至其城下。而今與劉尚二處受圍，勢既不接，其禍難量。吾欲潛師就尚於江南，合兵共御。汝等能心同一力，當鋒決戰，大功可立。如其不然，敗必無餘。成敗之機，在此一舉。」諸將聞言，皆曰：「以死出力。」漢遂飽士厲馬，閉營三日不出。令卒多樹旗幡，使煙光不絕。至夜二更，各披盔甲上馬，潛步出寨，與尚合兵而去。

　　豐等不覺。次日，吳漢分兵五萬，與劉尚攻江北。自引大軍攻擊豐等。兩將相遇，謝豐出馬，謂漢曰：「認得謝將軍手段否？」漢聞笑曰：「小將暗偷一陣，亦自誇口。」言罷，掄刀擺陣，金鼓齊鳴。二將交馬，約戰十合，謝豐敗陣回走，吳漢趕殺。袁吉出馬擋住，共戰十合，吉亦敗走。吳漢躍馬趕上，大喝一聲，斬於馬下。謝豐見勢不利，引兵急走。吳漢張弓搭箭，飛馬追趕將近，望豐項下一箭，墜地而死。吳漢自早交兵，至晚才罷。獲其盔甲無數，斬首五千餘級。自引兵還廣都，留尚拒述。自是，漢與述將戰於廣都、成都之間，八戰八克。有詩為證：文武全才冠世雄，中興諸將孰能同。

　　揮戈指日回天下，八戰成都八克功。

　　一日，公孫述升帳，謂延岑曰：「自與漢將交鋒，屢未能勝。今又據守成都，事當奈何？」岑曰：「男兒當死中求生，豈可坐守窮乎！財物易聚耳，不宜有愛。」述曰：「然也。」遂依其言，將金帛散賞軍士，令五千人馬跟護延岑，往市橋伐木，虛架浮梁。令卒鳴金擊鼓，引漢對陣。述自潛出精兵，剿殺其後。言罷，各遵命去。

　　卻說吳漢見岑兵少，即引大軍出敵。兩軍相對，延岑出馬，吳漢不與打話，提刀直齲二將交鋒約戰十合，延岑詐敗，引至橋邊。述兵隨後攻擊，吳漢奮力追殺。趕至橋上。不覺虛架橋樑，墮水淹沒。吳漢急以手援馬尾，得出上岸。遂引殘兵還入廣都而去。

　　十一月，臧宮軍至咸門，人報知述。述視占書云：「虜死城下。」乃大喜，曰：「吳漢在吾手矣。」自引大軍數萬攻擊吳漢。使延岑分兵五萬，拒搦臧宮。各遵去訖。

　　卻說臧宮知岑兵至，急令眾將布列陣勢，待臨搦戰。延岑軍至，亦不打話，躍馬交鋒，兩邊混戰。岑三合三勝，自旦及日中，軍士不得食，悉皆疲困。吳漢乘勢急使護軍高午、唐邯中分銳卒數萬，突軍衝擊。述兵大亂。高午挺槍躍馬，飛入陣中，刺述洞胸，墮於馬下。延岑飛馬奔近，救入城中而去。吳漢分兵圍祝延岑扶述臥於榻上，痛不能止。至夜二更，乃召延岑至帳下，囑之曰：「吾自起軍巴蜀，未嘗一折。今不幸遭於小將等刺一槍，命隳旦夕。奈子雛幼，不能伸恨，故托將軍扶佑。望將軍憐念舊情，莫忘今日。若子可護，則護之。如不可護，將軍取之。莫令豪傑共笑，而落於他人之後矣。」言罷，憤絕而死。

　　次日天曉，岑與諸將議曰：「今公孫述已死，吾等莫費心機，勞苦土卒，不如獻降為上。」眾將皆諾。岑遂登城，謂漢曰：「昨晚公孫述死，吾等願獻歸降，將軍肯容納否？」漢曰：「既肯傾服，悉保重用。」岑乃開門，與諸將迎出郭外，跪伏馬前，告曰：「小將蠢庸，為公孫述所惑，不識將軍雄勇，故有今日之愆。罪該萬死，望將軍仁宥。」吳漢大喜，令岑前引，一齊擁入城去。漢即傳令，著唐邯夷述家屬。邯得令，領軍一千搜入宮中。將述妻、子及其族人等，盡皆誅戮。岑亦縱兵大掠，放火燒述宮殿。

　　吳漢斬述首級，令人傳送洛陽。帝見大喜，謂曰：「子陽不思富貴有命，妄自尊大，今日休於是乎。」言罷，忽一臣奏曰：「吳漢、劉尚雖獲大功，然其縱兵搜掠毀宮殿，大非義也。

　　乞陛下傳旨，杜其將來。」帝聞大怒，敕使往戒之，曰：「城降三日，吏人從服。孩兒老母，口以萬數。一旦放兵縱火，聞之可為酸鼻。且尚宗室子孫，嘗更吏職，何忍行此！仰視天，俯視地，觀放麑啜羹，二者孰仁？良失斬將弔人之義也。」吳漢聽戒，傳令遂止。安撫城內百姓，賞勞諸軍。

　　卻說漢帝既平定蜀，乃思漢舊賢臣李業、譙玄、王皓、王加等，俱被奸述所害，心甚愍切。一日升殿，眾官朝罷，傳旨著黃門校尉，建立祠廟，圖書形身，受享春秋之祠。廟完，詔使擺列中牢禮物，御駕親人祭奠。令鴻臚司序班，朗讀祭文曰：惟神全材，忠義大節。如玉之潔，如日之光。一世之短，百世之長。於茲廟貌，晾仰綱常。時維臘月，謹以牲漿。神靈英爽，來格來嘗。庶品用伸，伏惟尚饗。

　　祭畢，詔令校軍守護，不得毀壞宮牆，以違敕命。言訖，車駕還朝。遣使復征賢士費貽、任永、馮信等升用。詔書未到，永、信二人病卒。獨貽隨使入朝。至殿見帝，朝拜禮畢，帝曰：「寡人思卿久矣，未能得見，今幸屈至，喜躍弗勝」貽曰：「臣恨無才佐事陛下，既蒙思詔，敢自違乎？」帝大喜，遂封貽為合浦太守。貽叩首謝恩而去。

　　卻說睢陽縣令任延，謙卑守約，賞罰信明，帝甚愛之。一日，遣使召延至殿，謂曰：「朕以卿多能，干政治良。今故擢卿為武威太守，撫察賢否，卿何言乎？」延曰：「臣雖無才，蒙恩敕賜，敢抗違哉？」遂叩首謝恩而起。帝戒之曰：「卿於任所，務宜善事上官，無失名譽。」延曰：「臣聞『忠臣不私，私臣不忠。履正奉公，臣子之節』。上下皆同，善事上官，非陛下之福，臣不敢奉詔。」帝歎息曰：「卿言是也。」延遂拜別而去。

　　卻說外國使者來獻名馬一匹，日行千里。又獻寶劍一把，價值百金。近臣趨殿奏知帝主。帝大喜，令召使者至，賞金百兩，緞四十匹。使者謝恩回國而去。帝即頒詔，以劍賜與烈士，留馬駕車。

　　次日，傳旨御駕親出遊獵。文武遵召，令中黃門校尉安整龍車，眾將士咸嚴肅侍衛。須臾帝出，與鄧禹同坐車中。令賈復、李通為左右護駕；王常、陳俊為前後先鋒。各執利兵，擁車而去。

　　前至南山坡扳，陳俊令軍拿獲田夫二人來問。田夫告曰：「小無罪過犯，將軍拿縛何用？」俊曰：「汝等休驚。萬歲親出遊獵，但問何處有虎？指示捉獲，重賞金銀。」田夫聞言，欣然答曰：「此事不難。前面白鵝山內有一大虎，常出傷人性命，正要除此畜生，不能到手。今幸將軍來滅，小人願引。」

　　陳俊大喜，遂令前行。

　　既至，即賞田夫每人白銀十兩。二人叩首而出。帝見其山樹林深長，實險驚人。傳旨眾將四圍張綱，擊鼓鳴金。唬虎戰驚，吼聲雷震。陳俊挺槍引眾將鳴金入坡，趕發其虎奔出山。

　　賈復攀弓，望虎當胸一箭，射中左肩。其虎漫山奔走，陳俊眾軍亂趕。賈復以藥再復一箭，其虎即坐而死。帝令軍卒搏屍砍肉，分賜眾將。

　　是日天晚，車駕回殿。至城下，上東門侯郅惲拒關不開。

　　帝使人見惲，問曰：「御駕回朝，何得違阻？」惲曰：「火明燎遠，遂不受詔。」帝乃回車，從中東門入去。

　　次日，郅惲入朝，見帝諫曰：「昔文武不敢盤於游田，以萬民惟正之供。而陛下遠獵山林，夜以繼晝，如社稷宗廟何？

　　」帝聞，歎曰：「惲誠賢土也，中東門侯何能及之！」遂賜惲緞絹百匹，而貶中東門侯為參封尉。於是，大饗將士，定封功臣。以鄧禹為高密侯，食祿四縣。李通為固始侯，食祿四縣。

　　賈復為膠東侯，食祿六縣。餘悉有賞，眾皆謝恩而去。