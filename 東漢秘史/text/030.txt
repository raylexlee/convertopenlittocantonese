
			　　卻說王尋、王邑見殺巨無霸，急退兵回寨。姚期、賈復、馬援促兵追趕，撞陣衝殺。岑彭、臧宮、吳漢、杜貌、紀敞、劉隆等伏兵四起，擒捉王尋。

　　光武見勝，急引傅竣馬武、卓茂大軍六萬，合併擊殺。

　　城中鼓噪而出，內外合攻，喊呼戰殺，聲動天地。王軍大潰，走者自相踐踏，伏屍百里。

　　時雷聲大作，屋瓦皆飛，雨傾如注，水漲河漫。山中虎豹，足戰心驚。天為助雨，水為不流，士卒赴溺死者數萬之餘。惟王邑、嚴尤輕騎，乘死人渡水逃去。光武等盡獲其軍實輜重，盔甲珍寶，不勝其數。後人有詩曰：藹藹征雲蔽日光，天愁地位鬼神藏。

　　血流河漲屍山積，尤勝垓前困楚王。

　　卻說嚴子陵解脫昆陽之難，私奔出城，潛入山中，隱名避世。