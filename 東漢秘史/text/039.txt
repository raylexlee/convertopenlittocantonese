
			　　卻說邳彤領軍將至，有人報知光武，光武領軍急迎。行經數里相遇，光武出馬謂彤曰：「將軍今將何往？」彤曰：「為汝信讒反漢，自專為帝，聖旨著吾特來擒捉問罪。」光武曰：「吾無是事，何得誣乎？」彤曰：「既無是意，又何違逆旨命，殺害使者？」鄧禹曰：「此乃賊臣之計，將軍何苦信之！古雲『良禽擇樹棲，賢臣擇主佐，』將軍文才武備，勢力過人，竭助王莽不能成立，後護王郎又經失敗，今與賊類同謀，欺摧漢室金枝！豈不想更始榮顯，為何而得？皆吾主劉秀於亂世中創就基業，讓彼為君，反信八賊唆哄，戮殺皇兄劉縯，後破王莽，賊盜平除。又聽賊臣所謀，欲圖吾主，散其部下諸將，著巡河北。千謀圖害，萬計相戕！今見王郎未除，乘勢促兵疊捉，可見更始仁乎！將軍早思回首，共立吾主為君，庶不失乎功名之望。將軍若不願從，難出禹之手也。今禹十萬雄兵，三十大將，已把二百里之地矣。將軍縱有萬夫不擋之勇，則寡難敵眾。莫待擒捉歸降，掩藏名義，將軍可自思之。」

　　邳彤聽罷，低首無言，遂下馬拜降。光武大喜，即令合軍回寨。聚同二十八將，乃二十八宿，並南北諸星，悉會於是。

　　當日，光武聚集諸將，大設筵宴，會勞功臣。席間，諸將都勸光武就位，光武不從。忽耿耳呈一表章，進言曰：「吾主可早成計，莫待眾心解散，駟不能追，願吾主察臣愚意。」言訖，呈上表章：臣聞人之惡，不可不除；人之善，不可不納。吾主新破王莽，天下未安，社稷日危，山河旦夕，非周武、高皇之君，不能興創此業。今吾主仁德兼備，智度恢宏，正所謂仁德之君也。

　　願吾主早繼江山，慰群渴望，救生民之塗炭，解黎庶之倒懸。

　　吾主若再辭遜位，則天下眾豪失望！況且更始在朝，昏庸愚弱，不思吾主義讓之心，但圖彼專榮顯之地，聽信賊臣唆哄，疊傳聖旨欺誑，則吾主幾被其陷。今再若不相從，漢世山河必喪，社稷散離，噬臍何及？臣不辭碎首之誅，敢瀆天威之犯，願吾王聖鑒！臣耿耳頓首百拜，謹奉表上聞。

　　光武覽表，微哂而言曰：「待破王郎之後，為帝未遲。」

　　鄧禹見其堅執不從眾意，且率兵攻城，桓法欽急引王郎駕投北而走。鄧禹領軍後襲，趕至高邑縣，分兵圍住，令軍殺犬取血，涂污其城。又圍半月不出，解兵暫退，離城三十里屯下營寨。

　　光武見有高台一所，上書「千秋」二字，不識其意，遂問鄧禹曰：「此台何用？」鄧禹曰：「千秋者，謂軍多也。」光武遂同眾將上台，遍歷游觀。玩畢，下寨。至夜三更，光武策杖私巡軍帳，忽聽小軍議論，言「元帥將令，來日於千秋台上立帝」？光武聞說，大驚，回帳，自思：「若待天明，眾人不由我願，不如出寨奔回長安而去，眾人豈奈我何？」遂上馬徐行，潛往南門出走。

　　時御弟劉植把守嚴謹，見光武欲出，忙近扯住其轡，告曰：「臣奉元帥將令，若放主公出去，小臣該死。望主公仁宥！」

　　光武見不放出，乃拔劍自刎。嚇得劉植駭然，急放轡去。走入元帥帳下，報知鄧禹。禹大驚，忙引眾將越池追趕，不知往何而去。卻說光武夜出，策馬南行。忽見其地兩人並立，俱道：「來日太平，眾立光武為帝。」光武聽知，大怒，仗劍躍馬，望二人一砍，化作火光，並散於地。光武近視，乃二石人。遂歎曰：「天賦吾以如是之人，則山河社稷皆順。非人願乎！」是日，光武走至柏鄉城，望前南行。忽聽後軍趕至，乃鄧禹等眾將飛馬走近。勒住光武之轡，告曰：「主公夜私出寨，欲將何往？」光武曰：「回朝見帝，汝管何為？」鄧禹曰：「賊臣屢謀未獲，主公送入虎口！」叫眾將不由其意，一直趨擁回寨。

　　是日，起軍攻城。桓法欽見漢兵入城，急引王郎駕霧騰雲，復還邯鄲而去。光武率兵追趕至城下，分兵圍住，數日不出。

　　鄧禹曰：「吾有一計，可擒妖賊。」光武問曰：「元帥何計？

　　」鄧禹曰：「不可攻城，恐其見遇駕邪又走。吾等退軍十里，彼見兵解，必往南走柏鄉城去。可令姚期、王霸，領軍五萬往南，離城十里山坡下埋伏。再令王常領軍二萬，於南山高阜處探望，若法欽走至，吾等隨後追襲。王常舉旗為號，坡後姚期、王霸伏兵齊起，前攻後擊，斷然可擒。」光武大喜，遂退軍十里，令各寨分兵埋伏去訖。

　　卻說桓法欽見漢兵解散，急謂王郎曰：「今城中糧缺，不可久存。喜得漢兵解退，吾等可趁風急出，投奔柏鄉城去，其中糧草甚廣，方好交兵，莫要待漢兵復至，難出其圍。」王郎聞說，遂與法欽領軍，開南門出走，前往柏鄉進發。鄧禹知出，急同光武等將領軍追殺。趕至南山坡下，王常擂鼓，舒展旗幡。

　　姚期、王霸伏兵齊起，箭如雨下。王郎欲回，馬武截住，眾將軍卒喊殺連天，王兵大潰。左衝右突，無路奔逃。桓法欽駕霧正起，被姚期一箭，射落於地。眾將忙近擒下。王霸躍馬趕上，活捉王郎，斬軍殺將，屍伏如山。光武收軍，凱歌罷戰，回入邯鄲城去。有詩為證：奸雄百計望遺才，誣使王郎戰九垓。

　　直待滿營空應月，東風依舊綠雲槐。

　　那光武等至衙坐定，眾將綁縛王郎、法欽，推跪階前。光武謂曰：「為汝一賊，傷吾兄弟之情！」喝令推出斬首。是日，大排筵席，宴勞功臣。搜撿吏民與郎交通書籍，凡得數千餘章。

　　光武命將燒之，令反側子自安。秀部分諸將吏卒，皆言願隨大將軍。忽小軍報曰：「更始皇帝遣使齎旨，已在東門停下，請主公出接。」光武聞言，急令排列香案，整笏上馬，與諸將群臣等俱出東門迎接。至衙，伏聽宣旨，詔曰：朕承天命，冒職龍居，上繼先王之業，下安黎庶之心。幸喜莽賊剿除，冤仇洗雪，皆仗卿力恢復，而致朕於是位。近聞劉林結黨，扶立王郎，假吾漢室之名，詐毀成王之業。東偷西劫，北伐南侵，社稷幾危其手，人民斂跡傷容。今卿蕩滅，整復王基，正所謂「壯士能挽天河，淨洗甲兵不用」，功勞蓋士，勛業無雙！朕特遣使飛臨，故授蕭王之職。邊疆撫息，罷甲回兵，免使朕懷縈係，以慰渴想心懷。故茲詔示，宣悉如行。

　　光武接詔拜畢，眾將功臣齊賀新居王職。耿弇進曰：「百姓患苦王莽，復思劉氏速興。今更始雖為天子，而賊將擅權，未有導王於正，但以自貴為常！劫掠民財，疾讒忠赤，使士卒斂容，更思莽日，是以知其必敗也！今我王功名已著，義讓兩全，尚可久居是位而自苦哉？且我王以義征伐天下，可傳檄而定也。天下至重，王可速取，莫待群奸俟釁，他姓得之，則我王枉勞前力，豪傑空瞻，願王勤察。」蕭王聞言，微笑而辭曰：「王郎雖滅，河北未平。姑待四方寧息，即帝未遲。」其心終不能征二於更始。

　　卻說諸處各賊，名曰銅馬、鐵脛、尤來、大槍、上江、青犢、富平、獲上等，各領部兵合共數百萬人。所在州郡，攻掠劫奪民財。銅馬聚於鄔縣，時值秋月，蕭王會集諸將商議，共擊銅馬。鄧禹曰：「此賊驍勇，不可輕敵。主公欲進，須起大軍連城攻擊，方可破賊。」蕭王曰：「然也。」遂拜鄧禹為元帥，岑彭、馬武為副將，以姚期、杜貌為先鋒，馮異、王霸為左右使。

　　是日，點起大軍十萬，上將千員，炮響一聲，齊奔上馬。

　　出城前行，干戈耀日，旗影蔽空。步卒騎兵，擺施百里。至梟縣，離城五里下寨。忽南上一隊軍兵飛奔來至。蕭王視之，乃大將吳漢，會清陽軍來也。問曰：「來軍多少？」漢曰：「三萬有餘。」蕭王大喜，遂合為一處。於是士馬益盛，糧草盈餘。

　　鄧禹分兵擊城，叫賊徒決戰。銅馬聞言，大怒，令軍五萬，出城迎敵。兩邊排列陣勢，銅賊出馬，立於陣前，言曰：「白水村寇！吾素與汝無干，今來犯界，是欲討死乎！？」馬武大罵：「鼠掠小寇！不思立名於世，以就男子之規，但以劫財圖食，真禽類不如也！豈足為義？今若早知降順，則有恩爵之榮。如敢拒抗，殘生不保！」銅賊大怒，掄方天戟，躍馬直齲二人交戰約十合，鄧禹即令姚期、杜貌、岑彭、吳漢等將，一齊助殺。喊聲震地，金鼓連天。眾將混殺，銅馬大敗，急收殘軍走入城中，堅閉不出。

　　蕭王分兵圍祝困經兩月，銅馬食盡糧空，夜奔西門奔走。

　　吳漢截住，兩軍大殺一陣，被其衝過。又逢岑彭攔路，二人交馬，共戰十合，銅馬敗走，奔投東北而走。蕭王領軍追殺，至館陶縣，被其走入城去，令卒緊把。蕭王分兵圍祝又經半月，鄧禹曰：「此城糧多草備，難可輕敵。主公暫且退軍，離城五里立起營寨，然後與彼攻襲，吾等將兵則有本矣。」蕭王曰：「然。」遂退軍五里，屯布堅營。

　　忽一陣風過，鄧禹進曰：「此怪風也！今晚賊兵必來劫寨，吾等須謹閉之。可令布起空營一所，四面埋伏軍兵，姚期、馬武守東門；岑彭、杜貌守西門；賈復、臧宮守南門；馮異、王霸守北門。再令祭遵、邳彤、寇恂、朱祐等軍，伏於兩旁接應。

　　吳漢、傅竣耿耳、王常保護主公於後營內。高燭明燈，讀觀兵略，銅賊兵至，必然南進。臣與馬援伏於南山高阜處探望，待彼盡入，臣以火炮為號，四下伏兵齊起，使彼縱有撥天之手，不能出吾鐵束之圍。」蕭王大喜，謂禹曰：「先生誠有鬼神不可測之機，天地難可量之計！」遂依其行，令眾將分兵各伏去訖。

　　卻說銅馬聚集諸將議曰：「今劉秀兵雄將勇，且兼鄧禹高謀，吾與累戰，未克一勝。今又圍城，日夜攻擊，如之奈何？

　　」忽小軍報國：「劉秀退軍十里，布立營寨，大王可率兵破之。

　　」銅馬聞言，大喜。至夜二更，點起大軍五萬，各披金甲重盔，長槍硬弩，上馬出城。悄聲寂步，至寨首，逕從南門而入。見蕭王坐於後營，秉燭觀書。率兵急進，至中營，寂無動靜，勒馬遍觀，乃一空營。銅馬大驚，欲退。山上鄧禹、馬援望見賊兵俱入，急令擂鼓，炮響一聲，四門伏兵齊起。吳漢、傅竣耿耳、王常四將自內殺出。旗幡鼓震，地泣天愁。銅馬急望東走，被姚期、馬武截祝回奔西出，杜貌、岑彭擋住，大喝一聲，兩軍混殺。便欲南回，被馮異、賈復、臧宮等諸將一齊夾攻。銅馬大敗，乃高聲叫曰：「吾願歸降，可休罷戰！」蕭王上見賊叫順，急令眾將休持。銅賊急奔下馬，拜伏蕭王之前，告曰：「小將罪該萬死！乞主公仁恩寬宥！」蕭王大喜，遂封首將為列侯，令合兵一處。銅馬即首謝恩而退。

　　卻說馬武、姚期等眾將議曰：「今銅馬雖服，未可全憑！

　　其乃劫賊之身，豈有忠心傾向？恐其假順，暫脫死危，悉未能盡信。」銅馬等聞其所議，甚愧流汗。雖得封用，亦不自安。

　　蕭王知意，謂降者曰：「汝等休疑，但可竭力當先，成就功業，吾豈懷舊恨哉！」遂傳敕令，各歸營整點兵力。眾皆大喜而退。

　　至夜人靜，蕭王自乘騎按行諸部，聽得降者更相語曰：「蕭王推赤心，置人腹中，安敢不效死乎？」由是皆服。蕭王回帳。至次日天曉，悉以降者軍兵分配諸將，遂數十萬餘。南徇河內，故關西號秀為銅馬帝。有詩為證：蕭王推赤置人心，天下蒼生若望霖。

　　自是關中清鎮後，民歌擊壤頌堯音。