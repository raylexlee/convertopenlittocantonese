
			　　卻說賈復等三將迎著光武，邀入台城，安撫百姓，頓歇軍兵。忽聽炮響一聲，桓法欽引軍圍城。光武曰：「此處久困，何能退之？」禹曰：「此城無糧，不可虛守，莫若乘其未備，早開走出，再作區處。」光武從之。遂引眾將等軍，棄城出走。

　　奔至元城將近，小軍報曰：「前有大將領軍攔路，如之奈何？」光武聞報，歎曰：「吾今休矣！」忽見其將飛至，叫曰：「小臣耿純，特來迎接，主公休得驚懼。」光武大喜，遂同入城。純令大設筵宴席待光武。忽人報曰：「王郎子兵至。」光武謂眾將曰：「誰能退卻王兵？」耿純大聲應曰：「臣有一計，可立斬王郎子。」光武問：「將軍何計？」耿純曰：「王郎子未知臣佐主公，今既兵來，臣領本部人馬一千五百，內藏賈復、臧宮，遠遠迎接，彼必無備。主公引軍後至，內攻外掠，必破之也。」光武大喜，遂引軍前去。

　　約行十里之地，迎著王郎子兵，問曰：「汝等何人？」耿純曰：「吾等特來迎接聖駕，休得阻當。」王兵遂放其人。再至第三隊，被其擋住，不容進見。臧宮、賈復等俱入中隊，見其攔擋不放，乃大喝一聲，齊呼殺進。光武聽知，急引大軍助陣，裡應外合，叫殺連天。姚期、馮異、王霸撞入其陣，兩軍混戰，王兵大敗。王郎子、桓法欽擋敵不住，忙撥馬走。姚期等率軍趕殺，追將數里未及。

　　光武急令鳴金收軍，入城安歇。鄧禹謂眾將曰：「今雖勝此一陣，王兵未曾傷折，倘若聚會，必乘勢敗來攻，使吾不備，汝等務宜謹守。」言未訖，急聽炮響一聲，桓法欽將城圍上。

　　耿純進曰：「漁陽海馬賊劉顯處，有軍十萬，其人亦係漢皇枝葉，主公可往求借。若得此兵至助，必破王郎子也。」光武曰：「奈賊寇緊圍，不能勾出！」純曰：「臣夜開南門，與王兵對敵，主公開北門出往，何足憂哉！」光武大喜。

　　至夜二更，純引兵開南門，大喊一聲，鳴金擊鼓，叫殺連天。光武引眾將開北門，飛走而去。耿純兩下正廝殺間，有軍卒報知桓法欽，言：「光武開北門走出去矣，尚何空戰？」法欽聞報，急收軍趕。

　　卻說光武奔行十里之遙，忽聽山坡後炮響一聲，軍騎擁出，當頭一將，領兵截路。見光武龍顏鳳準，是帝王之像，即下馬施禮，問曰：「公非漢劉文叔乎？」光武曰：「然也。」其人聞說，忙伏頓首告曰：「臣接慢遲，乞主公宥罪！」光武攜起，問曰：「將軍何姓？」答曰：「臣乃幽州刺史耿弇是也。」光武大喜。忽聽後軍追至，耿禽急令子耿耳退兵，齊護光武入城。

　　引見劉顯，接至後堂施禮，各敘宗派。顯乃光武之叔，問曰：「賢姪為何忙奔於此？」光武垂淚而言曰：「秀因巡按河北，至邯鄲城，不意劉林被人哄惑，言王郎子是劉子瑜，扶立為帝。

　　又至河中串誘劉庭，共起大軍，反漢助王，與秀爭鋒。秀兵寡難敵，故投叔處借兵，乞念祖宗之仇，急相援濟。倘或成功，雖泉下亦不忘也。」劉顯聽罷，亦垂淚謂秀曰：「吾有大軍十萬，即起往救。」令弟劉李點兵，自陪宴待光武。

　　忽人報：「有別駕至。言奉御來，要投謁見，未敢擅入。

　　」顯令喚至，接於廳上。施禮畢，其人見光武，不言而出，暗統大軍一千，將衙圍祝光武知，急令眾將披掛，與劉顯上馬，出衙見別駕苗曾。光武問曰：「汝等圍此衙者，有何故也？」

　　苗曾曰：「報小長安殺兄苗蒙之仇！」光武聞言，大怒，率兵拒至。忽王郎子兵至，衝殺入城，光武眾將一齊擁戰。鄧禹見其兵大，兩相夾攻，急令眾將領兵共保光武，衝殺出陣，奔投東海而去。王郎子、苗曾夾攻劉顯，衝得各逃四散，收軍閉城。

　　郎加苗曾為本部太守，鎮撫漁陽。

　　卻說眾將引軍二百，保護光武出走，詐稱王郎子兵過。行經數日，至近海地，小卒報曰：「前有一員勇將，領軍飛來，乞主公觀是何人？」光武大驚。其將奔至，見是光武，滾鞍下馬，拜伏於地，言「主公何故若此？」光武認是堅譚，急為攜起，二人相抱涕泣，哭訴前因。堅譚曰：「臣與主公別後，旦夕憂懷，故假名於海上為盜，探望消息。今聞主公出巡河北，與王郎子廝戰，特來尋護，不覺幸遇於此！」言訖，遂令合兵一處，暫行歇息，再當前進。有詩為證：山隔萬重音信杳，月明千里故人來。

　　人生聚散猶萍梗，或向風前浪裡回。

　　堅譚、光武合兵前行至一村莊。譚見光武面帶饑色，遂屯駐人馬，令軍侍膳。忽聽喧嘩之聲，一隊軍至。光武驚懼，急欲披掛，見其至近，乃賈復引軍來也。二人大喜，遂將麥餅獻與光武。光武問曰：「此物何處得來？」復曰：「臣於王郎子軍中奪來，見主公饑餓，故敢進獻。」光武笑曰：「將軍真乃虎口奪食！」忽姚期、王霸、馮異、馬成、耿耳俱領殘軍趕至，光武大喜，遂合兵前行。

　　至三河縣，耿耳進曰：「此屬幽州之地，乃臣父所管之民，主公可詐言趕捉劉秀，人城安下，臣有區處。」光武許之，遂入城安訖。耿耳對縣官實將其事告知，縣官大喜，遂出參見。

　　城內百姓人等，知是光武，各皆歡順。有詩為證：劉君勒馬過三河，州縣笙簫樂綺羅。

　　四海仰瞻蘇雨露，萬民俱唱太平歌。