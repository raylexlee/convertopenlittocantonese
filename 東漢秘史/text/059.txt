
			　　卻說楊倫為安帝崩世，奔喪號泣闕下，不絕悲聲。閻太后聞而怒之，以其專權擅政，故抵罪於獄。順帝即位，知倫被陷，詔下免刑，留行喪事於恭陵，服闋征拜侍中郎。時邵陵縣尹任嘉，在職貪穢，因遷武威太守。有人上章奏嘉，贓罪千萬。帝怒，征還考核。凡所牽染將相大臣百有餘人。倫乃上書為其追訟，疏曰：臣聞《春秋》「誅惡及本，本誅則惡消。振裘持領，領正則毛理。」今任嘉所坐狼藉，未受事戮，狠以垢臭，改典大郡，自非案坐舉者，無以禁絕奸萌。往者湖陸令張疊、蕭令駟賢、徐州刺史劉禍等，釁機既彰，咸伏其誅。而豺狼之吏，至今不絕，豈非本舉之主，不加之罪乎！昔齊威之霸，殺奸臣五人，並及舉者，以弭謗讟。當斷不斷，黃石所戒。夫聖主所以聽庸夫匹婦之言者，猶塵加高岱，霧集淮海。雖未有益，不為損也。

　　惟陛下留神省察，納直庸言。

　　遇有司以倫言切直，辭不遜順。下之尚書入殿宣奏，言倫探知其事，不宜坐罪，並訟書呈上於帝。帝覽書，詔下，以倫數進忠言，特原之，免嘉刑罪，罷歸田裡。由是朝廷莫不稱倫之善。一日，帝思南陽逸士樊英，遣使齎策書征之。時樊英少受業三輔，習京氏《易圖》，兼明五經之義，名著海內，隱於壺山之陽。受業者四方而至，州郡前後禮請不應。公卿舉賢良方正有道，皆不行。初，安帝聞其賢名，征之不就。嘗有暴風從西方起，英謂學者曰：「成都市上火起甚盛。」言罷，含水一口，向西方而噴，曰：「以此救之。」眾乃寫下日時，記其果否。後數日，有從蜀都來者，皆曰是日大火，忽有黑雲從東而起，須臾大雨降下，火遂得滅。於是天下咸稱其神。

　　一日，正與諸儒講議經略，忽人報曰：「朝廷遣使來至。

　　」英遂出案交拜。禮畢，延坐於上，問曰：「大人此來何意？

　　」使者即將策書度與英接覽畢，謂曰：「聖上錯矣！求士安邦，必須雄才明智之士。吾乃一村庸耳，豈足是責？」使者答曰：「主思賢士高名，先帝未能屈下，心懷繾綣，不能自已。故遣小使來迎，匡扶國政，願賢士早赴無拒。」英固辭不下，乃托疾篤以拒之。

　　使者遂回入朝見帝，具奏所事。帝乃下詔州郡，令切責之。

　　英不得已而赴。及到京，稱病不起。故強乘輿入殿見帝，猶不肯屈。帝怒，謂英曰：「朕能生君，能殺君，能貴君，能賤君，能富君，能貧君。何以慢朕命之甚耶？」英曰：「臣受命於天，生盡其命，天也。死不得其命，亦天也。陛下焉能生臣？焉能殺臣？臣見暴君如見仇仇，立其朝猶不肯，何得而貴乎？雖在布衣之列，環堵之中，晏然自得，不易萬乘之尊，又何得而賤乎？陛下焉能貴臣？焉能賤臣？臣非禮之祿，雖萬鐘不受。若申其志，雖簞食不厭。陛下焉能富臣？焉能貧臣？」帝曰：「季齊朕終不能下汝耶。」遂敬其名而使出就太醫，養疾，月致羊酒以待。數日，帝令設壇席，使尚書奉引賜幾杖，待以師傅之禮，延問得失。英不敢辭，遂拜五宮中郎。

　　英初被詔命，眾皆以為必不降志。南郡王逸素與英善，因與其書，多引古譬喻，勸使就聘。及後應對，又無奇策，談者以為失望。時河南張楷與英俱征，既就而謂英曰：「天下有二道，出與處也。吾前以子之出，能輔是君也，濟斯民也。而子始以不貲之身，怒萬乘之主。及其享受爵祿，又不聞匡救之術，則進退無所據矣。」英不答。朝廷以其善術，每有災異，帝輒召問變復之效。英所對言，多有效驗。由是，益深愛之。

　　帝又聞廣漢楊厚、江夏黃瓊之賢，亦下詔征。厚即隨使至京，入朝見帝。札畢，厚預陳漢三百五十年之厄，有以為戒。

　　帝善，即拜厚為議郎，厚謝恩出。

　　黃瓊將至，時翰林博士李邰之子李固，少辯好學，常改易姓名，杖策驅驢，負芨從師。不遠千里，究竟墳籍，為世大儒。

　　每到太學，密入公府，定省父母，不令同業諸生知其為邰子也。

　　原與黃瓊相善，知瓊就聘，乃作書以遺之。書曰：君子謂伯夷隘，柳下惠不恭。不夷不惠，可否之間，聖賢居身之所珍也。誠欲遂枕山棲谷，擬跡巢由，斯亦可矣。若當輔政濟民，今其時也。自生民以來，善政少而亂俗多，必待堯舜之君。此為士行其志，終無時矣。嘗聞《語》曰「嶢嶢者易缺，皎皎者易污。盛名之下，其實難副。」近樊英被征，初至朝廷，設壇席猶待神明。雖大異，而言行所守，亦無所缺而毀謗布流。應時折減者，豈非觀聽望深，聲名大盛乎？是故，俗論皆言處士，純盜虛聲，願先生弘此遠謨，令眾人仰服，一雪此言爾。

　　瓊覽書，微微而笑，乃藏入於袖，同使入朝見帝。拜畢，亦授議郎之職。後復遷為尚書僕射。次日，順帝設朝，文武拜畢，瓊出班奏曰：「陛下即位已數年矣，不可久曠內事。可選有德者立為皇后，以正諸姬。」帝准奏，下詔以貴人梁氏為皇后。忽尚書左雄上疏，奏言吏治，曰：昔宣帝以為吏數變易，則下不安業。久於其事，則民服教化，其有政治者，輒以璽書封勉厲，增秩賜金。公卿缺則以次用之，是以吏稱其職，民安其業。漢世良吏，於茲為盛。今典城百里，轉動無常。各懷一切，莫慮長久。臣愚以為，守相長吏惠和有顯效者，可就增秩，勿移徙。

　　帝感其言，復申無故去官之禁。而宦官不便，終不能行。

　　雄又上言：

　　孔子曰：「四十而不惑，禮稱強仕。」請自今孝廉年不滿四十，不得察舉。陛下不可以此而論。若有茂才異行，如顏淵、子奇者，不荊年齒，而可舉之。

　　帝聞奏，深納其言。

　　時廣陵太守所舉孝廉徐淑，年未四十。有台郎官以雄之言詰之。淑曰：「詔書言『有如顏淵、子奇者，不拘年齒』。是故本郡以吾充垂，即不能屈。」左雄詰之曰：「昔顏回聞一知十，爾能知幾耶？」淑無以對。雄遂上殿，具奏所事。帝傳旨罷淑不用，以雄公直精明，能審竅真偽，決志行之。以胡廣出為濟陰太守，與諸郡十數餘人，皆坐「謬舉勉黜」。惟考實汝南陳蕃、穎川季膺、下邳陳球等三十餘人，得拜郎中，餘下悉無可齲自是，郡守皆畏栗，莫敢輕舉人才。次日，帝引公卿所舉敦樸之士，於洛陽宣德亭，使之對策。

　　李固出班對曰：「陛下之有尚書，猶天之有北斗也。鬥為天之喉舌，尚書亦為陛下喉舌。北斗斟酌元氣，運乎四時。尚書出納王命，賦平四海。所以權尊事重，責之所歸。宜審擇其人，以毗聖政。」帝甚然之，即罷還朝，擢升固為泰山太守，梁商為大將軍。各謝恩出。數月，梁商，以梁冀為大將軍。

　　八月，帝遣杜翌、周舉、周翌、馮美、欒巴、張綱、郭遵、劉班分行州郡。入使受命，各出之任。惟張綱行至洛陽都亭，思念國家權任俱入梁氏之手，貪暴恣虐，疾侮賢能。忽然恨起，乃將所乘車輪令卒埋於亭下，歎曰：「豺狼當道，安問狐狸！

　　」言罷，即行。

　　至任數日，遣人劾奏大將軍梁冀及河南尹不疑，以主外戚，蒙恩貴顯，勢壓朝廷，而轉貪饕，縱恣無極，疾害忠良，謹條其欺君五事，斯皆臣子所切齒者也。書御京師，公卿莫不震薨，咸羨綱直。時梁氏皇后貴寵方盛，諸梁姻族，佈滿朝廷。帝雖知綱直言，而亦不能用也。

　　卻說廣陵群賊張嬰等，聚黨相叛，寇亂州郡，擾掠民財。

　　楊徐間積十餘年，二千石不能制服。帝聞，急詔梁冀商議。時冀恨張綱無由計害，因奏帝曰：「廣陵賊勢盛大，非其人難以服之。臣舉一將，立便成功。」帝曰：「卿舉何將？」冀曰：「見任曹州郡守張綱是也。有鬼神不測之機，萬夫不敢近之勢。

　　非此將，莫能使也。陛下可遷張綱為廣陵太守，鎮納賊兵。庶使百姓安寧，國家優樂。願陛下聖鑒。」帝聞奏，大喜，曰：「卿言正合朕意。」遂遣使往征綱還。使者領敕上馬而去。

　　卻說張綱正在公堂理事，忽小軍報曰：「朝廷遣使來至，久待府外，未敢擅入。請太守傳令。」綱聞，忽整冠帶出府迎接。邀入後堂禮坐，問曰：「愚無分善可悉，何郡公屈駕降而顧寒乎？」使曰：「聖上念君賢德，久未高遷，故遣小使召駕還朝，同匡國政。願君早赴無拒。」綱大喜，設宴相待。次日天曉，眾卒擺道，二人上馬還朝。

　　數日而至，入殿見帝。山呼禮畢，帝謂綱曰：「朕聞廣陵賊叛，無將可行，故特召卿往伐，以絕黎庶之災。願勿憚勞，早安朕望。」綱曰：「臣食君祿，須盡死忠。但無孫、呂之謀，蕭、韓之策。今國既遇難，豈敢自逸而憚勞哉？臣即願往。」

　　帝大喜，遂與精兵五萬，親送上馬出行。綱曰：「臣聞柔能勝剛，弱能勝強。《孟子》曰：『以力服人者，非心服也』。臣雖無識，亦可濟時。可令是眾而騷動民哉！今願單車而往。」

　　帝歎曰：「前有太守出師者，多請騎兵。今綱獨幾於勝，真丈夫也！」遂親送於午門之外，分別而去。帝亦還宮。

　　卻說張綱自引數十吏士，趲步前行，數日方至。身無寸刃，逕詣嬰壁壘門。嬰聞大驚，急走閉壘。綱於門外罷遣吏兵，獨留所親者數十餘人，以書喻嬰，請與相見。嬰見綱書至，誠無偽，乃出拜謁，邀入帳下。延至上坐，綱譬之曰：「前後二千石，多肆貪暴，故致公等懷憤相聚，二千石信有罪矣。然為之者一人，非義也。今主上仁聖，欲以文德服叛，故遣區區以爵祿相榮，不顯以刑罰相加。今誠轉禍為福之時也。」嬰聞而泣曰：「荒裔愚民，不能自通。朝廷不堪侵枉，遂復相聚偷生。

　　若魚游釜中，則不可久，且以喘息須臾間耳！今聞明府之詞，乃嬰等更生之辰也。」遂分別還營。

　　次日，嬰召諸將謂曰：「今漢主敕遣張綱，以德歸吾，並未以兵加迫。真所謂仁聖之君也。吾等莫若早順，享受封榮，免黎民之塗炭，士卒之苦勞。汝等若何？」眾將聞言，皆願誠服。嬰大喜，遂與所部萬有餘人，造詣綱門請降。綱大喜，急下迎入。令卒大開筵會，宴勞其軍。後人有詩以贊綱曰：玉驄單轡出神京，不用貔貅百萬兵。

　　到處重宣勤恤意，坐令民庶樂昇平。

　　是日宴罷，綱即遣使回京，具奏所事。帝大喜，即令來使持節回郡，拜授綱為大將軍之職，並賞軍銀二百餘兩。八月，帝崩於後宮。太子炳即皇帝位，年二歲。梁太后抱之臨朝。