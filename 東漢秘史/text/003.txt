
			　　卻說王莽傳令，俱絕漢朝之室女，盡滅劉氏之宗支。宮中老幼，皇親國戚悉皆殺荊莽親自仗劍往於殿前，忽見一小兒走出，視之，美貌端然，丰姿俊偉，隱隱有君王之像。乃欣然抱之於懷，呼眾文武俱往前殿，拜立為君。

　　丙寅三月，王莽親抱子嬰住於龍榻之上，眾百官文武拜伏金階，山呼禮畢，蘇獻出班言曰：「今漢朝已罷，天下盡屬吾王，又將子嬰為帝，為何如耶？」莽曰：「汝不知故。劉氏宗支未能悉滅，關外尚王者甚多。今假立為標，使劉氏來朝。如到者即殺之，不赴朝，以兵伐之，學取周公旦攝朝之規，使不知吾反漢之策，除卻劉氏禍根，免生後患。」眾皆然之，遂立為帝，改年號居攝元年。五月，詔莽稱假皇帝。

　　丁卯二年，莽依《周書》作大誥，令人遍諭天下，言：「平帝昏庸，不堪重貴，今已遜位孺子嬰也」。由是，吏士攻義破之。戊辰三年，王莽自謂威德日盛，大獲天人之助，遂詔蘇獻等人坐後殿，共議即真之事。莽曰：「漢室已傾，吾假子嬰為帝，今枉受一虛名，將何如耶？」獻曰：「吾主威鳴海外，聲震京都，天下吏民悉皆畏服。且子嬰乃漢朝枝葉，不可久立為君。倘後養成威銳，我王空費前心。莫若乘此滅之，自取天下，豈不全乎？」王莽久有此意，但未可自專，今見蘇獻所發，乃欣然答曰：「將軍所言甚當。」時十一月，以居攝三年改為新始元年，莽即真天子之位，定天下之號曰「新」，加升蘇獻為大司馬兼頒行省事，御弟王尋為大司徒兼領樞密院事，王欽、王邑為左右大將軍，王豐為司天大監。文武百官悉封贈訖，各個謝恩而退。

　　是日，王莽親迎漢臣龔勝至殿，謂曰：「久聞太師負經緯之才，牧請為太子師友，可為小心誨導，開塞茅茨。倘能立志於朝，則泉下亦難忘矣！」龔勝淚下而言曰：「吾受漢皇重爵，不能為彼支持。今國破君亡，罪宜速死，尚何圖顯，背主而欲生哉！」王莽曰：「太師非不能忠，今漢皇亡滅，天數然也。

　　太師若能扶孤創業，亦不失宰相之名，以為子孫相承之計。今何苦執之耶？」言罷，不由所願，強入東宮，即令太子王禹侍聽講讀，慢慢制服其心。

　　龔勝見逼，不得已而入宮，嗟吁悶坐，不就飲食，逐餓十四日而死，壽享七十有九。太子王禹急至前殿報知王莽，言太師龔勝不食自死。王莽喟然歎曰：「真良士也！」遂傳飭令，葬東門之外。

　　是時，清明之士又有紀逡、薛方、郇相、唐林、唐遵，皆以明經飭行，顯名於世。莽聞其賢，遣使召之。紀逡、郇相、唐林、唐遵即詣入朝，宜至殿下，山呼禮畢，謂曰：「久聞卿等明智賢士，未獲親睹。今幸不棄而來，吾之願也。」答曰：「陛下聖德仁君，臣等庸才淺薄，不能明政決事，以致主於優游，乞陛下姑納為用。」莽曰：「有是才則有是用，卿等明經博覽，特請為太子侍讀，何故謙耶？」言罷，令入東宮。四人謝恩，即入而去，遂為太子師友。

　　莽見薛方未至，遣使安車以迎。使者見薛方，曰：「吾主王莽，久愛賢士，渴想心懷，今特遣吾車迎，請賢土早赴，慰彼之望。」方謝曰：「堯舜在上，下有巢由。今明主方隆唐虞之德，小臣欲守箕山之節　。」使者見不願，遂回見王莽，具說前事。不強致之。詩贊云：細評賢士漢誠微，名節雙高世所稀，視死鴻毛輕不易，清風猶邁首陽薇。