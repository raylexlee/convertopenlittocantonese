
			　　卻說文叔騎上紅牛，提刀殺出，圍軍把卒各個逃散。漢鑒曰：「騎牛奪馬殺龐能，得出紅牛已在前。」秀遂騎馬於後出陣而行。至天晚，其牛不動，忽現一老人，鬆身鶴髮，皓首龐眉，立於其前，謂秀曰：「先生留下紅牛還我。」文叔慌忙下牛施禮，告曰：「公若肯賣此牛，不辭高價，願乞慨賜，以助上陣之功。」老人曰：「汝背後何人也？」光武回頭復視，只見老人駕著紅牛，化一陣清風而去，留下白紙一張。光武拾起，拆而視之，乃四句詩詩：坤有意定昇平，何用干戈日夜鳴。

　　二百炎劉從此始，紅牛直上五雲程。

　　文叔讀罷其詩，歎曰：「真乃天助吾也！若非降此紅牛相濟，安能破賊而脫陣哉！」遂將其詩藏於袖，上馬尋路，前望白水村。回穿入山間，見有茅庵一所。從其門外經過，忽聽內有人聲，作歌自歎。乃駐馬聽之，其歌曰：對月彈空瑟，當天作短歌。

　　漢皇難會面，何日起干戈。