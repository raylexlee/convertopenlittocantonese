
			　　文叔聽言大喜，問曰：「何如人也？」辰曰：「遭漢大亂，隱名遁世，但知吾同姓，未知其何名也。」二人遂乘騎而行，至其莊門下馬。

　　卻說其仙長正於草堂之上讀榷周易》，向瓶內取出蓍草四十九根，於爐煙薰過，即叩齒三通，遂象一封，以得乾宮二爻，複分而象之，又得一干，乃驚而言曰：「適才紅光罩日，紫氣貫天，今又占得一干，依此斷決，必有君王臨降。」筮畢，乃作一歌而歎曰：天下惶惶兮，百姓倒懸；王莽篡國兮，理位尊權。漢室中興兮，真人出現；撥亂反正矣，須算來年。

　　卻說文叔、鄧辰二人於柴扉之外覷見草堂之上有一仙長，身長八尺，童顏鶴髮，穿一領綠藍衫，束一條青絲裙，正於堂上焚香筮卜。文叔熟視，堂堂異貌，隱隱奇才，喜不自勝。謂辰曰：「觀此人，智不亞於韓信，機不滅於張良，真乃興劉滅寇之士！」言訖，二人遂入參見。有詩為證：高蹈渾忘寵辱心，故將名避隱山林。

　　天教龍虎風雲會，再整瑤琴續好音。

　　卻說仙長姓鄧名禹，字仲華，南陽宛城人也，見文叔、鄧辰二人至，忙整衣冠出接，邀入草堂。各施禮畢，禹問文叔曰：「曾與兄長安同窗，別後倏經數載之餘，未能一會。今幸屈降，非天緣乎！」各敘闊別之情。文叔曰：「弟此來非為別故，漢室江山被莽賊所奪，弟欲恢復，以報先帝之冤。奈無賢士與佐，不能成事，特來相謁尊兄匡護。弟倘能苟復先業，須銜環以相報矣。」禹曰：「弟乃一涼薄之士，不堪重責。兄既欲，為弟舉一人，立成大事。」文叔曰：「可似兄乎？」禹曰：「乃弟之師也，比禹高之十倍，通六壬，會兵法，達龍虎豹韜書，胸藏鬼谷之謀，腹蘊太公之策。若得此人，不過半載之多，可興漢室。」文叔曰：「何方人氏？」禹曰：「會稽餘姚人也，姓嚴名光，表字子陵，因天下混亂，隱名遁世，不聞見於世也。

　　」文叔聽言謂曰：「此人曾與吾交，今倖存寓於此！」遂令鄧辰先回。

　　二人上馬前往，穿從山過，行至一村，見其景致甚美，乃歎曰：「真乃神仙所居之地！」文叔二人策騎行至草庵前，下馬繞屋，見其清幽條暢，塵土不沾，水自竹溪流瑟，風從鬆嶺吹簧。盼不盡江山之錦繡，游不到野外之嬌嬈。二人玩罷，轉過柴扉之側，忽聽琴聲韻美，真個動人。有詩為證：一室清幽書掩扉，寶爐風細篆煙微。

　　客來為問人間事，除卻琴聲總不知。

　　那仙長見文叔、仲華二人至，即罷琴整冠出迓，笑謂二人曰：「吾昨夜觀帝星，朗朗下照孤村。今日才將午候，果有是兆！」急令道童淨掃室堂，迎接御駕。三人挽手並行至廳下，各施禮畢。文叔見其動止威儀，言談異巧，喜不自勝，暗思：「今日之會，天假良緣，使吾得遇賢士，漢室江山從此可定。

　　」子陵遂邀文叔、鄧禹入於草堂之上，依序而坐。子陵曰：「自與公子相游，別後常懷尊容，未暇一會。今蒙屈貴，頓使蓬蓽生輝！」文叔曰：「故人久別，今幸重遇，誠乃天緣也！豈尋常哉！」有胡曾詩云：七里灘清映石層，九天星象感嚴陵。

　　釣魚台上無絲竹，不是高人孰可登！