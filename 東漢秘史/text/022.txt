
			　　卻說岑彭被杜貌打傷，急還棘陽去訖。杜貌父子三人遂與文叔至莊，收拾家眷，引三十壯士載往胡陽。見劉良參拜禮畢，良大喜，即點殘兵，折其大半。

　　是日設宴會集諸將，秀問禹曰：「今棘陽岑彭勢勇，將何服之？」禹曰：「不難，可令劉縯領軍三百，離城五里下寨，與岑彭搦戰。令杜貌領軍五百，先埋伏於彼，縯若敗陣，杜貌出助，舉旗為號，四下伏兵一齊並殺。姚期領軍三百，剿殺其後，彭必回救。再令景丹領軍三百，截住其路。若被衝過，令蓋延領軍三百，於西山埋伏，待其將至，齊出掩殺，彭必往東走。再令李通、陳俊領軍五百，分作兩處截其去路，使彼東衝西撞，人困馬倦。再令各隊追殺，雖不能拿住，亦殺敗其勢，後再攻襲，則可擒矣。」光武大喜，遂令各隊分兵去訖。

　　卻說劉縯領軍五百至棘陽，令小卒報知岑彭。彭聽罷笑曰：「劉縯欲來送死於我手。」時主簿在旁諫曰：「太守不可輕料，恐遭其計。」彭曰：「小寇之材，有何計略？」遂入後堂辭母。

　　母曰：「吾兒莫違天命，可歸助漢，以全大節。今若再戰，必有一失。」彭曰：「母親休管。」母曰：「汝既不聽，可先送我出城，免受驚懼。」彭遂令軍士安車載母，送出山莊而去。

　　即日點起大軍一千，出城對陣。劉縯出馬，岑彭叫曰：「汝來送死乎？」劉縯曰：「前日誤輸一陣，今日再決，方顯輸贏。」二人交馬，約戰十合，劉縯敗走。彭笑曰：「小寇豈禁大敵。」言未訖，忽聽金鼓齊鳴，杜貌出馬，大叫曰：「岑彭小將，認得吾否？」彭曰：「豚雞食粟，自重其口。今日陣上，若再獲贏，方知汝勝。」杜貌大怒，縱馬直齲二人約鬥十合，杜貌敗入本陣。彭躍馬趕上，杜貌展開旌旗，叫岑彭曰：「小將看上何陣？」彭抬頭視之，見旗上畫著「天羅地網之陣。」

　　杜貌曰：「急早下馬拜降，免遭擒捉！」岑彭大怒，橫刀再戰。

　　忽小軍飛近報曰：「被姚期劫殺後軍，將軍快忙回救！」岑彭大驚，急撥馬回。見四面八方團團圍祝有詩為證：不聽忠言慈母諫，寧甘百戰苦垓心。

　　兵窮勢敗重圍裹，難免軍前陣上擒。

　　卻說岑彭正回之間，前逢景丹攔路，二人掩殺一陣，撞出直走。行不數步，忽聽大喝一聲，蓋延出馬，叫：「小將休走！

　　」二人交鋒數合，亦衝撞出去。見前有大林一所，遂引軍入內，暫停歇息，殘兵敗卒不上半百之餘。忽聽金鼓齊鳴，喊聲震地，一隊人馬奔走如飛，乃杜貌領兵圍祝彭曰：「今累戰於此，人馬困乏，又被圍上，奈何得脫？」馬成曰：「何懼之有！」

　　遂上馬大喝一聲，衝撞而出，往棘陽進走。行不數步，忽遇陳俊，當頭截住去路。二人交戰數合，被馬成撞出陣去。約行二里，見姚期領軍攔路，急回馬往小路而走。見前有大樹一林，縱馬直入，不覺坡上絆索，馬倒於地。正欲起走，忽聽大喝一聲，軍人踴出，將馬成擒下，綁縛入林，獻上光武。鄧禹急令解縛，問曰：「將軍肯順漢否？」馬成即伏於地，謂文叔曰：「願主公納為小卒。」文叔問曰：「將軍何名？」答曰：「馬成是也。」遂令入軍營去訖。

　　卻說岑彭望至天晚，助軍不到，乃上馬獨衝出陣，往棘陽進走。山前路後，累遇軍人攔擋。殺至天明，才到城下，躍馬直入。見旗上寫著「漢室乾坤」，大驚而走。哪知被馬成先降漢，已開城納獻，欲回出走，被大軍攔祝奮力戰至十字街，文叔出令「如有傷著岑彭者，即斬」。岑彭殺至南門，有苗曾見出令旨，放彭而出。光武遂安頓城中百姓，令軍卒緊把城門，各遵令訖。

　　卻說岑彭一人一騎，奔往山莊，見母而告曰：「兒不聽老母之言，致有今日之敗！」言訖拜別。遂上馬投泚水見蘇元帥。

　　行至府前，令人報知，元帥遂召入帳下。施禮畢，岑彭細將前事逐一告知。元帥聽罷，大怒而言曰：「汝不堅守城池，固有是敗！還敢至此巧飾！」令左右擒下斬首。時副元帥梁丘賜、甄阜二人急出言曰：「元帥不可，今劉秀正雄，若斬訖此人，無人上陣，乞姑恕之！」蘇元帥見人力救，遂免其罪，令掛先鋒櫻卻說光武領軍來破泚水，令人報知蘇元帥。元帥聽知大驚，急令甄阜、染丘賜領軍迎敵。二人出寨對陣，姚期出馬，大喝一聲：「小將焉敢出陣？叫岑彭出戰！」甄阜曰：「殺雞焉用牛刀！」姚期大怒，躍馬直齲二人交鋒，戰上二十合，甄阜敗走，梁丘賜出馬。姚期欲戰，忽小軍報曰：「岑彭取卻長安。

　　」光武聽知大驚，遂令鄧禹守陣。光武親自引兵三百，急救小長安。至城中，見兵戈撩亂，躍馬奮入衙前。岑彭正出，光武大怒而言曰；「小將安敢犯吾境界！」二人交馬，未知勝負何如。詩曰：鼓角鳴天震，征塵蔽日昏。

　　長安都市上，龍虎奪乾坤。