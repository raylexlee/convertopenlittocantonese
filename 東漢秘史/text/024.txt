
			　　卻說馬武正於外面遙望，見一陣軍官喧鬧而來。一馬向前，擋住去路。至近視之，乃寨上朱鮪等綁縛光武解京。大喝一聲，眾人都懼，遂解下其縛，扶起拜畢而問曰：「主公為何至此遭於賊寇之手？」文叔細將其由訴與馬武。馬武曰：「若非臣，主公難脫此難。」文叔曰：「多感將軍救拔。敢問寨上言有無名第十大王曾與秀舊交來？不見此人是誰？」馬武曰：「小臣便是。流潛於此，恐酒後遭其拿獻，故不言姓。」話畢，見面生人立於其內，武乃問眾曰：「此何人也？」眾答曰：「王新室差來使命申屠健是也。」馬武聽罷大喜，提刀趕近，斬死於地，而謂眾曰：「汝等願順王還願順漢？」眾人一齊應曰：「都願順漢。」馬武大喜，遂引眾人擁護光武至寨，令眾軍將山寨改為金闕，草寇變作公卿，請主公於此立受君王，以從人望。

　　眾人正欲山呼，忽一人淚下而言曰：「汝今為帝，使我作何？」文叔視之，急下階而拜。那人姓劉名玄，字聖公，乃文叔族兄也。為王莽篡國，流於新市平林為軍師，見眾人欲立光武為帝，頓有不忿之心，乃淚下而言。文叔聽見，急扶於帳下同坐。有朱鮪言曰：「聖公既乃主公之兄，可先為帝，然後主公則是禮也。」光武大喜，曰：「公言極當。」馬武曰：「不可，吾等俱助主公，何得二焉！」文叔曰：「將軍差矣！此古聖人之法，行之當然，何以為二　！」馬武聽言，遂於寨中權立聖公為君，號為更始皇帝，改年號更始元年，封八賊為八輔宰相，文叔為元帥，王常、馬武為先鋒。

　　是日，文叔、馬武招集新市大軍，回至胡陽城。見劉良等，參拜禮畢，良大喜，即令排宴，賞勞諸軍。眾將一齊賀喜，鄧禹曰：「今主公有此大軍，決定可破王莽！」文叔曰：「小長安被岑彭所奪，泚水蘇元帥合兵共守，更有良策、甄阜、梁丘賜之勇，奈何破之？」禹曰：「前者宛城為泚水所失，今欲復取，必先破此。」文叔曰：「敢問軍師，計將安出？」禹曰：「可著王常、馬武二人，領軍五萬，埋伏於泚水兩旁，主公親領大軍臨敵，岑彭聞知，必來助陣，主公舉旗為號，四下伏兵應起，一齊掩殺，使其不能出陣，其兵自破，則宛城可取矣。

　　」文叔聽罷，大喜，曰：「軍師神機妙算！」遂令王常、馬武二人領五萬埋伏去訖。

　　是日，文叔同鄧禹統領雄兵十萬，戰將千員，至泚水下寨。

　　令人報知蘇元帥。岑彭亦在泚水與蘇元帥合兵共守，封岑彭為先鋒。蘇元帥聽知劉秀兵至，急同先鋒岑彭領軍出寨迎敵。兩邊金鼓齊鳴，擺開陣勢。文叔出馬，謂岑彭曰：「良禽擇樹棲，賢臣擇主佐。今吾更始劉玄，寬仁大度，納諫如流。足下文武兼備，若肯助漢室，保為重用，不枉屈於莽賊之下，而污萬世之名節也。」彭曰：「爾乃白水小寇，焉成大用！」馬武怒而言曰：「大丈夫當棄暗投明，以事真主，使無遺臭於後。汝今雖為王莽寵用，但與反寇同流，何足羨哉？」言罷，二人交馬，約戰十合，岑彭敗走。鄧禹將旗旙展開，四下伏兵並起，一齊掩殺。彭兵大潰，東投西竄，無路奔走。馬武擒下蘇元帥，杜貌捉住甄元帥，王常拿下樑丘賜。至寨見光武，喝令將三人斬訖。

　　卻說馬武一人望見一隊軍來，約四五百之多，旗上寫著蘇龍、蘇虎，馬武躍馬趕上，更不打話，提起宣花斧，大喝一聲殺將進去，衝其軍兵四散。蘇龍、蘇虎抵敵不住，撥回馬急走。

　　馬武追趕。蘇龍二人走至天明，到一山莊下馬覓歇，見莊下一壯士，迎二人於堂上，施禮坐定，問曰：「二公何姓？」二人答曰：「吾乃蘇丞相之子蘇龍、蘇虎是也。」壯士聞言，遂拔劍斬死二人。馬武追至莊下，見斬訖二人，遂問壯士曰：「汝何名，為吾除害？」壯士答曰：「姓吳名漢，字子顏。敢問將土為何至此？」答曰：「吾乃光武輔將馬武，追趕二人於此，不想壯士為我除之。」吳漢聞言大喜，遂同馬武回見光武。

　　接至帳下，施禮畢，吳漢將斬訖二人之事告與光武。光武大喜，曰：「多感將軍之力。」言罷，鄧禹出曰：「今岑彭敗入長安，人困馬乏，吾可乘勝擊之，莫待縱虎歸山，養其銳氣，難以驅除。」文叔曰：「然。」遂引大兵至小長安城下安寨，令人報知岑彭。彭聽得劉軍又至，急點殘兵三百，出城迎敵。

　　文叔出馬謂彭曰：「足下累交未勝，可歸順漢，免使百姓臨災！

　　」彭曰：「龍遭涸水，尚有風雲之日。今彭雖誤敗於汝，豈肯屈身而事汝乎！」馬武大怒，躍馬橫刀，直取岑彭。二人交鋒，約戰十合，岑彭敗入城中，堅守不出，光武收軍至寨。

　　忽一人自宛城山上飛馬而來。光武視之，乃王霸也。遂邀人寨，施禮畢，光武曰：「今與岑彭屢戰不降，今將奈何？」

　　王霸曰：「主公勿憂，臣使岑彭歸漢。」遂扮一先生，直至長安衙內。見岑彭正於廳上悶坐，忽王霸至，二人施禮畢，問曰：「故人為何悶坐？」彭曰：「國家之事，請勿言之。」王霸曰：「劉秀著吾特來降汝。」彭聽言大怒，拔劍欲殺，有太史傅俊勸曰：「將軍不可！」彭不從，太史扯劍而言曰：「今日不從，遂即斬首。」有令史任光並伺候人等，一齊叫曰：「可殺彭順漢。」彭見眾人俱變，慌忙步戰數合。忽令史拿出岑彭老母並其妻子，言曰：「若不降漢，即斬汝母等。」嚇得岑彭不敢動手，低頭受縛。眾人將彭一齊擁出。

　　至寨見光武。光武即下帳，親解其縛。彭即伏於地曰：「臣該萬死！望主公姑宥。」光武曰：「久愛將軍，渴思甚矣！

　　何得是說？」遂引兵入城，安撫百姓。眾將曰：「就請主公今日為帝，以從人望。」文叔曰：「新市平林已立聖公為君，不可復改。」

　　二月辛已，遂立聖公為更始皇帝，以伯升為大司徒，光武為太常偏將軍。滿朝文武羞愧流汗，舉手不言。由是，豪傑失望，其間多不服。

　　卻說光武新服宛城，更始命其手下四將，可定先鋒。杜貌、姚期、馬武都言比試高者掛印，惟岑彭不語。光武曰：「君緣何不爭乎？」彭曰：「新降無功，故不敢爭。」光武曰：「但可竭力當先，豈有是說？」鄧禹曰：「各人誇能，不可為定，方吾有一議，使汝等心服無爭。近有四城未順，汝等四人各取一座，如先到者，即為先鋒。」言訖，四人飛馬而去。次日火牌速報，岑彭第一，杜貌第二，姚期第三，惟馬武未至。即令岑彭掛受先鋒之職。

　　卻說馬武、王常二人引軍至武陽城下對陣，其首將出馬答曰：「汝非敵手，叫劉秀、鄧禹、王霸出陣。」馬武聽罷大怒，曰：「小將敢彰大話！」掄起青銅刀，縱馬直齲其將不戰且退。馬武趕入陣去，忽見強風大起，塵土遮天，不能前進。欲回又不能退，其將令軍卒四面圍上，馬武曰：「此天困吾也！