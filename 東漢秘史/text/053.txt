
			　　卻說郭氏皇后，一日於宮中悶坐自思帝意待己衰薄，惟愛陰氏，故此屢懷怨恨之心。帝大怒，傳旨廢罷郭氏，乃立貴人陰氏為皇后。時郭后太子疆，見廢其母，意不自安。一日，郅惲進說疆曰：「殿下久處疑位，上違孝道，下近危殆。殿下莫若辭位，以奉養母氏為高。」太子從之。

　　次日，見帝奏曰：「臣庸昏弱，短於才治，不克就職大統，願乞以備藩國。」帝聞奏，不忍，乃曰：「卿非恐母廢乎？」

　　疆曰：「非也。臣素志耳，何敢怨乎？」帝遲疑不決。太子遂退。六月，帝下詔曰：春秋之義，立子以貴。東海王陽，皇后之子，宜承大統。

　　皇太子疆，崇執謙退，願備藩國，父子之情，重久諱之。其以疆為東海王，立陽為皇太子，改名曰「莊」。

　　二子叩首謝恩而退。帝召桓榮至殿，謂曰：「卿負經濟之才，屈淹未用。今朕新立皇太子莊，特召卿為師友，願為明決治亂之機，廢興之策，以至人德之地，決相重報。」榮答曰：「臣但陋薄疏庸，難當重責，豈敢不竭心乎！」帝大喜，遂封榮為議郎之職。榮頓首謝恩，即就太學而去。一日，聖駕親臨太學，會諸博士，講論經義。惟桓榮辯別甚明，儒者莫之能及，帝甚奇之，特加賞賜。言未訖，忽人報曰：「大司馬吳漢病發，甚在危篤，特遣小軍報聞陛下，願陛下親往觀之。」帝聞大驚，即罷講學，駕車往視。漢聞帝至，仍以古臣禮待，以君視東首，己西面對。帝見歎曰：「吳公常不失札。」乃入帳下問曰：「將軍所欲何言？」對曰：「臣愚無所知識，惟願陛下慎無赦而已。」言訖，氣絕而斃。帝哀悼甚切，即發五校輕車介士，送葬，洛陽，諡曰「忠侯」。子衷嗣。有詩弔曰：雄才共擬柱中朝，凶識俄興樹稼謠。

　　經國謀謨成夢杳，英雄壯氣幾時消。

　　是日，帝親臨墓弔罷，車駕還朝。時京兆杜陵一人，姓杜名篤，字季雅，因與羨陽縣令不和，被令誣陷，收縛解京，係囚獄中。帝幾欲誅，因見其經義最高，言辭切當，乃美而赦之，賜其多帛，重宇授為議郎之職。一日，篤思帝以表裡山河，先帝舊京，不宜改營洛邑，乃修《論都賦》一篇，奏聞主上：臣聞知而復知，是為重知。臣所欲言，陛下已知，故略其梗概，不敢具陳。昔盤庚去奢行儉於亳，成周之隆，乃即中洛。

　　遭時制都，不常厥邑，賢聖之慮蓋有優劣。霸王之姿，明知相絕，守國之執，同歸異術。或棄去險阻，務處平易。或據山帶河，併吞六國。或富貴思歸，不顧見襲。或掩空擊虛，自蜀漢出。即日車駕策由一卒，或知而不從，久都墝埆。臣不敢有所據，竊見司馬相如揚子雲作辭賦，以諷主上，臣誠慕之。伏作賦一篇，名曰論都》，謹並封奏如左。陛下以建武十八年二月甲寅，升輿洛邑，巡於西嶽。推天時，順中極，排閭闔，入函谷，觀厄於崤龜，圖險於隴蜀。其三月丁酉，行至長安，經營宮室，傷愍舊日京。即詔京兆，乃命扶風齊肅致敬，告覲園陵，淒然有懷祖之恩。嗟乎！思諸夏之隆，遂天旋雲遊，造舟於渭北。斻經流，千乘萬轂，萬騎駢羅。衍陣於岐梁，東橫乎大河，瘞后土，禮邠郊，共歲四月，反於洛都。明年，有詔復函谷關，作大駕宮。六王邸，高車廄於長安，修理東都城門橋，涇渭往往繕離觀。東臨霸滻，西望昆門，北登長平。規龍首，撫未央，睨平樂，儀建章。是時山東翕然狐疑，意聖朝之西都，懼關門之反拒也。

　　客有為篤言，彼坎井之潢污，固不容夫吞舟。且洛邑之渟瀅，曷足以居乎萬乘哉？咸陽守國利器，不可久虛，以示奸萌。

　　篤末甚然其言也。故因為述大漢之崇，世據癰州之利。而今國家未假之，故以喻客意曰。昔在強秦，爰初關畔，霸自岐癰，國富人衍，卒以並兼。桀虐作亂，天命有聖，托之大漢。大漢開基，高祖有勛，斬白蛇，屯黑營，聚五星於東井，提乾將而破秦。蹈倉海，跨崑崙，奮慧光，掃項軍，遂濟人難。蕩滌於泗沂，劉敬建策，初都長安。太宗承流，守之以文。躬履節儉，側身行仁。食不二味，衣無異彩。賑人以農桑，率下以約已。

　　曼麗之容，不接於目。鄭衛之音，不聞於耳。佞邪之臣，不列於朝。巧偽之物，不鬻於市。故能理昇平而刑幾措，富衍於孝景，功傳於後嗣。

　　是時，孝武因其餘財府帑之蓄，始有鉤深圖遠之意。攔昌頓之罪，校平城之仇。遂命車騎，勒任衛青。勇性鷹揚，軍如流星。深入匈奴，割裂王庭。席捲漠北，甲勒祈連。橫分單于，屠裂百蠻。燒罽帳，擊閼氏。燔康居，灰珍奇。收鳴鏑，釘鹿蠡。馳坑岸，獲昆彌。虜（亻數）侲，驅騾驢。馭宛馬，鞭駃騠。拓地萬里，威震百方。弱置四郡，據守敦煌。並域蜀國，一郡領方。立候隅北，建獲西羌。捶驅氏，□寥狼。叩作東，攠鳥桓。躁轔滅貊，南羈鉤町。水劍、強越、殘夷、文身、海被、沫血、郡縣、日南，漂概珠崖，部郡東南。兼有黃支，連緩耳瑣。雕題摧天，督率象犀。倠蚌蛤，碎琉璃，甲瑁玳，戕觜觽。於是，同穴喪褐之域，共川鼻飲之國，莫不袒跣稽顙，失氣虜伏。

　　非夫大漢之盛世，籍癰土之饒，得御外理內之術，孰能致功若斯！故創業於高祖，嗣傳於孝惠，德隆於太宗，才衍於孝景，威盛於聖武，政行於宣元，侈極於成哀，缺於孝平。歷載三百，傳世十一。德衰而復盈，道微而復章，皆莫能遷於癰州而背於咸陽也。宮室侵廟，山陵相望，高顯弘麗，可思可榮。

　　羲農以來，無茲著明。

　　夫癰州本帝皇所以育業，霸王所以衍功，戰士角難之常禹貢所載厥田惟上，沃野千里，原隰彌望。保殖五穀，桑麻條暢。濱據南山，帶以涇渭，號曰陸海。蠢生萬類，梗栴櫨拓，蔬果成實，畎瀆潤於水泉，灌溉漸澤成川。粳稻陶遂，厥土之膏。畝價一金，田田相如。鐇鑊株林，火耕流種。功淺得深，既有蓄積。阨塞四海，西被隴蜀。南通漢中。北據谷口，東阻嵌岩。關函守嶢，山東道窮。置列汧隴。擁偃西戎。拒守褒斜，嶺南不通。杜口純津，朔方無從。鴻渭之流，逕入於河。大船萬艘，轉漕相過。東綜滄海，西綱流沙。朔南暨聲，諸夏是和。

　　城宮百尺，阨塞要害。關梁之險，多所襟帶。一卒鳴碣，千夫沉滯。一人奮戰，三軍沮敗。地勢便利，介冑剽悍。可與近守，利以攻遠。士卒易保，人肉不袒。肇十有二，是為贍腴。先據則功殊，修文則財衍。行武則士要，為政則化上。篡逆則難誅，進攻則百克，退守則有馀。斯固帝王之淵圃，而守國之利器也。逮及亡新，時漢之衰，偷忍淵囿。篡器慢違，徒以勢便，莫能卒危。假之十八，誅自京師。天界更始，不能引維。慢藏招寇，復致赤眉。海內雲擾，諸夏滅微。群龍並戰，未知是非。

　　於是，聖帝赫然申威，荷天下之符，兼不世之姿。受命於皇上，獲助於靈祗。立號高邑，搴旗四麾。首策之臣，運籌出奇。虓怒之旅，如虎如螭。師之攸向，無不披靡。

　　蓋夫燔魚剸蛇，莫之方斯。大呼山東，響動流沙。要龍淵，首鏌鋣。命騰太白，親發狼唬西平隴冀，東據洛都。乃廓平帝宇，濟蒸人於塗炭。成兆庶之亹亹，遂與復乎大漢。

　　今天下新定，矢石之勒始瘳，而王上方以邊陲為憂，忿葭萌之不柔。未遑於論都，而迂思癰州也。方躬勞聖衷，以率海內。厲撫名將，略地疆列。信於征伐，展武乎荒裔。若夫文身鼻、飲緩耳之王，權結左衽。鑢（钅禹）之君，東南殊俗。不羈之國，西北絕域。難剃之鄰，靡不重譯納貢，請為藩臣。上猶謙謙而不伐勘意，以為獲無之虜，不如安有益之民。略荒裔之地，不如保殖五穀之淵。遠救於已亡，不若近而存存也。

　　今國家躬修道德，吐惠含仁。湛恩沾洽，時風顯宣。徒垂意外，持平守實。務在愛育元元，苟有便於王政者，聖主納焉何則？物罔挹而不捐，道無隆而不移。陽盛則衰，運滿則虧。

　　故存不忘亡，安不諱危。雖有仁義，猶設城池也。客以利器不可久虛，而國家亦不忘乎西都，何必去洛邑之渟瀅，就先基之大業，以為萬世法。臣杜篤頓首謹論。

　　帝覽畢，歎曰：「篤誠辯士，觀其所發先王守政之規，源源肓緒，未嘗居一事而措也。」言罷，遂賜緞匹四十，黃金百兩，田為太常卿之職。篤叩首謝恩而退。帝召公卿至殿，將篤所奏之論示眾參決。忽議郎桓榮趨上，奏曰：「臣昨夜於《大學》中參考經義，人報外國交趾女子作反，甚是精勇。我王可早發兵除之，免生後患。」帝聞奏，顧謂眾曰：「卿等誰人可出救之？」竇融奏曰：「臣舉一將，立可破之。」帝曰：「何將？」融曰：「見任大中大夫馬援將軍，武略兼備，可令此將出伐，立成功也。」帝大喜，傳詔令宜入殿。援即隨詔而至。帝曰：「今交趾女子作反，擾掠邊城，朕托將軍往破，將軍何如？」援曰：「為人臣子，當盡忠以報國，豈可優祿而憚勞哉！臣即願往。」帝大喜，遂拜援為伏波將軍，以扶樂侯劉隆為副督，樓船將軍段志為末將，興兵十萬，車駕親送出朝。援等拜別引兵而去。

　　卻說交趾米鹿冷縣雒將之女征側，嫁與朱鳶人詩索為妻，甚是雄勇。因交趾太守蘇定以法繩之，征側怨怒，與弟征貳，起兵造反，攻破其郡。於是，九真、日南、合浦、蠻夷等處，皆接應之。寇略嶺外六十餘城，征側自立為王。

　　一日升帳，與征貳議決出兵。忽小軍忙入報曰：「漢遣大將馬援引兵來攻吾國，已在浪泊上佈陣，大王將何治之？」側聞大驚，急令弟貳領兵十萬，親自披掛上馬，出城迎敵。至浪泊，兩軍相對，征側出馬，謂援曰：「吾與汝主各據一國，汝何故來犯界，以討死乎？」援笑而罵曰：「反常妖賤，不思婦人不出閨閫，而肯將身混於男類之中，辱污賤體，不自知羞急退，而想欲決陣乎？且上古帝王，未有婦人據掠。今汝故作孽反正。牝雞晨鳴無異，若早下馬拜降，保為將軍之妾。如不願從，碎首辱屍。」征側大怒，提刀躍馬，飛出取援。二騎相交，約戰十合，征側敗走，馬援趕追。征貳出馬截住，二人交戰，未及三合，貳飛敗回陣走。劉壟段志雙出來擊，兩邊混戰，金鼓連天。征側大敗，急引殘兵望東衝出。馬援趕上，大破之。斬首數千餘級，降者約萬餘。征側、征貳走入禁谿城去。馬援追至，分兵圍之。數日，段志病卒，援令小軍護喪還京，自厲兵士守掠。

　　卻說征側敗入城中點軍，傷折足有數千之多，憂悶甚切。

　　與弟征貳議曰：「吾起十萬大軍，悉被驍將所破。今又圍城迫擊，如之奈何？」貳曰：「馬援，世之勇士，不可輕敵。昔王莽大將巨無霸，有萬夫不當之勇，千軍難近之勢，兼有聚獸牌敲動，虎狼妖氣助陣，與賊戰於昆陽，尚被其破。吾等勢寡力衰，豈奈彼何？」側聞，心愈惶懼，乃曰：「若此，將何治耶？

　　」貳曰：「依弟愚見，且回本國養聚將卒，再作區處。」側曰：「然也。」遂傳令軍中，飽食上馬。至夜一更，開西門出走。

　　馬援知，急令劉隆分五萬兵，於前山岡上埋伏，待其將至，截住夾擊。劉隆隱伏去訖。

　　援徐領軍潛步打聽，見側兵馬出盡，大喝一聲，趕上混戰。

　　征側不顧後卒，急望前岡奔走。忽聽坡下炮聲一響，人馬湧出，劉隆當頭截住去路。側欲向後回走，馬援又至。兩下夾攻，側兵大敗。劉隆衝入陣內，撞遇征貳，擋住大殺一陣。戰未三合，被隆奮砍一刀，削為兩段。征側見弟遭殺，拼死撞東出走。馬援趕亡，大喝一聲，活擒回陣，眾賊悉皆逃散。援遂收軍入城安歇。次日天曉升帳，與隆坐論。令將征側推跪階前，謂曰：「妖賤不聽良言，今日果落吾手。」征側告曰：「妾非敢反，奈本郡太守不仁，才致如此。乞將軍仁恩憐恤，姑恕殘命，願侍將軍提鋪枕席，雖死亦無憾。」援笑而言曰：「吾受漢皇重爵，美女無數，要汝一賤婦何用！」言訖，喝令左右，擒下斬首。

　　遣人傳頭詣送洛陽。帝見大喜，歡曰：「馬援真良將也，百出百勝。」遂遣使封援為新息侯，食邑三千戶。援受印敕，眾將齊皆慶賀。援乃係牛釃酒，勞饗軍士，從容謂官屬曰：「吾從弟少游，常哀吾慷慨多志，有言曰『土生一世，但取衣食裁足，乘下澤車，御款段馬，為郎掾吏守填墓。

　　鄉里稱善人，斯可矣。致求盈千，但自苦耳。』當吾在浪泊西裡間，虜未滅之時，下潦上霧，毒氣薰蒸。仰視飛鳶，踮踮墮水中。臥念少游平生時語，何可得也？今賴上大夫之力，被蒙大恩，重封贈爵，且喜且慚。」眾士聽言，皆伏稱千歲。援急止之。是日宴罷，援傳令使將樓船大小二十餘艘，戰士二萬餘人，進擊九真之賊。及徵側餘黨都羊等，自無功至居風，斬獲五千餘人，嶠南悉平。復至交趾，乃立銅柱，為漢之極界。上書「大漢伏波將軍馬援」。於是，交趾等郡咸驚畏服。

　　二十年秋月。援振旅還京。將至，故人多出迎勞。次日入朝見帝，具奏所事。帝大喜，遂賜兵車一乘，加次九卿之職。

　　援謝恩而退回入府。坐時，平陵一人姓盂名冀，乃援之故人。

　　知援勝回，乃將羊酒至賀，令人報知。援急出接，邀入禮坐，設宴相待。援曰：「吾望子有善言，反同眾人耶。我微勞猥饗大縣，功薄賞厚，何以能長久乎？先生奚用相濟。」冀歎曰：「愚不及也。」援曰：「方今匈奴烏桓，尚擾北邊，吾欲自請擊之。男兒當效死於邊野，以馬革裹屍還幸耳。何能臥牀上死兒女子手中耶？」孟冀曰：「諒為烈士當如是乎！」有詩為證：男兒有志事邊疆，誓自無虧敢自將。

　　再向秋風舒翮翅，扶搖萬里快鵬翔。