
			　　卻說赤眉、樊崇等起軍至高陵，忽聽炮響一聲，山坡後一隊軍兵，當頭一將，金甲銀盔，長槍白馬，手執降旗，上寫「定國公王匡迎順」。樊崇急出下馬，施禮謂曰：「遠勞將軍至此，少獲迎接，乞勿見咎！」匡曰：「將軍扶德伐暴，天啟人歸，吾久欲起兵接應，共佐明君。奈天未假願！今聞將軍兵至，故伏道相迎，萬乞姑納為用。倘名成就，雖泉下亦相戴矣！」

　　崇曰：「將軍文武拔萃，何故是謙？今幸不屈英才，肯護孤獨，豈取背逆而忘哉？」言訖，二人大笑，遂合兵共連而進。

　　人報更始，更始大驚，急令李鬆領兵三萬，出城迎敵。兩軍排列陣勢，金鼓齊鳴。王匡出馬，謂鬆曰：「更始殘暴日肆，誣斬忠良，汝尚何苦力護而取辱哉？」李鬆大罵「背義匹夫！

　　不思更始與汝王侯之位，貪心猶未滿足，交串賊兵，欺天反主，三合斬汝，以泄君恨！」王匡大怒，縱馬直齲李鬆奮挺長戈，衝陣對敵。二人交鋒，共戰十合，王匡敗走，李鬆躍馬趕上。

　　樊崇見匡敗走，急出助戰。二人亦交十合，不分勝負。再令擂鼓，又戰十合，樊崇詐敗，李鬆追殺。趕至山坡，樊崇大叫：「王匡等諸將。」十萬軍兵齊出，四下夾攻。李鬆將寡，遮抵不住，勒馬回走。樊崇率兵趕上。王匡兜弓搭箭，望李鬆奮射，中馬而倒。樊崇急近拿住，令軍綁縛，囚陷，餘卒皆降。祟等乘勝率兵攻城。

　　至東門，把守校尉乃李鬆之弟李汛。赤眉令人謂之曰：「今吾主將樊大將軍，拿獲汝兄李鬆，囚陷於車，汝若早開門獻，則活其命。倘再抗拒，汝生難活！」汛聞，即開門降獻。九月，赤眉入城。

　　人報更始，言：「李鬆出陣，被赤眉大將樊崇活捉，復進攻城。把門校尉李汛開降，赤眉都已入城。陛下急將何治？」

　　更始聞言大驚，心惶無措。急跨上馬，單騎奔走，從國城門出。

　　妻妾婦女隨後哭趕，連聲呼曰：「陛下既欲出逃，當下馬謝城而去。」更始即下馬，望城泣拜。復上馬而去。

　　卻說朱鮪復聚兵於洛陽，殘害百姓，苦虐軍民。帝遣大司馬吳漢、朱祐、岑彭、賈復、堅譚等十一將，領兵五萬，進擊洛陽。各遵旨命去訖。

　　卻說更始棄城，奔至高陵，妻子裸袒流落道途，帝聞之大驚，心甚憂憫，乃遣使下詔，封為淮陽王。詔曰：朕嘗力諫皇兄，不自省察奸佞，而果賊釁相凌，禍起蕭牆，悔思無及。今赤眉攻迫，棄舍城位，妻子裸袒於道旁，妾婦流落於村逕。朕聞塗炭，甚切憂思！故茲頒詔，飛臨封授淮陽王職。再諭吏士人等，敢有仍前故違詔旨，暗相戕害者，罪同大逆！故茲詔諭，宜悉宣知。

　　更始正於城衙獨坐，悶想嗟吁。忽人報曰：「帝遣詔至，請大王出接。」更始急排香案，整笏接入。俯聽宣讀，仍依君臣禮行拜畢。眾將擁扶就職。

　　卻說吳漢等諸將領軍至洛陽，分兵圍伏。令人報知朱鮪，言「吳將軍四面排佈陣勢，兵如鐵束，將軍縱能插翅騰飛，今番決要拿斬！將軍若早降，不失原職。如不願從，禍臨眼下」。

　　朱鮪聞言，默默無語。遂開城出降，接入漢兵至衙，安撫百姓。

　　十月癸丑，帝親駕入洛陽，吳漢、岑彭、賈復、朱祐、堅譚等十一將軍，引朱鮪降者齊出接。朱鮪進曰：「小將罪該萬死！乞陛下仁恩宥恕！」帝大喜，遂封鮪為洛陽太守。鮪頓首謝恩，各護車駕入城幸南宮。見殿宇損壞，令堅譚監著校尉整造宮府，而於是定都。

　　卻說鄧禹於汾河擊走左輔等，時劉盆子兵過，肆暴殘虐，吏民百姓不知所歸。鄧禹乘勝獨克，而師行有紀，皆望風相伏而迎。一日之間，降者以數千計。眾號百萬軍會合即行，禹遂止之。暫停車馬以撫勞百姓。鄉村父老童稚，垂發戴白之人，滿車下莫不感悅。於是，鄧禹名震關西。

　　諸將豪傑皆進告勸禹曰：「今赤眉已占長安，擊走更始，將軍可急進兵，莫待養銳鋒益，難與禁持！」禹曰：「不然，今吾眾雖多，能戰者少，前無可仰之積，後無轉饋之資。赤眉新拔長安，財富充實，鋒銳未可當也！然其盜賊群居，無終日之計。財谷雖多，變故萬端，豈能堅守也哉！今聞上郡、望地、安定三郡，土廣人稀，谷多畜眾，吾且休兵往北，就糧養士，以待赤眉勢敗，方可圖也。」遂不聽諸將之言，引軍往北進發。

　　行至柯邑，凡經過各郡邑，皆開門歸附。西河太守宗育，聞禹兵至，即領大軍三萬出降。鄧禹大喜，遂令合兵一處。

　　卻說帝於洛陽，憂思關中未定，而禹久不進兵，乃遣使齎敕，往北催鄧禹，急取長安。敕曰：朕聞司徒鄧將軍，德報諸郡，可並堯也。今亡賊不攻，則同桀也。前者朕托關中於將軍，則天下重事悉從所發。奚何舍政而竊小哉？長安更始，自赤眉侵入，棄妻逃走，吏卒人民遣遑無倚，宜速進兵剿除賊寇，攘解百姓之倒懸，係萬民之心。

　　望一慰朕躬之思，二利兵家之快。今則久駐他邦，騷州擾縣，而自專據，何其理乎？故茲敕諭，宜即加兵。倘再延捱，欺慢上意，垂示不貸。

　　鄧禹開敕讀罷，微微笑曰：「主上豈知吾意？」竟不從言。

　　遂分遣將兵，且攻上郡。令馮愔、宗歆守栒邑。二人爭權，一齊上馬，持戟相攻。共戰十合，宗歆敗走，馮愔躍馬趕上，大喝一聲，斬歆於馬下。回至縣衙，勒兵反漢進攻禹。禹急令使往洛陽，奏聞帝主。使者至，帝宣入問。使者具奏所事，帝曰：「愔所親愛者何人？」對曰：「護軍黃防極與善交」。帝度愔、防二人不能久和，勢必相忤，即令使者回報，言「殺愔者必黃防」。乃遣尚書宗廣持節詐降馮愔。廣領命上馬即往。

　　行至徇邑，令人報知馮愔。馮愔大喜，急出迎接，邀入衙內禮坐，謂曰：「公若竭力相扶，創成功業，富貴共之。」廣曰：「蒙君不棄，當死相報，豈庸常哉！」至經月餘，防果執愔，奔於洛陽獻帝。帝大喜，乃赦其罪。

　　卻說劉盆子居於長樂宮，諸將日會，各爭論功，交頭接耳，亂擾席前，並無一人畏服。至臘日，崇等設宴大會，請盆子坐正殿中。黃門吏卒，持兵跟護。其後文武公卿，皆列坐殿上，令女樂筵前歌舞，品竹調絲。酒未至中，一人出一書簡，言欲謁賀。其餘不知書者，皆起請為書名，各個屯聚席前，更相背向。

　　忽大司農楊音按劍罵曰：「諸卿皆老傭也！今日設君臣之禮，故下擾亂，不遵法律，兒戲尚不如此，何其對君飲乎！皆宜格殺。」眾人聞說，競相班鬥，各奮持兵，互相殺傷無數。

　　殿上盆子莫能止之。衛尉諸葛樨聞之，遂勒兵人殿，殺百餘人，方才定息。盆子惶恐，日夜啼泣，獨與中黃門同榻共臥。但得內觀主閣，而不聞外事。

　　若向時，掖庭中宮女數百千人，自更始敗後，幽閉殿內，乏糧無食，掘庭中蘿葡之根，或捕池魚而食。有餓死者，因相埋於宮中。忽盆子至，各伏階前，泣相告曰：「陛下登位，妾等數百千人，幽閉宮中無食，忍餓死者不可勝數，乞陛下仁憐，救妾眾人殘命！」盆子聽罷，頓足嗟歎！遂令中黃門給米，每人數鬥，各皆叩首謝恩。後盆子去，悉餓死宮中不出。

　　那劉恭見赤眉眾亂，知其必敗，自恐兄弟俱遭所禍，密教盆子解下璽綬，與眾辭讓告歸。盆子欣然即從。建武二年正月朔，大會諸將。劉恭先謂崇等曰：「自蒙諸君共立恭弟盆子為帝，德誠深厚。奈且未週一載，混亂日甚，想不足成大事，恐命死於他人之手，反無所益也！願退為庶人，無窮感戴。」崇等聽言，頓首起曰：「此皆臣等罪也！願勿疑慮。」恭復堅請。

　　崇曰：「眾立天子為生民之主，撫育四方，今式候固為請拒，寧欲事乎？」恭大慚而退。盆子乃下龍牀，解璽，叩頭告曰：「今諸郡縣官，遣吏貢獻糧物，而盜賊依舊，輒見劫奪，流聞四方，莫不怨恨，不復信也。向且所立，皆非其人，不由所願。

　　今寧乞骸骨歸鄉，以避殺害之難，乞諸君哀憐耳！」言訖，淚下如雨。崇等諸將莫不哀憐，乃皆頓首告曰：「臣等無負陛下，何苦憂思！請自今以後，不敢復肆縱欲。」因共抱持盆子，扶上寶位，帶掌玉璽。盆子號呼不得已而受之。既罷，各出。

　　盆子閉宮自守，從此日起，三輔諸將翕然無競，皆稱天子聰明智度。百姓人等爭還長安市裡。才滿二十餘日，赤眉貪嗜財物，復肆前凶，混相劫奪。城中糧盡，放火焚燒宮室，遂載寶物引兵西過祠南郊。車甲兵馬，最為猛盛，眾號百萬。盆子乘王車，駕三馬，後者數百騎，望南山進發。行至郿城，更始大將軍嚴春知，引兵三萬，出城對陣。盆子曰：「何人出拿此賊？」樊崇高聲應曰：「小臣願往。」言罷，飛馬而出。兩軍排列陣勢，金鼓齊鳴。二將交馬，約戰十合，嚴春敗走，樊崇躍馬趕上，大喝一聲，連人帶馬斬為兩段。

　　殺散眾軍，遂入安定北城。

　　至陽城，途逢大雪，坑谷皆滿，士卒凍死者數百人。勒兵復還，毀掘墳墓，劫取重寶，污辱呂后之屍，侵掠生民，貪無厭足。鄧禹知其自亂，遂引兵進擊。南至長安。駐軍昆明池，大饗士卒。

　　一日，升帳召諸將曰：「吾欲選日親謁高帝之廟，以祀十一帝王之柩。汝等眾人各要齋戒，共入奠祭。」眾將俱諾，遵命而退。次日，鄧禹沐浴，整潔朝服，往謁神位，諸將各個淨身跟護。入廟祀畢，禹令使者收起十一帝柩，送詣洛陽。使者遵命，即日起奉去訖。禹遂引兵進擊延岑。

　　至藍田，兩相撞遇。延岑出馬，頭頂金鳳盔雉毛纓，身披絳紅袍白銀甲，手提方天戟，坐下赤色馬，立於陣前，大叫劉軍搦戰。鄧禹出馬，謂曰：「汝知漢司徒鄧將軍否？」岑曰：「小雞豚犬，何足為羨？」鄧禹大怒，急率諸將進擊，各排陣勢，擂鼓搖旗。兵戈戟接，人馬相衝，延岑大喊一聲，攪軍混亂。鄧禹見勢將敗，急收軍走。延岑亦不追趕。

　　鄧禹奔至雲陽，忽小軍報曰：「前有兩員大將，一人紅袍白甲，雉尾銀盔，手執丈八長槍，坐下紅鬃戰馬；一人白袍金甲，雉翅鏈盔，手執降魔鐵杵，坐下烏燕色騅，領軍數萬，截住去路，如之奈何！」鄧禹聞言大驚，親至勒馬向前，望見紅袍鐵馬者，乃漢中王劉嘉也。禹遂高聲叫曰：「來者莫非漢中王劉將軍乎？」劉嘉聽說，慌忙下馬，施禮謂曰：「將軍為何至此？」鄧禹具將長安赤眉及諸處所敗之事，逐一訴知。劉嘉大驚，復問鄧禹曰：「主公事勢若何？」禹曰：「自赤眉起入長安，遣吾關西守禦，後再未同一會。今帝位於郎，而都遷於洛陽矣。」劉嘉大喜，各敘閒別之情。劉嘉遂引李寶相見。禹問嘉曰：「此將軍何人也？」嘉曰：「丞相李寶是也。」二人遂施禮畢。劉嘉令合兵邀入城衙安歇。

　　住經數日，李寶常恃相位之勢，凡見禹等諸將倨慢無禮。

　　一日，鄧禹會集諸將，於廳衙議事，寶亦自尊。禹曰：「同僚相遇，何得是倨？」寶曰：「吾居相位，除使君王之外，誰敢與並職乎？」禹曰：「吾受公侯之位，兼領大司徒之職，尚未敢倨自尊。汝乃自僭其位，未沾上命所賜，安敢與吾並立而玩法哉？」言訖，喝令左右擒下斬首。劉嘉力勸不從，推出轅門斬訖。寶弟李珍知禹戮殺其兄，即點兄部諸將，交攻擊禹，殺其將軍耿訴。禹思兵寡，不與拒敵，乃拔軍走入高陵而去。

　　禹自馮愔反後，威名漸損。又乏糧食，軍士饑餓難忍者皆餐棗菜，累與賊兵交戰不利，歸附者日益離散。禹甚憂切慚愧，思無計出，遂令使者報聞朝廷，取兵助擊。使者領命上馬而去。

　　卻說帝姊湖陽公主，新居孀寡。一日，帝於後殿請出，問曰：「吾欲選擇賢臣，匹配尊姐，庶免久居只鳳，獨宿孤鸞，姊意何如？」答曰：「恐無賢德，莫若自守。」帝曰：「朝臣英佐，隨意所觀。」主曰：「惟大臣宋公威容德器，群臣莫及。

　　」帝遂設朝，令主坐於御屏風後，召宋弘至殿，謂曰：「諺曰『貴易交，富易妻』，人情乎？」弘曰：「臣聞，貧賤之交不可忘，糟糠之妻不下堂。臣家有前妻，不敢再娶！」芾聞弘奏，歎曰：「真義士也！」遂不復強，乃顧謂主曰：「事不諧矣！