
			　　是日，桓帝登殿，文武拜畢，李膺趨上奏曰：「臣領陛下敕命，選舉司徒韓韶，出為羸縣之長。盜賊聞其盛德，俱感罷歸。乞陛下傳旨獎敕，使後凡為臣者，竭力於公。」帝准奏，傳旨遣使賞封璽書，拜韶為大將軍之職。賜金百兩，緞匹五十。

　　使者即往而去。

　　卻說梁冀為帝外戚，一門前後七侯、三皇后、六貴人、二大將軍，大夫女食邑稱君者七人，尚公主者三人，其餘卿、將、尹、校五十七人。惟梁冀擅專國柄，凶恣日積。秉政幾二十年，威行內外。天子拱手聽言，不得有所親與。

　　時議郎邴尊，嘗以直言劾冀，冀甚懷恨。一日，召小軍黃章謂曰：「吾有一事，欲令汝乾。能建奇功，當加重用。」章曰：「將軍何事？」冀曰：「頗奈邴尊無理，謗毀上官，吾久欲絕之，恨無是人。今使汝為刺客，陰謀殺害，以復深仇。」

　　章曰：「將軍既是欲行，小人願死當往。」冀大喜，密言囑托。

　　章遂拜別出外。腰藏短劍，直往邴尊府去。

　　至其門首，門吏問曰：「汝來何干？」章曰：「梁冀將軍差來謁見。」邴府吏曰：「邴府退公歇息，可俟升堂，入稟告謁。」章曰：「吾領機密急事，入後報說，何得阻慢上耶？」

　　吏遂放入。章至後堂，潛躲於案下。至夜二更，尊獨秉燭危坐，玩取黃公三略之法。見其預料之機，條條有序，深加感愴，，不自止息。章待良久，見無人侍，遂扯藏身鋒刃，潛至其後，望尊肋下一刺。叫聲而絕。尊妻驚覺，大喊有賊。令軍急關門，遍衙搜捉。黃章見勢迫急，忙向後牆爬走。又被巡軍邏住，拖著其足，綁押送到廳跪下。

　　尊妻問曰：「汝何奸賊？！素與無仇，安敢夜潛相府，刺我尊公？早依直供出，免受重刑。」章曰：「小人姓黃名章，為大將軍梁冀怨恨尊公直切奏劾其非，故使小人為刺，絕彼禍根。

　　此非小人之事，乞夫人大恩，姑留殘命。」尊妻聞言，大怒，罵曰：「奸讒冀賊，欺主戕忠。吾夫素與無仇，何得行此毒害？

　　雖臨泉下，與汝難休！』，言罷，放聲大哭，幾悶絕地。喝令門吏將章重責四十棍，監候對證。

　　次早天曉，尊妻入朝見帝，具奏前冤。帝聞，大怒，罵曰：「欺天讒賊，不念朕以汝為外戚，官高顯貴，勢滿朝廷，專意貪殘橫肆，暗害忠良，毒弒先帝，而欺朕弱，情實難容。」遂召中常侍單超、徐璜，門令貝援，小黃門史左綰、唐衡等，至殿定計誅之。冀及妻壽聞事露發，滿朝文武悉被其害，自知不能逃過，歎曰：「天亡我也！」即日與妻皆係而死。帝降旨，令單超、徐璜等取冀錢貨及其田宅，俱追人官。超、璜等遂點百數餘人，往冀府內收檢。凡得金銀三十餘萬，獻入朝廷。帝令分錢一萬，以充王府應用。餘者悉令縣官分濟小民。及其田園以業貧者，減天下租稅之半。詔下。眾遵去訖。

　　次日，超等至殿復命。帝即下詔，加封單超、徐璜、貝援、左綰、唐衡五人為縣侯，各謝恩出。稱超等謂之五侯。又封大司農黃瓊為太尉。是時新誅梁冀，天下想望異政。迨瓊首居公位，乃舉動州郡，素行貪污，至死徙者十餘人。由是，海內翕然，稱其善德。汝南范滂，少厲清節，博學雄辯。黃瓊舉為侍中。帝以其清，詔使按察冀州。帝親送出午門之外。滂登車攬轡，慨然有澄清天下之志。帝歎曰：「范生，真賢士也！」遂別而去。滂傳令跟護吏卒，「前途不許騷擾需索民財。如違令者，即斬！

　　」眾皆應諾而起。於是，凜然震肅，聲動山川。有詩為證：玉驄金轡出華京，繡豸峨冠體寵榮。

　　一道風霜行處肅，動搖山嶽鬼神驚。

　　數日，按臨冀州。滂考察官吏，黜賢陟否，並遣放囚徒，皆無不當。凡所至州郡，太守、邑宰有貪贓污暴者，聞其清名。

　　皆望風解印，辭歸而去。於是，州縣咸稱令德，各持羊酒迎勞。

　　滂視毫物不受。按遍諸州，還京復命。

　　卻說尚書令陳蕃，上疏薦五處士：豫章徐稚、彭城姜肱、汝南袁閎、京兆韋著、潁川李曇等為仕。帝准奏，傳旨令使安車玄纁備禮徵聘。使者領旨，即與十數吏兵上馬而往。

　　先至豫章，令人報知徐稚。急出迎接，邀入草堂禮坐。使者見稚動止奇異，言語非常，乃曰：「久聞賢士令名，果無虛譽。今愚荊會，勝撥霧看睹天，倘沐奇緣，尚容清誨。」稚曰：「吾乃山野村夫，但以耕農為志，無一識之可稱，分善之可採。

　　大人何譽之過耶？今幸大人不棄微賤，屈降寒廬，使予暗室生輝，蓬門頓彩。是予正意外之幸也，豈尋常哉！但不知大人此來，有何貴諭？」使曰：「尚書陳蕃，與君素善，故知君才大德，特舉薦聖上。令予備禮，安車迎接。願君早期嘉會，無負蕃心。」稚曰：「蕃見錯矣。所舉者，要在得宜。則上不負朝廷之望，下可以慰生民之托。今愚一村庸耳，豈當是任！」竟辭不就。使者見其堅不就聘，遂辭拜畢，別往彭城而去。稚後隱居避名，不見於世。

　　卻說姜肱，一日獨耕於隴上。輒怠時懷書坐於草坡詠讀。

　　忽見前山一位官長，擺道而來。行將至近，肱急躲開一旁，候其車過。官長見肱手持經書，即下車騎施禮。肱曰：「敢問大人何處官長？」答曰：「吾乃朝廷欽使，欲訪姜肱一會。敢托賢君指示其宅何方？」肱曰：「前面竹林莊下，草房便是。」

　　官長遂謝而去。肱見其使訪己，慌忙潛往家中，整飾衣冠出接。

　　使者望見，笑曰：「君何詐乎？」肱曰：「田中踝跣，豈見長之儀。」二人大喜，攜手並入，直履草堂。施禮延之上坐，肱曰：「寒微野士，何幸屈降龍輿，增輝茅室。」使曰：「尚書陳蕃，聞君高人，故上疏天廷，舉君護國。詔令愚下卑禮相迎，乞早登車騎，以慰主上求賢之意。」肱曰：「國家梁棟，須宣盛德者為之。吾乃一山農野士，豈有安天下之志哉！」固辭不就。使者見不能下，歎息而起。肱遂送出莊前，二人拜別。使者登騎，逕往河南進發。

　　前行數日，將近其地，沿途詢問袁閡之家。得牧童指引，幸至其門。閎知，托稱疾篤不起，使妻出問。使者具說所事。

　　妻一一對答。是日天晚，留使歇息，置酒款待，俱以貧薄之風。

　　次早，使者遂別，復往之京兆。

　　卻說韋著，一日於館中間坐，乃作《夜窗吟》一律，以自舒豁。辭曰：更深坐久燭光短，人靜紅爐火初暖。朔風吹得簧篁寒，碎點霜華上銀管。攬衣拭目雁行細，梅梢月到鬆梢霽。敲冰化水澆醉腸，寫向吟窗敵寒氣。鼓鼙凍損聲不動，別院人添翠衾重。

　　筆興欲挽陽和回，蝴蝶無情入春夢。朝來閒倚欄杆立，忽聽林鴉腈睛日。慇懃細讀中夜詩，一笑雲邊亂山出。歌罷，復吟詩一首：幽居瀟灑絕麈侵，獨坐庭前得趣深。

　　且喜往來無俗客，一襟清思付閒吟。

　　吟罷，忽人報曰：「朝廷欽使來至。」著遂整冠出接。邀入草堂施禮，尊於上坐，謂曰：「貧居俗士，何幸屈駕而增輝乎！」使曰：「朝廷不幸，佞疾釁生。自梁冀擅政以來，國綱日息，忠臣遭其毒妒，良善屈其非戕。今冀奸雖滅，而善政未陳，故此招求賢士，續挽仁風。尚書陳蕃，知公令德，上疏朝廷，舉公振治。願即隨行，慰君之望。」著曰：「吾聞古之君子，邦有道則仕，邦無道則隱。隱非君子之所欲也。人莫己知，而道不得行。群邪共處，而害將及己。今梁冀雖滅罷除，宦貴奸貪猶盛。國領權綱，大勢已去。雖有經天緯地之才，亦莫能振之也，況愚一俗子哉！」使曰：「賢公差矣。豈不聞古人云：『治亦進，亂亦進。』今公抱經濟之才，而不能見用於世，亦枉然也。何固執之若此耶？」著曰：「唐虞治世，尚有巢由。

　　今愚不仕非爵，各有所志。大人何至迫耶？」使者歎息而起。

　　著送出外，二人拜別。再往穎川而去。

　　卻說李曇知使將至，亦托疾篤不起。使母出對。交拜禮畢，延於上坐，問曰：「貧野孤村，何幸大人屈顧。」使者具說所事。其母答曰：「蒙恩敕聘，萬幸之至。但小兒疾篤未可知，有負大人之勞，將何如耶？」使曰：「令郎既疾，天數然也。

　　何是說乎？」遂拜辭別，上馬回京。暗思：「五賢之志，無一於私。」不勝稱美。

　　次日至京，入朝見帝，具奏不就之事。帝默然吁歎。又聞安陽魏桓之賢，亦遣使備禮征之。使者即往，將至，桓知不出。

　　其鄉族之人皆勸之行。桓曰：「夫干祿以求進，以行其志也。

　　今後宮數千，其可損乎？廄馬萬匹，其可減乎？左右權豪，其可去乎？」眾皆對曰：「不可。」桓慨然歎曰：「何桓生行死歸於諸子何哉！」遂隱遁而去。使者見其遁隱不出，即日回京復命。卻說朝廷自誅梁冀之後，權勢專歸宦官單超、徐璜、貝瑷、左綰、唐衡五侯，尤貪縱恣，傾動內外。一日，帝臨朝會，從容問於待中愛延曰：「朕何如主也？」對曰：「陛下為漢中主。

　　」帝曰：「何以言之？」對曰：「尚書令陳蕃，任事則治。中常侍黃門，與政則亂。是以知陛卞可與為善，可與為非。」帝曰：「昔朱雲廷折欄檻，今侍中而稱朕過，敬聞闕矣。」遂拜為五宮中郎將。

　　卻說會稽太守劉寵，為官清白，簡除煩苛，禁察良法。於是郡中大治。帝聞，征為郎將作大匠。時本郡山陰縣五、六老叟，自若耶山谷間出。聞寵遷官，敬齎百錢送寵，曰：「山谷鄙生，竊見前任太守。吏士貪污，每發擾索民間，至夜不絕。

　　或犬吠竟夕，民不可安。自明府下車以來，狗不夜吠，民不見吏。愚等年老，遭值聖明，不勝萬幸。今聞明府遷任，故自扶奉相送，願鑒愚等微意。」寵曰：「吾無善政相及，何致公等勤苦饋送？吾何安受？」叟等虔告，寵即選一大錢受之，餘悉還父老。叟等拜別而去。寵至京，加為大鴻臚之職。九月，復升為司空。

　　卻說南匈奴單于主，一日朝會，謂眾臣曰：「頗奈漢朝先帝不仁，吾國累受其害。切齒之仇，未能伸也。今桓帝庸弱，信任權臣，不能札賢敬士，國勢漸傾。吾欲乘釁起兵滅之，以復先帝之恨，可行否乎？」眾皆答言曰：「當行。」單于大喜，遂令左谷蠡王，點起匈奴十萬，與諸部並叛。烏桓、鮮卑等寇緣邊郡，搖動西州。司空劉寵知，急奏帝曰：「南匈奴單于，通結諸部烏桓、鮮卑等，叛已入中界。寇掠邊民，乞陛下急將何治？」帝聞大驚，顧謂寵曰：「卿何計焉？」寵曰：「自古匈奴難以善治，必須以威迫之，使有傾服。」帝曰：「然。」

　　遂封張奂為北中郎將，與兵十萬，北擊匈奴。

　　張奂領旨，即點三軍，披掛上馬前行。旌旗蔽日，塵土遮天。騎兵步卒，千里不絕。數日方至，立起營寨。次早，奂升軍賬，召諸將謂曰：「匈奴兵勢雖大，並無謀慮。吾等分作兩隊兵進。一隊與之攻戰，一隊劫其營寨。縱不能破滅，亦使垂手清閒，不能復戰。」眾皆曰：「將軍神算也。」遂著中郎將愛延，分兵三萬，緣山繞谷而進，不使匈奴知覺。俟其出後，即入攻劫。延遵令去訖。奂自引軍於雁門關下，排陣立戰。

　　單于知漢兵至，亦與十萬匈奴分作兩陣而進。左谷蠡王當頭，單于居後。至關下，兩軍相對，張奂出馬。頭頂金練鳳尾盔，身穿絳袍銀鎖甲，手提雁翎刀，腰繫獅蠻帶，跨上追鳳赤馬，躍出陣前，大叫（羊喿）靼搦戰。左谷蠡王聞言，飛奔上馬，立於陣前，謂曰：「小將何名？敢來對敵。」奂曰：「吾乃漢王柱臣，北中郎張奂將軍是也。吾漢有何負汝？今來犯界，以討死乎？」蠡王罵曰：「狼野小將，不禁三合之戰，敢出大言。早下馬降，免遭劍死。」張奂大怒，提刀躍馬，直取谷蠡。

　　二人交戰，二十餘合，不分勝敗。令卒擂鼓，掄刀再戰。

　　忽人報曰：「漢將爰延舉火劫攻營寨，大王可速救。」谷蠡大驚，急回。單于收軍回救。只見滿營火發，燒燄勝空。正欲進兵，被爰延大喝一聲，當頭截祝兩軍混戰，金鼓連天。

　　隨後張奂追至，首衝相擊。匈奴大敗，走者踐足，戰者棄甲丟戈。血漲河流，屍橫山積。谷蠡拼死殺開血路，救出單于去訖。免等獲其輜重、穀粟、牛馬，不勝數目。遂令鳴金收軍，入寨安歇。次日，張奂升帳，召諸將謂曰：「匈奴戰敗無食，必回本國。吾等雖勝一陣，不可以持。當乘勢攻之，以摧其氣，使不敢再加兵犯邊。」吩咐眾軍飽食，披掛上馬，分作兩隊，出寨至關下埋伏。待其經過，首尾擊殺。

　　卻說左谷蠡王，保出單于，走至鬆崖坡下，高樹虜旗，召集諸部匈奴，傷折大半。單于甚憂，乃謂眾曰：「誤中小兒奸計，傷我大兵，奪我輜重，如之奈何？」谷蠡進曰：「陛下勿憂。今雖誤輸一陣，大兵未折。可回本國養蓄威銳，再作區處。

　　」單于曰：「然。」遂與諸部匈奴，悉收回國。

　　至雁門關下，過未將半，忽聽一聲炮響，關外漢兵齊出。

　　當頭爰延截住，謂蠡曰：「叫汝王單于答話。」谷蠡怒曰：「君出臣護，將主兵行。吾主大聖，豈與小將答話！」延大怒，提刀直齲兩馬相交，共二十合，不分勝負。背後張奂伏兵又出，兩下夾攻，匈奴大敗。單于見不能逃，高聲叫曰：「漢可休兵，吾願請降！」奂遂欲罷。谷蠡不服，令卒擂鼓。又戰二十合，奂見匈奴疲倦，並力相攻。谷蠡氣戰不及，遂叫「順降，願保吾主之命！」張奂大喜，即令罷兵。顧謂單于王曰：「汝若早自省察，不至傷民損卒。奈何執迷乎？」遂令合兵入關安歇。有《西湖論》曰：漢初遭冒頓凶點，種眾強熾。高祖威加四海，而窘平城之圍。太宗政鄰刑措，不雪憤辱之恥。逮孝武亟興邊略，有志匈奴，赫然命將，戎旗星屬。侯列郊畿，火通甘泉。而猶鳴鏑揚塵，入畿內至於窮竭武力。殫用天財，曆紀歲以攘之。寇雖頗折，而漢之疲耗略相當矣！宣帝值虜庭分爭，呼韓邪來臣，乃權納懷柔。因為邊衛，罷關徼之警，息兵民之勞。龍駕帝服，鳴鐘傳鼓於清渭之下。南面而朝單于，朔易無復匹馬之蹤。四十餘年後，王莽陵篡，擾動戎夷。續以更始之亂，方夏幅裂。

　　自是，單于得志，狠心復生，乘間侵佚，害流傍境。及中興之初，更通舊好。報命連屬，金幣載道。而單子驕倨益橫，內暴滋深。世祖以用事諸華，未遑沙漠之外，忍愧思難，徒報謝而已。因徒幽並之民，增邊屯之卒。及關東稍定，隴蜀以清，其猛夫悍將，莫不頓足攘手，爭言衛、霍之事。帝方厭兵，間修文政，未之許也。

　　其後匈奴爭立，日逐來奔。願修呼韓之好，以御北狄之衝。

　　奉藩稱臣，永為外擀。天子總覽群策，和而納焉。乃召有司開北鄙，擇肥美之地，量水草以處之。馳中郎之使，盡法度以臨之。制衣裳，備文物，加璽紱之綬，正單子之名。於是，匈奴分破，始有南北二庭焉。

　　仇釁既深，互伺便隙。控弦抗戈，覘望風塵。雲屯鳥散，更相馳突。至於陷潰創傷者，靡歲或寧。而漢之塞地晏然矣。

　　後亦頗為出師，並兵窮討，命竇憲、耿夔之徒，前後並進，皆用果調設奇。異道同會，究掩其窟穴。躡北追奔三千餘里，遂破龍祠，焚閼幕，枕十，桔閼氏。銘功封石，倡呼而還。若因其時勢，及其虛曠，還南虜於陰山，歸河西於內地。上申光武權宜之略，下防戎羯亂華之變。使耿國之算，不謬於當世。袁安之議，見從於後王。平易正直，若此其弘也。

　　而竇憲矜三捷之效，忽經世之規，狼戾不端，專行威惠。

　　送復更立北虜，反其故庭，並恩爾護，以私己福，棄蔑天公。

　　坐樹大鯁，永言前載，何恨憤之深乎！

　　自後經綸失方，叛服不一。其為疾毒，胡可殫言！降及後世，習為常俗。終於吞噬神鄉，丘墟帝宅。鳴呼！千里之謬，與於毫釐，可鑒哉！