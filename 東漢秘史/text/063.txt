
			　　次日，奂等班師，威寒胡虜。至京，入朝見帝，具奏前事。

　　帝大喜，謂曰：「卿才若是，猶勝先皇之鄧、賈也。」遂加升奂為破虜大將軍，兼領總部之職。延為鎮殿大將軍，兼督護之職。二人謝恩。奂復奏曰：「匈奴單于，不能總理國事。左谷蠡王，善於致治。陛下可立谷蠡為主，單于為王。」帝不從，乃下詔遣還原職。八年，復拜李膺為司隸校尉。

　　時小黃門讓弟張朔為野王令，貪殘無道，疾虐小民。畏膺威嚴勢重，逃還京師，匿於兄家合柱之中不出。膺知其狀，遂差軍卒往其府內搜捉。眾軍領命，即至讓府。遍房尋覓，並無蹤影。搜入後堂中，見一堵厚壁，乃曰：「此正合柱也。」遂探開視之，朔果藏內。拿出綁縛，押送膺府。膺謂之曰：「朝庭爵祿，亦足榮矣，何不守政治，而恣暴貪殘，勒掯小民乎？

　　」朔曰：「小官有罪，願望大人恕過。自是知改，不敢再縱前非。」膺不聽，令係於獄。受辭畢，即殺之。於是，諸黃門常侍，皆鞠躬屏氣，休沐不敢出剩帝知，怪問其故。並皆叩首位曰：「畏李校尉也。」

　　時朝廷綱紀日壞，而膺獨持風裁，以聲名自高。士有被容接者，名為登龍門云。帝初為蠡吾侯，受學於甘陵周福。自是，升福為尚書。時同郡為河南尹房植，與福名震當朝。鄉人為之謠曰：天下規矩房伯武，因師獲印周仲進。

　　二家賓客互相譏議，遂各樹朋徒，漸成仇隙。由是，甘陵有南北部。黨人之議，自此始矣。汝南太守宗資，以范滂為功曹。南陽成晉，以岑晊為功曹。皆委心聽任，使之褒善，糾為肅清朝府。於是，二郡為之謠曰：汝南太守范孟博，南陽宗資主書諾。南陽太守岑公孝，弘農成晉但坐嘯。

　　太學諸生二萬餘人，郭泰與穎川賈彪為友。彪為其冠，與李膺、陳蕃、王暢更相褒重。學中語曰：天下模楷李元禮，不畏強御陳仲舉，天下俊秀王叔茂。

　　於是，中外成風，竟以臧否相尚。由此，公卿以下，莫不畏其貶議，屣履到門。

　　賈彪嘗為新息長，小民貧困，多不養子。彪知，乃嚴為其制，與殺人同罪。時城南有盜劫害人者，北有婦人殺子者，彪出按驗，掾吏欲引南。彪怒曰：「賊寇害人，此則常理。母子相殘，逆天違道。」遂驅車北行，按致其罪。城南賊聞之，咸相驚畏，更謂曰：「彪所怒者，無非欲人為善，豈有仇隙哉！

　　」遂皆面縛自首。彪大喜，謂曰：「人之養子，為先宗祀。《孟子》雲『不孝有三，無後為大。』汝等不務本業，專一好閒為游，而至於極。且生子不養，將後何為繼乎？」言罷，令其各歸本業，無復前非。倘再不悛，重罪不耍眾皆悅服，叩首拜謝而退。後數年間，人養子者以千計，皆曰：「此賈父之所生也。」由是，彪名唱聞天下。是時，帝知彪賢，遣使資金百兩，緞匹五十，往敕勞之。使者領命上馬而去。

　　卻說河南張成，善風角占，被李膺督捉收捕於獄。一日，推占一卦，言當有赦，乃教子殺人。數日，果赦，成遂得免。

　　膺知，愈發憤疾，竟按殺之。成在日係以方技交通宦官，帝亦頗訊其占。宦官恨膺殺成，乃教成弟之子牢，上書告膺等養太學遊士交結諸郡生徒，互相驅馳，共為部黨。誹訕朝廷，疑亂風俗。牢遂入朝見帝，具依宦官所告。帝大怒，乃班詔下郡國，逮捕黨人。佈告天下，使同忿疾。

　　按經三府，太尉陳蕃卻之曰：「今所按者，皆海內人譽，憂國忠公之臣。此等猶將，十世宥也，豈有罪名不彰，而致收掠者乎！」不聽其命。帝聞愈怒，遂下膺等於黃門北寺獄。其辭所連及杜密、陳翔、陳實、范滂之徒二百餘人。或逃避不獲，皆懸金購募。使者四出相望。陳實曰：「吾不就獄，眾無所持。

　　」乃往殿自請下獄。帝即係之。時范滂至獄，獄吏謂曰：「凡坐係者，皆祭臯陶。」滂曰：「臯陶，古之直臣。知滂無罪，將理之於帝。如其有罪，祭之何益！」眾人見滂之言，皆遂止之。後詩歎曰：中原王氣歇山河，權宦當朝即墨阿。

　　朋黨豈知譏致禍，英雄盡入綱張羅。

　　陳蕃考實，李膺等枉陷，乃為上疏極諫，以訟釋之。疏曰：臣聞賢明之君，委心輔佐。亡國之主，諱聞直辭。故湯武雖聖，而興於伊呂。桀紂迷惑，亡在失人。由此言之，君為元首，臣為股肱。同體相須，共成美惡者也。

　　為伏見前司隸校尉李膺，太僕杜密，太尉掾范滂等，正身無詰，死心社稷。以忠忤旨，橫加拷按。或禁錮閉隔，或死徒非所，徒塞天下之口，聾盲一世之人。與秦焚書坑儒，何以為異？昔武王克殷，表閭封墓。今陛下臨政，先誅忠賢。遇善何薄？待惡何優？

　　失讒人似實，巧言如簧。使聽之者惑，視之者昏。決吉凶之效，存乎識善。成敗之機，在於察言。人君者，攝天地之政，秉四海之維。舉動不可以違聖法，進退不可以離道規。謬言出口，則亂及八方。何況髡無罪於獄，殺無辜於市乎？

　　昔禹巡狩倉梧，見市殺人，下車而哭之曰：「萬方有罪，在予一人！」故其興也勃焉。又青、徐災旱，五穀損傷。民物流遷，茹菽不足。而宮女績於房掖，國用盡於羅紈。外戚私門，貪財受賄，所謂祿去宮室，政在大夫。

　　昔春秋之末，周德衰微。數十年間，無復災眚者，天所棄也。天之於漢，恨恨無已。故慇懃示變，以悟陛下。除妖去孽，實在修德。臣位列台司，憂責深重，不敢屍祿惜生，坐觀成敗。

　　如蒙彩錄，使身首分裂，異門而出，所不恨也。

　　帝覽表，見蕃言太過切直，遂策免之不用。時黨入獄所染逮者，皆天下名賢。度遼將軍皇甫規，見其朋黨皆無辜係獄，自思亦曾舉薦，以為西川豪傑，恥不得與。次日，入朝見帝奏曰：「臣前薦故大司農張奂，是附黨也。又臣昔論輸左校時，太學生張鳳等上書訟臣，是為黨人所附也。臣宜坐之。」帝見其直，知而不問。陳蕃既受策免，滿朝公卿心寒震栗，英敢復為黨人言者。賈彪曰：「吾不西行，大禍不解。」遂乘車入洛陽，說城門校尉竇武及尚書霍諝等，使出訟之。既至，使人入報。竇武急出迎接，挽手並行。至後堂施禮，分序而坐。二人話畢闊別之情，武問彪曰：「先生此來必有奇乾？」彪曰：「愚聞朝廷信任權官，將太學朋黨及忠直之臣，無辜係獄。若此者，國政愈頹，而朝綱日息，尚何見治耶？今大人國之棟樑，帝之羽翼。大人不為訟釋，使皆抱恨黃泉，而塞絕忠言之路矣。

　　」武曰：「吾亦有此意。奈帝初懷忿恨，不可癒觸其怒。俟略散息而進，則言亦聽從，而枉可釋也。」彪曰：「大人所言極當。」遂拜辭出府。武親送相別而去。

　　彪又至尚書府，謁見霍諝，且將前事所告。諝亦如之。彪遂別回府去。次日，竇武入朝，上疏訟釋其枉。疏曰：臣聞士有忍死之辱，必有就事之計。故季布屈節於朱家，管仲錯於召忽。此二臣以可死而不死者，非愛身於須臾，貪命於苟活。隱其智力，顧其權略，庶幸逢時，有所為耳。卒遭高帝之成業，齊桓之興伯。遣其逃亡之行，赦其射鉤之仇。勛效傳於百世，君臣載於篇籍。假今二主紀過於纖微，則此二臣同死於犬馬，沉名於溝壑，當何由得申其補過之功乎？

　　陛下即位以來，未開善政，近者奸臣張牢，造設黨議，取信陛下。遂收前司隸校尉李膺等逮考，連及數百餘人。曠年拘錄，事無數驗。臣竊見膺等，誡陛下稷禹伊呂之佐。而虛為奸臣賊子之所誣枉。願陛下留神澄省，無遺須臾之恩。令膺等有持忠入地之恨矣。

　　帝覽奏及霍諝之書，怒意稍釋。使中常侍王甫下獄考辨。

　　甫即就獄，見范滂等皆被枷、肘手、鎖腳，暴於階下。王甫以次辨詰曰：「君等更相拔舉，迭為辱恥如何？」滂曰：「仲尼有言『見善如不及，見不善如探湯。』滂欲使善善同其清，惡惡同其污。謂王政之所願聞，不悟更以為黨。古之修善，自求多福。今之修善，身陷大戮。身死之日，願埋滂於首陽山側。

　　上不負皇天，下不負夷齊。」甫聞，甚矜愍之，頓為改容，乃並解桔桎。後士詩讚滂曰：耿耿忠心鐵石堅，稜稜義氣雪霜嚴。

　　英雄輔國能如是，今古何人不仰瞻。

　　是日，王甫入朝復奏，俱為解釋。膺等悉入謝恩。宦官懼，乃托辭請帝以天時宜赦。帝准其奏。六月，大赦天下，改元黨二百餘人，放歸田裡。書名三府，禁錮終身。次早，范滂往見霍諝，揖而不謝。或讓之曰：「滂何無禮？霍諝為汝上書，乃得赦罪。今何不謝赦殺之恩乎？」滂曰：「昔叔向不見祁奚，吾何謝焉！」滂遂歸汝南。南陽士大夫迎之者，車數千輛。鄉人殷陶、黃穆，侍衛於傍，應對賓客。滂謂陶等曰：「今子相隨，是重吾禍也。」遂辭遁還鄉里。

　　卻說李文德，以膺等俱釋柱罪，賢士大夫罷歸鄉里，而朝廷無佐。乃思友人廷篤，善與相交。顧曰：「叔堅有王佐之才，奈何屈千里之足乎？」欲薦引之。篤聞，乃修書急上文德，書曰：夫道之將廢，命也。流聞乃欲相與求還東觀。來命雖罵，所未敢當。吾嘗昧爽櫛梳，坐於客堂。朝則誦羲文之《易》，虞夏之《書》。歷公旦之《典禮》，覽仲尼之《春秋》。夕則逍遙內階，詠詩南軒。百家眾氏，投間而作。洋洋乎其盈耳也；煥爛兮其溢目也；紛紛欣欣兮其樂獨也。當此之時，不知天之為蓋，地之為輿。不知世之有人，己之有軀也。

　　漸離擊筑，旁若無人。高風讀書，不知暴雨。方之於吾，未足況也。且吾自束髮以來，為人臣不陷於不忠，為人子不陷於不孝。上交不陷，下交不瀆。從此而效，下見先君遠祖，可不慚赧，如此而以不善止者，恐如教羿射者也。慎勿迷其本，棄其生也。

　　文德覽書，見其志在避名，懼於辱也。歎曰「非智者能如是乎！」言罷，自吟一律，以述往情。詩曰：幾多閒士拜金鑾，盡中奸雄百舌端。

　　係獄含愁冤氣重，殞身抱恨雨聲寒。

　　山河漸折劉風境，天地難移我志肝。

　　再入麒麟班振肅，史書青節萬年看。

　　吟罷，升堂理政，陳肅紀綱。

　　由是，朝廷莫不仰望。初詔下，舉鉤黨，合郡國所災相連及者，多至百數。惟平原相史弼，獨無所上。帝怒，乃令中郎責曰：「詔書疾惡黨人，旨意懇切之甚。青州六郡，其五有黨。

　　平原何治，而得獨無？」弼曰：「先王疆理天下，畫界分境，水土異齊，風俗不同。五郡自有，平原自無，胡可相比？若承奉上司，誣陷良善，淫刑濫罰，以逞非理，則平原之人，戶可為黨，相有死而已，所不能也。」中郎見其所言，默然無答。

　　返京奏於帝，方釋其過。

　　十二年丁丑，帝崩，竇太后臨朝。與城門校尉竇武定策禁中，迎河間孝王曾孫宏立之，時年十二歲，是為孝靈皇帝，名宏，字曰大。肅宗玄孫，解瀆亭侯萇之子也。桓帝無子，竇太後立之。在位二十二年而崩，壽三十四，葬於文陵山。

　　按：諡法亂而不損曰「靈」，改年號曰「建寧元年」。至六年，又改「光和元年」。至三年，又改「中平元年」。太子協即皇帝位，是為孝獻皇帝，名協，字曰台。董卓廢皇太后而立之，在位三十一年。曹丕篡位，廢帝為山陽公，壽五十四而崩，葬於禪陵山。

　　按：諡法聰明睿智曰「獻」，改年號曰「初平元年」。

　　按：東漢及此，是為一十二帝。即位之初，《三國傳》於是編起。二帝之事，俱備其傳。今但略集其名，餘悉不載。東漢十二帝之名，總具於後：世祖光武皇帝，名秀，字文叔。在位三十三年而崩，壽六十二歲，葬於原陵山。

　　顯宗孝明皇帝，名莊，字曰嚴。在位十八年而崩，壽四十八歲，葬於節陵山。

　　肅宗孝章皇帝，名炰，字曰著。在位十三年而崩，壽三十一歲。葬於敬陵山。

　　孝和皇帝，名肇，字曰始。在位十七年而崩，壽二十七歲，葬於慎陵山。

　　孝殤皇帝，名陰，字曰盛。生近百日，即位一年而崩，壽二歲，葬於康陵山。

　　孝安皇帝，名祐，字曰福。在位一十九年而崩，三十四歲，葬於永陵山。

　　孝順皇帝，名保，字曰守。在位一十九年而崩，壽三十一歲，葬於順陵山。

　　孝衝皇帝，名炳，字曰明。在位一年而崩，壽七歲，葬於懷陵山。孝質皇帝，名纘，字曰繼。在位一年，為梁冀所弒而崩，壽九歲，葬於靜陵山。

　　孝桓皇帝，名志，字曰惠。在位二十一年而崩，壽三十六歲，葬於宣陵山。