<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第五回　三諫不從應至敗　千金和議可為癡</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五回</br>　　三諫不從應至敗　千金和議可為癡</font></h4>
			　　辛未三年，王莽自廢子嬰之後，恃有府庫之富，欲立威武，驅服匈奴。是日設朝，文武百官揚塵拜畢，莽即傳旨，令孫惠等十二將率兵攻伐匈奴。嚴尤急出諫曰：「陛下不可輕敵。匈奴為害，所從來久矣！未聞上世之君，有必征之者。後世三家周、秦、漢率兵征之，曾無得勝於上策者也。周得中策，漢得下策，秦無策焉！周宣王時，玁狁內侵，至於涇陽下寨。宣王命將征之，全獲大勝，盡境而歸。其視玁狁之侵，譬猶蚊虻，滅之於一指之易，而不勞力。故天下咸稱宣王之威，是為中策。<br />
　　至若漢武帝時，選將練兵，約齎輕糧，深入遠戍，雖有克獲之功，胡輒報之，所以兵連禍結三十餘年，則中國消磨，疲敝日甚。後匈奴犯界，武帝起兵破之，殺其將十之五，平定邊疆而天下稱武，是為下策。秦皇不忍小恥，而輕民力，北築長城，延袤萬里。於渭南起建阿房宮，高數十丈，五步一樓，十步一閣，並填海修嶺等事。疆境既全，而中國內竭以喪，社稷終不能保，是為無策。今吾王即位，天下未安，且值年歲凶荒，人民饑饉，北邊兵馬精壯，臣甚憂之，願王思察。」莽不從言，率兵前進，以孫惠為先鋒，王尋為元帥，王邑、王欽為左右使。<br />
　　是日起兵，大軍五萬，各披重掛，分道並出。金戈耀日，赤幟遮天，行經數日至邊下寨。<br />
　　卻說匈奴單于主聽知莽兵臨界，急引十萬大軍至邊迎敵。<br />
　　兩軍對陣，孫惠出馬，頭頂白銀盔，身穿鎖子甲，手提黃龍槍，坐下烏錐馬，大喝一聲，叫道：「靼奴決戰！」匈奴單于聞言大怒，急提方天戟，跨上追風馬，立於陣前，罵曰：「弒君賊子，安敢大言！昔漢帝時，兵強將勇，尚有畏吾之心，年年遣使進貢。汝主莽賊，侵奪劉氏江山，殘虐天下百姓，今反敢率兵與我爭戰！三合捉汝，以雪平帝之冤。」孫惠曰：「臊靼賊奴，不認英雄好漢，早下馬降，庶留殘命！」言罷，兩邊擺開陣勢，金鼓齊鳴。角聲響處，戰馬嘶風，二人交鋒，共鬥十合，孫惠敗走，單于趕殺。王邑、王欽出馬夾攻，二人戰無兩合，飛走回陣。單于率兵追趕，混殺一陣，王兵大敗，各逃躲閃。<br />
　　匈奴收兵進入中原。按下。<br />
　　卻說王尋等走至一山坡，收點殘兵，傷折一半，暫屯安歇。<br />
　　尋謂眾曰：「頗奈臊靼，輸吾一陣，又入中原境界，將如之何？<br />
　　」孫惠曰：「元帥少憂，匈奴雖得一勝，則無遠智深謀，吾等今夜趁其未備，可去偷劫營寨，必然破之。」王尋大喜。至夜二更，即令孫惠等分軍五隊，按轡前行。至寨周回一遍，見其都已濃睡，一聲炮響，四門齊入，喊呼震地，叫殺連天。驚起匈奴，昏矇黑蔽，不識東西。單于慌忙上馬，引軍望北殺出，被孫惠截住，兩馬相交，共戰十合，單于回東奔走，又遇王尋攔路，約戰三合，被單于撞出陣去。王尋剿掠其後，一齊趕上混殺。匈奴大敗，遍野伏屍，山積滿坡，血漲河流，怨氣漫天，號悲鬼泣。王尋將軍安寨頓歇。<br />
　　卻說匈奴單于，走至雁門關，屯紮殘兵敗卒，不上千餘之數，十萬軍來，俱被傷折。至次日回朝，整集匈奴二十餘萬，復入北寨，擾亂中原，殺將奪馬，虜掠生民。王尋等知匈奴復整軍至，懼怯勢大難敵，急班師回朝而去。有詩為證：奸雄恃富欲威名，惹動兵戈角勝爭；北野空虛堆暴骨，中原擾亂斂民生。<br />
　　也知勢弱難驅大，始信匈奴未可輕；<br />
　　負殺當時三諫策，今朝才把智愚評。<br />
　　那王尋等回至長安，入朝見莽，奏曰：「臣領陛下敕旨，北伐匈奴，不意其兵勢大，人馬精強，五萬精兵受其傷折一半！<br />
　　後臣夜往劫寨，苟得一勝。今匈奴又聚大軍二十餘萬，已入中原境界，劫掠財物，殺害生民。臣等兵微將寡，不能抵敵，故此大敗而回！乞我王急將何治？」王莽聞奏大驚，惶惶無措，乃長聲歎曰：「不聽嚴軍師之言，今日果有懊惱！」嚴尤復進奏曰：「陛下勿憂，臣有一計，可退匈奴。」莽曰：「卿何高謀？早為寡人釋悶。」尤曰：「自古匈奴志在財幣，陛下廣將金帛遣使議和，免使黎民枉遭塗炭。」莽聞大喜，即將黃金千兩，緞匹百車，遣司天大監王豐齎書請和。<br />
　　王豐領旨，即日出朝。上馬前行至北邊寨，令人報知匈奴。<br />
　　單于出馬問曰：「汝來何干？」豐曰：「吾主王莽，聞君入界，故遣齎旨，解送黃金千兩，緞匹百車，特來進貢大王，免使生民受害，軍卒苦勞。乞大王海量，恕納微意。」單于聞言大喜，即將金帛收下，罷甲釋兵而去。<br />
　　卻說王豐請和匈奴，即日回朝。跟兵護卒唱凱謳歌入朝，見莽奏凱兵事。王莽大喜，即令光祿排筵，宴勞王豐，重加金帛謝勞酬苦。有詩為證：北邊數載感堯風，遍野黎民鼓腹中。<br />
　　王莽欲鳴威塞險，反將財幣去和戎。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>