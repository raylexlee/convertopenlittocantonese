<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第五十六回　賢臣避世勸耕織　烈女承恩繼史書</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十六回</br>　　賢臣避世勸耕織　烈女承恩繼史書</font></h4>
			　　帝與東平登台玩罷，車駕還宮。卻說扶風平陵一人，姓梁名鴻，字伯鸞。父讓，王莽時為城門校尉。及卒時，鴻尚幼，遭世離亂，因卷席而葬。復受業《大學》，家貧而尚節介。博覽經義，無所不通。學畢，乃牧羊於上林苑中。不覺家中發火，延及鄰舍。鴻知，歎曰：「是我累他。」乃歸，尋訪燒者，問：「所去失多少？」其主言曰：「家財無一毫物。」鴻悉以羊償之，其主猶以為少。鴻曰：「吾無他財，願以身居傭作，以盡賠還。」其主許之。鴻為執勤，朝夕不擔鄰家長者，見鴻貌非常人，乃責其主，而羨鴻賢。其主於是始敬異焉。悉還其羊。<br />
　　鴻不受而去。<br />
　　歸鄉里。富豪之家慕其高節，多欲以女妻之，鴻並辭不娶。<br />
　　時同縣孟良者，生有一女，名光，貌狀非常，而兼黑色。力舉石臼，擇對不嫁。至年三十，父母問其故，光曰：「欲得賢如梁伯鸞者。」鴻聞而聘之，光求作布衣麻縷織作筐緝績之。及嫁，始裝飾入門。七日，而鴻不答。光乃跪牀下，請曰：「竊聞夫子高義，簡斥數婦，妾亦偃蹇數夫矣。今而見責，不敢請罪。」鴻曰：「吾欲裘褐之人，可與俱隱深山者。汝今乃衣綺縞，傅粉墨，豈鴻所願。」妻曰：「以觀夫子之志，自有隱居之服。」即更作布衣操作而前。鴻大喜，曰：「此真梁鴻妻也，能奉我矣。」因取字曰：「德曜」。<br />
　　孟光居之半載，光曰：「常聞夫子欲隱避患，今何為默默？<br />
　　乃欲低頭就之乎。」鴻曰：「然也。」乃共入霸陵山中，以耕織為業。詠詩書，彈琴瑟，以自歡娛。仰慕前世之高士，而為四皓支來二十四人作頌。因東出關，過京師，乃作《五噫》之歌以噫之。歌曰：陟彼北芒兮，噫！顧覽帝京兮，噫！宮室崔嵬兮，人之劬勞兮，噫！遼遼未央兮，噫！<br />
　　帝聞鴻賢，命使安車持節以迎之。使者至，鴻迎禮畢，問曰：「使者何意？」答曰：「聖上聞足下賢能，特來相召，同匡國政，以濟天下之望。願足下早赴無拒。鴻曰：「吾乃一庸夫耳，豈能識國事！」竟辭不受。使者歎息而回。鴻遂改易姓名。與妻避居於齊魯之間。半年又去。適其將行，乃作詩而歎，詩曰：逝舊邦兮遐征，將遙集兮東南。<br />
　　心惙恒兮傷悴，忘菲菲兮升降。<br />
　　欲乘策兮縱邁，疾吾俗兮作讒。<br />
　　兢舉枉兮措直，咸先佞兮唌唌。<br />
　　固靡慚兮獨建，冀異州兮尚賢。<br />
　　逍遙步兮邀嬉，纘兮尼兮周流。<br />
　　儻雲睹兮我悅，遂舍車兮即福<br />
　　過季札兮延陵，求魯連兮海隅。<br />
　　雖不察兮光貌，幸神靈兮與休。<br />
　　惟季春兮華阜，麥含含兮方秀。哀我時兮逾邁，愍芳香兮日臭。<br />
　　悼吾心兮不獲，長委結兮焉究。<br />
　　口囂囂兮餘訕，嗟恇恇兮誰留。<br />
　　既至吳地，乃依大家臯伯通居廡下，為人賃舂。每歸，妻奉飲食，不敢仰視，於鴻前舉案齊眉而進。伯通察而異之，曰：「彼傭能使其妻，敬之如此，非凡人也。」乃方舍之于家。時鴻友人高懨，少好老子，隱於華陰山中。鴻乃作詩以寄之。詩曰：鳥嚶嚶兮友之期。<br />
　　念高子兮懷僕思。<br />
　　想念懨兮爰集茲。<br />
　　二人遂不復見。懨亦高隱，遂終身不仕。<br />
　　卻說高密侯鄧禹，一日朝罷歸門，陡沾寒疾，臥榻不起。<br />
　　遂令長子鄧震，奏聞明帝。帝大驚，累次親臨視問。及薨，帝傳旨文武，悉皆掛孝。帝亦白袍素車，親出送葬，諡曰「元侯」。有詩為證：結髮行間見此公，兩河忠義侯元戎。<br />
　　勛成伊呂終方駕，算勝孫吳亦下風。<br />
　　千載清名垂竹帛，一杯黃壤對鬆桐。<br />
　　英雄已死嗟何及，獨立西風看去鴻。<br />
　　葬畢，車駕還官。次日，宣禹十三子至殿，受封贈職。以長子震嗣父職高密侯，襲為昌安侯。珍為夷安侯，餘悉皆受贈。<br />
　　各謝恩退。惟少子鴻，好謀籌策，封為小侯，引入後殿，與議邊事。鴻一一而答，帝甚喜，以為鴻能，拜為將兵長史，令五營軍士護鴻鎮守雁門關，鴻拜謝而去。<br />
　　卻說尚書鐘離意，聞全椒長劉平賢能，乃入朝奏薦，言：「平在全椒，仁政省罰，恩惠良民。或增貲就賦，或減年從役。<br />
　　太守行見其獄無擊囚，真可謂賢才之治也，陛下宜升遷之」。<br />
　　帝准奏，下詔征為議郎。<br />
　　帝性遍察，好以耳目隱發為明，公卿大臣每被殘辱。近臣尚書以下，或有不到之處，至見拖扭扯拽，常以事怒恨郎官藥菘。一日升殿，眾臣朝畢，帝下龍牀，以杖撞之，菘走入牀下。<br />
　　帝怒甚，疾言郎出。菘乃曰：「天子穆穆，諸侯皇皇，未聞人君，自出撞郎。」帝才息怒，遂赦其罪。由是，朝廷莫不慄慄，爭為嚴切，以避誅責。惟鐘離意獨敢諫爭。數封還詔書，臣下過失，輒救解之。<br />
　　八年，北匈奴遣使詣朝，請求交和，不復為寇。帝許之，遂賞使令還回報。乃遣越騎司馬鄭眾出使匈奴。眾領敕命，即上馬行。<br />
　　數日方至，令人報知匈奴。單于召入帳下，眾乃半揖而已。<br />
　　單于曰：「鄭生何為不拜？」眾曰：「汝非吾君，何得拜焉？<br />
　　」單于曰：「吾與汝主並肩，汝與吾臣相立，即奉使於吾，當行臣禮，何得自持而越法乎？」眾曰：「南朝臣將，膝有黃金，豈肯屈身而下胡虜哉！頭則可取，志不可移。」單于大恐，止不複語。乃發還京師，眾即出回。<br />
　　卻說南匈奴知漢與北虜交使，內懷嫌怨，欲起兵叛。遂密使人往北虜，令合兵共勢迎敵。鄭眾出塞，聞知其事，乃入朝見帝，奏曰：「今二虜連和，欲叛陛下，宜置大將以防拒之。<br />
　　」帝准奏，遂令鄭眾監軍十萬，渡遼水以鎮西域。眾即拜別，上馬領軍而去。帝夜夢見金人，身長項大，有光明。次日登殿，問於群臣，或曰：「西方有神，其名曰佛。其形長丈六尺，如黃金色」。<br />
　　帝因使人往天竺求其道，得其書。及沙門以求其書，大抵以虛無之說為宗貴，慈悲不殺，以為人死精神不滅，隨復受形。生時所行善惡，皆有報應，故所貴修練精神，以至為佛。善為宏闊勝大之言，以勸誘愚俗。精於其道者，號曰「沙門」。於是，中國始得其術，建造殿宇，圖塑其像，以時奉祀。而王公貴人，獨楚王英最先好之。有詩為證：出自西方曰天竺，中原由此缽相傳。<br />
　　不生不滅神明妙，時放毫光照大千。<br />
　　卻說明帝圖罷佛像，次日設朝，召文武共議匈奴之事。忽耿秉出班奏曰：「匈奴為害久矣，心無定制，或服或變，詭詐多端。若不以威加之，乘間擾害。臣願乞兵往伐，以絕後患。<br />
　　」帝准奏，令與竇固等引兵十萬，分道並出。<br />
　　數日方至，離五里下寨，令人報知匈奴。單于聽罷大怒，急點匈奴十萬，披掛上馬。單于頭頂寶篏盔，身穿銀鎧甲，手執降魔杵，坐下燕色馬，引軍出城，排陣搦戰。竇固出馬，罵曰：「（羊喿）靼賊奴！漢王有何負汝？不時寇擾邊界，早降罷戰，庶免殘生。若再拒言，粉身碎骨。」單于大怒，躍馬直齲二將交鋒，共戰十合，不分勝負。耿秉出馬，兩下夾攻。<br />
　　金鼓齊鳴，喊聲震地，匈奴大敗。單于首將撞東欲走，耿秉望見，攀弓趕上，奮射一箭，從其項下穿過，墮馬而死。單于見勢不利，急引殘軍，拼死殺開血路，回走本國而去。固遂令卒鳴金收軍，下寨安歇。於是聲震胡虜，畏不敢犯。次日，固使假司馬班超與從事郭恂，分兵八萬，進使西域。超郎拜別上馬而往。行至鄯善將近，善王廣先奉漢詔，禮敬甚備。後忽疏懈。<br />
　　超見廣有怠慢之意，乃謂官屬曰：「此必有北虜使來，與相交通。明者睹未萌，況已著耶！不入虎口，不得虎子。」遂傳令軍士，夜以火攻虜營。眾軍得令，各整兵刃，披掛立待。至夜二更，一齊上馬潛往。既至，令卒放火。驚起虜使，亂奔出走。<br />
　　超遂躍馬趕上，拔劍望使一砍，首落於地。及斬從士三十首級，餘眾百十多人，悉皆燒死。<br />
　　次日天曉乃還，召鄯善王廣，以虜使首級示之，一國震恐。<br />
　　廣叩頭言曰：「願附漢主，再無二心。」即令子入侍中國。超大喜，遂班師回京。見竇固具說所事，固大喜，謂曰：「將軍誠大才也。」次日入朝見帝，具奏超功。帝甚奇異。復下詔。<br />
　　令超出使於寘。超即上馬前行。既至，寘王廣德聞漢使至，忙出迎接，誠服歸降。於是，諸國胡虜皆遣子入侍。<br />
　　按鑒：西域與漢絕六十五載，至是乃復通焉。<br />
　　卻說北虜匈奴亦反，擾掠俱入雲中地界。時太守廉范，發兵拒之。吏士進跪告曰：「匈奴勢大，吾等兵少，不可輕敵。<br />
　　太守欲進，急宜修書遣人，先往鄰郡求救。待其軍來，合勢共出，則可取勝。」范不許。至日暮，乃召軍士謂曰：「汝等今夜各持火把，列於營中，使虜眾見言我兵多，明早進擊，可破其勢。」眾將得令，悉從計行。<br />
　　至夜二更，高燭營中，火光沖天。虜軍望見，都言漢兵救至。帥王大驚，待旦而退。是夜，范令軍中就牀飽食，天明，大軍分道並進。虜軍聞風逃竄，棄甲丟戈。廉范趕上，大殺一陣，得虜首百級，死者千餘人。於是廉范威震邊塞，北虜不敢復向雲中。有詩為證．料敵行兵數有方，神機妙策蘊胸藏。<br />
　　破胡滅虜鷹擒兔，出塞驅夷虎奔羊。<br />
　　是日廉范班師，唱歌回府，令人奏聞朝廷。帝大喜，遣使持節，加范為大將軍之職，賜金百兩，緞匹五十。再賜白銀千兩，令賞軍士。使者上馬而去。<br />
　　卻說益州刺史朱輔，為人慷慨，有大才略。好立功名，在州數歲，宣示漢主德威，以唬夷虜。自汝山以西，前世所不至，正朔所未加，白狼唐葭、盤木等百餘國，戶百三十餘萬，口六百萬以上，舉種奉貢，稱為臣僕。唐葭作詩三章，歌頌漢德。<br />
　　朱輔修奏一封，遣使將其詩章獻上朝廷。疏曰：臣聞《詩》云：「彼徂者岐，有夷之行。」《傳》曰：「岐道雖僻，而人不遠。」詩人誦詠，以為符驗。白狼王唐葭等慕化漢德，歸義作詩三首。路經邛來大山，陵高坂峭，危峻險百倍。岐道襁負老幼，若歸慈母，夷之語辭意難正，草木異種，鳥獸殊數。有捷為郡椽，由恭與之習狎，頗曉其言。臣輒令訊其風俗，譯其辭語。今遣從事史季陵與護送詣闕，並上言樂詩。<br />
　　昔在聖帝舞四夷之樂，今之所上，庶傭其一。臣朱輔頓首疏上。<br />
　　《遠夷樂德歌》詩曰：<br />
　　大漢是治，與天意合。吏譯平端，不從我來。聞風向化，所見奇異。多賜繒布，甘美酒食。昌樂肉飛，屈申悉備。蠻夷貧薄，無所報嗣。願主長壽，子孫昌熾。<br />
　　《遠夷慕德歌》詩曰：<br />
　　蠻夷所處，日入之部。慕義向化，歸日出主。聖德深恩，與人富享。冬多霜雪，夏多和雨。寒溫時適，部人多有。陟危歷險，不遠萬里。去俗歸德，心歸慈母。<br />
　　《遠夷懷德歌》詩曰：<br />
　　荒服之外，土地墝埆。食肉衣皮，不見鹽谷。吏譯傳風，大漢安樂。攜負歸仁，觸冒險狹。高山岐峻，緣崖磻石。未薄發家，百宿到洛。父子同賜，懷抱匹帛。傳告種人，長願臣僕。<br />
　　帝覽輔奏，見三歌之詩，甚嘉喜愛。遂令史官錄之於滕，使齎軍書往授輔為都護之職。使者拜別上馬而去。<br />
　　卻說北虜單于，遣西鹿蠡王率兵二萬，進擊車師。耿恭聞之，乃召諸將謂曰：「匈奴勢大，人馬精強，不可與彼交戰。<br />
　　且此國糧稀食寡，難濟軍用。吾聞疏勒城旁有澗水頗固，莫若先出據之，可宜長守，以備胡害。」眾將俱諾。<br />
　　是日，耿恭人據疏勒。蠡王聞知，即使眾匈奴擁絕其澗水，使不得飲。恭於城中令卒穿井，深十五丈，不得水出。吏士渴甚，乃笮馬糞汁而飲之。恭遂潔整衣服，向井拜禱，仰天告曰：「恭領漢王重命，職鎮邊疆，終日乾乾。夕陽若厲，並不敢少逸自怠，忘理政事。今不幸被匈奴圍擊，擁絕澗水，城中士卒人民俱遭渴死。恭穿深井一十五丈，不能致水而食，願天憐恤孤窮，早施甘澤，救生民之塗炭，慰漢主之願望。」祝罷而拜。<br />
　　須臾，泉水湧出。恭大喜，歎曰：「誠天助也！」於是城中百姓，威言恭德所致，豈人力之能哉！恭得泉水，遂令軍卒揚以示虜。虜見，各皆驚駭，咸相議曰；「耿恭真乃神助，吾等豈勝彼乎？」遂解兵，忙回本國而去。<br />
　　耿恭即設宴大饗軍士。次日倍表，遣使詣京，奏聞主上。<br />
　　表曰：<br />
　　日月麗中天，萬國仰照臨之德。乾坤大一統，群生荷覆載之恩。文教誕敷而治具畢張，威武繼揚而妖氣頓息。臣民欣載，海宇權騰。仰惟皇帝陛下，卓冠群倫，茂膺景運。皇圖啟祚，粵申命之自天。曆數在身，遂化家以為國。拯生民之勢弱，救亂世之劻勷。大鈞播而景物亨，皇權建而彝倫敘。凡有血氣，莫不尊親。惟彼殘胡，敢行肆侮。竊乘間隙，侵犯邊陲。赫怒皇心，用加天討。爰聲罪而致伐，乃鞠旅以陳帥。臣耿恭賦質庸愚，忝受郡守之寄，慚無贊畫之能。拜命闕廷，俾率貔貅之眾。總戎行陣，誓空胡馬之群。前車師而虜蠡入界，後疏勒而擁絕水池。士卒渴挨，笮馬糞汁而為飲。人民苦悴，掘深井而無泉。臣恭淨潔禱祝穹蒼，忽湧甘泉，蘇回民士，令卒高揚以示虜。匈奴震怖而回兵。一旦廓清，羶腥無穢。皇風遠被於遐荒，胡運竟終於此日。凡茲勛庸之建，豈因臣下之能。蓋茲伏遇皇帝陛下，廣運如天，宏謨蓋世，明見萬里之外，遂成千載之功。東日窟而西月江，莫非王土；南荒炎而北弱海，洪惟帝臣。一統太平，萬年悠久。臣耿恭頓首百拜，謹奉表上聞。<br />
　　帝覽表，大喜，即遣使持節，拜恭為五軍都指揮使之職。<br />
　　並賞軍銀三千兩。使者齎敕上馬而去。秋八月，帝崩，年四十八。皇太子炰即位，年一十八歲。班固贊曰：顯宗丕承，業業兢兢。危心恭德，政察奸勝。<br />
　　備章朝物，省薄墳陵。永懷廢典，下身遭道。<br />
　　登台觀雲，臨雍拜老。懋惟帝續，增光文考。是日，章帝登殿，各文武朝罷。忽兵部尚書楊終越班上疏，極言匈奴之事。疏曰：三苗逆命，大禹有往征之師。玁狁侵陵，宣王有北伐之舉。<br />
　　屬妖氛之迅掃，致丑虜之歸來。喜溢臣民，歡騰遐邇。臣終切惟間者，北征匈奴，西開三十六國，以氈裘之遺孽，亡國之賤俘，負天地生全之恩，懷虎狼貪殘之性。百姓頻年服役，轉輸煩費。愁困之民，足以感動天地。且胡虜之心，未有傾志屬國。<br />
　　少有未至，疾害妒生。殺戮我姓，使寇竊我邊陲。上違逆於天地，下阻遏於聲教。惟陛下留。念省察，除殘去害，爰興問罪之師。按節臨戎，實總天師之寄。將佐效忠而志力，士卒鼓勇以爭先。軍威遠震於虜廷，義氣橫行於瀚海。兵有不戰之勝，敵無梟首之虞。其匈奴出，即詣國門納款輸誠，革心向化。其餘軍民人等，咸加撫諭，各遂生全，同沾化育之恩，永絕腥羶之穢。是皆皇帝陛下之謀運，於宥在睿，知發乎先機。故能豫制於萬全，是以功成於莫測。臣等仰遵成算，祗奉天威，獲殫犬馬之驅馳，少盡涓埃之報答。萬方胥慶，睹日月之光華。率土歸心，樂乾坤之覆載。臣兵部尚書楊終，頓首誠惶百拜，謹奉表上聞。<br />
　　帝覽表畢，下示公卿議論。第五倫、牛融、鮑顯因共議入殿，奏曰：「孝子之心，無改父道。征伐匈奴，屯戌西域，先皇所建，不宜回異。」帝聞言，沉吟未決。楊終復上奏曰：「奏築長城，攻役繁興。胡亥不革，卒亡四海。故孝元棄珠崖之郡，光武絕西域之國，不以介鱗易我衣裳。」<br />
　　帝從之。言未訖，忽一臣趨殿奏曰：「安夷縣吏略妻勒姐，原卑南種羌之婦。吏為其夫所殺，安夷吏長宗延追之出寨。種人見恐罪誅，遂共謀暗殺宗延。而與勒姐及吾良二種相結為寇，擾掠邊疆。乞陛下傳旨，發兵禦敵。」帝聞奏，下詔，著隴西太守孫純出兵討征。使者領旨，急往隴西而去。<br />
　　卻說純正在廳堂理事，忽人報曰：「朝廷遣使來至。」純急罷公出接，邀人後堂禮坐。問曰：「使來何意？」使者具說所事。純即發兵遣人往金城，令起兵應。自與從事李睦，引軍五萬，會於和羅谷口，列陣對敵。<br />
　　卑南出馬，大叫漢將搦戰。李睦聽言，披掛上馬，飛出陣前。不與打話，二將交鋒，共戰二十合，不分勝敗。孫純策馬衝陣混殺。征塵蔽日，金鼓連天。虜軍大敗，走伏踐屍。卑與孫純交馬，戰未十合，被純奮砍一刀，削為兩段。餘虜遁走。<br />
　　純率眾軍趕上，大殺一陣，斬首三千級，獲其輜重不勝其數。<br />
　　純遂收軍，凱歌回府。後詩贊曰：<br />
　　霆劍龍飛脫寶潭，將軍扼腕虎耽耽。<br />
　　指揮天地開經略，驅逐風雲入笑談。<br />
　　的擬萬全收塞虜，果然一敵斬卑南。<br />
　　煙塵一掃腥羶蕩，奏凱停鞭謾駐驂。<br />
　　是日，孫純回至隴西府內，大饗將士，賞勞諸軍。將卑南首級令人傳送京師。帝見大喜，即遣使持節拜純為征虜將軍，賜金二百餘兩。使者拜別上馬隴西而去。<br />
　　卻說馬皇太后，素愛躬履節儉，事從簡約。時兄馬廖為衛尉之職，見太后樸素，慮其美業難終，乃上疏於長樂宮，勤成德政。表曰：臣按：前世詔令，以百姓不足，於世尚奢靡。故元帝罷服官，成帝御浣衣，哀帝去樂府。然而侈費不患。至於衰亂者，百姓從行不從言也。<br />
　　夫國政移風，必有其本。《傳》曰：「吳王好劍客，百姓多創瘢。楚王好細腰，宮中多餓死。」《長安語》曰：「城中好高譬，四方高一尺。城中好廣眉，四方且半額。城中好大袖，四方全匹帛。」斯言如戲，有切事實。前下制度未幾，後稍不行。雖或吏不奉法，良由以慢起京師。<br />
　　今陛下躬服黶縵，以去華飾，素筒所安，發自聖性。此誠上合天心，下合民望，浩大之福，莫尚於此。陛下既已得之自然，猶宜加以勉勖，法大宗之隆德，戒成哀之不終。《易》曰：「不恒其德，或承之羞。」誡合斯事一竟，則四海誦德，聲薰天地。神明可通，金石可勒，而況於人心乎？況於行令乎？願置章坐側，以當瞽人夜誦之音。臣衛尉馬廖，誠惶頓首百拜，謹奉表上聞。<br />
　　太后覽表，深喜納之。由是，朝廷大議國政，每使眾臣詢訪於廖。<br />
　　時魯國魯人孔僖，字仲和，與崔篆、孫駰為友，極相喜美。<br />
　　一日，同游太學，講習《春秋》，因讀吳王夫差時事，僖廢書歎曰：「若是所謂畫虎不成反類狗者也。」駰曰：「然。昔孝武皇帝始為天子，年方十八，崇信聖道，師則先王。五六年間，號勝文景及後恣肆，忘其前之為善。」值曰：「《書》、《傳》如此多矣！」<br />
　　時鄰捨生梁鬱在旁接曰：「如此，武帝亦是狗邪？」駰默然不對。鬱怒恨之。陰上書首告駰、僖誹謗先帝，刺譏當世之事。帝怒，下詔令有司拿究。僖以吏捕方至，恐罪誅責，乃上書自訟。書曰：臣之愚意，以為盡育非謗者，謂實無此事，而加虛誣之也。<br />
　　至如孝武皇帝，政之美惡，顯在漢史。坦如日月，是誠為直說《書》、《傳》實事，非虛謗之。夫帝者為善，則天下之善咸歸焉；其不善，則天下之惡亦萃焉。斯皆有以致之，故不可以誅於人也。<br />
　　且陛下即位以來，政教來過，而德澤有加，天下所見也。<br />
　　臣等獨何譏刺哉！假使所非實是，則固應悛改。儻其不當，亦宜含容，又何罪焉！陛下不惟原人數深自為計，徒肆私忿，以快其意。臣等受戮，死即死耳，顧天下之人，必回視易慮，以此事窺陛下心。自今已後，苟見不可之事，終莫復官者矣。<br />
　　臣之所以不愛其死，猶敢與言者，誡為陛下深惜此大業。<br />
　　陛下若不自惜，則臣何賴焉。齊桓公親揚其先君之惡，以唱管仲，然後群臣得盡其心。今陛下乃欲以十世之武帝，遠諱實事，豈不與桓公異哉！臣恐有司卒然見構，銜恨蒙枉，不得自敘，使後世論者擅以陛下有以方比，寧可復使子孫追掩之乎。臣孔僖謹詣闕廷，伏待重誅。<br />
　　帝覽書，遂赦其罪，乃封僖為蘭台令吏。僖叩首謝恩而出。<br />
　　卻說中郎將竇憲，妹為皇后。憲恃宮闈之勢，以賤直侵奪沁水公主園田。公主畏憲寵勢大，不敢計較。後帝駕出，從其園過，帝指以問憲。憲隱意而對。發覺帝大怒，召憲切責曰：「深思前過，奪主園田時，何用忿！趙高指鹿為馬，久念使人驚怖。昔永平中常令，陰黨、陰博、鄧疊三人，相糾糾，諸豪戚莫敢犯法者。而詔書切切，尤以舅氏田宅為言。今貴主尚見枉奪，何況小人哉！國家棄竇如孤雛腐鼠耳。」憲大震懼。皇後為毀服深謝，良久乃得解，使以田還公主。雖不繩其罪，然亦不授以重任。<br />
　　二月，帝東巡狩，還魯幸闕裡，以太牢告祠孔子及七十二弟子，作六代之樂。大會孔氏男子二十以上者六十三人，命儒者講《論語》。時孔僖因帝大會，乃自陳拜謝。帝曰：「今日之會，寧於卿宗有光榮乎？」值曰：臣聞明王聖主，莫不遵師貴道。今陛下親屈萬乘，辱臨敝裡，此乃崇禮先師，增輝聖道。<br />
　　至於光榮，非敢所承。」帝大笑，曰：「非聖者子孫，焉有斯言乎？」遂升僖為郎中，賜褒成侯。再賜孔氏男女錢帛，令僖還京師，東觀校書。僖叩首謝恩，即隨車駕還宮。<br />
　　卻說劉粱嘗作《破群論》，時之覽者，以為仲尼作《春秋》，亂臣知懼。今此論之，俗士豈不愧心。其文不存，乃作《辨和同之論》一篇，以著於世。論曰：天事有違而得道，有順而失義，有動而為害，有惡而為美。<br />
　　其故何乎？蓋明智之所得，暗偽之所失也。是以君子之於事也，無適無莫，必考之以義焉。得由和興，失由同起。以可濟否謂之和，好惡不殊謂之同。<br />
　　《春秋傳》曰：「和如羹焉，酸苦以劑其味。君子食之，以平其心。同如水焉，若以水濟水，誰能食之？琴瑟之專一，誰能聽之？是以君子之行，周而不比，和而不同，以救過為正，以匡惡為忠。」《經》曰：「將順其美，匡救其惡，則上下和睦能相親也。」<br />
　　昔楚恭王有疾，召其大夫曰：「不谷不德，少主社稷。」<br />
　　失先君之緒，覆楚國之師，不谷之罪也。若以宗廟之靈，得保首領以歿，惟是《春秋》窀穸之事。所以從先君於祖廟者，請為靈若厲。大夫許諸，及其卒也，子囊曰：「不然。夫事君者從其善，不從其過。赫赫楚國而君臨之，撫有南海，訓及諸夏，其寵大矣。有是寵也，而知其過，可不謂恭乎？」大夫從之，此違而得道者也。及靈王驕淫，暴虐無度。羊尹田亥從王之欲，以殯於乾溪，殉二女。此順而失義者也。<br />
　　郡陵之役，晉、楚對戰。陽谷獻酒，子反以斃。此愛而喜之者也。臧武仲曰：「孟孫之惡我藥石也，季孫之愛我美疢也。<br />
　　」疢毒滋厚，石猶生我。此惡而為美者也。孔於曰：「智之難也，有臧武仲之智，而不容於魯國。」亦有由也，作而不順，施而不恕矣。蓋善其知義，譏其違道也。<br />
　　夫知而違之偽也，不知而失之暗也。暗與偽，其患一也。<br />
　　患之所在，非徒在智之不及，又在及而違之者矣！故曰「智及之仁不能守之，雖得之必失之也。《夏書》曰：念茲在茲，庶事恕施，忠智之謂矣。」故君子之言，動則思義，不為利回，不為義誠。進退周旋，惟道是務。苟失其道，則兄弟不阿。苟失其義，雖仇讎不廢。故解狐蒙祁奚之薦，二叔被周公之害，勃鞮以逆文為成，付瑕以順厲為敗，管蘇以憎忤取進，申侯以愛從見退。考之以義也，故曰：「不在逆順，以義為斷。不在憎愛，以遭為貴。」《禮記》曰：「愛而知其惡，憎而知其善，考義之謂也。」昔文翁老蜀道，著巴漢唐桑瑣隸，風移喂礌。<br />
　　吾雖小宰，猶有社稷。苟赴期會理文墨，豈本志乎！<br />
　　論罷，乃作大講書舍，延聚生徒數百餘人，朝夕親往勸究講辨。而義明試殿策，儒化大行。由是，此邑至後尤稱其教。<br />
　　帝聞梁名，下詔拜為尚書郎，使與僖共校書史。梁謝恩出。是日，帝傳敕旨，令大司徒袁逢將黃榜張掛，受納天下賢士能上計者。袁逢領旨出朝，即將黃榜掛訖。<br />
　　卻說洛陽西縣一人，姓趙名壹，字元叔。體貌魁梧，身長九尺，美須良眉，望之正偉。而恃才倨傲，得罪於鄉黨，擬之以死。友人謝承力救得免。壹乃遺書謝友之恩，書曰：昔原大夫贖桑下絕氣，傳稱其仁。秦越人還虢太子結脈，世著其神。設曩之二人，不遭仁神，則絕結之氣竭矣。然而精脯出乎車軨，針石運乎手爪。今所賴者，非直車鈴之糒脯，手爪之針石也。乃收之玉鬥，極還之於司命。使乾肉復含血，枯骨復被肉，允所謂遭仁運神，直所宜傳而著之。餘畏禁不敢班班顯言。竊為《窮鳥賦》一篇，其辭曰：「有一窮烏，戢翼原野。罩網加上，機阱在下。前見蒼集，後見驅者。徼彈張石，昪子彀左。飛丸激矢，交集於我。思飛不得，欲鳴不可。舉所畏觸，搖足恐墮。內獨怖急，乍水乍火。幸賴大賢，我矜我憐。<br />
　　昔濟我南，今振我西。鳥也雖頑，猶識密恩。內以書心，外用告天，天乎祚賢，歸賢永年。且公且侯，子子孫孫。」又作《刺世疾邪賦》，以舒其怨。憤曰：「伊五帝之不同禮，三王又不同樂。數極自然，變化非是，故相反駁。德政不能救世圂亂，賞罰豈足懲時清濁。春秋時禍敗之始，戰國愈復增其荼毒。秦漢無以相逾越，乃更加其怨酷，寧計生民之命，惟利已而自足。<br />
　　於茲迄今，情偽萬方。佞詔日熾，則克消亡。舐痔結駟，正色徒行。嫗（女禹）名勢，撫拍豪強。偃蹇反俗，立至咎殃。捷懾逐物，日富月昌。渾然同惑，孰溫孰涼。邪夫顯進，直士幽藏。原斯瘼之攸興，實執政之匪賢。女謁掩其視聽，近習乘其威權。所好則鑽皮出其毛羽，所惡則洗垢求其瘢痕。雖欲竭誠而盡忠，路絕嶮而靡緣。九重既不可啟，又群吠之狺狺。安危亡於旦夕，肆嗜慾於目前。奚異涉海之失，拖積薪而待燃。營納由於閃榆，孰知辨其蚩妍。政法屈撓於勢族，恩澤不逮於單門。寧饑寒於堯舜之荒歲，不飽暖於當今之豐年。乘理雖死而非亡，違義雖生而非存。<br />
　　謝承覽其書、賦，歎曰：「趙生誠大才也，而屈掩未用，良可惜哉。」時有秦客者在承家，見壹之辭賦，乃為作詩一首以歎之。詩曰：河清不可俟，人命不可延。<br />
　　順風激靡草，富貴者稱賢。<br />
　　文籍雖滿腹，不如一囊錢。<br />
　　伊優北堂上，骯髒倚門邊。<br />
　　時魯生聞此辭係，亦為作歌而歎之。曰<br />
　　勢家多所宜，咳唾自成珠。<br />
　　被褐懷金玉，蘭蕙化為芻。<br />
　　賢者雖獨悟，所因在群愚。<br />
　　且各守爾分，勿復空馳驅。<br />
　　哀哉復哀哉，此是天命與。<br />
　　卻說趙壹聞京師出榜，舉辟上計，即喚妻謂曰：「吾少力游於學，廢寢忘食，欲為親揚名顯。奈世態炎涼，輕文賤藝，所以屈志未伸，淹埋塵世。今聞朝廷出榜，招納天下英才，能上計者。吾欲往走一道，妻意若何？」妻曰：「夫子數年命運蹇薄，故淹未遇。今既然欲赴，可推時運若何。」壹曰：「然也。」即往東街巷鋪，求發課算。<br />
　　忽遇一相士，坐市談術。壹與施禮，謂曰：「吾數年淹屈于家，功名未就。敢煩先生一相，可望否乎？」相士聞言，遂令解衣。週身視罷，乃曰：「賢士休怪庸言，敢伸直道。」壹曰：「無妨，請依形斷。」相士曰：「依愚直判，賢士貴不過郡吏，職不過驛丞。」壹不聽，遂賞其錢而回。妻即出問其故，壹曰；「言今年大貴發跡。」妻喜，即別而往。<br />
　　既至，袁逢令吏悉入。時上計者數百餘人，皆拜伏庭中，莫敢仰視。壹獨長揖而已。逢望壹異，令左右責之，曰：「下計郡吏而揖三公者何也？」對曰：「昔酈食其長揖漢王，今揖三公，何遽怪哉？」逢聞其言，慌下席，執壹之手，同坐於上。<br />
　　乃問西方之事何如？壹具所答。逢大奇之，顧謂坐中曰：「此人西縣趙元叔也，朝廷莫有過之者。吾請為諸君分坐。」坐者皆屬觀之。及辭，逢親送出府外，二人揖別。<br />
　　壹遂往謁河南尹羊陟，不能得見。壹思公卿中非陟無足以托名者。次日又往。至其後衙，令人入報，陟尚臥未起。壹逕入堂上，言曰：「久仰高風，故來參謁。屢未得見，而忽然奈何命也。」因舉聲大哭其門下。眾人驚駭，皆奔入後堂。陟知壹非常人，乃起身整冠出迎。施禮畢，壹曰：「賤謁貴，故難能見。」陟赤頰而答曰：「非敢自許，奈寒疾不可以風，故慢殊甚，願勿為咎。」壹曰：「吾之不遇魯侯，天也，豈可怨乎？<br />
　　」陟大奇之，二人遂別。<br />
　　明旦，陟從車騎回謁趙壹，見諸計吏多盛飾車馬帷幕，而壹獨柴車草屏，露宿其旁。乃歎曰：「壹真賢士也。」壹知陟至，急接延坐車下。左右莫不感歎，陟與壹談至晚，極歡而去。<br />
　　乃執其手謂曰：「良璞不剖，必有泣血以相明者矣。」言罷，遂別。陟與袁逢共稱薦之。於是趙壹名動京師，士大夫想望其風彩。壹名未遂而還，道經弘農，太守皇甫觀者不令通見。壹遂遁去。門吏人見太守，具告所事。觀聞壹名大驚，乃奉書以謝之。書曰！<br />
　　蹉跌不回，企德懷風。虛心委質，為日久矣。側聞仁者美譽，區區冀承清誨，以釋遠懷。今旦外白有一尉兩計吏，不道屈尊門下更啟，乃知已去。如印綬可投，夜豈待旦。惟君明睿，平其夙心。寧當慢傲加於所天，事在悖惑。不足具責，倘有原察，追修前好，則何福如之。謹遣主薄，奉書下筆，氣結汁流竟趾。壹覽書，即修一封與其主簿回報。書曰：君學成師範，縉神歸慕。仰高風驥，歷年滋多。旋轅兼道，渴於言侍。沐浴晨興，昧旦守門。實望仁兄昭其懸遲，以貴下賤，握髮垂接。高可敷玩墳典，起發聖心。下則抗論當世，消弭時災。豈悟君子，自生怠倦。失恂恂善友之德，同亡國驕惰之志。蓋見機而作，不俟終日。是以夙退自引，畏使君勞。昔人或歷說而不遇，或思士而無從。皆歸之於天，不猶於物。今壹自譴而已，豈敢有猜仁君。忽一匹夫，於德何損。而遠辱手筆，追路相尋，誠足愧也。壹之區區，曷雲量已。其嗟可去，謝也可食。誠則頑薄，實識其趣。但闕節灰動，膝灸壞潰，請俟他日，乃奉其情。輒誦來既，永以自慰。<br />
　　皇甫觀覽書，歎曰：「趙生誠賢士也，奈何命乎？」於是，州郡爭致禮迎。皆不就，遂遁去。後以壽終于家。由是觀之，果如相士之言。<br />
　　戊子正月，帝崩，年三十一。皇太子肇即位，年十歲。六月，和帝登位。文武拜畢，忽一臣趨殿奏曰：「北匈奴饑亂，寇入邊界擾掠生民，陛下將如何治之？」帝聞大驚，急召文武商議。眾臣默然無計可設。時竇太后聞知，親自臨朝。和帝急下迎接，問曰：「娘娘何意？」太后曰：「吾聞匈奴入界，汝等眾臣無所治決，故來共定計破。」帝欣然問曰：「娘娘何計？<br />
　　」太后曰：「自古匈奴難與善治，若不以威加之，乘間擾害，可令竇憲領軍往伐，以絕將來。」帝曰：「娘娘言者甚當。」<br />
　　即以竇憲為車騎將軍，耿秉為先鋒，班固為未將，與精兵三萬，北伐匈奴。三將領旨，即日引兵上馬而往，逕望北夷進發。<br />
　　數日方至，憲謂秉曰：「匈奴勢敗，必望稽落山走。汝可分兵一萬，往彼埋伏。再令班固領軍一千，於稽落高處探望，見與單于搦戰，待其敗至，班固舉旗為號，耿秉伏兵齊起，截住去路。吾兵追襲，首尾相擊，必可破矣。」眾將皆曰：「此計甚妙。」遂各分兵去訖。<br />
　　卻說匈奴單于知漢兵至，即起大軍三十餘萬，分作兩道並出。至燕然山下，兩軍相遇。單于出馬，頭頂沖天冠，身穿青鎧甲，手執丈八神槍，坐下烏龍馬，立於陣前，大呼漢軍搦戰。<br />
　　竇憲聞言，急披掛上馬，躍出陣前。不與打話，令卒擂鼓。二將交鋒，約戰十合。單于抵敵不住，敗陣回走。竇憲趕上，溫禺王急出當頭截祝二馬相交，戰不三合，被竇憲一刀，連人帶馬削為兩段。單于見勢不利，引軍急走。竇憲躍馬趕上。<br />
　　至稽落山下，班固將旗展開，耿秉伏兵齊出，截住去路。<br />
　　屍逐王當頭衝陣，被耿秉大喝一聲，砍於馬下。單于勒馬復回。<br />
　　竇憲追至，前後夾攻，虜眾大潰。單于拼死殺開血路，遁走而去。竇憲率兵追擊諸部。趕至私渠北凝，大破之。斬其各王以下一萬三千餘級，獲牲口馬、羊、豬、牛、橐駝數萬餘頭。於是，溫犢、須日、逐溫、吾夫、渠王、柳提等八十一部，率眾降者八十餘萬。憲、秉遂登燕然山，去寨三千餘里，刻石勒功，紀漢威德。令班固作銘，曰：維永元元年秋七月，大漢元舅，車騎將軍竇憲，寅亮聖明，登翼王室，納於大麓。惟清緝熙，乃與執金吾先鋒耿秉，述職巡御。理兵於朔方，英楊之交，螭虎之士，爰該六師。洎南單于、東烏桓、西戎羌侯王君長之群，驍騎三萬，元戎輕武，長轂四方。雲輜蔽路，萬有三千餘乘。勒以入陣，蒞以神威。玄甲耀日，朱旗絳天。遂陵高闕，下雞鹿經。績鹵絕火漠，斬溫禺以釁鼓。血屍逐以染鍔，然後四校橫俎。星流慧掃，蕭條萬里，野無遺寇。於是域滅區單，反旆而旋。顯傳驗圖，窮覽其山川。遂逾涿郡，跨安侯，秉燕然，攝冒頓之區落，焚老上之龍庭。上以據高文之宿憤，光祖宗之玄靈。下以安固後嗣，恢招境宇，振大漢之天聲。茲所謂一勞而久逸，暫費而永寧者也。<br />
　　又封山刊石，昭銘上德。辭曰：<br />
　　鑠玉師兮征荒裔，剿凶虐兮截海外。直其邈兮互地界，封神丘兮建隆碣。熙帝載兮振萬世。<br />
　　是日，憲等振旅還京，入朝見帝，具奏所事。帝大喜，令開府庫，賞勞軍士。其所將諸部，每二千石。子弟從征者，悉除太子舍人。封憲為冠軍侯，食邑二萬戶。篤為郾侯，景為汝陽侯，壤為夏陽侯，各食六千戶。悉叩首謝恩。惟憲不受封，辭帝引兵出鎮涼州。憲以北虜微弱，思欲滅之。<br />
　　二年正月，憲大會諸將，謂曰：「北虜雖服，心無傾向。<br />
　　倘其威盛，即動驕邊。莫若乘其勢弱，淨掃除之，以杜漢朝之患。諸公若何？」眾將皆曰：「此言極當。」憲大喜。是日宴罷，即遣右校尉耿夔與司馬任尚及末將趙博等，中分麾下精兵三萬，北擊匈奴。夔等遵命，上馬引兵而去。既至，屯下營寨，來日決戰。<br />
　　卻說北虜單于，正會匈奴飲宴。忽小軍報曰：「漢帝又遣校尉耿夔，引兵復來，侵害吾國，陛下將何治耶？」單于聞言，大怒，罵曰：「頗奈小將，不時加害。今若不除此賊，誓不回兵！」言罷，披掛上馬，勒領匈奴大軍五萬餘騎，出寨迎敵。<br />
　　行至金微山下，兩軍相遇。單于出馬，大叫曰：「漢將不怕死者出陣。」耿夔大怒，急奔上馬。任尚高聲言曰：「將軍休出，等小將先斬單于，提首來獻。」言罷，提槍上馬，飛出陣前，擺勢搦戰。單于謂曰：「汝主何是不仁，吾肯體納貢，庶擾黎民。今又故來犯界，欺人太甚！小寇早下拜降，保留殘命。倘若拒抗，碎首分屍。」尚大罵曰：「（羊喿）靼賊奴，不思皇天厚賦，一統劉君，豈容胡虜混世！」言罷，二人交馬，戰上二十餘合，不分勝敗。耿夔、趙博雙出夾擊。金鼓齊鳴，喊聲震地，虜軍大敗。東投西竄，無路可逃。斬將殺軍，屍填坑滿。單于撞出逃走，不知所在。餘虜皆散。夔逐收軍而還。<br />
　　回至涼州，入見竇，具言獲勝之事。竇憲大喜，急令排宴賞勞諸軍。次日，班師回朝見帝，具奏所事。帝大喜，重賜金帛珍寶。憲謝恩出朝。於是，憲平北虜之後，威名益盛。以耿夔、任尚為爪牙，鄧疊、郭璞為心腹。班固、傅毅之徒，皆置幕府，以典文章。刺史守令，多出其門。尚書僕射郅壽、樂恢，並以忤意，相繼自殺。朝臣莫不震懼，望風承旨。而駕進位，特進得舉吏，見禮依三公。景為執金吾，環為光祿勛。權貴顯赫，傾動京都。雖俱驕縱，而景為尤甚。奴客緹騎，依倚形勢，侵陵小人，強奪財貨。逼取罪人之妻，虜掠良家之女。商賈閉塞，如避寇仇。有司畏懼，莫敢舉奏。太后聞知，即傳旨減景之爵，使無橫為。獨瓖少好經書，節約目修，太后愛之，出為魏郡，遷造州太守。時竇氏父子及弟並居列位，充滿朝廷。叔父霸為城門校尉。霸弟褒為將作大匠。褒弟嘉為少府。其侍中將大夫郎吏十餘人，皆屑竇氏。憲負重勞，陵肆日甚。四年，封郭疊為獲侯。疊與其弟步兵校尉郭磊，及射聲校尉郭舉，舉父長樂少府璜，皆相交結。舉出入禁中，得寵太后，遂共圖為殺害。<br />
　　帝陰知其謀，大恐，急召中常侍鄭眾定計誅之。眾曰：「陛下既欲是行，可先令執金吾校尉勒兵屯於衛南北宮，閉四城門，下詔收憲大將軍印綬，權封冠軍侯，使無疑意。陛下再行親出北宮，收捕疊、磊、璜、舉，然後召憲等入帳，不與言談講論，即令擒下，綁縛就國誅之，易如反掌，何難之有。」帝依眾計，密詔校尉勒兵屯伏。<br />
　　車駕即至北宮，先捕疊、磊、璜、舉四人，皆係於獄。令執金吾任尚誅戳家屬。詔下，追憲印綬，封為冠軍侯，令武士擒下。憲等大聲叫曰：「小臣建立大功，蕩除邪穢。今無罪，陛下何得負心？」帝曰：「天無負汝之意，汝何結黨陰謀，欲叛朕乎？」憲曰：「臣無是意，陛下何誣人邪！」帝不聽，令將陷入囚車，押還宮斬。<br />
　　車駕至殿，帝以太后之戚，故不欲明誅憲等。乃召辯士鄭眾，逼令自殺。眾領敕，令卒推出前宮，謂曰：「聖旨著汝速殺，免受刑迫。」憲曰：「聖上何是忘恩！匈奴入界，滿朝文武默然，無一人敢死出敵。憲獨監軍蕩滅毒□不生。今國享優游，而賢臣受戳，天何存乎？」眾曰：「雖汝建立大功，然恃勢驕橫，侵刻小民，不思漢王重爵位，品公侯，反交內外黨戚，陰謀欲叛。今罪應宜速處死，尚且飾非揜佞，而懷恨君王耶。<br />
　　」憲聞其言，低首無語。遂自縊而死。眾即入殿，奏聞所事。帝傳旨竇氏宗族賓客人等，以憲手為官者，皆罷歸本郡。惟瓖自修，不被逼迫，詔封羅侯。<br />
　　卻說班固以竇氏賓，為憲橫為，捕固擊係而死。有妹名昭，字惠姬，與同郡曹壽為妻。壽早卒，而昭新居寡。博學高才，撫養子成。固嘗著《漢書》，其八表及天文志未竟。帝聞昭才，乃下詔征人，令就東觀藏書閣，踵而成之。後帝常召入宮，令皇后諸貴人親尊為師，號昭曰「大家」。每有遠方貢獻異物，輒詔作賦頌。<br />
　　九月，皇太后竇氏崩，帝遂追母梁氏貴人為皇后。以梁竦三子俱封為侯。梁氏自此盛矣。十二月，帝崩。少子隆始生百餘日，即皇帝位。八月，帝崩，太后臨朝，召眾臣議曰：「帝今已崩，無子嗣位，且國家不可一日無主。朕欲迎清河王劉慶之子劉祐繼君，卿意若何？」眾臣答曰：「娘娘所言極當。」<br />
　　太后大喜，遂遣使安車往迎。<br />
　　使者拜別上馬前行，數日方至，令人報知。王令召入，參見禮畢。王問曰：「使為何而來？」答曰：「為孝殤皇帝崩世，無子嗣位，太后娘娘特遣小臣車來，迎大王幼君祐殿下，繼統山河。願大王早發赴京，以慰娘娘之望。」王大喜，令宴使者。<br />
　　次日天曉，王召劉祐至殿，囑曰：「今聖上崩後無嗣位，太后令安車迎汝繼統，務欲清政約刑，蘇活四海。謹先王之法則，立萬世之綱常。無使驕淫縱佚，國政荒亡，惕惕於心，歷精求治，身致太平，永安社稷。」祐曰：「父王嚴命，豈敢違背。<br />
　　但子庸弱，難當是位，願父王明以教導。」言訖，結合拜別登車。王親送出郭外，父子分首。文武群臣遮道簇擁，護駕前行。<br />
　　州縣官吏紛紛迎接。祐傳令旨，與來使先回京報。<br />
　　使者領命，飛奔入朝，奏知太后。太后大喜，即傳令文武安排香花，出城遠接。眾臣遵旨，整笏上馬，迎至安陽縣界。遙望旌旗簇擁，護駕而來。眾各跪伏道旁，呼迎萬歲。祐曰：「來者何臣？」答曰：「臣乃鄭眾、梁竦等，奉鄧太后娘娘救命，遠勞車駕，迎接慢遲，乞陛下姑宥！」祐聞大喜，令各前導。<br />
　　車駕至朝，太后迎入後宮，令司天監擇日登位。是日，安帝登殿，太后親臨攝政。群臣朝罷，加封鄧騭為上蔡侯，悝為葉侯，弘為西平候，閶為西華侯。各食邑萬戶。騭為定策高功，增邑三千戶。文武各封贈訖。騭等趨上辭曰：「臣等兄弟，愧無大功，何應是爵，願陛下別賜為榮。」太后不許。騭等遂退。<br />
　　次日，復上疏於長樂宮自陳。疏曰：<br />
　　臣兄弟污穢，無分可採。遇以外戚，遭值時明。托日月之未光，被雲雨之渥澤。並卿列位，光昭當世。不能宣贊風美，補助清化，誠慚誠懼，無以處心。陛下躬天然之姿，體仁聖之德，遭國不造，仍罹大憂。開日月之明，運獨斷之慮，援立皇統，奉承太宗。聖策定於神心，勛列垂於不朽，本非臣等所能萬一。而猥推嘉美，並享大封。伏聞詔書，驚惶慚怖。<br />
　　追想前世傾覆之時，退自惟念，不寒而慄。臣等雖逮及遠見之慮，猶有庶幾戒懼之情。常母子兄弟內相敕厲，冀以端慤畏懼，一心奉戴。上全天恩，下保性命。刻骨定分，有死無二。<br />
　　終不敢橫受爵土，以增罪累。惟窘征營，昧死陳乞。<br />
　　太后覽表，傳旨飛下，不容再奏。是日，安帝設朝，文武拜畢，忽粱竦越班奏曰：「臣聞羌胡作叛，已入中土。搖蕩西州，人民塗炭，士馬遭殘。陛下急將何治？」帝聞奏，大驚，急問眾臣計將安出？滿朝公卿各皆恐懼，無以對答。帝即罷朝，入宮告問太后。太后曰：「此事無妨。」遂下詔令鄧騭監領左右羽林北軍五校及請部將兵擊之。鄧騭領軍，即日勒兵前往。<br />
　　車駕幸平樂觀，親自把酒錢騭酉行。飲罷，君臣分別。騭至漢陽屯下。<br />
　　次日天曉，召征西校尉任尚，謂曰：「今日進兵，與羌決戰。彼敗必望前岡奔走，汝可分兵五萬往其坡下埋伏。吾與從事中郎司馬鈞，夾襲羌胡。待其敗至，汝急令卒展旗，招起伏兵。首尾相擊，必可破也。」言罷，各遵去訖。<br />
　　卻說羌胡聞漢兵至，急引眾將披掛上馬，出寨迎敵。兩軍相遇，鄧騭出馬。不與打話，令卒擂鼓。二將交，約戰十合，羌胡抵敵不住，撥馬回走。司馬鉤見胡敗陣，張弓趕上，望其首將一箭，射落馬下。羌主力戰不利，急望前山岡走。騭等催軍後襲。任尚見其將至，令卒展開旌旗，坡下伏兵齊起。任尚挺戈當頭截祝二人交馬，戰不數合，被任尚大喝一聲，斬羌王於馬下。隨後鄧騭趕上，首尾相擊，羌胡大敗。殺得屍橫山積，血漲河流，溝塹坑渠，堆填墮滿。餘羌卸甲各奔逃散。騭等獲其輜重馬牛，不可勝數。遂令鳴金收軍，入城安歇。即設大宴，賞勞三軍。有詩為證：威武桓桓算妙謨，提兵一戰破羌胡。<br />
　　旌旗指日回中土，千古人瞻大丈夫。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>