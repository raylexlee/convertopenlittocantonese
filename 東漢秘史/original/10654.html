<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第三十七回　仲華爇火燎君裳　大啟雄兵經日會</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　仲華爇火燎君裳　大啟雄兵經日會</font></h4>
			　　卻說光武渡過滹沱，望前奔行。至南宮地界，遇大風雨，滿身俱濕，引軍趨避道旁空舍之中。馮異抱薪，鄧禹爇火，光武對灶燎衣。馮異見光武面帶饑色，遂往農家求得麥飯一碗，進與光武。光武大喜，自食一半，餘與眾將解饑。再往南行，馳赴信都。忽見城內眾官悉出迎接。光武遠望，認是任光、朱祐、景丹、蓋延、寇恂、祭遵。迎入城中後衙，各施君臣之禮，共話閒別之情。大排筵宴，賞勞諸軍。<br />
　　忽人報曰：「王郎兵離城三里下寨，次日決戰。」眾將聞報，即欲對陣，任光進曰：「不可輕敵！況且是處東臯西臯，俱集軍將接合，其勢甚大。既欲勝彼，可先令一饒舌之士，說連東西二臯，若肯合兵相助，則王郎可破矣！」光武聞言，即令寇恂往說。恂領命單騎前往。至東臯門下，令人說知。劉植出接，邀入後堂。施禮坐畢，問曰：「將軍為何至此？」恂曰：「為漢司馬劉秀，原係長沙定王之後，劉欽之子，起兵破賊王莽，扶立族兄聖公為帝。今被王郎反漢，難與對敵，將軍若肯助漢，則更始基業可興，劉朝不絕後也！」劉植曰：「所憐者劉秀仁德也。且吾亦係漢族，豈有他哉！」欣然投順。二人遂往西臯而去。<br />
　　至門下，令人投報。王梁接入，與卓茂等各施禮畢，問「此公何來？」恂曰：「因司馬劉秀為賊兵侵攘，使愚特來投告將軍。乞兵救濟，倘能功就，以貴酬謝。」王梁大喜，即從應順。卓茂曰：「主公今在何處？」恂曰：「見在信都屯下。」<br />
　　卓茂聽言，即欲王梁起兵。劉植曰：「可往漁陽太守劉顯處，求借軍兵。其人亦係漢族，聚有雄兵十萬，倘求合會共往，則破王郎如反掌矣！」寇恂聞說，遂與劉植、卓茂、王梁四人上馬同往，前往漁陽進發。<br />
　　行經數日，至其地界。忽見一隊遊獵軍兵，都執輕弓短劍，堅甲重兵，至近問曰：「何方將士，投此經過？」恂曰：「司馬劉秀使吾投往漁陽太守處，求借救兵。」其首將乃是苗曾，聞說是漢將，大叫：「眾將拿捉。」眾得將令，一齊混捉。寇恂急勒回馬望北奔走，苗曾領軍後趕。約走五七里地，忽前一陣軍兵，書著「大漢軍兵」，當頭三將飛騎而來。寇恂高叫：「將軍救吾！吾乃漢將寇恂，被賊兵追趕。」三將乃杜貌、吳漢、馬成，聞恂叫救，一齊喊殺，活捉苗曾。眾軍各逃奔散，遂脫寇恂之危，引兵擁入漁陽城去。<br />
　　安撫百姓，至衙內坐敘，謂恂曰：「汝往何遭賊所擒？」<br />
　　恂曰：「因投漁陽皇叔劉顯處借軍，路逢此賊。若非公等來至，險墮其手。」吳漢曰：「足下不知其故，漁陽皇叔，主公亦投此處借軍，被苗曾暗投王郎相擊，各衝混散，王郎因封苗曾為此太守。適才追趕，被吾擒者，即苗曾也。」寇恂大喜。吳漢遂令左右推出苗曾斬首。忽人報皇叔劉顯兵至。各眾將出衙迎接，邀入後堂施禮，挨序而坐。吳漢問曰：「皇叔許久何來？<br />
　　」顯曰：「自此混散，吾於諸處聚集軍兵，已得二萬之餘，特來破滅苗曾。汝等為何先奪？」吳漢曰：「吾已捉獲苗曾。」<br />
　　令人推至。劉顯大喜，曰：「為此小賊，使吾君臣混散！」遂拔劍下階，砍為八段，令人拖於溝壑。有詩為證：擾擾干戈角勝爭，人民慌亂各逃生。<br />
　　寇恂已入漁陽裡，擊斬苗曾直世平。<br />
　　那劉顯大排筵席，眾將一齊賀喜。正宴間，忽報耿禽父子兵至，眾皆出接。至衙禮坐，弇曰：「吾領壯軍，正來剿殺苗曾，想被公等擒滅？」劉顯曰：「吾等除矣！」耿弇大喜，遂合兵一處，共計二十萬有餘。推劉顯為元帥，吳漢為副帥，杜貌、馬成為先鋒，是日即起軍行。吳漢傳令眾軍：「不得傷害百姓，如故違者，即斬。」眾皆應諾。炮響一聲，出城前往。<br />
　　干戈耀日，旗鼓番天。<br />
　　所過州縣，不攻自服。行經數日，至信都，離城五十里下寨。吳漢令小軍打探王郎子兵圍城否。又令寇恂報知光武。寇恂上馬飛至城下，叫開門。光武急令放入。寇恂具說所集軍兵，約謀攻掠之事。光武大喜，遂與眾將約議，准同接應，令寇恂回報。寇恂上馬出城，回至寨中見吳漢等，話訖前事。<br />
　　卻說光武登城，叫劉林、劉庭打話。二人遂至城下，光武曰：「汝等二人莫失兄弟之位，早省入城，共圖妖賊，莫待禍急燃眉，悔之晚矣！」二人不聽，回寨而去。是夜，鄧禹領軍出城，偷劫王郎之寨。眾將各遵分兵，四門圍伏。待至三更時分，王軍昏目睡濃。鄧禹令軍放火，炮響一聲，四門齊殺入寨。<br />
　　驚起王軍，不知去向，東投西竄，自相踐踏。桓法欽急引王郎子殺開血路奔走，殘兵敗卒衝混四散。鄧禹收軍入城。光武知勝，急開門接。見姚期馬上橫擔一人，龍袍玉帶，活似王郎子之狀。心中微喜，至近，以火燭，乃弟劉林也，與王郎子一樣妝扮。光武放聲大哭，眾將勸解未已。<br />
　　卻說桓法欽招集殘兵，尚有五十餘萬，屯下營寨。聽得吳漢於寨殺牛宰馬，朝歡暮飲，不理軍情之事。遂令劉庭、張美、李獻引二萬大軍，迎擊吳漢之寨。三人遵命，領軍前往。撞至寨內，遍繞，乃一空寨。急撥馬回，四圍伏兵齊起，舉火高燒。<br />
　　王兵不能衝出，望西門衝走，被王梁截祝急退東走，賈復擋祝杜貌、劉植挺槍混殺，斬劉庭於寨內。杜貌活捉張美，劉植擒下李獻。光武領軍政擊王郎之寨，桓法欽急領軍往西走。<br />
　　光武收軍，杜貌等拿張美、李獻來至。光武曰：「軍中唆哄，通是此兩匹夫！」喝令斬訖，率兵再赴。<br />
　　卻說王郎點兵，損折三十餘萬。又聽後軍趕近，急奔前走。<br />
　　忽聽炮響一聲，耿純領軍截祝二人交馬混戰，光武、鄧禹領軍趕至。劉葦、彭滿殺入陣中，見桓法欽騎龍騰空而起，法欽拔劍趕上，殺死彭滿。又望光武砍來，只見頭落於地，視之，乃一馬首！有詩為證：百計混中原，扶王欲併吞。<br />
　　奸謀從惑世，依舊漢乾坤。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>