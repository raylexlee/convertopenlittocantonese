<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第十八回　話國才終義母亡　李君陣上擒王將</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十八回</br>　　話國才終義母亡　李君陣上擒王將</font></h4>
			　　卻說鄧禹見王莽不仁，侵謀漢室，乃避名逐跡，隱於山間茅庵之內，朝夕悶坐，思與劉秀長安別後，未知流落何地，不能一會。正於其內作歌自歎，忽文叔自宛城逃難經過，聽得歌聲、歎息，乃大叫曰：「是何仙長乞濟孤窮？」鄧禹聞知庵外人叫，急出門視之，乃文叔也。遂邀入草堂之上，施禮尊坐。<br />
　　文叔曰：「先生為何獨遇於此？」禹答曰：「自長安與主公別後，天下擾亂，漢室未興，故隱名避姓，斂跡於此，朝夕縈係主公，不克會面，共議舉兵之事。今幸得遇，使吾歡不自己！<br />
　　但不知主公為何孤身獨奔？」文叔遂將白水起義、布立五花營寨、騎牛之事逐一告知。禹大喜，曰：「真乃天助主公，非人之力！」文叔曰：「奈欲舉兵，乃無上陣之將，不能勝敵，將何為也？」禹曰：「主公勿憂，今西山莊前有一壯士，英雄過人，言與主公交來，可與求謁相助。若得此將扶助，則不日成功矣！」光武聞言大喜，遂與同往。<br />
　　二人行至莊前下馬，姚期正於門首獨立，見文叔、鄧禹二人至，慌忙迎入草堂之上，施禮坐定，謂文叔曰：「主公何來？<br />
　　」文叔細將前事告知。鄧禹曰：「主公白水起義，特來相訪足下，匡扶漢室，公意若何？」期答曰：「奈老母年邁，無人侍奉，待終年之後，竟助主公。」期母聞言，謂曰：「吾兒竭忠助漢，以就丈夫之志，莫為一老母而殞萬世之名。」言訖，見期意終不去，假托廚中炊飯，乃自思曰：「吾兒極有孝心，若母在日，豈肯拋棄從往？吾不如早盡，待彼竭力全忠，以成大義！」言罷，遂係頸而死。期見母去廚中許久未來，急往詢視，見母懸樑而死，驚得魂飛魄散，放聲大哭，幾絕於地，慟不能止！光武聞哀，謂鄧禹曰：「吾殺之也！」二人盡皆垂淚，遂與姚期備棺裝斂，葬於莊門之外。期欲守孝，光武親為心喪，以折三年之服，期遂同往。後窗士贊期母之賢：節氣稜稜世所稀，忠君愛子蕩然歸姓名標簡千年赫，常使人瞻淚灑揮是日，三人往白水村去。正行之間，被王立領軍攔路。姚期大怒，躍馬橫槍，直取王立。二人鬥不數合，王立敗走。姚期趕至一林中，見前面大軍衝至，都披重甲、重鎧，活捉王立。<br />
　　將近視之，乃李通、李軼兄弟領軍來至。姚期欲與爭功，文叔急止之。通曰：「遍宛城地界，尋覓主公不見，使吾惕惕於心，頃刻驚觸。」秀曰：「自宛城失敗，命在須臾。」遂將騎牛之事逐一告知。李通大喜，曰：「神助主公！若此之異，立破王莽，何難之有！」言訖，遂同文叔等至白水村，見劉良話訖前事。劉良即令置酒筵會。鄧禹曰：「此處有軍無城，難以存駐，主公可急取胡陽，安頓軍兵，縱臨大敵，則不為懼。然後發兵取南陽三十六城，猶反掌之易矣！」文叔曰：「善哉！此言也。<br />
　　」遂選日起程，攻擊胡陽。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>