<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第三十三回　雪恥爭迎掃奸賊　操謀蔽主心過望</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十三回</br>　　雪恥爭迎掃奸賊　操謀蔽主心過望</font></h4>
			　　卻說王莽設朝，會眾文武，正議敗兵之事。忽大使奏曰：「我主事急！祭遵把守潼關獻降，納秀兵馬，都入關下寨，乞陛下早發兵御，莫待臨城難與攻掠。」王莽聞奏大驚，急令蘇獻為元帥，邳彤為先鋒，盡起御林大軍二十萬，名將數十員，御駕親征出城。至長樂坡屯駐。<br />
　　卻說光武知王莽兵至，急引大軍出坡對陣。王莽出馬謂光武曰：「秦傳漢，漢傳王，天數然也，非吾霸奪。子若肯罷戰休兵，即指潼關為界，東屬劉氏，西屬王朝，立馬兩國，何不可乎？」光武曰：「若欲和兵兩國，除有平帝子嬰並劉氏三千餘口活卻還我，即時罷戰。」馬武出曰：「王莽反賊！記得教場比試，嗔嫌丑漢馬武將軍否？」王莽怒而叫曰：「誰拿丑漢？」邳彤應聲而出，手提方天戟，坐下雪蹄馬，立於陣前，大叫言曰：「汝縱有拔山之力，過天之勢，今日定欲拿汝，以復王尋之仇！」馬武大喜，縱馬提刀，直取邳彤。二人交鋒，激戰五十餘合，不分勝負。王莽軍中急令王瞻、李順、孫通、高密、李建、李顏宗、王卿、王煥、王武一齊助戰。九將聽旨，飛奔入陣。<br />
　　光武見王軍助陣，亦令姚期、陳竣劉壟傅竣朱祐、馮異、岑彭、祭遵、景丹、王常等一齊混戰。王軍大敗，岑彭活捉蘇獻。王莽撥回馬走，光武引兵追趕。王莽入城，令卒閉緊，光武眾將一齊圍上。<br />
　　九月戊申，城內竇融獻開宣平西門，迎接漢兵。光武傳令：「不許傷害百姓。如違者即斬」。眾將肅然而進，毫無干犯。<br />
　　邳彤知軍入城，急令東宮王禹開東門走訖。光武引眾軍放火燒著午門及未央宮，搜王莽家屬，皇親國戚盡皆誅戮，惟不見王莽。光武傳令曉諭百姓：「如有隱藏王莽，九族皆誅。有拿獲送獻者，千金賞賜，許令諸人入宮搜捉」。時有客人姓吳，被王莽罰錢賞軍，不能還家。聽得諭旨許人民共搜，即提菜刀一把，尋入東宮而去。<br />
　　卻說王莽見火連內禁，急至宣室，旋席隨鬥而坐，乃歎曰：「天生德於予，桓魋其如予何！今漢兵以火焚宮，吾避於此，豈奈我哉？」庚戍旦，復於漸台之上，閉閣而坐。至申時，吳公搜入宮內，尋見有高台二所，殿閣深宮，四圍水繞，乃曰：「王莽必在此台之上。」放下吊橋而過，至上閣內殿，見著黃袍玉帶，以腳排開莽門，進前拿住王莽，謂曰：「賊子今遭吾手。」王莽告曰：「吾將錦包袱賜汝，內有寶物，乞留殘命！<br />
　　」吳公接著錦包袱，又扯下台。<br />
　　忽太尉李清走至，將吳公打倒，拿下王莽，出見光武請賞。<br />
　　光武大喜，正欲賞清，吳公走至，告曰：「小人拿住王莽，被彼搶來，乞主公詳察。」光武曰：「汝有何證？」吳公曰：「小人有。」吳公遂將錦包袱獻上。光武解開視之，乃國朝玉櫻鄧禹曰：「今日江山還歸吾主！」光武大笑，遂賞吳公萬錢，吳公叩首拜謝而出，乃曰：「為此賊久淹於是，使吾拋妻數載，棄母多年，今日才償舊恨，得轉家鄉！」言訖，遂回而去。<br />
　　卻說光武，是日與眾將士登於漸台殿上，書曰「十二帝王之靈」，擺列香燭於席，祭雪仇恨。將王莽、蘇獻推跪神位之前，聽宣祭奠。令敕文官高聲朗讀，其祭文曰：漢室山河，二百餘年。平皇勢弱，賊子當權。弒君殺父，抗敕違宣。秀恢天下，聘士求賢。奸臣捉至，細割刀千。一酬君恨，二雪父冤。香花祭畢，聖祖昇天。<br />
　　祭畢，將蘇獻斬首，莽凌遲細割，分散其屍。爭相殺者數十人，以莽首懸於城下。百姓觀者，或擲之於地，或切食其舌，人人共惡而誅之。後言王莽詩曰：百計徒勞苦戰疆，江山依舊屬劉皇。<br />
　　粉身碎骨誠堪恨！擊首拋骸亦可傷。<br />
　　斗酒何能稱奠祭，荒碑誰為泣銘堂。<br />
　　當時解省回頭早，免使龍泉劍下亡。<br />
　　那光武大設筵會，宴賀功臣。眾將飲於席上，唧唧噥噥，欲立光武為帝。光武知其意，仗劍出席而言曰：「汝等眾人，再有交頭接耳，胡亂言者，即斬。」嚇得眾將無一敢言。更始坐於長安，眾臣朝拜禮畢，加封秀為大司馬，著行司隸校尉，於前殿整修宮府，與秀等諸將議事於內。朝罷，各散。<br />
　　時八賊朱鮪等議曰：「今劉秀破卻王莽，國家重柄都在其手，兼其部下諸將不離左右，我等將何奈之？」胡殷曰：「我有一計，可害其命。」鮪曰：「汝有何計？」殷曰：「來朝奏帝，令劉秀部下諸將，封出各郡為官，使劉秀身無一措，不能成立大事，然後慢而圖之，何難之有！此乃張良左遷諸侯之法也。」朱鮪聽言，大喜。<br />
　　次日，入朝見帝，奏曰：「今劉秀破除王莽，皆其部將之力，建此大功，陛下若不封出為官，恐惹眾臣之怨，乞陛下聖鑒。」更始准奏，敕令尚書省檢功加職，擢出各處為官。是日傳旨，令其眾將各封外郡職守，不得久停於府。各謝恩畢，鄧禹曰：「此又賊臣之計，欲害主公，故散吾眾將，彼得行事。<br />
　　」光武曰：「縱乃賊臣之計，不可違逆聖旨。」眾將忍聲聽命，各登任所。光武送至灞陵橋，淚下分手，自歎回府而去。鄧禹謂眾將曰：「汝等須從旨命，暫散為官，務宜精探消息，匡救主公。不枉汝等英雄之志，中於賊子之謀！」言罷，各赴任去。<br />
　　卻說胡殷見散劉秀之將，乃大喜，謂眾曰：「果中吾之計也！」眾答曰：「雖然散其眾將，奈劉秀帝之寵臣，何能殺害？<br />
　　」朱鮪曰：「吾有一計，使劉秀自殺。」眾問曰：「汝何計也？<br />
　　」鮪曰：「見今諸州盜賊競生，劫財殺命，可奏上更始，著其巡按河北。但與三五百人跟往，劉秀若到，賊必殺之而劫其財，豈不自送命乎？」張昂曰：「劉秀仁揚天下，德播萬方，人皆瞻仰而服，豈有害彼之心？若果欲行，可令一人假裝劉秀，先往河北諸州，拷刑官吏，勒騙軍民，使劉秀到日，人皆共惡而誅之，方能害也。」眾將大喜，遂依其計而行。<br />
　　惟胡殷貌類劉秀，即日私離京地，假扮巡行。經州過縣，俱要羊酒接迎，拷逼官民，勒財捎物。有陳詞告狀者，不令近見。凡出街市百姓觀者，俱要低首，兩旁不許抬視。牌至懷州，報知太守張國期，言：「司馬劉秀，各處查刷官吏，拷逼軍民，有錢者得活，無錢者受災，太守亦要預備，免遭刑戮」。國期聽罷而言曰：「人道劉秀德量齊天，今行此不仁不義之事，乃得一虛名耳！」言未訖，人報劉秀已至。國期大怒。急引壯軍五百，各披盔甲，上馬前迎。行經數里，到一山坡，遙望劉秀擺道而來。國期接上，仍依法禮而行，看其動靜果否。劉秀曰：「汝何不備羊酒遠迎，故此遲來？即有慢上之心！」喝令重打。<br />
　　國期見果有如是，大叫：「眾軍下手。」言罷，一齊擁出，四圍掩殺，嚇得胡殷勒馬急回軍走。國期催趕追上數里未及，即罷兵回府。<br />
　　胡殷走至長安，見眾人，具說前事，各皆大喜。謂曰：「劉秀此回，必遭吾計。」遂入朝見帝，奏曰：「今河北州郡，盜賊群生，黎民遭害。陛下可令大司馬劉秀，巡撫州縣百姓，庶保天下太平，我主安居帝位。」更始准奏。即傳旨齎敕。令司馬劉秀領軍五百，親往河北巡撫，待按完復命。<br />
　　時朱鮪八賊急先令人報知洛陽太守，言：「光武不仁，可用機暗殺，以貴酬功。」是日，光武領敕上馬離朝，逕往河北進發。眾軍前呼後擁，地震山驚。行近洛陽地方，令人齎牌報知太守，已臨城下。董期忙奔出接。迎至館驛，設席宴待。<br />
　　至日天晚，董期喚出一人，名焦休雄，謂曰：「今上司文書，言光武不仁，令吾暗害其命，汝若能乾是事，賞銀十錠。<br />
　　後報朝廷，再加官職。」休雄曰：「太守嚴命，小人即行。」<br />
　　遂藏短劍於身，逕人驛去。故言排席為由，潛於窗子之下。夜靜二更，見光武秉燭獨坐，玩觀《刺客荊軻之傳》，喟然歎曰：「刺客好無決斷，誤汝性命！」休雄聽罷，膽戰心驚，不知書內有此說話，只疑道破，慌忙伏於其前，告曰：「不干小人之事，乃太守董期，接奉上司文書，言爺爺不仁，故使小人為刺，暗害爺爺，乞留殘命！」光武曰：「前番來者非吾，乃賊臣胡殷假扮出巡，故使天下官民怨歸於我。」休雄曰：「若爺爺肯恕小人之罪，小人先往各州郡縣，備說情由，使不枉負爺爺之德。」光武曰：「此乃賊臣之計，非汝之罪也。但下次休行是事。」休雄叩首謝恩，急奔諸州報說情由。<br />
　　次日牌到懷州，張國期太守急整兵馬，自領僚屬官吏，出城遠迎。光武問曰：「汝等何處官吏？」答曰：「懷州太守張國期，帶領本府官吏人馬，迎接主公。」光武曰：「懷州至此，路途甚遠，汝何是遠迎耶？」國期曰：「昨日焦休雄報說前日案臨，非主公親體，乃賊臣胡殷假裝計害。今主公親臨，小尹故速遠迓，乞大恩宥罪！」光武大喜，遂令前行至城人府。國期親整察院，請入安坐，大設席宴。有詩為證：屏開丹孔雀，褥隱繡鴛鴦。<br />
　　玉盞斟瓊液，金爐爇寶香。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>