<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第三十四回　杖策追君意遠圖　愚拜王郎欺正葉</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十四回</br>　　杖策追君意遠圖　愚拜王郎欺正葉</font></h4>
			　　光武正宴間，忽人報說「禍事已到，請太守將何御拒？」<br />
　　國期聞說，慌忙無措，問曰：「何處軍兵？」答曰：「碗子城混天大王，今兵馬都已入城，請太守急作區處。」唬得光武等各個驚懼！國期急備人馬防禦，同光武急出視之。見其從西門街擺隊飛來，當頭一將，頭頂金盔，身披鎖甲，手提丈八蛇矛，坐下駱駝神驥。見光武，忙奔下馬，拜伏於前。光武見是大將姚期，即回驚作喜，邀入衙內。各施禮畢，問曰：「旨命著汝為官，何起兵至此？」期曰：「自長安與主公別後，日夜縈係，並未赴登任所，只於碗子城聚兵探信。今聞主公巡按河北，領軍三千，特來保護駕往，庶免主公憂懼。」光武大喜，宴罷，同往河北。<br />
　　從白渡經過黃河，至東山下。小軍報曰：「前有大隊軍兵，兩員大將攔住去路，主公將何治之？」光武聞聽，親出探視之，乃馮異、王霸，亦言：「未赴任官，只於是處屯軍，探知主公消息，特往跟隨。」光武聞言大喜，遂令合兵前往。<br />
　　至近鄴城，縣官各出迎接，安於司坐，大設宴席。凡所過州郡，考察官吏，黜陟能否，平遣囚徒，除莽苛政，吏民皆悅，各個爭持羊酒，迎接宴勞，秀皆不受。<br />
　　卻說南陽鄧禹，聞秀巡按河北，杖策急追。趕至河北，令人報知光武。光武急出迎接，攜手並人。至公廳，各施禮畢，光武曰：「破除王莽，吾得專封拜贈，先生遠來，寧欲仕乎？<br />
　　」禹對曰：「非也。但願主公威德加於四海，臣得效尺寸之功，垂功名於竹帛，臣之願也。」光武大笑，遂留同宿。禹進書一緘，呈與光武，書曰：昔文王治世施仁政，諸侯來朝。紂王續基，好淫佚，忠臣棄國。今我主親破王莽，天下未安。赤眉起青續之南，銅馬聚滹沱之北，中原擾亂，群庶號悲。且朝中更始，乃弱寡常才，不自聽斷。諸將皆庸人屈起，志在財幣，角勝爭鳴，威力相殘，疾侮忠良。非有明智奇謀，遠圖深慮，欲尊主於安民也，但朝夕自快而已。主公素有大德，已立威名。諸士聞風遠至，萬民仰德歡迎，軍政肅齊，信明賞罰。臣愚淺慮，主可精詳，欲為今之早計，莫如延攬英雄，悅服民心，觀歸社稷。立高祖之業，救萬民之命，則天下不足定也。臣鄧禹頓首百拜，謹奉書。<br />
　　光武覽書讀罷，大喜，因令鄧禹常宿帳中，與定計議。每使諸將等軍要，皆詢訪於禹，以當其才。鄧禹復進曰：「臣聞邯鄲城小，槍賊果係漢室宗枝，若主公到彼，其人必降。」光武依言，遂與眾將領軍前行。<br />
　　至邯鄲下寨，令人報知。劉林忙出城接，邀入後衙施禮，各敘宗派。則光武為兄，劉林弟也。是日，大設宴待。劉林問姚期眾將：「今朝廷更始若何？」眾答曰：「更始不明信讒，八賊嫉賢妒能，顛頹國政，使天下紛紛而無定也！」林曰：「君既不明，難任重責，莫若於此佐立吾兄為帝，以眾人望，汝等若何？」眾將聞說，齊聲相應，曰：「公言極當！」遂選日邀光武坐於正堂，眾將列班於下。林謂秀曰：「哥皇起義除奸，身經萬戰，未被恩酬顯爵，返遭賊計所侵！況且更始非明智之君，信讒毀直，使天下英雄豪傑悉皆失望，恐一朝有變，則國屬他人，而費吾哥之力也。依愚所見，哥皇請就此為君，以從眾願。」言訖，眾將一齊拜舞，頓首山呼。光武見劉林串同眾將逼立為君，頓顏大怒，拔劍欲砍。劉林忙走一旁，嚇得眾將四散躲閃。光武怒氣衝衝，還寨去訖。<br />
　　卻說劉林見光武不從，獨於廳上閒坐。報曰：「有一先生來謁大王。」劉林遂出迎接。見其狀貌非俗，有若神仙之像，問曰：「先生來者有何貴幹？」先生答曰：「吾因觀望貴氣，尋至於此，故敢冒謁尊顏，乞姑恕罪！」林曰：「既有是言，敢煩一相。」「先生曰：「觀足下之相，不過王公之位，豈當是哉！」再游觀望，謂曰：「貴氣落於南市。」劉林遂與同出衙尋。行至南街上尤庵前，見一賣卦先生鋪上書著「成帝子劉子瑜，新居北市賣卦」。二人入鋪，望賣卦先生伏呼萬歲。劉林遂請至衙，問曰：「主公因何自苦於是？」答曰：「吾因王莽篡國，隱姓一十八年。今日略定，方才顯露。」是日，劉林遂立王朗子為帝，改號興隆元年，國號大漢皇帝。以國師桓法欽為左丞相，桓就克為右丞相，王赤龍為元帥，御弟劉林、張美、李獻為末將，四圍城門緊閉。<br />
　　光武知意，急領軍至城下，叫劉林問故。劉林曰：「前者立汝為君，險被所害。今已立卻成帝之子劉子瑜也，免勞後顧。<br />
　　」光武曰：「既然如是，敢問皇帝聖關多少？」林曰：「二十八歲也。」光武曰：「兄弟錯矣！成帝在位二十六年，壽四十六崩；傳位哀帝，在位七年，壽二十六歲崩；又立平帝，在位五年，壽十四歲，被王莽鴆殺；再立子嬰三年，王莽十五年，算至此，則子瑜四十六歲也，豈不詐乎？兄弟休信他人惑言，多是王莽枝葉，故假我漢名養銳，以嗣王莽之業，可不自察？」王郎子聽說，大叫曰：「吾非漢室子瑜，眾將豈能掩飾，肯立我哉？汝雖劉姓，乃假漢妖人，非正枝葉！」言罷，叫眾將：「誰敢先出，拿此反漢劉秀。」忽元帥王赤龍應聲出曰：「小將願敵。」言罷，引數員猛將，五百雄兵，飛身上馬。使一柄大桿刀，立於陣前，叫小將對敵。姚期出馬，二人交戰十合，赤龍敗走。張美、李獻二人，忙出交戰。姚期戰無數合，二人敗走不禁。光武率兵趕殺，其將都入城去。光武叫曰：「劉林兄弟，休被他人誘惑，骨肉相戕！可早省察，共佐更始，立祖宗之業，顯後世之名。」劉林不聽，緊閉城池。<br />
　　光武分兵圍守一月，尚未降服。王郎子問眾將曰：「劉秀兵多將勇，何以退之？」劉林曰：「主公勿慮，河中府大槍賊處，有軍十萬，乃吾兄劉庭也。臣往求借，彼必相助。若得此兵，至日可破劉秀。」王郎子曰：「今被困守月餘，正在危險，汝若往借，須要急回助救。」林曰：「不勞致囑，臣當竭力匡扶。」言罷上馬，衝出陣去，前望河中進發。<br />
　　至蒲關令人報知。劉庭急出迎接，施禮坐畢，劉林具說借軍之事。庭曰：「起軍容易，奈少先鋒當陣，將何如耶？」言未訖，一將飛出應曰：「小將可往先鋒。」視之，乃上將邳彤也。劉庭大喜，遂令邳彤領軍一萬前行，劉庭、劉林領軍九萬後往。行經數日，至邯鄲城下。光武急分兵對陣。姚期出馬謂曰：「吾與汝素無仇，何故逆天助寇，枉費勞力乎！」邳彤曰：「為王新室服仇，故來擒汝，早下馬降，可全生命！」姚期大怒，躍馬橫刀，殺人其陣。二人交戰二十合，不分勝負，各將軍回陣，來日再決。邳彤領王莽太子王禹撞至城下，叫開門，救兵都至。王郎子於城上望見，認是東宮王禹，思放其人，恐泄己事，遂攀弓搭箭，射死王禹，墮於馬下，不放邳彤軍入。邳彤見射死王禹，痛哭卻兵，衝殺出陣，奔往他方而去。<br />
　　卻說劉庭、劉林後軍將至，光武親領大軍對陣。王郎子見救兵都至，急放城中一萬人馬出助。兩下夾攻，光武大敗，引軍回走，王郎子同桓法欽、劉庭、劉林引軍急趕。光武望南而走，小軍趕曰：「前有三員大將，領軍攔路。」光武大驚，至近視之，乃臧宮、王貂、賈復是也。有詩為證：塵途逢主主逢臣，臣主相逢喜自新。<br />
　　攜手並歸軍營裡，君臣相遇古難親。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>