<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第四十回　薦舉能封太守極　五夜禁寒扶帝王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十回</br>　　薦舉能封太守極　五夜禁寒扶帝王</font></h4>
			　　是日，蕭王親領諸部將卒，南入河內。忽人報曰：「今有赤眉大賊樊崇等，起軍十萬，攻擊長安，禍在旦夕！乞我王急發兵救。」蕭王聞言大驚，急謂鄧禹曰：「赤眉兵勢極大，非智謀之士則難破敵！吾欲托公往伐，淨掃煙塵，救萬民之塗炭，蘇四海之來瞻，公意若何？」禹曰：「臣但無張良之智，韓信之計，敢不效死而當先乎？」蕭王大喜，遂拜禹為前將軍，中分麾下精兵三萬，跟護鄧禹，西入關征。復問禹曰：「今河內境界雖然富貴，奈其險要之地，吾徇河北，欲擇諸將御守，而難有是人，將何如耶？」禹曰：「我王勿慮，臣舉一將，可保萬全。」王曰：「何將？」禹曰：「部將寇恂，文武兼備，有牧民御眾之才，非此子，莫可使也。」蕭王聞言，歎曰：「公善識人！」即拜恂為何內太守，行大將軍事。王謂恂曰：「昔高祖留蕭何守關中，吾委公以河內，務當竭力匡護，廣給軍糧，益卒勵士，人馬防遏他兵，勿以怠慢北度而已。」恂曰：「既食君祿，當盡臣忠。今主有所托，臣豈敢憚而辭哉？」遂謝恩而出。再令馮異鎮守孟津。各吩咐訖，蕭王親送鄧禹至野，王分別各往。鄧禹既西，蕭王亦北。<br />
　　卻說寇恂領蕭王之敕，為河內太守。終日朝乾夕惕若厲，伐淇園之竹，為矢百餘萬。養馬二千匹，收租四百萬。軍糧、兵刃，各個齊整。雖使遠征近伐，未嘗乏絕。<br />
　　卻說更始，以赤眉之亂，使大司馬朱鮪及舞陰王李軼等，屯兵洛陽。鮪謂眾曰；「今聞蕭王北擊，而河內孤寡，且河內之地民富財殷，正乃興兵之所，吾等可急取之。使後蕭王復至，將士無糧，不能爭戰，吾等乘勝擊之，必然可破。」眾皆大喜，遂令討賊將軍蘇茂，副將賈疆，統領精兵三萬，南渡鞏河攻溫。<br />
　　寇恂知朱鮪犯界，即勒兵馳出。令人告喻近連諸縣，發兵會於溫下合擊。軍吏諫曰：「今洛陽兵渡鞏河，前後不絕，宜待眾軍齊集，乃可出也。」恂曰：「溫乃郡之屏藩，失溫，則不能守，正宜速進，何懼之哉？」遂馳兵詣赴。忽人報曰：「偏將軍馮異起軍來助，請太守出接。」寇恂聞言，急出相迎。<br />
　　馮異曰：「蕭王委吾二人鎮守諸處，今聞賊兵犯界，吾恐有負委托，特來相助將軍，共清塵虜，不枉吾等英雄之名！」寇恂大喜，二人攜手共人，令設宴。待席畢，即起兵行。<br />
　　共合十萬有餘，及諸縣齊集士馬四至，幡旗蔽野。恂令士卒鼓噪大呼，言劉公兵至。蘇茂軍聞之，皆有懼怯之心。恂、異二人分兵隔河兩處佈陣，蘇茂、賈疆出馬，謂恂曰：「小將何名？早降免死！」寇恂罵曰：「豚犬賊子！不識河內寇恂將軍？故來犯界，三合斬汝，顯吾上將！」蘇茂大怒，縱馬橫刀直齲二馬相交，約戰十合，蘇茂敗走，寇恂躍趕。賈疆截住，戰不兩合，被寇恂一刀斬於馬下。河上旗幡一舉，馮異急出，兩處伏兵夾同攻擊，呼聲海沸，殺震山崩。蘇茂敗走，馮異、寇恂趕殺。追至洛陽，連擊大破之。茂兵自投河死者數千，生獲萬餘人。恂遂收軍，入寨安歇。謂異曰：「賊雖破，奈李軼、朱鮪未除，將何如耶？」異曰：「李軼初與蕭王謀約，吾遣將遺書說服此人，則朱鮪不難矣。」遂揮書一緘，遣人送下。書曰：愚聞明鏡所以照形，往事所以知今，昔微子去殷而入周，項伯叛楚而歸漢，周勃迎代王而黜少帝，霍光尊孝宣而廢昌邑，彼皆畏天知命，現存亡之符，見廢興之舉，故能成功於一時，垂業於萬世也。苟令長安，尚可扶助，延期歲月，疏不間親，遠不逾近，季文豈能居一隅哉！今長安擾亂，赤眉臨郊，王侯搆難，大臣乖離。綱紀已絕，四方分崩，異姓並起。是故蕭王跋涉霜雪，經營河北。方今英俊雲集，百姓風靡，雖鄰、岐、慕州，不足以喻季文，誠能覺悟成敗，亟定大計也哉！論功古人，轉禍為福，在此矣。如猛將長驅，發兵圍城，雖有悔恨，亦無及矣！汝豈不想初與蕭王首約而起乎？願早思之，無為後悔矣！<br />
　　大漢偏將軍馮異書拜。<br />
　　李軼覽讀罷，低首無語。自思：「原與蕭王首結謀約，加相親愛。及更始所立，吾與共陷伯升，故知長安已危，不能持立。欲待降秀，恐懷舊恨。」心思反側，不能自安，乃長聲歎曰：「可恨當時與賊子同議，而致今日噬臍無及！」乃修書，令使回報，不復與爭。書曰：軼本與蕭王首謀興漢，剿服寇兵，結榮枯之計，誓生死之盟，意氣情孚，肝膽相照。軼當銘骨於衷，致死相報，則可何如是乎？恨誤聽賊子之唆，而傷君臣之義，誠羞愧汗，悔亦何追！軼故知長安頹息，更始難支，欲待肉袒負荊，恐上心懷舊恨，是以展轉之際，不能以自安也！今軼守洛陽，公鎮孟津，俱據機軸之要，豈可背慝而相戕哉？千載一會，思成斷金，唯深追蕭王，願進愚策，以立國安兵息之願也。漢舞陰王李軼謹書回奉。<br />
　　馮異接書看畢，謂恂曰：「今李軼悅服，可乘銳進兵，攻擊朱鮪，莫待眾心思散，難破此賊。」恂曰：「公言是也。」<br />
　　遂起軍南下河南城臯東十三縣及諸處屯聚。兵卒聞漢軍至，不征自服，降者十餘萬眾。<br />
　　卻說鮪將武勃，知諸縣兵叛，急將萬餘人馬下南攻擊。人報馮異，異知急，引部將渡河救殺。行至東臯，兩軍相對。武勃出馬謂曰：「吾討諸縣反賊，與汝無干，今何率兵至此？」<br />
　　異曰：「河南知縣盡屬吾掌，汝尚詐言不省，來投死乎？」言罷，二將交馬。約戰十合，武勃敗走，馮異、寇恂亟兵追殺。<br />
　　趕至士公亭下，馮異大喝一聲，斬武勃於馬下。眾將齊衝混殺，斬首五千餘卒。殘兵敗卒，悉拜順降。馮異收軍，安寨頓歇。<br />
　　卻說李軼，自與異通書後，不復爭鋒，故異大顯威勝。及斬武勃等將，軼獨閉門不出。鮪聞大怒，令人暗入帳下刺殺李軼。由是，城中離析，多願降劉。鮪自將兵數萬，攻掠平陰。<br />
　　馮異、寇恂引軍對陣。朱鮪出馬，馮異罵曰：「背主反賊！朝廷有何負汝？敢來犯境侵疆！今日斬汝陣前，以絕漢家之患！<br />
　　」言訖，激若雷怒，躍馬提刀，飛奔入陣。二將交敵，戰無三合，朱鮪大敗，撥馬急走。馮異、寇恂率兵追殺。趕至洛陽環城之下，眾人一齊攻擊。征雲蔽日，殺氣騰天，逃兵踐足，戰士相衝，賊兵大敗。朱鮪拼命撞出，走入遼東而去。餘兵將卒悉降拜服。於是寇恂、馮異連破勝賊，威震鄰邦。洛陽境面，膽落神驚。是日班師，渡鞏唱凱歌還。<br />
　　卻說蕭王與鄧禹於野王分別，親引大軍五萬，進擊河北。<br />
　　忽人報曰：「今有大彤青犢主帥陳堅，聞蕭王兵至，急引賊十萬出城迎敵，兩軍相對。」姚期等眾將一齊出馬，對陣混殺。戰至日中，賊兵不退，蕭王見士卒皆饑，謂眾將曰：「可飯再戰。」賈復曰：「先破賊兵，然後就食。」言訖，奮勇當先。<br />
　　賊兵見其勢勇，各相奔逃而去。蕭王遂即收軍，進擊北平。<br />
　　卻說尤來、大槍、五幡等賊，正於城中歡宴，忽聽蕭王軍至，急引五萬人馬出城對陣。姚期出馬，謂曰：「吾主北平，寬仁大度，納諫如流，汝等早降拜伏，重加官職，不使遺臭於萬世也！今若不從，則性命是亦難保矣！」眾賊聞言。大罵：「妖人草寇，焉成大事？」躍馬橫刀，直取姚期。光武急催馬武、岑彭等出陣助殺。眾將齊衝混殺，賊兵大敗回走。眾將追殺，大槍撥馬復戰，被岑彭一刀砍於馬下。姚期趕上，活捉五幡。尤來撞陣出走，吳漢急催耿弇、景丹、蓋延、杜貌、耿耳、王常等十三將，四圍掩殺。尤來欲奔西走，吳漢躍上，大喝一聲，砍於馬下。眾將混攪入陣，斬首三萬餘級，伏屍百里，亂墮坡岡。餘賊混散，入逃遼東而去。蕭王收軍入城，宴勞眾將。<br />
　　卻說五校賊兵，招集數萬人馬，攻擊真定。入報蕭王，王曰：「若此之亂天下，何能得服清正黎民？」賈復進曰：「我主休慮，今大賊平定，何患小哉？臣願乞軍三千，一人往服。<br />
　　」蕭王曰：「將軍累戰，受苦未息一安，今待吾差別將，汝且暫停。」復曰：「為人臣子，當盡耿忠，豈可畏難而苟安哉？<br />
　　」遂不聽所言。上馬勒兵而去。<br />
　　行至真定，兩敵相迎。五校首將出馬，謂復曰：「汝何將士，敢來衝吾陣？」復曰：「匹夫草寇！還不知大漢護都賈將軍名姓，故來討死！」賊兵聞說，膽落神驚，欲回退走。賈復橫刀躍馬，大喝一聲，斬於馬下。眾隨將卒忙伏馬前叫降。賈復大喜，遂令合會班師。三千軍出，四萬兵回，於是，諸邦震恐賈復之名。有詩為證：大將平蠻勢若波，旌旗雲擁照山河。<br />
　　煙塵掃蕩班師日，鳴鳳青天唱凱歌。<br />
　　賈復回至北平，蕭王急出迎接，挽手歸幕，問曰：「將軍平賊若何？」賈復具言所事。蕭王大喜，謂曰：「將軍一舉即破天荒。」遂令大宴酬勞。<br />
　　至次日天曉，軍人報曰：「賈將軍傷發瘡疾，甚在危篤，請大王急將何治？」大王驚，曰：「吾所以不令賈復為將者，為其輕敵也。果然失吾名將！」親至帳下問疾，見復甚篤。蕭王垂淚言曰：「吾常慮將軍懷忿，為此故也。今日果然！」復曰：「以死事君，臣之當分，何足為恨？但臣未能繼嗣，無可祀宗，今妻雖懷有孕，未知成否若何？倘或有嗣，乞我主念臣之意，扶持教導，終成不孝之名，則雖死而無憾矣！」蕭王聽言，不覺慟聲，謂曰：「將軍所失者，為吾剿除滅寇，恢復江山。恨秀不能以身代之，豈敢忘乎相從於患難之中也？既若細君身孕，生女耶，吾子娶之。生子耶，吾女嫁之。將軍且重保養，而致身寧，豈足憂於妻、子乎哉？」言罷，令復安養。自出，勒兵徇薊，至城安歇。<br />
　　卻說賈復疾愈，引軍急追蕭王至薊，令卒報知蕭王。蕭王忙出迎接，邀入帳下坐序。二人甚悅。至次日，諸將進曰：「我王聖鑒，今河北盡平，百姓俱服，王可就此為帝，以慰眾望。<br />
　　」蕭王不聽，再起軍行至范陽。馬武進曰：「天下無主，如有聖人承敝而起，雖仲尼為相，孫子為將，猶恐不能有益，反為不美，後悔無及！我王雖執謙退，奈宗廟社稷何？宜且遠薊，即尊帝位，以議征伐。今此無主而賊相亂擊之乎？」光武驚曰：「將軍何出是言也！可斬首為示。」馬武曰：「諸將皆言，非一人也。」蕭王使馬武出曉，眾將俱畏不言。是日，蕭王引軍從薊還至中山，諸將復上奏曰：「漢遭王莽奪位，宗廟悉被滅絕，豪傑憤怒，生人塗炭，與伯升首起義兵，推尊更始為帝。而不能奉大統，敗亂綱紀，盜賊日多，群生危蹙。大王初征昆陽，王莽自潰。後拔邯鄲、北州、弭定，三分天下而有其二。路州據土，帶甲百萬。言武力莫之敢抗，論文武則無所並。臣聞帝王不可以久曠，天命不可以謙拒。惟大王以社稷為計，萬姓為心，何得累拒而苦乎？」蕭王又不聽言。行至南平棘，諸將復固請之。蕭王曰：「寇賊未定，四方尚敵，何速欲正號位乎？」諸將進言不從，且暫出。耿純進曰：「天下士大夫，捐親戚，棄土壤，從大王於矢石之間者，其計固望攀龍鱗，附鳳翼，以成其所志耳。今功業既定，天下亦應，而大王留時逆眾，不正號位，臣恐士大夫望絕計窮，則有去歸之思！我王不可久自苦也。若大眾一散，難可複合，時不可留，眾不可逆，願大王察臣愚衷，早蘇眾望。」<br />
　　蕭王見純奏言甚誠切當，深復感之，乃曰：待吾將思。」<br />
　　行至於鄗，召馮異問曰：「四方動靜若何？」異曰：「三王反叛，更始必敗，宗廟之憂，在於大王。今宜速從眾議，軍卒社稷，下為百姓。」王曰：「吾昨夜夢乘赤龍上天，覺悟心中動悸，此意若何？」異聞言，下席拜賀曰：「此天命發於精神也。<br />
　　心中動悸，大王重慎之性也，此天速大王登位，不可延遲。」<br />
　　蕭王聞言，微微而哂。馮異遂退。<br />
　　會儒生疆華，自關中奉敕伏符詣，進於王曰：「劉秀髮兵捕不道四夷，雲集龍鬥野四七之際，火為主。」群臣因是，復進奏曰：「受命之符，人應為大萬里合信，不議同情，周之白魚，曷足比焉？今上無天子，海內混亂，符應之瑞，昭然著聞，我王宜答天神，以塞群望。」蕭王於是准言，命有司設壇場於郊南千秋亭五成陌。軍卒得令，喜笑不勝，即往南郊築壇。建起高亭，四圍結彩，中建御座，以黃包茵褥，鋪於金龍椅上。<br />
　　前焚寶鼎，後展繡屏。完畢，至縣復命。六月己未，文武百官各整朝衣象笏，先臨壇待駕登殿。有詩為證：驄馬五更寒，披衣上繡鞍。<br />
　　東華天未曉，明月滿闌干。<br />
　　是日，蕭王車至，諸將扶上千秋亭。蕭王令列香案於前，親祝告天，祝曰：皇天上帝，后土神祗，眷顧降命，屬秀黎元，為人父母，秀不敢當。群下百辟，不謀同辭。咸曰：王莽篡位，秀髮憤興兵破王，尋王邑於昆陽，誅王郎、銅馬於河北，平定天下，海內蒙恩。上當天地之心，為元元所歸。《讖記》曰：劉秀髮兵捕不道，卯金修德為天子。秀猶固辭至於三，群下僉曰：「皇天大命，不可稽留。」秀敢不敬！<br />
　　承祝罷，眾將扶上寶位。鴻臚唱喝山呼，文武揚塵拜舞，齊伏金階，聽宣敕命。改年為建武，大赦天下。眾將功臣各受封贈。帝令文武功臣各插金花於殿侍宴。眾臣聽罷，欣然即從，一齊戴上。手捧金杯，跪於帝前，告曰：「陛下新登寶位，臣等無可稱賀，敢獻野芹杯酒，以表君臣之義。願我王萬萬高壽，永撫黎民。」帝大喜，曰：「朕居是位，俱賴卿等匡扶，而致今日之顯！」言訖，即下位，令各侍於兩旁。有詩為證：侍臣各顯廟廊材，齊祝君王萬壽杯。<br />
　　酒灩金波扶日月，歌聲喜氣一時回。<br />
　　殿前侍酒浮香醁，高品傳宣修善珍。聖主御筵猶未飲，便令頒賜及儒臣。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>