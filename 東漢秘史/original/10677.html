<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第六十回　埋金貴德傾京市　切齒忠言喪佞臣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十回</br>　　埋金貴德傾京市　切齒忠言喪佞臣</font></h4>
			　　八月帝崩，無嗣，太后遣使征渤海孝王鴻之子纘，即皇帝位。<br />
　　時廣漢新都一人，姓郭名肫，字少林。嘗詣京師，於空舍中見一書生疾困，愍而視之，謂腕曰：「我當到洛陽，而被此病，命在須臾。腰下帶有黃金十斤，願贈與君。吾死後，乞與埋葬骸骨。」腕未及問其姓名，遂絕而死。腕即賣金一斤，買棺為葬。餘金悉置於棺下，不使人知。<br />
　　復歸數年，縣宰見腕大度，以為亭長。腕初到日，忽有大馬一匹走入亭中而止。須臾大風，又飄繡被一條，復墮肫前。<br />
　　肫即言之於縣，縣以賜肫。後乘馬到雒陽縣，馬遂奔走，引肫入至他家。主人見之，喜曰：「今盜獸出矣。」僱問訖馬所由。<br />
　　肫具訴說其狀，並得繡被之事。主人聽罷，悵然良久，乃曰：「馬與繡被，大風飄攝，吾謂亡矣。君何陰德，而致此二物耶？<br />
　　」肫曰：「吾因往京，路逢空舍，中有一書生病困於內，聲號慘切。吾遂近視問之，其書生即將黃金十斤出度於吾，言彼死後，代為安葬。未問姓名而死。吾只賣金一斤，買棺為葬。餘金悉藏棺下，未動分毫。」主人曰：「書生何如面貌？」肫言如此形像。主人大驚，泣曰：「是我子也，姓金名彥，前往京師，不知所在。何勞君力葬之？大恩久未得報，故天以此彰君之德耳，豈庸常哉！」肫聽所言，悉以馬、被還之。彥父不齲又厚以金帛酬謝，肫辭讓而去。後彥父為州從事，因告新都縣令，假肫休息數日，與俱取彥之喪。縣令許之，彥父遂同肫往遷取彥喪。餘金果悉存下。由是肫名傾動京師。<br />
　　李固聞其賢德，遂舉薦之。次日入朝，奏知太后。太后准奏，詔除肫為郡縣令。腕被詔命，即馳登任。道經嫠亭，天晚入宿。亭長告曰：「亭內常有妖鬼出現，數殺過客，大人不可宿也。」肫曰：「妖勝凶邪，德除不祥，何鬼之避。」即止入宿。吩咐卒吏各退就宿，肫獨一人坐於正亭，明燭觀書。<br />
　　至夜二更，聞有女子稱冤之聲。肫厲言曰：「有何枉狀？<br />
　　當前理訴。」女子曰：「身無衣蔽，不敢進言。」肫即投衣與之穿上。女子跪前訴曰：「妾夫為涪令之官，過宿此亭，被亭長無狀謀殺妾家十數餘口，埋於樵樓之側，悉盜妾家財貨，冤屈無伸。今幸青天下降，明燭萬方。願大人恩濟矜憐，照臨覆蔽。妾雖泉下，當結草以相酬矣。」肫曰：「亭長何姓名也？<br />
　　」女子曰：「即今門下游徼是也。」肫曰：「既然如是，汝又何故數殺過客？」女子曰：「妾因不得白日自訴，每夜入此陳客。客輒眠不聽分解，妾故憤恨殺之也。」肫曰：「吾當為汝理冤，再勿復害良善，而增怨惡。」女子聽言，叩頭謝恩，解衣於地，忽然不見。<br />
　　次日天曉，肫召游徼詰問。徼具服罪，肫即收徼，及同謀十數餘人悉係下獄。遣吏發其屍骸，送歸鄉里。於是亭遂清安，而民稱其德。<br />
　　三月，質帝登位，聞肫異政，遂遣使持節，拜為廣陵太守。<br />
　　使者即往而去。是時四月，帝令郡國舉明經者，俱詣太學講釋精義。是日旨下，文武悉赴。<br />
　　時涿郡安平一人，姓崔名琦，字子瑋。文章博覽，貫徹古今。初舉孝廉，為河南尹。後遷議郎之職。在學與眾講辯，甚是明決，諸儒莫能及。自是遊學日益增盛，至二萬餘人。皇舅大將軍梁冀，聞琦善才，請與結交。琦至府，參見禮畢。冀即延於書館，每日與談經義。冀素行多不依軌。琦數引古今成敗之事，以戒之。冀不能受，琦乃作外戚之辭以箴之。遠稽唐虞三代興衰之由，近述列國喪亡之故，辭極詳明剴切。第逆耳之言，冀終不能受也。辭曰：赫赫外戚，華寵煌煌。昔在帝舜，德降英皇。周興三母，有莘崇湯。宣王晏起，姜後脫簪。齊桓好樂，衛姬不音。皆輔主以禮，扶君以仁。達才進善，以義濟身。爰暨末葉，漸至頹虧。貫魚不敘，九御差池。晉國之難，禍起於驪。惟家之索，牝雞之展。專權擅愛，顯已蔽人。陵長間舊，把剝至親。並後匹嫡，淫女斃陳。匪賢是尚，番為司徒。荷爵負乘，彩名都向。<br />
　　詩人是刺，得用不忱。暴辛惑婦，拒諫自孤。蝠蛇其心，縱毒不辜。諸父是殺，孕子是刳。天怒地忿，人謀鬼圖。甲予昧爽，身首分離。初為天子，後為人螭。非但耽色，母后尤然。不相率以禮，而竟獎以權。先笑後號，卒辱以殘。家國泯絕，宗廟燒燔。妹嬉喪夏，褒姒斃周。妲已亡殷，趙靈沙丘。戚姬人豕，呂宗以敗。陳后作巫，卒死於外。霍欲鴆子，身乃罹廢。故曰：無謂我貴，大將爾擢。無恃常好，色有歇微。無怙常幸，愛有陵遲。無曰我能，天人爾違。患生不德，福有順機。日不常中，月盈有虧。履道者固，優勢者危。微臣司戚，敢告在斯。<br />
　　梁冀見之，呼琦問曰：「百官於內，各有司存。天下云云，豈獨吾人之尤，君激刺之過乎？」琦曰：「昔管仲相齊，樂聞譏諫之言；蕭何佐漢，乃設書過之吏。今將軍累世台輔，任齊伊公，而德政未聞。黎民塗炭，不能結納貞良，以救禍敗。反欲鉗塞士口，杜蔽主聽。將使玄黃改色，馬鹿易形乎？」冀怒，無所言對，即遣琦出，除為臨濟長。琦懼不敢之任，乃解下印綬，辭歸而去。後人有詩曰：忠言誠切齒，觸動虎狼威。<br />
　　不敢沾榮顯，逡巡解印歸。<br />
　　卻說梁冀見琦切齒之言，心懷忿恨。一日，升堂悶坐，思欲害之。乃召帳下小軍王班，至廳謂曰：「吾有事託汝乾之，汝意若何？」班曰：「將軍有何使令？小人效死願往。」冀曰：「為崔琦無知，欺侮上意，辭官歸裡，宴享高歌。特令汝為刺客，陰害其命。倘獲成功，保加重用。」班曰：「久蒙將軍厚恩，未能得報。今欲殺崔琦，雖死前行。」冀聞大喜，遂親把酒，送出郭外分別。班即扮裝一客，腰藏短劍，趨步前行。數日方至。見琦耕於陌上，懷書一卷，息輒偃而詠讀。班哀其志，乃以實告琦曰：「梁冀將軍恨君激切之言，遣吾暗行殺害。今見君賢智，情懷不忍。君可急自逃避，吾亦以此亡矣。」言訖，拔劍自刎而死。琦見大驚，長聲歎曰：「此真烈丈夫也！」忽思恐冀再害，遂遁而去。冀後令人竟捕殺之。<br />
　　卻說質帝聰明辨慧，能察姦非。知冀素行不律，疾害賢能，陰捕崔琦刺殺。一日，朝會文武拜畢，帝目視冀曰：「此跋扈將軍也。」朝罷，眾臣各退。梁冀歸府獨坐，忿恨帝言己惡，甚痛惡之。遂令左右置毒煮於餅中。次日早朝，冀獨上殿，跪而進之。帝食未將半時，不能言。時眾公卿李固等知冀毒害，欲以水進救之。梁冀斬之不與。帝苦煩甚，遂絕而崩。滿朝文武莫不矜歎。俱在冀之勢下，畏不敢言。冀遂出迎蠡吾侯志即皇帝位，時年十五歲。太后亦自臨朝攝政事。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>