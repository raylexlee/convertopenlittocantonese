<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第二十五回　名臣重會圖謀策　紫微躍奔求名將</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十五回</br>　　名臣重會圖謀策　紫微躍奔求名將</font></h4>
			　　卻說其將困住馬武於垓心，而謂王常曰：「汝可出陣去，急叫劉秀來救，方免久困於此。」王常聽罷，即令小軍至小長安去報。光武聽知，急引鄧禹、王霸至武陽城下打話。其將見光武至，慌忙下馬施禮。光武視之，乃馮異也。謂曰：「自教場別後，不獲一會，不想將軍今晤於此！」馮異曰：「臣有萬罪，乞主公恕宥！」二人大喜，遂解馬武之圍。馬武曰：「汝真小人氣象！既有助漢之心，何不早開城獻？」馮異曰：「若早獻降於汝，則不顯吾君臣之義。」馬武笑曰：「然也。」言罷，遂與文叔領軍同回小長安。<br />
　　至城中，安頓人馬，大設宴會，賞勞諸君。眾將勸飲，各酒至半酣。馬武又喜要作先鋒，光武曰：「岑彭第一到，汝乃第四到，尚何言哉！」馬武怒而言曰：「主公既不重用，反歸去也。」遂與王常引部下軍卒一萬出城而去。小軍報曰：「馬武反出城去！」光武知其意，遂不聽所說。<br />
　　卻說馬武從潁川城經過，有王莽弟王顯見而問曰：「馬將軍何往？」武詐言曰：「今光武只愛岑彭，不用馬武，吾等歸山落草，引軍去也。」王顯曰：「將軍休去，若肯歸助王室，保為重用，將軍意下若何？」馬武曰：「吾教場赴舉，曾寫反歌罵彼，今順必然見殺。」王顯遂折箭為誓。馬武即順，王顯邀入城中，安排筵宴。<br />
　　二人正飲酒間，有人報曰：「劉秀趕馬將軍兵至城下搦戰！<br />
　　」馬武罵曰：「劉秀肉眼不識好人，還敢追趕！」遂與王顯領軍出敵。至門下，王顯不識其詐，被馬武一刀砍於地下，唬得眾將軍卒悉皆畏服，遂開城迎接漢軍，一齊擁護光武而入。光武大喜，謂武曰：「將軍誠乃安邦之略，濟世之才也！」馬武曰：「臣貌丑才疏，不堪重用，何足為羨？」光武曰：「將軍休罪，吾以軍師之計使汝等無傷於義，非有他說。且岑彭新降之將，未得寵愛，吾與將軍布衣之交，情意相投，心無疑慮之懷，故以彭為先鋒。」馬武大笑曰：「主公用人甚當！」光武遂與諸將住紮昆陽，以圖進齲卻說王莽知劉秀殺王顯，住昆陽耶道。司徒王尋，司空王邑大發兵，會嚴尤、陳茂擊之。王尋等領命，即日起程，至昆陽下寨。光武聞知，領兵迎敵，出城對陣。嚴尤出馬，大罵「妖人劉秀，何不早降！」岑彭躍馬迎敵，交戰十餘合，尤敗走。<br />
　　王陣巨無霸看見，急將聚獸牌敲動，虎、豹、犀、象一齊助陣。<br />
　　光武大驚，急收軍入城。王尋令軍士將城圍了。<br />
　　光武會集諸將議曰：「若此久困於城，何時得解？」鄧禹曰：「主公可引姚期、馬武、杜貌、岑彭四員勇將，二百雄兵，往江夏劉嘉、劉隆處求救借兵。此二人亦係漢室宗支，因王莽篡國，號為銅馬賊。主公若到，彼必相扶，共復仇恨。若求得數萬兵來，昆陽可解矣。」光武曰：難出此圍。」禹曰：「臣有一計，使主公安然可出。」光武曰：「敢問何計？」禹曰：「臣領眾軍開西門劫寨，主公往南門出走，使彼不疑。」光武依其言，令軍卒各披盔甲上馬。<br />
　　至夜三更，引四將領二百軍，從南門而出。鄧禹引李通、堅譚、郅惲、傅俊等，領軍五百，大開西門，虛劫王尋之寨。<br />
　　門外金鼓喧天，喊聲震地，驚起王兵，悉奔西門搦戰。四將保出光武而去。鄧禹等殺至天明，王兵大敗，急令鳴金收軍，入城緊守。<br />
　　卻說光武出城，約行二十餘里，忽聽山後鼓角喧天，軍兵湧出。遙望當頭一將，身披皂袍鎖子甲，首頂雉尾白銀盔，手提昆吾寶劍，坐下抱月烏錐。姚期四將各執槍刀，排列陣勢，立等拒敵。其將飛奔至近，望光武慌忙下馬，拜伏於地。光武視之，乃老將卓茂也。攜起問之：「汝何至此？」茂曰：「臣於小長安聞主公昆陽受困，逕出江夏求兵接應，主公何幸得遇於此！」光武大喜，再問「長安更始若何」？茂曰：「更始皇帝被八名賊臣百般欺侮，萬計相戕，行不仁之事，禍亂朝廷。<br />
　　」光武聽罷，目盼長安，頓然淚下而歎曰：「莫非劉朝不合興創，故使賊臣操柄，顛亂朝綱！」馬武勸曰：「主公於途中少懷憂悶，且奔前行。」卓茂曰：「主公今將何往？」光武忍淚而言曰：「往江夏求借救兵，以解昆陽之厄。」卓茂遂與同往。<br />
　　行至其城下馬，令人報知。劉嘉、劉隆等慌忙出迎，接入衙內。施禮各敘宗祖之情，乃光武之姪也。二人頓首再拜，光武攜起，依序而坐。二人謂曰：「敢問皇叔，此來必有奇乾？<br />
　　」光武曰：「為賊臣王莽侵謀漢室，剪滅劉氏宗支，秀起三軍於白水，立聖公於宛城，欲恢先朝之業，以復平帝之仇。奈王莽勢大，難以拒敵，故此昆陽敗困，不能脫釋，特於姪處求借雄兵數萬，以濟燃眉之急。倘破王莽，復成基業，公等皆不失乎王爵之位，而慰祖宗地下之望！姪意若何？」劉嘉曰：「姪有數萬之軍，未曾操練，恐難為用！待姪明日親自教演，即與皇叔應用。」<br />
　　至次日天晚，點集眾兵，正於場上練習，有首將宋禮出曰：「大王不可輕動軍兵，自家尚恐力有不勝，奚暇為他人救援？<br />
　　去若獲勝，彼得成功創業。倘有一失，豈不自傷害哉！」言罷，只見閃出一將，大喝一聲而罵曰：「匹夫小卒，安敢違慢重情？<br />
　　」遂拔劍一砍，頭落於地。光武大驚，視之，乃劉隆也。唬得諸將俱不敢言。有詩為證：袞袞青雲塞要津，已聞聖主用賢臣。<br />
　　奸邪不識英雄漢，故向軍前自殞身。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>