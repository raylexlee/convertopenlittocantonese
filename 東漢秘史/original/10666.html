<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第四十九回　賊思君義誠傾服　帝泣忠臣厚殮封</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　賊思君義誠傾服　帝泣忠臣厚殮封</font></h4>
			　　九月，車駕還宮，帝於後殿悶坐，自思潁川等處盜賊蠭起，騷動京師，心甚恐懼。一日登殿，文武朝罷，帝召執金吾寇恂謂曰：「今潁川盜賊群起，虜掠生民，兼且迫近京師，當以時定。惟獨卿能平之，朕欲托卿復出，與國分憂，可乎？」恂曰：「潁川聞陛下出戰隴蜀，故狂狡之徒，乘間相語而亂。今若再聞陛下南向，賊心惶怖歸死，陛下可親出討，臣願出銳前驅，方全萬勝。」帝曰：「卿言是也。」遂令寇恂勒兵十萬，御駕南征。眾將得令，各披重盔輕甲，硬弩長槍，一齊擁護車駕而出。<br />
　　旌旗雲擁，山嶽動遙凡經過州縣官吏，各持羊肉珍味迎接，群賊爭相迎降。帝大喜，並不傷害一命。乃曰：「汝等因無食用，才起是心。」言罷，每人賜銀十兩，令各歸事農業。<br />
　　眾皆歡悅誠報，叩頭謝恩而去。乃相私語曰：「漢帝誠有養民之心，寬仁之度。吾等本該死罪，反賜金銀，並無計較，吾等何能報乎！」言罷，各散而去。帝令恂為潁川太守，撫恤良民。<br />
　　寇恂下拜，百姓遮道俯伏駕前，告曰：「願從陛下復借寇君一年，以清黎庶。」帝聞，急召大司徒李通、橫野將軍王常至帳下，謂曰：「今穎川已定，奈東郡復起，朕欲托二將軍往伐，救拔生民，將軍何如？」二將答曰：「臣等雖無才識，願死當鋒，以報陛下厚恩。」帝大喜，即分麾下精兵五萬，與二將往擊。二將拜別上馬，引兵而去。<br />
　　帝復思耿純曾為東郡太守，威名著於衛地，遠近皆知。若得此將一往，不征可服。遂遣使持節拜純大中大夫，使純起兵合會李通、王常等，共擊東郡。使者至鄴，入見耿純，具說所事。耿純大喜，令使回報。即發大兵五萬，上馬而往。<br />
　　東郡聞純入界，盜賊皆驚，各相謂曰：「耿純將軍，威振天下，聲震京都，原為此郡太守，以德化民，所以人人皆服，四海膽蘇。吾等莫若迎上請降。」眾皆大喜，言「此計甚妙。<br />
　　」是日，會聚九千餘人，當道拜伏。告曰：「小的眾人自昏作孽，罪有萬死，望將軍仁恩寬宥。從今以後，再不敢為非。」<br />
　　純曰：「吾豈喜欲是哉！但汝等不守生業，故此橫為，以致干戈騷擾，民庶遭殃。今肯誠心降服，吾意甚悅。自此為戒，各以苦力營身，一則顯祖宗之光，二則揚親戚之美。雖不上達，亦無遺污於子孫矣。」言罷，令各散歸。眾皆大喜，叩首謝恩而退。於是，東郡賊兵不攻自服，震旅班師。帝接大喜，仍以純為東郡太守，吏民悅服。李通等擁駕回京而去。<br />
　　次日升殿，與眾文武議曰：「隗囂雖死，奈其子繼為主將，何如耶？」李通答曰：「大事去矣，何懼小哉！」言未畢，一人趨殿奏曰：「征虜大將軍祭遵於隴下疾甚，死於軍中。今喪至河南縣，陛下可發兵接之。」帝聞所奏，頓使魂飛氣絕，倒下龍牀。眾臣急救，多時方醒。乃放聲大哭曰：「此將為吾披堅執銳，敢死當鋒，未嘗酬其勞也。今不幸而疾逝軍中，安得憂國奉公如祭征虜者乎！」頓足捶胸，嗟吁不已。<br />
　　李通奏曰：「祭遵終世，天數然也。陛下為苦慟損悴龍顏，今其喪至河南，陛下可傳敕殯，以表君臣之義。」帝傳旨，令百官皆穿素衣出接。帝親披孝，素車白馬，迎出郭外。望其喪近，哭哀甚切，還至城門，觀者皆為流涕。帝下詔：停於午門外殿，再令河南尹護其喪事。次日，漢帝升殿，召眾文武議論喪事。忽翰林博士范升上疏，追稱祭遵，疏曰：臣聞先王崇政，遵美屏惡。昔高祖大聖，深見遠慮。班爵割地，與下分功。著錄勛臣，頌其德美。生則寵以殊禮，奏事入門不趨。死則疇其爵色，世無絕嗣。丹書鐵券，傳於無窮。<br />
　　斯誠大漢厚下安人長久之計，所以累世十餘，歷載數百，廢而復興，絕而復續者也。陛下以至德受命，先明漢道，褒序輔佐，封賞功臣，同符祖宗。征虜將軍潁陽侯遵，不幸早薨，陛下仁恩為之感傷，遠迎河南，惻怛之動，形於聖躬。喪事用度，仰給縣官。重賜妻、子，不可勝數。數死有以加生，厚亡有以過存。矯俗厲化，卓如日月。古者臣疾君視，臣卒君弔，德之厚者也。陵遲已來久矣。及至陛下，復興斯禮，群下感動，莫不知厲。臣竊見遵修行積善，竭忠於國。北平漁陽，西據隴蜀，先登泜上，深取洛陽。眾兵既退，獨守衝難，制御士心，不越法度。所在吏人，不知有軍，清名聞於海內，廉白著於當世。<br />
　　所得賞賜，輒盡與吏士。身無奇衣，家無私財。同產兄午，以遵無子，娶妾送之，遵乃使人逆而不受。自以身任於國，不敢圖生。慮繼嗣之計，臨死遺誡，牛車載喪，薄葬洛陽。問以家事，終無所言。任重道遠，死而後已。遵為將軍，取士皆用儒術。對酒設樂，必雅歌投壺。又建為孔子立後，奏置五經大夫。<br />
　　雖在軍旅，不忘俎豆，可謂好禮悅樂，守死善道者也。禮生之有爵，死之有諡。爵以殊尊卑，諡以明善惡。臣愚以為，宜因遵薨，論敘眾功，詳案諡法，以禮成之。顯章國家篤古之制，為後嗣法。臣翰林博士范升頓首，誠惶百拜，謹奉表上聞。帝覽表讀罷，愈加哀悼。若天喪己，不能自息。乃將升奏之表，以示公卿。即日至葬，帝駕素車，親披孝服。文武軍士，俱令白衣擁護喪中。諡曰「成候」。既葬，車駕復臨其墳弔奠。<br />
　　見遵夫人泣，帝甚悲傷。有詩為證：<br />
　　如何宵起夢偏長，庭樹生寒風滿堂。<br />
　　落月屋樑情似海，此生無分識遵郎。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>