<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第三十二回　小人狹隘豈成材　聞風競獻歸仁裡</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十二回</br>　　小人狹隘豈成材　聞風競獻歸仁裡</font></h4>
			　　卻說王邑、嚴尤走至長安。入朝見帝，泣而言曰：「臣該萬死！圍守昆陽，被嚴子陵設計，引馬援數將，能使飛鍤，打破聚獸牌，殺死先鋒無霸。卻斬元帥王尋，不覺風雷迅作，雨下成河，將卒軍兵悉遭淹溺，惟臣等乘死人渡水，幸得殘生，乞陛下將何御治？」王莽聞說，心驚膽戰，無計可施，乃長歎曰：「吾起大軍百萬，擬立成功，豈料敗於妖人之手！而致有今日之憂哉！」頓足捶胸，吁嗟不已。<br />
　　退朝悶坐，若醉若癡，終日不能飲食，但以魚鰒酒啖而已。<br />
　　玩讀兵書，亦無情意。倦困昏庸，凴几伏寐，不復安於枕席，而時有惕之惶懼。有詩為證：默默無言欲斷魂，捶胸跌足懶傾樽。<br />
　　當時若不回頭早，今日應知有此顰。<br />
　　那光武起軍攻拔長安，以鄧禹為元帥，岑彭、姚期為先鋒，馬武、杜貌為左右使。是日，統領大軍十萬，戰將百員，炮響一聲，齊躍上馬出城。旌旗蔽日，塵土遮天。約行數里，忽前一隊軍兵，飛躍走近，當頭二將望光武，忙奔下馬，伏呼萬歲。<br />
　　光武曰：「汝等何方將士？」答曰：「臣乃成紀隗、囂周宗是也。聞主公舉兵滅寇，小臣二將先破隴西、武都二郡，帶領軍士十萬，特來迎接，乞主公納用。」光武大喜，遂封二將為左右引駕師。二人謝恩，上馬前行。<br />
　　卻說茂陵公孫述聞漢兵臨聚大軍於成都，自稱輔漢將軍兼益州牧，前來迎秀。至武關，欲攻關。三輔將鄧曄、於匡二人知漢兵至，急開關門迎入。於是諸州郡縣，不征自降，各稱漢將。應接獻貢糧者，難悉其數。<br />
　　至潼關，未聞獻接。鄧禹即寫下戰書，令將射入關上。書曰：禹聞秦朝失政，賊子當權，蓋以斯、高二佐之奸而致。扶蘇非命之死，是天之所以速秦之滅也。今奸臣王莽，弒戳平皇，奪帝位自尊。苛法復興，天下倉生失望，士卒罹災，以致旱澇不均，賊荒竟起。今吾主劉秀，聖智明君，德澤高沾於四海，仁風遠播於群芳。略集義兵，起兵白水，欲為先王雪恨。黎庶清憂，感天神之佑助，賴將士之匡扶，掠郡攻城，望風僕偃。<br />
　　殺蘇雄於泚水，斬王將於昆陽。諸縣官軍，悉稱漢應。今武關已下，潼關豈能存？如書到日，早省開降，莫待火急燃眉，悔思晚矣！大漢元帥鄧禹謹書。<br />
　　把關首將接書，讀罷，三思而歎曰：「非吾不能全忠，乃天意也，人豈違哉！」遂令軍卒開門，親出關外迎接。望光武伏於馬前，告曰：「小將接遲，恕臣萬死！乞主公恩宥。」光武大喜，問曰：「汝何姓名？」答曰：「小將祭遵是也。」言罷，請入關中，安下軍馬。有詩為證：皂蓋朱幡擁翠貂，風威肅草動山遙天河未挽兵先洗，城郭咸歸將已饒。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>