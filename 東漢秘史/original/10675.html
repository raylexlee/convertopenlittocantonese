<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第五十八回　詡出朝歌民政治　閻臨攝職國臣荒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十八回</br>　　詡出朝歌民政治　閻臨攝職國臣荒</font></h4>
			　　卻說朝歌群賊寧季等數千餘人，並起擾掠，劫害良民，攻殺長吏，屯聚連年，州縣不能禁捕。時河南諸郡太守各使詣京上章，請發兵拒。帝聞大驚，急問太后曰：「今朝歌賊叛，搖動郡州。奈我將寡兵衰，不能上陣禦敵，將如之何？」太后曰：「既然如此，宜速出兵，莫使民遭塗炭。可復征鄧騭為師，監軍往伐，方可破之。」帝遂下詔，遣使復征鄧騭。<br />
　　使領敕勒騎，逕至其門，下馬令人報知。騭出迎接，邀入禮坐，令設宴相待。騭於席間問曰：「使者何事？」答曰：「為朝歌賊反，無人堪任，太后娘娘特徵大人往收復之，願大人急赴無拒。」騭聞言，暗思：「虞詡原相觸忤，惡無可奈，遂乘隙以譖陷之。」即日同使入朝見太后，奏曰：「臣舉一將，可鎮服之。」太后曰：「何將？」騭曰：「見任中郎虞詡，文武兼備，有牧民御眾之才。非此臣，莫可任也。願陛下詳察。<br />
　　」太后准奏，遂傳旨封詡為朝歌長，與兵三萬，出鎮群賊。<br />
　　虞詡領敕將行，故舊親戚皆送弔之。詡笑曰：「事不避難，臣之職也。不遇盤根錯節，無以別利器，此乃吾立功之時，何懼之有？」言訖，遂別上馬。前行數日，至縣升堂而坐。召諸將入廳吩咐，令設三科，以募求壯士。有能攻劫者為上，傷人偷盜者次之，不事家業者為下。眾各遵命去訖。是日，收納百數餘人。詡令設宴饗會，悉赦其罪。詡謂眾曰：「汝等投入賊中，詐降順服，至夜放火燒劫其寨。吾伏兵外應，破除此賊，保封重用。」眾皆遵諾而去。<br />
　　卻說寧季等正聚群賊議論進攻之事，忽人報曰：「寨外有投軍者，久立伺候，未敢擅入，乞大王發令。」季令召至。眾皆隨入，跪伏帳下。季問曰：「汝等何方軍人？答報名姓。」<br />
　　答曰：「吾等本省人也。小人姓李名丹鳳，餘各載冊，乞大王姑納為用。」季令俱為帳外步卒，巡哨轅門。鳳等應諾而出。<br />
　　與眾議曰：「準備今晚接應。」至夜二更，詡領眾軍披掛上馬，出至其寨，分兵圍祝鳳等知至，即入寧季及諸軍帳外，舉營放火。炮響一聲，詡軍齊殺入寨，驚起群賊，各各奔竄，不識東西。詡等攪撞混殺，金鼓連天。寧季急望東出，逢詡當頭截祝約戰五合，季敗回急走，引眾軍拼死撞出。虞詡卒兵趕上，大殺一陣，斬首數百級，獲其輜重，不可勝數。詡遂收軍入城安歇。窗士有詩攢曰：將軍威武振朝歌，猶勝征南馬伏波。<br />
　　殺氣寒雲昏戰地，丹心烈日照山河。<br />
　　馬前不有書生諫，月下應知賊虜摩。<br />
　　可笑當時權鄧鴛，空謀虛望白雲過。<br />
　　卻說寧季走至鳳凰岡上，豎起高旗，招聚眾兵，復相擾害。<br />
　　日間交替入城，窺聽消息。夜間聚屯結寨，劫掠良民。詡知，乃召貧民能縫衣者至，謂曰：「汝等潛往賊內，傭作衣裳，以紅彩之線縫其據下為號，後重賞賜。」縫者領命，即往賊內叫作衣裳。賊聽，皆爭為服。縫者遂依詡計，悉為攣彩於下。次日，回縣報知所事。詡大喜，賞其白銀十兩，縫者拜謝而出。詡遂令軍遍街巡察，凡賊人市者，悉認擒之。由是，賊皆駭散，咸稱其明，朝歌縣界悉收平服。<br />
　　太后聞知，歎曰：「詡誠有將帥之才，安民之略。」遂遣使持節，升為武都太守。<br />
　　使者至，令人報知。詡急整衣接詔。宣罷，著使回朝。次日，領軍之任。行至陳倉崤谷，忽聽坡後炮響一聲，羌虜數千踴出，當頭截祝寧季衝過。詡即停軍不進，而令卒宣言上書，請取救兵，待到則發。羌虜聞言，即退兵散旁縣而去。詡因其兵散，催軍偷進。日夜兼行數百餘里，令吏士各作兩灶，日增倍之。使羌聞之，不敢追逼。<br />
　　或問曰：「昔孫臏減灶，而君增之。《兵法》『日行不過三十里，以戒不虞』。而今日且二百餘里，何也？」詡曰：「羌虜眾多，吾兵寡少。徐行則易為所及，速進則彼所不測。虜見吾灶日增，必謂郡兵來迎眾多，行速必憚追我。孫臏見弱，吾今示強，勢有不可同也。何是言哉！」於是虜皆震恐，莫敢加兵近迫。數日，詡至武都，州縣官吏各持羊酒迎賀。詡俱不受，滿城百姓咸稱其清。次日，遣使至京，上表奏聞捷略。表曰：覆載之間，生民總總。有君則安，無主則亂，天命有德，歷世相傳。而順天者存，逆天者亡。所以運有長短，國有興衰，此古今之明鑒也。欽惟皇太后陛下，天錫神智，德合乾坤。四海沾恩，萬方蒙化。故能豫制於萬全，是以功成於莫測。近日朝歌遺孽崛起騷州，不肯歸德。陛下僱命臣率馬步兵卒追討，臣竭力平服。境界既清，人門共樂，復加職武都。臣即就任緣道，經崤谷而路阻羌胡。臣故宣言請救，虜騎聞氣膽寒。增灶厲兵，威揚萬里。日夜兼行數百，以避不虞。晨昏運策示強，用喪羌胡之魄，遂致身寧，撫綏黎庶。是皆陛下聖德神威，恩沾四表，不費寸兵之勞，卒收其效聞。臣本無禦侮之才，過受閫外之寄，仰奉神算，幸底成功。尚祈宣佈皇仁，輯安於眾，邊庭無警，萬方仰中國之遵，華夏奠安，兆庶享承平之福。<br />
　　太后覽表，深納嘉之。顧謂群臣曰：「羌胡之禍中國，其來久矣。歷觀前代，受其疲敝，道其困辱，深有可恥。今群虜一定，豈獨國家無夷狄之憂，實天下生民之福也！」眾臣皆頓首稱賀。遂令光祿寺大開宴會群臣。次日，悉入朝謝恩。八月，皇太后鄧氏崩，壽六十二，葬於慎陵山。<br />
　　卻說安少辨聰明，故鄧太后立之。及長，多不相得。而乳母王聖見太后久不歸政，慮有廢置，常與中黃門鄧慆慆伺候。<br />
　　其左右宮女，先有受罰者，心懷忿怒。今見鄧後崩世，乃於帝前誣言告曰：「鄧後娘娘在日，暗與鄧悝、鄧弘、鄧慆及尚書鄧訪，欲謀害陛下，復立平原王德為君。臣等欲告陛下，奈其貴寵，禁不敢言。願陛下聖明詳察，遠斥奸臣，以為後世法。<br />
　　」<br />
　　帝聞大怒，急令有司上奏，言悝等大逆不道，傳旨廢隴西平候廣宗、葉侯廣德、西華侯忠陽、安侯珍都、鄉侯甫德皆為庶人。以鄧騭未與通謀，但免特進，遣令就國。宗族人等，皆免官罷職歸鄉。騭等資財田宅，悉追收之。徙鄧訪及家屬流於遠郡。令郡縣官吏逼迫廣宗及忠等皆自殺死。又徙封騭為羅侯。<br />
　　於是，騭與子鳳並不食而死。騭從弟豹為河南尹，遵為度遼將軍舞陽侯，暢為將作大匠。知騭等廢罷而死，亦皆自殺。惟廣德兄弟，以母閻氏為後，得留京師。時大司農朱寵，痛騭無罪遇禍，乃為肉袒輿櫬，上疏追訟。疏曰：伏維和熹皇后，聖善之德，為漢文母。兄弟忠孝，同心憂國。宗廟有主，王室是賴。功成身退，護國遜位。歷世外戚，無與為比。當賜福善履謙之祐，而橫為宮人單辭所陷。利口傾險，反亂國家。罪無申證，獄不訊鞫。致鄧騭等罹此酷濫，一門七人並不以命。屍骸流離，怨魄不返。逆天感人，士卒喪氣。<br />
　　陛下宜收還家次，寵樹遺孤，奉承血祀，以謝亡靈。臣寵冒犯，戰慄天庭。<br />
　　由是，眾士大夫俱為騭稱枉罪。帝意頗悟，乃發州郡護騭之屍，還葬洛陽北芒舊塋。滿朝公卿，會其喪者，莫不為之悲泣。詔遣使者為立祠廟，以太牢告祀。令其諸從昆弟，皆歸京師。乙丑三月，帝崩，壽三十二。<br />
　　卻說閻氏太后，久欲專奪國政，而貪立幼主。安帝崩後，親攝臨朝，召弟閻顯入宮，議曰：「國家大事，不可久荒無主。<br />
　　奈太子庸弱，難當國政。吾欲迎立濟北惠王之子、北鄉侯懿為嗣，可繼否乎？」顯曰：「娘娘所言，正合臣意。然國家傳位，所嗣得宜。苟非其人，則政亂易矣，豈庸常哉！今娘娘獨能深謀遠慮，是為萬世之法。」太后大喜，遂遣使者往北相迎。<br />
　　使者至，懿即赴京。太后急令安排筵宴，迎接入殿。乙醜八月，懿即皇帝位。冬十月而薨。十一月，中常侍孫程、王康等一十九人，聚於德陽殿，謀議立君之事。孫程謂曰：「太后同顯攝朝，迎立北鄉侯懿，未滿百日而薨。乃其天數然也，非人致之。且上古國家，流傳正葉，若先帝無子，庶幾可嗣。況太子寧致為王而立他人以失禮乎。且太子深明善政，誠為有德，吾欲迎而立之。諸公若何？」眾皆然諾。遂令使者往迎濟陰王保立嗣為君。<br />
　　數日，車駕臨京，文武香花接人，扶上龍牀，即皇帝位。群臣舞蹈，山呼禮畢，遂封孫程、王康等一十九人，皆為列侯。<br />
　　詔下收捕閻顯、王岳，當殿處斬。徙遷太后閻氏於離宮，不聞政事。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>