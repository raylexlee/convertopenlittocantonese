<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第二十一回　棘陽二將顯威名　岑彭設計偷營寨</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十一回</br>　　棘陽二將顯威名　岑彭設計偷營寨</font></h4>
			　　卻說劉縯、李軼二人領軍至棘陽，離城五里下寨，著小軍往下戰書。至其府前，令人報知。太守岑彭喚吏卒呈上其書，曰：縯聞天生大聖，萬象攸歸。地產明君，百川會秀。今吾主劉秀，真命帝王，數年暫屈於山間，儲糧養銳。今日威鳴於境外，滅虜清塵。攻縣收城，聞風僕偃。取胡陽如拾芥，克新野若攀枯。天啟人歸，文匡武護，誠所謂有德之君也。況兼賞罰明信，納直親賢。足下早決獻降，必當重用，則不失於名功之望也。若有抗辭，必遭擒戮。大漢上將軍劉縯謹書。<br />
　　岑彭接書讀罷，大怒而罵曰：「叛國小寇！安敢來侵吾境界！」遂扯破其書，重責小軍二十，趕出府門而去。<br />
　　是日即點大軍五百，各個齊整。岑彭復入後衙，告知其母。<br />
　　其母諫曰：「吾兒休往，漢室劉秀乃真命之主，人人共知。汝乃一將之才，豈能獨力而破哉！」岑彭不聽，即領軍士出城搦戰。頭頂金鳳盔，身穿絳紅袍，披上黃金甲，坐下赤色馬，提著大桿刀，直到於陣前。大喝一聲，叫小將決戰。李軼出馬，謂曰：「將軍若肯順漢，不失封侯之位。」岑彭大罵：「反賊！<br />
　　立時斬汝。」縱馬橫刀，直取李軼。二人交鋒，約戰二十餘合，岑彭敗走。李軼趕上，被岑彭一箭射於馬下。眾將急救，扶歸本陣。劉縯出馬，又戰二十餘合，彭亦敗走。劉縯躍馬追趕，被岑彭展起金標，打中劉縯左背。縯負痛，急回馬走，岑彭領軍趕上，掩殺一陣。縯、軼二人大敗，走回歸陣。<br />
　　回見劉良，言：「棘陽太守勇不敢當，箭射李軼落馬，標中劉縯敗回　。」良聽知，大驚。忽人報曰：李通、堅譚取服宛城回至。」良遂迎入，問曰：「二公上陣若何？」答曰：「吾等一至城中，官吏人等，悉皆望風偃服，未曾攻戰。」良大喜。<br />
　　忽文叔、姚期兵回，蓋延、景丹至，與劉良等各參禮畢。良謂文叔曰：「劉縯、李軼攻取棘陽，被驍勇太守岑彭標打、箭射，敗陣而回　。」文叔大驚，曰：「驍將卻在於此！」良曰：「汝亦知其人乎？」文叔曰：「此將王莽封為武舉壯元，西平將軍，曾於教場中與馬武並戰二百餘合，不分勝負。今復遭遇於此，何能拒之？」姚期大言曰：「主公專長他人之威風，弱自己之銳志。彼雖有萬夫不擋之勇，吾克勝之，何懼之有？」鄧禹曰：「今既逢驍虎之敵，不得不懼。」遂吩咐眾軍守保城池。劉保守新野，劉仲守宛城，劉良守本城，各各遵命去訖。<br />
　　是日，鄧禹同文叔點起精兵二千餘名，逕取棘陽。至城下搦戰，岑彭即領軍對敵。文叔出馬，立於陣前，言曰：「自教場別後，少會尊顏。敢問足下安否？」岑彭曰：「莫非妖人劉秀乎？」文叔曰：「然也。敢告足下，矜念漢室孤窮，冤盆覆蔽，若肯助我破莽，以報先帝之恨，泉下不忘。」岑彭怒而罵曰：「白水小寇，結黨相叛，還敢花言佞語，說惑忠良！再言，即斬！」說罷，怒殺姚期於陣中，大罵：「村賊，有何能識，敢彰大語！才交數合，忙走不禁。」岑彭聽知，奮激復出。姚期叫曰：「岑彭小材，焉能勝大！今吾主公愛汝之甚，莫若早降順漢，免致禍臨！」岑彭不聽，躍馬直出。又戰十合，文叔復出告曰：「足下休迷，可助孤漢，以保將相之名。」彭竟不從，又交五十合，不分勝敗。文叔見二將頭上各現本像，岑彭尾火虎，姚期井木犴，乃自思曰：「子陵昏言，二十八宿助吾興漢，今岑彭終不肯順，奈何服之？待吾拽起雕弓，射其本像，看伊如何」。遂搭上一箭，正中左膀，其虎奔東而去。岑彭亦敗回走。文叔歎曰：「真乃天象也！」遂收軍回寨，令人復下戰書，來日再決。有詩為證，詩曰：少年才杰兩英豪，躍馬臨鋒怒滾濤。<br />
　　寶劍指揮光電掣，旌旗閃動碧雲高。<br />
　　成名殺逆空星現，戰鼓摧殘落日遙。<br />
　　社稷未平功未決，還擒壓兔剪霜毛。<br />
　　那岑彭敗歸棘陽，眾將問曰：「太守與期交戰，未嘗輸陣，今何速返軍回，不驅寇服？」岑彭曰：「非不堅持，奈左臂倏疾，不能舉動，故速回軍。」言未訖，人報曰：「劉秀差人復下戰書。」彭曰：「令其回報，來日對陣。」小卒遂回，報知劉秀。是日天晚，岑彭整集軍兵，分作五隊，偷劫劉秀之寨。至二更時分，到寨前繞遍，見其各個睡濃。乃大喊一聲，殺入寨去。驚得眾將奔逃四散，不識東西。文叔慌忙上馬，撞出陣去。<br />
　　走至胡陽城下，飛奔欲入。其馬不入，以鞭策之，亦不前動。<br />
　　遂抬頭一望，乃棘陽城也。急回馬，往山岡奔走。岑彭趕至城下，有把門軍士報曰：「劉秀往前山岡去了。」岑彭勒馬急迫。<br />
　　文叔走至天明，到一莊前。欲下馬暫歇，見一老人立於門首，而謂文叔曰：「公是何人？為甚慌如至此？」文叔曰：「吾乃漢室劉秀，被岑彭追趕，投奔於此，無處可隱。」老人聞說，急引入莊，請主公受禮。文叔抱起而問曰：「老人高姓？<br />
　　」答曰：「老夫杜顏是也。主公勿慮，岑彭曾從老夫學射，吾乃彭之師也。若彼追至，老夫自有主張。」二人話間，門下報曰：「岑彭至。」文叔驚懼，欲走，杜顏曰：「主公休慌，我今助順歸漢。」言訖，岑彭自外而入，望杜顏即拜。<br />
　　二人禮畢，見文叔立於其旁，拔劍欲斬。文叔往後奔走，杜顏擋住，謂岑彭曰：「汝殺主公何也？」彭曰：「此乃妖人劉秀，朝廷出榜遍捉，拿獲者千金之賞，萬戶封侯。吾今富貴在手，豈不殺之而取乎！」杜顏曰：「劉秀乃真命之主，汝豈能殺之？莫若早歸降順，不失萬戶封侯，有何不可？」岑彭大罵：「老賊！敢發此言！」拔劍欲殺，杜顏急走。岑彭趕入後莊，迎著杜顏之子杜郎，二人交戰三合，被岑彭一鞭，打二郎口中流血，慌忙奔走。杜顏與二郎引文叔出後門，上山急走。<br />
　　岑彭追趕，轉過一山，迎著大郎杜貌，杜顏叫曰：「吾兒快救主公！」貌問曰：「何人也。」顏曰：「漢王劉秀被岑彭追殺，吾與二郎攔救，反被辱罵，打二郎口中吐血。今追趕至近，汝快出敵。」言訖，岑彭至。見杜貌，二人施禮畢，彭曰：「小弟特來送千金之賞，萬戶封侯。」貌曰：「何有是說？」彭曰：「吾捉妖人劉秀，追至於此，不時可獲。」杜貌大罵：「反賊！<br />
　　敢逆天行事！」彭大怒，提刀直齲二人約戰三合，杜貌敗走，岑彭追近，被杜貌掄起虎鎖口，望岑彭砍來，中倒於地。未知性命若何。有詩贊杜貌：虎鎖輕輪起，君親脫火煎。<br />
　　堪誇英勇將，忠孝兩能全。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>