<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第三十六回　天憐弱寡退邪兵　王霸合兵援帝難</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十六回</br>　　天憐弱寡退邪兵　王霸合兵援帝難</font></h4>
			　　卻說光武於城內才安半月之餘，又被桓法欽趕至，將城圍祝光武引軍棄城出走，法欽擋住謂秀曰：「汝早下馬受降，免使朝攻暮擊。同扶漢室江山，如不願從，立時斬首。」姚期等一齊大罵：「奸賊詭徒！假吾漢室之名，貪榮立寇，若擒到手，把作王莽一般，分屍碎首！」法欽大怒，罵其眾將曰：「弱寡孤窮，安持大眾！」鄧禹曰：「群鴉小啄，豈敵鳳凰！」<br />
　　光武催軍搦戰。鼓噪旗幡。眾軍交馬，殺得天昏地慘，鬼哭神號。光武將雖雄勇，奈三千兵卒，豈敵二十萬之軍！光武正在危乏，力氣不加，仰天歎曰：「常道真天子下降，咸有百靈相助。今吾累困賊兵，何無應乎？」言未訖，忽正南上狂風大作，飛石揚沙，王將軍卒，各皆掩面四散。其後耿奔引領三千大軍，衝陣混殺，王軍大敗逃走。鄧禹急令收軍。耿弇進曰：「主公勿慮，今遼東烏桓國有軍數萬，臣同耿弇往彼求借，接助主公，斬除此賊，早安天下之民。」光武許之。耿弇父子上馬去訖。<br />
　　光武領軍從西南而往，經過州縣，俱屬王郎所管。行至昆陽，鄧禹曉會諸將，詐稱王郎子兵至，立於城下，叫上開門。<br />
　　遂入衙安下，即令縣官高戶急炊飯食。高戶與手下議曰：「恐是劉秀軍兵，待飯熟後，探聽虛實，方可與食。」但見軍來累累催逼，高戶愈生疑心，不令與食。其軍各人亂搶，高戶言曰：「正是劉秀兵也！」急入後衙擂鼓，催軍圍捉。光武知之，慌忙披掛上馬，引眾將往南門急走。高戶領軍趕襲。光武正至門下，高戶叫城上放下砍戕。姚期聞說，縱馬飛至門下，奮手一托，光武遂免其害，有詩為證：略舉擎國手，支持漢乾坤。<br />
　　若此英雄漢，誰堪與比論。<br />
　　光武等走出其城，鄧禹曰：「為此一餐小食，險失國家大事！」正欲前行，忽聽王郎軍至，勒馬復奔南走。晨餐宿夜，不敢入城。或食於道旁，或安於空舍。奔至蕪蔞亭時，天寒日凍，光武甚有饑色。馮異逕往民家求得豆粥一碗，進與光武，略充腹餒。<br />
　　再至曲陽傳逕過，聞王郎子領兵後趕，從者皆有恐懼之心。<br />
　　行至滹沱將近，小軍報曰：「前有大河阻隔，上無橋樑，下無船渡。又聽王軍後趕，如之奈何？」光武聞報，乃長聲歎曰：「前阻後逼，天亡我也！」王霸進言解曰：「臣乞往視，看可渡否？」光武令其急往。王霸飛至河邊，見江水泛漲，浪滾滔天，安能得渡？乃仰天祝曰：「吾主劉秀，仁德塞乎四海，與民除滅妖奸。奈賊兵勢大，力寡難敵，戰敗逃此經過，又逢大江阻隔，不能得渡。願天憐佑，護過此河，免亡賊兵之手！」<br />
　　祝罷，回報。光武忙相謂曰：「河可渡否？」王霸恐驚眾將，乃徐言跪而進曰：「冰堅可渡。」跟護官屬聽知皆喜。光武笑曰：「侯吏莫妄說也。」遂促兵前往。果見河水凍合。光武大喜，即躍馬縱轡而過。王郎催兵趕至河畔，見光武渡水而走，眾將一齊爭功，競奔躍過。未及至中，忽一陣風過，凍水粉碎，王郎十萬軍兵共溺河死。有胡曾詩曰：光武經營業未興，王郎兵急勢相凌。<br />
　　須知後漢功臣立，不及滹沱一片冰。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>