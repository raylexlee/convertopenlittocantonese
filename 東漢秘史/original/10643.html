<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第二十六回　列宿紛臨助聖君　拖腸屢戰心無懼</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十六回</br>　　列宿紛臨助聖君　拖腸屢戰心無懼</font></h4>
			　　卻說劉隆斬卻宋禮，奮怒騰騰，就欲起兵前往。忽聽城外炮響一聲，軍如虎奔，俱頂重盔堅甲，執短戟長槍。當頭一將，面紅須黑，膀闊腰長，身披紅錦袍，腰繫絲鸞帶，手執降魔杵，坐下燕色馬，湧身若箭，舉步如飛。光武覷著，甚有驚懼之心。<br />
　　岑彭急扯昆吾劍，馬武忙執青銅刀，姚期搭上雕翎箭，杜貌持起搠神槍，列於教場，待臨陣敵。其將至近，望光武忙奔下馬，拜伏於階。光武攜起問曰：「將軍何姓？」答曰：「小將紀敞，是日起軍，聽聞主公昆陽戰敗，特引部軍五百，接助除奸。不意幸逢於此！」光武大喜，遂令同往。是日起軍，劉嘉守江夏，劉隆引五百人馬與光武等即行。<br />
　　前奔數日，奈糧草缺乏，光武令人往街糶買。忽人報曰：「此處糧食都被兩員大將收貯村西山下，屯營立寨，買馬招軍，將軍可往彼處求買。」光武遂領眾軍齊往。至其寨門，見兩員大將正於教場練習，一人身披紅錦袍，金鎖甲，頭頂白銀盔，玉鳳纓，手提丈八矛，坐下胭脂赤馬。一人身披白羅袍，白銀甲，頭頂金練盔，纓雉尾，使著方天戟，坐下銀鬃馬。騎兵步卒，個個精強。光武熟視，心中暗喜，思「再得此二將，可解賊兵。」有人報知，二將急出問曰：「何方將士？到此甚乾？<br />
　　」馬武答曰：「非敢擅踏將軍之所，奈漢皇劉主戰敗昆陽，回江夏借兵，於此缺乏糧食，敢告將軍回買多少，以濟急用。」<br />
　　答曰：「莫非漢劉室文叔乎？」光武出應之曰：「然也。」二人聽罷，急慌忙下馬，拜伏於地。光武下馬攜起，問曰：「二位將軍姓甚名誰？」答曰：「臣乃賈復、臧宮是也。聞主公昆陽受困，臣於此處招軍買馬，積草屯糧，暫駐於此，專候主公，共扶漢室。不意幸遇於此！」遂相與請入寨中，各敘仰慕之情，大設宴會。有詩為證：鐵衣數載枕寒戈，今日筵間暫樂歌。<br />
　　聖代中興賴公等，洗兵須為挽天河。<br />
　　是日賈復等拔寨起軍，同光武至昆陽城南睢水下寨。光武曰：「誰人敢往城內下書報知鄧禹？」賈復出曰：「小將願往。<br />
　　」光武遂將文書付與賈復。復接之藏於箭袋，上馬飛行，殺至城下，叫上開門。鄧禹登城問曰：「汝何將士？」復曰：「吾乃光武部下降將賈復是也。」禹曰：「有書來否？」復曰：「有。」遂開袋取，則不見矣！乃叫曰：「因陣中衝殺，不覺錯射去矣！」鄧曰：「既無文約，則難奉命。」復思無奈，勒馬再回。殺至陣中，圍軍把卒，若浪衝波，兩開奔散。復衝出陣，至寨見光武，言訖前事。光武又將文約討與復，復遂藏於懷，上馬復出，衝入其陣。<br />
　　不覺王林藏於軍中，暗算一槍，刺中左脅。賈復力戰不知疼痛。殺至城下，叫城上接書。遂兜弓帶箭射人城去。鄧禹即令開門接入。見復被傷而言曰：「公露腸矣！」復垂頭視之，果出。顏色不異。禹急令人托入，親以束帛裹紮。復曰：「軍師急付文約與吾回報。」禹曰：「將軍帶此重傷，姑安養病，待吾別差人去。」復曰：「無妨，還欲斬除此賊，以顯陣上之名。」禹見其堅執不從，遂將回書付復。復即飛身上馬，鄧禹登城擂鼓助壯其威。復殺入陣，又遇王林擋祝二人交馬，戰不數合，被賈復一槍刺於馬下。眾軍各逃散奔。復遂衝出其圍。<br />
　　至寨見光武，且告前事。<br />
　　光武視之，大驚，頓覺雙眼淚下，扶入寨中，仰天祝曰：「劉秀舉兵復業，得此相助，今被賊子所侵，帶傷回寨，若果合誅王莽，以從眾望，願教此將軍早得安康！」祝罷，解下裹帛，以手徐徐按入，用藥敷傷，謂復曰：「將軍為吾解急，罹此大災，倘若太平之後，或我男汝女，我女汝男，誓結為親。<br />
　　」言罷，扶歸養疾。此名曰：拖腸大戰。有詩為證：憶昔昆陽大戰時，拖腸斬將世間希劉君誓結為親約，永與山河壯帝居。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>