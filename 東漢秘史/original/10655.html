<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第三十八回　月明妖婦駕雲來　奸計誣良誅佞賊</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十八回</br>　　月明妖婦駕雲來　奸計誣良誅佞賊</font></h4>
			　　卻說光武見其邪術騰空，心懷驚懼，即收軍卒下寨。與眾將議曰：「才破無霸之妖，又逢法欽之孽，將何治耶？」眾皆默然無計。至夜二更，月明如日，光武策杖出帳，徐步游觀。<br />
　　忽見空中有一婦人，騰雲駕霧，金冠珠履，披戴仙衣，謂光武曰：「吾乃滹沱神聖母也。王郎真命之主，汝休趕襲。若與天命相違，則性命難保。」姚期在旁聞說，遂攀弓搭箭，射落妖婦。眾將忙近擒下，綁縛入寨。<br />
　　期問曰：「汝何妖婦？敢來戲侮主君！」婦人答曰：「妾乃王郎之妃。桓法欽能行此法，使妾駕霧於此，乞天恩姑恕！<br />
　　」鄧禹令殺犬血污之，使不能行。光武催軍急趕。王郎知其兵至，令眾軍走入宋子城去，堅守不出。光武追至城下，分兵圍祝鄧禹見城上桓法欽以草龍與王郎子共乘欲起，急用於房道法，解壓其邪，使不能起。<br />
　　圍經半月，光武率將攻城，法欽夜出城走，陳俊方、修紀廠等三軍截住，法欽急引王郎奔入邯鄲城去。光武諸將趕至城下，分兵圍祝王郎軍兵十傷九死，只有數百之餘，甚懷憂切。<br />
　　法欽曰：「主公休悶，西太山賊處有軍數萬，可往求借。若得其助，可破劉秀。」王郎從說，即令彭充往借。<br />
　　充遂上馬衝撞出陣。行至其寨，令人報知。二人接入，施禮，問曰：「君為何來？」答曰：「吾主劉子瑜，被劉秀趕急，特來二將軍處求借精兵。倘成功後，將軍皆有王爵之報。」其二將乃岑彭、李忠，聞說大怒，言曰：「汝主王郎賊子，假吾漢室乏名，欲爭天下。今使詭計，惑說忠良！」拔劍奮砍，充頭落地。一同至寨見光武。光武大喜，眾將齊議，欲立光武為帝。光武曰：「不可，吾兄更始尚在，若奪其位，是不仁也。<br />
　　待其崩後，方可受職。」<br />
　　卻說朝中八賊朱鮪等，奏上更始，言劉秀按臨河北，眾將反立為帝。更始聞奏，大驚，急向近臣曰：「誰為寡人除憂，破滅劉秀？」鮪曰：「今秦、趙二州馬武、王常，原與陛下為友，得此二將，立時可破。」更始准奏，急令宣至。朱鮪謂曰：「聖上加封劉秀征北大司馬，今按臨河北反漢自稱為帝，聖上特宣將軍往伐其罪，後以重報，將軍若何？」馬武故言曰：「劉秀如此不仁，則天亦不容也。」遂允應其言。敕賜費明為元帥，龐貴為副將，馬武為監軍，王常為先鋒。<br />
　　是日，起軍十萬，上馬前行。至河北地界，有人報知光武，言：「更始皇帝敕令費明，領軍十萬，今將至近，未知何故？<br />
　　」光武曰：「更始兵卒助吾剿滅王郎，有何意也？」鄧禹進曰：「主公休言，未曾表奏朝廷請求軍助，無故自來，恐是賊臣之計，可令王梁迎出十里之外，著其屯於彼地，探其虛實，然後合兵未遲。」光武從言，即差王梁領軍二萬前往。<br />
　　行經五十餘里，迎著王常等軍，兩下排列陣勢。王梁出馬橫刀問曰：「汝領眾軍何所往？」答曰：「來助司馬劉秀，破滅王郎。」梁曰：「既乃聖上軍助，鄧禹將令遣吾迎接，教汝等屯駐此地，來日會合。」馬武故出言曰：「吾奉聖旨差遣，豈由汝便？」梁曰：「吾奉司馬將令，誰敢故違？」言訖，二人交馬，約戰十合，王梁敗走，馬武趕追。王梁勒馬再戰，兩軍混殺一陣，王梁引軍回寨。<br />
　　見光武，具說前事。光武急引眾將，素衣束手，戈甲不身，上馬出見費明。約行數里，撞遇其軍，光武叫曰：「請費元帥相見。」費明出見，光武問曰：「元帥來者為何？」明日：「為汝反漢，自立為君，聖上著我來拿。」光武聞言，遂下馬請罪。龐貴持刀忙欲近殺，光武跪伏受死。姚期在旁奮怒，躍出大喝一聲，罵曰：「賊臣誰敢持刀殺人？」挺起長槍，躍馬直取費明、龐貴二人。交鋒都無兩合，忙走不禁。眾將夾托光武上馬回寨。鄧禹曰：「果乃賊臣之計，非姚期將軍在旁，則主公幾乎休矣！何能復乎？」馬武等趕至，鄧禹曰；「誰出對陣？<br />
　　」姚期應聲，飛奔而出。馬武掄刀與期故戰二十餘合，不分勝負，各罷歸營。馬武共王常計議，至夜入帳，斬卻元帥費明並副將龐貴。<br />
　　次日天明，二人提其首級，曉諭眾軍，言：「有不助秀者，此首為號令。」眾將俱言往助。馬武、王常引十萬大軍，提頭入寨見光武。光武大喜，遂合軍一處。<br />
　　時有小軍走回長安，入朝見朱鮪等，具報前事。朱鮪大驚，又聚眾將商議。遼贈曰：「吾有一計，可殺劉秀。」鮪曰：「何計？」贈曰：「前者聖上著軍討秀，反被殺害不從，稱此違逆上命，假齎聖旨一道，令使者將藥酒往彼問罪，叫劉秀隨便入朝。若從不逆，則無反意。如不遵命，即將藥酒度與，逼其快飲。再令護軍邳彤，引軍五萬隨後擒捉，亦言上命差來，使見聖旨疊疊，決不敢違，豈不中吾計哉！」眾皆大喜，即依計行。先令使命齎旨前往。後著邳彤領軍，各個遵令去訖。<br />
　　卻說光武正於帳中議事，忽小軍報曰：「聖旨又至，請主公迎接。」光武即令安排香燭，迎接開讀。旨云：朕叨天眷，職掌山河。奈初登帝位，黎庶未安，故此遣汝按巡河北，撫恤郡州，托天下重事，悉付於卿。豈意聽信小人之言，反國自稱為帝？前者朕遣費明監軍問罪，夜令奸人暗殺，奪吾十萬之兵，足見昭然之變，明顯欺君。今再遣使齎旨施行，如無反朕之心，即當隨使入朝，同理國政，共決民憂。庶使朕無懷懼，以釋既往之愆。若不信從，毒漿快飲，故茲詔示，想悉宣知。<br />
　　光武接詔，宣讀已畢，謂眾曰：「吾當隨使人朝，請釋枉罪，使不逆上而屈義也。」鄧禹進曰：「此乃賊臣之計，欲害主公。彼得寵用專握，主公不可信往，恐有一失，則有負天下豪傑之望，而漢室不能復興矣！」其使者李煙，見鄧禹阻諫，即取金鐘，滿斟藥酒，度與光武，逼其快飲。光武遂接欲飲。<br />
　　忽左邊一將，怒若雷霆，飛躍走近，奪下酒鐘，擲下於地。火燄騰起三尺，拔劍砍死使者。光武視之，乃大將姚期也。眾皆大喜，有詩為證：何事君王意倒顛，每聽殘賊害忠賢。<br />
　　暗中敕使傳宣旨，一劍番身命梁泉。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>