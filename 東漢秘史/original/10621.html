<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第四回　乘威據賊侵英主　假制施仁斂小民</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四回</br>　　乘威據賊侵英主　假制施仁斂小民</font></h4>
			　　己已新建國元年春正月，王莽登殿，召眾文武議曰：「子嬰原立，今朕為帝，則有二君，將何如耶？」蘇獻出班奏曰：「天下國家，不可二主。且陛下新居寶位，未見清政，再與肩立並朝，恐後爭鳴角勝，百姓怨望。依臣愚度，陛下可滅子嬰而取歸一統，庶使萬民清樂，四海宴平，願陛下詳察。」莽曰：「子嬰原朕立之，若再復滅，是不仁也。」獻曰：「陛下既不忍滅，可廢之為公職。何如？」王莽准奏，命蘇獻齎旨人後殿，廢子嬰為安定公，孝平皇后為安定太后。<br />
　　漢承平舊之業，府庫充實，百官殷富，群蠻賓服，天下宴然。莽廢子嬰而盡得之，其心意猶未滿足，欲狹小漢家制度，更為疏闊，故召蘇獻問曰：「朕聞古之帝王有分土養民之良法，方一里為一井，其田九百畝，中畫井字界為九區。一區之中為田百畝，中百畝為公田，外八百畝為私田，八家各授私田百畝而同養公田，是九分稅一，所以國給民富，而頌聲興作，則刑措不用於世也。至若秦壞聖制，而廢滅井田，則天下人民兼並，而起貪濫。強者規田以千數，弱者曾無立錐之居。漢氏減輕田租，三十而稅一，常有更賦，罷癃咸出。而豪民各相侵陵，貧者無活，則借貸富者田耕，共分所齲富者被上逼稅，則侵陵劫奪，多取於租。上取乎中，中取乎下，名為三十稅一，實乃十而取五也。故富者囊餘金玉，廩盛粟糧，肥馬輕裘，驕而淫肆；貧者衣無足體，食缺充餐，不厭糟糠，窮而奸盜。當此之時，民俱陷於無辜，則刑用而不錯也。今朕欲更名天下之田曰『王田』，奴婢曰『私屬』，貧者不得賣，富者不得買。其男口不盈千人，而過田一井者，分餘田與九族，使民者得食，王者得安，卿意若何？」蘇獻曰：「陛下之仁，勝於文武，無一不當。今若除舊虐政而復古禮，則天下不日而化也。尚何言哉！<br />
　　」王莽大喜，遂傳令頒諭天下：「鄰里鄉黨敢有不遵，非井田聖制者，投諸四裔，以御魑魅。」於是萬民斂怨，士卒苦勞。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>