<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第八回　嚴光卦卜知真主　王莽科場選俊英</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八回</br>　　嚴光卦卜知真主　王莽科場選俊英</font></h4>
			　　三人各敘間別之情，子陵問禹曰：「文叔此來，有何意也？<br />
　　」禹曰：「特來吾師處，求發一課，問取興復漢室之事命運若何？」子陵曰：「吾尚記得文叔八字，建平元年十二月甲子夜生。」細將八字推算，謂文叔曰：「真帝王之命也！二十一歲小旺，至三十歲當大旺，富貴不小，依此命訣，則三年之內當成發跡。」秀曰：「先可為何？」子陵曰：「先臣後君。若依愚見，今王莽開下文武選場，招賢納士，公子可往一試。倘或納用，以待時運將至，一舉而恢復之，何難之有？」文叔曰：「先生言者是也。奈愚一身單寡，無所倚靠，恐有一失，如之奈何？」子陵曰：「吾弟仲華，跟助主公同去，庶保無事。」<br />
　　禹曰：「弟願往隨，請勿憂慮。」言未畢，見一人逕入堂來。<br />
　　生得身材短小，形貌非常，姓嚴名奇，山中村人，原與子陵同姓，拜為兄弟。至堂與眾各施禮畢，謂子陵曰：「今聞長安試武，弟欲赴選，特來哥處求發一課，看取吉凶若何？」子陵遂發一課，見爻象大凶，謂奇曰：「作課不祥，勿宜輕往。依此課決斷，若去必恐傷命！」奇不信言，遂辭而去。文叔曰：「奈何無伴侶，何能獨行？」子陵見說，遂再發一課，爻象甚吉，大喜曰：「主公合當發跡也，依此爻判斷，即有同伴。」言未訖，果見二人直奔堂上，望子陵即拜。禮畢，見文叔問曰：「此賢士何人？」子陵曰：「主公劉文叔也。」二人即與施禮。<br />
　　文叔問曰：「二公尊姓？」答曰：「吾等馮異、王霸是也。」<br />
　　三人共話君臣之義，文叔大喜。<br />
　　時天色已晚，子陵謂文叔曰：「今夜天氣清朗，吾與主公同玩星斗。」文叔即隨。是夜，君臣五人同上子陵釣魚之台，各立方位。子陵指示紫微帝星，言與文叔：「後有二十八宿跟隨。」文叔曰：「吾往長安而去，則此星若何如耶？」子陵曰：「主公若去，眾星亦護同往，豈有拋離也哉！」文叔曰：「恐生不測，將何為治？」子陵曰：「無妨，主公既疑，可厭此星而去。」言訖，將水盆於前，乃披髮仗劍，望天密念。眾人並不知所道何事。須臾，只見一星落於盆中，各誇其有神異。<br />
　　至次日天曉，四人拜別子陵，往奔長安。子陵謂文叔曰：「吾與主公取過一名去。」文叔曰：「何名？」子陵曰：「可名光武。」<br />
　　話說四人上馬，登程行經數日，至長安投下歇店，遂往街上閒遊。至午門前，見眾人各齊預立，光武頓有不忿之心，乃言曰：「他時若遂風雲志，破莽重教漢室興！」言訖，以手指於午門之上道：「好！有日冤仇必報！」鄧禹等三人聞言大驚，急推光武於後僻處去。禹曰：「主公是何大言？」馮異、王霸二人恐其惹出事來，各自退避。禹同光武又往東街遊戲，見一人，威儀壯凜，搖擺過街。問禹曰：「此乃何人也？」或人言：「是王莽丞相蘇獻也。」文叔聽言蘇獻，頓然怒起，思：「此賊當時逼我父母並投井死，今日撞遇於此。」奮拔寶劍，「趕上殺之，以雪父母之冤！」鄧禹急忙挽住，謂曰：「主公何得顛乎？若惹出事來，吾等都難救護。不記臨行之時，師傅囑咐言語，叫主公依聽，方可成事？」鄧禹即將其語呈獻，囑歌曰：當殺不殺，當射不射，殺之有損，射之有危。<br />
　　光武讀罷，大喜，謂禹曰：「誠哉！此言若非公等相勸，吾禍必有！」二人遂進歇。<br />
　　其街市人冗雜相撞，混殽兩離。禹等三人因不見文叔，急上街尋。正行間，忽一隊人過，都言午門外道好一漢子，被獻斬之。禹等三人大驚，謂曰：「若主公遭難，吾等當往急救！<br />
　　」各相仗劍奔往法場而去。行至將近，果見斬首於地，唬殺三人，低頭無語。乃歎曰：「可惜！英雄智主，挫於反寇之手！<br />
　　」有詩歎曰：<br />
　　天邊雲暗紫微星，可惜英雄一旦傾。<br />
　　辜負釣魚台上客，倚欄空望漢重興！<br />
　　卻說鄧禹、馮異、王霸三人見斬首於地，復近熟視，乃嚴光之弟嚴奇也。三人回悲作喜，即還旅歇。見文叔醉倒於店，方才睡覺，起榻而坐。問曰：「主公何來？」文叔曰：「吾於街上遇舊友人，請飲數杯，是醉臥於此，方才醒起。」禹曰：「吾等被主公一驚！」文叔曰：「為何驚也？」禹曰：「人言主公被蘇獻所害，吾三人仗劍急往法場相救，見被殺者乃師父之弟嚴奇。吾等方落意而回　。」文叔曰：「師父乃真神人也。<br />
　　當時此人求課，師父不許其來，今日果遭非命！」言未訖，忽聞街上武士等道「來日南門外教場演試。」<br />
　　卻說王莽傳旨，今軍士開教場，親臨演試。眾卒領命，急往南門講武殿上，高結彩亭，四圍紅索解斷，許百姓繩外觀看。<br />
　　是日，莽賀臨，坐於彩亭殿上，百官文武班列兩旁。帝即傳旨，著天下英雄壯士，俱入演試。<br />
　　卻說文叔君臣四人同至教場門外，見軍士肅整，各執兵刃，侍立兩旁。馮異、王霸曰：「吾二人先進，看其事體若何？主公且少待。」言訖，二人遂從左翼門進。忽遇三人同入，問曰：「三位賢士何姓？」答曰：「吾等李忠、王良、方修是也。敢問二公何姓？」異曰：「吾等馮異、王霸是也。」五人話訖，同至講武殿下請試。帝令五人於場上各獻武藝。先試弓弩，後搠槍刀。五人演訖，各中納用，即令上葵花亭赴宴。<br />
　　時文叔於外，見五人俱中，頓起大怒，思言：「莽賊奪我漢室江山，受此榮貴，不如射死，以雪先仇！」遂搭箭奮射，不覺氣烈猛加，雕弓拽折，驚殺文武眾臣，心寒膽戰。帝見大怒，急令金爪武士拿下，問曰：「汝何人氏？安敢欺君越法，故討死乎！」文叔曰：「吾乃南陽人。姓金名和，特來投軍赴選，有何欺君！」帝令推出斬首。時右丞相竇融急出奏曰：「陛下不可，臣恐斬訖此人，門外未試武士不敢進演，雖有蓋世英雄，勿納為用，有何妨焉？乞陛下姑恕其罪。」帝准奏，令軍卒趕出教場之外，再勿容進。忽又四人直入，名曰邳彤、景丹、蓋延、堅譚。王莽俱納為用。選畢，又見一人，身長九尺，面如紫玉，目若朗星，從左翼門進，直奔彩山殿下。莽問曰：「汝何人氏？」對曰：「吾乃棘陽人也，姓岑名彭，字君然，聞陛下招納賢士，故來投選。」帝聞，令選硬弓三張，與彭扯拽，後射朵心。岑彭欣然起，拽硬弓，連斷兩把。再拽第三張，見其頗硬，乃曰：「此弓略可為用。」奮身兜起，連發三矢，俱中紅心。帝大喜，曰：「真將軍也！」即封彭為武舉狀元。<br />
　　近臣奏曰：「陛下少止，門外武士尚有未選赴者還多，恐有高才雄略，不服居後，可再令搦走一道。」言未訖，忽葵花亭上一將名景丹，見岑彭得中武舉第一，頓有不忿之心。踴上教場，大叫曰：「誰敢奪吾狀元？」帝見爭論，令其比試。二人聽旨，披掛上馬。岑彭絳袍朱甲，赤馬紅纓，使偃月大刀。景丹青袍短甲，白馬青纓，使丈二長槍。二人約戰數合，被岑彭展起金標，搠景丹於馬下。帝見彭勝，問曰：「卿此兵器何名？」彭曰：「此乃將軍之暗器，名金標也。」帝聞，再封彭為征西將軍。彭謝恩起。忽蓋延出曰：「吾與你一決。」二人上馬，亦鬥數合，被岑彭一鞭打於馬下。堅譚見延敗，亦出與戰，尚未戰數合，被岑彭一箭射中，落地而走。帝謂岑彭曰：「武狀元定矣！」蘇獻奏曰：「還恐有未試者，再令彭走一遭，方才可定。」言未訖，見眾人內閃出一大漢，身長九尺五寸，面如活蟹，須若鋼釘。大喝一聲，言「狀元留待我來，何人敢占？」<br />
　　未知是誰？有詩為證：<br />
　　濟濟英才赴選場，人才爭奪狀元郎；<br />
　　雖然未許人攀折，今古男兒當自強。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>