<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第九回　王莽選才嗔武丑　崔亭揭榜報蘇獻</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九回</br>　　王莽選才嗔武丑　崔亭揭榜報蘇獻</font></h4>
			　　帝見其人勇烈，宜至殿下，問曰：「汝何人氏？」答曰：「吾乃南陽胡陽人也，姓馬名武，字子張，久已立待，未蒙選用。見陛下封小將為狀元，願與略決輸贏。」帝宣言令二人比試。馬武欣然而起，即穿青錦袍，青龍鎧，跨上青驄馬，提起青龍刀，躍出教場，大叫：「岑彭敢與吾決戰否？」二人交鋒，共戰二十餘合，不分勝負。帝見二將勢勇並驅，無一高下，乃叫曰：「二將暫止。」二人遂下馬至殿前。帝謂武曰：「狀元定於岑彭，封汝為觀榜。」馬武聞言，心不甘服，復進曰：「小人之才，不在岑彭之下，岑彭之才，不在小臣之上，此狀元當與小臣，陛下何苦賜與岑彭！願乞再示，可決輸贏。」帝准言，令其再試。道罷，二人齊拍上馬，鬥至五十合，馬武佯敗詐走，岑彭趕上，馬武提起紅錦套索，將岑彭一挽，彭見，接住其索，奮力拖扯，力並，無一折動。兩下廝拒多時，不分勝負。忽葵花亭上一人言曰：「吾與此二人解戰。」遂張弓搭箭，望其套索一箭，射為兩段，閃二人落於馬下。二人復欲上馬，帝急止之曰：「狀元定矣，不必再爭。」武曰：「臣不減於岑彭，豈肯屈居其下！」帝曰：「論汝武藝，可與並肩，但貌不及於岑彭，固如是也。何苦競乎？」馬武曰：「陛下何言！武略選試，並非以貌取人。早知如此，吾致死亦不來也！」帝怒，令趕出教場而去。<br />
　　時光武在旁，見趕馬武，徐徐后從。至午門前，馬武怒而言曰：「大丈夫當棄暗投明，揚清於後，豈枉名而事賊寇！」<br />
　　言訖，書下反歌於壁而去。光武跟至柳陰之下，細將實情訴與馬武。馬武大喜，曰：「今日漢家有主，吾屈志可伸！」遂請文叔受拜。禮畢，武曰：「主公且回，不可久停於此，恐事露難以展施。臣他日再會，共決謀事。」二人遂別各回。<br />
　　卻說王莽車駕還朝，至宜聖廟前，見十數個書生伏呼萬歲。<br />
　　帝問曰：「汝等有何事言？」答曰：「臣等於太學中見一後生，困臥榻上，有金龍護體，紫霧遮身，不知是何怪物？請陛下視之。」帝聞奏，大喜，遂下車仗劍，步入廟中。果有一年少後生，遊戲講堂之上。望見帝來，慌忙欲走。王莽急趨，扯住謂曰：「汝勿驚懼，與吾到殿為君。」<br />
　　卻說其後生乃王莽之子王禹，自幼分出東宮，離久，至長貌異不識。王莽見書生奏言金龍之現，恐是劉族復生真命，故欲立其為帝，慢圖滅之，以絕後患。遂引眾文武百官回朝。至殿，安排香煙，更立新君。忽一人忙上金鑾奏曰：「午門壁上有人書下反歌一十四句，請我王聖鑒。」帝聞奏，急往觀之，果然。其歌曰：胸中萬丈虹霓吐，失志男兒愁萬縷。<br />
　　腹懷惠於五車書，十年費盡青燈苦。<br />
　　誰知天下誤儒風，一旦棄文身就武。<br />
　　吾心勤意學六韜，千里長安來應舉。<br />
　　指恁一躍上金鑾，富貴功名談笑齲<br />
　　莽賊白眼慢賢人，為嫌醜陋將吾逐。<br />
　　此間無處可容身，手提長劍歸真主。<br />
　　後寫：南陽胡陽縣馬武謹題。自後有人題者亦多，不似此人膽大，和姓名書下。王莽讀歌大怒，急令蘇獻出街捕獲。<br />
　　蘇獻領旨，逕往歇店搜尋，不知其人奔往何處，即拿店主來問。帝曰：「丑漢馬武，停歇汝家，今在何處？」店主答曰：「早從出外，至今未回，小人不知何往？」帝聽其不見，遂放回歸。復還前殿，呼出後生為帝。生曰：「陛下何言？」帝曰：「太學院書生都言汝有金龍護體，紫霧遮身，乃真命天子，是立汝為君，何得推說！」後生笑曰：「父王錯矣！臣乃東宮太子王禹，父王豈遺識臣哉！」王莽聽言，熟視其貌，果然，乃大笑曰：「吾兒果有帝王之分！」群臣曰：「乃東窗之下一人，姓劉名秀，字文叔，從南陽而來，投赴舉者。言曾教場拖折官弓，假說姓名金和，曾於太學讀書，見形異者，即其人也：」帝曰：「卿不早言？」急令蘇獻領軍往太學搜捉。將四圍城門閉上，令軍卒各巷巡察。再傳旨遍曉百姓：如有隱藏妖人劉秀並丑漢馬武者，滿門誅戮；有拿獲獻上者，封萬戶侯。城中百姓悉皆知訖。<br />
　　卻說光武早離太學，往投集賢館明林巷里居宿。倏知王莽出榜曉諭，閉城搜捉，驚得惶惶無措。但見巡軍若虎，哨馬如飛。當日天晚，急出逃躲。見一堵高牆，以手攀住，踴身一跳，躍入其內。視之，乃花園也。即喜曰：「此處可暫安身，以待天明，再作區處。」至夜深人靜，忽一皓首官長步入花前，列案對月燒香。光武恐使知覺，慌忙欲躲，被其望見，拿住問曰：「汝何人氏？焉敢夜入吾園盜竊物件？」言訖，拿至花亭之上，勘問來因。光武細將實情告訴。官長聽說，不覺雙眸淚下，歎曰：「我道漢已無人矣！今幸遇汝，可復先王之恥。」文叔曰：「官長何故出此言也？」答曰：「吾乃漢室劉唐，為王莽篡國，滅吾宗支，故改姓陳，權受太常卿之職。汝父劉欽，乃吾兄也。」文叔聽說，急請叔父受禮，各敘話畢。唐曰：「汝且權入吾府，停歇數日，待其寧息，再作區處。」<br />
　　二人話間，被本家廚子崔亭曉覺，急至廳上，揭榜奔投蘇獻請賞。蘇獻聞言大喜，即上金鑾，奏知王莽。莽聞，傳旨：著蘇獻領軍二百，往劉唐府內搜捉。蘇獻領旨，即至唐府圍捕。<br />
　　唐知事發，急出問曰：「丞相何意？」獻曰：「汝家奴僕崔亭出首，道汝隱藏妖人劉秀，天子傳旨著我搜捉。汝急獻出，免致禍臨。」唐曰：「既有是事，請司馬往搜。」蘇獻令軍遍室搜捉，並無蹤跡。再令搜入花園。光武正在花亭觀望，見其軍來，忙向後牆爬走，被二人上拿住，推入後巷無人去處，假作劉秀化作金龍脫走，大叫眾軍急趕。光武回頭視之，乃馮異、王霸用計救出。此名調虎離山之計。有詩為證：鳳出丹山暫失梧，頻遭野鳥笑身孤。<br />
　　天教幸際風雲會，騰踏飛黃快去途。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>