<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第五十七回　鄧騭托親辭避辱　班昭誡女欲全倫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十七回</br>　　鄧騭托親辭避辱　班昭誡女欲全倫</font></h4>
			　　卻說鄧騭班師振旅還京。帝以太后外戚，故遣五宮中郎將迎拜騭為大將軍。軍至河南，帝使大鴻臚親迎。以中常侍齎牛酒郊勞。王侯以下，候望於道。既至，帝宴，大會群臣，重賜鄧騭束帛乘馬。騭謝恩出。於是寵靈顯赫，光震都鄙。<br />
　　騭以母憂，乃上書長樂富，乞身歸養。時大家班昭在宮，謹禮嚴憚。太后臨朝，每與聞治政事，以昭出入之勤，特封其子成為關內候。太后得見請辭之書，不欲許之，顧問於昭。昭乃上疏以陳之。其疏曰：伏惟皇太后陛下，躬盛德之美，隆唐虞之政。闢四門而開四聰，彩狂夫之瞽言，納芻蕘之謀慮。妾昭得以愚朽，身際盛明，敢不披露肝膽，以效萬一。妾聞謙讓之風，德莫大焉。故典墳述美，神祗降福。昔夷、齊去國，天下服其廉高。泰伯違邠，孔子稱為三讓。此皆以光昭令德，揚名於後者也。《論語》曰：「能以禮讓為國，於從政乎何有？」由是言之，推讓之誠，其致遠矣。今元舅深執忠孝，引身自退。而以方陲未靜，拒而不許。如後有毫毛加於今日，誠恐推讓之名，不可再得。緣見逮及，故敢昧死，竭其愚情。自知言不足彩，以示蟲蟻之赤心。太后覽昭之疏，深服從之。遂下詔書，令騭等各還裡宅第。<br />
　　由是，益嘉昭譽。昭疾，乃作《女誡內助》之訓七篇，以示諸女。辭曰：鄙人愚暗，受性不敏。蒙先君餘寵，賴母師之訓典。年方十四，執箕掃於曹氏，於今四十餘載矣。戰戰兢兢，常懼黜辱，以增父母之羞，以益中外之累。夙夜敂心，勤不告勞。而今而後，乃在免耳。吾性疏頑，教導無素。恒恐子谷負辱清朝，聖恩橫加猥賜金紫，實非鄙人庶幾所望也。男能自謀矣，吾不復為憂也。但傷諸女，方當適人。而不漸訓，不聞婦禮。懼失容他門，取恥宗族。吾今疾沉滯，性命無常。念汝曹如此，每用惆悵。因作《女誡》七章，願諸女各寫一通。庶有補益，稗助汝身矣，其勖勉之。<br />
　　卑弱第一：古者生女三日，臥之牀下，弄之瓦磚，而齋示告焉。臥之牀下，明其卑弱主下人也。弄之瓦磚，明其習勞主執勤也。齋告先君，明其當敬主繼祭祀也。三者蓋女之常道，禮法之典教矣。謙讓恭敬，先人後己，有善莫名，有惡莫辭。<br />
　　忍辱含垢，常若畏懼。是謂卑弱下人也。晚寢早作，勿憚夙夜。<br />
　　執務私事，不辭劇易。所作必成，手跡整理，是謂執勤也。正色端操，以事夫主。清靜自守，無好戲笑。潔齊酒食，以供祖宗，是謂繼祭祀也。三者苟失之，何名稱之可聞，黜辱之可遠哉。<br />
　　夫婦第二：夫婦之道，參配陰陽，通達神明。信天地之私義，人倫之大節也。是以禮貴男女之際，詩著關睢之義。由斯言之，不可不重也。夫不賢，則無以御婦。婦不賢，則無以事夫。夫不御婦，則威儀失缺。婦不事夫。則義理墮廢。方斯二者，其用一也。察今之君子，徒知妻婦之不可不御，威義之不可不整，故訓其男檢以傳書。殊不知，夫主之不可不事，禮義之不可不存也。但教男而不教女，不亦蔽於彼此之數乎！獨瘛罰骸鞍慫曄冀討■椋■■宥■劣諮■！迸■啦豢梢來艘暈■蛟鍘？<br />
　　敬慎第三：陰陽殊性，男女異行。陽以剛為德，陰以柔為用。男以強為貴，女以弱為美。故鄙諺有云「生男如狼，猶恐其尩。生女如鼠，猶恐其虎。」然則修身莫若敬，避強莫若順。<br />
　　故曰「敬順之道，婦之大禮也」。夫敬非他，持久之謂也。夫順非他，寬裕之謂也。持久者，知止足也。寬裕者，尚恭下也。<br />
　　夫婦之好，終身不離。房室周旋，遂生媟黷。媟黷既生，語言過矣。語言既過，縱恣必作。縱恣既作，則侮夫之心生矣。此由於不知止足者也。夫事有曲直，言有是非。直者不能不爭，曲者不敢不訟。爭訟既施，則有忿怒之事矣。此由於不尚恭下者也。侮夫不節，譴呵從之。忿怒不止，楚撻從之。夫為夫婦者，義以和親，恩以好合。楚撻既行，何義之存？譴呵既宣，何恩之有？恩義既廢，夫婦離矣。<br />
　　婦行第四：女有四行：一曰婦德，二曰婦言，三曰婦容，四曰婦功。夫雲婦德，不必才明絕異也。婦言，不必辯口利辭也。婦容，不必顏色美麗也。婦功，不必工巧過人也。清閒貞靜，守節整齊。行已有恥，動靜有法，是謂婦德。擇賢而說，不道惡語。時然後言，不厭於人，是謂婦言。興浣塵穢，服飾鮮潔。沐浴以時，身不垢辱，是謂婦客。專心紡織，不好戲笑。<br />
　　潔齊酒食，以待賓客，是謂婦功。此四者，女人之大德，而不可乏之者也。然為之甚易，惟在以心耳。古人有言：「仁遠乎哉！」我欲仁斯仁至矣，此之謂也。<br />
　　專心第五：《禮》：夫有再娶之義，婦無二適之文。故曰「夫者，天也。」天固不可逃，夫固不可離。行違神祗，天則罰之。禮義有愆，夫則薄之。故《女憲》曰「得意一人，是謂永畢。失意一人，是謂永訖。」由斯言之，夫不可不求其心。然所求者，亦非謂佞媚苟親也。固莫若專心正色，禮義居潔。耳無涂聽，目無邪視。出無冶容，入無廢飾。無聚會群輩，無看視門戶。此則謂專心正色矣。若夫動靜輕脫，視聽狹輸。入則亂發壞形，出則窈窕作態。說所不當道，觀所不當視，此謂不能專心正色矣。<br />
　　曲從第六：夫得意一人，是謂永畢。失意一人，是謂水訖，欲人定志專心之言也。舅姑之心，豈當可失哉！物有以恩自離者，亦有以義自破者也。夫雖雲愛，舅姑雲非。此所謂以義自破者也。然則舅姑之心奈何？固莫尚於曲從。姑雲不爾，而足固宜從令。姑云爾而非，猶宜順命，勿得違戾是非，爭分曲直。<br />
　　此所謂曲從矣。故《女憲》曰「婦如影響焉，不可傷和。」<br />
　　叔妹第七：婦人之得意於夫，舅姑之愛已也。舅姑之愛已，由叔妹之譽已也。由此言之，我臧否譽毀，一由叔妹，叔妹復不可失也。皆莫知叔妹之不可失，而不能和之以求親其蔽也哉。<br />
　　自非聖人，鮮能無過，故顏子貴於能改，仲尼嘉其不貳，而況婦人者也。雖賢女之行，聰哲之性，其能備乎？故室人和則謗掩，內外離則惡揚，此必然之形勢。《易》曰：「二人同心，其利斷金。同心之言，其臭如蘭。」此之謂也。夫嫂妹者，體敵而尊，恩疏而義親。若淑媛謙順之人，則能依義以篤好，崇恩以結援。使微美顯變而瑕過隱塞，舅姑矜喜，而夫主嘉主。<br />
　　聲譽耀於邑鄰，勿乖義驕盈。驕盈既施，何和之有。恩義既乖，何譽之臻。是以美隱而過宣，姑忿而夫慍。毀譽布於中外，恥辱集於厥身。進增父母之羞，退益君子之累。斯乃榮辱之本，而顯否之基也。可不慎哉！然則求叔妹之心，固莫尚於謙順矣。<br />
　　謙則德之柄，順則婦之謂也。著罷，令諸女近侍習讀，昭為逐一分解，甚是明白。馬融聞而喜之，亦令妻女從習。<br />
　　四年春月，昭卒，壽年七十。太后親被素服，舉哀甚切。<br />
　　即使北軍五校，載喪出葬。傳旨為立祠堂，永享春秋祭祀。後傳稱昭為烈女。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>