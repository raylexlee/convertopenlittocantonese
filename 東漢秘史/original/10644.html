<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>東漢秘史 - 第二十七回　斬首堆橫氣愈雄　佞賊空謀囚漢將</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　斬首堆橫氣愈雄　佞賊空謀囚漢將</font></h4>
			　　次日，光武引軍至昆陽入城。王邑、巨無霸領兵攔住，光武曰：「小寇還不退兵，尚敢搦戰！今日陣前立斬汝等。」王邑大怒，曰：「白水反寇，敢言大話！」縱馬提刀，直取漢將。<br />
　　岑彭、馬武、杜貌、姚期、劉壟臧宮、紀敞等衝入其陣。巨無霸、王邑、廉丹、呂傲、李忠眾將一齊對廝，金鼓喧天，喊聲震地。城中鄧禹放出雄兵一千，猛將二十，一齊外攻內掠，王軍大敗。殺得屍橫山積，血漲河流。巨無霸急將聚獸牌鼓動，虎、豹、犀、象一齊助陣。光武急領眾將殺開血路而走。正得通州軍卒運糧送至，一齊擁出城去。惟岑彭追殺王邑，趕出陣去。約行五里之遙，見嚴尤於山下路側，丟下王邑，且捉嚴尤。<br />
　　躍馬追近，不覺地有陷坑，連人帶馬墮入其內，此名陷虎之計也。有詩為證：將軍勇略震天才，路海奔鯨躍浪開。<br />
　　未識奸謀暗垂餌，一鉤吞上釣魚台。<br />
　　那嚴尤既陷岑彭，令大將以鉤拖出，綁縛押至王元帥寨中。<br />
　　王尋大喜，謂彭曰：「我王新室未有負汝，何故反主降劉？今命遭於吾手。」岑彭罵曰：「群豚豎子，詭計陷吾，何足為羨？<br />
　　」王尋令將陷入囚車，著末將李忠點兵三十，押送長安見帝親斬。<br />
　　李忠領軍星夜押出，行經數日，到一高山。忽聽炮響一聲，坡後千軍閃出，當頭一將金盔銀甲，玉帶絳袍，手提大桿刀，身跨紅鬃馬，黃旗上書著「敕賜反國漢將蘇成」。大喝一聲，攔住去路。李忠出馬告曰：「元帥王尋，著吾長安連取糧草，大王休得阻擋。」蘇成曰：「汝乃王莽之軍？」忠曰：「然也。<br />
　　」蘇成聽是王軍，提刀趕殺。二馬相交，戰不兩合，李忠敗走。<br />
　　蘇成不趕，奪其囚車，往山而去。至寨視之，乃岑彭也。遂解其縛，扶出謂曰：「不想故人遭於賊子之手，非吾於此，難脫其難。」彭曰：「多感大恩救援，雖結草銜環以相報也．！」<br />
　　有詩為證：<br />
　　岑彭追戰墮王兵，蘇將途逢救故人。<br />
　　斂卒傷民無止息，皇圖並立日同明。<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>