<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　兩人同議定，擇了一個大吉之日，因要張揚，使人知道，便請了許多在朝顯官來喫喜筵。到了這日，大吹大擂，十分熱鬧。到了黃昏，鐵都院打了都察院的執事，鐵中玉打著翰林院的執事，同穿了吉服，坐了大轎，徑到水尚書家來就親。到了門前，水尚書迎入前廳，與眾賓朋親戚相見。相見過，遂留鐵都院在前廳筵宴，就送鐵中玉入後廳，與冰心小姐結親。鐵中玉到了後廳，天色已晚了，滿庭上垂下珠簾，祇見燈燭輝煌，有如白晝。庭旁兩廂房藏著樂人在內，暗暗奏樂。廳上分東西，對設著兩席酒筵。廳下左右鋪著兩條紅氈。許多侍妾早已擁簇著冰心小姐立在廳右。見鐵中玉到簾，兩個侍妾忙扯開簾子，請鐵中玉進去。<break time="100ms" />　　冰心小姐見鐵中玉進來，他毫不帶女兒羞澀之態，竟喜孜孜迎接著，說道：「向蒙君子鴻恩高義，銘刻於心。祇道今生不能致謝，不料天心若有意垂憐，父命忽無心遂願，今得少陳知感，誠厚幸也。請上客受賤妾一拜。」鐵中玉在縣堂看見冰心小姐時，雖說美麗，卻穿的是淺淡衣服，今日卻金裝玉裹，打扮得與天仙相似，一見了祇覺神魂無主，因答道：「卑人感夫人厚德，不敢齒牙明頌，以辱芳香。惟於夢魂焚祝，聊銘感佩。今幸親瞻仙范，正有一拜。」遂各就紅氈，對拜了四禮，侍妾吩咐樂人，隱隱奏樂。拜完樂止，二人東西就位對坐，侍妾一面獻茶，因是合巹喜筵，不分賓主，無人定席，一面擺上酒來對飲。<break time="100ms" />　　飲過三巡，鐵中玉因說道：「卑人陷阱餘生，蒙夫人垂救，此恩己久難忘，不敢復致殷勤。祇卑人浪跡浮沉，若非夫人良言，指示明白，今日尚不知流落何所。今雖叨一第，不足重輕，然夫人培植恩私，固時時躍入方寸中，不能去也。」冰心小姐道：「臨事，何人不獻芻蕘；問途，僮子亦能指示。但患聽之者難，從之者不易耳。君子之能從，正君子之善所也，賤妾何與焉？若論恩私之隆重，君子施於賤妾者，猶說遊戲縣堂，無大利害。至於侯孝一案，事在法司，所關天子，豈遊戲之所哉？而君子竟談笑為之，雖義俠出於天生，而雄辯驚人，正言服眾，故能聳動君臣，得以救敗為功，而令家嚴由此生還，功莫大焉！妾雖殺身，不足報萬一，何況奉侍箕帚之末，敢過為推辭哉？所以人推辭者，因向日有養病之嫌，雖君子之心與賤妾之心無不白，而傳聞之人，則不白者多矣。況於今之際，妒者有人，恨者有人，讒者有人，安保無污辱？安保無謗毀？若遵父命，而祇貪今夕之歡，設有微言，則君子與妾，俱在微言中矣，其何以自表？莫若待浮言散盡，再結褵於青天白日之下，庶不以賤妾之不幸，為君子高風累也。不知君子以為然否？」<break time="100ms" />　　鐵中玉聽了，連聲俯首道：「卑人之慕夫人，雖大旱雲霓不足喻也。每再思一侍教，有如天上。況聞兩大人之命，豈不願寢食河洲荇菜？而惶懼不敢者，祇恐匆匆草草，以我之快心，致夫人之遺恨也。然而兩大人下詢，實逡巡不知所對。今既然夫人之婉轉，實盡我心之委曲。共同此心，自無他議，事歸終吉，或為今日而言也。」水小姐道：「即今日之舉，亦屬勉強，但欲謝大夬侯、仇太監於無言也，不得不出此。」鐵中玉道：「卑人想大夬侯與仇太監，皆風中牛馬，毫不相又。而實然作此山鬼伎倆者，自是過氏父子為之播弄耳。今播弄不行，惡心豈能遂息，不知又將何為？」冰心小姐道：「妾聞凡事未成可破，將成可奪。今日君子與賤妾，此番舉動，可謂已成矣，破之不能，奪之不可，計惟有布散流言，橫加污蔑，使自相乖違耳。妾之不敢即薦枕衾者，欲使通國知白譬，至今尚瑩然如故，而青蠅自息矣。」鐵中玉道：「夫人妙論，既不失守身之正，又可謝讒口之奸，真可謂才德兼善者也。但思往日養病之事，出入則徑路無媒，居停則男女一室，當此之際，夫人與卑人之無欺無愧，惟有自知，此外則誰為明證？設使流言一起，縱知人者，以為莫須有，而執筆者何所據，而敢判其必無，致使良人之子，終屬兩懸，則將奈何？」<break time="100ms" />　　冰心小姐道：「此可無慮也，妾聞夭之所生，未有不受天之所成者也。而人事於中阻撓者，正以砥礪其操守，而簡練其名節也。君子得之，小人喪之，每每於此分途焉。譬如君子，義氣如雲，肝腸似鐵，爵祿不移，威武不屈，設非天生，當不至此。賤妾雖閨娃不足齒，然稍知大義，略諳內儀，亦自負稟於天者。不過冥冥中若無作合，則日東月西，何緣相會？枘圓鑿方，人於參差。乃相逢陌路，君即慷慨垂憐，至於患難周旋，妾亦冒嫌不惜，此中天意，已隱隱可知。然此時養病，心雖出於公，而事涉於私，故願留而不敢留，欲親而不敢親。至於今日，父母有命，媒妁有言，事既公矣，而心之私猶未白，故已成而終不敢謂成，既合而猶不敢合者，蓋欲操守名節之無愧君子也。此雖係自揆，而實成天之所成。君與妾既成天之所成，而天若轉不相成，則天生君與妾，不既虛乎？斷不然也。但天心微妙，不易淺窺，君子但安俟之。天若鑒明，兩心自表白也。即使終不表白，到底如斯，君與妾夫婦為名，朋友為實，而朝花夕月，樂此終身，亦未必非於千秋佳話也。」<break time="100ms" />　　鐵中玉聽了，喜動眉宇，道：「夫人至論，茅塞頓開，使我鐵中玉自今以後，但修人事，以俟天命，不敢復生疑慮矣。」二人說話投機，先說過公子許多惡意，皆是引君入幕；後說過學士無限毒情，轉是激將成功。正是：<break time="100ms" />　　合巹如何不合歡，合而不合合而安。<break time="100ms" />　　有人識得其中妙，始覺聖人名教寬。<break time="100ms" />　　祇個鐵中玉與冰心小姐，直飲得醺然，方纔住手。侍妾送鐵中玉到東邊洞房中安歇；水小姐仍退歸西閣。此一合而不合，有分教：
    </voice>
</speak>
