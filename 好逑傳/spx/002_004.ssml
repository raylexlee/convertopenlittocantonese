<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　自聖旨下後，滿城皆相傳鐵公子打入養閑堂，救出韓湘弦之事，以為奇人，以為大俠，爭欲識其面，拜訪請交者，朝夕不絕。韓願蒙恩選職，韋佩奉旨成婚，皆鐵公子之力，感之不啻父母，敬之不啻神明。惟鐵御史反以為懮，每對鐵公子道：「天道最忌滿盈，禍福每相倚伏。我前日遭誣下獄，禍已不測，後邀聖恩，反加遷轉，可謂僥幸矣。然奸侯由此幽閉，豈能忘情？況你捉臂把胸，凌辱已甚，未免虎視眈眈，思為報復。我為臣子，此身已付朝廷，生死禍福，無可辭矣。你東西南北，得以自由，何必履此危地？況聲名漸高，交結漸廣，皆招惹是非之端。莫若借遊學之名，遠遠避去，如神龍之見其首，不見其尾，使人莫測，此知機所以為神也。」<break time="100ms" />　　鐵公子道：「孩兒懶於酬應，正有此意。但慮大人職盡言路，動與人讎，孤立於此，不能放心。」鐵御史道：「我清廉自飭，直道而行，今幸又為聖天子所嘉，擢此高居，既有小讒，料無大禍，汝不須在念。汝若此去，還須勤修儒業，以聖賢為宗，切不可恃肝膽血氣，流入遊俠。」鐵公子再拜於地道：「謹受大人家教。」自此又過了兩三日，見來訪者愈多，因收拾行李，拜辭父母，帶了小丹，徑回家中而去。正是：<break time="100ms" />　　來若為思親，去疑因避禍。<break time="100ms" />　　倘問去來緣，老天未說破。<break time="100ms" />　　鐵公子到了家中，不期大名府也盡知鐵公子打入養閑堂，救出韓湘弦之事，又見鐵御史陞了都察院，不獨親友殷勤，連府縣也十分尊仰。鐵公子因想道：「若終日如此，又不若在京中，得居父母膝下。還是遵父命，借遊學之名，遠遠避去為是。」在家暫住了月餘，遂將家務交付家人，收拾行李資斧，祇帶小丹一人出門遊學。<break time="100ms" />　　祇因這一去，有分教：<break time="100ms" />　　風流義氣冤難解，名教相思害殺人。<break time="100ms" />　　鐵公子遊學，不知如何，且聽下回分解。<break time="100ms" /><break time="100ms" />　　　　　　　　　<break time="100ms" />　　<break time="100ms" />　　
    </voice>
</speak>
