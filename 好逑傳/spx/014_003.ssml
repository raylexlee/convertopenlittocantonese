<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　水尚書原有意選才，故諄諄問訊。鐵公子見水尚書偌遠而來，破格相待，以為遇了知己，便傾心而談。談一會經史文章，又談一會孫吳韜略，論倫常則名教真傳，論治化則經綸實際，莫不津津有味，鑿鑿可行。談了許久，喜得水尚書頭如水點，笑如花開，不住口贊羨道：「長兄高才，殆天授也！」又談了半晌，水尚書忍不住，因對鐵公子道：「我學生有一心事，本不當與兄面言，因我與兄相與，在牝牡、驪黃之外，故不復忌諱耳。」鐵公子道：「晚生忝居子侄，老先生有言，進而明教之，甚盛心也。」水尚書道：「我學生無子，祇生一女，今年一十八歲，若論姿容，不敢誇天下無二；論他聰慧多才，祇怕四海之內，除了長兄，也無人堪與作對。此乃學生自誇之言，長兄也未必深信。幸兄因我學生之言，而留心一訪，或果了然不謬，許結絲蘿，應使百輛、三星無愧色，而鐘鼓、琴瑟得正音也。婚姻大事，草草言之，幸長兄勿哂。」<break time="100ms" />　　鐵公子聽了，竟呆了半晌，方嘆一口氣道：「老天，老天！既生此美對，何又作此惡緣？奈何，奈何！」水尚書見鐵公子沉吟嗟嘆，因問道：「長兄莫非已諧佳偶？」鐵公子連連搖頭道：「四海求凰，常鄙文君非淑女，何處覓相如之配？」水尚書道：「既未結褵，莫非疑小女醜陋？」鐵公子道：「一人有美，舉國皆知為孟光，但恨曲徑相逢，非河洲大道。鳩巢鵲奪，恐遺名教羞耳。坐失好逑，已抱終身大恨。今夏蒙老先生議及婚姻，更使人遺恨於千秋矣！」水尚書聽見鐵公子說話，隱隱約約，不明不白，因說道：「長兄快士，有何隱衷，不妨直述，何故作此微詞？」鐵公子道：「非微詞也，實至情也，老先生歸而詢之，自得其詳矣。」<break time="100ms" />　　水尚書因離家日久，全未通音信，不知女兒近作何狀，又見鐵公子說話鶻鶻突突，終有曖昧，不可明言，遂不復問，又說些閑話，喫了飯，方別了回去。正是：<break time="100ms" />　　來因看衛玠，去為問羅敷。<break time="100ms" />　　欲遂室家願，多勞父母圖。<break time="100ms" />　　水尚書因別了回來，一路上暗想道：「這鐵公子果是個風流英俊，我女兒的婚姻，斷乎放他不得。但他說話模糊，似推又似就，似喜又似怨，不知何故？莫非疑我女兒有甚不端？但我知女兒的端方靜正，出於性成，非矯強為之，料沒有非禮之事，祇怕還是過學士因求親不遂，布散流言。這都不要管他，我回去，但與他父親定了婚姻之約，任是風波，亦不能搖動矣。」<break time="100ms" />　　主意定了，到私衙擇個好日，即央個相好的同僚，與鐵都院道達其意。鐵都院因過學士前參水尚書，知是為過公子求親不遂，起的舋端，由此得知水小姐是出類拔萃的多才小姐，正想著為鐵公子擇配。忍見水尚書央人來議親，正合其意，不勝歡喜，遂滿口應承。水尚書見鐵都院應承，恐怕有變，遂忙交拜請酒，又央同僚，催促鐵都院下定。<break time="100ms" />　　鐵都院與石夫人商量道：「中玉年也不小，若聽他自擇，擇到幾時？況我聞得這水小姐，不獨人物端莊，又兼聰慧絕倫。過學士的兒子，百般用計求他，他有本事百般拒絕，又是個女中豪傑，正好與中玉作配。今水尚書又來催定，乃是一段良緣，萬萬不可惜過。」石夫人道：「這水小姐既聞他如此賢慧，老爺便拿定主意，竟自為他定了，也竟不必去問兒子。若去問他，他定然又有許多推辭的話。」鐵都院道：「我也是這等想。」老夫妻商量停當，遂不通知鐵公子，竟自打點禮物，擇個吉日，央同僚為媒，下了定，過後方著人去與鐵公子賀喜。<break time="100ms" />　　鐵公子聞知，吃了一驚，連忙入城，來見父母道：「婚姻大事，名教攸關，欲後正其終，必先正其始。若不慎其初，草草貪圖才貌，留嫌隙與人談論，便是終身之玷。」鐵都院道：「我且問你，這水小姐想是容貌不美麼？」鐵公子道：「若論水小姐的容貌，真是秋水為神玉為骨，誰說他不美？」鐵都院道：「容貌既美，想是才智不能？」鐵公子道：「若論水小姐的才智，真不動聲色，而有鬼神不測之機，誰說他不能？」鐵都院道：「既有才智，想是為人不端？」鐵公子道：「若論水小姐的為人，真可謂不愧鬼神，不欺暗室，誰說他不端？」鐵都院與石夫人聽了俱笑起來道：「這水小姐既為人如此，今又是父母明媒正娶，有甚舋隙怕人談論？」<break time="100ms" />　　鐵公子道：「二大人跟前，孩兒不敢隱瞞。若論這水小姐的分明窈窕，孩兒雖寐寤求之，猶恐不得。今天從人願，何敢矯情？但恨孩兒與水小姐無緣，遇之於患難之中，而相見不以禮；接之於嫌疑之際，而貞烈每自許。今若到底能成全，則前之義俠，皆屬有心，故寧失閨閣之佳偶，不敢作名教之罪人。」遂將前日遊學山東，怎生遇見過公子搶劫水小姐，怎生縣堂上救回水小姐，自己又怎生害病，冰心小姐又怎生接去養病之事，細細說了一遍。<break time="100ms" />　　鐵都院夫妻聽了，愈加歡喜道：「據這等說起來，則你與水小姐正是有恩、有義之俠烈好逑矣，事既大昭於耳目，心又無愧於夢魂，始患難則患難為之，終以正則以正為之，有何嫌疑之可避？若今必避嫌疑，則昔之嫌疑，終洗不清矣。此事經權常變，按之悉合，吾兒無多慮也。快去安心讀書，以俟大小登科，娛我父母之晚景。」鐵公子見父母主意已定，料一時不能挽回，又暗想道：「此事我也不消苦辭，就是我從了，想來水小姐亦必不從，且到臨時，再作區處。」因辭了父母，依舊往西山去讀書。正是：<break time="100ms" />　　君子喜從名教樂，淑人遠避禽獸聲。<break time="100ms" />　　守正月老難為主，持正風流是罪人。
    </voice>
</speak>
