<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十四回<break time="100ms" />　　捨死命救人為識英雄
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　肉眼無知肉食鄙，肮髒英雄，認作弩駘比。不是虛拘縛其體，定是苛文致其死。自分奇才今已矣，豈料臨刑，突爾逢知己。拔起邊庭成大功，始知國士能如此。<break time="100ms" />　　　　　　　　　　──右調《蝶戀花》<break time="100ms" />　　話說刑部、大理寺、都察院三法司，接了聖旨，隨即會同定了審期，在公衙門提出侯孝來同審。這日，適值鐵公子又因有事，到京中來省親，問道：「母親，父親因為甚公務出門？」石夫人道：「為審一員失機該殺的大將。這件事已審過一番，今奉旨典型，不敢耽延，大清晨就去了。」鐵公子道：「孩兒聽得邊關連日有警，正在用人之際，為何轉殺大將？父親莫要沒主意，待孩兒去看看。」石夫人道：「看看也好，祇是此乃朝廷大事，不可多嘴。」<break time="100ms" />　　鐵公子應諾，因叫長班領到三法司衙門去看。祇見那大將侯孝，已奉旨失機該斬，綁了出來，祇待午時三刻，便要行刑。鐵公子因分開眾人，將那在將一看，祇見那人年紀祇好三十上下，生得豹頭環眼，燕頷虎鬚，十分精悍。心下暗驚道：「此將才也，為何遭此！」因上前問道：「我看將軍堂堂凜凜，自是英傑中人，為何殺人不過，失了事機？」那大將聽見說，他殺人不過，不禁暴聲如雷，道：「大丈夫視死如歸，便死便殺，也不為大事。祇是我侯孝，兩臂有千斤之力，一身有十八般本事，怎的說殺人不過？失了甚麼事？」鐵公子道：「既不失機，為何獲此大罪？請道其詳。」那大漢道：「罷了！事到如今，說也無益。」鐵公子道：「不說也罷。祇是目今邊庭，正需用人，將軍還能力戰否？」那人道：「斬將搴旗，本分內事，有甚不能？」<break time="100ms" />　　鐵公子聽了，便不再問，竟氣忿忿直沖著甬道，奔進三法司堂上來，大叫道：「三位老大人乃朝廷卿貳大臣，宜真心為國！為何當此邊庭緊急之秋，國家無人之日，乃循案牘具文，而殺大將？誤國不淺！請問還是為公乎，為私乎？竊為三大人不取也！」刑部侍郎王洪與理寺卿陳善、都察院鐵英三人，因過學士本上有「先正典刑」之言，聖旨準了，便不敢十分辯駁。雖同擬了一個「斬」字，請下旨來，心下總有幾分不安。忽見有人嚷上堂來，不覺又驚、又愧、又怒。再細看時，卻認得是鐵公子，刑部與大理不好作威，到是鐵都院先拍案怒罵道：「好大膽的小畜生！這是朝廷的三法司，乃王章國憲森嚴之地，三大臣奉旨在此，審獄決囚。你一介書生，怎敢到此狂言，法不私親，左右拏下！」。<break time="100ms" />　　鐵公子大叫道：「大人差矣，朝廷懸登聞鼓於國門，凡有利弊，尚許諸人直言無隱，怎出生入死之地，不容人伸冤？」鐵都憲道：「你是侯孝甚人，為他伸冤？」鐵公子道：「孩兒素不識侯孝，怎為他伸冤？但念人材難得，乃為朝廷的大將伸冤。」鐵都院道：「朝廷的大將，生殺自任朝廷，關你何事，卻如此胡為？快與我拿下！」衙役見都院吩咐，祇得上前來拿。刑部與大理寺都搖頭道：「且慢！」因將鐵公子喚到公座前，好言撫慰道：「賢契熱腸直性，雖未為不是，但國有國法，官有官體，獄有獄例，自難一味鹵莽而行。就是這侯孝失機一案，已系獄經年，水居一兵部，又為他謫戍，則當時論其非而議其過者，不一人矣。豈至今日，過犯尚存，罪章猶在，而問官突然辨其無罪？此國法、官體、獄情之所必無也。設有議輕之奏，尚不敢擅減重條，況過學士彈章請斬，而聖明已依擬，則問官誰敢立異，為之請命哉！勢不可也。」鐵公子聽了，怫然長嘆道：「二位大人之言，皆庸碌之臣貪位慕祿、保身家之言也，豈乃真心王室，以國事為家事者所忍出哉？倘國法、官體、獄情必應如此，則一下吏為之有餘，何必老大人為股肱腹心耶？且請問，古稱堯曰宥之三，皋陶曰赦之三，此何意也？若果如此言，則都、俞、吁、咈，大非盛世君臣也。」<break time="100ms" />　　王洪與陳善聽了，俱默默無言。鐵都院因說道：「癡兒子無多言，這侯孝一死不能免矣！」鐵公子忿然曰：「英雄豪傑，天生實難，大人奈何不惜？若必斬侯孝，請先斬我鐵中玉！」鐵都院道：「侯孝前之失機，已有明據，斬之不過一弩駘耳，何足為怪？」鐵公子道：「人不易知，知人不易。侯孝氣骨巖巖，以之守邊，乃萬里長城也，一時將帥，恐無其比。」鐵都院道：「縱使有才，其如有罪何？」鐵公子道：「自古之英雄，往往有罪朝廷，所以有戴罪立功之條，正此意也。」王洪道：「使過必須人保，你敢力保麼？」鐵公子道：「倘赦侯孝，使之復將，不能成功，先斬我鐵中玉之頭，以謝輕言之罪。」<break time="100ms" />　　王洪、陳善因對鐵都院道：「此乃眾人屬目之地，既是令公子肯挺身力保，則此番舉動，料不能隱瞞也。若定然不聽，我三人祇合據定奏聞，請旨定奪。」鐵都院到此田地，也無可奈何，祇得聽從。王洪因喚轉侯孝，依舊下獄，就叫鐵公子面寫一張保狀，差人帶起，然後三人寫了一本，登時達上。此時，邊庭正緊急，拜本上去，祇隔一日，御就批下來道：<break time="100ms" />　　　　邊關此需人正急，鐵英子鐵中玉，既盛稱侯孝有才，可御邊患，朕豈不惜？今暫赦前罪，假借原銜，外賜劍一口，凡邊庭有警之處，俱著即日領兵救援破敵。倘能成功，另行陞賞。如再失機，即著梟示九邊，以儆無能。水居一前薦，鐵中玉後保，俱照侯孝功罪，一體定其功罪。嗚呼，使其過正，以勖其功，朕所望也。死於法，何如死於敵，爾其懋哉！欽此。
    </voice>
</speak>
