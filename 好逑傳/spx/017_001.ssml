<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十七回<break time="100ms" />　　察出隱情方表人情真義俠
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　美惡由來看面皮，誰從心性看妍媸。<break time="100ms" />　　個中冷暖身難問，此際酸甜舌不知。<break time="100ms" />　　想是做成終日夢，莫須猜出一團疑。<break time="100ms" />　　願君細細加明察，名教風流信有之。<break time="100ms" />　　話說過學士與仇太監算計，借題畫的聖旨，將鐵中玉騙到樓上，與侄女結親，以為十分得計，不期又被聖旨召去，陪侯總兵之宴，將一場好事打破了。二人不勝懊惱，重思妙計。過學士道：「他與水小姐雖傳說未曾同床，然結親的名聲，人已盡知。今要他另娶另嫁，似覺費力，莫若祇就他舊日，倒水家去養病的事體，裝點做私情，央一個有風力的御史，參他一本，說是先奸後娶，有污名教。再求老公公在內中，弄個手腳，批准禮部行查。再等我到歷城縣，叫縣尊查他養病的舊事，出個揭帖，兩下夾攻，他自然怕醜要離開。」仇太監道：「等他離異了，我再請旨意與他結親，難道又好推辭！」二人算計停當，便暗暗行事，不題，正是：<break time="100ms" />　　試問妒何為，總是心腸壞。<break time="100ms" />　　明將好事磨，暗暗稱奇怪。<break time="100ms" />　　卻說鐵中玉幸虧聖旨，召去陪侯總兵之宴，方得脫身。回家與父親細說此事，鐵都院因說道：「我想你與水小姐既結絲蘿，名分已定，就是終身不同房，也說不得不是夫婦了，為何不娶了來家，完結一案？卻合而不合，惹人猜疑？仇太監之事，若不是僥幸遇了聖旨，還要與他苦結怨家，甚是無謂。宜速與媳婦商量，早早歸正，以絕覬覦。」<break time="100ms" />　　鐵中玉領了父命，因到水家來見冰心小姐，將父親的言語一一說了。冰心小姐道：「妾非不知，既事君子，何惜親抱衾裯。但養病一事，涉於暖昧嫌疑，尚未曾表白；適君又在盛名之下，讒妒俱多，賤妾又居眾膻之地，指摘不少。若貪旦夕之歡，不留可白之身，以為表白之地，則是終身無可白之時矣。豈智者所為？」鐵中玉道：「夫人之慮，自是名節大端，卑人非不知，但恐遷延多事，無以慰父母之心。」冰心小姐道：「所防生舋者，並無他人，不過過氏父子耳。彼見君與妾之事已諧矣，其急讒急妒，當不俟終日。若早慰公婆，，不妨百輛於歸，再結花燭。但衾枕之薦，尚望君子少寬其期，以為名教光。」<break time="100ms" />　　鐵中玉見冰心小姐，肯嫁過去，滿心歡喜道：「夫人斟情酌理，兩得其中，敢不如命！」因告知父母，又稟知岳翁，又請欽天監，擇了個大吉之日，重請了滿朝親友，共慶喜事，外人盡道結親，二人實未曾合巹。正是：<break time="100ms" />　　盡道春來日，花無不吐時。<break time="100ms" />　　誰知金屋裏，深護牡丹枝。<break time="100ms" />　　鐵中玉與水小姐重結花燭，過學士打聽得知，心下一發著急，因行了些賄賂，買出一個相好的御史，姓萬名諤，叫他參劾鐵翰林一本。那萬諤得了賄，果草一道本章，奏上道：<break time="100ms" />　　　　陝西道監察御史臣萬諤，奏為婚姻暖昧，名教有乖，懇恩察明歸正，以培風化事：<break time="100ms" />　　　　竊惟人倫有五，夫婦為先；大禮三千，婚姻最重。故男女授受不親，家庭內外有別，此王制也，此古禮也。庶民寒族，猶知奉行。從未有卿貳之家，寡女孤男，而無媒婪處一室，以亂婚姻於始；更未有朝廷之士，司馬憲臣，而有故污聯兩姓，以亂婚姻於終，如水居一之父女，鐵英之父子者也。臣職司言路，凡有所見所聞，皆當入告，臣前過通衢，偶見有百輛迎親者。迎親乃倫禮之常，何足為異？所可異者：鼓樂迎來，而指視嘩笑者滿於路；軒車迎過，而議論、嗟嘆者夾於道。臣見之不勝驚駭，因問為誰氏婚，乃知為翰林鐵中玉娶尚書水居一之女水冰心也。再細詳問其嘩笑嗟嘆之故，乃知鐵中玉曾先養病於水冰心之家，而孤男寡女，並處一室，不無曖昧之情。今父母徇私，招搖道路，而縱成之，實有傷於名教。故臣聞之，愈加驚駭，而不敢不入告也。<break time="100ms" />　　　　夫婚姻者，百禮之首，婚姻不正，則他禮難稽。臣子者，庶民之標，臣子蒙羞，則庶民安問？伏乞陛下，念婚姻為風化大關，綱常重典，敕下禮臣，移文該省，行查鐵中玉、水冰心當日果否有養病之事，並暖昧等情，一一報部。如果臣言不謬，仰懇授辜定罪，歸正判離，必多露之私有所戒，則名教不傷，有裨於關雎之化者不淺矣。因事陳情，不勝待命之至。<break time="100ms" />　　萬御史本到了閣中，閣臣商量道：「閨中往事，何足為憑？道路風聞，難稱實據！」就要作罷了，當不得仇太監再三來說道：「這事大有關系，怎麼不行？」閣臣沒奈何，祇得標個「該部知道」。仇太監看了不中意，候本送到御前，就關會秉筆太監，檢出本來，與天子自看。天子看了，因說道：「鐵中玉一個男人，怎養病於水冰心女子之家？必有緣故。」因御批個「著禮部查明復奏。」
    </voice>
</speak>
