<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　到了縣中，纔坐定就問道：「老先生有何見諭，乞即賜教，學生還要長行。」縣尊道：「且請問老長兄，今日為何突然要行，有如此之急？」鐵公子道：「學生行期，本意尚欲稍緩一、二日，以明眷懷。今忽有人，進不入耳之言相加，有如勸駕，故立刻行矣。」縣尊道：「人為何人，言為何言？並乞教之。」鐵公子道：「人即水小姐之叔，言即水小姐婚姻之言。」縣尊道：「其人雖非，其言則是。老長兄為何不入耳？」鐵公子道：「不瞞老先生說，我學生與水小姐相遇，雖出無心，而相見後，義肝烈膽，冷眼熱腸，實實彼此面照，欲不相親，而如有所失，故略處男女之嫌，而以知己相接，此千古苦難豪傑之所為，難以告之世俗。今忽言及婚姻，則視我學生與水小姐為何如人也？毋亦以鑽穴相窺、相待也。此其言豈入耳哉！故我學生言未畢，而即拂袖行矣。」縣尊道：「婚姻之言，亦有二說，臺兄亦不可執一。」鐵公子道：「怎有二說？」縣尊道：「若以鑽窬相視，借婚姻而故作譏嘲，此則不可。倘真心念河洲君子之難得，憐窈窕淑女之不易逢，而欲彰關睢雅化，桃夭盛風，則又何為不可，而避之如讎哉？即我學生今日，屈臺兄到縣者，久知黃金饋賂，不足動君子之心，聲色宴會，難以留豪傑之駕。亦以暖昧不欺，乃男女之大節，天然湊合，實古今之奇緣。在臺兄處事，豪不沾滯，固君子之用心；在我學生旁觀，若不成全，亦斧柯之大罪。故今日特特有請者，為此耳。萬望臺兄消去前面成心，庶不失後來佳偶。」<break time="100ms" />　　鐵公子聽了，拂然嘆息道：「老先生為何也出此言？人倫二字，是亂雜不得的。無認君臣，豈能復為朋友？我學生與水小姐，既在患難中，已為良友，安可復為夫妻？若靦顏為之，則從前親疏，皆矯情矣，如何使得！」縣尊道：「臺兄英雄，說此腐儒之語，若必欲如腐儒固執，則前日就不該到水家去養病了。若曰養病，可以無欺自信，今日人皆盡言其無欺，又何必避嫌，不敢結此絲蘿？是前後自相矛盾也，吾甚不取。」鐵公子道：「事在危急，不可得避，而必欲避之以自明，君子病其礙而不忍為。至於事無緊要，又嫌疑未消，可以避之而乃自恃無私，必犯不避之嫌以自耀，不幾流於小人之無忌憚耶？不知老先生何德於學生，又何讎於學生，而斤斤以此相浼也？」<break time="100ms" />　　縣尊道：「本縣落落一官，幾於隨波逐流。今幸聞臺兄討罪，督過之言，使學生畏而悔之。又幸聞水小姐寬恕悔前之言，使學生感而謝之。因思勢利中原有失足之時，名教中又未嘗無快心之境，何汲汲捨君子，而與小人作緣以自誤耶？故誓心改悔。然改悔之端，在勉圖後功，或可以補前過耳。因見臺兄行藏磊落，正大光明，不獨稱有行文人，實可當聖門賢士。又見水小姐，靈心慧性，俏膽奇才，雖然一閨閣淑人，實不愧須眉男子。今忽此地相逢，未必老天無意。本縣若不見、不聞，便也罷了。今臺兄與水小姐公堂正大，暗室光明，皆本縣親見親聞，若不亟為撮合，使千古好逑，當面錯過，則何以為民父母哉？此乃本縣政聲風化之大端，不敢不勉力為之。至於報德私情，又其餘事耳。」<break time="100ms" />　　鐵公子聽了，大笑道：「老先生如此說來，一發大差了。你要崇你的政聲，卻怎陷學生於不義？」縣尊也笑道：「若說陷兄不義，這事便要直窮到底矣。臺兄既怕陷身於不義，則為義去可知矣。若水小姐始終計卻過公子，不失名節，又於臺兄知恩報恩，顯出貞心，有何不義而至陷兄？」鐵公子道：「非此之謂也。凡婚姻之道，皆父母為之，豈兒女所能自主哉？今學生之父母安在？而水小姐之父母又安在？若徒以才貌為憑，遇合為幸，遂謂婚姻之義舉，不知此等之義舉，祇合奉之過公子，非學生名教中人所敢承也。」遂立起身來要行。縣尊道：「此舉義與不義，此時也難辨，祇是終不能成，則不義，終能成之，則義。臺兄切須記之。至日後有驗，方知我學生乃改悔後真心好義，不是一時阿所好也。既決意要行，料難強留，欲勸一食，恐怕兄以前轍為疑；欲申寸敬，又恐臺兄以貨財見斥，故逡巡不敢。倘有天緣，冀希一會，以盡其餘。」鐵公子道：「賜教多矣，惟此二語，深得我心。多感，多感！」因別了出來，帶了小丹，攜著行李，徑出東門而去。正是：<break time="100ms" />　　性無假借誰遷就，心有權衡獨往來。<break time="100ms" />　　可嘆世難容直道，又生無妄作奇災。<break time="100ms" />　　鐵公子一時任性，走出東門，不曾檢點盤纏。見小丹要僱牲口，心下正費躊躇。忽水家家人水用，走到面前，說道：「鐵相公怎此時纔來？家小姐吩咐小的，在此候了半日。」鐵公子道：「小姐叫你候我做甚麼？」水用道：「家小姐因見二老爺出來會鐵相公，知道他言語粗俗，必然要觸怒鐵相公，必然鐵相公要行。家小姐又不便留，但恐怕匆匆草草，盤纏未曾打點，故叫小的送了些路費並小菜在此。」鐵公子聽了，大喜道：「你家小姐，不獨用情可感，祇這一片慧心，凡事件件皆先知，種種周備，真令人敬服。」水用道：「小的回去，鐵相公可有甚言吩咐？」鐵公子道：「我與你家小姐陌路相逢，欲言恩，恩深難言；欲言情，又無情可言。祇煩你多多拜上小姐，說我鐵中玉去後，祇望小姐再勿以我為念，便深感不朽矣。」水用因取出那十兩銀子並菜果，付與小丹納下。
    </voice>
</speak>
