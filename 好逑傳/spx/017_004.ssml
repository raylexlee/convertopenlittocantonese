<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　父命祇知遵常經，求淑配，不知臣前之遇，出於後。岳命，蓋感臣保侯孝，而得白其冤，因思結好，不知水冰心前且行權，後難經正。然屢辭而終弗獲辭者，蓋岳父誤認臣為君子，而臣父深知水冰心為淑女，而彼此不忍失好逑也，故執大義，而百輛迎來，不復問其觸避嫌之小節矣。雖然兩番花燭，止有虛名，聊以遂父母之心，而二性之歡，尚未實結，不欲傷廉恥之性。此係家庭小節，兒女下情，本不當瀆奏，今蒙聖恩下採，謹具實奏聞，不勝悚惶待命之至！<break time="100ms" />　　鐵中玉本上了，水冰心也上一本道：<break time="100ms" />　　　　翰林院編修鐵中玉妻水冰心謹奏，為遵旨陳情事：<break time="100ms" />　　　　竊以黃金以久煉為鋼，白璧以不玷為潔。臣妾痛生不辰，幼失慈母，嚴父又適違功令，待罪邊戍，煢煢寡居，孤守家庭，自應閉戶飲泣，豈敢妄思婚姻？不意禍遭同鄉學士過隆棟之子過其祖，窺臣妾孤懦，欲思吞佔，百計邪誘，臣妾俱正言拒絕。詎意聖世明時，惡膽如天，竟倚父巖巖之勢，蜂擁多人，假傳聖旨，打入內室，搶劫臣妾而去。臣妾於此時，身如葉而命若雞，名教不可援，而王法不可問，自惟一死。幸值鐵中玉遊學山東，恰遇強暴，目擊狂蕩，感憤不平，因義激縣主，救妾生還。當此之際，不過青天霹靂，自發其聲，何嘗為妾施恩，而望妾之報也？乃惡人陽知陽抗理屈，而陰謀施毒，遂令鐵中玉待斃於寺僧之手，而萬無生機。而臣妾既受其恩，苟非豺狼，安忍坐待其死，而不一為救援也？因用計移歸，而求醫調治。此雖非女子所宜出，然事在垂危，行權解厄，或亦仁智所不廢也，臣妾敢冒嫌疑而為之者，自視此心無愧，而此身無玷也。<break time="100ms" />　　　　若陌路於始，而婚姻於終，則身心何以自白，故後妾父水居一感鐵中玉之賢，而欲以臣妾侍巾櫛，而屢命屢辭者，以此也。即父命難違，自如今已諧花燭，而兩心猶惕惕不安，必異室而居者，亦以此也。此非矯情也，亦非沽名也，正以煉黃金之剛，而保白璧之潔也。至於過其祖強娶之事，搶劫之後，又勒按臣行牌而迫婚，又至戍所而逼臣父允嫁，真可謂強橫之甚者矣，及今事已不諧，而又買囑言路，妄瀆宸聰，尤可謂父子濟惡，而不知自悔者也。國法廷爭，恩威上出，臣妾何敢仰瀆？蒙恩詔奏，謹據實以聞，不勝待命之至。<break time="100ms" />　　水冰心之本上了，鐵都院也上一本道：<break time="100ms" />　　　　都察院副都御史臣鐵英謹奏，為遵旨陳情事：<break time="100ms" />　　　　臣聞結婚以遵父命為正，擇婦以得淑女為賢。擇婦既賢，結婚既正，則倫常無愧，而風化有光矣，人言何恤焉？臣待罪副都，官居表率，凡有不正者，皆當正之，豈有為子求婦而不擇端莊賢淑，以自貽譏者也？臣有子中玉，濫廁詞林，頗知禮義，臣為擇婦亦已久矣，而不獲宜家，寧虛中饋。近聞兵部尚書水居一，有女水冰心，幽閑自足，莫窺聲色，而窈窕日聞，才智過人，孤處深閨，而能御強暴。臣屢欲遣子秣駒而無媒，今幸水居一赦還，為憐才貌，適欲坦臣子於東床，兩有同心，而因結褵，此兩父母之正命也，遑恤其他？<break time="100ms" />　　　　乃臣子中玉，則以養病之住嫌為辭。臣細詢之，始知公庭遇變，義氣之所為；閨閣救人，仁心之所激，小人謂之曖昧，正君子謂之光明者也，不獨無嫌，實為可敬。故三星啟夕，不聽兒女之言；百輛迎歸，竟行父母之命。彼二人雖外從公議，而內尚癡守私貞，此兒女之隱，為父母者不同之矣。至於人之吹求，或亦謀媒不遂，而肆為譏謗，自難逃明主之精鑒，臣何敢多喙焉？蒙恩詔奏，謹據實以聞，不勝惶悚待命之至！<break time="100ms" />　　鐵都院之本上了，水尚書也上一本道：<break time="100ms" />　　　　兵部尚書臣水居一謹奏，為自陳下情事：<break time="100ms" />　　　　竊聞婚姻謂之嘉禮，安可勢求？琴瑟貴乎和諧，豈宜強娶？《詩》云「展轉反側」，猶恐不遂其求，何況多人搶劫，有如強盜；高位挾持，無復禮義？宜女子誓死不從，而褰裳遠避也。<break time="100ms" />　　　　臣不幸，妻亡無子，僅生弱女，擬作後人。雖不敢自稱窈窕，謂之淑人，然四德三從，頗亦聞之有素，安忍當罪父邊庭遣戍之日，而竟作無媒自嫁之人之理者也！乃過其祖一味冥頑，百般強橫，不復思維，竟行劫奪，一買伏莽漢，搶之於南莊，二假傳赦詔，劫之於臣家，三源張虎噬，劫之以御史之威，可謂作惡至矣。若臣女無才，陷於虎口，幾乎不免矣。此猶曰紈袴膏梁之習，奈何過隆棟為朝廷重臣，以詩禮侍從朝廷，乃溺愛不明，竟以赫赫巖巖之勢，公然逼臣於戍所！臣若一念畏死，而苟合婚姻，則名教掃地矣。因思臣一身一女之事小，而綱常名教之事大，故正色拒之，因觸其怒，而疏請斬臣矣。<break time="100ms" />　　　　孰知侯孝功成，請斬臣正所以請赦臣也。又買囑言官，以為誣蔑之圖，又孰知誣蔑臣女者，正所以表彰臣女也。至臣女所以表彰臣女，疏中已悉，臣不敢復贅瀆聖聰。然過隆棟父子之為惡，可謂至矣。蒙恩詔奏，謹據實上聞，伏乞加察，而定罪焉。不勝激切待命之至！<break time="100ms" />　　五本一齊奏上。祇因這一奏，有分教：<break time="100ms" />　　大廷吐色，屋漏生光。<break time="100ms" />　　不知天子如何降旨，且聽下回分解。<break time="100ms" /><break time="100ms" />　　　　　　　　　<break time="100ms" />　　<break time="100ms" />　　
    </voice>
</speak>
