<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十八回<break time="100ms" />　　驗明完璧始成名教終好逑
    </voice>
    <voice name="zh-HK-WanLungNeural">
        <break time="100ms" />
			　　詞曰：<break time="100ms" />　　一虞水火盈廷躋，非不陳詩說禮。若要敦倫明理，畢竟歸天子。聖膍一察讒言止，節義始知有此。漫道稗官野史，隱括春秋旨。<break time="100ms" />　　　　　　　　　　──右調《桃源憶故人》<break time="100ms" />　　話說鐵英父子、水居一父女並過學士五道本，一齊上了，天子看見，因御便殿召閣臣，問道：「這事各奏具到，還當如何處分？」閣臣奏道：「今五奏看來，這過其祖強娶水冰心，以致鐵中玉養病情由，似實實有之，不容辨矣。但強娶而實未娶，謀死而尚未死，似可從寬。如鐵中玉犯難，救水冰心之禍，而自受禍人不免，應是俠腸。水冰心感恩，移鐵中玉養病，冒嫌疑而不惜，似為義舉。然一為孤男，一為寡女，同居共宅，正貞淫莫辨之時，倘曖昧涉私，則前之義俠，皆付流水。若果如縣臣所稱，窺探而無欺暗室，則又擅千古風化之美，而流一時名教有光者也。臣等遠無灼見之明，故前下行查之命，行查若此，似無可議。但縣臣後任，祇係耳聞，未經身歷，不足服觀聽之心，一時難以定罪。望陛下降旨，著舊縣臣將前事一一奏聞，庶清濁分而彰癉有所公矣。」天子點首稱善，因降旨道：<break time="100ms" />　　　　著舊歷城縣知縣，將鐵中玉養病情由，據實奏明，不許隱匿誣罔。欽此。<break time="100ms" />　　聖旨下了，頓時就傳旨。原來前知縣鮑梓行取到京，已欽選北直隸監察御史，此時正出巡真定府，見了報，知道鐵中玉與水冰心已結了親，因萬諤疏參，故有此命。因滿心歡喜道：「鐵翰林這頭親事，我原許與他成就，祇因受了此職，東西奔走，竟未踐前言，時時在念。近聞他已遵父命，結成此親，我心甚喜。不期今日又有聖旨，命我奏明，正好完我前日之願。」因詳詳細細，覆了一本，道：<break time="100ms" />　　　　直隸監察御史臣鮑梓謹奏，為遵旨回奏事：<break time="100ms" />　　　　竊以義莫義於救人於危，俠莫俠於臨事不畏，貞莫貞於暗室不欺，烈莫烈於無媒不受。臣於某年月日，蒙恩選知歷城縣事。臣雖不才，蒞任之後，遂留心名教，以揚朝廷風化之美。適值學士過隆棟之子過其祖，聞兵部侍郎今陞尚書水居一之女水冰心之美，授聘為妻，託府臣命臣為媒。時臣為屬官，不敢逆府臣之命。時水居一被謫，因見水居一之弟水運，道達府臣與過其祖聘其侄女水冰心之意。水運言之水冰心者再四，始邀其允。凡民間允親，以庚帖為主，水運既允，因送庚帖於過宅。孰知水冰心正女也，無父命焉敢自嫁？為叔水運催逼甚急，水冰心又智女也，因將水運親女之庚帖，以為庚帖，而水運愚不知也。及至於歸，水冰心執庚帖非是，不往，而水運事急，因以親女往焉。過其祖以誤受帖，不能有言，此水冰心一戲過其祖者也。<break time="100ms" />　　　　既而過其祖情不能甘，暗改庚帖，以朝期為召，欲邀水冰心會親而劫者。焉知水冰心俠女之俏膽潑天，偏許其往，使其遍請貴戚，大設綺筵，又偏肩輿及門，又使其雀躍於庭，以為得計。然後借鼓聲之音，以發其奸狀，突然而返，追之不及。此水冰心二戲過其祖者也。過其祖心愈恨而謀愈急，因訪知水冰心秋祭於南莊，便伏多人於野，以為搶劫之計。熟知水冰心奇女也，偏盛其騶輿，招搖而往，招搖而還，以為搶劫之標。及其搶劫而歸，眾諸親為榮觀焉，乃啟轎而空無一人，惟大小石塊，一黃袱而已，於是喧傳以為笑。此水冰心三戲過其祖者也。<break time="100ms" />　　　　過其祖受此三戲，其情愈迫，因假寫水居一復職之報條，遣多人口稱聖旨往報焉。水冰心聞有聖旨，不敢不出，因墮其術中，而群劫之往。孰知水冰心烈女也，暗攜利刃，往而欲刺焉。適鐵中玉遊學至此，無心恰遇之，怪其唐突，而相哄於道，同結至縣堂而告臣。臣問出其故，因叱散眾人，而送水冰心歸，欲彼此相安於無事也。不意過其祖怏怏焉，不得於水，欲甘心於鐵焉，因授計寺僧，而鐵中玉病危也。鐵中王病危，鐵中玉不自知。幸水冰心仁女也，感其救己之恩，而不忍坐視其死，因秘計而移之歸，迎醫而理其病，甘冒嫌疑而不惜，犯物議而安焉。非青天為身，白日為心，不敢也。過其祖聞而愈怒焉，因以曖昧污辱之，欲令臣正名教罪之，宣風化懲之。<break time="100ms" />　　　　臣待罪一縣，則一縣之名教風化，實在其職，臣何敢不問？但思同此男女之情態，淫從此出，貞亦從此出也，又何敢不見不聞，盡坐以小人哉？萬不得已，因遣善窺探門役單祐，潛往窺探之，始知鐵中玉君子也，水冰心淑女也。隔簾以見，不以冥冥廢義；異席分飲，又不以矯嬌廢情。談者道義，論者經權。言事則若山，不至過於良友；詮理則迎機一點，不啻明師，並無半語及私，一言不慎。且彼此歸感，而有喜心；內外交言，而無慚色。誠古今名教之後合正者也。臣聞見之，不勝歡羨。<break time="100ms" />　　　　因思白璧不易成雙，明珠應難獲對，天既生鐵中玉之義男兒，又復生水冰心之俠女子，夫豈無意？臣因就天意思之，非鐵中玉而水冰心無夫，非水冰心而鐵中玉無婦矣。故以媒自任，而往見鐵中玉，勸其結朱陳之好，以為名教光。熟知鐵中玉正以持己，禮以潔身，聞臣言怒以為污辱，已肆曲而行，竟不俟駕。其磨不磷，涅不淄，豪傑之士也。臣即欲上聞，因臣職卑，必欲轉詳轉申，最為多事。而正不料天意果不虛生，後復因鐵中玉力保侯孝之事，水居一由此赦還，因而締結朱陳。此雖人事，實天意成全。
    </voice>
</speak>
