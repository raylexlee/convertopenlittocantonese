<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　水侍郎聽見說女兒不肯，已知此婚非女兒之欲。因而說道：「小女必待父命，與過老先生必請父命者，固守禮之正也。但我學生待罪於此，也是朝廷之罪人，非復家庭之嚴父矣。旦夕生死，且不可測，安敢復問家事？故我學生貶謫年餘，並不敢以一字及小女長短者，蓋以臣罪未明也，君命未改也。若當此君命未改，臣罪未明之時，而即遙遙私圖兒女之婚姻，則是上不奉君之命，下不自省其罪也，其罪不更大乎？斷乎不敢！」成奇道：「老先生金玉，自是大臣守止，不欺室漏之言，然禮有貶之輕而伸之重者。如老先生今日，但曲賜一言，即成百年秦晉之好，孰重、孰輕？即使在聖主雷霆之下，或亦憐而不問也。」<break time="100ms" />　　水侍郎道：「兄但知禮可貶，而不知禮之體有不可貶者。譬如今日，我學生在患難中，而小女孤弱，不能拒大力之求，凡事草草為之，此亦素患難之常，猶之可也。倘在患難中，而不畏患難，必以父命為正，此賢女之所為也。女既待父之正，則為父者，自不容以不正教其女也。若論婚姻之正，上下有體，體卑而強尊之，謂之瀆；體尊而必降之，謂之褻。以我學生被謫在此，體卑極矣，有勞長兄遠繫赤繩，則我學生以為僭而不敢當矣。若以我學生昔日曾備員卿貳，亦朝廷侍從之官也，倘若絲蘿下結，即借鴦鷺的斧柯之用，亦無不可。何竟不聞，而乃自遣尺書，為析薪之用，不亦大褻乎？尊兄試思之，可不可也？」成奇被水侍郎一番議論，說得頓口無言，捱了半晌，因復說道：「晚生寒賤下士，實不識臺鼎桃夭大禮。但奉過老先生差委而來，不過聊充紅葉、青鸞之下塵，原不足為重輕。設於禮有舛錯，望老先生勉而教之，幸勿以一介非入，而誤百年在事。」<break time="100ms" />　　水侍郎道：「尊兄周旋，亦公善意。但我學生細思此婚，實有幾分不妥。」成奇道：「有何不妥？」水侍郎道：「過老先生乃臺鼎重臣，我學生係沙場戍卒，門戶不相當，一也；女無母而孤處於南，父獲罪而遠流於北，音信難通，請命不便，二也；我學生不幸，門祚衰涼，以女為子，於歸則家無人，贅入則亂宗祀，婚姻不便，三也。況議婚未有止憑兩姓，而擇婿未有不識其面者也。敢煩成兄，善為我辭為感。」成奇又再三撮合，而水侍郎祇是不允，因送成奇到一小庵住下。<break time="100ms" />　　又議了兩三日，成奇見沒處入頭，祇得拿了過學士的名帖，央衛所管轄之官並親臨上司武弁，或來勸勉，或來挾制，弄得個水侍郎一發惱了，因回復成奇道：「我水居一是得罪朝廷，未曾得罪過學士，而過學士為何苦以聲勢相加？我水居一得罪朝廷，不過一身，而小女家居，未嘗得罪，為何苦苦逼婚？煩成兄為我多多達意，我水居一被貶以來，自身已不望生還久矣。求其提拔，吾所不願；彼縱加毀，吾亦不畏。原禮原書，乞為我繳上。」成奇無可奈何，祇得收拾回京。正是：<break time="100ms" />　　鐵石體難改，桂姜性不移。<break time="100ms" />　　英雄寧可死，決不受人欺。<break time="100ms" />　　成奇回到京中，將水侍郎倔強不從之言，細細報知過學士。過學士滿心大怒，因百計思量，要中傷水侍郎。過不得半年，恰值邊上忽又有警，守邊將帥俱被殺傷，一時兵部無人，朝廷著廷臣舉薦，過學士合著機會，因上一本道：「邊關屢失，皆因舊兵部侍郎水居一誤用侯孝，失機之所致也。今水居一雖遣戍，實不足盡辜；而侯孝尚系獄遊移，故邊將不肯效力也。懇乞聖明大奮乾斷，敕刑部、大理寺、都察院三法司，即將侯孝審明定罪，先正典型；再逮還水居一，一並賜死，則雷霆之下，薦舉不敢任情，而將士感奮，自然效力，而邊關何愁不靖矣。」不日旨下，依擬。刑部、大理寺、都察院祇得奉旨提出侯孝，會審定罪。祇因這一審，有分教：<break time="100ms" />　　李白重逢，子儀再世。<break time="100ms" />　　不知後事如何，且聽下回分解。<break time="100ms" /><break time="100ms" />　　　　　　　　　<break time="100ms" />　　<break time="100ms" />　　
    </voice>
</speak>
