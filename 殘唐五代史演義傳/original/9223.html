<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第四十五回　潞王奪位登天下</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十五回</br>　　潞王奪位登天下</font></h4>
			　　卻說明宗既崩，平章事馮道秉政，迎立明宗次子從厚登基，稱號閔帝，大赦，改元為應順元年，葬明宗於微陵。時潞王從珂，知從厚即位，遂舉兵反於風翔，兵勢甚銳，人莫敢當。唐主遣兵討之，官兵莫敢與敵，望風而降。潞王執西京留守王思同殺之，長驅至洛陽，閔帝開門出奔，未及數月，潞王即位。<br />
　　從珂本姓王氏，明宗之養子也，少從明宗征伐有功，甚得眾心，朝廷用事者每忌之。初，從珂鎮風翔，閔帝命移鎮河東，將佐以為移鎮，必無全理，乃移檄鄰道，起兵入清河去了。至是，從珂至陝，諸將佐康議誠等皆來投降。及入洛陽，宰相馮道率百官相迎，遂即帝位，稱號廢帝，改元清泰。此時，閔帝奔於衛州，廢帝遣王巒齎送鴆酒，閔帝覺而不飲。王巒使將士縊死閔帝。當日，廢帝與眾臣商議備禦之策。馮道奏曰：「三關重地，夷人出入之所，必須得人把守，方保無虞。」廢帝曰：「朕封石敬瑭為六軍諸衛副使，與桑維翰、劉知遠、趙瑩、柴研帶領五萬人馬，前去把守。卻說石敬瑭本是西夷梟捩雞之子，隸於明宗帳下，號左射軍，嘗脫明宗於危急之中。因有異相，於是，明宗以女永寧公主嫁之。當日，敬瑭領旨，逕入木樨宮，與公主辭別。次日，隨帶人馬，逕上三關把守去訖。<br />
　　卻說廢帝正宮張皇后，乃勾攔之女，明宗長興年間，廢帝為潞王時，游於柳巷，見此女雖落風塵，美而且賢，可以奉箕帚，遂納之。及帝即位，立為皇后。清泰三年，元旦之日，廢帝大會文武於廷，朝賀已畢，賜群臣宴罷回宮。永寧公主至帝前，賀壽酒罷，公主奏曰：「今皇上接統御極，福布八荒，百姓謳歌，士民樂業。惟臣妾久留木樨宮，不得與石駙馬相見，望皇兄垂念同胞之情，放妾歸晉陽，與駙馬一面，此隆恩也。<br />
　　」言罷，滿眼流淚。帝因酒醉，乃曰：「在此宮中有甚虧你，只思歸晉陽，欲與石郎同謀作反耶？」公主泣奏曰：「妾豈有此心，石駙馬亦非反臣。」帝佯笑曰：「朕戲言耳！賢妹可往朝陽宮，見你嫂嫂，以盡人臣之禮。」公主領諾。<br />
　　原來公主素輕張后出身微賤。當日領旨，無奈只得進宮。<br />
　　宮人報知，果然張后又恃至尊，妄自尊大，乃佯為不知，無人迎接。公主立在宮前半日，不見動靜，忿然發怒，搶門而入。<br />
　　見張后端坐不動，公主正色責之曰：「汝乃何等人出身，敢如此無禮，失了國家禮體，吾立了半日，既無宮娥來接，進得宮來，復又端坐不動，是何禮也？」張后曰：「汝出言不遜，合得甚罪？以家法論之，吾嫂也，汝姑也；以國法論之，吾皇后也，汝臣也，入而不拜，自失其禮，尚敢責人失禮乎？」公主曰：「我乃明宗皇帝之女，當今之妹，玉葉金枝，汝是一介煙花之妓，以君後壓我國姑乎？若非吾夫把守三關嚴緊，使外夷不敢侵犯，吾兄安得坐享太平，汝亦安得為皇后也？」張后曰：「汝不聞古人云，一歲為君百歲奴，汝夫雖有汗馬之勞，受朝廷重祿，即朝廷之奴隸。汝雖皇妹，亦宮中使喚之人，焉敢在此誇口！」公主聽罷大怒，即挺金笏向前欲打張后。張后忙陪笑臉喜氣相迎。徐謂公主曰：「望國姑暫息雷威，念賤妾小可之輩，見識欠遠，凡事望國姑容恕，前言特戲之耳！」公主於是擲笏在地，怒氣稍息。日色已晚，二人各自退回。<br />
　　卻說廢帝還宮，一班宮娥，皆來迎接，宮內侍宴，酒至數巡。只見張后泣而訴曰：「念妾身乃煙花之女，蒙陛下不鄙，使賤妾得侍巾櫛。一旦位居正宮，兢兢業業，未嘗敢行非禮之事，滿朝文武，稱得賢助。不想皇姑今日領旨朝賀，不行君臣之禮，反出不遜之言，穢罵百端，又欲持笏打妾。賤妾固不足惜，毀及至尊，豈人臣之禮乎？」廢帝曰：「聯妹自幼曾習經史，從來知禮，安有此悖逆之事乎？」張后曰：「陛下不信，現有宮人在此為證。若非妾陪笑臉，險被金笏所擊，即其欺妾一事，即欺陛下也！」要知廢帝如何發落？且看下回分解卓吾子評：潞王從珂本王氏，為明宗養子。蓋至是而國姓三變焉。方其入洛，許賞軍士百緡，及至洛，府庫枵然，乃括民財給之，民心怨嗟，思亂者眾。況弒閔帝，罪惡深重，而又促敬瑭之亂，欲不焚延得乎！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>