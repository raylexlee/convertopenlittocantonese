<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第五十三回　文寶賺關殺戴禮</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十三回</br>　　文寶賺關殺戴禮</font></h4>
			　　卻說黃文寶授計，隨引人馬，行至關下，已是黃昏時候。<br />
　　大叫開關，軍人在敵樓上，認得黃文寶。報知戴禮。禮道：「夜間難認真假，且莫開關。」又報：「文寶走脫晉營，有機密事說。」戴禮乃自引眾人來關上看，果是文寶，戴禮令人開關，放入黃文寶。進帳中，見戴禮羞愧道：「不聽公之言，被他拿去，權時順降，欲乘便燒營，未得機會。今聽得長安報來，說晉主病重，要召回劉知遠，商議國事。晉營得此消息，人各收拾，準備起程，不甚提防，被我偷得一匹馬，脫身而歸。趁晉兵歸心已亂，人無鬥志，今夜我與兄統領軍馬，劫他營寨，必成其功！」戴禮道：「只恐是晉人之計？」文寶曰：「小弟親聽得此消息，有何計哉？我部兵先行，兄急隨後救應。」戴禮依其說，傳令拔寨起行劫營。<br />
　　卻說劉知遠令史弘肇，領五千兵埋伏關下，並說：「等他兵一出，即乘勢殺入奪關，此便是你頭功。」史弘肇說：「文寶初降，未知心腹，元帥自須斟酌。」知遠道：「只依我軍令，自有分曉。」史弘肇不悅，引兵去了。知遠傳令，叫軍將四下埋伏，聽候火炮一起，四下殺進，只留空營等待。<br />
　　且說黃文寶引兵先行，戴禮隨後亦到。時將三更，文寶道：「晉兵下三個營寨，我劫左營，兄劫右營，殺到中營取齊。」<br />
　　戴禮道：「兄弟所見有理！你可先殺進。」文寶匹馬當先，大叫一聲，劫營殺進去。戴禮也殺入右營，卻是空營。自思：「莫非晉兵去了，復殺到中營，不見文寶，戴禮卻令人去探，回報：「文寶不知那裡去了？」戴禮大驚曰：「吾中奸賊之計矣！<br />
　　」急令催兵回關。<br />
　　忽晉營內火炮震天，光照山川，四面八方，晉兵潮湧而來。<br />
　　戴禮不敢戀戰，殺開一條血路，走到關下。關上火把齊明，一將大叫：「戴禮如何不降？」取關者，乃史弘肇也。戴禮見了，不敢望南走，勒馬奔西路殺去。前遇著郭威阻住，兩馬相交，比手三合，被郭威一矛，截死馬下，盡降其眾。郭威收兵，到金井關取齊，天色已明，知遠部大軍入關安民。<br />
　　郭威、史弘肇各獻功畢，史弘肇問曰：「元帥如何知文寶此計可成其功？」知遠曰：「文寶初降之時，我觀其材貌，是個好漢，故釋之，委為將，以安其心。金井關原是他守，必熟知地勢，吾故問他求計，彼獻此計，出乎本心，使他人如何進關，惟文寶可成此功。用之而無疑，吾不負文寶，文寶寧負我乎？今得此關，勝用數萬人馬之力矣！」史弘肇拜服曰：「元帥深謀遠識，我等皆不及也！」知遠傳令進兵。一聲炮響，大軍離了金井關，行了數日，望鐵籠山不遠，知遠下令安營。<br />
　　卻說鐵籠山，孫飛虎把守，部下有四員副將。一名蕭龍，使一桿方天戟，一名蕭鯨，用一把大刀，至親兄弟，澤州人也，原亦綠林中出身，孫飛虎招來相助。又二名，一名曾杰，一名劉真，皆鄆州人。曾杰有智謀，劉真通武藝，安重榮表二人為押衙將，差來與孫飛虎同守此高山險要之地，嚴加守把不提。<br />
　　欲知後事如何？且聽下回分解。<br />
　　卓吾子評：<br />
　　得黃文寶一人之力，不廢張弓支箭之勞，金井關亦唾手而得，實知遠有先見之謀歟！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>