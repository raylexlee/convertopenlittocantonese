<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第二十六回　朱溫掣劍挾王鐸</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十六回</br>　　朱溫掣劍挾王鐸</font></h4>
			　　朱溫遂用其謀，便遣楊彥洪為使，投泥脫崗來見王鐸，禮畢，鐸曰：「此來何意？」彥洪曰：「大人朝回，吾梁王思想昔日交契，特遣某來敦請入城，聊敘間闊。」王鐸聽言，欣然應允，上馬入城。溫與鋒相見已畢，各訴舊日之情，並無猜疑。<br />
　　酒至半酣，楊彥洪曰：「某有一言，訴與大人，幸垂清聽。吾主有一世子，聰明特達，穎質魁梧；某聞大人有令愛玉小姐，年方及笄，正求宜家之日，某欲濫為作伐，講二姓秦晉之好，他日同力破賊，共扶帝室。此誠美事，請大人思之。」王鐸曰：「此雖美事，奈何說遲了，小女已許同台節度使岳彥真之子矣！<br />
　　」言未絕，朱溫拔劍在手，勃然變色曰：「吾子為婿，豈辱汝哉！若說三聲不允，叫你來時有路，去時無門。」鐸曰：「大王息怒，若不棄寒微，早晚選一吉辰，送至府中。」溫遂擲劍於地曰：「吾拔劍驚汝，特無心嬉戲耳！既以令愛見許，使吾不勝欣躍。」遂將金銀十錠，權為聘禮，遣弟朱義、子友珍，同王鐸逕上滄州親迎。<br />
　　二人離了汴梁，直抵滄州，王鐸請二人館驛權住，自回府來。夫人卓氏接見，彼此禮畢，但見王鐸眉頭不展，臉帶憂容，未知何意。卓氏遂問其故。鐸曰：「人道養女好，我今受煩惱。<br />
　　昨日朝賀回來，路經汴梁，被朱溫賺我入城，飲酒中間，拔劍挾吾，要吾女與彼世子為妻。此賊勢大，只得許之。今朱友珍現在驛中，選日親迎，事在兩難之間，無計可決，故有憂色。<br />
　　」卓氏笑曰：「有何難處？可急修書一封。明說此事，遣人逕上同台報知岳家，彼若有勇兵猛將，可領一支軍來奪去；若不舉兵，便與朱溫娶去何如？一則兒女緣分前定，二則可免兩家報怨於我。」鐸曰：「善哉此言！」一面款待友珍二人，一面修書密遣人星夜送至同台。<br />
　　卻說岳彥真與子存訓，正在廳上講武，忽報王鐸遣人送書來到，隨即召人，將書呈上。彥真拆書視之。書曰：滄州辱眷生王鐸，端肅百拜大總戎尊姻家岳老大人麾下，久懷鬥仰，愧之候私，此心歉甚。昨緣僖宗晏駕，太子登基，僕不無朝賀之禮。如長安路由汴梁，回至泥脫崗，詎意逆賊朱溫，詐說遣弟請敘，預懷不仁，酒未數巡，講以小女姻事。僕具情告白，溫投劍牽衣，梟心頓起，情出難辭，是以詐允，遂命其弟朱義、子友珍隨至滄州，親迎佳偶，只得暫留一辰。本欲興師決戰，奈何將寡兵微，不揣於冒，敢為尊姻家告，倘蒙助一旅之師，則彼此交兵，賊可一鼓而擒矣！僕計窮志拙，惟高明酌之裁之。臨筆無任冰競，幸台即時雷動。即日，鐸再頓首。<br />
　　彥真看罷其書，謂存訓曰：「汝意若何？」存訓曰：「焉有此理？夫婦乃人倫之大綱，既有秦晉之盟，便是吾妻，安肯使事他人？若被奸雄奪去，有何面目再與他人談論？」彥真曰：「汝志則大，但不知有何策以敵此賊？」存訓曰：「吾領一支人馬，直抵滄州，攔截去路，務要奪回，方遂吾願。」彥真許之。存訓曰：「乞選一將，以為先鋒，前去滄州破賊。」<br />
　　一人挺身出曰：「某雖不才，願施犬馬之勞，同公子領兵前去，生擒朱義等，獻於麾下。」彥真視之大喜。此人是誰，靜軒先生有詩為證：隱隱君王相，堂堂帝主容，殘雲薄霧裡，行動顯青龍。<br />
　　此人身長八尺，兩耳垂肩，乃是徐州沛邑沙陀人也，姓劉名皓表字知遠。彥真曰：「汝有何能，敢領此職？」知遠曰：「自幼曾習一十八般武藝，無所不通。」彥真遂命知遠為先鋒，於是披掛全副，只少一騎駿馬。彥真謂左右曰：「可往廄中選第一騎來！」須臾，使關西漢帶過馬來。但見，那馬身如炭火，眼似鑾鈴。彥真指曰：「汝識此馬否？」知遠曰：「莫非黃驃馬乎？」彥真曰：「然也！」即連鞍賜之，更率領二千人馬前往。正行間，哨馬報曰：「已到滄州雙關路口。」劉知遠在馬上與存訓商議：「此處兩條大路，皆通汴梁，必須兩下埋伏，才好擒賊，吾領一千五百兵，在大路埋伏，公子領一千五百兵，在小路埋伏。倘那賊從大路上來，吾便接住廝殺，公子聽吾一聲炮響，你便領兵抄後殺來；若從小路上來，公子擋住，我也只聽炮響為號，從後殺至。」存訓依計而行，乃拔劍付與知遠曰：「但有諸將不服調用者，斬首示眾！」知遠受劍訖，即分兵兩路，各自前去埋伏，不在話下。<br />
　　卻說王鐶回報其父說：「岳存訓人馬到來，離滄州不遠。<br />
　　」王鐸遂命其女梳裝，上了香車，更打疊妝奩，親送百十餘里，與朱友珍出了滄州，王鐸父子相別而歸。卻說友珍叔姪，窺見車上女子，果有國色，二人不勝之喜，前遮後擁，數十人相隨，行不到二十餘里，忽然友珍坐下玉面馬，咆哮嘶喊，裂斷轡頭。<br />
　　友珍問其叔曰：「馬斷轡頭若何？」義曰：「乃吾姪新娶，去舊更新之兆也。」友珍曰：「叔父所見甚明。」言尤未絕，只見塵埃起處，一彪人馬到來。為首一將：濃眉大眼，漆發童顏，相貌堂堂，威風凜凜，坐下黃驃馬，手持安漢刀。<br />
　　知遠截阻去路，厲聲大罵曰：「逆賊子，我在此等久，好將小姐留下，饒你性命，如或執迷，決無干休！」朱義聽得此言，荒自逃走。友珍一馬當先，問曰：「來將何名？」知遠答曰：「吾乃沛邑劉知遠是也。」友珍曰：「吾與汝無仇，緣何阻我去路？」知遠曰：「汝乃不仁，奪人妻子。」友珍大怒，躍馬挺槍，直取知遠，兩馬相交，戰不數合，知遠大喝一聲，友珍措手不及，被知遠一刀斬於馬下，餘眾四散，各自逃生。<br />
　　有詩為證：<br />
　　倚強挾勢奪人妻，天理昭昭不可欺，<br />
　　冤遇英雄劉知遠，友珍一命喪須臾。<br />
　　岳存訓從後陣殺來，二人合兵搶奪香車，隨領小姐，逕上同台去了。<br />
　　卻說朱義，引敗殘人馬，還見朱溫，溫問：「親事若何？<br />
　　」義曰：「友珍去至滄州，王鐸安排香車，即將小姐送出界口，行有數里之地，只見大道上，閃出一支人馬，為首一將，乃沛邑人也，姓劉名皓字知遠，此人是岳彥真部下驍將，輪刀砍殺友珍，搶奪小姐，逕上同台去了。吾與眾兵，各自逃生。」朱溫大叫一聲，昏絕於地。未知性命如何，且聽下回分解。<br />
　　卓吾子評：<br />
　　朱溫罔上行私，恣肆暴虐，計邀王鐸，酒次逼婚。若非知遠中途截住，則存訓姻媾不成矣！友珍喪命，亦理數然耳！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>