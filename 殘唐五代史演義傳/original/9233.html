<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第五十五回　史弘肇擒孫飛虎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十五回</br>　　史弘肇擒孫飛虎</font></h4>
			　　知遠接得詔書，心中不悅，進退兩難，正在疑惑不決，史弘肇曰：「將在外君命有所不受，功在垂成，而詔班師，他日之禍，自今日始矣！兵貴神速，只管進兵，平復鎮州，班師而回，隨朝廷發落。」知遠傳令進兵。史弘肇手執團牌，登山先砍死十餘人，郭威從後一躍上城。史弘肇捉了孫飛虎，郭威一鐧打死劉真，曾杰正走，被晉兵砍為肉泥。放火燒了營寨，知遠叫刀斧手斬了孫飛虎，號令大軍來到鎮州。<br />
　　安重榮唬得魂不附體，與眾商議，再差人結納契丹主來相助，一邊令張仲達出馬。與史弘肇比手數合，被史弘肇一刀揮作兩段。大軍圍了四門攻打。報安重榮：「張仲達被殺死，人馬睏了城池。」安重榮半晌無語。董琦說：「明日主公親臨陣，末將願為先鋒。」張仲德回府尋思個自盡去處，免被晉人所辱，逕入後園，投於綠荷池中而死。<br />
　　安重榮領兵將出城，哨探報知遠。知遠出陣大罵：「反賊下馬受死！」舉安漢刀就砍。有安重榮副將周虎舉槍急架，被知遠斬於馬下。安重榮勒馬走，知遠直入北陣。此時，郭威遇著董琦，一矛刺死，安重榮走入城中不出。知遠一連睏了四十餘日，時乃六月，城中無水，多有思獻城者。<br />
　　牙將胡衍見城中乾暴，與眾商議，寫書拴於箭頭上，射入晉營，通信息，裡應外合取城。知遠得書，即傳令眾軍接應。<br />
　　三更時分，胡衍引眾開了水城門，點起火炬，大叫：「晉兵入城！」史弘肇先殺入城中。安重榮驚惶，匿在民家躲避。天明，知遠入城安民，胡衍請罪，知遠說：「你有獻城之功，免了前罪。」民家獻出安重榮，知遠令囚起，解回長安。次日，知遠撥將守鎮州，傳令班師回長安，朝見晉主，奏知平服鎮州。晉王大悅，旨下斬訖安重榮，將首級函封，差使送去見契丹主，封知遠為邢州太原府節度使，便往鎮守太原去了。<br />
　　卻說契丹主見送安重榮首級來，大怒曰：「石郎為天子從何得來？」即發使回見石郎說：「吾有帶甲二十餘萬，若再如此違我言語，即統兵來中原，立他姓為君。」使者喏喏回長安，將契丹主之言，奏知晉王。晉王聽罷不悅，退入宮中，憂憤成疾。大臣桑維翰等入宮中問安。晉王流涕曰：「不濟事矣！朕坐臥不安，夜見鬼魂來宮中索命。」病勢沉痾，漸漸危篤。差使捧詔宣知遠還朝。<br />
　　天福七年，劉知遠班師還到洛陽，入宮朝見晉王。王曰：「朕忍死以待卿回，今日得見面，無遺恨矣！」知遠曰：「臣在建州得手詔，聞陛下龍體有恙，恨不能插翅飛至闕下，省視陛下。」晉主宣齊王重貴並皇后張氏、宰相馮道及景延廣等，齊至御榻之前。晉王曰：「朕太子重睿年幼，不堪掌社稷之重任，今國家多難，宜立長君，以安人民。幸有皇姪重貴，可居此位，願汝眾卿，以伊尹、周公之心為心，俟重睿稍長，傳位與之，誠宗廟生靈之大幸，亦吾家之大幸也！」言訖，喚齊王近前，復指劉知遠曰：「汝眾臣為證，此位當還重睿，勿負朕心！」知遠流涕，眾皆傷感。<br />
　　晉主口不能言，須臾而崩。時天福七年，正月上旬也。壽五十一歲，在位七年。史臣斷曰：晉祖以唐朝禁臠之親，地尊勢重，迫於情疑，請兵契丹，賂以州邑，而取人之國。以中國之君，而屈身夷狄，玩好珍異，旁午道途，小不如意，呵責繼之。當時朝野，莫不痛心，而晉祖事之，殊無赧色。夫以古人行一不義、殺一不辜而得天下，猶且不為，況附夷狄，以伐中國，又從而取之者乎？《綱目》書晉王尊號於契丹，契丹加晉王尊號，所以著中國，事夷狄，首足倒懸之極，其惡契丹而賤敬瑭也，甚矣！<br />
　　欲知後事如何，且聽下回分解。<br />
　　逸狂有詩責晉之君臣云：<br />
　　智短才疏石敬瑭，閨閫嫌隙禍蕭牆。<br />
　　結連北虜顏何厚？反下三關罪莫當。<br />
　　屈膝稱臣甘恥辱，請封割地壞綱常。<br />
　　奸臣阿附桑維翰，十二年來盡滅亡。<br />
　　卓吾子評：<br />
　　晉祖以幼子委馮道，道不可者，盍明言之？乃含糊不對。<br />
　　死肉未寒，乃背顧命，其視荀息為何如？<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>