<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第五十六回　立齊王重貴為帝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十六回</br>　　立齊王重貴為帝</font></h4>
			　　是日，晉王卒於正殿，馮道、景延廣二人輔政，即立齊王重貴為帝，改元開運。太子重睿，養在宮中，自立新君後，諡晉王為高祖皇帝，尊張氏為皇太后，葬高祖於顯陵。此時，劉知遠出鎮晉陽。<br />
　　卻說晉高祖初即大位，乃契丹所立，事之甚謹。至少主即位，景延廣與眾商議云：「今高祖晏駕，告哀契丹，不復稱臣。<br />
　　」眾皆然之。契丹王聞此大怒。未及數月，延廣又囚番使，未幾得脫，歸報契丹王言：「先帝是北朝所立，故稱臣奉表，今新君乃中國所立，與我國無預，只宜為鄰，稱好足矣！如若發怒，準備廝戰，更有十萬橫磨刀劍以待。桑維翰屢諫，遜辭以謝我國，每為景廷廣所阻。」契丹王聞此言，即點三軍渡河入寇。契丹王曰：「所慮者，劉知遠現屯兵鎮守太原，恐出兵斷吾之後。」於是，別遣御弟偉王為元帥，李得、樊彪為先鋒，領兵五萬，先攻太原，自領大將趙延壽、楊光遠統兵十五萬，望長安進發。<br />
　　卻說偉王人馬到太原下營，劉知遠聽知，郭威進說：「此必契丹主興兵入朝，恐我軍截其後，故先來攻太原，末將見陣一遭！」郭威披掛上馬，出營與樊彪交戰，不數合被郭威用矛刺死，殺軍大半。敗卒回營報偉王：「樊彪被郭威刺死！」偉王大驚，李得叩頭道：「小將願往擒賊！」隨出馬陣前搦戰。<br />
　　知遠聽得，令史弘肇見陣，郭威引一支兵，從西路去抄出遼帥總營放火。李得與史弘肇交馬一合，被弘肇一刀劈落馬下，遼兵大敗，奔歸回營。只見營內放火，偉王匹馬逃生，郭威領兵從營後殺出，偉王慌張，被郭威一矛刺死，遼兵殺了大半，郭威與史弘肇收兵，回見知遠並差人打聽契丹消息。<br />
　　卻說契丹主兵正行，報偉王軍馬盡被知遠部下殺了。契丹主大驚曰：「知遠必乘勝而出，使吾無葬身之地！」趙延壽告道：「我主不必憂愁，可再差耿雍，屯在柳河川守把，以防太原兵出。」契丹主聽說，差耿雍屯在柳河川守把去了，自領兵到貝州圍了城池。守具州吳巒引兵出城，與楊光遠比手三合，吳巒力怯走回，被楊光遠趕上，乘勢殺入城中。吳巒自料難以脫身，投井而亡。契丹主入城投紮。次日，人馬到濟陽下營。<br />
　　卻說幼主即位以來，不理國政，與景延廣日夕在後苑飲酒取樂。一日，正飲間，報契丹主引兵入寇，破了具州，不日到長安了！」幼主大驚，景延廣奏口：「我主無妨，只遣大將杜威，部兵前去迎敵。」杜威受命，同副將二員李谷、張英，領十萬兵到濟陽安營。李谷獻計曰：「令眾軍砍伐樹木，置水中作橋以渡，我引一支兵，抄出他營，放火為號，可成大功。」<br />
　　杜威不聽李谷計，領兵出營索戰。趙延朗一馬當先，與晉副將張英交鋒，趙延壽舞刀相助，李谷也舉槍夾鬥。正戰之間，忽一陣大風，把晉軍旗號吹倒，眾軍不能開眼，延壽乘風勢殺來。<br />
　　李谷馬失前蹄，被延朗捉了。延壽一鞭打死張英，杜威自縛納降，收拾軍中去了。<br />
　　契丹主饒了李谷不殺，傳令大軍，直殺到長安，離三十里下營。報幼主：「杜威降虜，我師大敗，全軍皆沒！」幼主唬得魂不附體。右丞相李崧奏曰：「契丹主所恨者景延廣，把景延廣斬首級獻契丹主，再求稱臣，以保社稷。」幼主不從，回宮自尋個盡處，放起一把火，燒著翠雲樓，幼主望火中一跳，卻得一人救起。不知性命若何，且聽下回分解。<br />
　　卓吾子評：<br />
　　晉主自陽城之捷，謂天下無虞，驕侈益甚，馮玉乘勢弄權，朝政益壞。契丹大舉入寇，晉主在苑中調鶯，辭不出執政。桑維翰已知晉氏不血食矣！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>