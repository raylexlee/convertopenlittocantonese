<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第六回　鄭畋大戰朱全忠</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六回</br>　　鄭畋大戰朱全忠</font></h4>
			　　畋見朱溫，遂大罵：「反賊早早回兵，休來尋死！」溫怒持槍來迎，兩馬相交，鬥上一百餘合，不分勝敗，日已沉西，鳴金收軍，兩馬並回。鄭畋回至營中見帝，畋曰：「臣與朱溫戰上一百餘合，不分勝負，吾來日必定擒之。」帝曰：「且自將息，來日再議。」卻說朱溫回至寨內，恨氣未消，帶酒而言：「明日定擒僖宗，以獻吾主。」言未絕，只見屏後轉出一佳人，近前聲言不可。溫視之，乃玉蠻英也。溫曰：「汝有何言。」<br />
　　鑾英曰：「僖宗乃妾之兄也，天下已被汝眾奪去，何故定要擒之？」溫曰：「汝乃女流之輩，有何識見？僖宗，草創昏君，大齊，真命之主，無德讓有德，自古皆然，斬草若不除根，恐後復發矣。」鑾英曰：「君言謬矣，唐之天下，子孫相承一十七世，反言草創，黃巢只一匹夫，起於強寇，稱為真主，此何理也？豈不聞古人有云：『順天者存，逆天者亡。』汝若改邪歸正，棄賊扶唐，實為良久之計，將軍請熟思之。」溫聽言沉吟半晌，欣然悟曰：「汝言是也，吾意已決！」遂吩咐手下，收拾旗幟，準備降唐。<br />
　　卻說次日，鄭畋復來搦戰，只見溫素體戎裝，身無寸鐵，手執降旗，大叫：「唐將休得放箭，吾來降唐。」畋曰：「既然如此，吾當帶汝見駕。」畋以此事來奏帝曰：「斯人終是為盜，豈容納之。」田令孜曰：「目今用人之際，既有降兵，不可不納。」帝即從之，遂宣召至闕下，拜叩已畢。帝見溫形容古怪，實有驚恐之意。問：「汝是何人？」溫曰：「臣是黃巢部將，姓朱名溫，奉巢命來追聖駕，實該萬死，臣今不敢有違天命，特來願充前部，同破巢賊。」帝曰：「誠如是，社稷生靈之福也！」溫奏曰：「臣啟陛下，近日臣因掃宮，見御妹玉蠻英，將身赴井，實臣救之，現在營中，請陛下聖鑒。」帝聞奏愕然，半晌無言，自覺滿面羞慚。田令孜曰：「此人有大功，合配御妹為妻，陛下遲疑乎？」帝欣然從之，隨封溫為汴梁節度使，更賜玉帶一條。時帝嫌溫容貌醜陋，名字又惡，因賜名全忠，令以溫字改之。溫心暗喜，已知字意乃人王中心四字，頓首謝恩而出。溫領人馬上汴梁去訖。<br />
　　卻說鄭畋保駕進西祁州，帝即日升殿，改元中和元年，群臣朝賀已畢，帝仰面大哭。畋跪曰：「今日入城登殿，且一路平安，乃喜事耳，大哭何也？」帝曰：「朕哭高祖耳！」畋曰：「高祖崩已久矣，陛下此哭何意？」帝曰：「朕想高祖、太宗，東蕩西除，南征北伐，苦爭血戰，混成一統天下，傳流一十七世，今被巢賊所侵，社稷危在旦夕，朕有何顏見高祖於地下乎？<br />
　　」言罷又哭。畋曰：「失天下，乃天運循環使之然也！近日西祁州街市童謠云：庚子年來日月枯，唐朝天下有如無，山中果木重重結，巢臼鴉飛犯帝都，世上逆流三尺血，蜀中兩見駐鸞輿，若要太平無士馬，除是陰山碧眼鶘。<br />
　　逸狂詩云：<br />
　　畋論童謠慰帝情，應知劫數報分明。<br />
　　敬天法祖加修省，異日還堪致太平。<br />
　　以此論之，正應天運有變，『庚子年來日月枯』，陛下立乾符元年，至乾符二年是庚子，我主又改為廣明元年，明乃『日月』也，今歲失天下，豈不是『枯』矣。『唐朝天下有如無』，即今黃巢在位，未知中興如何，豈不是『有如無』也。<br />
　　『山中果木重重結』，果字頭有三絲，乃為『巢』字，豈不是『重重結』也。『巢臼鴉飛犯帝都』，今黃巢入長安，奪帝位豈不是『犯帝都』也。『世上逆流三尺血』，自黃巢作亂，順者存，逆者亡，縱兵屠殺，流血成川，豈不是『三尺血』也。<br />
　　『蜀中兩見駐鸞輿』，昔安祿山作叛，明皇蜀中避難，今日巢兵逼，陛下亦在蜀中避難，豈不是『蜀中兩見駐鸞輿也』。末此二句，『若要太平無士馬，除是陰山碧眼鶘。』『碧眼鶘』即李鴉兒也。」帝曰：「鴉兒是何等人？」畋曰：「此人王侯之子，帝室之冑，陛下緣何不識？」帝曰：「朕實不識，卿試言之。」畋曰：「此人父名國昌，在朝廷有大功，得賜姓李，生子克用，善能騎射，驍勇無敵，官封為兵馬使。嘗因受詔監筵，只因國舅段文初鬧席，與克用兩下拒言，克用大怒，一拳打落文初二齒，文初欲奏朝廷，克用性如烈火，即取出銅錘，將段文初打死。朝廷聞知，欲殺克用，賴眾臣力救，得貶於直北沙陀歇馬。克用一到彼處，訓練軍士，招集番兵四十餘萬，有五百家驍勇兵將、十二太保，皆無敵之士。此人生得左眼大，右眼小，黃睛綠珠，人皆稱為獨眼龍，自號碧眼鶘，每出陣有三萬三千三百三十個鐵甲軍，皆穿皂衣，號為鴉兵。今黃巢乃鳥巢也，謠言：『群鴉人巢，巢必破矣』，須得此一支軍來救取，方可無危矣。」<br />
　　帝大喜，便問群臣：「淮可為使，前往直北取回克用？」<br />
　　階下一人進曰：「臣雖不才。願往直北，調取克用人馬，剿除巢賊。」帝視之，乃吏部尚書程敬思也。帝曰：「卿去甚當，奈外夷與中國，語言不同，人物亦異，克用心懷忿懼，未必便來。」敬思曰：「臣幼頗通番語：且與克用有一面之交，陛下赦其死罪，封克用官職，臣往以言撫慰之，彼必引兵來恢復矣。<br />
　　」帝曰：「封他何職？」敬思曰：「陛下先肯擢以重任，使克用得展其威武，方好舉兵行事。」帝曰：「朕即封克用為忻代石嵐破巢兵馬大元帥，雁門關都招討。」遂賜金銀十車，金牌五百面，空頭宣五百道，龍衣一套，玉帶一條，更遣八員健將，五百名官軍，金寶敕書，即日便行。一面遣人調取二十八鎮諸侯，都到河中府會兵取齊，待克用人馬到來，協同破巢。<br />
　　十八鎮諸侯：<br />
　　函國公袁容、晉國公王鐸、荊州王元、<br />
　　涇原程宗楚、秦州仇公遇、寰州童弘真、同台岳彥真、華州韓鑒、曹州曹順、兗州周順、鄆州赫連鐸、河中府王重榮、幽州馬三鐵、定州王景宗、汴梁朱全忠、徐州支樣、景州周太初、平州王用之、壽州張仲仁、萊州馬君武、陳州劉從吉、孟州朱合爽、朔州唐大弘、邠州朱文、鄜州楊思恭、青州王敬武、乾州王守存、覃州邵升昌。<br />
　　欲知二十八鎮諸侯如何破巢，且看下回分解。<br />
　　卓吾子評：<br />
　　裊巢占了上林一枚，只怕李鴉兒飛來，不得長安耳。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>