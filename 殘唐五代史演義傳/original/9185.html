<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第七回　敬思奉旨宣晉王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　敬思奉旨宣晉王</font></h4>
			　　卻說敬思領了金寶敕書等件，隨帶官軍五百名，一簇人馬望北進發，途中有詞為證，但見：風颯颯，草萋萋，雲慘淡，雨淋漓。沙鳥飛低岸，孤雁落平堤，霜跡板橋千古道，月明茅店一聲雞。<br />
　　敬思在路，饑餐渴飲，夜住曉行，縱馬直至大潼城下，勒馬有感，遂吟一律云：持鞭勒馬立芳洲，客路那堪滿目秋。<br />
　　萬疊蒼山雲慘慘，半泓野水綠悠悠。<br />
　　西風征雁添鄉思，寒樹歸鴉起暮愁，<br />
　　一點忠心思報國，何時恢復舊神州。<br />
　　敬思吟罷，遂出了大潼城，望前進發，行了數日，直至野狐嶺下，但見閃出一彪人馬，為首一將，頭裹黃巾，身穿戰袍，持槍躍馬，攔住去路，厲聲喝曰：「何人在此經過，留下金寶！<br />
　　」敬思向前告曰：「吾乃大唐通使程敬思是也，領著朝廷敕書，往直北去取李克用的，只以敕書進用，安有金寶？縱有亦難獻納。」其人聽言大怒，把旗一展，眾兵無數，漫山塞野而來，將五百人馬及金寶物件盡皆劫奪，往密鬆林內去了，止剩下程敬思一人一馬，在曠野放聲大哭，遂跳下馬來，解脫韁繩，欲向林中自縊。<br />
　　正在猶豫，忽聽得鬆林一聲鼓響，閃出一支圍獵兵來，打起皂雕旗，旗下擁著一個年少番官，看他怎生打扮，但見：身長九尺，年近二旬，面如熏棗，體似狼形，頭戴一頂銀鼠帽，身披一領錦貂裘，腰繫一條獅蠻帶，袋插一壺狼牙箭，坐下青靛追風馬，手持明晃晃方天戟。<br />
　　那番官人馬擁至林前，大喝曰：「汝是何人，在此尋死？<br />
　　」敬思向前跪曰：「吾是大唐宣差官程敬思也，吾有事要見李克用。」番官曰：「莫非吏部尚書程敬思乎？」敬恩曰：「然！<br />
　　」番官遂滾鞍下馬，扶起敬思，汗流浹背。敬思便問：「將軍何人？」番官曰：「俺是沙陀李晉王大太保李嗣源是也，吾父嘗言叔父盛德，不能相會，叔父何不在朝，輔君澤民，到此沙漠之地，有何緣故？」敬思曰：「今有曹州一人姓黃名巢，聚賊兵百萬，劫掠州郡，不半載，奪了東西二京，殺戮唐之臣庶，不可勝記。今聖上在西祁州，避其鋒鏑，眾臣商議，特遣我齎旨意一道，金寶十車，金銀牌五百面，空頭宣五百道，八員健將，五百名官軍，取汝父子入中原，洗滅巢賊，不料來到此處，遇一支兵將。金寶人馬，盡搶人密鬆林去了。某思進退無路，不如尋個自盡，正在猶豫，幸遇賢姪到，是吾三生有幸矣！」<br />
　　嗣源曰：「叔父勿驚，待小姪一並奪取回來，交還叔父。」有詩為證：怒髮衝冠虎將威，鬆林小賊敢相欺，陣前聲喝如雷吼，金寶黃麻盡送歸。<br />
　　嗣源綽槍上馬，逕往密鬆林索戰，忽見林內一黑漢引二百餘僂儸，出林外拜伏於地。嗣源問曰：「汝何人也？」答曰：「某姓薛名鐵山，劫掠為生，恰聚三百餘人，卻才同伴謝應達，林外巡哨，誤將金寶劫掠上山，吾問從者雲，是大唐送獻太保的物件，吾送出林外來，謝應達被某殺之，今獻頭與太保請罪，並願以部下眾人歸降。」嗣源遂收留，合兵一處，敬思與嗣源並轡而行，逕投金蓮川來。<br />
　　嗣源先遣人告報父李克用，克用知敬思已至界口，遂引軍一萬，離直北百里來接，但見那克用真個英雄好漢，有詩為證：頂上金盔雙鳳翅，身披凱甲累金裝，袋內弓彎生挺硬，壺中箭插點唇鋼，刀懸偃月除奸黨，劍掛青虹草賊亡，自幼曾觀三略法，老年出陣氣昂昂。<br />
　　李克用接見敬思，敬思拜伏於地，克用慌答之曰：「久慕故人，無由一會，今幸得相見，足慰乎生渴仰之思。」敬思答曰：「大唐天下，今為黃巢所奪，京城俱陷，駕往西祁州避兵，想大王人馬雄健，必盡忠皇室，臣不辭跋涉，遠齎敕旨金寶，奉獻大王麾下，萬望垂救，實國家生靈之大幸也！」克用曰：「既有聖旨，即排香案迎接。」入帳開讀：奉天承運，皇帝詔曰：朕聞乾坤閣辟，蓋張廣大之兵；日月升沉，實起照臨之德。自我高祖，以至於朕，相傳一十七代。<br />
　　朕無上祖之能，盡賴文武輔佐。今有曹州冤句縣黃巢逆賊，乃王仙芝餘黨，聚百萬之眾，侵朕天下。關外一百五十餘處，各州郡縣，盡屬黃巢。今朕不得已，而遠遷於西蜀，行宮尚存於成都。巢賊心猶不足，旦夕招軍，意在得隴望蜀。朕今欲恢復大唐，保安家國，爭奈內無賢臣，外無勇將。茲特封皇兄為忻代石嵐破巢兵馬大元帥、雁門都招討。更賜龍衣一套，玉帶一條，金寶十車，金銀牌五百面，空頭宣五百道。天下官軍悉聽節制，勿負朕心，早宜興兵。故茲詔示，想宜知悉。中和二年十月上旬詔。<br />
　　讀了詔書，望闕謝恩。程敬思獻上玉帶物件，克用頭戴沖天冠，身穿兗龍袍，更掛淡黃衣，腰繫淡黃衣，不移時，令十二太保、五百家將皆來謝恩。<br />
　　欲知後事如何，且看下回分解。逸狂詩云：丹詔來宣帝室親，龍衣玉帶拜珠珍，斡旋天地加高爵，恢復山河召總兵，急拯生民離水火，早誅強暴滅煙塵，鄭畋不解童謠數，鴉谷黃巢未易平。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>