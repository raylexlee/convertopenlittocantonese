<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第三回　赤牆村黃巢出身</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三回</br>　　赤牆村黃巢出身</font></h4>
			　　時朝廷昏亂，佞臣當道，有錢重任，無錢不用，因此曹州反了王仙芝，濮州反了尚君長，唐遣令孜領兵十萬剿除。世之盛衰，國之興廢，皆有定數。太平時節，國有英雄扶社稷；離亂之時，天生奸佞亂乾坤。<br />
　　卻說曹州冤句縣赤牆村，一人姓黃名宗旦，世為鹽商，娶妻田氏回家，逕從巢林經過，見一小兒席地而坐，身穿黃衣，叫田氏為娘，化一道黃氣衝入田氏懷中，田氏歸即有孕，懷胎二十五月，一日誕下，形容怪異，身長二尺，眉橫一字，牙排二齒，鼻生三竅，左臂生肉滕蛇一條，右臂生肉隋球一個，背上有八卦，胸前有七星。宗旦見了驚疑，遂將此子丟在溝渠。<br />
　　時有土地將此子移在巢樹上鴉鵲窠中。經過旬日，宗旦復從巢林經過，忽聞樹上小兒叫聲，宗旦舉目視之，乃七日前丟的小兒，遂取將下來。宗旦驚曰：「此子奇異。」乃抱回家，仍命田氏撫育，取名黃巢，及長，表字巨天。博覽經史，精熟武藝。<br />
　　是時乾符三年，天下荒旱，改為廣平元年，庚子歲。<br />
　　巢聞長安大開武試，招募英才，即辭父母，竟赴長安，入場試畢，果中武舉狀元。次日朝帝，令孜引至駕前請旨。帝問：「那個是狀元？」令孜奏曰：「此人是狀元。」僖宗一見黃巢，身長一丈，膀闊三停，面如金紙，眉橫一字，牙排二齒，鼻生三竅，唬得魂不護體，半晌方定。僖宗大怒，將黃巢革退不用。<br />
　　當駕官說：「朝廷嫌你丑貌，故不肯用。」黃巢退出朝門之外，默然歎曰：「明詔上只說選文章武藝，不曾說揀面貌，早知昏君以面貌取人，我也不來。」本欲回家，羞見父母，大丈夫不做暗事，袖中取出筆來。只見街頭一隻錦毛雄雞，望黃巢叫了一聲。巢曰：「昏君不識賢，雞倒識賢。」就對雞說：「雞，我若有天下之分，你大叫一聲！」那雞又叫一聲，巢大悅，舉筆寫詩八句云：雄雞有五德，今朝見我鳴，頂上紅冠正，身披紫錦文，心中常懷義，大叫兩三聲，喚出扶桑日，重教天下明。<br />
　　巢作詩畢，進酒館飲酒，乘興又在粉牆上寫反詞云：昏君失政，寵用奸邪，荒荒離亂，文武無能。唐僖宗有眼無珠，見賢才不能擢用，可惜我十年辛苦，到今日不得成名。<br />
　　暗思昔日楚漢爭鋒，一個力拔泰山，一個量寬滄海，他兩個戰烏江，英雄抵敵，詣咸陽火德肇興。某也志高漢鬥，氣吐虹霓，意欲匹馬單刀，橫行天下，管取那刀兵動處，把唐朝一旦平吞。<br />
　　有詩為證：<br />
　　浩氣騰騰貫鬥牛，班超投筆去封侯，<br />
　　馬前但得三千卒，敢奪唐朝四百州。<br />
　　黃巢寫下詩詞，即收拾琴劍書箱，出了長安城，對天誓曰：「黃巢若得寸進，定要奪取唐朝天下！」言罷而去。卻說巡城軍官看見反詩，抄奏朝廷，僖宗即宣令孜曰：「黃巢寫下反詩，要奪朕之天下，卿何治之？」令孜奏曰：「我主寬心，乞敕畫影圖形，捉拿巢賊，抄沒其家。」帝准其奏，即時命寫榜文，各處張掛，不在話下。<br />
　　卻說長安城外，有一藏梅寺，寺中有個法明長老，一日領眾僧上殿，見琉璃燈光不明，視之只見裡面無油，深怪徒弟。<br />
　　徒弟曰：「我夜夜添油，不知油在那裡去了。」至晚其僧隱於殿內，未及二鼓，忽見二鬼手提瓦罐，到於殿內偷油。其僧急報長老，長老不信，至次晚復隱於殿內，二鬼又來偷油，其徒急報長老，長老即引眾行者到殿，見二鬼果在偷油。長老問二鬼偷油作何用，二鬼答曰：「今有三曹陰司，攢造生死輪回冊，無油點燈，因此差我們到各寺觀取油應用。」長老又問二鬼曰：「冊內載的是什麼事？」二鬼答曰：「那冊內說，一人姓黃名巢字巨天，生得眉橫一字，牙排二齒，鼻生三竅，面如金紙，有帝王之分，目下起兵混唐，在藏梅寺起手，開刀先殺一僧名法明，他將後殺人八百萬，血流三千里。」長老聽罷對二鬼云：「你可救我一命？」二鬼道：「天曹已先攢造一本去訖，除非黃巢不殺方好。」鬼使說罷而去。長老煩惱，每日差一行者在山門外伺候。<br />
　　卻說黃巢聽得朝廷出捉拿榜文，四方捕捉，遂從山路逃走，忽一日到一山，但見山頭：雲靄靄霧漫漫，水潺潺，石蹬蹬。鳥啼古木，鶴唳老鬆。<br />
　　路盤狐兔跡交加，谷應豺狼聲咆哮。行人難進步，正是老僧家。<br />
　　又有詩為證：<br />
　　壯哉山寺石岩邊，渺渺遙瞻斗柄連，<br />
　　殿閣巍峨侵碧漢，樓台繚繞漱清泉。<br />
　　金鐘隱隱雷聲吼，寶塔重重月影圓，<br />
　　靜聽法華皆梵語，誰知此處有西天。<br />
　　欲知黃巢如何起事，且看下回分解。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>