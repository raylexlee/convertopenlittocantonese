<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第十三回　李晉王河中會兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十三回</br>　　李晉王河中會兵</font></h4>
			　　卻說晉王領大兵，離了石嶺關，投河中府來，人馬正行，忽報前面塵埃起處，金鼓齊鳴，一彪人馬到來。眾視之，乃各鎮諸侯迎接晉王。晉王一馬當先，眾諸侯滾鞍下馬，拜於道左，告言接遲，望恕眾臣之罪。晉王曰：「大唐許多諸侯，人馬盡有，不能保駕，使聖上遠奔，失其社稷，此何理也？」眾諸侯曰：「臣等皆懷報國之心，爭奈巢賊部下，驍勇極多，因此眾人措手不及，致有此失。」晉王曰：「吾想高祖、太宗太原起義之時，六十四處煙塵，一十八處擅改年號，苦爭血戰，創立三百年大唐天下，如此英雄，今子孫如此懦弱，被巢賊侵奪如此，何也？」眾諸侯曰：「此天之曆數，有泰有否，時勢不同。<br />
　　」晉王令眾諸侯呈獻姓名立行，並各鎮守地方，於是眾諸侯次第呈進：<br />
　　第一鎮：簪纓世代，閥閱名家，函國公袁容。<br />
　　第二鎮：門迎珠履，名重丘山，晉國公王鐸。<br />
　　第三鎮：沉默寡言，聲名著見，荊西節度使王元。<br />
　　第四鎮：文學素著，師表一代，逕原節度使程宗楚。<br />
　　第五鎮：聰明特達，議論風聲，秦州節度使仇公遇。<br />
　　第六鎮：沉毅質恪，武藝超群，寰州節度使童弘真。<br />
　　第七鎮：德行純備，節操過人，同台節度使岳彥真。<br />
　　第八鎮：輕財仗義，政尚清肅，華州節度使韓鑒。<br />
　　第九鎮：交遊豪傑，結納英雄，曹州節度使曹順。<br />
　　第十鎮：學識過人，高尚志節，兗州節度使周順。<br />
　　第十一鎮：闊談高論，博古知今，鄆州節度使赫連鐸。<br />
　　第十二鎮：貫通諸子，博覽九經，河中節度使王重榮。<br />
　　第十三鎮：孝弟仁慈，虛己待士，幽州節度使馬三鐵。<br />
　　第十四鎮：仗義待人，揮金似土，定州節度使王景宗。<br />
　　第十五鎮：儀容醜陋，膂力絕倫，汴梁節度使朱溫。<br />
　　第十六鎮：賑窮救急，志大心高，徐州節度使支祥。<br />
　　第十七鎮：有謀多智，善武能文，景州節度使周太初。<br />
　　第十八鎮：惠及諸人，聰明有學，平州節度使王用之。<br />
　　第十九鎮：忠直元亮，秀士文華，壽州節度使張仲仁。<br />
　　第二十鎮：仁義君子，德厚溫良，萊州節度使馬君武。<br />
　　第二十一鎮：威鎮羌胡，名聞華夏，陳州節度使劉從吉。<br />
　　第二十二鎮：聲如巨鐘，丰姿英偉，孟州節度使朱合爽。<br />
　　第二十三鎮：隨機應變，臨事勇為，朔州節度使唐大弘。<br />
　　第二十四鎮：英勇冠世，剛勇絕倫，邢州節度使朱文。<br />
　　第二十五鎮：先哲流裔，好客禮賓，鄜州節度使楊思恭。<br />
　　第二十六鎮：文救唐代，名重當朝，青州節度使王敬武。<br />
　　第二十七鎮：精通韜略，善曉兵機，於州節度使王守存。<br />
　　第二十八鎮：沉默寡言，孝行著聞，覃州節度使邵升昌。<br />
　　諸路軍馬，多寡不等，共計二十三萬。晉王番漢人馬，獨有五十餘萬，濟濟彬彬，勢壓諸鎮。<br />
　　卻說河中府，有兩座樓，一座名鴉館樓，一座名觀鶴樓。<br />
　　時眾諸侯拜見已畢，宰牛殺馬祭天，歃血臨盆，請晉王上鴉館樓飲宴，商議進兵之策。晉王登樓觀看有感，遂作一詩：豐拱巍巍接畫梁，俯臨今古戰爭場，干戈颯颯排銅壁，鼓角聲聲徹上蒼。<br />
　　夜掛一輪明月白，山橫一帶陣雲黃，<br />
　　凴欄翹首長吁氣，淚灑西風望故鄉。<br />
　　眾諸侯素知晉王善飲，觥籌交錯，相勸不息，筵前排列珍饈，甚是整齊。但見：打抹亭台桌椅，安排珍饌華筵。<br />
　　左列妝花白玉瓶，右擺珊瑚瑪瑙器。<br />
　　進酒佳人雙洛浦，添香美女兩嬋娟。<br />
　　噴香瑞獸金三尺，舞袖嬌娥玉一團。<br />
　　排開果品般般異，進上筵前件件奇。<br />
　　盡人間之羞味，竭世上之果肴。<br />
　　玉液瓊漿誇紫府，龍肝鳳腦賽瑤宮。<br />
　　卻說晉王終日飲酒，一連停了十日，全然不思進兵。正值汴梁節度使朱溫，心懷不忿，逕至袁容帳下，謂容曰：「朝廷有旨，遣此老漢帥兵，洗蕩黃巢，恢復大唐天下。今到了旬日，又不整理軍情，只顧醒而復醉，醉而復醒，如此飲酒，況手下將士，皆要賞賜，此事吾實惡之。」袁容急掩其口曰：「足下勿言，晉王若知，數日款待之情都已失了。」朱溫曰：「大丈夫生於天地之間，當烈烈轟轟，直言戇論，安可掩耳偷鈴哉？<br />
　　」容曰：「晉王勢大，眾諸侯無不欽仰，某居下位，安敢開口？<br />
　　」溫曰：「似此不言，遲滯不進，何日得見太平，你看俺說來！<br />
　　」抽身便起，隨上鴉館樓去。<br />
　　卻說晉王在樓上，正在舉杯飲酒，忽見一人奔上樓來，逕到面前，擊桌大呼曰：「大王十分為人，終日飲酒，醉亦不止，忘了大唐天下被黃巢所奪耶！」晉王視之，其人身長一丈，膀闊三停，臉如噀血，須若金針，耳猶兩翼，藍發狼牙，晉王吃了一驚，遂問：「丑漢何名？」溫曰：「臣姓朱名溫，更名全忠，現任汴梁節度使之職。」晉王口：「汝何等人，敢稱此名，如此無禮，全忠乃人王中心四字，除是聖上可稱，汝何犯上？<br />
　　」溫曰「此是聖上所賜御名，非臣自取，臣聞大王之名，亦有三四　。」晉王曰：「吾有何名？」溫曰：「大王初諱克用，次號鴉兒，三日碧眼鶘，四日獨眼龍，此皆顯名，反責人犯上乎？<br />
　　」晉王大怒曰：「吾之名字，安敢諱言？」隨即拔劍直砍朱溫，溫側身躲過，輪刀大呼曰：「汝能使劍，偏我不會用刀？」便欲交鋒。一人攀住臂膊，一人跪於晉王面前。未知後事如何，且聽下回分解。<br />
　　逸狂詩云：<br />
　　鴉館樓中醉復醒，經旬未見理軍情，<br />
　　直言聲諫生嗔怒，惹得諸侯抱不平。<br />
　　卓吾子評：<br />
　　克用會兵旬日，不思用兵，誠為酒徒。朱溫一降賊，殊多抱負，而得肆言，以激上耶！<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>