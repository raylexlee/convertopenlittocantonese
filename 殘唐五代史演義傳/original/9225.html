<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第四十七回　廢帝遣將追公主</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十七回</br>　　廢帝遣將追公主</font></h4>
			　　卻說廢帝聽得馮道所奏，遂大驚慌，便差梁剛、伍亮選五百精壯人馬，無分晝夜，務要趕上拿回。二將領命去了。廢帝忿怒轉加，深恨公主，差人書報三關。廖武曰：「陛下雖有沖天之忿，臣料梁剛、伍亮必追公主不來。公主自幼曾習武事，嚴毅剛正，眾皆懼之，她既然有心上三關，那追趕將士，若見公主，決然不敢下手。」廢帝大怒，掣所佩劍，喚慕容遷、朱弘昭聽令：「汝二人將這口劍去取公主頭來，違令者斬之！」<br />
　　二人隨後點一千馬軍趕來。<br />
　　卻說公主加鞭縱轡，催趲而行。來到定嘉界口，望見背後塵頭起處，眾軍報道：「追兵至矣！」宇文涣慌問公主曰：「追兵已至，如之奈何？」公主曰：「眾軍先行，吾當斷後。」<br />
　　於是，麾眾人推車直出，卷其車帷，自喝梁剛、伍亮曰：「汝二人欲造反耶？」梁、伍二將，慌忙下馬，盡棄軍器，俯伏車前，訴曰：「安敢造反？為奉主上敕旨，領兵請公主還宮。」<br />
　　公主怒曰：「汝二匹夫、果欲造反！朝廷不曾虧負於汝，石駙馬是我夫主，把守三關，我已奏過主上，還願已畢，許我上三關見夫，又不是私奔，你兩個於山僻去處，引著軍馬追至，意欲劫我財物耶？」梁剛、伍亮喏喏連聲，口稱：「不敢。請公主息怒，不干小將之事，乃是朝廷之命。」公主叱曰：「朝廷殺得你，偏我殺你不得！」把二將千匹夫，萬匹夫，罵不住口。<br />
　　喝令推車前進。二人自思我等本是臣下之臣，如何敢抗公主言語，只得把軍士喝開，放她過去。<br />
　　才去不上五六里，只見背後慕容遷、朱弘昭趕到。梁剛、伍亮把卻才言語說了一遍，慕容遷、朱弘昭二將曰：「你放差了！我二人奉朝廷旨意，特來追捉她。」四將合兵一處趕來。<br />
　　卻說公主，才脫得此難，正行之間，背後喊聲又起，軍馬紛紛趕來。宇文涣又告公主曰：「後面追兵復來，如之奈何？」公主曰：「眾人先行，我自擋住後路。」於是，五百騎縱馬先行，宇文涣上馬，立於車旁。四將追至，見了公主，只得下馬，叉手而立。公主曰：「汝二人來此何干？」二將答曰：「奉主上敕旨，特來請公主還宮！」公主正色罵曰：「都是你這伙匹夫，間謀我兄妹不睦。我已奏過主上，賽願尋夫，又不是私奔，今日誰敢阻擋，你四人倚仗兵威，特來中途害我乎？」<br />
　　正話間，只見前面一聲炮響，山林內一隊生力軍殺出，為首一員大將，乃北平人也，姓趙名瑩。四將見有準備，回馬便走，趙瑩領兵趕來，殺得唐兵大敗，四散奔走。原來唐兵被石敬瑭預先埋伏，趙瑩一支軍馬在此接應，一擊而散，喪折甚多。<br />
　　趙瑩收兵，護著公主與宮娥車馬，齊上三關去訖。<br />
　　卻說石敬瑭接見永寧公主，夫婦不勝欣喜。當日便命趙瑩為先鋒，劉知遠為副將，反下三關。大軍依期而進，又有契丹主差將慕容韜引兵相助，於是，水陸並進，聲勢浩大。前軍已至陝界，潼關下張雄、韓虎正坐，報河東三關石敬瑭索戰。張雄與韓虎商議退敵之策。韓虎說：「下官去見陣一遭！」披掛上馬，領兵出關。問：「來將何人？」敬瑭曰：「吾乃河東節度使、鎮守三關、兼天下兵馬大元帥石敬瑭！發兵要上長安，伐無道昏君，下馬歸順，免爾一死。」韓虎大怒，拍馬挺槍便刺，比手三合，被石敬瑭一槍截下馬而死。砍軍一半，眾將乘勢殺上潼關。<br />
　　張雄聽得韓虎失手，尋一匹快馬，跑上長安，進朝陽殿，望駕叩頭奏曰：「三關反了，石敬瑭人馬已到潼關！韓虎戰死，搶了潼關，大軍隨後即到長安！」帝聞奏大驚！問左右文武官曰：「敬瑭反入長安，何以退之？」諸將皆默然，忽一少年將軍，突然而出曰：「臣願領兵活擒敬瑭！」眾聞之大驚。此人非別，乃高思繼長子高行周是也。廢帝曰：「奈爾年幼，必得一人副之，方可前往。」忽又一將進曰：「臣願同破石敬瑭！<br />
　　」眾視之，乃紹陵人也，姓郝名守敬。廢帝大喜，即點兵五萬，命二將出師。就拜高行周為行兵總管，郝守敬為副總管，即日進兵。哨馬回報：「敬瑭之兵，前隊已到武陵下寨，行周亦催兵前到武陵，前後分作二寨。當日諸將謂石敬瑭曰：「唐朝遣高行周、郝守敬為將，扎住武陵界口，請室將發兵拒敵。」敬瑭怒曰：「量此乳臭孩子，豈能為將，與我交戰？」趙瑩曰：「既廢帝命孩子為將，某請擒之！」敬瑭曰：「汝可用心，為我擒來。」趙瑩拜辭欲行。劉知遠曰：「既趙先鋒要去出陣，小將亦願同行。」敬瑭許之。二將即日領兵前進不提。<br />
　　卻說高行周探知敬瑭之兵至近，遂拔二寨之兵齊起，列於武陵山下。敬瑭之兵出馬，漫山塞野，金鼓喧天，兩陣對圓。<br />
　　高行周引郝守敬並副將李超出馬，立於陣前，遙望對陣中，擁出一隊紅旗，於中兩員上將，銀盔銀甲，駿馬紅袍，左邊趙瑩，持開山月斧；右手劉知遠，手挺安漢刀。兩匹馬左右馳驟，知遠揚聲大罵曰：「高行周豎子，死限臨頭，尤敢拒敵天兵耶？<br />
　　」行周亦罵曰：「量汝敬瑭，乃匈奴鼠輩，你不過一牧馬餓夫，如何擅敢反下三關，加兵於此，自送其死耶？」知遠大怒，躍馬輪刀，直取行周，行周挺槍來迎，二人戰上五十餘合，不分勝負。趙瑩挺槍躍馬，便來夾攻。行周敗走，趙劉二將，殺入唐兵陣中，敬瑭與柴研，驅兵掩擊，郝守敬躍馬當先，揮刀來迎，正遇敬瑭，未及一合，被敬瑭刺於馬下。李超見刺死守敬，忿怒愈加，躍馬來迎，又被敬瑭槍挑落馬。當日，敬瑭在陣，往來衝突，如入無人之境。敬瑭軍馬大至，殺得唐兵死者無算。<br />
　　此時高行周折了二將，勢孤力窮，落慌逃去。<br />
　　卻說趙、劉二將，請敬瑭商議云：「如今高行周兵敗將亡，可乘虛劫寨，則唐兵銳氣盡挫，不敢復來拒敵矣！」知遠曰：「高行周雖然折了許多兵將，南軍甚眾，請俟明日用計擒之。<br />
　　」次日，高行周又引軍來與知遠交戰，戰上一百餘合，知遠詐敗，行周后面趕來，被知遠用拖刀計斬之。石敬瑭鞭梢一指，大勢人馬，一齊掩殺，各路埋伏軍馬，同時殺進，各要爭功，無不以一當百，殺得屍橫遍野，血流成河。若知後事，且看後面如何分解。<br />
　　卓吾子評：<br />
　　高行周少年性氣，未及深通韜略，因而中知遠之謀歟！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>