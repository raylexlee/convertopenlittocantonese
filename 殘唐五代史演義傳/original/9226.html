<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第四十八回　契丹遣兵助敬瑭</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十八回</br>　　契丹遣兵助敬瑭</font></h4>
			　　此時史建唐正在營中養病，聽得敬瑭軍馬大至，且殺傷許多名將，急披掛上馬，時正遇一隊番兵湧至。為首主將乃契丹主伽離陀。怎生打扮？但見：金盔雉尾紫纓飄，鳳翅雙分插鳳毫。<br />
　　甲掛龍鱗金鎖甲，袍披紅豔豔紅袍。<br />
　　帶束獅蠻絲繡帶，虎筋筋打虎筋縧。<br />
　　戰靴靴踏描金凳，銷金鋪上繡金銷。<br />
　　赤發發邊生亂發，黃毛毛內長黃毛。<br />
　　怪眼圓睜睜怪眼，眉如鐵線鐵眉毛。<br />
　　古怪中間真古怪，蹊蹺裡面更蹊蹺。<br />
　　使一把蒺藜鐵骨朵，臂懸雕弓一張，腰插雕翎箭一袋，背後皆是北番軍馬，披髮跣足，各使大刀一口。建唐見番兵勢大，不敢交鋒，拍馬而走，被伽離陀一箭射中其項，帶箭夜走，後到黑沙場，箭瘡進血而死。後人有詩贊云：五代英雄史建唐，曾經一戰破梁王，循環天運合歸晉，可惜將軍帶箭亡。<br />
　　此時，石敬瑭得契丹之兵，大獲全勝，唐兵潰亂，各自逃生。契丹主引兵歸虎北口，紮了營寨，敬瑭得唐朝降兵二千餘人，劉知遠勸敬瑭盡殺之。是夕，敬瑭出見契丹主，禮畢。敬瑭曰：「多謝大人軍馬相助，感恩圖報。」契丹主曰：「當得相助，共成大事矣！」敬瑭辭別回營。<br />
　　次日，傳令與知遠催軍，直抵洛陽城下，周回四繞，水泄不通，滿城軍民，心寒膽裂，並無一將出敵。百姓日夜驚惶，號哭震天。廢帝聚文武商議，馮道曰：「陛下當初輕信張娘娘之言，生此禍端，今公主已轉回營去了，朝中哪個是敬瑭敵手，為今之計，陛下莫若求和，重賜金帛，高升厚爵，方解此禍。」<br />
　　言未盡，石敬瑭兵到城下索戰，當駕官來奏，帝甚慌張，只得依馮道之言，差吏部尚書李安樣奉敕書一道，金銀各十車，彩緞十車，出城來到石敬瑭營外伺候。報石敬瑭，朝廷差官來，敬瑭令入見。李安祥行禮罷，敬瑭命坐，安祥起身，徐徐曰：「主上聞駙馬兵到，特差下官齎敕一道，封明公河東一派地方官爵，勞軍金帛三十車，與明公講和，免動干戈，以安生靈。<br />
　　」石敬瑭曰：「皇上不念骨肉之情，囚禁公主，聽信張后之言，如要吾休兵息馬，獻出張后，明正其罪，即允其和，如有不然，殺進城中，寸草不留！」<br />
　　李安祥聽罷，再不敢開言，即辭了石敬瑭，帶原物回城，入朝見帝，將石敬瑭言語奏知，帝知失色，對文武商議曰：「石郎不肯退兵，此事如何？」言未盡，閃出一人，向前叩頭奏曰：「臣願領兵出馬一遭，生擒石敬瑭來！」此人是誰？帝視之，乃國舅張龍。帝曰：「若擒得石郎，卿就襲其職，鎮守河東，賜卿御林軍十萬，並李竣常繼忠二員名將，卿惟用心。<br />
　　」張龍披掛上馬，領兵出城，布開陣勢。石敬瑭匹馬當先，喝曰：「來將何人？」張龍答曰：「吾乃國舅張龍是也！石郎，早下馬受擒，免污吾刀。」敬瑭大怒，拈槍就刺，張龍急架，比手三合，張龍力怯，撥馬而走，敬瑭趕上，後心一槍，落馬身亡。李竣常繼忠各拈兵器來戰，未及展手，突出劉知遠，一刀砍李俊於馬下。常繼忠措手不迭，被石敬瑭伸出猿臂，捉過馬來，砍軍大半。<br />
　　回營升帳，叫刀斧手將常繼忠斬首，轅門號令，傳令三軍，火急攻城。城下鼓聲如雷，喊殺連天。傳報朝廷，帝慌問：「國舅見陣如何？」當駕官奏道：「張龍領二將出陣，俱被敬瑭殺死，折軍大半。今敬瑭人馬，攻城甚急，要討張娘娘。」帝聞報慌張失措。此時，丞相馮道，稱病不起。帝問：「誰能出戰敬瑭者，加官倍祿！」兩班文武，低頭不語。帝無計哭回後宮，見張后說：「朕一時不明，囚禁公主，生出此禍！今日國舅出戰，已被石郎殺死，攻城甚急，要討愛卿，此事怎了？」<br />
　　張后奏曰：」陛下不須憂慮，妾有一計可成大功。長安城郭堅固，一時攻不透，陛下明日領文武登城，面見石郎，與他說，妾生一公主，才三日，待停過七日，獻來與你。我這裡一面密遣使臣，在各郡求急，令他起兵來救國難，諒大唐天下，豈無一人仗義勤王者乎？延住幾日，待各郡兵集，陛下親率人馬出城，裡應外合，與決一戰，石郎可擒矣！」帝悅曰：「愛卿此計甚妙！」<br />
　　次日，同文武到東門城頂敵樓上，令呼石敬瑭說話。敬瑭正督將士攻城，聞帝宣召，領兵到東門城下，立地仰見。帝在樓上門道：「石駙馬！聯未曾負卿，卿如何相逼之甚？」石敬瑭奏道：「臣亦不敢負陛下，只獻出張后，以正國法，臣即退兵。」帝曰：「皇后近日分娩一公主，未滿七日，卿既只要張后，以息干戈，權且將人馬退去四十里屯紮，待過七日，即獻與卿，任卿發落。」石敬瑭曰：「陛下既許七日之後獻出張后，臣即退兵。」敬瑭隨即於四十里外紮營不提。<br />
　　帝見石敬瑭人馬退去，暗喜曰：「石郎中我張后之計。」<br />
　　與文武回朝。帝退入宮，見張后說知石郎退兵之事。張后奏曰：「事不宜遲，陛下作速敕救於各處告急！」帝即寫下十數道告急草敕，差官齎赴各郡去訖不提。欲知後事如何，且聽下回分解。<br />
　　卓吾子評：<br />
　　公主雖抗禮於後，廢帝不宜聽章台婦之讒言，致後禍及齎金帛、割土地，求和於臣下，情亦可矜。張后退兵之計甚奇，恐終不免國破身亡。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>