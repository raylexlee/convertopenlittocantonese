<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第五十二回　劉知遠奉命出師</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十二回</br>　　劉知遠奉命出師</font></h4>
			　　晉高祖皇帝天福三年，鎮州安重榮，結連並州鐵籠山強賊孫飛虎作反，搶掠附近居民，聚兵二十餘萬，要來寇長安，各處有本到京告急。帝一日設朝，文武奏知此事。汪太史亦奏：「毛頭星橫於紫微垣，正應鎮州分野，主干戈之兆，乞陛下調將誅除，若是遲緩，必有犯闕之禍！」駕問：「誰人可以領兵征討此賊？」言未盡，武班中閃過劉知遠，向前奏曰：「臣雖不才，願領兵前去征討。」帝准奏，就加封劉知遠為鎮南節度使、總天下兵馬大元帥之職。知遠領旨出朝。<br />
　　次日，升帳點兵，手下有大將二員，一員姓史名弘肇，鄭州榮澤人，生得濃眉大眼，聲似洪鐘，使一把大刀，重七十餘斤，有萬夫不擋之勇。一員姓郭名威，邢州堯山人，身長九尺，膀闊一圍，幼年令人項下刺著雀兒，人皆稱為郭雀兒，使一根鐵鋼矛，上陣如飛。知遠見二人英雄，倚為心腹之將，當下點兵有二十萬，副將四十員。一聲炮響，大勢軍馬出長安，望鎮州進發。<br />
　　數日行到金井關，知遠傳令，紮下三個大營，左營史弘肇，右營郭威，自居中營。卻說守關將，一名戴禮，幽州人，一名黃文寶，各使一把大刀，人不敢近，乃是孫飛虎戰將。飛虎見二人英雄，令他們把此頭關。小軍報道：「晉王遣大將劉知遠領兵來到。」戴禮商議曰：「晉兵來此，不要與他廝殺，關城險固難攻，我與你多設擂木炮石，打將去。」黃文寶曰：「晉兵遠來疲困，營寨尚未堅固，待小將殺他一陣。」戴禮阻擋不住，文寶領兵衝下關，擺開陣勢。<br />
　　晉陣中史弘肇，一馬當先，大喝曰：「來將何人？報名好取首級！」文寶曰：「吾乃守關大將黃文寶！」史弘肇聽了姓名，拈刀便砍，文寶急架相迎，戰不兩合，文寶刀法漸漸亂了，抵敵不住撥馬便走。史弘肇趕上，逼開刀輕舒猿臂，將文寶擒過來，橫擔馬上，跑回本營，來見知遠。叩頭道：「小將捉得賊將黃文寶在此！」知遠叫將他綁解來問著肯降麼？文寶道：「元帥留我殘生，情願投降，為帳前一小卒。」知遠饒了文寶，收為裨將不提。<br />
　　卻說文寶敗兵走上關，報道：「文寶被晉兵拿去了！」戴禮曰：「文寶不聽吾言，自取其禍！」傳令關上，多設炮石弩箭，山僻處砍伐樹木，塞斷小路。再差人往鎮州求救兵相助不提。卻說劉知遠令史弘肇帥兵攻關，關上炮石弩箭，飛蝗般下來，人不敢近，打傷人馬無數，回報知遠。知遠叫文寶商議，問道：「此關還有別路通得鎮州麼？」文寶說：「只有二條路，近北山可通鎮州鐵籠山，只恐將樹木塞斷，不能前進。」知遠問文寶曰：「有汝何計，過得此關？」文寶曰：「守關將戴禮，頗有機謀，若只是攻關，一年也過不得。除非用詐降之計，裡應外合，方能成功。」知遠曰：「我意欲你行此計如何？」文寶道：「蒙元帥不殺之恩，小將願往見戴禮，說他今夜來劫營，元帥埋伏兵馬，接應取關。」道罷，即披掛上馬，引原降步兵二十餘人，逕奔上關。看他此計可成否？且聽下回分解。<br />
　　卓吾子評：<br />
　　彗星犯於紫微垣，分野在鎮州，正應強寇侵境。劉知遠雄師一出，即擒黃文寶。赦其死而為裨將，文寶安得不施謀盡忠報效？<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>