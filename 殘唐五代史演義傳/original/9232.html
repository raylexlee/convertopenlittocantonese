<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第五十四回　孫飛虎拒鐵籠山</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十四回</br>　　孫飛虎拒鐵籠山</font></h4>
			　　卻說孫飛虎鎮守此山又得四將同心協助。這山原名鐵籠山，只有東北兩條路，東路當中通鎮州，北路斜去通並州，四下皆是高山，團圍似座連城一般，若有五六百人，山頂守住，任有十數萬人馬，攻擊不得。孫飛虎在帳中正坐，小軍來報：「晉兵到！」飛虎與眾將曰：「日前金井關戴禮差人來鎮州討救兵，今救兵未去，金井關已失，大勢人馬，又來到此。鎮州以我兩處為咽喉之地，一處不保，此處如何抵敵！」曾杰向前道：「將軍，依小將計，只要守，不要戰。我聽得劉知遠部下二將，一人史弘肇，一人郭威，皆有千軍之勇，若與他廝殺，必難取勝。我這裡有十年糧草，數萬選兵，只須嚴把住路口，多設鹿角炮架，以防攻擊。他大軍遠來，糧草難夠支應，不消一月，必思回軍。乘他困餓而去，我出精兵襲之，決無不勝。」<br />
　　言未盡，閃過蕭龍向前道：「曾兄如何這等怯弱，今晉兵臨境，百姓驚惶，趁其營寨未定，正與他一戰，殺退敵軍，以保百姓，方顯英雄！末將兄弟，出馬一遭，生擒史弘肇、郭威來獻。」孫飛虎撥與他兵一萬，蕭龍、蕭鯨二將，披掛上馬，耀武揚威，領兵出陣。眾軍發喊，巡哨軍卒報入中軍。<br />
　　卻說劉知遠正在帳中，報有人索戰。知遠問：「誰去迎敵！<br />
　　」帳前閃過郭威道：「小將願往！」知遠撥與他兵二萬。郭威披掛，綽矛出馬，跑出陣前，見有兩員將官。怎生打扮？有詩為證：對對紅旗間翠袍，爭飛戰馬轉山腰，日烘旗幟青龍現，風擺旌幡朱雀遙二隊精兵誇勇猛，兩員強將逞英豪，蕭龍左下方天戟，右手蕭鯨偃月刀。<br />
　　蕭龍一馬當先，問：「來將何名？」郭威曰：「吾是晉元帥劉知遠部下大將郭威！爾是何人？」蕭龍日：「吾是總兵帳下牙將蕭龍！」言罷，舞戟便刺。郭威用矛刺死蕭龍。蕭鯨趕來報仇，被郭威一鐵鐧，打中腦蓋而死。敗兵走回，報孫飛虎曰：「蕭家兄弟，被郭威殺了！」飛虎大驚，傳令緊守隘口不出。知遠無計，悶悶不悅，郭威勸其安營圍困之。<br />
　　卻說安重榮聽得知遠過了金井關，如坐針氈。牙將張孟德勸降。董琦向前日：「末將有一計，可成其功。契丹主手下有一個倖臣，名阿思恭，大王可修書一封，遣人將金寶送與他，見契丹主說情，願納貢，只要令人入晉，與晉主說調回劉知遠軍馬，再結契丹主，叫他相助人馬，殺入長安，奪取晉朝天下。」<br />
　　安重榮然其策，即遣張雄、李勇逕赴大遼見阿思恭。阿思恭得了金寶，次日見契丹主，將安重榮事奏知。契丹主遣使喬榮，齎詔入朝，要晉主調回劉知遠人馬。晉主問群臣：「此事如何？」桑維翰奏曰：「既契丹主有詔書來，陛下當要依允。<br />
　　」景延廣曰：「不可！鎮州作反，出師以正其罪，近日捷報，功在垂成，今若調回，將前功盡棄，致後來之禍，陛下且把詔書停下。」尚書李崧亦勸調回人馬。晉王正遣使命前往邊鎮，不想延廣先差人去見知遠，不要回兵。知遠得知，正與眾將計議，忽報朝廷差使命齎詔旨來召班師。不知計議收軍與否，且聽下回分解。<br />
　　卓吾子評：<br />
　　知遠之兵，威聲破竹，孫飛虎、安重榮聞風束首，計窮力竭，求援於契丹，委曲全身。景延廣拒使不從，為寇反叛者，難免巢破伏誅。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>