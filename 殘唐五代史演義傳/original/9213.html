<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第三十五回　唐昭宗遷駕汴梁</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十五回</br>　　唐昭宗遷駕汴梁</font></h4>
			　　帝出宮上車駕，駕前二人跪下，視之乃尚書周侃、左僕射伍習，帝問：「有何事？」侃曰：「今聞陛下欲遷都汴梁，故來源耳！」帝大怒，曰：「朕心喜上汴梁，如何苦諫？」即令武士拽出都門斬首，百姓莫不垂淚。下令遷都，來日便行。此時裝載金銀緞匹玩好之物，數千餘車，逕往汴梁去了。<br />
　　卻說昭宗方才到了灞陵川，忽見旌旗蔽日，塵土遮天，一陣人馬到來。百官盡皆失色，帝大驚。大將軍杜友年出馬曰：「來者何人？敢攔聖駕？」繡旗影裡，王彥章出馬，厲聲便問：「天子何在？」帝戰慄不能言。群臣聞知，皆無所措。王搏向前叱之曰：「來者何人？」彥章曰：「大梁王前部先鋒王彥章是也！」王搏曰：「汝來劫駕，是來保駕？」彥章曰：「奉梁王旨，特來保駕！」搏曰：「既來保駕，天子在此，何不下馬？<br />
　　」彥章大驚，慌忙下馬，拜於道左，帝以言慰撫，彥章拜謝，帝人汴梁城。<br />
　　是日登殿，百官朝賀，各依位次侍立。自是朱溫縱橫朝廷，謀立異志，盡人皆知，內外之兵，盡歸掌握。溫請丞相李英曰：「吾欲殺昭宗，自立為帝何如？」英曰：「可就此時行事，遲則有變矣！來日於偏殿排筵，只說與朝廷洗塵，再奏過帝，此離宮門不遠，不好出入，討個執照。大王可選下好漢，埋伏彼處，親自帶劍上殿，索取天下。帝與不與，只此殺之。」<br />
　　溫甚喜，即便教人排筵會於偏殿，來日請帝。<br />
　　次日，昭宗升殿，溫奏曰：「臣欲於王府安排筵宴，與陛下拂塵，臣不敢請，乞陛下借一偏殿，方好行樂。」帝曰：「汝有此意，可於椒蘭殿上設宴，特賜回駕牌五百面，與卿執照，門上不敢阻擋。」朱溫領旨，遂選五百鐵騎，來往於殿下，請帝於殿上，同文武百官，各依尊卑為序，近侍執盞。酒行數巡，食過五味，只見朱溫帶劍上殿，帝見了唬得魂不附體。溫叫止樂停酒。溫曰：「今日大事，眾官聽察！」眾皆起身側耳。溫曰：「天子為萬人之主，以治天下，無威儀不可以奉宗廟社稷，留此昏君何用？可將大位讓與我！」眾官聽罷，默然無語，各低頭覷地。<br />
　　忽宴上一人推桌直出，立於筵上大叫：「不可！梁王焉敢發此語，欺俺唐朝無人物耶？主上又無過惡，安敢無理！吾知汝懷篡逆之心久矣！」眾皆大驚。朱溫視之，此人乃保駕大將軍，姓凌名圭，遂向桌上綽起一把金壺，望朱溫即打將來。梁將王彥章在後面大怒，叱之曰：「朝廷大臣，尚不敢言，汝何等之人，敢如此大膽？」即拔所佩劍，將凌圭斬之。帝見殺了凌圭，下殿便走。彥章趕上，扯之曰：「陛下肯與不肯早決！<br />
　　何故走乎？」此時，帝驚得面如土色。帝曰：「容朕思之。」<br />
　　左僕射張文蔚曰：「陛下差矣！古之帝王，無德讓有德，自古皆然。天下者，非一人之天下，乃天下人之天下也。須不是陛下祖宗自古傳到今，請陛下思之。」中書門下楊涉曰：「自古以來，有興必有廢，有盛必有衰，豈有不亡之國，安有不敗之家？陛下唐朝相傳已二百年，氣運已極，不可自決而惹禍也！<br />
　　」帝曰：「今日酒醉，非推讓之處耳！」朱溫提劍自欲殺之，右僕射止之曰：「不可！陛下已許大王耳！尚容再議，不必造次。」溫怒乃止。昭宗哭回後殿，百官皆哂笑而退。<br />
　　次日，百官又聚於大殿。王彥章帶領鐵騎，布列殿前，召令宦官。昭宗懼不敢出，溫又遣人三次逼之，慌更衣出殿。蘇循奏曰：「昨日陛下已許梁王天下，今日肯傳否？」帝曰：「卿等食唐祿久矣！中間多有唐朝子孫，直無一人分朕之憂耳？<br />
　　」蘇循曰：「陛下之意，不欲以天下禪於梁王，曾見昨日之風景否？」帝曰：「汝眾大臣，何無見憐之心？」循曰：「天下之人，皆知陛下無人君之福，以致四海大亂。今梁王英雄，累建大功，尚不知恩以報德也，直欲令天下之人，共伐之。」帝曰：「昔桀紂無道，殘暴生靈，故天下人伐之，朕即位以來，小心謹慎，未嘗敢行半點非禮之事，天下之人，誰忍伐之。」<br />
　　循怒曰：「陛下無德無福，而居天位，甚有殘暴之道也！」帝拂袖而起，張文蔚目視蘇循，循縱步向前，扯住昭宗袍，曰：「陛下肯與不肯，乞早一決！」帝戰慄不能答。忽階下王彥章之弟王彥龍，巢將七人葛從周、尚讓、齊克讓等，各帶劍上殿，又見殿階之下，環甲持戈數百人，皆兵士也。<br />
　　帝乃流涕出血，歎曰：「祖宗天下，何期今日廢之，朕九泉之下，何面目見先帝乎？」泣告群臣曰：「朕天下願禪與梁王，幸留殘喘，以度天年。」貽矩曰：「臣等安有負陛下，事已至此，可急草詔，以安眾心。」帝乃令楊涉草詔，願禪國於梁。詔曰：制曰：伏以生人以來，樹之司牧，眷命所矚，謂之大寶。<br />
　　曆數弗在，罔或偷安，故舜禹至公，揖讓而興，虞夏湯武，兼濟干戈，以定殷周。事乃殊途，功成一致，後之創業，咸取則焉！朕今在位二年，遭天下蕩覆，賴祖宗之靈，得梁王竭誠盡力，率先鋒鏑，今仰瞻期運已去，天命有適，遜位而禪於梁。<br />
　　今蒞倍臣，獻上國璽，追則堯典，禪位於朱全忠，梁王無致辭焉！欽此。<br />
　　是日，百官齎丹詔並玉璽，至梁王宮獻納，朱溫便欲受之。<br />
　　李英曰：「不可！大王不可輕易，雖然詔璽已至，可令昭宗親捧璽綬，以禪天下於大王，可以絕人議論篡逆之言也！」溫大喜，令謝蘭捧璽還宮。帝曰：「此事若何？」李英曰：「陛下親自送去！明白禪位，則陛下子孫，世世蒙梁恩矣！」帝到此時，不容不行，親自送去。只得親捧國璽至梁王大殿，授與梁王去了。然後披公服於群臣班首，稱臣再拜。王彥章並巢將葛從周等，各掣劍在手，布列左右，大小文武，及昭宗皆北面山呼。於是同聲其口，齊呼萬歲。欲知後事如何，且看下回分解。<br />
　　麗泉詩云：<br />
　　當日朱溫強並李，欺凌唐室若嬰孩，<br />
　　誰知天地無私曲，不久依然換主來。<br />
　　卓吾子評：<br />
　　昭宗不聽忠良之諫，遂致捧國璽禪於朱溫，抑一保駕凌圭，深可痛惜！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>