<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第四十六回　石敬瑭反下三關</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十六回</br>　　石敬瑭反下三關</font></h4>
			　　當日，廢帝被張后花言巧語，冒奏一遍，心中大怒，便遣宮娥，去宣公主到來，不由分訴，即時送入冷宮，監禁一月，受了無限苦楚，不在話下。卻說公主囚禁在冷宮中，悲啼自訴，飲食俱廢，形容憔悴。只有一宮娥，原是馮丞相侍女，名李玉英，在冷宮伏侍，見公主憂愁，以好言寬解。公主道：「我夫石駙馬鎮守河東，怎知我受此磨折，若有人傳此消息與他知道，統領人馬到長安，將這賤人碎屍萬段，方雪此恨！」道罷，忽見一雙燕子飛到梁間。公主遂吟一詩云：夫君難見面，忽睹雙飛燕，飛燕識人情，來此深宮院，誰知一種愁，縷結淒涼怨，傳將邊塞人，管取狼煙現。<br />
　　公主吟畢，李玉英將此詩抄寫，傳送馮丞相。丞相一見大驚曰：「這幾日，主上未曾設朝，那知有此事？」吩咐宮人，見公主拜上，待駕設朝之日，奏准迎還，勿用憂煎，回話去了不題。次日，廢帝升殿，時當清明佳節，大會群臣夜宴，共議治平之事，見西北方一顆星，其大如斗，從天飛過東南，流光燦爛。又有一星，正照東南，其色煌煌，如欲墜地。廢帝大驚，急問眾臣，宰相馮道奏曰：「臣前者算，今年罡星在於洛陽，不利於國，又見太白星經天，過午不散，請陛下謹防之。」廢帝慌問其故。馮道曰：「永寧公主乃陛下之妹也，只因小節，陛下不審虛實，忘了金枝玉葉，即便監禁冷宮，受盡苦楚，今駙馬石敬瑭，把守三關，雄兵猛將極多，若知此事，領兵前來報仇，誰人可敵？今日此星，正應在此人身上，為禍不小，請陛下詳之。」廢帝曰：「何以解之？」道曰：「此事極易，萬無一失。陛下即將公主蘇放，稱言前日之故，皆因酒失，仍賜金帛，特以至親之情，雖懷忿恨，安能加害陛下？此安社稷之計也！」廢帝曰：「卿所奏，誠金石之論也！」<br />
　　當日，廢帝悉從馮道之議，公主遂得蘇放，歸至木樨宮中，暗思：「主上信此賤婦之言，疏恩絕義，使我冷宮受苦，今雖見放，此恨怎消？誰肯往三關報知駙馬？引兵來京報仇，吾之願也！」言未盡，只見小卒應聲出曰：「吾秦涉也，願往三關，報與駙馬。」公主曰：「但恐反誤事。」涉曰：「吾自有計以報恨，公主不必掛慮。」於是，公主即修血書一封，付與秦涉。<br />
　　秦涉領書，結束上馬，逕到河東三關之下，未敢擅入轅門，但見：兵雄馬壯，石駙馬正坐中軍，左邊列四十二員出征勇將，右邊列三十六員參贊官僚。帳前戈戟森森，階下三軍整整。本官頭頂束髮紫金冠，身穿大紅繡鸞袍，腰繫金箱白玉帶，腳揣粉底皂朝靴。正是威風凜凜，果然相貌堂堂。<br />
　　有詩為證：<br />
　　沙陀頓產棟樑材，紫氣紅光映玉台，<br />
　　龍虎謀臣階下立，貔貅戰士帳前排，<br />
　　三封誥敕分南省，兩鎮聲名重九垓，<br />
　　接授唐王為帝子，晉王兵馬逼將來。<br />
　　當日，石敬瑭正升帳中，與桑維翰、劉知遠、趙瑩、柴研眾將，同守三關，操練人馬，號令嚴肅。眾將正在關上議事，忽報秦涉自都下來，敬瑭召入問之。涉答云：「公主因元旦朝賀被張后疏慢，二人面毆一番。不意張后陰獻讒言，主上大怒，將公主監禁冷宮受苦，後得馮丞相奏過，方才得免，特遣小卒，奉書馳報，請將軍察之！」懷中取出書呈上。敬瑭接了，拆開視之，卻是一紙血書，大驚！念其書云：妾李氏公主，書達夫君石駙馬將軍麾下。爰從適配，實為萬幸，一旦分離，憂愁並積。雖宮中膏粱輕暖，難禁情有所思。<br />
　　適今正月，值皇兄壽誕，稱觴已罷，奏歸晉陽，以諧琴瑟。不意皇兄，頓生多疑，恐妾回晉陽，與夫君謀異，不允所奏，發歸後宮。遭張后之讒，蠱惑皇兄，將妾幽禁冷宮四十餘日，飲食俱廢，更欲置妾於死地。幸得丞相馮道力救，方免其禍。妾今度日如年，每遇窮簷夜雨，衰革淒風，但有凝望眼穿腸斷。<br />
　　壁燈半滅，淚盡眼枯，血書到幾，早作良圖，倘若來遲，則妾為陽台不歸之雲也。臨岐淒斷，不知所云。妾李氏再拜。<br />
　　敬瑭看罷公主來書，頓足大怒曰：「昏君賤婦，敢如此無禮，誓必殺之！以雪吾恥。汝且迴避，待吾商議起兵！」秦涉自去營中安歇。敬瑭與劉知遠議曰：「公主無辜受苦，此仇如何可報？」知遠曰：「明公久得士卒之心，今據形勝之地，士馬精強，若興兵傳檄，帝業可成。豈可坐視而忍辱乎？」敬瑭曰：「汝言深合吾意，但恐謀事不成，反招禍害。」桑維翰曰：「主上即位之初，明公入朝，主上豈不知蛟龍不可縱之深淵耶！<br />
　　然卒以河東三關令明公把守，此乃天意假公以利器也。明宗遺愛在人，主上以庶櫱伐之，群情不附，況公乃明宗之愛婿。今主上逆情見待，此非首謝可免，但力為自全之計。契丹主素與明宗約為兄弟，公誠能推心屈節以事之，朝呼夕至，何患不成！<br />
　　」敬瑭之意遂決。即令桑維翰寫表，稱臣於契丹，且請以父禮事之，如事成之日，割盧龍一道，及雁門關以北諸州與之。劉知遠曰：「稱臣可矣！以父事之太過，厚以金帛賄之，便足以致其兵，不必許以土地。今契丹引兵相助，得暫解目下之急，恐異日大為中國之患，悔無及矣！」敬瑭終不肯從。先儒讀史至此，有詩曰：中國須教中國治，盧龍豈可屬夷人？<br />
　　尺一隻因輕約誓，諸州從此入沉淪。<br />
　　卻將禮樂冠裳地，貨作侏亻禽鴂舌倫。<br />
　　讀史至今遺悵恨，令人切齒怒庸臣。<br />
　　卻說使臣齎表至契丹，契丹主見表大喜，即遣慕容韜為元帥，領兵五萬前來相助。當日敬瑭與眾商議：「今我約會起兵，其勢甚大，報仇必矣！倘廢帝探知，先將公主害了，如何是好？<br />
　　」趙瑩曰：「且宜按兵勿動，先遣一人，密地前去，將公主取出宮中，離了東京方好行事。」桑維翰曰：「吾帳下一人，堪任此事。」敬瑭曰：「此人是誰？」維翰曰：「此人少不負囊，長而有勇，身長八尺，乃趙州人也，複姓宇文名涣。」敬瑭大喜曰：「吾聞此人之名久矣！得彼前去，大遂吾願。」即修書一紙封好，便遣宇文涣前去。<br />
　　涣領軍令，星夜馳奔東京，逕入木樨宮，來見永寧公主。<br />
　　侍妾報曰：「三關有使來見，公主喚入，細問其故。涣告曰：「某乃小卒宇文涣也！駙馬欲報公主冷宮之恨，起兵十萬，離了三關，殺奔京城，恐公主遭難，差某先來報知，早為脫身之計，今晚結束，便好上馬，遲則誤事！今有密書呈上。」公主拆開視之。書云：拙夫駙馬石敬瑭，致書於公主賢妻知道，即日兵臨潼關口外，指日便到長安，誠恐不利於公主，不敢遽進，先遣宇文涣報知，速作脫身，離了長安城。吾隨後領兵前來迎接到營，然後舉事，方保萬全。善覷方便，伏乞裁處。<br />
　　公主覽畢，「果有此事，你且暫退，我自有道理」。宇文涣故意催並一番而出。公主入見宮人韓月娥，暗暗垂淚。月娥曰：「公主何故煩惱？」公主曰：「念我在冷宮受苦之時，無計得脫，望空許下觀音醮一壇，得至本宮，即便酬還。今已脫難，未了此願，使吾悒怏不已。」月娥曰：「休得瞞我，我已知道了。宇文涣報你，駙馬反下三關，欲取你去，故托此意。<br />
　　」公主驚曰：「汝既知此事，吾安敢瞞，實無奇計離此，因此煩惱。」月娥曰：「我有一計，離此不難。」公主請問其計？<br />
　　月娥曰：「明早你當殿苦奏，酬願出宮，吾同公主前去便是。<br />
　　」公主曰：「若如此，生死難忘，切勿漏泄。」二人商議已定，公主便喚宇文涣，吩咐云：「你先出城於官道邊等候，吾推還願，與宮人月娥同行。」宇文涣曰：「公主自宜仔細，勿誤主帥之計。」<br />
　　次日，廢帝升殿，眾官拜舞已畢，永寧公主伏於闕下，奏言：「只為元旦朝賀，與皇嫂相爭拜見之禮，觸怒龍顏，致被監禁冷宮受苦。當時暗思無計可脫，對天曾許觀音醮一壇，已蒙聖恩赦出，理宜賽還，望陛下以慈悲為本，念兄妹之情，賜小妹往金蓮觀酬還此願，小妹之幸也！」廢帝許之，公主拜謝出朝，隨即上了彩車，一班宮人侍女跟定出城，與宇文涣相會，五百軍士前遮後擁，離了洛陽，趲程而去。有詩為證：一兄一妹不相容，聽信讒言道不通，不是石郎來閫外，戈矛原自起深宮。<br />
　　當日文武皆散，比及報道公主與宮娥逃去之時，已是三日。<br />
　　廢帝聽得走了公主，慌集眾文武商議。馮道曰：「此必三關有人來此，暗通消息，既已接去公主，早晚必生禍亂，可急追之！<br />
　　」未知後事如何，且聽下回分解。<br />
　　卓吾子評：<br />
　　廢帝既委敬瑭以三關重任，豈因小節而囚永寧公主於冷宮，其禍不起於閫外，實肇自宮中矣！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>