<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第二十八回　李晉王同台解圍</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十八回</br>　　李晉王同台解圍</font></h4>
			　　卻說朱溫升帳，與眾將商議。溫曰：「吾帥大兵至此，將謂踏平同台的城池，不想累敗於餓夫之手。今吾親自領兵再去，與知遠大戰。」當日下戰書，單搦劉知遠來日決戰。卻說知遠出帳，請公子存訓密授計策，如此而行，又喚錢元振授計去了。<br />
　　次日，領兵出城，兩軍相近，各將軍馬擺開。梁軍開處，眾將並隨朱溫出於陣前，且責之曰：「吾與王鐸二家成其秦晉，汝乃沙陀餓夫，不識時勢，強欲相助，搶奪兒婦，殺吾世子，理宜報仇，速出來馬前受縛，免致百姓受苦，軍土稍稍得其全生矣！」知遠曰：「王鐸良臣，豈肯與逆賊講好，汝為唐臣，世受唐祿，逼君謀爵，罪不容誅！」溫曰：「吾今日與汝一戰，若能勝我，即自回兵。」知遠大怒，輪刀直取朱溫，二人戰上五十餘合，不分勝負。知遠取鞭在手，大喝一聲，朱溫躲避不及，中了一鞭，抱鞍吐血，撥馬而走。知遠飛馬趕來，看看趕上，不防朱溫暗取雕弓，搭箭當弦，回馬望知遠一箭，正中左腿，知遠翻身落馬。朱溫部將齊克讓殺出，卻得岳存訓、向慎之兩個教回營去。梁兵並至，邠州兵自相踐踏，死者無數，朱溫於是引得勝軍回寨。二將救知遠人城，急命醫生治之。醫士曰：「此箭頭上有毒藥，急切難痊，可要一月將息。」知遠令三軍堅閉城門，不許輕出。<br />
　　次日，朱溫遣葛從周引軍來城下搦戰，岳存訓按兵不動，梁兵罵至日暮，四面圍定。知遠與彥真曰：「溫賊知我箭瘡疼痛，不能出戰，攻圍日急，誰可往太原來救於晉王？請得勇南公兵來，方可退賊。」謝豹應聲出曰：「某願前去請兵。」彥真曰：「但恐不得透出重圍。」豹曰：「大丈夫視死如歸，何所不至！」彥真修書與豹藏之，令錢元振送出。於是開了城門，元振當先殺出，正遇梁將李彥洪，鬥上數合，彥洪敗走，謝豹乘勢殺出，投太原而去。錢元振退入城中，閉門堅守。<br />
　　卻說李晉王鎮守太原，聞知岳彥真被圍，與諸將正議間，忽報邠州差將謝豹至，遂召入問之。豹稟曰：「朱溫攻圍邠州甚急，主帥有書求救，望大王早發大兵，上為國家討賊，下救一郡生靈，如或少遲，城必陷矣！」晉王看罷書，與謝豹曰：「此賊正欲討之，汝宜先回通報，預備軍馬接應。」謝豹拜辭而回。晉王遂喚李存孝、薛阿檀，選精兵二萬，望邠州進發。朱溫望見救兵來到，親引勇猛之士，前來迎敵，兩邊擺開陣勢。<br />
　　朱溫見晉王兵少，心中無懼，橫刀立馬於陣前。晉王指定朱溫罵曰：「無端逆賊，不思去邪崇正，奪人妻小，真狗彘之不如也！」朱溫怒起，持刀直取晉王，卻待向前，一匹馬早先飛出，乃勇南公李存孝，手提畢燕檛，踴躍而來。朱溫見是存孝，遂棄刀不戰，放馬逃生，逕奔汴梁城去。三軍散漫，各自奔走，自相踐踏，死者不可勝計。晉王遂自收兵，彥真大開城門，迎接晉王軍馬入城，大設筵宴，重賞眾將。停歇一日，次日，晉王軍馬望太原而去。欲知後事如何，且聽下回分解。逸狂詩曰：英雄中箭急難痊，逆賊攻圍固守堅，書懇勇南兵解救，望風銜甲走無邊。<br />
　　卓吾子評：<br />
　　存孝以十八騎，衝突萬軍中，不損一將，連戰連勝，不特朱溫望風即靡，即令天下英雄，終當拜服。<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>