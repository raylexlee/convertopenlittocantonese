<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第四十九回　桑維翰獻策取城</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　桑維翰獻策取城</font></h4>
			　　卻說石敬瑭安營升帳，與眾將正議論此事，軍師桑維翰向前道：「此乃惑兵之計，延住我軍，待救兵到，裡應外合，來攻駙馬，不可不提防。」劉知遠道：「張后分娩三日，只問公主，在宮中豈不知曾有孕否？詭詐可辨矣！」敬瑭曰：「此言有理。」即請公主，問其虛實。公主笑道：「那賤人自來不曾懷孕，今言生產，此詐計也！」石敬瑭亦笑曰：「果不出二人之所料。」乃令公主回後帳，領兵復來攻城。桑維翰曰：「攻城急，則城中死守，反難成功，不如將計就計，長安可得。」<br />
　　敬瑭曰：「軍師有何妙計？」維翰曰：「城中有故人舒必達，現居排陣使之職，小官修書一封，密令人送去與他，討回書，裡應外合，必成其功。」敬瑭大喜，叫維翰即修書一封，差的當人，逕送入城，到舒必達處投遞。<br />
　　必達將書拆開，看其書云：<br />
　　鄉故人桑維翰，端肅書奉賢契舒大人座下。一別豐彩，又隔數年。不才居石駙馬幕下，極蒙擢用，言聽計從，情如父子。<br />
　　今舉兵入朝，肅清妖孽，劍戟凌空，飲馬長河，則乾刃磨巨石則缺。以斯制敵，何敵不摧？以斯攻城，何城不克？視長安取在旦夕，目宮殿應居眼前。誠恐兵入城闕，玉石不分。我念故人，趁此時正乃立功名取富貴之秋，何不棄無德就有德，早獻城門，以圖後計。石駙馬感公高誼，必顯官重爵，與國何休，豈不美哉！若待我軍成功，雖欲從之，無由矣！伏乞裁斷，早作定奪。<br />
　　舒必達看書罷，即修下回書，付差人帶回營中，呈與敬瑭。<br />
　　拆開看云：<br />
　　鄉兄翰示，弟捧誦之，自不覺心神馳於兄幕矣！矧此時，主上沉湎酒色，上下離心，人無鬥志，趁今夜未備而攻之，弟整兵東門以伺，只此回知。伏乞台照不宣。<br />
　　石敬瑭看書畢，與眾將商議進兵，整點火炬。天色將晚，大軍離營，挨到城下，已近二更。敬瑭先差人打探城中動靜，回報東門內，隱隱火起。」言未畢，又報：「東門城已開了！<br />
　　」敬瑭聽報，當先殺入。只見舒必達立在門邊伺候，引著三關人馬，一擁進來。喊殺連天，火炬照耀如同白日。四下官軍，聞知河東人馬入城，各奔逃生走了。敬瑭下令，不許傷百姓，只擒昏君，與張后來獻的，重封官職。眾軍聞令，一齊殺入宮中。<br />
　　卻說廢帝正與張后在宮中飲酒，聽得外面喊聲，問：「今夜如何恁的喧鬧？」左右報曰：「我主尚在此飲酒，石敬瑭兵已殺入城，各官都走了。今搶入長朝殿，我主快走！」廢帝聽罷，驚得口呆目癡。大叫：「愛卿！我顧你不得了！大唐天下，想是石郎的。」即將傳國璽縛在身上，走去玄武樓中，叫內宮下頭放起火來。一霎時，火勢張天，烈燄騰空，可憐一國天子，焚死玄武樓中。同時，宮娥采女被燒死者，不計其數。<br />
　　天色微明，石敬瑭叫救滅宮中之火，登長朝殿坐下，問曰：「駕何在？」劉知遠說：「駕見我兵入城，走上玄武樓，自焚死了。臣在火燼之中，拾得傳國璽來獻。」石敬瑭大悅曰：「不想頭功被你建了！」又問：「張后走那裡去？」報宮官捉得張后來了。」敬瑭叫拿入，跪於階下。敬瑭一見，張后生得絕色，自忖欲留在後宮，以充己用。遂叫張后：「你因何起妒心，讒害公主，囚禁冷宮，今日拿在此間，有何理說？」張后滿眼掉淚道：「非妾敢忌公主，是公主忤皇上旨意，才囚禁她，乞駙馬赦妾之死，放歸原籍，不願居中宮也！」<br />
　　石敬瑭猶豫未決，倒有留戀之意。殿前閃過劉知遠曰：「明公因這人舉兵入朝，親冒矢石，軍士勞苦，方得長安。皇上亦因她身死烈火之中。今若復留此人，久後為禍不小，速正其罪，以明國典！」石敬瑭尚自不忍舍。桑維翰也不待出令，叫刀斧手，押去法場斬首。不移時，斬訖回報。欲知後事如何，且看下回分解。後人有詩為證：立娼為後敗綱常，姑嫂相戕惹禍殃，敗國亡家皆女子，古今垂鑒細思量。<br />
　　卓吾子評：<br />
　　舒必達賣國求榮，引敬瑭長驅入禁。廢帝尚宿酒宮中，石郎兵馬，殺聲震地，四顧無一忠良，而御國難耶！放火燒宮，自投煨燼，誠為天鑒，篡弒閔帝之報乎！張后容貌傾城，敬瑭不忍加害，知遠、維翰執政斬除，可謂輔弼得人矣！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>