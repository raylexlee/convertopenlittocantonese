<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>殘唐五代史演義傳 - 第三十回　存孝活捉鄧天王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　存孝活捉鄧天王</font></h4>
			　　卻說張凱中箭，回寨而死。五侯商議傳令調撥馬軍，當先衝陣，眾分五路，私襲林墩口。中一路王重榮，左一路赫連鋒，左二路曹順，右一路周順，右二路韓鑒。每一路約軍一萬，來到太原，解鞍歇馬。此時，存孝對晉王言曰：「五路軍士遠來至此，身疲力乏，吾兵養成銳氣，以逸待勞，若趁此擒之，不顯兒是好漢，待他人馬休息了三日，再去殺他，叫他死而無怨。<br />
　　」晉王曰：「吾兒存心仁義，誰能及之！」至是，見五侯兵來衝陣，遂自披掛，提畢燕檛，縱馬出陣。只見對陣門旗開處，二十八將，一勇齊來，被存孝舉起渾鐵搠，不移時，力誅一十五將，餘軍驚散，各自逃生，殺軍大半，是日天色已晚，存孝領兵退入賓州城去。<br />
　　卻說鄧天王運糧到寨，參見五侯。天王問：「可曾與晉王兵對陣否？」眾將皆曰：「已曾交戰數陣，被存孝力誅一十五將，退入賓州去了。」天王長歎一聲曰：「誓殺此賊，以雪前恥。」即便綽槍上馬，逕到賓州城下索戰。有人報知晉王，晉王半晌無語，謂存孝曰：「不知此賊尚在，你昔年放他去學全武藝，已經一十二年，只怕你今日敵此賊不過？」存孝曰：「父王休長他人志氣，滅自己威風，此賊又到，吾必擒之。」遂披掛上馬，領兵出陣，向前厲聲罵曰：「死不死的逆賊，尚敢來此，昔日黃桑店被吾所擒，放聲大哭，吾即放汝回去，學全武藝，今日莫非又來哭乎？」天王大怒曰：「吾昔日誤中奸計，以老母尚在，欲全孝道，故發悲慟。今吾母已死，又學全了萬人之敵，正欲斬汝首級，以雪前恥。」遂拍馬挺戟，直取存孝，存孝持畢燕檛來迎，兩馬相交，未及數合，存孝逼開戟，大喝一聲，天王措手不及，被存孝活擒過馬。早有小卒報與晉王。<br />
　　晉王大喜，急叫：「吾兒且休放下鄧天王，待我遞了賀功的酒，以顯吾兒的威風！」此時，存孝在馬上，遂連飲了三杯，方把天王放在地下，軍士一齊擁向前來，將天王捆縛，來見晉王。<br />
　　晉王此時也不問他是非，喝令武士，推出斬之。逸狂詩曰：黃桑昔日放天王，十二年來不忖量，母死藝精無別慮，片時斬首自求亡。<br />
　　卻說存孝，正在歇息間，忽然往後而倒，口吐鮮血，不省人事，左右人救醒，扶至帳中，眾將皆來動問，不知其意，盡愕然相顧言曰：「五侯擁貔貅之眾，虎踞鯨吞，不爭此人如此，怎挫其威？倘彼兵再來搦戰，如之奈何？」眾人互相驚歎，原來存孝戰了一日，用盡氣力，滿腔熱血，連飲三杯冷酒，把那血逼住了，又卸去甲，中了風疾，心腹作痛，神思昏迷，寢食俱廢，喚醫者劑藥調理。醫者曰：「此疾乃風邪入內，急切難痊，須要一月將息，方可全愈。」晉王令三軍堅守各寨，不許輕出。卻說三日後，高思繼運糧至寨，聞知眾將屢次殺敗，即時領兵前來搦戰，晉王按兵不動，罵至日暮而回。次日又來，連罵三日，晉王恐存孝怒氣激動，不敢報知。高思繼直來寨前叫罵，要活捉存孝。晉王三番五次，只是遮掩，不使存孝知之。<br />
　　存孝雖在睡臥，心中已自知道，連日直來寨前叫罵。一日，高思繼親自點軍擂鼓吶喊前來，直抵城下搦戰，晉王拒住不出。<br />
　　存孝命軍士喚安休休、薛阿檀二人入帳問曰：「何處擂鼓吶喊？」二人答曰：「乃是軍中教演軍士。」存孝曰：「何欺我也！吾聞五路軍到城下，辱罵幾次，父王不令我知之，汝眾兄弟，為何不出？」二人答曰：「只為吾兄患疾，醫者雲，慎勿使忿怒，則此疾即愈，故此不敢擅出。五侯之兵，果然連日在城下搦戰，只是不敢報知。」存孝曰：「汝等不戰，立意若何？<br />
　　」阿檀曰：「眾兄弟皆欲暫且按兵不動，待吾兄病癒，然後出戰。」存孝聽罷忿然起而言曰：「大丈夫既食君祿，當以馬革裹屍，豈可為吾一人而廢國家大事也？」言訖，即欲披掛上馬。<br />
　　晉王知之，急來帳中止曰：「汝病未痊，便欲出陣恐怕力不敵眾，則三軍喪膽，銳氣盡挫，軍勢不能復振。吾兒不必忿怒，我即遣人出戰。」存孝於是止之。嗣源奮然曰：「賢弟未可造次，軍馬臨城，若不出戰，是吾怯也。願領一千軍，決一死戰！<br />
　　」晉王從之，令嗣源同周德威、樊達，點馬步軍一千，出城迎敵。<br />
　　卻說李嗣源領兵出城，親自當先，持刀躍馬而來。且看來將如何打扮，但見：鳳翅盔，高攢金寶；渾金甲，密砌龍鱗。錦征袍，花朵簇陽春；錕鋙劍，腰懸寒光噴。繡腿餅絨圈翡翠，玉玲瓏帶束麒麟。<br />
　　上首的是神機軍師周德威，足智多謀，經文緯武，慣使雙有西江月詞一首。但見，如意冠，玉簪翠筆。絳綃衣，鶴舞金霞。精神凜凜映桃花，環珮玎璫斜掛。素道服，皂羅沿襈。紫絲縧，碧玉鉤環。手中羽扇動天關，頭上綸巾微岸。貼裡暗穿銀甲，垓心穩坐雕鞍。<br />
　　胸中韜略鬼神瞞，文武雙全師範。<br />
　　又詩一首贊云：<br />
　　天意生賢佐，殘唐周德威。<br />
　　胸中藏武略，心上運玄機。<br />
　　智勇張良並，才能范蠡欺。<br />
　　掃除巢賊亂，青史譽皆知。<br />
　　下首是跳澗虎樊達，挺槍立馬，後人亦有詩贊之云：生居鄴郡稱英勇，慣使長槍氣最雄，跳澗虎名誇有力，試看此戰可成功。<br />
　　三人立馬於陣前，五侯遣白馬高思繼領兵二萬，布成陣勢。<br />
　　思繼將人馬分作兩隊，列於步軍之側，勢如兩翼，左右馬五十匹，大半皆是白馬。高思繼曾與羌胡交戰，盡選白馬為先鋒，號為白馬義兵，羌胡遠見白馬便走。怎見得思繼英雄，但見：戴一頂三叉紫金冠，冠口內拴兩根雉尾。穿一領襯甲白羅袍，袍背上繡三個鳳凰。披一副連環鑌鐵鎧，係一條嵌寶獅鸞帶。著一對雲根鷹爪靴，掛一條護項銷金帕。帶一張鵲畫鐵胎弓，懸一壺雕翎鈚子箭。左手執一面金獸面防牌，背插飛刀二十四把。右手使一條渾鐵點鋼槍，坐下一匹銀色梅花馬。<br />
　　百步斬人，無有不中。又有五言詩一首，贊高思繼勇壯云：白馬高思繼，征胡屢有功。<br />
　　防牌懸猛獸，拭劍插飛熊。<br />
　　義勇真無敵，雄威不眾同。<br />
　　詎知存孝病，諸將畏交鋒。<br />
　　當日，兩軍對敵，思繼出馬，與李嗣源更不打話，共戰四五十合，思繼詐敗逃走，嗣源引軍趕人陣來。誰知思繼已先埋伏，用手指揮，五千兵一齊圍定。嗣源在中間，左衝右突，不能得出，周德威與樊達各自潰散。<br />
　　晉王在城上，望見嗣源困於垓心，慌問：「眾將！誰人出馬，以救嗣源？」薛阿檀曰：「小將願往！」晉王遂命阿檀披掛上馬，引部下壯士數十騎出城。晉王領將士於城上擂鼓吶喊，以助其威。阿檀引軍離敵兵數里，遙與嗣源招呼，阿檀大叫一聲，飛渡淺溝，眾皆奮力而過。阿檀獨自當先，奮力殺人，對陣副將謝墨迎之，不能抵敵而走。阿檀直至核心，救了嗣源，回頭看時，尚有數十騎在陣中，不曾離得重圍。阿檀復回殺入陣中，所到莫敢擋抵，再救出這一彪人馬。正遇高思繼攔住去路，被阿檀奮武衝散，嗣源躍馬混戰，五路軍馬大亂。安休休亦引軍士，大戰敵兵，緩緩唱凱入城。未知後事如何，且聽下回分解。逸狂詩曰：白馬將軍久戰持，嗣源受困計無施，阿檀奮勇衝開陣，謝墨奔逃始解圍。<br />
　　卓吾子評：<br />
　　李晉王以酒酬功，勇南公遽因染疾，復又鼓眾軍與五路兵交鋒，壯哉！<br />
<br />
<br />
<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>