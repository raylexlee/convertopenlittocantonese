
			　　黃巢斬了法明，遂離藏梅寺，行至陽關大路，見一伙人在前面，巢大喜，禱告天地曰：「我若有天下之分，將這伙人都歸順於我。」黃巢大叫曰：「你眾人是那裡去的？」唬得那伙人一齊跪下道：「我們是不及第的舉子。」巢問曰：「你們肯跟我前去，殺奪大唐天下麼？」眾人曰：「情願跟大王前去！

　　」黃巢得了這伙人扶助，就反上金頂太行山，殺到宋州。末及半載，收了朱溫、尚讓、柳彥璋、柳彥隨、葛從周、鄧天王、孟絕海等，聚餓夫兵百萬。叫葛從周為總兵，尚讓做軍師，奪了東南州郡，領兵直至潼關。

　　守關二將李茂、宋真與巢將鄧天王交馬，不及三合，二將大敗，棄了潼關，奔上長安見駕，奏曰：「今有黃巢，領餓夫兵百萬，搶了潼關，臣等抵敵不過，乞發大軍前去，剿除賊眾，以安萬民。」帝聞大驚。又報巢兵到八里橋安營，帝宣田令孜曰：「這事怎了？」令孜奏曰：「事已急矣！不如前往西祁州避兵。」帝問曰：「西祁州那得宮殿安身？」令孜奏曰：「昔日七帝明皇，因祿山漁陽兵變，上西祁州避兵，建立的宮殿尚存。」帝即傳旨，收拾三宮六院，嬪妃采女，上西祁州去。令孜奏曰：「軍情緊急，只一君一後足矣！」當日田令孜同文武保駕，離長安逕上西祁州。逸狂詩曰：潼關賊破寇無休，堅守招兵或可收，恨殺奸臣無計策，輕移車駕上祁州。

　　卻說黃巢正坐帳中，哨馬報僖宗離了長安，望西祁州去了。

　　黃巢即令將士領兵追趕。葛從周曰：「且令人先洗宮院，登了大位，那時再去追趕未遲。」巢依言，令朱溫領兵去洗宮院，朱溫進了長安，但見唐宮中：黑漫漫征雲籠鳳閣，昏慘慘殺氣繞龍樓。喊聲滾滾，嚇嬪妃急登羅幃。戰鼓咚咚，驚采女忙投錦帳。千秋池下，撇了些破甲殘旗；萬歲山前，丟了些折弓損箭。直殺得，絳綃樓下胭脂濕，白玉城邊血浪翻。

　　朱溫直殺至後宮，見帝妹玉鑾英正欲投井，溫向前將欲殺之，但見紅光滿面，遂按劍喝問曰：「汝何人也？」玉鑾英泣告曰：「妾乃帝之妹也。」溫曰：「可曾婚配麼？」玉鑾英曰：「未曾適人。」溫命鑾英近前，但見有閉月羞花之貌，沉魚落雁之容，遂對玉鑾英曰：「吾乃朱五經之子，朱溫是也，但得汝為夫人，吾之願也。」鑾英勉強從之。時廣平元年秋七月也。

　　溫將鑾英假裝軍人，相雜而出。於是，唐金吾將軍張方直帥文武數十人，請巢為帝，遂進冠冕璽綬。巢就太極殿，南面而坐，受文武官僚山呼稱賀。是日，巢即皇帝位，國號大齊，改元金統元年，立子球為太子，封尚讓為太尉，葛從周為行兵總管。

　　唐之舊臣，三品以上者，悉停不用；四品以下者，使居舊職。

　　其餘諸將，各據功賞爵。遂問眾臣曰：「僖宗既上西祁州去，眾將誰往追之，以絕後患。」朱溫奏曰：「小將願往。」巢即命溫，引精兵一萬追之。逸狂詩曰：當年逆賊寇咸陽，威逼鑾輿避遠方，天使朱溫追駕急，鑾英勸化幸無傷。

　　僖宗車駕行了數日，忽見旌旗蔽日，塵土遮天，一陣人馬來到，眾皆失色，帝大驚。田令孜出馬曰：「來將何人？敢攔聖駕！」繡旗影裡，閃出一將。金甲玉帶，跨紫騮馬，持宣花斧，便問：「天子何在？」帝戰慄不能語，群臣聞知，皆無所措。王子向前叱曰：「來者何人？」來將曰：「臣是西祁州節度使鄭畋，特來接駕。」王子曰：「既來接駕，天子在此，何不下馬？」畋慌忙下馬，拜於道左。帝曰：「追兵大至，汝可迎敵。」畋曰：「陛下勿憂，臣願領鐵騎相拒，破之必矣！」

　　言未絕，只見後面塵埃起處，金鼓齊鳴，朱溫人馬至近，畋即將人馬擺開陣勢，手持月斧，躍馬當先。但見朱溫：身長一丈，膀闊三停，面如噀血藍，齒似狼牙，耳猶兩翼，蘭發紅須，真如八臂哪咤離天闕，開山小鬼下坡來。

　　欲知後事如何，且看下回分解。

　　卓吾子評

　　賊陷兩京，天子奔走，此正臣子奮不顧身之日。鄭畋首倡大義，舉兵討賊，雖未睹成功，然志亦可嘉。



