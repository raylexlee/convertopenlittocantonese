
			　　朱溫聽得知遠殺死友珍，氣得半晌方醒，眾將皆在面前勸諭。溫大怒曰：「眾將可助吾一力，即日起兵，攻打同台，定要剿滅，方遂我願。」溫遣朱景龍為先鋒，即日起兵三十萬，名將二百員，逕上同台，恨不得踏平城邑，生擒劉皓。

　　卻說同台岳彥真閏知知遠殺了朱友珍，奪了小姐，驚得魂不附體。又聽得朱溫人馬到來，大罵存訓不肖，既搶小姐，也自罷了，如何又殺他世子，令彼引大勢人馬報仇，怎麼與他對敵？知遠曰：「大人勿慮，原是我惹來的禍，大兵一到，吾自擋之，不勞大人之力。」階下一將應聲出曰：「不須先鋒出戰，只用某出馬一次，定擒朱溫！」彥真視之，乃官軍校尉武伯寧。

　　彥真大喜，遂命伯寧帶一千人馬。驟然出城，約行十五里，望見塵埃起處，朱溫人馬早到，卻才擺開陣勢。武伯寧橫刀立馬，陣前大罵口：「朱溫逆賊，無故興兵犯界，是何道理？」溫將朱景龍大怒，更不答話，飛馬直臨陣前。伯寧挺刀來迎，兩下戰不數合，景龍手起刀落，砍伯寧於馬下，追殺敗軍，直至城下。

　　岳彥真聽知大驚，便叫劉知遠出馬，彥真自登城樓觀看。

　　見知遠縱馬，背後數百人，簇擁知遠出城。看他怎生打扮，但見：戴一頂纓撒火、錦兜鍪、雙鳳翅照天盔；披一副綠絨穿、紅錦套嵌連環鎖子甲；穿一領翠沿邊、珠絡縫、荔枝紅、圈金繡戲獅袍；係一條襯金葉、玉玲瓏、雙獺尾、紅鞋釘（蟲監）螭帶；著一雙簇金線、海驢皮、胡桃紋、抹綠色雲跟靴；彎一張紫檀靶、泥金鞘、龍角面、虎筋弦寶雕弓；懸一壺紫竹桿、朱紅扣、鳳尾翎、狼牙金點銅箭；掛一口七星妝、沙魚鞘、賽龍泉、欺巨闕霜鋒劍；橫一把撒朱纓、水磨桿、龍吞頭、偃月樣安漢刀；騎一匹快登山、能跳澗、背金鞍、搖玉勒黃驃馬。

　　朱景龍見一少年大漢出馬，情知是知遠，把軍士一字擺開，景龍立馬橫刀問曰：「來將莫非劉知遠否？」知遠曰：「既知吾名，焉敢來此對敵？」景龍曰：「特來報公子之仇，取汝首級！」言罷，兩馬相交，雙刀並舉，鬥上三十餘合，知遠詐敗便走，景龍躍馬趕來，被知遠回馬，撒起勒甲縧，束住景龍，活擒過來，放在馬上，逕人同台城內。將近黃昏，風雨驟至，兩邊各自收兵歸寨。次日，朱溫遣副先鋒李凱引軍出陣，知遠臨陣迎敵。令軍士用槍挑朱景龍首級於陣前，厲聲大叫曰：「朱景龍的頭已砍在此，汝等見否？」李凱大怒，躍馬挺槍，直取知遠，兩馬相交，戰到十合，被知遠一刀砍於馬下。餘兵盡皆走散，知遠掩殺，梁兵大敗，退至三十里安營，知遠於是收軍人城。

　　卻說朱溫輸了二陣，請眾將商議。葛從周曰：「某今日上山，觀同台之西，有一寨約無多軍，今夜彼將謂我軍連敗二陣，必不準備，可引兵一半劫之。若劫得寨，彥真之軍必懼，兩下夾攻，此為上策。」溫從其言，帶尚讓、齊克讓、葛從周、李彥洪、柳彥璋、傅道昭六員大將，選馬步軍二萬，連夜從小路迸發。卻說彥真在營搞軍，劉知遠曰：「西寨是個緊要去處，倘或朱溫襲之，不當穩便。」彥真曰：「彼今輸了二陣，如何敢來？」知遠曰：「溫雖無謀，部下葛從周等，極能用兵，須防他攻其無備。」彥真曰：「此言極當！」遂撥副將錢元振、趙德、謝豹、華亮來守西寨。

　　卻說梁兵到西寨，果然兵少，四面突入，奪了寨柵，中兵四散奔走。四更以後錢元振引軍殺入西門，朱溫見敗軍復來，自領人馬來迎，正逢錢元振，兩軍混戰。將及天明，直西鼓聲大振，人報知遠軍馬又到，朱溫棄寨而走，背後錢元振、趙德、謝豹躍馬趕來。當頭知遠飛馬來到，葛從周、尚讓雙戰不住，溫望北山而走。山背後一彪軍出，左有岳存訓，右有向慎之，溫命齊克讓、柳彥璋敵之，不利。溫望南而走，喊聲大振，一彪軍出，彥真親自臨陣，帶領畢龍、戚豹二副將，攔住去路。

　　朱溫見四面八方圍定，眾將皆在後面死戰，溫當先衝陣，梆子響處，箭如驟雨，亂射將來。朱溫急回，無計可脫，大叫曰：「誰人救我！」馬軍隊裡，一將踴出，乃濮州人也，姓龐名師古表字希賢，躍馬提二流星錘，重八十斤，大叫：「主公勿慮！

　　」下馬脫甲，遮覆溫體，左手挾定步行，低頭冒箭而去。同台之軍，能射者數十騎，近前飛流星錘擊之，一人墜馬，箭無虛發，眾皆奔走。師古復回，飛身上馬，提二鐵錘亂衝出來。彥真、畢龍、戚豹，皆不能擋抵，各自逃生，龐師古趕殺眾軍，救出朱溫。後人有詩為證：鑌鐵雙錘八十斤，同台城外顯功勛，希賢救主聞天下，勇猛當先第一人。

　　師古救了朱溫，尋路歸寨，看看天色傍晚，背後喊聲大振。

　　劉知遠趕來，大叫：「逆賊休走！」此時人馬困乏，口內生煙，面面相覷，各欲逃生。溫心正慌，西上一彪軍到，溫視之，乃鄧季筠，引生力軍來救，接住知遠大戰。黃昏大雨如注，各自引軍分散。溫回寨，重賞龐師古，加為領兵都尉。是時，梁兵數日被知遠殺敗一十七陣，兵雖不退，而城內關防周密，萬無一失。當日，知遠得勝回營，彥真差人齎酒肉搞賞知遠。知遠愕然歎息曰：「大丈夫處世，志在國王定霸，豈圖酒肉乎？雖經血戰數場，不能寸進，何日得展其志也！」乃鼓劍作歌曰：浩氣沖天貫鬥牛，要將社稷一平收，何時得際風雲會，定斬奸臣佞宰頭。

　　是夜，知遠睡臥不安，起來帳內秉燭看書，自覺神思困倦，伏幾而臥，鼾睡如雷。時彥真一女，名曰玉英，與一使女，乘夜出院步月，忽然望見營內紅光一道，閃爍耀目，二人疑為火發。近前視之，乃一將士熟睡於此，果然紅光罩體，鼾聲如雷。

　　二人吃了一驚，急忙轉歸私宅來，告知其父。父曰：「待我自去看他。」視之果是。歸對玉英曰：「知遠數日戰倦，故此熟睡，向來累有異能，真帝王氣象。今夜之事，只你我知之，不可漏泄。」是夜各自安歇。

　　次日，彥真備酒，為知遠賀功，酒至半酣，彥真曰：「今日此酒專為足下而設，某有一事，今以實告。累蒙足下建功，無以補報，某有一女，名曰玉英，年方二八，願與足下為妻，未知意下如何？」知遠曰：「某乃一小卒，大人乃朝廷元臣，以令愛而配末卒，正所謂貴賤不伴，某安敢望此？」彥真曰：「今敵朱溫逆賊，別無英雄，惟足下耳！某等之命，皆賴足下，望乞匆辭！」知遠跪謝曰：「誠如此，願當犬馬之報。」彥真大喜，喚女玉英與知遠當日成親，更命安排花燭筵席，翁婿盡情歡宴，不在話下。欲知後事如何，且聽下回分解。逸狂詩曰：戰倦回營睡正濃，紅光紫霧罩真龍，玉英望見非凡相，岳使驚知有帝容。

　　備酒講姻酬智勇，結緣事女報奇功，

　　同台不是知豪傑，怎敵奸臣賊子鋒。

　　卓吾子評：

　　劉知遠連敗梁兵一十七陣，聊假少息，岳玉英一見而知為真龍。姻緣巧合，豈非天湊歟！



