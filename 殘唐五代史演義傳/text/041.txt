
			　　卻說朱友珪、朱友從，行了數日，不覺早到汴梁，進至東華門下等旨。時朱溫起不仁之心，行亂倫之事，正與兒婦賈氏在分宮樓飲酒作樂。忽報二位殿下自雞寶山來見陛下，梁王急令宣入間之。此時，梁王酒已半酣，把賈氏事情俱已忘了。宣友珪來見，見左手坐的是朱溫，右手坐的是友珪妻賈氏。友珪大罵：「無道昏君，禽獸之為，滿城人說，翁婚兒婦，父納子妻，王彥章不信，今日果有此事實矣！」忿然怒髮，即拔出劍來。朱溫見了，知事已泄，抽身便走。友珪趕步如飛，直趕到弒昭宗的椒蘭殿上來。朱溫大叫：「世間那有子殺父！」友珪答言：「你因何去臣弒君？」朱溫躲避不及，被友珪一劍砍落屍首在地。不防朱友從仗一口劍從後趕來，飛步而走，友硅反被朱溫屍首一絆，跌倒在地，友從趕上，喝聲：「著中！」劈開縫有血，劍過項無頭。此殿上，臣弒了君，子弒了父，弟殺了兄，三弒椒蘭殿。才人意不盡，有詩為證：颯颯金蟬繞樹飛，綠楊枝上逞高低，金風未動蟬先退，暗送無常死不知。

　　朱溫身亡，百官發喪，一面具棺殯殮，停靈柩於偏殿。張文尉曰：「國不可一日無君，請立嗣君，以承大位。」乃請朱友從即皇位，開平三年，改為乾化元年。朱友從字公順，加張文蔚平章事。後八月，葬朱溫於宣陵，諡曰太祖皇帝，尊皇后徐氏為皇太后，入養老宮，大赦天下。

　　卻說大唐細作，飛報入雞寶山，眾將告知潞州王。李杰聞知大喜曰：「朱溫已死，吾無憂矣！」眾王子仰天大笑曰：「吾料奸賊，天下必不長久，果然今日弒死於椒蘭殿，乘此國中無主，移兵討之，易如反掌耳！」潞州王曰：「朱溫雖死，友從新立，朝中智謀之士極多，難以搖動，不如先擒了王彥章，然後北向，無不勝矣！」欲知後事如何，且看下回分解。

　　卓吾子評：

　　朱溫纂逆後，意滿氣驕，亂淫子女，悖倫無道，致為友珪弒死於椒蘭殿，豈非天道報施耶！



