
			　　卻說李嗣源敗了一陣，得薛阿檀引兵救援，退入城中，堅閉不出。高思繼日夕在城外搦戰，存孝病不能起，晉王親自煎藥，遣康君利、李存信二人，送至存孝帳內。晉王吩咐二人，若存孝有問，只說不曾對敵，若說高思繼是好漢，必然怒激存孝，其病難好，二人領命去了。

　　當日，康君利對存信道：「這老漢用人不當，一般皆是太保，偏他愛牧羊子。不如先對存孝說，思繼好漢，先氣死了這賊。」存信曰：「此言正合吾意，即可行之。」卻說存孝染病在牀，人報康君利、李存信二人來探病症，存孝遣人迎接二人入見。存孝以被蒙頭而臥。君利曰：「汝病若何？」存孝曰：「心中嘔氣，藥不能用。」君利曰：「適來老父遣吾二人逕送藥來，服此即愈。」存孝曰：「吾染病許久，不知五侯之兵，曾與交戰否？」康君利曰：「自汝染病之後，新來一將，姓高名思繼，是赫連鐸部下，使一面防牌，背插飛刀二十四把，百步取人，無有不中，右手使一條渾鐵槍，有萬夫不當之勇，被他殺敗七十二陣，今日老父引領五百家將，十二太保出陣，又被殺敗大半。看來世上英雄，只有此人，兄弟雖然人稱好漢，亦不及此人矣！」

　　存孝聽罷，大叫曰：「苦哉！氣殺我也，誓殺此賊，以彰吾志。」原來存孝激怒，渾身是汗，遍體生津，卸甲風出了這一身冷汗，其病即愈。遂叫備過五名馬來，乃披甲上馬，諸將見者，無不駭然。存孝引數百騎出城，來望高思繼兵，已布成陣勢，思繼自立子門下，揚鞭大罵。存孝從群騎後突然而出，曰：「高思繼匹夫！見勇南公否？」五侯兵看見盡皆驚駭。思繼大怒，挺槍直取存孝。存孝挺畢燕檛來迎，二人戰上十餘合，存孝逼開槍，大喝一聲，正是：戰馬寶鞍空退出，滴溜拿過馬鞍來。

　　逕進賓州城去。五侯人馬，各自驚慌，逃回本鎮。

　　存孝將思繼放於馬下，眾將一齊向前捆縛，來見晉王。晉王喝令斬之，存孝告曰：「父王赦之，留與兒部下聽用。」晉王從之。思繼泣曰：「縱大王不殺，吾亦不用這性命矣！」存孝曰：「汝不願跟吾，告父王放你若何？」思繼曰：「果肯放回，你是有仁有義的好漢，吾到山東，誓不與人相持矣！」存孝曰：「何為如此？」思繼曰：「我在死裡復生了一遭，這一去，苦身三頃地，付手一張犁，改惡而從善矣。」存孝曰：「只今便放你去。」隨即放起，與了衣服，賜之酒肉，臨行又贈鞍馬，差人直送出城。思繼拜謝，往山東而去。逸狂有詩一絕，贊云：英雄自古惜英雄，義釋高郎此日中，從是一犁歸去後，短蓑春雨夕陽風。

　　卻說李晉王，見五侯人馬退去，內外無事，回入後宮，欣欣然而有喜色。劉妃進曰：「妾每見大王，常時眉頭不展，臉帶憂容，以國家為慮，何今日如此喜也？」晉王曰：「五侯倚著高思繼雄勢，逼臨城下，累敗吾兵。今日存孝帶病挾了高思繼，退了五侯人馬，如何不喜？」劉妃曰：「此人累有大功，先滅黃巢，恢復唐室天下，吾等富貴，實賴此人也。古人以德報德，大王何不將沁州封他鎮守，使其快樂，豈不為美！」晉王曰：「汝見甚明，吾正欲如此！」遂使人喚存孝來。晉王曰：「汝自隨我數年，苦爭血戰，日夜不得休息，吾受富貴，皆賴汝恢復之力。今天下略定，合宜封爵，以報汝功。沁州富饒之地，魚米之鄉，封汝去鎮守，獨霸為王，受享富貴何如？」存孝曰：「兒有甚功勞，敢當此職？又拋離膝下。」晉王曰：「汝勿辭，可領人馬二萬，副將六員，即日上任供職，勿使有失。

　　」存孝頓首拜謝，便領人馬，逕上沁州，赴任去訖。

　　卻說晉王部下眾將中，只有康君利、李存信二人，不服存孝，常有讒譖之意。當日，見晉王封出沁州，心甚忌妒。君利遂與存信商議曰：「父王待人，何有輕重，把這牧羊子愛如金寶，言他在賓州不得自在，今封在沁州，受其富貴。吾等亦有汗馬之勞，何待人如草芥也。」存信曰：「存孝出外，正好行事，吾思一計，使存孝死無葬身之地！」君利便問：「計將安出？」存信附耳低言數句，只消如此如此。君利曰：「此計甚妙，可急行之！」商議已定。

　　次日，二人入見晉王，告曰：「兒等久困，不習武事，身體疲倦，欲去打圍一遭，請父王尊旨。」晉王許之，二人即上馬，持弓搭箭，出了賓州，逕投沁州而來。早有小校報知存孝。

　　存孝降階而接，三人相見敘訴兄弟之情。存孝設席，酒至半酣，存孝曰：「有勞下顧，何事見教？」君利曰：「專為吾弟一事，特來報知。自汝到沁州之後，老父終日耽樂酒色，不理政事，有大將呼延諫阻，老父大怒殺之。稱言五百家將，十三太保，只有一個親兒子，餘都是義子，叫眾人都出了姓，原姓趙今還姓趙。吾弟卻不姓李，原名安景思，可豎起安景思的旗號，以別骨肉親疏。」存孝大驚曰：「吾父真老悖耳！豈有此理？吾寧就死，不敢出姓。」存信曰：「既不出姓，老父令劍在此，若不出姓，叫我二人斬汝首級，去見父王。」康君利曰：「兄長相隨數年，尚不知老父性如烈火，既有令劍，即可改之！」

　　未知存孝肯從否？且聽下回分解。

　　卓吾子評：

　　高思繼連敗晉兵七十二陣，而李存孝扶病縛歸，一如探囊，且又釋之，毋乃惜其英雄耶？晉王報功，封存孝食祿於沁州，恐不免康君利、李存信妒功爵之忌耳！



