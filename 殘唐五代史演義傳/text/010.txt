
			　　此時春間，天氣和暖，鳥獸繁盛，草木森嚴。晉王遊獵半並無一毫所得。晉王疑怪此事不定，遂引十數騎，轉過山遠望樵夫，手敲柴擔，口唱歌曰：學採樵，學採樵，不曾砍得半個嫩柔條，臨岩伐倒枯鬆樹，不夠家中半月燒。

　　晉王聞其歌，歎曰：「真乃樵夫之樂也！」遂遣人喚至而問之。樵夫曰：「我素居此處，樹木深叢，大小亂石，安能放鷹走馬，射獵打圍乎？」晉王曰：「吾兵初至，不曉路逕，汝為我指教之。」樵夫曰：「請問大王有多少人馬？」晉王曰：「只帶三千人馬在此。」樵夫曰：「大王便有三萬人馬，馳不盡那獐麂兔鹿。」晉王臼：「何處如此？」樵夫曰：「此去四十里，有一山，名飛虎山、靈求峪，山內所產禽獸極多，大王可往彼處取之。」晉王喜曰：「吾夜來飛虎入夢，此有飛虎山，必主招賢人矣！」遂叫樵夫引路，勒馬前行。

　　到了飛虎山，果然高山曠野，清靜異常，幽禽怪獸，上下交鳴。晉王令軍人布開圍場，忽然起一陣狂風，飛沙走石，刮地遮天，倏爾不見樵夫。晉王大驚，喚德威問之。德威曰：「此虎兕出沒之鄉，故有此風。」晉王曰：「風乃天地呼吸之氣，何因彼而發乎？」德威曰：「雲從龍而風從虎，雨潤田園萬物生。龍吟則霧起，乃壬癸雲雨之方，虎嘯則風生，戊己為巽宮之地。龍出海，登時雨至，虎離山，自然風生，此必然之理也。

　　」言未絕，只見山坡中，忽然躍出一隻斑斕猛虎，如水牛一般，在草坡中咆哮大叫。眾人視之，驚得神魂不定，各欲逃生。晉王大叫：「吾兒嗣昭、嗣源急來救我！」此時二人逃命，亦不知走向那裡去了。晉王慌自取弓在手，搭箭當弦，望虎便射一箭，正中夾膀，其虎負痛，遂掩尾低頭而走。晉王後面追趕，比及已到澗邊，其虎踴身跳過，立在對岸，驚起群羊，即咬一隻食之。德威曰：「大王趕虎過澗，噬人食羊，何損人利己也？

　　」晉王曰：「食羊小事也，只怕還噬那石上打睡的人，作何計較，急驚醒之，令其逃走。」晉王又曰：「何不厲聲呼之。」

　　於是，令軍士在對岸一齊叫喊，其人全然不動。原來風吹樹響，澗水潺潺，其人熟睡，兩耳無聞，正在感夢，忽有一羊竄過驚醒，其人跳將起來，把眼一揉，見虎正在食羊，其人遂跳下漫漢石，脫了羊皮襖，伸手舒拳，要來打虎。那虎見人欲來打它，便棄了羊，對面撲來，其人躲過，只撲一個空，便倒在地，似一錦袋之狀，其人趕上，用手撾住虎項，左脅下便打，右脅下便踢，哪消數拳，其虎已死於地下。

　　有古風一篇，單道飛虎山存孝打虎。

　　飛虎山前風正狂，萬里陰雲霾日光。

　　觸目晚霞掛林藪，侵入冷霧彌彎蒼。

　　忽聞一聲霹靂響，山腰飛出獸中王。

　　昂頭踴躍逞牙爪，麋鹿之性皆奔忙。

　　牧羊壯士睡未醒，一羊竄過忙相迎。

　　上下尋人虎饑渴，一掀一撲何猙獰。

　　虎來撲人似山倒，人往迎虎如岩傾。

　　臂腕落時墜飛炮，爪牙爬起成泥坑。

　　拳頭腳尖如雨點，淋漓兩手腥紅染。

　　腥風血雨滿鬆林，散亂毛須墜山奄。

　　近看千鈞勢有餘，遠觀八面成風斂。

　　身橫野草錦斑銷，緊閉雙睛光不閃。

　　後人又有詩一絕云：

　　炯炯金睛耀太陽，食羊驚醒石兒郎，

　　伸拳小試平生力，打死山中猛獸王。

　　又詩贊存孝一絕云：

　　年少英雄不可當，數拳打死獸中王，

　　不為跨海黃金柱，定作擎天碧玉梁。

　　其人低頭看之，虎尾搖動，尚然不死，遂挽起虎尾，向石上摔了下來，對岸軍人盡皆看得癡呆。晉王大驚曰：「此六甲神將也，有此勇力，吾若得此人為用，何愁黃巢不滅，長安不復哉！」德威曰：「臣算卦來，正應此人，吾有一歌呈與大王觀看。」晉王問曰：「此課何日占來？」德威曰：「吾未遇大王之先，在營中以鋪下此卦，斷成歌句，留為今日應驗。」歌曰：李晉王聚屯演武，雁門關士民受苦，居延川箭射雙雕，翠岩前壯士打虎。

　　又有詩曰：

　　無事閒將八卦排，唐朝合顯棟樑材，

　　收除尚讓先鋒至，誅戮黃巢猛將來。

　　晉王曰：「果應如斯！」急令眾軍土隔澗厲聲大叫，以言激之。眾軍士佯言曰：「吾大王家養的虎，隨來遊獵，汝何打死？」其人曰：「既是你家養虎，安許來食我羊？全身在此，只少這一口氣，你還我羊，吾還你虎矣！」隨即提起虎來，望對澗只一撩，撩過澗來，眾皆驚駭。晉王令軍士提之，無一動者。德威曰：「此人天生好漢，汝等眾人，安能及之？」晉王令嗣源抄過澗去喚至，須臾其人已到，拜伏於地。

　　晉王問曰：「汝何人氏？」其人曰：「俺一生有母無父，因無姓氏。」晉王曰：「人稟天地，按陰陽二氣而生，安有有母而無父之理？」其人曰：「只聞吾母崔氏之女，年方二八，並未許配他人，時值豔陽天氣，同班姊妹，請母出遊靈求峪，一來彩野菜，二來遊春玩景，行至皇陵，兩傍列著八個石人，眾姊妹相戲曰：『我等皆已適人，汝已及笄，尚未偕偶，今吾眾人為汝保一丈夫，可乎？』母曰：『可！但不知保著何人？

　　』眾曰：『將此石人與你為夫，任你自擇。』母曰：『烈女不擇夫，擇夫不烈女。』便將手持菜籃丟去，隨石自接，結為夫婦，不想左邊第二石人脖子上掛住籃兒，吾母向前抱之，呼曰：『石人石人，排行第二，汝為丈夫，吾心無異。』言罷各散，同眾而歸。當夜二更左側，分明是石人容貌，撩然來與吾母成其夫婦。母遂懷孕。員外覺之，究問吾母，與何人交媾？母以實告之，員外不信。隨逐吾母出外，後在破窯過活，生吾七歲，沿門乞食，行至那墳邊，見石人皆被推倒，頭也打落了，是母教去捧頭來安上，復舊如初，不差毫忽。母言安頭為姓，遂取名安景思。言罷，大哭一場，回家自縊身死，我就將母屍與石人葬埋一處。我孤身無倚，今投鄧萬戶家，牧羊十年，人只叫吾為牧羊子也。」晉王曰：「吾看汝氣力盡有，不知武藝如何？

　　意欲用汝，未見虛實。」安景思曰：「實不敢瞞，俺曾至鐵籠山，得遇異人，傳授三卷六甲兵書，教習一十八般武藝，亦皆演習，並無虛發，但無進用之處，暫屈於此耳！」晉王曰：「既有此等武略，吾今領兵上中原討賊，帶汝同去若何？」景思曰：「若蒙任用，謹從嚴命。」遂遣人喚鄧萬戶至。晉王曰：「汝認得此人否？」萬戶曰：「是民家牧羊的安景思也。」晉王詐言曰：「汝何敢行詐耶？此乃吾世子，只因年荒國亂，拋在山中，累尋不見，今日跟究到此，父子相見，痛情難捨，吾欲領－卜中原討巢賊，留下金帛，以為恩養謝儀。」萬戶曰：「小民頗有家資，安敢受此？先見世子驍勇無敵，量必成器，曾以小女瑞雲許之，既大王領兵討賊，為朝廷出力。若有用處，即當奉還，吾之小女，少待送來。」萬戶言罷辭別而去，去不多時，已送至瑞雲來在帳外。晉王令人接入後帳，與劉妃同居。

　　晉王領兵還營。未知後事如何，且聽下回分解。

　　後逸狂有詩贊云：

　　飛虎山前虎嘯風，靈求峪內遇英雄，

　　石人是父膺天眷，窯內為家處世窮，

　　武藝異傳人罕及，安頭取姓俗無同，

　　晉王恢復唐天下，先識將軍草莽中。

　　卓吾子評：

　　考諸唐代，存孝之名，實未之聞也，此亦好事者之說歟！



