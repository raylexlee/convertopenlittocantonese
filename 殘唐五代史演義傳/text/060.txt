
			　　當日，世宗兵行之次，但見旌旗蔽日，劍戟凝霜，人如猛虎，馬賽飛彪。不日已至澤州，安下營寨。北漢之兵，屯於高平之南，世宗命前鋒擊之，北漢兵退十里。周世宗疑其遁去，催諸軍亟進。後軍未至，眾心危懼，而世宗志氣亦銳，乃命白重贊、李重進，將左軍居西；樊愛能、何徽，將右軍居東；向訓、史彥超，將精騎居中；張永德，將禁兵自衛。兩陣對圓，周將出馬，北漢將楊兗挺槍來迎。兩下合戰未久，忽見周之右軍樊愛能、何徽引騎兵先走，餘兵大潰，約有一千餘人，皆解甲聲呼萬歲，降於北漢。

　　世宗見兵勢危急，遂親冒矢石，引兵督戰，宿衛將趙匡胤謂同列曰：「主危如此，吾安得不致死乎？」眾皆默然未答。

　　匡胤又謂禁兵將張永德曰：「吾觀賊氣驕暴如此，力戰可破也！

　　公急引兵乘高西出為左翼，我為右翼，兩下夾攻，國家安危，在此一舉！」永德從之。於是，二人各帥精兵二千出戰。匡胤此時身先士卒，眾兵無不一當百。北漢兵大敗，楊兗亦不敢援，北漢主收兵北走，僅得生入晉陽。此時，殺得漢兵屍滿山谷，委棄御物及輜重器械之類，不可勝紀。

　　是夕，世宗野宿，得步兵之降敵者皆殺之。樊愛能等，聞周兵大獲全勝，與士卒稍稍復還，世宗欲肅將令，即收愛能、何徽及部下七千餘人。責之曰：「汝輩皆累朝宿將，非不能戰，今望風奔逃者無他，是欲以朕為奇貨，賣與劉崇請功耳！」諸將默然不答。周世宗大怒，喝令武士，推出盡皆斬之。自是驕將惰卒，始知所懼，不行姑息之政矣。有詩為證：五代紛紛積弱餘，驕軍賣主主無知。

　　高平自是樊何斬，從此軍容有丈夫！

　　是時，永德盛稱匡胤智勇，擢為殿前都虞候。此時，顯德六年秋八月初一日，忽起大風，江海騰湧，平地水深數尺，周太祖陵上松柏，盡皆拔起，直從空中飛來汴城南門外，倒卓於南路。因此，世宗受驚得病，至九月病漸危篤。乃召魏仁浦同平章事，加趙匡胤為殿前都點檢，一同聽政。復召諸臣至御榻前托孤，更囑以後事。世宗遂崩，年三十九歲，在位六年。

　　初，世宗雖在藩，多務韜晦，及即位後，破高平之寇，人皆服其英武。

　　按五代史，世宗以柴氏子入繼大統，蓋至此而周之國姓一變焉。即位之初，憤然欲削平天下，蓋念亂甚而望治切，真中原之主也。深知近世之弊，起於威令之不行，上凌下僭，首誅樊、何以正軍法，革五十年之弊政，遂能變弱為強，因敗為功，乘勝逐北，至於太原。歸而簡兵整眾，銳意進齲於是，南割江西，克秦、鳳，北取三關，威武之聲振響夷夏，可謂雄杰。

　　近世以來，末之有也。嘗夜讀書見唐元稹均田圖，乃詔頒圖法於天下，使吏民先習知之，期以一歲，大均天下之田，其規模豈小小哉？跡其注意元元，留心邦本，於五代十二君之中，獨稱為最！使其天假之以年，其成就蓋未可量也！

　　當日，眾臣請太子宗訓即皇帝位，稱號恭帝。宗訓年方七歲，范質、魏仁浦效伊尹、周公輔幼故事，封趙匡胤為歸德節度使。匡胤涿郡人也，父名弘殷，洛陽禁衛將校。娶杜氏，生匡胤於甲馬營，赤光滿室，營中異香，經月不散。時人謂之香孩兒營。少從新文說學。及長，容貌雄偉，器度豁如。世宗時掌軍政凡六年，士卒服其恩威，數從征伐，樹立大功。世宗一日於篋中得書一本，中云：「點檢作天子。」世宗大驚。時張永德為點檢，遂遷之，而易以匡胤。

　　是時，人報河東劉鈞結連遼兵入寇。恭帝遂命匡胤領兵。

　　此時，主少國危，中外始有推戴之議。軍校苗訓在營中望見東北上，日下復有一日，黑光相蕩，駭然大驚，且指曰：「此天命也！」正值黃昏左側，兵至陳橋驛，軍士相聚謀曰：「主上幼弱，我等奮力破敵，誰則知之，不如先立點檢為天子，然後北征，此為上策。」眾皆然之。即日厲聲一呼，皆袒臂相從，環列待旦，而匡胤醉臥，實不知也。比及天色微明，軍士皆環甲執兵，直叩寢門，匡胤覺悟，慌問其故。諸將答曰：「某等無主，願策太尉為天子！」匡胤驚起披衣，諸將相與扶出，披以黃袍，山呼齊拜，掖之上馬，擁還汴梁。匡胤此時拒之不可，乃攬轡誓諸將曰：「汝等自謂我為天子，若能從我命則可，不然我不為也！」眾皆下馬跪曰：「願受命令！」匡胤曰：「少帝及太后，我曾北面事之，不得驚犯。公卿大臣，皆我比肩，不得侵凌。朝市府庫，不得擄掠。用命則重賞，不然則族誅矣！

　　」眾皆喏喏連聲。於是，整軍自仁和門而入，秋毫無犯。

　　時周侍衛指揮使韓通，謀帥眾御之，被軍校王彥升所殺，並戮其妻子。當匡胤退居公署，宰相范質、王溥詣崇元殿，集文武官僚，至日暮時班定．猶未有禪詔，翰林承旨陶谷所撰禪詔，出諸袖中，遂用之。制曰：天生庶民，樹之司牧，二帝推公而禪位，三王乘時而革命，其極一也。予末小子，遭家不造，人心已去，天命有歸。咨爾歸德軍節度使、殿前都點檢趙匡胤，稟上聖之資，有神武之略，佐我高祖，格於皇天，逮事世宗，功存納簏，東征西怨，厥績懋焉！天地鬼神，享於有德，謳歌訟獄，歸於至仁。應天順人，法堯禪舜，如釋重負，予其作賓。嗚呼欽哉，只畏天命。

　　上按週之國凡三君兩姓，歷九年而宋興焉。

　　讀詔已畢，宣徽使引匡胤就庭，北面聽受，宰相掖升崇元殿，服袞冕，即皇帝位，稱號太祖皇帝，群臣朝賀。改周顯德七年為建隆元年，以所領鎮為宋州歸德軍，國號曰宋。奉周恭帝為鄭王，封弟光義為殿前都虞侯，封趙普為樞密直學士。立太廟，追帝其祖考，尊母杜氏為皇太后。當日，太祖設太平筵宴，大會群臣。自是，文官武將，濟濟彬彬，佈滿於朝。上有堯舜之風，下有鼓腹之樂。華山隱土陳搏，聞宋代周，欣然喜曰：「天下自此定矣！」餘見宋傳，此編不多錄也。逸狂詩云：五代干戈未息肩，亂臣賊子混中原；黎民苦怨天心怒，胡虜交馳世道顛。

　　點檢數歸真命主，陳橋兵變太平年；

　　黃袍丹詔須臾至，三百鴻圖豈偶然。

　　後賢有詩云：

　　紛紛五代亂離間，一旦雲開復見天；

　　草木百年新雨露，車書萬里舊山川。

　　麗泉有詩云：

　　幼主無知社稷休，臨危俯首作降囚。

　　一朝帝業歸於宋，忍恥含羞入鄭州。