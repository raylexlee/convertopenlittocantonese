
			　　卻說李嗣源與耿彪鬥上三合，耿彪大怒，取鞭在手，逼開畫戟，喝聲：「休走！」嗣源躲身不及，中了一鞭，吐血逃走。

　　耿彪回營，來見葛從周說：「小將出馬，正遇著李嗣源，被我一鞭，打得吐血，撥馬走了。」從周說：「這是你的頭功。」

　　耿彪說：「這樣功，一百件也不算，只待活捉了李存孝，才是頭功。」卻說李嗣源敗走回營，望父王拜曰：「真個不是存孝造反，乃是鄧天王定此犯將計。」德威說：「我觀存孝，是個忠臣。」晉王急叫放了存孝。存孝望父王叩頭，晉王說：「不干你事，是巢賊部下鄧天王定此計，險些屈殺了英雄。」存孝曰：「兒去拿得鄧天王來，方見是實。」拜辭父王，經過黃河。

　　卻說安休休四將，接著存孝，將前事問答一番。次日，存孝領兵到營前索戰，葛從周問曰：「誰敢出馬？」耿彪道：「小將願去出馬對陣。」即時躍馬出營來，到陣前，只見存孝身不滿七尺，骨瘦如柴，臉似病夫，拍馬輪刀就砍，被存孝逼開刀，展猿臂，活拿耿彪過馬來，一手攥著脖子，一手拿著左腿，按在馬上，曲做兩截，摔下馬來，又來索戰。軍士報與從周說：「耿彪被存孝拿去，曲做兩截。」從周大驚問：「誰敢再去對陣？」張龍、李虎向前進曰：「二將願往！」領兵出營，拍馬輪刀，望存孝砍來，被存孝舉起畢燕檛，把張龍打成兩段，李虎挺槍就刺，被存孝渾鐵搠起處，登時打死，又來索戰。從周大驚曰：「似此怎了！」又閃出崔受向前曰：「小將願往！」

　　遂領兵出營，躍馬向前，高叫：「存孝認得大將崔受麼？」拍馬拈槍就刺，被存孝逼開槍，大喝一聲：「賊將走哪裡去？」

　　卻把崔受拿過馬來，只一摔，摔做一塊肉泥。殺軍大半，撥馬回營，四將接著，且問勝負若何？存孝說：「今日這一去，摔死崔受，曲死耿彪，逼死張龍，打死李虎，殺得他兵逃將喪。

　　」四將一面安排酒席，與存孝賀功，十分欣喜；－面差人過黃河，報與晉王知之。

　　且說晉王在帳中，與德威商議曰：「存孝過黃河，去擒鄧天王，未知勝負如何？」正話間，忽報存孝差一小校飛報軍情。

　　晉王喚至帳下，問曰：「存孝曾出陣否？」小校曰：「將軍出陣，連殺四將，至後無人敢出，方始收兵回寨。」晉王問曰：「四將是誰？」小校將姓名逐一細說一遍。晉王聽罷大喜曰：「吾兒果是英雄！」德威曰：「殺此四將，足顯手段，破黃巢在此人身上。」又曰：「可頒賞賜勞慰，令他們用心破賊。」

　　晉王從議，差人齎送賞賜，再撫三軍，不必輕自離營過河來此提調進攻之策。小校依命，回至本營，報存孝曰：「大王不勝之喜，今差人齎送賞賜來此，現在營外。」存孝即將賜賞給散軍士，吩咐軍人，過河回報。遂與四將練兵，整備廝殺，不在話下。卻說軍士報與從周曰：「崔受被他拿去，摔做一塊肉泥！

　　」把滿營軍士，唬得魂飛天外，魄落重泉。下面閃出一將張權向前稟曰：「小將有一計，願獻麾下。」從周曰：「有何計？

　　」張權曰：「我這計是停兵計。總管可寫一封書，差個的當軍人，送與存孝，叫他停兵三日不戰。第四日，先布一個長蛇陣與他破，總管領大兵四十八萬順黃河西岸，接次魏南三縣及華州華陰縣安營，直抵潼關，布下七十二座連珠陣，把這牧羊子賺到中間，輪流挑戰，他渾身是手，能砍得許多，務要生擒這賊，碎屍萬段！」葛從周曰：「此計可成大功！」急寫了書，差兩個軍士送去。

　　卻說存孝在帳中，正與四將飲酒，把營哨軍報云：「賊將差人下書。」存孝叫軍士放他進來，二人稟曰：「小的是葛總營差來下書的。」將書呈上，存孝叫安休休開看，安休休念云：大齊總兵官葛從周端肅書拜大唐飛虎將軍麾下：僕聞勝敗兵家之常事，兩軍相鬥，未必全捷。昨者，將軍摔崔受於沙場，抾耿彪於馬下，張龍、李虎相繼而亡，士卒一聞，靡不喪膽。

　　且屯兵於黃河左右，佈陣深為不便，將軍既為蓋壤英雄，乞停兵三日，姑待第四日，布成陣勢，將軍如破得此陣，某等即獻長安，甘為末卒。如蒙輕揮彩穎，早賜批回，則將軍寬洪之量，不淺小也！某臨書不勝冰兢之至。金統四年三月，上浣從周再拜。

　　安休休讀罷，謂存孝曰：「葛從周書詞狂妄，可作一書回他。」存孝曰：「征戰之際，只是論武，誰來論文？要回書則甚！只就書尾，寫批『允』一字便是。」安休休曰：「太保所見極當。存孝喚來將問曰：「爾營中，將有幾百員，軍有幾百萬。」來將曰：「我營中，將有四百餘員，軍有四十八萬。」

　　存孝曰：「爾去回葛從周，這些軍將，卻不夠我殺，叫他再去長安，領四十八萬軍來，不殺得他片甲無回，誓不為大丈夫！

　　」來將領諾，回覆從周，呈上批允原書，將存孝所言，細說一遍。從周聽罷，謂張權曰：「計若不成，莫若走回長安。」權曰：「存孝一勇之夫，不諳陣法，擒此人必矣！」從周依言。

　　次日，領兵出營，一連三日，布成一字長蛇陣。且說存孝與四將，俟期打陣，探馬飛報，佈陣已完。第五日，存孝領四將，披掛上馬，統兵直至陣前一看，只見槍刀戈戟，高高下下，旗幡金鼓，整整齊齊，猶如鐵桶一般。存孝看畢，問眾將曰：「爾等識此陣否？這陣布得有理，居中布著蛇頭，南首布著蛇腰，北首布著蛇尾，名為一字長蛇陣，又名兔守三穴陣。」四將曰：「何為兔守三穴。」存孝曰：「若先擊頭，則腰尾應，若先擊腰，則頭尾俱應，若先擊尾，則頭腰俱應，必須三處俱擊，方能破得。吾白領軍一千擊頭，爾四將每二人領軍一千，去擊腰尾，三支軍馬，務宜互相救應。」

　　吩咐已畢，存孝領軍，直從陣頭擊來，當先一馬迎住，存孝問曰：「來將是誰？」答曰：「吾乃大將張權。」權問曰：「爾乃何名？」存孝曰：「大唐飛虎將軍李存孝，爾尚不知名耶！」權大怒，拍馬輪斧便砍，戰不一合，被存孝一搠，打得頭如粉碎，翻落馬下。陣中四十八員健將，見張權落馬，大喊一聲，一齊躍馬直逼存孝，團團圍定。存孝全無懼怯，左衝右突，一搠一將，把四十八員健將盡數打死。薛鐵山、賀黑虎、薛鴉灘、安休休四將，望見陣勢已破，賊兵散亂，招集兩支軍馬，合為一處，直殺入賊營。賊措手不及，葛從周慌忙上馬奔逃，其餘兵卒十傷八九，剩得些小卒，各自逃生，俱與從周逕奔長安內去。這一陣，存孝殺了猛將五十餘員，精兵四十餘萬，盡皆潰散，屍橫遍野，血流成河。那兩支兵殺入長蛇陣，怎見得？但見他：殺大將，連人帶馬；追小卒，棄甲丟槍。鞭中金盔，腦頂天庭俱粉碎；簡傷鐵甲，毫毛骨肉盡分張。渾鐵搠動搖，恰似蛟龍現爪；畢燕檛舉起，猶如猛虎攢羊。愁雲黯黯屍橫野，怨氣騰騰血染常只為長蛇一陣，惹得禍起蕭牆。正是，殺入長安無敵手，天叫巢賊一時亡。

　　即時取了魏南三縣，奪了華州華陰，逕到潼關。存孝回頭看，三處人馬，俱沒有了。存孝問：「我軍人馬還有多少？」

　　四將答曰：「只有十三名，連我五個，共有一十八騎。」存孝道：「這十三名小軍，也和我似兄弟一般好漢！且過潼關去看，逕殺到霸陵川。」殺了七日七夜，存孝肚中饑餓，殺到巢營，搶些糧食，接濟這十八騎人馬，趕得巢兵，馬不停蹄，逕趕過霸陵川。葛從周怨道：「張權這賊，惹出這場大禍！」大軍來到長安，葛從周叫軍士快進長安城。時李存孝亦進長安城來了。

　　存孝原來不知是長安，若知是長安，縱有趙雲包身大膽，決不敢趕進此城。欲知後事如何，且看下回分解。有詩為證：張權詭計縱尋常，存孝英雄不可當，一字長蛇衝破了，佇看燒燬永豐倉。

　　卓吾子評：

　　存孝一日殺耿彪、崔受、張龍、李虎四將，續破長蛇陣，殺將五十餘員，精兵四十餘萬，而又單騎直追入長安，可謂目無勁敵矣！



