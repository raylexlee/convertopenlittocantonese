
			　　本傳考之，原來趙霸乃趙匡胤之高祖也，趙霸所生趙弘毅，弘毅所生趙匡胤也。卻說趙霸，即日收拾，領令綽槍上馬，行了數日，已到汴梁，進城到東華門等旨。卻說大梁王升了殿，近臣奏曰：「今有王彥章差一使奉表至，只在東華門外等旨。

　　」梁王急宣入門之。使臣進見，獻上表文，梁王拆開視之。表云：欽差領兵征伐總兵官王彥章，誠惶誠恐，稽首頓首。表奏為乞恩速賜軍糧，應務援接事。陛下聖旨，差臣領兵上雞寶山，擒獲李克用，臣殺晉兵二百場，不能措手。今有河北大潼城，白袍史敬思之子史建唐，領兵迎敵，連敗微臣二陣。軍微將寡，缺草欠糧，伏望陛下遣良將數員，精兵數萬，星夜前來助戰，臣擒晉兵於指日，掃除後患於此時，以決雌雄，軍情至緊至緊！

　　彥章表奏以聞。

　　梁王看了表文，事不宜遲，便問：「齎表官，是甚名字？

　　」霸曰：「臣是趙霸。」朱溫即謂曹龍曰：「汝可同趙霸，引軍馬五萬，糧草十萬斛，星夜上雞寶山去。」曹龍曰：「欲求一將為副將，一同領兵押糧前去。」梁王曰：「誰可為副將，押赴糧草，前至雞寶山軍中應用。」一人挺身出曰：「某願施犬馬之勞，生擒史建唐，獻於殿下，以報主上知遇大恩！」梁王視之，此人天水人也，姓於名耀表字德輝。梁王大喜曰：「史建唐名將之子，智勇兼全，威振遠近，未逢敵手，今遇德輝，真其敵也。」加於耀為副將軍，加曹龍為大將軍。梁王謂曹龍曰：「朕知汝深有良謀，故遣此行。」曹龍拜謝。當日梁王撥軍與曹龍，這五萬人馬，皆北方強壯之士，衣甲鞍馬，軍器嚴整。

　　三人即日離了汴梁，望前進發。但見旌旗耀日，盔甲鮮明，大小糧草之車，隱隱而去。行了數日，只聽得一聲炮響，閃出一支軍來。曹龍見了大驚，便對趙霸言曰：「兀的不是唐兵來搶我糧草？」霸曰：「此不妨事，縱有些小人馬，何足懼哉！

　　你二人當先，我在後面接應，只要輸，不要贏，我一生慣使九股紅綿套索，待唐兵趕來，不怕他有幾個，我一套都扯下馬來。

　　」曹龍、於耀聽罷，二人出馬當先，只見山坡後，唐兵七將湧出，厲聲大罵：「奸賊！好將糧草獻來，萬事皆休，如若不允，玉石俱焚！」曹龍大怒，拍馬拈槍便刺，交戰三合，撥馬便走，逕來投救趙霸。正是：有心算無心，無心怎提備？曹龍被趙霸衝個滿懷，喝聲：「著中！」一槍挑曹龍於馬下。於耀挺槍來戰，被七將裹將來，困在垓心，四下亂槍刺死。趙霸把旗一展，軍馬糧草，盡皆搶上唐營去了。趙霸來見建唐，叩頭道：「我上汴梁，誆軍五萬三千，糧草十萬石，今已到營，交付明白。

　　」建唐大喜曰：「吾軍中正缺糧，今得此，足以接濟。汝有大功，吾曾許之，合宜奏升汝為都指揮之職。」趙霸謝恩。

　　卻說王彥章在營中與諸將商議拒敵之策，忽見數個敗殘人馬來報：「梁王遣糧草十萬石，人馬五萬三千，曹龍、於耀俱被趙霸殺死馬下，糧草都搶入唐營去了。」彥章聽罷大怒曰：「中了唐賊之計，若不殺趙霸此賊，怎泄吾心中怨氣！不知傅道昭死歸何處，汝諸將可助吾之力。即日起兵，先擒趙霸，次滅唐狗，是吾之願！」

　　正商議間，人報朱友珪、朱友從至。即請入帳中。彥章哭訴前事，友珪曰：「汝勿憂慮，吾與弟友從二人，親自上汴梁去。一來打聽傅道昭消息，二來奏討軍糧。」彥章然之。於是披掛上馬，急走如飛，逕上汴梁。怎見得，有詩為證：急遞思鄉馬，張帆下水船。

　　流星不落地，弩箭乍離弦。

　　欲知後事如何，且聽下回分解。

　　卓吾子評：

　　趙霸抑能誆請軍糧，盡歸唐營，只此一功，足征子孫一統三百年大宋之基乎？噫！彥章計窮矣！



