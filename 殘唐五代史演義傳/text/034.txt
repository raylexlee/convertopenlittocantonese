
			　　當日，晉王令鄧瑞雲同六將帶領三千人馬，保護存孝靈柩，葬於靈求峪，安靈守孝。六將領命，逕上去訖。早有細作報入汴梁，朱溫大喜曰：「李存孝已死，吾無憂矣！」今又令軍士護喪葬於靈求峪內，急遣尚讓七將，領兵前去劫奪存孝靈柩，七將領命。正行之次，忽見前面一彪人馬，盡打紅旗，當頭截住去路，為頭閃出英雄，身長一丈，膀闊三停，赤腳蓬頭，膂力過人，乃壽章人也，姓王名彥章。因存孝巡行河北之時，在淤泥河相遇，二人鬥了數合，被存孝連人帶馬打落岸下。彥章誓言，存孝若在十年，吾十年不出，除是死了存孝，才敢出名。

　　逕上壽章隱姓埋名。今探聽存孝已死，引了人馬欲來投奔梁王，正值七將兵至，彥章攔住大呼曰：「吾乃渾鐵槍王彥章也！來的人馬何往？」葛從周曰：「吾等梁王手下七將，今奉我王命，領兵前去靈求峪，劫奪李存孝靈柩。」彥章曰：「汝等錯矣！

　　君子不念舊惡，人死不計舊冤，存孝亦是好漢，只因晉王恃酒誤死，搶他屍首何益？不如引我去見梁王，陳說和解之事。」

　　七將從之，合兵一處，逕到汴梁城來。

　　七將入見，朱溫曰：「李存孝屍首如何？」葛從周曰：「不曾搶得，只與大王尋得一個前部大將。」溫問曰：「是誰？

　　」從周曰：「此人真定壽章人氏，姓王名彥章　。」溫曰：「聞名久矣！吾正欲見此人。」從周引彥章至殿下，溫即欠身相迎，彥章下拜，溫答半禮。溫曰：「足下近在山東，正欲遣人來請為將，破滅李克用，共圖霸業，今日得遇，三生幸矣！」彥章曰：「李克用死了存孝，其勢已孤，臣視之，乃疥癬之疾，不足介意。大王欲取天下，不如先圖了昭宗，再擒晉王未遲。」

　　溫大喜，即封彥章為天下兵馬大元帥，設宴犒勞。席間便問彥章圖昭宗天下之計。彥章曰：「臣見昭宗駕下，寵著一人，姓李名英，現任丞相之職，今在長安秤金賣官。大王親將金寶賄賂他，只說長安是久反之地，汴梁是興隆之邦，李英貪得，見利忘義，必奏准朝廷，贊成此事。先領旨到此蓋造皇宮，然後用計，把駕迎上汴梁，那時以圖昭宗，有何難處？」溫曰：「此計甚妙，我若得了天下，富貴與汝共之。」

　　商議已定，次日朱溫即自收拾金寶，帶領數百鐵騎，各帶輕刀短箭，逕上長安。不日，已至李英宅前下馬，小卒人報，李英降階而接，到堂上坐定，敘茶已畢。溫曰：「丞相別來無恙！」英曰：「仰賴福蔭，略得清安。大王久不相見，有勞車顧。」溫曰：「恭惟大人！現居元輔之職，臣扶社稷，不勝至喜。今有黃金百錠，珠玉一斗，外有良馬一匹，日行千里，渡水登山，如履平地，名曰玉聰，某不敢乘坐，特來並獻與丞相，以助虎威！」英聽罷，便令帶過來看，果然那馬身上火炭般赤，無半根雜毛，頭尾長一丈，蹄帶項鬃高八尺，嘶喊咆哮，有騰空入海之狀。李英見了大喜。有詩單贊玉聰馬云：奔騰千里蕩塵埃，渡水登山紫霧開，掣斷絲鞭搖玉轡，火龍飛下九天來。

　　英謝溫曰：「大王與此金寶龍駒，某將何報之？」溫曰：「些小微物，豈望報乎？丞相肯為，只在數句言語之間而已。

　　」英曰：「請問其故？」溫曰：「某見長安是久反之地，不及汴梁是地廣人稠、永遠興隆之邦，丞相只須奏准朝廷，與吾領了旨意，到汴梁蓋造皇宮，請駕建都，便是丞相大功績也！」

　　英曰：「大王見主上衰弱，時勢已去，莫非要圖天下否？」溫半晌不答。英曰：「明日便奏朝廷，發旨意與你，領上汴梁蓋造皇城。待吾指日把駕拐上汴梁，讓位與你，有何不可？」溫曰：「誠得如此，丞相富貴無比。」

　　二人商議已定，次日，昭宗升殿，近臣報言，今有梁王朱溫，欲見陛下。帝曰：「可急宣來！」溫人見，拜伏闕下，口稱萬歲。帝曰：「卿到此，有何見奏？」溫曰：「臣見長安久反之地，干戈擾攘，不得休息。臣守汴梁已久，知是興隆之邦，奏過陛下，請旨蓋造皇城，完日請陛下遷都汴梁。」帝曰：「卿言須當與文武商議。」言尚未盡，只見班部中閃出一臣，面如紅棗，突眼虯髯，威風凜凜，膽量過人，上殿奏曰：「大梁朱全忠，真忠君愛國之臣也！」此人是誰？乃丞相李英也。帝問英曰：「此奏可乎？」英曰：「大梁王所奏，金石之論也！

　　難得此人，忠於王室，既有如此好處，陛下急宜從之。」帝正在猶豫，群臣皆言：「不可！龍不離海，虎不離山，陛下安居大位，豈可遠離乎？臣料汴梁萬不及長安。怎見得長安好於汴梁，古人有詩為證：自古興隆地，周秦漢代修。

　　三川花似錦，八水永長流。

　　起蓋咸陽殿，鳳闕對龍樓。

　　華夷圖上看，天下最為頭。」

　　朱溫曰：「你眾文武說長安好處，也只如此。且聽我說汴梁好處。古人有詩為證：王氣騰騰徹比霞，祥雲繚繞照京華，寶妝樓閣侵銀漢，玉殿亭台護絳紗，四時不絕山川景，八節常開琪樹花，年年三月登高望，香滿梁園百萬家。

　　昭宗聽罷朱溫詩句，心下萬千之喜，遂喚曹中書達填寫旨意與朱溫：「領去汴梁蓋造皇城，朕即遣官軍，將長安府庫錢糧，都攢運至汴梁，選日，請朕建都天下。」溫領旨出朝，暗思：「此等昏君，中了吾計，好似一盞孤燈，昏天曉月，算來活也不多時！」

　　溫行了數日，已到汴梁，遂起民夫，搬運土木，喚良匠蓋造皇城，雕樑刻棟，繪鳳描龍，未及半載日期，工程已成，比長安宮室，華麗又加十倍。

　　卻說朱溫，蓋造已完，便遣王彥章，先領人馬三萬，前至灞陵川界，以候接應，親自逕上長安：入朝見帝。帝曰：「朕差卿蓋造皇城如何？」溫曰：「臣領旨蓋造，今已完備，特請陛下到汴梁建都。」昭宗大喜，當日聚文武於朝堂。帝曰：「唐室西都二百餘年，氣數已衰，朕觀氣色在汴梁，先遣梁王蓋造宮殿，朕欲遷都東幸，汝等各宜促裝。」學士陳輝源曰：「長安久樂之地，今無故損宗廟，棄原陵，恐百姓驚動，必有靡沸之亂。天下動之至易，安之甚難，望陛下明鑒！」帝怒曰：「汝欲阻國家之大計耶？」平章事朱樸亦諫曰：「陳學士之言是也！想祖公神堯高祖皇帝，東征西蕩，掙成一統天下，亦不易得，今陛下至汴梁，必中朱溫之計矣！」李英急上言曰：「這一起臣僚，有失君臣之禮，可以斬之！」帝聞奏即日罷朱樸、陳輝之官，貶為庶民。未知後事如何，且聽下回分解。

　　卓吾子評：

　　朱溫得王彥章為元帥，賂李英為腹心，請駕建都汴梁，社援可危矣！



