
			　　卻說晉王既得了安景思，不勝大喜，當日遂將打死的虎，令良匠割頭為盔，剝皮為袍，腳皮為靴，又令鐵匠打造畢燕撾、（犭唐）猊鎧甲、渾鐵搠一齊完備，賜景思全身披掛。晉王曰：「安景思，你會騎馬否？」景思曰：「我自來不會騎馬，今願試之。」晉王命將校選幾匹好馬，到帳前來，景思用手一按，那馬撲地而倒，一連按倒數匹好馬。周德威曰：「勇將必須雄馬，臨陣才能成得大事。」晉王曰：「我在直北四十年，只討得一匹好馬，名喚千里渾，快牽來與他騎。」景思仍將馬一按，那馬亦倒地，晉王曰：「如用此為將，甚與他騎？想起來西涼州進我一匹好馬在哪裡？」嗣源應曰：「在後營用兩條鐵索係在脊上，，四蹄俱是鐵索絆定，人不敢近。」晉王曰：「快將鐵索解去，牽來與景思，自去降伏。」景思欣然提著畢燕撾渾鐵搠，到後營一覷，那馬望景思大吼，撲將起來，景思側身一躲，左手抓住鬃鬣，翻身跳上，跑出營前。此馬久不騎人，馱得景思，漫坡越嶺，一逕飛跑去了。晉王拍案大驚，謂周德威曰：「你說勇將須要好馬，今恐喪其命。」言未畢，只見景思跨馬如毪，從山坡後跑將出來。

　　晉王看得見人馬無恙，大喜曰：「這馬中用否？」景思曰：「馬便好，只是有些腰軟，將就騎著罷。」晉王即命結束披掛，立在帳前，果是英雄。晉王看十分歡喜，乃曰：「吾有十二太保，皆吾恩養，雖親疏不同，勝如一體，今升汝做個十三太保，改名李存孝，稱號飛虎大將軍，仍使薛鐵山、賀黑虎二人為汝副將，聽受約束，隨帶飛虎兵三千，剋日起程。存孝拜謝，遂以父王呼之。

　　當日，晉王回入帳中，令蕭劉二妃，送鄧瑞雲去，與存孝成其夫婦。二人行婚禮畢，即設合巹喜筵慶賀，不在話下。後人因晉王推心用人，有詩贊曰：古雲良將至難求，英雄誰不覓封侯，晉王只為推心腹，贏得勛名到白頭。

　　歎存孝一絕云：

　　石父昂昂豈化胎，天生勇漢作良材，

　　牧羊臥處誰曾問，一日聲名遍九垓。

　　後人又贊一絕云：

　　翠岩曲澗水潺潺，猛將連年屈此間，

　　若非夢兆先垂報，誰向岩前望遠山。

　　卻說晉王次日升帳，文武恭賀禮畢，存孝謝曰：「蒙父王視以至親，兒乞為先鋒。」晉王乃壯其志，即取印與之。周德威曰：「不可，大王部下，有五百家將，十二太保，便將此印與存孝掛，誠恐人議論大王有棄舊迎新之意。」晉王曰：「汝何主意？」德威曰：「可令眾人與存孝同到營前比箭，分其勝負，如射得三箭中紅心者，與以先鋒印，方可以掩眾口。」晉王曰：「汝言有理！」是日，晉王戴沖天冠，穿袞龍袍，玉帶珠履，正中而坐，諸將侍立左右。晉王令諸將比試弓箭，定下先鋒，將紅錦戰袍一領，掛於垂楊之上，又設一箭垛，離百步為界，眾將分為兩隊，十三太保穿紅，五百家將穿綠，各帶雕弓長箭，跨鞍立馬，聽候指揮。晉王傳令曰：「如有射得三箭中紅心者，鳴金擊鼓以應之，即將紅袍賞賜，隨令掛先鋒櫻晉王教諸將先射，言未竟聲，紅袍隊中一將，驟馬持弓而出，眾視之，乃是太保康君利，把馬飛縱，來往三遭，搭上箭，扣滿弓，放射一箭，其箭未及射到紅心上面，已自落地，金鼓寂然。晉王大怒曰：「一箭尤然不中，安敢望掛先鋒印乎？」喝令推出君利斬之。德威慌忙跪下告曰：「未曾出軍，豈先斬家將乎？恐於軍不利。權記過，後去將功贖罪。」晉王曰：「既如此，難以全免。」隨令拿下，重打四十皮鞭。晉王怒氣略息，康君利羞慚滿面而退。是此康君利積恨於懷，每日生嫉妒，有害存孝之意。

　　晉王叫眾將來試，只見綠袍隊中一將，奮武而出，眾視之，乃副將夏日新也，遂驟馬持弓，看垛一遭，第二番一箭正中紅心，金鼓齊鳴。日新呼曰：「快取袍印過來！」晉王曰：「只此一箭，未足以當此職。」紅袍隊中一將，飛馬出曰：「看我射來，顯汝二人手段。」拽滿雕弓，連射三箭，只有一箭中紅心。眾皆喝采，乃四太保李從信也。從信曰：「吾中一箭，不得此袍，合得先鋒印。」晉王曰：「吾有言在先，汝何犯令耶？

　　」從信默默無言。紅袍隊中一將出曰：「你二人射中紅心，豈足為奇？看我連射三箭來。」乃大太保李嗣源也。飛馬翻身，背射三箭，二中紅心。嗣源曰：「吾翻身背射，中卻二箭，合得此印與袍。」

　　言未絕，紅袍隊中一將，飛馬出曰：「汝翻身背射奇，看我射紅心。」但見那人：虎皮磕腦豹皮褌，襯甲衣籠細織金，手內燕檛光閃閃，腰間利劍冷森森。

　　又有詩云：

　　蜀錦鞍韉寶鐙光，五明駿馬玉玎璫，

　　虎筋弦扣雕弓硬，燕尾梢攢箭羽長，

　　紅錦袍明金孔雀，綠配鞓帶束紫鴛鴦，

　　參差半露黃金甲，手執銀絲鐵桿槍。

　　其人乃李存孝也。驟馬到界口，扭回身，連射三箭，皆中紅心，眾人喝采。存孝厲聲大呼曰：「吾今三箭皆中紅心，先鋒定矣！看我單取錦袍，以示英雄。」拈弓搭箭，逕往柳梢射之，一箭射斷柳梢，錦袍墜下，存孝飛馬取錦袍披於身上，往來馳驟一遭，下馬對晉王面前拜謝。晉王遂令存孝為先鋒，設酒相慶。

　　忽報轅門外有一支兵來索戰，存孝曰：「父王且留杯中酒，待兒去拿一將來才飲。」言畢，飛身上馬出營，大叫：「來將何人？」二人答曰：「吾乃飛虎山大將安休休、薛阿檀是也！

　　」存孝更不答話，拍馬向前，二將一齊迎敵，被存孝大喝一聲，把二將活擒過來，勒馬回營，其時酒尚未寒。晉王大喜，即使二將歸存孝帳下，存孝與之結為兄弟，折箭為盟，永相救援。

　　卻說晉王因收了存孝，在居延川上住了一月，軍情緊急，不敢久停。晉王傳令，拔寨起程，一聲炮響，大隊軍馬離子飛虎山，望中原進發，日行夜宿，不覺已到大潼城。哨馬報說，大潼鎮守官李友金領眾迎接。晉王入城，吩咐軍馬安下，友金至府相見，各敘禮畢，友金稱晉王為皇兄，晉王呼友金為御弟。

　　友金大設筵席，款待晉王及諸將官，酒至二巡，友金起身謂晉王曰：「皇兄上長安，乞帶小弟，領本部人馬，一同去破巢如何？」晉王曰：「朝廷曾有旨取爾否？」友金曰：「並無。」

　　晉王曰：「既無聖旨，吾豈敢擅自帶爾去？」友金曰：「吾既不去，願令大將兩員領軍二萬，相助皇兄可否？」晉王允諾，並問：「二將是誰？」友金曰：「一名史敬思，一名郭景。」

　　友金遂令二將見王叩頭。

　　晉王辭別友金，傳令催軍趲行，望河中府進發。行不二日，哨馬報說，前近石嶺關。晉王傳令，安營歇息，準備次日打關。

　　欲知攻關如何，且看下回分解。有詩題石嶺關曰：一派巉岩萬仞山，天然險峻建雄關，俯觀平地果何遠，仰望雲霄去不難，車馬驅馳須按步，雁鴻飛度怕重還。

　　由來多少英雄漢，到此應教膽戰寒。



