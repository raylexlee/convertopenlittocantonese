
			　　話說存孝帶領一十八騎將校，望著從周，追趕七日七夜，馬不停蹄，過了霸陵川地面，逕趕進長安城中。且說葛從周，星夜奔走入長安，進皇城，慌忙奏上黃巢曰：「臣奉我主敕命，屯兵黃河，拒住李克用二十八鎮諸侯人馬，臣遣孟絕海領班翻浪、彭白虎，先領一軍往河中索戰，探聽敵兵虛實，不想李克用部下十三太保飛虎將軍李存孝出戰，兩番交戰，損卻三將，敗軍方才回報，又被克用帥二十七鎮諸侯，一擁至河岸安營調遣。李嗣源領兵對臣營南立寨，李存孝領兵對臣營北立寨，連日交鋒，被存孝殺死健將無數。臣欲退入長安，奏請主上計處，張權再三定計，佈陣賺殺此人。豈知存孝十分剛勇，兼通陣法，將臣陣勢打破，當先殺了張權，復殺四十八員名將，驅兵一掩，我軍措手不及，以此大敗。臣今逃命奔回，聞得後軍報說，隨後盡力追臣，畢竟搶過潼關，至霸陵川地界，若入長安，決難抵敵，乞主上早早區畫，慎勿遲延。」

　　黃巢聽得大驚曰：「似此如之奈何？且傳旨令守門軍將，把長安城門緊閉，待明早宣集群臣商議。」

　　且說存孝追趕從周，望見長安城池，亦不曉是長安，只說葛從周領兵入城，與十八騎將校，也逕入城中，舉頭一看，回顧四將曰：「這座城子卻好，但不知是何府郡？」正話間，有一居民至前，存孝喝聲問曰：「此城是何府郡？」民答曰：「將軍原來不識，此是帝京長安城中。」存孝聽罷，放開居民，私與將校曰：「不覺誤至長安，倘有一支兵來圍住，弓弩亂射，十八騎人馬，豈不死作一團？」言畢，與眾將校東衝西撞，行至永豐倉前，存孝曰：「此是屯糧之所，不如先斷賊兵咽喉。

　　」遂令將校，一齊放火，焚燒倉廒。須臾之間，煙燄騰空，風狂火烈，長安城內，照見上下通紅。

　　黃巢正與群臣商議，忽報李存孝兵入城中，放火燒著戌字永豐倉。巢急宣問：「誰敢領兵擒拿存孝，滅此火！」班中御弟黃珪奏曰：「臣敢領兵救火，就擒存孝。」巢曰：「御弟肯與出力，聯賜卿一匹渾紅馬，羽林軍三千。」珪謝恩出了午門，即披掛上馬，領兵來尋存孝，吩咐皇城守門軍，不必下鎖，待吾擒得存孝，即便回來。

　　且說存孝與眾將校，看見火勢猛烈，必有軍兵宋救，思尋街道出城。忽然存孝坐下戰馬，鼻流鮮血，如何騎得？存孝見了大慌曰：「怎生是好？天色已晚。」正忙迫間，見燈光閃爍，人馬無數，簇擁著大將一員，怎生打扮，但見：頭戴嵌寶三叉紫金冠，身披嵌珠鎖子黃金甲，襯著那猩猩血染絳紅袍，袍上班班錦織金翅雕，腰繫白玉帶，背插虎頭牌。

　　左邊袋內插雕弓，右手壺中攢硬箭，手中掿丈二鐵桿槍，坐下赤鬼紅鬃馬。

　　卻說李存孝見了那馬，連誇數聲：「好馬！送馬的來了！

　　」四將說：「現在還是他的。」存孝說：「不移時就是我騎的。

　　」四將看那馬，端的高駿。有詩為證：

　　火中照見五名駒，恍若龍飛實罕希，

　　四足襯銀蹅白雪，渾身噀血染紅脂。

　　追風千里原無價，遇主殘唐信有時，

　　天賜英雄非小可，掃除巢賊奠皇基。

　　黃珪近前唱曰：「你是何人？」存孝曰：「吾乃大唐飛虎將軍十三太保李存孝也！你乃何人？可通姓名。」黃珪應曰：「我本大齊皇帝御弟黃珪！」言罷，拍馬拈叉就刺，被存孝逼開叉，一手拿過黃珪，望火裡一摔，登時變作紅龜；一手抓過五名馬，翻身上馬，叫曰：「我今已得駿馬！黑夜尋不見長安門，眾兄弟跟著俺來，待俺把這馬放在前面走，信馬游韁，隨馬到那裡。」原來這馬認得正陽門，把存孝馱到正陽門來。守門人聽人馬鑾鈴響，叫快開門，守門軍士說：「必是大王擒得存孝回來！將門大開。存孝黑暗之中，又不覺是皇城，只疑是長安，城門開了，出得城去。乃喚眾將校曰：「兄弟快來！有人開城，可以出去！」眾將聽得，各個勒韁，緊緊隨著，已至五鳳樓前，皇城下虛炬輝煌，存孝睜目觀看，與眾將曰：「若是長安城外，不過居民茅房草屋，或是荒郊野徑，焉有此雕樑畫棟？」兩邊軍伍，擺列整齊，大聲問曰：「這是那裡？」

　　且說黃巢同文武官員，正在此高處觀望救火，急候黃珪消息，顧問左右，猛然聽得五鳳樓前喧鬧，左右忙啟曰：「大王倒未見回，存孝人馬反殺進樓下，怎生是好？」巢頓足大驚，問曰：「卿等何計可施？」文武曰：「此人誰可抵敵？我主只可招安，封他極品官職，方才得退。」巢親自望下呼存孝曰：「唐主無道，不識賢良，爾何枉立功勞，將軍若肯順聯，任選高官！」存孝聽得，亦不答話，回顧將校曰：「今已見巢，不可錯過，爾等哄他說話，待吾取出弓來，一箭射死這賊，萬全之功，何用廝殺？」安休休遂呼巢曰：「你等既要吾等歸順，封何官職？便可說。」巢曰：「爾眾兄弟，俱封並肩一字王。

　　」言未畢，存孝取弓在手，搭箭當弦。有詩為證：五鳳樓前勢儼然，英雄誤入策非全，神威信是無人敵，一箭先教射巨天。

　　卻說存孝一箭，射中黃巢的平天冠，黃巢一時驚倒，昏悶在地，文武各官扶起，只見一箭拴在冠頂之上，巢卻未死。被此一驚，半晌方蘇，睜目顧眾文武曰：「此賊可恨！」即傳旨曰：「每門添軍一萬，健將十員，牢把城門，擒拿此賊，萬剮凌遲，以雪朕恨！」左右領旨，隨即傳令，添兵選將，不在話下。

　　且說存孝，望見黃巢中箭，疑是已死，領眾將校出了皇城，但聞出令，添兵選將，喊聲不絕。存孝曰：「原來巢賊未死，倒反添兵守門。」安休休曰：「我等數人，彼眾我寡，焉能對敵？趁今天色微明，快出城去！」存孝曰：「爾言正是！」方與眾將速行，忽有二將領兵攔阻去路。存孝喝曰：「來將何人？

　　敢攔去路！」為首一將答曰：「吾名李罕芝！」又一將曰：「吾名傅存審！」罕芝曰：「爾莫非李存孝麼？吾正奉命拿你！

　　」存孝大怒，拍馬向前，罕芝就使渾鐵棒，望存孝打來。存孝攢住鐵棒，罕芝便奪存孝渾鐵搠，卻搖不動。存孝見罕芝鐵棒，使得頗重，便覺此人亦是好漢，不可傷害，只將畢燕檛棒上一擊，震破罕芝手虎口，罕芝丟棒躲開，存孝將棒一扭，扭成桶箍，丟於地下。二將看見存孝，果然英勇，下馬便拜曰：「太保將軍，吾二人情願歸降。」存孝曰：「既是真心，吾與二位八拜交結，何敢相輕？」二將大喜拜謝，存孝遂下馬來拾起鐵棒，用手一熨，依然挺直，付與罕芝。原來二將部領三千軍馬，便與存孝十八騎，合為一處，遙望光太門來。存孝一馬當先，行至門邊，尚未開鎖，舉手一抓，將鎖打為兩截，大開城門，招呼眾將人馬，一湧衝出長安城外。逸狂詩曰：抾棒渾如鐵桶圓，立降二將卒三千，長安非是無弓箭，天祐英雄獲萬全。

　　卻說李存孝人馬正行間，哨馬報道：「黃桑店有鄧天王人馬阻路。」存孝怒曰：「我為這賊，往長安跑了一遭，卻在這裡！」人報鄧天王曰：「當日在河中府，生擒孟絕海的將軍，在此索戰！」鄧天王說：「為人生死，自有天數，此時只得向前對陣。」綽槍上馬，來到陣前。時存孝看見鄧天王，身高丈五，披掛十分齊整：戴一頂紫金冠，披一副黃金甲，穿一領蜂紅袍，彎一張皂雕弓，插幾支狼牙箭，坐下駱駝大的黃驃馬，使的是二丈四尺畫桿方天戟。恍忽天神下降，猶如陸地金剛。

　　存孝高叫曰：「來將莫非假裝我劫俺大哥的營寨者麼？」

　　鄧天王答曰：「然也！」存孝曰：「好生下馬受死！」鄧天王大怒，拍馬挺戟就刺，被存孝逼開戟，喝聲：「奸賊走哪裡去？

　　」只見旌旗戰馬空歸去，活捉天王過馬來。又好似：瘦豺狼攀翻了一隻白額虎，海東青墜落了一個貼天鵝。

　　那時，存孝把鄧天王拿到營中，叫六將把他斬了首級，見我父王。鄧天王放聲大哭。存孝說：「你這大漢，如何怕死？

　　」天王道：「我這一哭，非是怕死，我只因有兩件事不足，故此大哭。」存孝問：「是那兩件事不全？」鄧天王告曰：「我第一件，家有八十歲的老母，黃金未曾入櫃；第二件，是我本事不全，方天戟略展一展，就被太保所擒。」存孝問曰：「你是那裡人氏？」天王答曰：「我是曹州人。」存孝曰：「我今饒你性命，你休要順黃巢，逕回曹州去，一來侍奉你八旬老母，二來把你本事學全了來見我。」遂令軍士取披掛還他。鄧天王拜辭了存孝，上馬逕回曹州去了。

　　卻說晉王，與二十七鎮諸侯，在黃河營中，打聽得葛從周布成陣勢，約令存孝打陣，被存孝衝破陣勢，殺死無數名將，又攻破葛從周營寨，從周逃命，逕奔長安，存孝亦領人馬，隨後趕去。晉王當下聽得大驚，與德威曰：「敵既大敗，存孝孤軍追趕，吾等大軍，豈可在此久停？」德威曰：「存孝英勇，雖然無事，亦須接應，乘此破竹之勢，長安克期可復矣！」晉王遂即傳令二十七鎮諸侯，各個收拾，拔寨起程。一聲炮響，大軍便離營寨，過黃河，曉行暮宿，不覺早至霸陵川，即令安營駐紮，以待存孝動靜。

　　且說存孝亦與六將並三千人馬，自離黃桑店，行到霸陵川，聞知父王大隊軍馬於此安營屯紮，逕至營前拜見。晉王問曰：「吾兒你這一嚮往哪裡去？」存孝答曰：「兒為尋拿鄧天王，往長安跑了一遭。」晉王又問曰：「你有功無功？」存孝曰：「聽兒說來。兒自過黃河，扭死耿彪，摔死崔受，逼死張龍，打死李虎，破長蛇陣，殺死張權，誅巢將四十三員，得了魏南三縣，搶了潼關，奪了霸陵川，一十八騎人馬，誤入長安，火燒戌字永豐倉，復奪五名馬，摔死巢弟黃珪，殺進正陽門，直抵五風樓，射了黃巢一箭，又收傅存審、李罕芝，打破光太門，兵到黃桑店，活捉鄧天王，這都是此行事跡，不知是功否？」

　　眾諸侯曰：「這都是沒遮擋的功！」晉王大喜，即令排宴賀功，不在話下。

　　且說黃巢，自李存孝衝出長安，甚是憂懼。次早升殿，急宣尚讓、齊克讓、傅景樣、傅道昭、邊彥隨、柳彥璋、葛從周兩班文武商議曰：「朕被李存孝趕進城中，燒燬倉廒，殺死御弟黃珪，至五風樓前射朕一箭方退去。今出城，若見了李克用，與各鎮諸侯合兵來攻，為禍不小，將如之何？」葛從周奏曰：「臣有一計，今聞李晉王統領大隊軍馬，已在霸陵川安營，日夕只是飲酒為樂，並不整理軍務，軍無約束，士卒懈擔臣保我主，親統大軍，率將出征，晉王昏醉營中，必無準備，我軍乘夜劫寨，破他棲址，再整軍兵廝殺，必獲全勝。但不知主上意見如何？」巢曰：「朕有天下，亦是用卿計取，今日之計，豈不信用？」傳旨點起大軍十萬，安排鑾駕，剋日帶領文武眾官，跟隨御駕親征。但見：金瓜密布，鐵斧齊排，方天畫戟成行。龍鳳繡旗作隊，旗旄旌節，一攢攢綠舞紅飛；玉鐙雕鞍，一簇簇珠圍翠繞。飛龍傘，散青雲紫霧；飛虎旗，盤瑞靄祥煙。左侍下一代文官，右侍下滿排武將，雖是妄稱天子位，也須偽列宰臣班。

　　頭戴一頂沖天轉角明金襆頭，身穿一領日月雲肩九龍繡袍，腰繫一條金箱寶嵌玲瓏玉帶，足穿一對雙金顯縫雲根朝靴。

　　黃巢方才出得長安道上，忽一道人，身穿黃衣，手執拐棒，當道而立，跟駕卒校喝逐不退。待巢駕至近前日：「黃巢！爾用吾寶劍多年，今日可還吾去。」巢怒，喝令：「軍校捉下！

　　」道人舉起拐棒，望巢一打，巢即僕地，道人化陣清風而去。

　　左右扶起黃巢，半晌方醒，腰間不見混唐寶劍。巢怒，擊殺左右數人。離了長安，軍馬日行三十里歇息，與眾文武曰：「朕軍緩行，早歇者欲養力，臨陣不致疲倦耳！」文武曰：「我主所見極是，但劫營須要迅速，又宜出其不意。」巢曰：「然！

　　」遂令軍馬趨行，趕到霸陵川。未知如何？且聽下回分解。逸狂詩云：巢賊親征李晉王，道人奪劍數當亡，皇天眷德分明報，強暴何曾得久長。

　　卓吾子評：

　　火爇珪骸，箭穿巢頂，不必言其勇，降收傅、李為相契，放鄧天王而歸養其母，抑何其孝且義也，敬服敬羨！



