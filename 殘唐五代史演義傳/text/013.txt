
			　　卻說晉王領大兵，離了石嶺關，投河中府來，人馬正行，忽報前面塵埃起處，金鼓齊鳴，一彪人馬到來。眾視之，乃各鎮諸侯迎接晉王。晉王一馬當先，眾諸侯滾鞍下馬，拜於道左，告言接遲，望恕眾臣之罪。晉王曰：「大唐許多諸侯，人馬盡有，不能保駕，使聖上遠奔，失其社稷，此何理也？」眾諸侯曰：「臣等皆懷報國之心，爭奈巢賊部下，驍勇極多，因此眾人措手不及，致有此失。」晉王曰：「吾想高祖、太宗太原起義之時，六十四處煙塵，一十八處擅改年號，苦爭血戰，創立三百年大唐天下，如此英雄，今子孫如此懦弱，被巢賊侵奪如此，何也？」眾諸侯曰：「此天之曆數，有泰有否，時勢不同。

　　」晉王令眾諸侯呈獻姓名立行，並各鎮守地方，於是眾諸侯次第呈進：

　　第一鎮：簪纓世代，閥閱名家，函國公袁容。

　　第二鎮：門迎珠履，名重丘山，晉國公王鐸。

　　第三鎮：沉默寡言，聲名著見，荊西節度使王元。

　　第四鎮：文學素著，師表一代，逕原節度使程宗楚。

　　第五鎮：聰明特達，議論風聲，秦州節度使仇公遇。

　　第六鎮：沉毅質恪，武藝超群，寰州節度使童弘真。

　　第七鎮：德行純備，節操過人，同台節度使岳彥真。

　　第八鎮：輕財仗義，政尚清肅，華州節度使韓鑒。

　　第九鎮：交遊豪傑，結納英雄，曹州節度使曹順。

　　第十鎮：學識過人，高尚志節，兗州節度使周順。

　　第十一鎮：闊談高論，博古知今，鄆州節度使赫連鐸。

　　第十二鎮：貫通諸子，博覽九經，河中節度使王重榮。

　　第十三鎮：孝弟仁慈，虛己待士，幽州節度使馬三鐵。

　　第十四鎮：仗義待人，揮金似土，定州節度使王景宗。

　　第十五鎮：儀容醜陋，膂力絕倫，汴梁節度使朱溫。

　　第十六鎮：賑窮救急，志大心高，徐州節度使支祥。

　　第十七鎮：有謀多智，善武能文，景州節度使周太初。

　　第十八鎮：惠及諸人，聰明有學，平州節度使王用之。

　　第十九鎮：忠直元亮，秀士文華，壽州節度使張仲仁。

　　第二十鎮：仁義君子，德厚溫良，萊州節度使馬君武。

　　第二十一鎮：威鎮羌胡，名聞華夏，陳州節度使劉從吉。

　　第二十二鎮：聲如巨鐘，丰姿英偉，孟州節度使朱合爽。

　　第二十三鎮：隨機應變，臨事勇為，朔州節度使唐大弘。

　　第二十四鎮：英勇冠世，剛勇絕倫，邢州節度使朱文。

　　第二十五鎮：先哲流裔，好客禮賓，鄜州節度使楊思恭。

　　第二十六鎮：文救唐代，名重當朝，青州節度使王敬武。

　　第二十七鎮：精通韜略，善曉兵機，於州節度使王守存。

　　第二十八鎮：沉默寡言，孝行著聞，覃州節度使邵升昌。

　　諸路軍馬，多寡不等，共計二十三萬。晉王番漢人馬，獨有五十餘萬，濟濟彬彬，勢壓諸鎮。

　　卻說河中府，有兩座樓，一座名鴉館樓，一座名觀鶴樓。

　　時眾諸侯拜見已畢，宰牛殺馬祭天，歃血臨盆，請晉王上鴉館樓飲宴，商議進兵之策。晉王登樓觀看有感，遂作一詩：豐拱巍巍接畫梁，俯臨今古戰爭場，干戈颯颯排銅壁，鼓角聲聲徹上蒼。

　　夜掛一輪明月白，山橫一帶陣雲黃，

　　凴欄翹首長吁氣，淚灑西風望故鄉。

　　眾諸侯素知晉王善飲，觥籌交錯，相勸不息，筵前排列珍饈，甚是整齊。但見：打抹亭台桌椅，安排珍饌華筵。

　　左列妝花白玉瓶，右擺珊瑚瑪瑙器。

　　進酒佳人雙洛浦，添香美女兩嬋娟。

　　噴香瑞獸金三尺，舞袖嬌娥玉一團。

　　排開果品般般異，進上筵前件件奇。

　　盡人間之羞味，竭世上之果肴。

　　玉液瓊漿誇紫府，龍肝鳳腦賽瑤宮。

　　卻說晉王終日飲酒，一連停了十日，全然不思進兵。正值汴梁節度使朱溫，心懷不忿，逕至袁容帳下，謂容曰：「朝廷有旨，遣此老漢帥兵，洗蕩黃巢，恢復大唐天下。今到了旬日，又不整理軍情，只顧醒而復醉，醉而復醒，如此飲酒，況手下將士，皆要賞賜，此事吾實惡之。」袁容急掩其口曰：「足下勿言，晉王若知，數日款待之情都已失了。」朱溫曰：「大丈夫生於天地之間，當烈烈轟轟，直言戇論，安可掩耳偷鈴哉？

　　」容曰：「晉王勢大，眾諸侯無不欽仰，某居下位，安敢開口？

　　」溫曰：「似此不言，遲滯不進，何日得見太平，你看俺說來！

　　」抽身便起，隨上鴉館樓去。

　　卻說晉王在樓上，正在舉杯飲酒，忽見一人奔上樓來，逕到面前，擊桌大呼曰：「大王十分為人，終日飲酒，醉亦不止，忘了大唐天下被黃巢所奪耶！」晉王視之，其人身長一丈，膀闊三停，臉如噀血，須若金針，耳猶兩翼，藍發狼牙，晉王吃了一驚，遂問：「丑漢何名？」溫曰：「臣姓朱名溫，更名全忠，現任汴梁節度使之職。」晉王口：「汝何等人，敢稱此名，如此無禮，全忠乃人王中心四字，除是聖上可稱，汝何犯上？

　　」溫曰「此是聖上所賜御名，非臣自取，臣聞大王之名，亦有三四　。」晉王曰：「吾有何名？」溫曰：「大王初諱克用，次號鴉兒，三日碧眼鶘，四日獨眼龍，此皆顯名，反責人犯上乎？

　　」晉王大怒曰：「吾之名字，安敢諱言？」隨即拔劍直砍朱溫，溫側身躲過，輪刀大呼曰：「汝能使劍，偏我不會用刀？」便欲交鋒。一人攀住臂膊，一人跪於晉王面前。未知後事如何，且聽下回分解。

　　逸狂詩云：

　　鴉館樓中醉復醒，經旬未見理軍情，

　　直言聲諫生嗔怒，惹得諸侯抱不平。

　　卓吾子評：