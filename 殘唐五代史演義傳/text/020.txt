
			　　卻說黃巢與葛從周人馬，不分晝夜，正來到霸陵川，遠晉王營寨不上十餘里路，即令眾軍安營。黃巢曰：「今晚三更時分，好去劫營。」不覺天色已晚，三更時分巢即催督人馬而進。

　　葛從周曰：「不可妄動，且差小軍前去探聽他有準備否？然後進兵。」巢曰：「此言極是！」即差小軍前去，不移時，即回報曰：「晉王營裡打八更了！」巢大怒曰：「自古至今，只有五更，那有八更之理？」從周曰：「晉王今宵合休矣！」巢曰：「怎見得？」從周曰：「晉王是個酒色之徒，只顧飲酒為樂，不思整理軍情，以致軍士不肯用心，錯打更數。」即喝令眾軍用心努力，一聲炮響，眾軍殺進營來。只見：地上插旗惟伏兔，營中打鼓是懸羊。

　　黃巢大驚，從周曰：「中了賊人之計。」急令諸軍快走。

　　於是眾人自相踐踏，死者不計其數。正走之間，不覺天色漸明，忽聽得周德威營中一聲炮響，領兵殺出，四面八方，團團圍住巢軍。只聽得喊聲大振，金鼓齊鳴。恰正是：戰鼓咚咚，好似春雷震地；旌旗閃閃，猶如曉霧漫空。昨夜裡，黃巨天喜入生門，這時節，葛從周難尋活路。

　　黃巢部下眾軍，心驚力乏，不敢戀戰，各自逃生。周德威後面，只顧殺來。葛從周等策馬投南而走，不料南首晉王領兵殺出。君臣倒戈，望北面逃，不料李嗣源催兵殺來。君臣又投東而走，只見赫連鐸等四路軍馬殺將出來。於是從西路殺出，正遇康君利等一支兵殺來。從周同黃巢力戰君利，方得脫身。

　　卻說黃巢從西路走了，晉王問：「是哪個在西路埋伏！」

　　軍士報曰：「是康君利、李存信埋伏在西路。」晉王叫刀斧手拿下二人梟首。德威曰：「待擒了巢賊，再斬未遲。」

　　卻說黃巢殺出霸陵川，望長安大道而走，且與眾將曰：「喜得一夜不曾見飛虎將軍。」七將答曰：「存孝不來，君臣尚在一處；存孝若來，彼此各尋活路。那時顧不得了。」言末盡，只見草坡中，閃出那飛虎旗來。尚讓、齊克讓、傅道昭、景祥、柳彥璋、柳彥隨、葛從周見了是存孝旗號，各自逃生。這七將後來投入朱溫部下，此處不提。

　　卻說六將叫曰：「哥哥！兀的那逍遙馬上，穿黃袍的，就是黃巢！」存孝飛馬趕上。此時，只有黃巢同姪黃勉，二人逃進山來。前有一支兵阻路，首將問：「來者何人？」黃巢含淚答曰：「吾是長安大齊王！」那將就馬上稱曰：「原來陛下到此？臣是金頂太行山大將韓忠，請我主到牛皮寶帳暫時歇馬，臣去生擒存孝來問罪！」黃勉說：「這海口賊，見存孝也是死的，不如及早逃生。」卻說存孝趕來，正遇韓忠。存孝說：「來將好好順我，饒你一命！」韓忠大怒，舉斧劈來，被存孝逼開斧，抓過馬來，望山下一摔，摔做一堆肉泥。

　　黃巢與黃勉正行間，黃勉在後，自思：「我跟著這昏君走，存孝趕來，連我也是死的，我不如把步心一槍，將他挑下馬去，取了首級，獻與唐將，將功贖罪，豈不是好！」兩匹馬行來，只見路旁有一石碑，上有兩行大字，寫道：「滅巢山，鴉兒谷，正是黃巢合死處。」黃巢對黃勉說：「這是滅巢山、鴉兒谷，鴉入巢而巢必破，我命定是難逃！昔日項羽自刎烏江，將首級與鄉人呂馬通，今你我本是嫡親，待我刎下首級，與你前去獻上唐將，永受富貴。」言罷，拔劍在手，仰天長歎數聲自刎，頭落於地。」逸狂詩云：滅巢山上鴉兒谷，篡賊應知數已終，自刎難消天下怨，至今啼鳥恨無窮。

　　黃勉取了首級，正遇存孝趕到，黃勉叫曰：「太保饒命，小將特獻黃巢首級。」存孝問曰：「你是何人？」勉曰：「吾是黃巢御姪黃勉。」說猶未了，晉王人馬已到，存孝望父王拜曰：「兒趕黃巢到滅巢山、鴉兒谷，逼死黃巢，有巢姪黃勉，斬了首級，獻在此處。」晉王令黃勉來見，問：「黃巢怎麼肯死？」黃勉答曰：「被臣步心一槍，刺下馬來，斬了首級，獻與大王，將功折罪。」晉王問：「你是什麼官職？」勉答曰：「巢在日，不拘姪兒外甥，都是一字並肩王。」晉王問曰：「巢賊在位幾年？。」勉曰：「在位四年。」晉王曰：「這等你也受了四年的富貴，我手下有五百家將，十三太保，只有一個親兒，其餘都是義子，學你這不忠不孝、無恩無義之徒，敗壞人倫，怎麼是了？」叫刀斧手：「與我拿去斬首示眾！」晉王令人拿黃巢的首級來看，果然眉橫八字，牙排二齒，鼻生三竅。

　　叫周德威曰：「這人怎麼生得如此怪相？」德威曰：「昔日僖宗主人，因嫌他貌丑，將他叉出朝門，巢即作了反詞，反上金頂太行山，只得半載，聚下餓夫五百萬，奪了東西二京。大王不要看他，早進長安城，打掃三宮六院，遣官撥將，往西祁州請駕還朝，安撫萬民。」未知後事何如，且聽下回分解。逸狂詩曰：百歲人生草上霜，無端妄覬作君王，龍袍掛體殊尊貴，鴉谷捐身亦慘傷。

　　血水逆流河湧漲，魂靈悲切日無光，

　　早知黃屋居難久，何似林泉樂更長。

　　又有詩譏黃勉曰：

　　黃勉全無叔姪情，忍將巢首獻唐營，

　　忘恩慕祿天垂鑒，立斬轅門大義明。

　　卓吾子評：

　　雖僖宗數有還朝之日，而克用赦罪之報亦盡矣！破黃巢，復長安，綱目大書，以序其績。噫！克用得為全人耳！



