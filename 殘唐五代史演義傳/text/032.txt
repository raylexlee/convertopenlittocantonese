
			　　原來存孝實是有勇無謀，一聞此語，遂使人按倒原旗，一聲號令，不移時，城上豎起一派盡是安景思的旗號，二人辭別，還到賓州。卻說康君利與李存信來見晉王，拜伏於地。晉王曰：「吾兒打圍何如？」二人曰：「圍也不曾打得，倒與父王打聽一件大事來了！」晉王曰：「是何大事？」二人曰：「不料沁州已反了存孝矣！」晉王失驚曰：「存孝忠義之人，如何肯反？

　　」君利曰：「吾二人眼見明白，他既不反，因何出了姓，城上一派旗號，盡是安景思的姓字？」晉王怒曰：「虎兒不可養也！

　　果是出姓，急去擒此賊來殺之。」言未絕，閃出劉妃，向前告晉王曰：「妾見存孝赤心報國，累建奇功，故勸大王封出沁州，今反情未見，況是二人素與存孝有隙，聽聞其語，便欲擒殺此人，恐其中有詐，妾與嗣源逕上沁州，打聽虛實，然後殺亦未遲。」晉王從之。

　　於是母子二人，即時上馬，逕投沁州進發。行了數日，已到沁州城下。母子遙望城上，果然盡是安景思的旗號，劉妃大驚曰：「事已實矣！果改旗號，此人反面無情，恐中其計。」

　　母子勒馬便走。此時，存孝與六將正在巡城，忽見劉妃與嗣源到城下，看了一番，急下城來追趕，大叫：「老母、大兄緣何竟不進城來，勒馬便回，此是何意？」此時，母子只說反了存孝，遂跳下馬來，大叫：「勇南大人，乞饒母子二人性命，可看昔日薄面！」存孝聽聞大驚，急下馬來，跪於路側，告曰：「存孝有甚異志？」劉妃曰：「汝在沁州，爵位已極，富貴足矣！因何反了？」存孝曰：「是誰說來？」劉妃曰：「你既不反，如何城上打著安景思的旗號？」存孝聽言，遂將康君利前事，細說一番。劉妃駭然曰：「你中了逆賊之計，可急到父王面前分訴明白！」於是，三人一同上馬，逕投賓州城來。

　　卻說君利、存信，望見母子三人回來。君利對存信曰：「事不諧矣！倘此賊到老父面前訴說明白，漏泄此事怎了？」存信曰：「此事不妨，吾有一計，假傳父王令言，說賊犯黃河，調你母子二人帶領人馬，前去截殺，去遲者斬首，軍前號令。

　　二人若去，吾與你便無事矣！」君利然之，一依其言。果然劉妃與嗣源聞此語，不敢停止，二人遂往黃河截殺，只留下存孝到晉王面前分訴其事。是日，天色已晚，晉王深有酒意了，人報：「存孝自沁州來見。」晉王曰：「吾醉矣！醉後不言公事，吾兒遠路勞神，且向後宮睡去，來早再說。」

　　君利知晉王之意，暗謂存信曰：「乘老父迷睡不起，先將存孝殺了，以絕後患。」存信曰：「此計其妙，便可行之！」

　　於是，君利即假傳父令，言：「存孝反叛，擒出轅門，五車掙之！」此時，存孝欲進宮訴說，四下皆康君利心腹之人，不能得入。存信曰：「老父怒汝，立等回報，安敢再入？」急使軍人將存孝捆縛，用五輛車來各係一牛，分作五隊，號令一聲，五下鞭開牛去，只一掙，被存孝把身一縱，都縱到身底下來。

　　原來五車上，有五五二千五百石重，五牛之力，不計多少，存孝一生力大，是以皆被縱到身底下來，以此較之，存孝一臂有二萬五千斤之力，兩臂有四象不過之勇。存孝大叫：「我得何罪？將五牛掙我！」言未絕，只見半空中一金甲神人，叫曰：「存孝不得掙挫，吾奉千佛牒文，玉皇敕旨，你原是上界鐵石之精，降臨凡世，今日功行完滿，取汝歸天，若是遲緩，神人奪了你的坐位。」存孝聽言曰：「既上天叫我，安敢不從？」

　　遂叫軍人曰：「這等如何掙得我死，除非是將劍割斷我手足之筋，吾即死矣！」當下君利傳令，大喝五下裡掙響一聲，存孝軀分為五塊。存孝亡年三十六歲，時天復三年秋九月也。後來史官有詩贊云：兩岸西風起白楊，沁州存孝實堪傷，晉官花草埋幽逕，唐國山河繞夕陽，鴉谷滅巢皆寂寞，賓州塵路總荒涼，詩成不盡傷情處，一度行吟一斷腸。

　　後來宋賢弔存孝輓詩云：

　　鴉谷遺蹀跡，英雄有將聲。

　　威容賽夏育，風味若陳平。

　　常領三千士，破除百萬兵。

　　賓州天命盡，誰不痛傷情。



