
			　　正值彥章搦戰，晉王大叫：「快備馬來，吾自出陣一遭！

　　」此時晉王年已八十四歲，披掛上馬，綽定唐刀，領兵出營。

　　彥章視之，見兩面日月龍風旗，旗下有一將，額垂千條線，發綰一窩絲。如何打扮？

　　金甲金盔翡翠袍，腰間玉帶束鮫綃。

　　坐下千里追風馬，肩上橫阻定唐刀。

　　王彥章正欲迎戰，彥龍一馬當先，問曰：「來者莫非晉王否？」晉王曰：「然！」彥龍曰：「汝將已被吾殺盡，尚敢自臨陣耶！」晉王大罵曰：「這伙奸賊，奪吾大唐天下，天厭神怒，吾親臨陣取汝首級！」言罷，兩馬相交，雙刀並舉，怎見得？有詩為證：刮地寒風聲颯颯，硬戰征袍聲似擦。

　　逼逼剝剝馬蹄鳴，叮叮噹噹袍槍甲。

　　你死我活不伏輸，一往一來交戰馬。

　　興心槍挑錦戰袍，舉意刀劈連環甲。

　　摩旗小校手連顛，擂鼓軍郎槌亂打。

　　時，晉王年老，筋力衰敗，戰不數合，被彥龍殺得大敗，撥馬而走。已近黃昏，左側彥龍趕下陣來。前走的，好似猛風吹敗葉；後追的，恰如急雨打殘花。追趕已無措手，大叫：「吾兒存孝！昔日汴梁赴會，汝曾救我，今吾死在須臾，汝何無靈！」言未絕，只見東南上一陣風，卷出兩面飛虎旗，旗下是存孝，結束如生：虎磕腦乾坤少有，虎皮袍蓋世無雙。猊鎧槍刀不懼，畢燕檛能取人魂。馬上橫擔渾鐵搠，五名馬賽過蛟龍。

　　晉王叫：「勇南公吾兒！快來救我。」只見存孝一馬當先，厲聲大罵：「奸賊！吾在此等你多時。」彥龍大驚，叫聲「苦也！」跌下馬來，氣絕身死。此時存孝，猶在雲霧之中，叫聲：「老父！兒與你相會一面，以完父子之情，梁兵自此勢敗，兒今辭別，朝天去了。」晉王回頭看時，只見風清月朗，不見了存孝，獨有王彥龍死在地上，餘眾各散逃生。晉王放聲大哭，叫數聲吾兒，死後還來救我一命。下馬斬了彥龍首級而回。眾王子並諸侯接見，哭訴前事，眾皆嗟歎不已。

　　早有人報知王彥章，言：「李存孝搠打死彥龍，現今後面人馬到了。」唬得王彥章魂不附體，慌忙上馬，盡力加鞭，望後而走。本陣軍兵，魂飛魄散，棄槍落刀，失盔拋甲，自相踐踏，死者不計其數。詠史詩曰：存孝當年弔伐勤，要將忠義報先君，只因打虎追巢賊，死戮彥龍敗敵軍。

　　非是兵機無計策，只緣天意有攸分，

　　大唐基業今何在？惟有將軍一古墳。

　　彥章走了一夜，離唐營二十里，死屍不絕，彥章點聚餘將，復與唐家對面安營。此時，彥章一怒，槍挑名將一十六員落馬，餘皆放馬逃生。

　　卻說梁兵二十餘萬，用糧浩大，況諸郡荒旱，人皆相食，屋宇盡皆拆毀，軍人無不擄掠，與唐軍相拒一載有餘，糧荊乃上表梁帝催糧。梁帝應付十萬斛，軍士支給不敷。彥章與朱友珪商議：「兵多糧少，如之奈何？」友珪曰：「吾正憂慮此事，糧食兵家大事，倘軍心有變，難以區處。」彥章曰：「今天氣炎熱，且宜按兵不動，殿下親往朝廷面奏，叫遣將應付糧米，剋日到軍前支給，才好與唐相拒。」

　　友珪披掛上馬，帶領數人，離了雞寶山，行了數日，已至渝丘，到汴梁只隔一日程途。原來友珪結束，一如商賈相似，又值天氣炎熱，憩息於垂楊樹下，只見路上往來之人，三三兩兩，互相遞語曰：「大梁王朱溫，甚是不仁，翁婚兒婦為妻，父納子妻為妾。」友珪潛自聽之，駭然大驚，安有此等之言？

　　遂自向前而問遠近居民，眾皆一驚。友珪暗思：「吾父禽獸之輩，不仁之心，甚於虎狼，吾若回朝，必遭其害，不如仍回雞寶山，別圖良策。」逸狂詩云：堪歎朱溫太不仁，翁婚兒婦滅人倫，椒蘭殿上頻回首，天道誰言報不均。

　　友珪於是勒馬急回本營，王彥章接見，訴知此事，別有良圖，友珪從之。卻說李晉王在帳中，整日憂悶，被水手殺做個閉門不出，猛想存孝尚留六員副將，在飛虎山守靈，急喚李嗣源，調取這一支人馬前來助戰。嗣源去了數日，六將已到，屯於北城，細作報知彥章，便欲移兵來打北城。李罕芝傳令，叫五鼓造飯，平明大小軍馬都皆出城。城上虛插旌旗，遙張聲勢，軍分二門而出。

　　卻說王彥章，引兵列陣於北門外。當日晉兵分三門而出。

　　彥章親上將台，看見城上，牆邊盡是虛糊旌旗，無人守護。又見軍士腰下，各束縛包裹。彥章心中暗忖：「晉兵必是糧盡，勢孤力寡，先準備走路。」遂下將台傳令云：「令兩軍分左右為翼，如前後得勝，盡力追趕，直待鳴金，方許退步。」就叫葛從周領住後軍，親自進兵。當日對陣，鼓聲大振，彥章出馬，在陣前。晉王自至門旗下，揮鞭指點：「誰人向前？」一將應聲出馬，乃安休休也。與彥章交鋒，不十合，彥章槍刺安休休於馬下。彥章大呼姓名搦戰，唐將薛阿檀出馬與彥章戰十餘合，又被刺死。唐陣勢亂，眾軍先退。李罕芝、傅存審兩個押後，彥章指兩翼軍衝出，晉兵大敗，彥章自率大軍，追趕至北城下，唐軍皆不入城，皆望西北而去。

　　梁將李思安、劉知俊引前部盡趕，彥章見北城門大開，城上又無軍馬，指點中軍搶城，數十騎當先而進。彥章在背後，加鞭縱馬，直叉到雍城道邊。城上薛鐵山竊見彥章親自先入，暗暗喝采。一聲梆子響，兩邊號弩齊發，箭如雨下，爭先入門者盡落陷馬坑去。彥章正勒馬回，一箭正射中右臂，彥章翻身下馬。賀黑虎從門內殺出，逕來殺彥章。卻得司馬鄴、張存敬兩個死命救出城去了。軍士突出，梁兵自相踐踏，落塹填坑者無數。葛從周急收軍時，李罕芝、傅存審分兩路殺回，梁兵大敗，卻得尚讓引一軍從側首截出救了。李罕芝引得勝軍進城。

　　葛從周比及收拾敗軍，傷者數多。二將救彥章到帳中，喚行軍醫者，用鐵鑷鑷出弩箭頭，將金瘡藥塞掩瘡口，只在帳中養病，按兵不動。

　　卻說王彥章又斬了安休休等，威聲大振，遠近皆驚，連絡不絕。晉王聚眾商議曰：「彥章又據北城，如虎生翼，況累斬名將，吾兵銳氣皆挫，此賊按兵不戰，若一旦瘡愈復出，誰能擋之。」李嗣源曰：「一人可破此賊。」晉王問：「是誰？」

　　昔五侯反太原時，存孝病挾的那人，姓高名思繼，是山東鄆州東平府人氏，因存孝放他還家，耕鋤為活。兒去調取這人前來，破賊必矣！」晉王大喜，叫嗣源一行。

　　卻說嗣源收拾行裝，跨刀上馬，直抵山東而來。訪至高思繼門首下馬，二人相見大喜，盡訴前事。思繼曰：「自勇南公擒我，饒了性命，回山東來，誓不與人相持，今已數年，自是善身三頃地，付首一張犁，不復再言武事。」嗣源見思繼苦無相從之意，暗想此人，只可以言激之。嗣源曰：「天下王位各鎮諸侯，皆聞將軍之名，如雷灌耳，稱羨不已。吾與王彥章交兵，被趕下陣來。我叫：『彥章，今來趕我，不足為奇，汝欲為好漢，且停兵不戰，吾聞山東渾鐵槍白馬高思繼，世之英杰，有萬夫不擋之勇，待我請來，與汝對敵。』王彥章聽吾陣前誇言，忿然大叫：『我再不來索戰，待汝去請來，不來便罷，若到這雞寶山來，我定擒住他！』」高思繼聽罷，激得心頭火起，口內生煙，大叫：「左右快備白龍馬宋，待我去擒此賊！」各披掛上馬，遂離了山東，望雞寶山進發。但見：日長步緊，風急行斜，好似流星不落地，猶如弩箭乍離弦。二人奔馳，不日已到唐營，來見晉王。晉王大喜，命坐慰勞了。晉王說：「王彥章斬首無算，軍士喪氣，請將軍相助。」思繼曰：「容吾觀其動靜。」晉王置酒待之。要知後事若何？且聽下回分解。

　　卓吾子評

　　彥章殺傷晉兵無算，而李晉王若非勇南公顯聖，幾乎不免。

　　復又梁兵索戰，征請高思繼抵敵，似亦無聊之計耳！



