
			　　晉王設宴，款待敬思，不覺已過旬日，絕口不言起兵。一日會宴，酒至半酣，敬思避席言曰：「大王幾時動兵？」晉王曰：「目今天寒地凍，草木已枯，人馬難行，待等來春天氣融和，草青沙暖，才好相持。」敬思曰：「救兵如救火，中原百姓立待大王，如大旱之望雲霓也，不可遲緩，願熟思之。」言罷，只見晉王背後一女子高聲大言曰：「看汝枉為丈夫，僖宗正在危急之際，專望救援，恨不得一日兵到，何故遲滯耶？妾雖女流，敢領兵前去滅賊，以慰中原之望。」敬思視之，那女子：貂裘翠帽，一似出塞昭君；杏臉桃腮，不亞前朝賈氏。朱唇款動，開一顆櫻桃；皓齒輕掀，露兩行碎玉。湘裙緊係，恰像吳宮西子；金蓮緩步，渾如蓬島仙姑。

　　這女子是誰？乃晉王正宮劉媳也，能使兩口雁翎刀，軍中敢戰無敵。晉王曰：「汝是婦人，有何高見，緣何在此多言？

　　」劉妃曰：「大王受國重恩，早宜報效，何待來春？且大唐關外各鎮諸侯皆是好漢。倘有一路滅了黃巢，那時大王有何面目再見朝廷乎？」晉王曰：「汝言是也！吾即調遣人馬，準備起程。」於是，傳下號令。李嗣源收拾乾糧炒麵，點起兩營番漢人馬，約有四十餘萬，次日辰牌鼓響，眾兵離了金蓮川，望平原進發。但見旌旗蔽日，劍戟如銀，人馬爭馳，果然雄劍大軍正行，前面哨馬回報，已到黑河。敬思暗想：「晉王老漢，貪著直北富貴，懶上中原，待我將黑河的故事細說一番，看他如何？」敬思曰：「大王曾識這黑河故事否？」晉王曰：「吾乃粗略武夫，安能識此？」敬思曰：「此故事著於史冊明矣。昔漢元帝一妃，名曰昭君，大有姿色，被奸臣毛延壽圖了真容，獻上北番單于主。後來昭君和番到此，見直北是夷狄地界，不肯前去，遂投此河而死。大王不信，某記有詞一篇為證，名曰《木蘭花》：望昭君漸遠，流粉淚，濕征鞍，塞雁南飛，行人北渡，無限關山。煙花頓成消索，問琵琶，今後與誰彈？惟有清風明月，教人怨恨長安。梨花不奈風寒，葉落粉香散。問長安，彩鸞人去也，想神仙，何日到人間？試問他愁知多少？投黑河，流水潺潺。」

　　又有詩一首為證：

　　黑河流水響潺潺，不斷陰雲蔽玉關，

　　紅粉無顏從北虜，琵琶死後向誰彈？

　　晉王曰：「世間有此烈女，沉埋於此，良可惜也！」敬思曰：「只一女子，也想中原繁華之地，不肯留此，何況你家大唐天下乎？」晉王曰：「汝言是也！」

　　又行不數里，只見一台，巍然高聳，勢若接天。晉王曰：「此是何處？」敬思曰：「此漢李陵台也。」晉王曰：「何為在此？」敬思曰：「昔漢元帝遣李陵來直北贖蘇武還朝，後在此處，拔劍自刎。後人與他立下此台，以紀其事。」亦有詩為證：曠野雲低恨滿懷，長安西望李陵台，關河萬里秋風起，黃葉一天鴻雁來。

　　持節還鄉悲壯士，屈身降虜歎庸才，

　　賢愚千載春秋筆，懶上雲摟酌酒杯。

　　晉王曰：「汝自不曾到直北來，這直北的故事，汝何識之？

　　」敬思曰：「臣看《通鑑》，有何不識？」晉王曰：「吾只知精通兵法，熟諳韜略，以為能事，豈識此忠臣烈女之事乎？」

　　敬思曰：「此皆先朝遺蹟，特以記事，不足為羨，前面乃一蘇武廟，真忠臣耳！」晉王曰：「何以見之？」敬思曰：「蘇武亦是漢人，漢元帝遣來直北，催逼進貢，被單于拘留，令降不屈，使蘇武北海上牧羊，曰：『羝羊生子，即放汝還』，武持漢節牧羊，齧雪餐氈，旌旄盡落，去十九年，始得歸漢，後夷人為之立廟，以旌忠烈。」有詩為證：漠漠平沙際北天，忠臣困此實堪憐。

　　餐氈齧雪終歸漢，持節曾經十九年。

　　欲知後事如何，且看下回分解。

　　卓吾子評：

　　李僕射起兵討賊，有殉國之志，其妻劉氏，催兵救援，亦可謂女中丈夫。



