
			　　卻說朱溫即位，稱號太祖皇帝。是日，天清氣朗，微風不動，眾皆拜賀已畢，改天復四年為開平元年，大赦天下，國號大梁。即降敕封昭宗為濟陰王，便往彼處歇馬，非宣喚不許入朝。封張文蔚、楊涉為平章事，封蘇循、薛貽矩為左右僕射，封王彥章為馬步禁軍都元帥，王彥龍為保駕上將軍。巢將尚讓、齊克讓等，皆封為節度使。李英進曰：「臣有奪天下之功，比眾不同，陛下不升臣職何也？」梁帝大怒曰：「汝這逆賊，尚復敢言！朕想昭宗有甚虧汝之處，將天下賣金，只圖蔭子封妻，受享富貴，唐朗致有此失！若留汝在朝，眾臣效尤，何以為國？

　　」喝令推出斬之。有詩為證：

　　害人人害禍先招，禍福災殃卻怎逃，

　　只想百年人富貴，豈知今日中鋼刀。

　　後來濟陰王至開平二年春正月，梁王遣王彥龍縊殺之。追諡曰唐哀皇帝。

　　卻說有人來太原，報知李晉王，朱溫弒了昭宗，自立為大梁皇帝，現今調練軍馬遠出大梁。李晉王聽知，大哭終日。遂命百官掛孝，望北而哭祭之。次日，人報有一隊人馬約千餘騎，盡打紅旗，穿紅袍，騎赤馬，捽風馱至。晉王自出營視之，乃潞州王李杰也。伏地而哭，具言昭宗被弒，朱溫篡位，皇兄蕃漢人馬四十餘萬，如此雄壯，因何按兵不動，故引兵來相助報仇。晉王曰：「吾有此心久矣！因存孝已死，無效力之人，既姪有志，吾即發檄馳報各道，召集王子王孫，皆要起兵前來助戰。」李杰大喜，當日晉王乃集諸將，商議起兵。時有岳彥真、赫連鐸，並各鎮節度使文武臣僚，整整齊齊，盡懷報仇之心，各有恢復之意，引兵四十餘萬，離了並州，直抵雞寶山來，紮了營寨。

　　未及一月，天下王子，盡皆起兵。時有河南王李善、青州王李畢、蘇州王李演、四川王李輔、江夏王李遜、膠州王李漢、雲南王李弘，唐室宗親之兵多少不等，關外二十七鎮諸侯共會，有九十四萬人馬，詐稱一百萬，名將八百四十員，虛號一千員，文官武將，皆投雞寶山來。各自安營下寨，連接三百餘里。晉王乃宰牛殺馬，大會宗室，眾各施禮畢，兩行分爵位年齒列坐，商議進兵之策。潞州王李杰曰：「今舉兵討賊，為君報仇，汝等各聽晉王約束，毋得以強侵弱，恃多欺寡，務要齊心戮力，以盡臣子之節　。」眾皆曰：「惟命是聽！」晉王曰：「誰肯為前部先鋒？」二太保李思昭出曰：「兒雖不才，願為前部！」

　　晉王許之。思昭領兵，直奔雞寶山關來。檄文曰：唐晉王檄下唐諸宗室、諸侯王、二十七鎮節度使、諸大臣、百官百姓，謹按朱全忠者，始以鹽徒黨叛，既以窮寇來歸，我先帝念如赤子盜兵，釜魚乞命，既赦不殺，仍爵之官。恩斯厚斯，義不薄矣！何今全忠不忠，包藏凶狡，劫駕都梁，遂盜天位，匹夫無道，於斯已極。弒君之賊，人所共誅！吾今將帥諸侯軍百萬，戰將千員，所至望風投降者聽，助逆者殺之無赦！

　　故檄。此檄到者，各宜聞知。

　　卻說這時把關將緊守關隘，差流星馬往皇城告急。梁帝自即位之後，每日飲宴，更深方散。當日，接得告急文字大驚。

　　聚眾商議曰：「今李克用聚各鎮王子人馬，直抵關前，欲為昭宗報仇，眾將有何拒敵之策？」王彥章應聲出曰：「臣願領兵前去破敵！」梁帝聽言大喜，加彥章為天下兵馬正征討，撥馬步軍十萬，一同世子朱友珪，星夜便起。麗泉詩云：梁晉交兵二百場，殘唐五代動刀槍，打虎將軍太原死，今日才興王彥章。

　　卻說晉王在雞寶山扎住，遙望王彥章前部精兵十萬，排成陣勢，晉王見了駭然，未敢叫太保出馬，顧與河南王李善、步將鄭績曰：「久聞汝河南猛將，何不去戰彥章？」鄭績欣然領諾，綽槍上馬，直出陣前。彥章橫槍立馬，貌若靈官，立於門旗下。看他怎生樣結束？但見：戴一頂千槌打、萬槌顛、前抹額、後扇肩、雙鳳翅、又叉尖、抵刀斧、擋槌鞭、纓飄烈火紫金盔。穿一領王母折、玉女穿、獬豕鋪、顏色鮮、盤蛟龍、繡彩鳳、蠶絲紡、嫦娥織、屢團花、十段錦、猩猩血染大紅袍。冠一副能工手、巧匠摸、神火煉、玉鑽鑽、損槍頭、壞箭桿、轉斧口、傷刀劍、隨身護體黃金甲。束一條裡邊表、外邊瞞、嵌八寶、七絲攢、玲瓏釘、瑪瑙廂、紅搧黃、放毫光、攀胸勒甲獅蠻帶。右手下帶一條寒巽巽、冷颼颼、隨火將、伴諸侯、千軍怕、萬人愁、拿在手、鬼神憂、打將竹節虎眼鞭。左手下帶一根亮刷刷、白似雪、三尺長、四指闊、沙魚鞘、常見血、削鐵如泥昆吾劍。飛魚袋帶一張龍甲稍、虎筋弦、黃花畫面寶雕弓。走獸壺插幾根金線豆、倒馬乘、傷軍射將連珠箭。掣一條金串桿、丈八長、賓州鐵打似鋒芒、紅纓亂舞蛇吐舌、猶如怪蟒出錢塘、穿袍過、透心涼、追魂取命渾鐵槍。騎一匹兩耳尖、四蹄圓、登峻嶺、走高山、嫌日短、懶加鞭、兩頭見日行一千、南方赤兔胭脂馬，火龍飛下九重天。

　　逸狂又有詩贊云：

　　大將威風手段高，金盔金甲大紅袍，

　　等閒不敢抬頭覷，帶馬連人似血澆。

　　卻說鄭績逕取彥章。彥章大喝，縱馬來迎戰，不三合，手起槍落，刺鄭績於陣前。晉王大驚曰：「真勇將也！」李思昭上馬持矛，逕到陣前，大罵彥章　：「吾今殺汝！」彥章便不答話，交馬一合，只一槍，把思昭挑下馬去。李存直便出，晉王許之。直出馬與彥章戰，戰到數合，撥馬便走，彥章趕上一鞭，把存直頭打得粉碎，砍軍大半，回營去了。

　　晉王見連折二太保，心中憂悶，當日天晚。次早彥章之弟彥龍，披掛綽槍上馬，領兵陣前索戰。晉王問：「誰出馬？」

　　閃出太保存龍、存虎、存海、存豹、存江、存愛六將，叩頭道：「兒六將出馬！」晉王許之。六將出營佈陣，問：「來將何人？

　　彥龍答曰：「汝可認得吾是保駕大將軍王彥龍否？」李存龍持矛大叫：「逆賊休走！誰識汝來。」便戰彥龍，各路諸侯，一齊助喊。存虎見存龍漸漸槍法散亂，彥龍越添精神，輪刀躍馬便出。彥龍見了，遂棄了存龍，來戰存虎。後面存海四將，一擁齊出，戰住彥龍，不及數合，槍刺了六將，眾軍務散奔走。

　　彥龍勒馬回營，未及半晌，彥章又來搦戰。此時晉王心驚惶惶，回頭問眾將曰：「誰敢再戰？」陣中一將，縱馬挺槍而出。視之乃同台節度使岳彥真，兩騎相交，戰不五合，被彥章一槍，刺於馬下。彥真之子存訓，見父被殺，輪刀躍馬，要來報仇。交馬數合，被彥章一鞭，打死於馬下。彥章在陣中混殺，左衝右突，無人敢敵。背後青州王李畢、薊州王李演、泗川王李輔、江夏王李遜，並來合戰，彥章方退。四處各折人馬，退三十里下寨。眾王子並節度使，都到一處，商議破敵之策。

　　正憂悶間，小校來報彥章來搦戰，閃出劉知遠，披掛上馬，綽安漢刀出陣，去迎彥章，鬥上五十餘合，彥章大怒，取鞭在手，叫聲看鞭，劉知遠措手不及，被打一鞭，打得抱鞍吐血而走。卻說大寨李晉王升帳，使流星馬探劉知遠大折一陣。晉王大驚曰：「不想知遠敗於彥章之手！請眾王子並眾節度使商議。

　　」潞州王李杰曰：「前日進兵，損了許多將士。今日劉知遠又敗於水手賊之手。吾等極挫動銳氣。」諸侯並不語。

　　正商議間，探子來報：「王彥章引鐵騎直來寨前，大罵搦戰。」晉王曰：「吾等許多軍，不能敵一彥章，安能滅卻朱溫？

　　」言未絕，鄆州赫連鐸曰：「某願往！」晉王喜甚，便叫赫連鐸出馬，不多時報來，鐸與彥章交戰，不到三合，被彥章斬之。

　　眾王子大驚！河南王李善曰：「吾上將樂榮可斬彥章　！」晉王急令喚至。樂榮應聲而出，手提大斧，去不多時，飛馬來報，樂榮又被彥章斬了！眾王皆失色。晉王歎曰：「可惜！吾存孝已死，若留在此，豈到彥章施威哉？汝眾王子，許多將土，豈無一人可迎彥章？」眾皆無言，晉王言罷，痛哭一常欲知後事如何，且聽下回分解。

　　卓吾子評：

　　李克用為君討賊，屢戰屢失，將士皆挫動銳氣，惜哉！勇南公，安能復生哉！當此之時，豈特晉王悲慟耶？



