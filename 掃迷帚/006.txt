

    
	
		
			第六回　　拜僧成習婦德失修　為妓毀妝情絲益固
			　　資生與心齋，因急欲聽學海議論，明晨起來，忙忙的用了早餐，方欲舉步，忽見學海已掀簾走進，怡然色喜道：「今日可與二兄長談了。」兩人齊聲答道：「願聞妙言。」坐定，心齋先婉問道：「昨夕我兄所說蘇城婦女，究係何事？」
　　學海道：「此事說來自講陰騭家言之，卻像談人閨閣，要墜甚麼拔舌地獄。然揆諸現情確實如此。若緘口不言，更不足為鑒戒之資。聞近來蘇州紳衿婦女，每喜拜和尚為師，此倡彼和，相習成風。公行無忌，莫能檢束，美其名曰佛門徒弟，以為如此皈依，則可超登極樂世界。這豈不是一段奇聞麼？那婦女平素在家，見了生人即遮遮掩掩，做出百般羞態，獨於和尚跟前，無不放浪形骸，往來極密，其親熱更勝骨肉。凡遇寺中作佛會，及開光、傳戒、齋僧、施食等事，皈依徒弟，多呼姨挈妹，到寺隨喜，就在僧房內用茶用點。和尚百十分的慇懃，低言輕笑，做出許多的醜態。凡大叢林中皈依女弟子竟有多至百數十人，種種曖昧之事，實屬不可勝言。風俗淫靡，一至於此，深堪浩歎！此等淫僧之罪，固擢髮難數，為地方官者，果能雷厲風行，嚴禁力杜，違者罪坐家長，並重懲僧人之犯法者，則此風或可稍息。乃竟熟視無睹，任其妄為，可為駭異。尤可憤者，僧人中每有自誇法術，哄騙資財，相傳本城世家子某甲，短衣白襪，窄袖青衫，一望而知為紈褲子弟。
　　「去年八月，因赴金陵鄉試，往釣魚巷獵豔，與妓女玉蘭有齧臂盟，從此數月不歸，大有此間樂不思蜀之意。事為甲母所悉，愀然不樂，時甲新婚未幾，其妻怨懟更不必言。有某僧者，自謂有秘術，甲母曾拜為師，一日適以事來，甲母告以故，並請用術離間之。僧初有難色，及賂以重資，始許一試。因索一紅綾餅，呵氣於背，又索小布袋一，口中唸唸有詞。中藏一針，謂甲母曰：『持此餅與甲及妓食，並以此袋私納甲衣縫中，必有效驗。可使妓美變為醜，不能複合。』甲母乃作函促甲回里，甲得書遂別妓整裝歸。其母絕不責罵，但謂曰：『妓有何好處，而癡心若此？』甲乃言妓之多情。且云：『若不得為小星，寧披髮入山，與世長謝。』妻亦佯笑曰：『郎言妓多情如此，儂亟欲見之。』遂代懇於母，授金脫其籍。母沈吟良久，出餅置桌上，謂甲曰：『汝言妓真心，汝試持此餅與之同啖。謂內有毒藥，因不能脫汝籍，與其生抱別恨，不如死葬雙魂。妓肯啖之，則真心矣，贖之可也。』隨與以鉅資及餅。其妻已將小袋隱納甲行衣中。甲茫然不知，欣欣前往。妓訝其太速，甲以母言告，即擘餅令啖。妓遲疑不決，甲笑曰：『焉有鴆人羊叔子哉！實告卿，我言卿良，而母與妻皆不信，故以此相試耳。如其否也，胡以資來。』遂以金示妓。妓信，乃分啖焉。是夜甲與妓同宿，細語喁喁，樂而不倦，久亦了無他異。甲竟挈妓而行，買棹旋家。母與妻見之，懊惱殊甚。急飭人覓僧，則已杳如脫兔，不知去向。這僧借術騙財，你道可恨不可恨？」
　　資生道：「僧固可恨。然甲母與妻信其妄言，亦屬咎由自齲」時已鍾鳴十一下。資生道：「我們何不向外邊走走，得些空氣。」乃相與攜手出門。

