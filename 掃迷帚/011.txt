

    
	
		
			第十一回　　建仙祠奸徒斂財物　證白骨開驗破群迷
			　　三人入門各歸寓室，資生便向心齋道：「表弟，我等來蘇多日，明晨擬欲旋里，弟意何如？」心齋道：「表兄可獨自回府，弟擬由蘇乘輪返家，不復再至府上，較為便捷。」資生道：「這又何必？弟須同返舍間，再敘幾日，然後回鎮，亦不為遲。」心齋只得應允。
　　當行檢點行裝。明晨起來，一面喚棧使僱舟，一面算清房錢，辭別學海，遂下船解維而去。
　　住了幾日，心齋倦遊思返，情見乎詞，學海（資生）不能再留，只得擇日餞行。
　　酒酣對心齋道：「表弟的胸懷如今不比從前，但那改良風俗，維持社會是我輩專職，弟歸府後幸勿忘懷。」心齋一一答應。
　　翌晨告別，兩下未免依依，這也不在話下。
　　卻說心齋歸後，他的好友徐守仁成德、龔心虞壯抱二人的住室，離楊宅都不及一里，原時朝夕過從，最為親密的，如今聽得心齋已返，便約同來訪。久別初逢，自有一番談論，那徐、龔二人宗旨性情與前日的心齋差不多，心齋由吳返鎮後，即以所得於卞、汪者，薰陶徐、龔，漸漸移步換形，也就合同而化了。
　　有話即長，無話即短，轉瞬之間早已是冬盡春來。那心齋鑒於出門之得益，便也志在四方。一日慕三竺六橋勝景，忽動遊杭之興。知成德無暇同往，因思單約壯抱。遂徑入壯抱書齋，見有一人正和壯抱暢談，細看時像是賣書客人一般。那人見心齋進來，便立起招呼，不復再言。心齋道：「客人有話，只管談講，也得與聞一二。我們是老友，常常相見的，你不要拘文拘禮，為我打斷了談興。」
　　說罷那客人重對著壯抱道：「適才先生問我安徽奇事，這事距今已有多年，憶安省英山縣西鄉，有一女子姓柯，年十五六，向有癡疾，輒十餘日不食，自云不餓，因此日就尫嬴竟死。鄰近有術士某，創言柯女已仙，將降福鄰里，不當以常人殮，宜用兩缸對合封固，為立廟，置廟內，則軀可不朽。鄉愚無知，信從其說，爭斂錢建祠，由是男女具香燭進廟者，不絕於途。湖南之羅田、黃梅、廣濟人，尤為崇信。往昔荒村，頓成鬧市。女之父兄伯叔等，即就廟斂金，歲入不貲，藉以購美宅，置良田，出入衣服花美，一鄉中爭相稱羨。稱其父曰仙父，兄曰仙兄，伯曰仙伯，叔曰仙叔，久之愈傳愈廣，來者日眾，漸有貴官大紳，轎馬赴禱。安慶省城僧某，本一無賴，聞其事以為可借此斂資，赴英山附女父兄，益神其說，香火愈盛，遠方窮民遂有攜家於廟之兩旁，支蓋茅屋，售香燭食物，以謀餬口者。
　　「附廟十里，舟車轎馬終日絡繹。女之父兄伯叔得僧輔助，斂錢益多。鎮有某巡檢，豔其父兄之驟獲多金，遣心腹致意，謂能饋贈如禮，當為保護，使可常享其利。那父兄人極愚戇，竟不答應。巡檢因羞且怒，立即赴城告變，謂僧即白蓮教餘黨，在鄉借教斂錢，蠱惑鄉愚，集眾制械，期以某日舉事。今恐甚，即欲通稟省垣，調兵剿捕。其時有縣尉顧某，長厚有識，縣令飭僕持刺往邀入署，詢其辦法。顧某道：『請勿造次，中必有故。若遽通稟省憲，派兵前來，事倘子虛，其何以應？恐不止得鹵莽罪也。』縣令道：『誠然，但究作何辦法，能為我勾當此重公案否？』顧某道：『有委敢不即行，請先赴鄉察視。』縣令道：『此去需役幾何？」顧某道：『數十人已足。』於是擇差隸捕役有膽力者，得三十餘人同往。
　　「先遣人下鄉，諭其父兄，定某日當來廟拈香。鄉人知縣尉出城，事必有變，均相約，官果拈香，無他事則已，若欲毀吾廟，則誓與為難。當時顧某自忖鄉愚不可猝諭。若驟帶多人下鄉，彼不知此意，易釀大禍，因複遣人至南鄉某董家，言定某日下鄉，當主其家。己則挈三十餘人，潛赴東鄉某董家暫駐，明日挈兩僕先至廟，餘眾隨至，鄉民猝見縣尉，頗為驚駭，均叩頭求勿毀廟，謂恐遭仙怒，降災本鄉。顧某道：『餘此來特為保全汝眾性命，汝等無懼。』頃刻間，鄉民麇集，環視若堵，蓋恐其毀廟也。顧某對眾宣言道：『汝輩不過信奉女神，並非有異志，女父兄伯叔及僧等，亦不過借此斂錢，更非有異志，我豈不知。然汝亦知有怨者告變，省中將調大兵來此剿捕。』眾人道：『吾等良民，本不謀反，何懼大兵？』顧某道：『大兵一至，玉石俱焚。汝謂不反，百口難辯。我此來實憫汝等無辜，將明汝等不反。又知汝等之愚不能悟。並又惜女既成仙，反遭此劫，不能降鄰里福，適為鄰里禍也。今我擬將女之缸揭視，果已成仙，屍體必然不朽，我當據此稟複上臺，以明汝等非妄，且表揚仙女靈應，汝等以為何如？』父兄聽了，連連叩頭曰：『女仙去時囑道：我仙去年餘，將有大難，有官來欲揭視凡軀，萬不可聽。須俟後五百年，我正果已成，始可無礙。』當時眾人同聲都道：『不可揭視，恐觸仙怒。』顧某曰：『倘有災禍，吾當身任。』眾人不答。適所帶三十餘人亦至，顧某即督令將缸開看，眾人正欲攔阻，早已揭開，但見臭水滿缸，白骨數十根而已，眾人面面相覷，不敢複語，旋即散去。顧某即將女之父兄伯叔及僧人等一併拘送縣署，各笞數百釋去。該僧人驅逐出境，不得逗留英山。又數年，縣令及尉調往他處，巡檢複修舊怨，新令信了巡檢一面之詞，飭役將柯女之父兄等拘案下獄。若輩所斂之錢已於平時為人訛索殆盡，獄卒複向索錢，百般淩虐，不堪其苦，服毒自盡。」
　　心齋歎道：「愚民之愚，一至於此，不有縣尉，鄉人危矣。柯女父兄之不得其死，孽由自作，固不足惜。那巡檢因索賄不遂，一再輕事重報，這便狗彘不若了。」

