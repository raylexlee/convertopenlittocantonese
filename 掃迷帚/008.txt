

    
	
		
			第八回　　官惑堪輿徒資嗢噱　神醫疾病實駭聽聞
			　　那資生酒量本不甚豪，今因知己歡聚，暢談薄俗，不免多喝了幾杯，因此腳高步低，竟有不能支援之勢。心齋與學海看天色尚早，想著茶能解酒，便步入一茶肆中，博士湊趣，泡上三碗濃茶。三人喝了一回，津津有味，已清醒了許多。聞得那隔壁桌上兩人對坐，正在齗齗爭辯，各執一見。
　　原來這兩人一姓李名曰輝，號有光，一姓蔡名沅，號明辨，都是本城人。那有光專信風水。明辨專信神佛。主義不同，因此互逞詞鋒。有光道：「天下只有風水，沒有神佛。」明辨道：「神佛是實有的，那風水卻是作不得准的。」
　　有光道：「你那裡曉得，風水一道，如今的官場中尚多信服，吾輩小民，豈可訾議。我聞金陵上元縣署，據堪輿家言，為仙鶴之形，故照牆例用木壁，恐磚石壓傷鶴頂也。握此篆者，控鶴淩雲，騎鶴致富，風水所係，往往有征。前年某大令攝上元，不信風水，於頭門外添建告示遊廊，砌以磚壁，又設太平水缸數具，皆不利於鶴形。後聞本任某令回任，以其故違定章，擅興土木，擬詳稟大憲。嗣經某當道力勸，始不出詳。又聞常州陽湖署，近籌款改造，落成而後，經地師勘驗，言須壞七官，代理縣事某，至不敢入衙。而在後署理之某令，本為風水專家，即豫至署內外，將羅盤針縱橫察看，聲言須改造若干處。由此可知風水之說，不獨愚民深信。他們翎頂輝煌，身任百里侯的且看重此道，你何必輕加駁議呢！」
　　明辨道：「你休再講這話。我聞諸新黨家言，中國因風水二字阻止鐵路，阻止開礦，以及爭墳地則闔族械鬥，覓葬地則棺木暴露，種種禍端，指不勝屈。可見風水有害無利，不若神鬼之實能福人。」
　　有光道：「何以見得？」
　　明辨道：「人於神祇，不可不尊。你不信，但想那施相公能為人治瘡毒，那觀音、灶君等更各有仙方仙丹，以療人疾玻尤奇者，皖省安慶城內絕少良醫，其土人亦不信醫而信神，謂神能醫病也。聞前年有某候補道，原籍江蘇，分發安徽，因母病劇，所延諸醫，皆甚庸劣，不能奏效。有人告以某鄉某神最靈異，何不往求。某道因與那人及僕同往，後語同鄉人謂求醫之法，先具疏於神，言病狀至明日，然後叩首求籤，詢神可治與否。簽許可治，則寫方，其法於幾上敷以香灰，數人肩神轎，扶轎竿頭於灰中，書字寫方畢，複肩神轎，曆各村一周，或過一家，神轎忽重，必神向其家索藥也。然後其家將所有各物，一一相告，言至某物而神轎輕，則其家舉某物相贈。聞服其藥，多有驗者。病者於夜間，亦輒有夢神來診病者。故信神之心益堅，而醫亦由是愈加庸劣。」
　　那有光不待說完，即冷笑道：「都是胡言，我兄偏信，真可謂愚極了。某聞西國十五世紀以前，醫學未興，有病者諉諸神權，托諸星士，此實野蠻時代的舉動。中國至今日而尚有此習，可愧之至。此事害人不淺，所謂仙丹者，燥烈之香灰而已。所謂仙方者，不對症之藥味而已。治病不足，增病有餘，怎反說有功效呢？」有光講到此處，又連聲大笑不止。
　　此時滿室之人，皆側耳聽他兩個辯議，卻靜悄悄無一人言語，好似在說書場一般。時資生醉意全解，聽他二人所說，到也均有見解，惟未免各有偏弊，因隔桌插嘴道：「二位息爭，自吾觀之，那風水神佛二說，均不可信。無形無跡之神佛，果能為人治疾病，則天下可以無醫生，其荒唐概可想見。至風水二字，大率起於古之葬者，蓋謂墓地不為風所侵，水所入耳，後人緣飾附會，致有種種不經之說。使其說而然，何以郭璞為千古葬師之祖，而不能保其身？後世擅青鳥術者，其子孫亦不聞致身富貴。虛誕偽妄，不辨自明。即如日本不講風水，而國盛民安。歐洲不講風水，而富強甲五洲。然則風水斷斷不足憑信。你們因官長尚且信從，便尊而重之，其實那官長也是平民做的，他的見識或反不及平民，豈不聞《左傳》云：『肉食者鄙』麼？二位不信，聽我也述一二事與二位解圍何如？」

