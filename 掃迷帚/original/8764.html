<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>掃迷帚 - 第二十回　遭疫癘向瘟部乞憐　沿陋習請僧尼禮懺</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　遭疫癘向瘟部乞憐　沿陋習請僧尼禮懺</font></h4>
			　　我中國人民醫學不講，污穢成習，各處遺矢積垢，糞壅泥淤，口鼻吸觸，釀為疾玻平時昧衛生之學，臨事無防疫之方。<br />
　　觀歷年大疫流行，內地死亡接踵，而租界以整潔之故，獨少傳染。則避疫之道，固自有在。可怪中國之人，不求實際，惟尚妄為，一遇疫癘，輒以為神實使然，訛言紛起，謠諑沸騰，禱祀多方，不可終日。<br />
　　那三人自某村開棹後，周曆各鄉鎮，卻值時疫大行，居民人人自危，朝不保暮，甚有闔家染斃，無一人得免者。死傷枕藉，棺價大增，匠人木工，昕夕從事。使西人處此，那驗病之所，免疫之方，保身之法，潔清街道，設立醫院之事，不知要加幾許慎重，增幾許規劃。中國則不在此而在彼。一路行來，但聽得無知愚人，紛紛談神說鬼。而廟祝香火、妖巫與走陰差諸人，凡依附鬼神以活命者，複一再捏造裝點，過神其說。不曰：「某廟神祇，某夕與疫鬼酣鬥。」即曰：「瘟神向某神借人數千，某神但許助資，不允借人，囑里人速助財帛。」於是愚夫愚婦，爭齎冥鏹焚化，名曰「解錢糧」。<br />
　　尤可笑者，民間以疫鬼為瘟將軍所司，每遇疫氣盛行，必爭先禱祀，甚且開捐募資，於夜間舁春申君出巡，俗稱現身會，謂此會出後，可以免癘氣，祛惡鬼。扮囚犯隸役及種種鬼怪醜態者，有數十百人之多。或執鋼叉，或握藤鞭，或拖鐵練，凡過人家門首，每當戶亂搠亂擊，謂可嚇鬼退鬼。當道者不惟不加禁止，反多捐廉提倡，並於賽至各署時，設筵祭偶，犒賞隨從，謂此實為民除疫之大德政。說者謂華官不以祛疫為政，將計就計，卸責於神，不啻易地以處，使神為民牧，己為傀儡，立於無職任之地位，此誠五洲惟一之巧宦，可謂善謔不虐。而斯時之非常忙碌，幾至應接不暇者，莫如僧尼。<br />
　　先是吳江習俗，人死必請女尼伴靈，名曰「紀念」。浮蕩輕薄惡少年，每相率調戲，最為陋習。男僧需用尤繁，有燄口、普佛、誦經、拜懺等名目，自新死、五七、斷七、清明、中元、撤幾，多延僧作佛事。更有人未殞命而禮懺者，名曰「壽懺」。死已多時而禮懺者，名曰「幾週年」。子孫將授室而禮懺者，名曰「薦祖」。各懺正場告竣後，又有鋪地獄、點樹燈、齋十王諸名。此外更有散經一法，或用男僧，或用女尼，或分用男女僧尼，率在死後五七時為之。間有人未死而散經者，則謂之「散壽經」。凡已散壽經者，忌入孕婦房及新婚房，謂懼觸穢氣，經典不靈，可發一笑。<br />
　　是年因疫癘大行，死亡相續，不獨男僧生意大為增色，即女尼價值亦頓加數倍。而巫瞽蔔筮及紙貨、香燭、冥器等鋪，凡相因而及者，亦複獲利倍蓗。<br />
　　三人行過各處，觀察種種現象，不勝太息。<br />
　　一日，船泊黎里，壯抱登岸未返，心齋顧資生道：「吳江風俗，已見大略。改革化導，全在表兄。」<br />
　　資生道：「弟言固是。其實中國全境，又何在非與吳江一般呢？我輩下手，原也只好各就桑梓，分擔責任。雖不比那文明政府，一旦決行，風從草偃的魄力，然苟抱定方針，慢慢地做起，卻自有個好結果。兄當永佩嘉言。」<br />
　　二人正在問答，忽見壯抱自市上歸船，三腳兩步大聲吆喝著道：「資生兄，你們吳江的前途可望了。」
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>