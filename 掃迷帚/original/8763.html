<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>掃迷帚 - 第十九回　演劇迎神托言祈賽　懸燈結綵粉飾太平</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十九回</br>　　演劇迎神托言祈賽　懸燈結綵粉飾太平</font></h4>
			　　那三人泊舟登岸，緩步來前，但見紅男綠女牽手偕行，敗果濁醪，設攤當路。當台有猛將棚，棚外有旗、有傘、有扇，神前有茶酒，有果筵，有紛紛合十膜拜之蠢男婦。臺上有小調，有梆子調，有昆徽雜奏調。三人看了一回，總不過是些誨盜誨淫降妖降怪的戲劇，也沒甚麼趣味，便即相率歸船。命舟子即時解纜。<br />
　　壯抱向資生道：「吾向聞吳江戲會燈市，甲於蘇府，以窮鄉僻壤，猶為是無益耗費，可見此言是不謬的。」<br />
　　資生道：「我邑戲劇，幾於無處無之。各鄉則分年輪當，由會首計田派捐，於正月間豫定戲期。十年以前，尚有演文班戲者。近則非徽班，即武班，崑腔雅曲如霓裳鈞天，已絕世界。演戲之期，多寡不同，或一二日，或三四日，因圩有大小貧富之故。有但演春劇者，有兼演秋劇者，惟春時搭台，而秋日則用舟。屆時無不女罷織機，男拋耒耜，廢時失業，相習成風。其本村人家則曰『當方』，更必邀親覓友，沽酒烹肥，謂之留吃戲飯。合一縣計，惟偏東一帶略減，此外則竟無不做戲之村。通年合算，所費甚鉅。至各鎮戲劇，較鄉村更多，有誕日戲，有開印戲，有罰款了願戲，有謝火神及店家齊行戲，又有各種特別之戲。其款或抽米捐，或由公集，或一家獨任，或數人糾合，一歲所費，為數更大。至於賽會，各鄉村每歲正月初旬，例有猛將出巡之舉，會中除尋常執事外，有拜香、提爐、扮犯、喝道、串龍諸惡態。神轎之後，殿以鄉女村姑數十人，執香相從，了無羞恥，俗稱『會尾巴』。而春秋佳日，則又有水會之舉，名曰『搖快船』。或用赤膊船，或巧擬戲名，略加點綴，擊鈸鳴鑼，手舞足蹈。<br />
　　「其資各家分認，亦屬可觀。若各鎮神會，形式較鄉村整齊，有點卯、發牌、放告諸禮，有鸞駕、官屬、沖風、灣號等舉，荒唐僭妄，莫此為甚。除每歲例行之路頭、中元等會外，如黎里之中秋，盛澤之七月十五，同里之八月初七、初八，莘塔之三月十五，蘆墟之八月初十、十一、十二，為各該鎮特別最熱鬧之時。類皆燈彩輝煌，親朋宴集，又有僱畫舫，設酒席，士約知心，女偕閨友，相與蕩槳中流，彼此相覰，全無顧忌，名曰『遊市河』。若年逢大熟，市面興盛，則又有於正月之終，扮演馬燈，由本地無賴少年為首，每晚百般裝點，鬥勝爭奇，紮就台閣多架，選美秀幼童，扮成《蕩湖船》、《買胭脂》等戲劊高坐臺上，舁之而出，五光十色，熱鬧異常，因此盜賊生心，乘其家內人盡外出，撬門穿壁，將所有搬運一空。及至會散回家，只落得搶地呼天，追悔無及。本來想尋歡樂，卻不道樂極生悲。又有扒手乘鬧把扮戲的童子及看燈的女眷首飾珠寶，施展空空妙手，使他不翼而飛。致借貰來的東西，賠償不出，往往有情急自盡的。至於流氓肆擾，酗酒打降都在此時，趁著熱鬧無所不至。總而言之，戲會燈市，滋遊惰之風貽文明之玷，作姦盜之媒，長嬉戲之習，有百害而無一利。當此時局阽危，民窮財竭，尚複作此無益之事，豈不可笑可憐。苟以此項資財，開辦學堂，及地方自治各政，一轉移間，化無益為有益，詎不甚善？無如習俗相沿，牢不可破，相彼小民，既醉生夢死，沈迷不悟，紳衿官吏亦熟視無睹，漠不關懷。一二負開通知識，有改革風化實心之志士，則又苦於權力之不逮，愛莫能助。」<br />
　　說罷，不禁長歎一聲。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>