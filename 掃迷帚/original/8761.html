<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>掃迷帚 - 第十七回　閻王請吃肉語涉詼諧　閏月屏訛言事征疇昔</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十七回</br>　　閻王請吃肉語涉詼諧　閏月屏訛言事征疇昔</font></h4>
			　　資生說了一回，稍停片刻，又接著說道：「二位尚有一事。人之生老病死，壽命久暫，豈不是全由那先天元氣的厚薄，後天體質的強弱，非空言所能挽回麼？世人不知此理，但留心於趨避忌諱，這又何益？中國各省，於人之壽數，禁忌最多，有百日關，有千日關，有痘花關，有四柱關，有四季關，有閻王關，有鬼門關，有鐵蛇關，有急腳關，有鳥飛關，有落井關，有斷橋關，有羅漢關，種種關煞，指不勝屈。子平之法，偏官為關，偏財為煞，取生辰之數斷之，水一、火二、木三、金四、土五。且如甲見庚煞，乃四五歲關。丙見壬煞，一六歲關。戊日甲煞，三八歲關。庚日丙煞，二七歲關。壬見戊煞，五十歲關。陰乾亦如此推。據術士所言，人之一身，幾無年、無月、無日、無時能免災悔厄難之虞。而世之最忌者，尤莫如將軍箭及明九、暗九之說。將軍箭者，謂春忌丙戌辰，夏忌未卯子，秋忌午寅醜，冬忌亥申巳。一箭傷人則三歲殤，二箭傷人則六歲亡，三箭傷人則九歲死，四箭傷人則十二歲難活。明九者，九歲、十九歲、二十九歲等是也。暗九者，二九十八歲，三九二十七歲，四九三十六歲等是也。明九、暗九外，又有所謂『六十六閻王請吃肉』者，倘犯此忌，如有脅，則必舉家皇皇，視為危險，且聚訟紛紜，一若其必不得起，豈非咄咄怪事？<br />
　　「新陽有李翁者，僦居江陰某街，家道小康，頗可自給。李今年六十六，適犯吃肉之忌，乃於前歲小除夕，用梅紅紙大書特書曰：『自元旦始，不論至親好友，遇請飲宴，一概辭謝不到』云云。防其說出吃肉二字。其子女亦遍告戚友，囑勿邀請，免觸忌諱。入歲以來，精神煥發，毫無疾病，私心竊喜，坦然無憂。前月下浣，有某大令初從俄國旋華，係翁總角之交，折柬邀翁宴敘，情不可卻，應命而往。眷屬大驚，歸咎於某大令，屢命僕人打轎往接，大有生去死歸之懼。推其意，既無理可講，又無憑驗可據，而相率風靡，其愚孰甚。幸而某翁無恙，否則某令必大受責讓，而輾轉附會，請吃肉中，將又加一新掌故矣。」心齋聽到此處，不覺微笑一聲。<br />
　　那壯抱觸緒關心，俟資生說畢，複更端問道：「我兄，你曉得去年中國各處，又有一絕大訛言，其不經與此相仿否？」<br />
　　資生道：「何事？」壯抱道：「就是為著那今歲的閏月，說是不利天下，訛言四起，其始欽天監亦奏明改移，後又查明並無不利，乃奏勿改。」<br />
　　資生道：「據我兄之見，明歲閏八月有無妨礙？」壯抱道：「閏月妨礙，自是胡說。閏八月本屬常事，並無利不利之說。欽天監無庸查明，亦不必陳奏。即本朝康熙庚申閏八月，三藩將次勘定。康熙戊戌閏八月，其時四海太平。咸豐辛亥閏八月，亦在赭寇稱亂之後。同治壬戌閏八月，適值安慶克復之時。不三年而東南肅清。可見閏八月並無所妨，不必致疑。雖今年變起京津，拳洋交哄，說者鹹謂閏八月不利之明征，然此係端剛之失策，即不稱閏八月，而如此妄為，亦豈能倖免，與閏八月全無干涉。」資生連連稱是。語休絮聒。<br />
　　那心齋、壯抱二人在卞府住了兩日，明辰卻是資生調查各鎮之期，當晚向二人重申前說，懇其一同前往，以伴寂寥，二人欣然應命。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>