<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>掃迷帚 - 第十六回　賽大會釀成械鬥　養巨害妄禱山神</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十六回</br>　　賽大會釀成械鬥　養巨害妄禱山神</font></h4>
			　　三人膳畢離座，啜茗解渴。那壯抱是個燥烈性子的人，不能少待，當下即催問資生道：「兄說蘇州近狀尚有何事？希即賜教。」資生道：「我兄不要性急，待弟慢慢說來。不然一時一刻說完了，往後便沒有消閒的法子。」壯抱不覺嗤的一聲。<br />
　　資生喝了一口茶，便又豎著一指道：「那事不出在蘇城，是吳縣地界的事，因這場官司打到縣裡，也好算是蘇城的事。江南信畏五通，匪伊朝夕，向來此風甚熾。自從那剛方勁直的湯文正巡撫江蘇時，赫然震怒，毀像滅祠，其怪遂不見述於人口，居民亦鮮有崇奉之者。惟洞庭西山王氏，猶尊之若神明，不敢稍慢，相傳只餘一通，即俗所謂四老爺者是。然究亦無人見過，總是沒頭腦的妄話。不意彼處鄉愚，近竟創議集資，於三月初旬，賽會三日以媚之。由是互相哄動，男女若狂，會中儀仗之多，綿亙五六里許。故凡經過之處，必將道旁樹木斬除一空。時有某姓老嫗所植之石榴樹，並不礙道，亦被會中人伐去。老嫗氣忿，遍訴同村，群起與會首為難，各糾集三百餘人奮勇爭持，血肉相薄，如臨大敵。致嫗黨中有一人身受重傷。翌日，倩人擡至城中，投吳縣署，求請驗傷。會首亦聯名具稟，巧自掩飾。二位試想那淫祀妖廟，久幹例禁，今日五通餘一，而鄉愚者流，猶挾之以作威福，卒釀成械鬥之禍，重煩南面者多添案卷一宗。咄咄怪事，中國前途，真堪痛恨。」<br />
　　壯抱聽了也自連聲稱奇。心齋接著問道：「表兄，你的記性比前益好，妙在逐事說來，頭緒一些不亂。那學海一激之功，卻也不校如此看來表兄竟是一個雜貨鋪，色色俱全。敢問蘇州之外，表兄亦有所聞否？」<br />
　　資生道：「這更不少。我聞山西沁水一縣，山嶺叢雜，狼患最甚，殆與交城相伯仲。近年以來，沁之南鄉與陽城相接之境，約百餘里內死於狼者，不下百餘人，不惟幼童稚子，遭其荼毒。即精壯之夫，亦被狂噬，死傷日有所聞。鄉人出門俱有戒心，雖三五人成群結隊，狼可攫一以去。甚至鄉民賽社時，鑼鼓旗傘，嘗百數十人迎神於道，而亦為狼所噬。則此處鄉民，正宜急備精銳火器，糾合多人以為殲除巨害之計，而無識者反異議沸騰，妄相推測，謂此狼殆由天降，不可以人力抗之。受害之人多諉為天數，其幸生者，或禱之山神，以求免禍。且有居城關之某女巫，欲借此斂錢，偽託有神附體，號於眾曰：『天狗下降，此方劫數甚重，欲免患者，苟共出佈施，我當為眾禳之。』於是信者甚多，女巫斂資無算。未幾該女巫出門，竟為狼所食。而愚民仍冥然不悟，如夢如癡。最可怪者，縣令某，以狼為民害，亦惟日禱神祠，冀能倖免，而絕無弭患之方。乃祈禱愈虔，狼患愈甚。旋有一狼夜入縣署上房間壁，捕食雞鴨，幸為巡警兵擊殺，官眷未遭波及。眾人聞悉又以為神實顯靈，至死不悟，出人意外，沁民之愚，竟至如是，此真駭人聽聞之事也。」<br />
　　心齋、壯抱聽了這一番話長歎不已。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>