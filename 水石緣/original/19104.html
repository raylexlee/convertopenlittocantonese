<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>水石緣 - 第一章　驂鳳翥仙侶臨凡　詣龍湫神僧飛錫</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一章</br>　　驂鳳翥仙侶臨凡　詣龍湫神僧飛錫</font></h4>
			　　荊楚溪山之勝，甲於天下。自昔人文毓秀，史不絕書，而靈異之祥，龍多尤為神女。如：襄王攜巫峽之雲，交甫獲湘臯之佩，嶷山奕奕，淚竹痕鮮；湘水洋洋，凌波襪瘦，息夫人留桃花之洞，王明妃標青史之名。此騷人墨士恒見詠於詩歌，月侶鳳儔每寄情於篇什也！<br>　　余嘗浮洞庭，醉黃鶴，歷雲夢，過清宮，探赤壁之奇，踞衡峰之頂。四望層巒翠微，縹緲中有一峰，崗巒低蹴，氣象鬱蔥，名曰繡嶺。<br>　　嶺之上有寺曰雨花。俯瞰平原，滔滔汨汨迴繞於其下者濯錦溪，溪上有村曰賽桃源。居人得水之情，多跨溪為廬，煙火雖不甚廣，而疏籬短徑，茅舍竹樓，頗極瀟灑。繡嶺素居榛莽，有神僧飛錫至此，伐山通徑，結茅其上。僧名朗磚。因聲得教，喻色為空。半偈點開金藏，說法能令天雨花；一口吸盡西江，到岸不須杯渡水。從指頭上直悟徹三空、四諦、五蘊、六如；向定慧中都游遍雪竇、雲門、寶洲、金界。覷著論風的、論幡的，生扢擦似隔靴搔癢，徒壞指尖；笑那掩關的、面壁的，死懵騰如擔石上天，空勞肩膊。將兩手分開，慧劍由他枕著，女兒便一腳踢倒淨瓶，不愁輸卻山子，真是珠擎蓮葉，顆顆皆圓；月在柳梢，絲絲不掛。<br>　　朗磚甫至繡嶺，孤鎖一龕，蒲團清磬而已。迨後游僧歸附日眾，大建叢林，一時暮鼓晨鐘，遂與山風競響。其徒拈花令居人將桃核裹泥拋置山上，不數年悉成佳卉。每當春至，則青纏佛頭，紅摟山腰，爛若錦繡，香風陣陣，落花如雨，因名其寺曰雨花，而山為繡嶺雲。居人慕桃源之勝，亦各沿溪繞屋爭植夭桃。花蕊一舒，上下交映，繁紅零亂，溪流如染。因名其水曰濯錦，而村為賽桃源云。<br>　　內有水涵虛者，別號散人，世居粵之合浦。為人汪洋浩翰，有古叔度風。因時濁淖，攜室清氏來隱於此。性嗜佛，與朗磚善。髦而無子，僅生一女，取名盈盈。盈盈降生之夕，朗磚方在禪跏趺入定，見有童子驂鸞、仙娥跨鳳並翔空際。須臾，驂鸞者東去，跨鳳者降於水家中，有紅羅一幅墮於朗磚懷內，上書云：<br>　　碎汝半塊磚，投入千尋碧。<br>　　締我鳳鸞交，早飛龍湫錫。<br>　　覽畢驚悟，深以為異。<br>　　次日聞散人得生一女，且驚且喜，來與散人作賀。散人獨坐草堂，正在納悶，見朗磚來，延入坐定。朗磚曰：「聞你夜來得了一顆愛珠，特來賀喜！」散人曰：「是誰說來？你錯聽了，還有半顆不全哩！」朗磚曰：「我知道了。兒子兒女總是一樣，你不要愁悶。」散人曰：「年逾半百，生了個賠錢貨，怎教我不悶？」朗磚曰：「自古好女兒反勝過美男子。你不聞木蘭女披繡鎧往邊庭、黃崇嘏換烏紗入翰苑，那都不是挽髻兒穿裙子的麼！」散人曰：「便依你說，古來有幾個？」朗磚曰：「雖是不多，又道『生男勿喜，生女勿悲』，怎麼連這話也就忘了？且去抱來我看看。」散人將盈盈抱出中堂，朗磚撫之曰：「你們好走得快，把一個難題目送與我做，不知要費我多少氣力呢！」散人笑曰：「搗什麼鬼？」朗磚曰：「這是我心坎裡啞謎，不要你管。有句話囑咐你，此女非同凡媛，須好生撫養他，日後自有天生佳配，切莫要尋錯對頭！」散人以為尋常言語，不甚關心。朗磚辭別回寺，亦不留意。<br>　　迨後盈盈長至十六歲，生得便體輕清，惠中秀外，藏嬌鎖恨，眉將漢月同彎；軃鳳堆鴉，鬢與湘雲共掃；朱唇紅欲滴，齒比瓠犀；檀口氣偏和，香清雞舌。分擎漢苑，漫誇飛燕身輕；一捻楚宮，不羨小蠻腰細。彩蓮舟裡西子低眉，板桂月中素娥避席。真個冰肌玉骨，一清無可擬丰神。若論蕙性蘭心，二酉猶能探秘笈。魏夫人之書，管夫人之畫，謝道蘊之詩，班婕妤之賦，蔡文姬之琴，無技不能，有能必絕，生平所喜，詩詞為最。所居園亭池館，題詠已遍，嘗填《滿江紅》詞一闋，以寫賽桃源云：<br>　　疊嶂層巒，鎖著這孤村偌大。瀟灑處，清溪幾曲，疏林帶。花鳥全無塵俗相，人家咫尺煙霞內。算幽深，何地得如斯？桃源賽。茅屋淺，山房隘；叢竹護，長松蓋。聽泉鳴空谷，琴橫天籟。誰竊元都千樹豔，償將紅粉三春債？怕等閒流出賺漁郎，愁難賣。<br>　　身旁二婢，一名彩蘋，一名彩綠。彩綠年尚幼，彩蘋小盈盈二歲，麗而知書，盈盈雅愛重之。分雖主婢，情同姊妹，每得佳句，輒令歌以自賞。時散人欲為盈盈相攸，盈盈聞之愁動顏色，偶見庭際落紅，私語彩蘋曰：「女兒身如花片，飄泊隨風，幸則飛綴繡簾，不幸則拋墮塵土。青皇難問，含歎如何！」彩蘋曰：「這件事命好的撿得來，緣慳的推不悼。聞說有個老人家朝著月亮撿書，那些不搭對的想都是他眼昏撿錯了。」盈盈失笑。<br>　　一日，郎磚聞盈盈工於翰墨，持帖索書。盈盈為書「雲外賞」三字。朗磚懸諸普愛軒中，又復丐寫繡嶺圖。隱以花村，圍以錦水，幽深清曠，駕輞川而上之。散人持畫入寺，朗磚展看，嘖嘖稱美。散人偶然談及向平之事，因曰：「這山莊內都是些耕煙鋤雨之徒，那討快婿？昨日與寒荊商酌，欲圖歸計，卻又彷徨不定。」郎磚無語，暗自失驚。<br>　　及散人去，朗磚矍然曰：「非他提起，幾乎忘了一件公案，如今正該是他來的時候了。吾當到彼招致此人，就中略露玄機，指引他一條覺路。」即將盈盈所畫繡嶺圖藏入空囊。<br>　　次日，迎散人入寺，集眾僧禪堂話別。散人向問：「師欲何往？」朗磚曰：「做和尚的人如孤雲出岫，隨風舒捲，有什麼定向！」眾僧有挽錫者，有願從者。朗磚曰：「你們須各檢點自己工夫。老僧不久自圖返錫。」因命拈花暫統監院，臨行密語之曰：「明年某月日，龍湫有一石生迷棹到此。你須留住，休忘吾言！」言畢，率一小沙彌擔囊攜缽，飄然而去。<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>