<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　越數日，方接玄宗制敕，令充天下兵馬元帥，肅宗不便遵行，乃遣使齎表入蜀，奏陳即位情形。至此才行奏聞，毋乃太遲。靈武距蜀千里，往返需時，肅宗既已稱尊，也不管玄宗允否，當然親裁大政，且特召故人李泌，入備咨詢。泌字長源，世居京兆，幼時即以才敏著名，及長，上書言事，洞中時弊。玄宗欲授泌官職，泌固辭不受，乃令與太子游，聯為布衣交。太子常稱為先生，不呼泌名，偏楊國忠專相，恨他書詞激切，奏徙蘄春，歷久得歸，隱居潁陽。此次肅宗北行，已發使敦請，泌義無可辭，乃應征就道，到了靈武，肅宗已是即位了。泌入見時，只好稱臣，肅宗歡顏相待，令他旁坐，彼此問答多時，即欲任為右相。泌又固辭道：「陛下屈尊待臣，視如賓友，比宰相更貴顯得多了，臣有所知，無不上達，何必定要受職呢。」肅宗乃待以客禮，一如為太子時，出與聯轡，寢與對榻，每事必咨，所言皆從，彷彿與劉備遇孔明，苻堅遇王猛相類。特敘此以志得人。泌遂替肅宗擬草，頒詔四方，說得非常痛切。<break time="100ms" />
　　河西節度副使李嗣業，發兵五千。安西行軍司馬李棲筠，發兵七千，陸續馳達靈武。郭子儀李光弼顏真卿等，前聞潼關失守，俱引兵退還。平盧節度使王元臣敗死，常山趙郡，又復失守，賊將令狐潮再圖雍邱，還虧張巡控御有方，才得卻敵。顏真卿聞肅宗新立，用蠟丸藏表，從間道遣達靈武。肅宗授真卿工部尚書，兼御史大夫，仍領河北採訪使，亦用蠟丸傳達，附以赦書。真卿頒下諸郡，又遍傳河南江淮，諸道方知肅宗嗣位，漸有固志。郭子儀率兵五萬入衛肅宗，留李光弼居守井陘，肅宗見了子儀，喜出望外，立授子儀為靈武長史，同平章事。又命李光弼留守北都，亦加同平章事官銜。靈武威聲，自是漸振。到了九月初旬，韋見素房琯崔涣等，自蜀中奉傳國寶，及傳位詔冊，來至靈武，由肅宗出城恭迎。原來玄宗自頒詔討賊後，即由普安赴巴西，太守崔涣迎謁，奏對稱旨，立命為同平章事。繼由巴西赴成都，正值靈武使至，玄宗問明使人，欣然喜道：「我兒應天順人，我復何懮？」當下令改制敕為誥，所有臣僚章奏，俱稱太上皇。軍國重事，先取皇帝進止，然後上聞。俟克復兩京，當不預政。隨命韋見素房琯崔涣三相，為禪位奉詔使。三相見了肅宗，宣敕傳位，且奉上寶冊。肅宗辭謝道：「近因中原未靖，權總百官，豈敢趁著患難，即思承襲帝統？」諸臣固請領受，乃將冊寶奉置別殿，朝夕拜謁，如定省禮。未免虛文。留韋見素等輔政，待遇房琯，格外從厚。琯詞氣激昂，好似有絕大才識，肅宗視為奇才，竟欲把收復兩京的責任，盡委琯身。這也所謂以言取人，未免多失呢。也為後文伏筆。<break time="100ms" />
　　且說賊將孫孝哲等，奉安祿山偽命，由潼關進陷長安，崔光遠邊令誠等，開門納賊，孝哲入都，收捕妃主皇孫數十人，及百官內侍宮女數百人，悉數囚系，乃遣人馳報祿山。祿山大喜，遣張通儒為西京留守，仍命崔光遠為京兆尹，使安忠順率兵屯苑中，歸孝哲節制，並特授孝哲二札，一是唐室大臣，若肯歸降，當酌量授官﹔二是查明楊貴妃兄妹下落，若得收捕，立送洛陽。這二札去後，隔日即得復報，唐故相陳希烈，及張均張垍等，一律投誠。楊氏家眷，自貴妃國忠以下，統在馬嵬驛伏誅，祿山聽了，不禁悲憤交集道：「楊國忠是該死的，但如何害我阿環姊妹？我此來奪了長安，滿擬將她姊妹數人，盡行充入後房，俾我得暢意取樂，不意將她屠戮，此恨何時得消呢？」又忽憶著愛子慶宗，前被賜死，益發憤怒，遂傳命孝哲，除陳希烈張均兄弟已經投降，應即令來洛授官外，所有在京皇親國戚，無論皇子皇孫，郡主縣主，及駙馬郡馬等，悉行處斬，致祭愛子，慶宗。孝哲本是一個殺星，既接祿山命令，遂把拘住的妃主皇孫，並搜得駙馬郡馬數人，統牽至崇仁坊，設起安慶宗靈位，將妃主等人，一一剖心致祭，慘無人道。再把楊國忠高力士餘黨，捉一個，殺一個，還有王公將相，扈駕出奔，留有家眷在京，盡行捕戮，連襁褓嬰兒，也殺得一個不留。這場慘劫，統是楊氏一門釀成。一面掠取左藏，得了許多金帛，大為滿意，因日夕縱酒，不願西出。祿山命陳希烈張均張垍，並為同平章事，自己也無心西進，樂得居住東京，恣情聲色，圖個眼前快活，所以玄宗父子，一西一北，安然過去，並沒有甚麼追兵。大是幸事。
    </voice>
</speak>
