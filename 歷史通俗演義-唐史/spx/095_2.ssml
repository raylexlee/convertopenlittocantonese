<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　淮南都將畢師鐸，曾由高駢遣戍高郵，控御秦宗權，宗權未曾入境，師鐸先已倒戈，看官道是何因？原來高駢心腹，莫若呂用之，用之以邪術惑駢，得補軍職，又引私黨張守一諸葛殷為助，每日與駢同席，指天畫地，詭辯風生，說得駢情志昏迷，非常悅服。駢初與鄭畋有隙，用之語駢道：「宰相遣刺客刺公，今日來了。」駢大驚懼，急向用之問計。用之轉托張守一，守一許諾，乃使駢著婦人服，匿居別室，自代駢臥寢榻中，夜擲銅器，鏗然有聲，又密用豬血涂灑庭宇，似格鬥狀。及旦，始召駢回寢道：「幾落奴手。」駢見寢室中血跡，且謝且泣，竟視守一為再生恩，厚贈金寶。用之又刻青石為奇字，文為玉皇授白雲先生高駢，密令左右置道院香案。駢得石甚喜，用之進賀道：「玉皇因公焚修功著，將補仙官，想鸞鶴即當下降了。」彷彿是騙小孩兒。駢亦喜慰，遂就道院庭中，刻一木鶴，且著羽服跨行，妄稱仙曹。用之自雲磻溪真君，謂守一即赤鬆子，殷即葛將軍，暗中卻奪人財貨，掠人婦女，荒淫驕恣，無惡不為。又慮人漏泄奸謀，勸駢屏除俗累，潛心學道。駢乃悉去姬妾，謝絕人事，賓客將吏，多不得見。用之得專行威福，毫無顧忌，將吏多歸他署置，未嘗白駢。平居出入，導從多至千人，侍妾百餘，統由評花問柳，強奪而來。可充玉女。畢師鐸有美妾，為用之所聞，必欲親睹嬌姿，聊慰渴念，偏是師鐸不許。用之是色中餓鬼，伺師鐸不在家中，突入彼家，逼令一見，問答時未免狎媟，及師鐸回家，聞知此事，怒斥侍妾，遂與用之有隙，至出屯高郵，輒懷疑懼，心腹諸將，亦均勸師鐸還誅用之。師鐸遂與淮寧軍使鄭漢章，高郵鎮遏使張神劍，割臂瀝血，喝了一杯同心酒，當下推師鐸為行營使，移書境內，極言：「用之兇惡，與張守一諸葛殷朋比為奸，蟠據淮南，近由都中授他為嶺南節度使，仍不赴任，橫行無忌，應亟加誅，特奮義師，為民除惡」云云。神劍原名，本一雄字，因他善能使劍，所以叫作神劍。神劍以師鐸成敗，究未可料，願留部眾在高郵，接濟兵糧，乃推漢章為行營副使，與師鐸出兵逼廣陵。城中互相驚擾，呂用之尚匿不告駢，駢登閣聞譁噪聲，始問左右。左右才述變端，駢亟召用之入商。用之徐答道：「師鐸戍眾思歸，為門衛所阻，遂致驚譟，現已隨宜處置，就使有變，但求玄女遣一力士，便可靖患，願公勿懮！」玄女何處尋找，不若令侍妾擺一虛牝陣罷。駢沉著臉道：「近已知君多涉虛誕了，幸勿使我作周寶第二。」你也知他虛誕麼？還算聰明。說至此，不禁嗚咽起來。用之退出，懸賞軍中，令出城力戰，稍稍殺退師鐸，方得斷橋塞門，為守禦計。師鐸初戰不利，又見廣陵城堅兵眾，頗有懼色，忙遣屬將孫約馳往宣州，向觀察使秦彥處求援，預允破城以後，迎彥為帥。彥乃遣將秦稠，率三千人助師鐸，日夕攻城。用之令討擊副使許戡，出勞師鐸，竟為所殺。用之沒法，大索城中丁壯，不論官吏書生，悉用白刃加頸，脅使登城。自朝至暮，不得休息，於是闔城怨苦，均生叛意。師鐸射書入城，勸駢速誅朱呂張等三人，書為用之所得，立即毀去，且率甲士百人，入內見駢。駢駭匿寢室，良久方出語道：「節度使居室無恙，為何領兵進來，莫非造反不成？」遂命左右驅出用之。用之誓與駢絕，再率壯士出御。那外城已被攻入，慌忙麾眾出內城門，向北遁去。<break time="100ms" />
　　師鐸縱兵大掠，駢不得已遣人議和，願撤兵備，與師鐸相見。師鐸乃入見駢，兩下晤談，如賓主禮。駢署師鐸為節度副使，如左僕射，鄭漢章等各遷官有差。都虞侯申及語駢道：「逆黨不多，諸門尚未曾把守，公須乘夜出發，募諸鎮兵還取此城，還可轉禍為福，若遲延過去，恐一二日後，逆黨蟠固，及亦不得侍左右了。」駢猶豫不從。該死。到了次日，師鐸即派兵分守城門，搜捕用之親黨，盡行處死，一面遣人促秦彥過江。或語師鐸道：「僕射舉兵，無非為用之奸邪，高公不能區理，所以入城除害，今用之既敗，軍府廓清，僕射宜仍奉高公，自為副佐，但教握住兵權，號令境內，何敢不服？用之一淮南叛將，移書所至，立可成擒，外有推奉美名，內得兼並實效，若使高公聰明，必知內愧，萬一不改，也是一機上肉，奈何如此功業，轉付他人呢？」師鐸不以為然，但逼駢出居南第，用兵監守，並將駢親黨十餘人，一概收禁，所有高氏累年蓄積，都被亂兵劫掠一空。悖入悖出。既而捕得諸葛殷，杖斃道旁，怨家爭抉眼舌，且投以瓦石，頃刻成冢。何不請仙翁救命？
    </voice>
</speak>
