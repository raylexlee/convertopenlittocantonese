<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　適渤海呈入番書，滿朝大臣，均不能識。獨白一目了然，宣誦如流。玄宗大悅，即命白亦用番字，草一副詔。白欲奚落楊國忠高力士兩人，乞請國忠磨墨，力士脫靴。玄宗笑諾，遂傳入國忠力士，一與磨墨，一與脫靴。看官試想！這國忠是當時首相，力士是大內將軍，怎肯受此窘辱？只因玄宗有旨，不便違慢，沒奈何忍氣吞聲，遵旨而行。白非常欣慰，遂草就答書，遣歸番使。玄宗賜白金帛，白卻還不受，但乞在長安市中，隨處痛飲，不加禁止。玄宗乃下詔光祿寺，日給美酒數甖，不拘職業，聽他到處遊覽，飲酒賦詩，惟國忠力士，始終銜恨。力士乘間語貴妃，勸他廢去清平調。貴妃道：「太白清才，當代無二，奈何將他詩廢去？」力士冷笑道：「他把飛燕比擬娘娘，試想飛燕當日，所為何事？乃敢援引比附，究是何意？」貴妃被他一詰，反覺不好意思，沈臉不答。力士恥脫靴事，具見《李白列傳》，惟渤海番書，正史未詳，此處從稗乘彩入。原來玄宗曾聞飛燕外傳，至七寶避風台事，嘗戲語貴妃道：「似汝便不畏風，任吹多少，也屬無妨。」貴妃知玄宗有意譏嘲，未免介意。至李白以飛燕相比，正愜私懷，偏此次為力士說破，暗思飛燕私通燕赤鳳事，正與自己私通安祿山相似，遂疑李白有意譏刺，不由的變喜為怒。自此入侍玄宗，屢說李白縱酒狂歌，失人臣禮。玄宗雖極愛李白，奈為貴妃所厭，也只好與他疏遠，不復召入。李白亦自知為小人所讒，懇求還裡。玄宗賜金放還。白遂浪跡四方，隨意遊覽去了。暫作一束。<break time="100ms" />
　　且說楊國忠攬權得勢，驕侈無比，所有楊氏僮僕，亦皆倚勢為虐，叱逐都中。會當元夕夜遊，帝女廣寧公主，與駙馬都尉程昌裔，並馬觀燈。楊家奴亦策騎遊行，至西市門，人多如鯽，擁擠不堪，公主前導，吆喝而過，行人都讓開一路，由他馳驅。獨楊家奴當先攔著，不肯少退。兩下裡爭執起來，楊奴竟揮鞭亂撲，幾及公主面頰。公主向旁一閃，坐不住鞍，竟至墜下。程昌裔慌忙下馬，扶起公主，那楊氏奴不管好歹，也將昌裔擊了數鞭。兩人俱覺受傷，即由公主入內泣訴。玄宗雖令楊氏杖殺家奴，但也責昌裔不合夜遊，把他免官，不聽朝謁。玄宗也算是兩面調停。楊氏仍自恃顯赫，毫不斂跡。國忠嘗語僚友道：「我本寒家子，一旦緣椒房貴戚，受寵至此，誠未知如何結果。但我生恐難致令名，不如乘時行樂，且過目前哩。」人生第一誤事，便是此意。虢國夫人，素與國忠有私，至是居第相連，晝夜往來，淫縱無度。每當夜間入謁，兄妹必聯轡同行，僕從侍女，前呼後擁，約得百餘騎，炬密如晝，或有時兄妹偕游，同車並坐，不施障幕，時人目為雄狐。國忠子暄舉明經，學業荒陋，不能及格，禮部侍郎達奚珣，畏國忠勢盛，先遣子撫伺國忠入朝，叩馬稟明。國忠怒道：「我子何患不富貴，乃令鼠輩相賣麼？」遂策馬逕馳，不顧而去。撫忙報父珣，珣惶懼得很，竟置暄上等，未幾，即擢為戶部侍郎。<break time="100ms" />
　　會關中迭遭水旱，百姓大饑，玄宗因霪雨連綿，恐傷禾稼。國忠卻令人取得嘉禾入獻玄宗，謂天雖久雨，與稼無害。玄宗信以為真，偏扶風太守房琯，上報災狀，國忠即遣御史推勘，復稱琯實誣奏，有旨譴責。於是相率箝口，不敢言災。高力士嘗侍上側，玄宗顧語道：「霪雨不已，莫非政事有失麼？卿亦何妨盡言。」力士悵然道：「陛下以權假宰相，賞罰無章，陰陽失度，怎能不上致天災，但言出即恐遇禍，臣亦何敢瀆陳？」台臣不敢言，而閹人反進讜論，雖似持正，實屬反常。玄宗也為愕然，但始終為了貴妃，不敢罷國忠相職，國忠以是益驕。
    </voice>
</speak>
