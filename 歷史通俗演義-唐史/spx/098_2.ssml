<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　梧州司馬崔昭緯，沿途逗留，不肯往就貶所，且因武安軍方有亂事，節度使劉建鋒，私通親卒陳贍妻，為贍所殺，軍中另立馬殷為留後，他便借此借口，只推說道梗難通，一面貽書朱全忠，求他挽回，全忠置諸不理。唐廷已有所聞，乃遣中使追及荊南，勒令自盡，中外稱快。獨李茂貞韓建兩人，素與昭緯表裡為奸，不忍聞他誅死，因又欲伺隙發難，可巧昭宗置殿後四軍，選補數萬人，使延王戒丕等統帶，借資護衛。李茂貞乘間上表，詭說延王將稱兵討臣，臣今勒兵入朝請罪。昭宗覽表大驚，亟向河東告急。急時抱佛腳，已屬無益。偏偏遠水難救近火，河東尚未接洽，鳳翔兵已逼京畿。覃王嗣周，帶了衛軍，出阻茂貞，茂貞不待晤談，便指揮眾士，殺退嗣周，直薄長安城下。延王戒丕，入白昭宗，謂：「關中藩鎮，無可依托，不如由鄜州渡河，往幸太原。」昭宗因草草整裝，挈著嬪妃嗣王等數十人，潛出都城，奔至渭北。連番奔波，莫非自取。韓建遣子從允奉表，請幸華州，昭宗知建不懷好意，未肯遽從，但命建為京畿都指揮，兼安撫制置，及催促諸道綱運等使，自啟駕至富平。建又奉表固請，從官亦不願遠去，乃召建至行在，面議去留。<break time="100ms" />
　　建抵富平，謁見昭宗，頓首泣陳道：「方今藩鎮跋扈，不止茂貞一人，陛下若去，宗廟園陵，何人居守？臣恐車駕渡河，無復還期。今華州兵力雖微，控帶關輔，尚足自固，臣積聚訓厲，已十三年，西距長安不遠，願陛下惠臨，徐圖興復，臣願為陛下盡力。」口是心非。昭宗因偕建至華州，就府署為行宮。建請罷崔胤相職，改授尚書左丞陸扆同平章事，王搏亦相繼免相，用左諫議大夫朱樸代任。崔胤密求朱全忠，替他轉圜，且教他營修東都宮闕，表迎車駕。全忠依言上表，力言崔胤忠臣，不應免職，自願率兵迎蹕。韓建不免驚慌。乃復召胤為相，遣人諭止全忠，胤再黜再進，遂排擠陸扆，誣他黨同李茂貞。扆竟遭貶為硤州刺史。茂貞入長安，又放了一把無名火，將重修的宮室市肆，焚毀俱盡。昭宗聞報，命宰相孫偓，為鳳翔四面行營招討使，討李茂貞。茂貞才上表請罪，獻助修宮室錢。韓建暗中袒護茂貞，阻偓出師，且奏稱睦濟韶通彭韓儀陳八王，均系唐朝宗室。謀劫車駕往河中。昭宗似信非信，召建入問。建又托疾不入，昭宗不得已，令八王詣建自陳。建又拒絕不見，但再表申請勒歸私第，妙選師傅，教以詩書，不准典兵預政。昭宗已陷虎口，無法推諉，乃詔令諸王所領軍士，遣歸田裡，建又請撤去殿後四軍，昭宗亦不敢不從。天子親軍，至此盡撤。捧日都頭李筠，為石門扈從第一功臣，建誣他謀變，請旨處斬。筠既冤死，建心尚未足，索性大起殺心，縱兵圍諸王第，拿住覃王嗣周，延王戒丕，通王滋，沂王禋，彭王惕，丹王允，及韶王陳不韓王濟王睦王等十一人，韶王以下，史失其名。共牽至石堤谷，冤誣反狀，可憐諸王被發徒跣，極口呼冤，隨他叫破喉嚨，沒一個出來救護，號炮一鳴，刀光四閃，十一王首級，都垂地下。暗無天日。建竟先斬後奏，以謀反聞。看官！你想昭宗至此，果安心不安心麼？建又強慰昭宗，奏請立德王裕為皇太子，裕系昭宗冢嗣，為淑妃何氏所出，何氏方從幸華州，建向何氏討好，立裕為儲，並請冊何氏為皇后。唐自憲宗以降，好幾代不立正宮，至此復行冊後禮，行轅草率，粗備儀文。看官聽著！這已是著末一出了。<break time="100ms" />
　　孫偓受詔不行，撤去招討使，並罷相位。朱樸亦免，王搏再相，也無術維持國政。李茂貞官爵，忽奪忽還，毫無定策。東川為王建所並，節度使顏彥暉自殺。威武節度使王潮逝世，弟審知知軍府事，魏博節度使羅弘信死，子紹威自稱留後。當時雖皆上表奏聞，昭宗還有甚麼辯論。不過有求必應，濫給詔書，予他旌節，便算了事。回鶻別部龐特勒後裔，及南詔嗣酋舜化，先後上書，唐廷也無暇報答，幸外夷亦多衰微，無心入寇，所以邊疆尚靖，只內部分擾亂難平。李克用聞茂貞犯闕，擬再發兵進援。茂貞素憚克用，因詐稱改過，累表謝罪。嗣又聞朱全忠營洛陽宮，有迎駕意，復馳表行在，願修復宮闕，奉昭宗歸長安。韓建已與茂貞串同一氣，也勸昭宗還都，昭宗乃令建為修宮闕使。建與茂貞共致書河東，願與克用修和。克用正用兵幽州，樂得應允，韓建乃奉駕還都。看官閱過前回，應知幽州節度使劉仁恭，為克用所保薦，何故互動兵戈哩？原來仁恭蒞鎮，克用曾派親兵千人監守，所有租賦，除供給軍需外，悉令輸送晉陽。至昭宗出奔華州，克用向仁恭徵兵，一同入援，仁恭不應，經克用移書責備，他反擲書嫚罵，拘住使人。克用大怒，自率兵往攻幽州，中途飲酒，被仁恭將單可及，設伏殺敗，奔還晉陽。仁恭恐克用復仇，亟與朱全忠聯絡，全忠因會同幽州魏博兩鎮軍士，攻拔邢洺磁三州，昭宗方還京大赦，下詔罪己，改元光化，一面命太子賓客張有孚，為河東汴州宣慰使，替他雙方和解。克用頗欲奉詔，獨全忠不從，澤州守將李罕之，本依附克用，平王行瑜，他本思代鎮邠寧，克用謂不應恃功要君，乃怏怏還澤州。
    </voice>
</speak>
