<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　敗報馳達東都，武氏再遣同州刺史建安王武攸宜，為清邊道大總管，出討契丹，且募全國系囚，及士庶家奴，有力從軍，悉令調發。攸宜未曾出境，萬榮已進兵崇州，涼州都督許欽明兄欽寂，為龍山軍討擊副使，逆戰失利，致為所擒，萬榮移兵圍安東，令欽寂招降安東都護裴玄珪，欽寂佯為應諾。及至城下，呼玄珪與語道：「狂賊不道，必遭天殃，滅亡便在目前，公宜厲兵堅守，毋失忠節。」萬榮大怒，將他殺斃，即督兵攻城。城上矢石如雨，才行退去。欽寂弟欽明，也為突厥所虜，後亦殉難，時人稱為二忠。既而突厥默啜可汗，表請和親，願率部眾助討契丹。亦非善意。武氏遂遣豹韜衛大將軍閻知微，左衛郎將署司賓卿田歸道，齎冊授默啜為遷善可汗，兼左衛大將軍。默啜出襲鬆漠，適值盡忠驚死，萬榮外出，被默啜乘隙掩入，把盡忠萬榮的妻子，及所有輜重，盡行擄去。萬榮無家可歸，索性專寇唐境，攻陷冀州，殺刺史陸寶積，屠吏民數千人，再驅眾攻瀛州，河北震動。魏州刺史獨孤思莊，膽小如鼷，悉驅城外居民，入城守衛，一面飛表乞援。武氏知他怯懦，乃起彭澤令狄仁杰，往代思莊。仁杰遭貶，見三十二回。仁杰抵任，遣民歸農，且與語道：「距寇尚遠，何必倉皇。萬一寇至，我也自能支持，不勞百姓。」大眾拜謝，歡躍而去。<break time="100ms" />
　　唐廷再命夏官尚書王孝杰，羽林衛將軍蘇宏暉，統師十七萬，往擊孫萬榮。行至東峽石谷，正遇契丹前鋒，立即與戰。契丹兵略略交鋒，便即引去。又是詐計。孝杰縱兵追擊，宏暉繼進，途中七高八下，崎嶇難行，前面適有一大嶺，兩旁峭壁懸絕。孝杰策馬先登，不防契丹兵回撲轉來，勢如猛虎，所當輒靡。嶺上喊聲連天，宏暉尚在嶺下，竟不管孝杰死活，馬上返奔，剩得孝杰孤軍，也是立足不住，紛紛散亂。孝杰被番眾一擠，墮崖身死，餘眾亦多半傷亡，逃脫的沒有幾人。唐軍又敗。武攸宜方至漁陽，聞孝杰敗死，嚇得魂魄飛揚，不敢前進。萬榮遂進屠幽州，分兵陷瀛州屬縣，大掠而南。孝杰記室張說，飛馬回奏，武氏也覺惶急起來，更用右金吾衛大將軍武懿宗為行軍大總管，與右豹韜衛將軍何迦密，出師援應。諸武只能殘害朝臣，不能擊走胡虜，武氏專信母族，安得不敗。接連又命御史大夫同平章事婁師德，為清邊道大總管，右武威衛大將軍沙吒忠義，為清邊中道前軍總管，統兵二十萬，即日北行。懿宗軍至趙州，聞契丹兵將到冀州，便欲南遁，將士請堅壁清野，為疲賊計。懿宗不從，遽退還相州，沿途拋棄軍械，不可勝計。萬榮復進掠冀州，入屠趙州。<break time="100ms" />
　　先是萬榮破王孝杰時，曾在柳城西北四百里，依險築城，留住老弱婦女，及器械輜重，留妹夫乙冤羽居守。突厥默啜可汗，探悉情形，又發兵潛往，突入新城，擄住乙冤羽，便把全城蓄積，悉數取歸。嗣復故意將乙冤羽縱去，令報萬榮。萬榮已狡，默啜尤狡。萬榮方招誘奚部，夾攻唐軍，氣燄很是鴟張。偏由乙冤羽馳報，新城失守，害得神色沮喪，寢食不安，那部眾的眷屬，都在新城，一聞陷沒，個個恟懼，皆無鬥志。奚部兵士，見他這般情狀，料知不能勝唐，也有變心。唐神兵道總兵楊宏基，及清邊道前軍副總管張九節，偵知底細，便與奚人結了密約，夾擊萬榮，裡應外合，前犄後角，立將萬榮軍搗破，殺得血肉模糊，萬榮只率輕騎數千名，奪了一條血路，落荒東走。張九節從間道馳出，截擊萬榮去路，萬榮進退兩難，回馬斜奔，趨至洛水東岸，手下已是散盡，止剩家奴數人，乃下馬憩息，淒然長歎道：「今欲歸唐，罪大難容，歸突厥亦死，歸新羅亦死，奈何奈何？」言未已，那頭顱已應聲墜下。看官欲問何人下手？當然是他的家奴。奴持首獻唐軍。還有萬榮驍將李楷固何務整，亦至幽州求降。時狄仁杰已升任幽州都督，好言撫慰，送往東都，並安撫河北百姓，不妄戮一人。獨武懿宗所至殘酷，遇有難民自拔來歸，多指為賊黨，刳心剖膽，窮極慘狀﹔及班師還朝，且奏言河北從賊諸民，應悉數夷族。左拾遺王求禮在側，奮然出奏道：「小民素無武備，力不勝賊，只好暫時屈從，本意何嘗欲反。懿宗擁強兵數十萬，望風退走，以至賊徒滋蔓。今賊幸告平，反欲移罪草野，盡加屠戮，試思自己不忠，怎能責人？臣請先斬懿宗，以謝河北百姓！」快哉快哉！我應浮一大白。懿宗無詞可辯。
    </voice>
</speak>
