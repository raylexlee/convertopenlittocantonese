<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　適值高麗遣使獻誠，入都請師。高宗正因東封竣事，擬耀威東方，平服高麗，湊巧有外使到來，正是機不可失，怎得不遣將興師？看官閱過上文，高麗本與唐為敵，如何反來乞師呢？原來乾封元年，高麗泉蓋蘇文已死，長子男生代為莫離支，自出巡城，留弟男建男產居守。男建自為莫離支，發兵拒兄，男生無家可歸，走保別城，因遣子獻誠詣闕求救。高宗即命契苾何力為安撫使，左金武衛將軍龐同善，營州都督高侃，同為行軍總管，在征高麗。即命獻誠為嚮導，授官右武衛將軍。龐同善偕獻誠先行，入高麗境，遇著防兵，一鼓擊走。男生遂率眾來會，詔授男生為遼東大都督，兼平壤道安撫大使，封玄菟郡公。又命李勣為遼東道行軍大總管，兼安撫大使，帶領左武衛將軍薛仁貴等，水陸並進，援應何力同善等軍。且敕何力同善等，悉受李勣節制。勣渡過遼水，道出新城。召語諸將道：「新城為高麗西鄙，不先攻下，餘城未易圖了。」乃督軍佔據西南山，俯瞰城中，環矢迭射。城中恟懼，遂縛城主出降。李勣使契苾何力入守，龐同善高侃為犄角，留薛仁貴往來游弋，策應各軍，自率大兵進擊，連拔一十六城。男建果然潛兵西出，來襲高侃營寨，被薛仁貴中途邀擊，大敗遁歸。侃遂進軍金山，金山地據要害，戍卒如林，見侃軍到來，奮力出鬥，侃與戰不支，逐步退還。高麗兵哪裡肯捨，相率趕來，可巧碰著了薛仁貴，橫衝而入，把高麗兵截作兩段，侃亦麾軍返攻，兩下合擊，殺死高麗兵五萬餘人，乘勝逐北，搗破南蘇木底蒼岩三城，聲威大振。仁貴尚不肯罷手，竟自引部下三千騎，進攻扶餘城，諸將慮他兵少，勸令休進。仁貴笑道：「兵不在多，但看使用合宜，雖少何害？」隨即毅然前往，直抵扶餘城下。守兵出城接仗，怎禁得仁貴一支大戟，前挑後撥，紛紛落馬。仁貴部下，又都是百戰雄兵，無人可敵，眼見得守兵敗衄，棄城而逃，一座好城池，又被仁貴據住了。極寫薛仁貴。扶餘附近四十餘城，均憚仁貴威名，望風請降。<break time="100ms" />
　　李勣聞扶餘城得下，很是喜慰，即遣侍御史賈言忠，還報高宗。高宗問及軍事，言忠答道：「高麗必平。」高宗道：「卿從何處看來？」言忠道：「昔隋煬帝東征，因人心離怨，所以不克，及先帝東征，因高麗無釁可乘，所以不克。俗語有云：『軍無媒，中道回。』今男生兄弟，自相鬥鬩，男生傾心內附，為我嚮導，彼國虛實，我已盡知，將帥成謀，士卒效力，哪有不克之理？且聞高麗秘記，曾有讖語，謂不及九百年，當有八十大將，傾滅高麗。高氏自漢立國，至今已九百年，李勣年已八十，正應彼讖，更兼高麗連年饑饉，妖異迭興，人心驚惶得很，還有甚麼不亡哩？」高宗又問遼東諸將，何人最賢？言忠道：「薛仁貴勇冠三軍。龐同善雖不善鬥，持軍卻也嚴整。高侃勤儉自處，忠果有謀。契苾何力沈毅能斷，性少忌刻，卻不失為統御才。這數人統是當代良將，若講到夙夜小心，忘身懮國，總要推大總管李勣哩。」言忠評論諸將，尤屬有識，惟推重李勣，說他忘身懮國，未免阿私所好。高宗怡然道：「卿可謂觀人有識了。」當下仍遣令東行，慰問將士。及言忠至軍，李勣已親至扶餘城，援應薛仁貴，殺退男建部眾。進拔大行城，復會合諸軍，攻破鴨綠水堅壘，直搗平壤城了。<break time="100ms" />
　　言忠奉詔慰諭，士氣益奮，契苾何力引軍先至平壤城下，勣軍繼進，圍攻至月餘，高麗王高藏，勢窮力蹙，乃遣泉男產率首領九十八人，持著白幡，出降軍前。惟男建尚閉門拒守，且屢遣兵夜襲唐營，均被唐軍擊退，男建嘗以軍事委僧信誠，信誠輸款唐營，願為內應。越五日，開城納唐軍。勣即縱兵登城鼓噪而入。男建方欲自刎，正值唐軍齊進，七手八腳，將他捆住。又把百濟故主扶餘豐，也一並拿下，餘眾悉降。當由勣傳檄高麗全境，令他歸順，所有高麗五大部，凡百七十六城，餘已由唐軍攻克外，沒一處敢行抗命。高麗遂平。<break time="100ms" />
　　勣乃振旅還朝，途次接到詔敕，將高藏等先獻昭陵，次獻太廟，待一一遵行後，然後奏請受俘。高宗親御含光殿，傳見高藏以下諸人，高藏等匍匐殿階，由高宗而頒詔敕，赦高藏泉男生等罪，各授官爵。惟泉男建扶餘豐兩人，罪大難宥，一流黔州，一流嶺南。分高麗為九都督府，四十二州百縣，特就平壤設安東都護府，統轄高麗，即令薛仁貴檢校安東都護。總兵二萬人鎮撫。惟扶餘豐子扶餘隆，早已出降，有詔令為熊津都尉，招輯餘眾，且替他頒敕新羅，勸釋前嫌，互修新好。新羅王金法敏，不敢不從，遂與隆同盟熊津城。劉仁軌代作盟詞，俾敦睦誼，然後帶著守兵，航海西還。高宗親祀南郊，告平高麗，進封李勣為太子太師，令他襄祀，充亞獻官。
    </voice>
</speak>
