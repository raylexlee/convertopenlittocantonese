<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三回<break time="100ms" />　　攻霍邑陣斬宋老生　入長安擁立代王侑
    </voice>
    <voice name="zh-HK-WanLungNeural">
        <break time="100ms" />
			　　卻說晉陽兵士，奉命再進，行至賈胡堡，距霍邑約五十餘里，適值大雨滂沱，不便行軍，只得就賈胡堡駐紮。偏偏一雨數日，浸淫不止，眼見得大家坐食，無法進行。李淵恐軍糧食盡，特遣府佐沈叔安，還赴太原，再運一月糧濟師，叔安領命前去。淵日夜望晴，未見天霽，心中很是焦煩。忽由軍校呈入檄文，急忙取閱，但見文中首二句，是：「魏公李密，謹以大義佈告天下。」不由的失聲道：「李密也來起義麼？」再瞧將下去，是曆數煬帝十罪，後文有「罄南山之竹，書罪無窮，決東海之波，流惡難盡。願擇有德以為天下君，仗義討賊，共安天下」等語。第述檄文中首尾等語，獨將煬帝十罪略去。因煬帝罪惡，應見《隋史》，本編不暇再述，故特從刪節，免致閱者眩目。再看文末署年月日，乃是永平元年五月日。復自語道：「好大的膽量！」語未畢，見世民趨入，乃將檄文遞示。世民覽畢，置檄案上，隨即稟白道：「兒聞李密略取河洛，由瓦崗寨盜翟讓等，奉他為主，自稱魏公，現在有眾數十萬，聲勢頗盛，為我軍計，不如暫與聯絡，免得東顧。」淵點首稱善，便令溫大雅作書約密，聯為同盟。書成後，遣使持去。未幾，即由去使齎還復書，淵立即披覽，略云：<break time="100ms" />
　　與兄派流雖異，根系本同。自維虛薄，為四海英雄，共推盟主，所望左提右挈，戮力同心。執子嬰於咸陽，殪商辛於牧野，豈不盛哉？<break time="100ms" />
　　淵閱至此，不禁微笑道：「狂妄極了！」又看將下去，乃是：<break time="100ms" />
　　兄果不棄，俯如所請，望即率步騎數千，親臨河內，面結盟約，共事征誅，則不勝幸甚！<break time="100ms" />
　　閱畢，復召世民入商，且與語道：「密妄自矜大，非折簡可以定約，我方有事關中，若遽與絕交，反至更生一敵，不如卑詞推獎，令他志驕氣盈，為我塞住河洛，牽綴隋兵，我得專意西征，俟關中平定，據險養威，看他鷸蚌相爭，坐收漁翁厚利，也不為遲呢？」世民喜道：「大人此計甚妙，就照此致復罷！」我亦謂是妙計，但李淵前日，並未聞出一策，此次得此良法，想是福至心靈。乃再令溫大雅復書道：<break time="100ms" />
　　淵雖庸劣，幸承餘緒，出為八使，入典六屯，顛而不扶，通賢所責，所以大會義兵，和親北狄，共匡天下，志在尊隋，天生烝民，必有司牧，當今為牧，非子而誰？老夫年逾知命，願不及此。欣戴大弟，攀鱗附翼。唯弟早膺圖箓，以寧兆民，宗盟之長，屬籍見容，復封於唐，斯榮足矣。殪商辛於牧野，所不忍言。執子嬰於咸陽，未敢聞命。汾晉左右，尚須安輯，盟津之會，未暇卜期。謹此致覆！<break time="100ms" />
　　大雅寫好復書，由淵與世民閱讀一周，共稱好不置，因復遣人持去。世民且道：「此書一去，李密必專意圖隋，我可無東顧懮了。」嗣得去使返報，果然李密得書，誇示將佐，淵愈覺放心。不意探騎突來急報，說是劉武周約同突厥，將乘虛襲擊晉陽。又是一波。淵忍不住長歎道：「看來時尚未至，只好趕緊北還。」乃與裴寂等商定行止。寂亦謂隋兵尚強，未易猝下，李密奸謀難測，劉武周惟利是圖，不如還救根本，再圖後舉。淵即議定翌日還軍。時世民正出外巡邏，忽聞有還軍消息，即返營問明，果有此事，忙入內問淵道：「大人何故還軍？」淵略述緣由，且言：「糧食將盡，勢難逗留。」世民勸阻道：「今禾菽徧野，何患乏糧？隋將宋老生，素性輕躁，一鼓可擒。李密顧戀洛口，無暇遠略。劉武周外附突厥，內實相猜，渠雖遠利太原，怎能近忘馬邑？況突厥新與我和，亦未必即日敗盟。此種傳聞，不應輕信。大人創興大義，有志救民，理應先入咸陽，號令天下，今遇小敵，即欲班師，恐從義諸徒，一朝懈體，大事從此去了。」是極。淵搖首道：「倘晉陽有失，豈不是無家可歸？我決意回去罷！」遂促令整裝。世民出見建成，擬邀同諫阻，建成道：「我意亦不欲速歸，但父親已有歸志，看來是不能中阻了。」世民見建成語帶支吾，料是無心入諫，復轉商諸裴寂等人。又皆謂不如歸去，惹得世民惱恨萬分，連夜餐亦不能下咽。輾轉圖維，擬再進諫，大踏步趨入後營，為李淵親卒阻住，只說大將軍已就寢了。世民悲憤填胸，忍不住痛哭起來。淵聞有哭聲，才召世民入問。世民嗚咽道：「兵以義動，有進無退，進即生，退即死，怎得不哭。」淵復問何為致死？世民道：「大人試想！行軍全仗銳氣，一旦退還，銳氣消滅，大家溃散，敵人得乘我後路，追擊過來，我已瓦解土崩，如何對仗？豈不是束手待斃麼？」理解甚明。淵自是亦頗悔悟，復歎道：「左軍已發，奈何？」世民道：「左軍雖去，想尚不遠，兒願往追回。」淵乃笑道：「成敗由汝，汝便去追回罷。」世民欣然趨出，即與建成帶領輕騎，夤夜追回左軍。<break time="100ms" />
　　
    </voice>
</speak>
