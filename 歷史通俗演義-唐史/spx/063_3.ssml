<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　滔求深州未得，因致失望，且仍在深州駐兵，武俊以手誅惟岳，功出張孝忠康日知上，乃僅與日知同官，並失去趙定二州，意亦不悅。田悅乘間誘朱滔，滔又乘間誘武俊，彼此定了密約，互相聯絡，反抗朝廷。前四鎮未曾蕩平，後三鎮又復連結。李納為劉洽所圍，外城被破，驚慌的了不得，乃登城見洽，泣求自新。李勉亦遣人勸降，納乃使判官房說，入朝請命。偏中使宋鳳朝，謂納勢窮蹙，必不可舍，德宗竟為所惑，將說囚住，納乃突圍出走，奔歸鄆州，後與田悅相合。會唐廷遣中使北往，征發盧龍恒冀易定等軍，往討田悅。王武俊邀執中使，送往朱滔。滔即語眾道：「將士為國立功，我嘗為奏請官階，均不見報，今欲與諸君共趨魏州，擊破馬燧，可好麼？」眾皆不答。滔問至再三，大眾卻請暫保目前，不願蹈安史覆轍。滔默然罷議，一面加撫士卒，一面查出反對的將士，殺死了數十人。康日知偵知滔謀，密報馬燧，燧轉報德宗，德宗以魏州未下，王武俊又叛，勢不能再討朱滔，乃加滔檢校司徒，進爵通義郡王，冀安反側。總不脫乃父呆氣。偏滔逆謀愈甚，竟進營趙州，威嚇日知。武俊亦遣子士真，往攻趙州。涿州刺史劉怦，與滔為姑表親，滔使知幽州留後，怦即遺書諫滔道：「司徒能自矢忠順，事無不濟，若務大樂戰，不計成敗，安史前車，可為殷鑒。」滔將來書撕碎，付諸不答，且使蔡雄往說張孝忠，願與連盟。孝忠道：「從前司徒發幽州時，曾勸孝忠歸國盡忠，孝忠性直，已從司徒教誨，不敢再生貳心。司徒今為王武俊所惑，武俊與孝忠同出夷落，素知他反覆無常，還請司徒詳察，勿為所蒙。」雄尚再四進言，惹得孝忠怒起，欲將他執送京師，雄乃逃回。滔決計叛命，即率步騎二萬五千人，出發深州。甫至束鹿，士卒忽嘩噪道：「天子令司徒歸幽州，奈何反南救田悅。」滔懼匿後帳。蔡雄與兵馬使宗頊出語士卒道：「司徒血戰取深州，無非欲多得絲纊，借寬汝曹租賦，不意國家無信，把深州給康日知，又聞朝廷有敕賜汝等每人絹十匹，乃復為河東軍奪去，所以司徒南行，為汝等索還賜物呢。」一派謊言。大眾齊聲道：「果有此事，朝命不可不遵，不如奉詔歸鎮。」雄說不下去，只好佯允道：「汝等既知奉詔，亦須各歸部伍，從容歸鎮，尊司徒，便是尊朝廷呢。」眾乃無語，越宿，滔即引兵還深州，密訪首謀，得二百餘人，悉數處斬，餘眾股栗，乃復引兵南行，如此殘暴，安望成功。進取寧晉，留待王武俊。武俊率步騎萬五千名，陷入元氏，再行北趨，與滔相會，同援田悅。<break time="100ms" />
　　悅聞援軍將至，令康愔督兵出城，至御河旁，與馬燧戰了一仗，大敗奔還。德宗授李懷光為朔方節度使，令率朔方軍討悅，兼拒朱滔，一面進燧同平章事，爵北平郡王，且大括長安富商，接濟軍費。判度支杜佑，橫加敲迫，民不勝苦，甚至縊死。又遍查都民積粟，硬借四分之一，先後所得，才值二百萬緡，都城囂然，如被寇盜。越年改任趙贊判度支，復創行苛例兩條，一是間架稅，每屋兩架為間，上屋稅錢二千，中稅千文，下稅五百。一是除陌錢，公私給與及買賣產物，每緡須交官稅五十錢。兩法頒行，飭民不得逃稅，如有隱匿等情，杖責以外，還要加罰。可憐百姓連聲叫苦，九重無從得聞，但把那民膏民血，運至軍前，期平叛逆，偏是逆燄日熾，諸軍又不肯同心，你推我諉，歷久無功。夾敘苛稅，為下文京城失守寫照。馬燧李抱真，搆怨不休，朝廷遣中使和解，終不見效。王武俊逼趙州，抱真分麾下二千人，往戍邢州。燧聞信大怒道：「叛賊未除，乃遽分兵自守，難道叫我獨戰麼？」隨即令軍士整頓歸裝，意欲西還。忠智如燧，尚難免私忿。李晟得悉情形，忙向燧勸阻道：「李尚書因邢趙連壤，所以分兵往守，今公為此一事，即引兵自去，不但前功盡棄，轉恐招受惡名。況公有志平賊，正應推誠相與，釋小怨，急公仇，奈何作丈夫態，悻悻求逞呢？」燧被晟數語提醒，不覺起座道：「公責我甚當，我願自見李尚書，剖明心跡便了。」遂單騎出營，逕詣李抱真營。抱真與燧，已多日不見，驟聞燧孑身到來，也即開營出迎，彼此各自謝過，復歸和好，乃同誓滅賊，盡歡而別。
    </voice>
</speak>
