<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　馬燧等屯駐漳濱，河陽節度使李芃亦至，燧命諸軍持十日糧，進屯倉口，與田悅夾水列營。抱真與芃問燧道：「糧餉不多，遽行深入，究是何因？」燧答道：「我無非為速戰起見，試想魏博三鎮，連兵不動，意欲坐老我師，可以不戰屈人，我若分軍擊其左右，悅必往救，我反腹背受敵，戰必不利，今特進軍攻悅，搗他中堅，這就是攻其必救的兵法。悅若出戰，保為諸公破敵哩。」乃命軍士就水造橋，成了三座，每日分兵逾橋，前往挑戰。悅只堅壁不出，燧令諸軍夜半起食，潛出營門，循洹水上流，直趨魏州，只留百騎在營擊鼓，且預戒道：「賊若渡橋前來，汝等可暫時他避，俟賊已畢渡，追躡我師，汝等速毀橋樑，切切勿誤。」言已即去。待至天明，留騎懷藏火種，出營四匿，營中鼓角無聲，寂無一人。果然田悅探得消息，亟率淄青成德軍四萬餘人，渡橋踹營。但見營門虛掩，料已他去，連忙督眾前追，且乘風縱火，鼓噪而進。燧已至十里所，令軍士除去草莽，列陣待著，至悅兵追到，火熄氣衰，燧令昭義河陽軍為左翼，神策軍為右翼，自率河東兵為中軍，與悅眾接仗，悅亦分軍迎敵，戰了數十合，神策昭義河陽軍小卻，獨燧指揮河東軍，冒死突入悅陣，十蕩十決，無人敢當。李抱真李芃等，見燧勇往直前，也下令還鬥，拚命殺入。悅眾抵當不住，相率敗走，奔至三橋，橋已毀去。那燧等又追殺過來，此時欲逃無路，只好撲通撲通的俱投水中。有一半不善泅水的，都由河伯收去。還有後隊未及渡水，統被燧等殺盡。功歸馬燧，舉一賅三。悅收敗卒千餘人，還走魏州，夜走南郭，守將李長春閉城不納，擬俟官軍追至，獻城出降。偏偏待到天明，官軍不至，乃開門迎悅。悅怒殺長春，集兵拒守，怎奈城中士卒，不滿數千，陣亡將士諸家屬，號哭盈街。悅不免惶懼，乘馬佩刀，兀立府門，召軍民泣諭道：「悅自知不肖，蒙淄青成德兩父執保薦，嗣守伯父遺業，今兩父執去世，有子不得承襲，悅懷父執舊恩，不自量力，抗拒朝命，以致喪敗至此，悅再不死，何以謝我城中父老？不過悅有老母，不能自殺，願諸君持我佩刀，斷我首級，持降官軍，免得與悅同死哩。」言畢，解刀擲地，自從馬上投下。好一條苦肉計。將士爭前扶掖，各願與悅同死。悅乃與將士斷髮為誓，約為兄弟，與同休戚，一面悉發府庫，乃征斂富家，得財百餘萬，犒賞士卒。並召貝州刺史邢曹俊，令整部伍，繕守備，鎮定眾心，士氣復振。<break time="100ms" />
　　時李納為劉洽所逼，還守濮州，又向田悅處徵兵。悅遣軍使符璘，率三百騎送歸淄青軍。璘父令奇誡璘道：「我已老了，歷觀安史等相繼叛亂，終歸夷滅，田氏效尤，不久必亡，汝能去逆效順，使汝父揚名後世，我死亦甘心哩。」遂與齧臂而別。璘出城，即與副使李瑤，奔降馬燧，悅收滅璘家，令奇嫚罵而死。李瑤父再春，舉博州降官軍。悅從兄田昂，也舉洺州降官軍。馬燧擬進攻魏州，向抱真營中求取攻具。抱真因前時臨洺一役，所獲軍糧，多為燧有，心下本已不平，至此又欲取他軍械，因即拒絕，且願獨當一面，與燧分軍，遷延不進。燧與抱真各有所失。河陽等軍，亦因此觀望。至燧促與同行，到了魏州城下，悅已繕兵固守，不能遽拔了。<break time="100ms" />
　　范陽節度使朱滔，奉德宗詔敕，出討李惟岳，先遣判官蔡雄，往說易州刺史張孝忠，勸他舉州歸唐，共圖惟岳。孝忠本由正己遣往，令防田氏。見六十一回。此次見田氏日危，樂得依了蔡雄，奉表唐廷。滔又代為保薦，得授檢校工部尚書，兼成德節度使。孝忠遂娶滔女為子婦，深相結納，連兵圍束鹿。束鹿守將孟祐，急向惟岳處求救，惟岳令兵馬使王武俊為先鋒，自督軍為後應，往救束鹿。武俊本為惟岳所嫌，因惜他才勇，不忍遽除，至此派為前驅，武俊暗自忖道：「我若往破朱滔，惟岳軍勢大振，我歸必被殺無疑，我何苦自尋死路呢？」及既至束鹿，與朱滔對壘，未戰先退。惟岳後至接戰，為朱滔張孝忠所乘，殺斃將士甚多，沒奈何毀營遁還。孟祐守不住束鹿，亦開門夜遁。滔等乘勝圍深州，惟岳懮懼，判官邵真，又勸惟岳束身歸朝，事為孟祐所聞，密報田悅。悅遣衙官扈岌，詰責惟岳，逼他殺死邵真，仍敦前好，否則從此絕交。惟岳素來恇怯，更由判官畢華等，從旁慫慂，力請斬真以謝魏博，乃即引真出來，對著扈岌，把真梟首，扈岌乃去。惟岳以武俊不肯效力，意欲並誅，會趙州守將康日知，又舉城降唐，於是益疑武俊，武俊甚懼。有為武俊入白惟岳道：「先相公委武俊為腹心，誠因他勇冠三軍，可濟緩急，今危難交迫，尚加猜阻，將使何人卻敵呢？」惟岳乃使步軍衛常寧，與武俊同擊趙州，又使武俊子士真，值宿府中，統兵自衛。既已縱虎出柙，還要引狼守門，怎得不死？武俊出至恒州，語常寧道：「武俊今日，幸脫虎口，不復再返了。當北歸張尚書。」指孝忠。常寧道：「惟岳闇弱，將來總不免覆滅，今天子有詔，得惟岳首，即授旌節，公為眾所服，若倒戈效順，取逆首如反掌，何必先歸張尚書呢？」武俊喜甚，即與常寧還襲惟岳。士真開門納入，武俊即突入府門，府兵上前攔阻，被殺十餘人，當由武俊宣言道：「大夫叛逆，將士歸順，敢有異心，身誅族滅。」大眾聞言，均不敢動。惟岳縮做一團，被武俊等牽出府廳，用帛勒斃，並收捕胡震畢華王他奴諸人，盡行斬首，然後將惟岳首級，傳送京師。自李寶臣據成德軍，凡二世，共十九年而亡。深州刺史楊榮國，定州刺史楊正義，陸續歸降，河北略定，只有魏州未下。唐廷論功加賞，三分成德地，命張孝忠為易定滄州節度使，武俊為恒冀都團練觀察使，康日知為深趙都團練觀察使。尚有德棣二州，划隸朱滔，令滔還鎮。
    </voice>
</speak>
