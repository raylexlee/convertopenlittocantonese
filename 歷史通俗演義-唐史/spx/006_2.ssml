<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　密也無暇追回，竟至桃林縣署，語縣吏道：「奉詔暫還京師，隨來家屬，請暫寄縣舍。」縣令自然允諾。遲至日暮，密挈婦女數十名，逕入縣舍。縣令復出迎密，不意那當先健婦，竟拔出利刃，砉然一刀，將縣令頭顱劈碎，倒斃地上。更可怪的，是婦女卸除裙飾，個個變成了赳赳武夫。當下焚庫劫倉，掠取糧械，並驅掠徒眾，直趨南山，乘險東行，遣人馳赴襄城，通告刺史張善相。善相系密舊將，因令發兵來迎，外面卻揚言赴洛。右翊衛將軍史萬寶，適鎮熊州，由賈閏甫報知變端，遂語行軍總管盛彥師道：「密系驍賊，又有王伯當相助，必為大患。」彥師笑道：「但用兵數千人，即可梟二賊首級。」萬寶道：「計將安出？」彥師道：「兵法尚詐，此時不便與公明言，俟彥師殺賊回來，再與公說明未遲。」胸有智珠。言已，即率兵五千人，逾熊耳山，南據要道，高處伏弓弩手，低處伏刀斧手，且下令道：「俟賊半度，同時並發。」有偏將問彥師道：「密欲向洛，公乃入山，是何用意？」彥師道：「密素狡詐，向洛乃是偽言，他實欲去走襄城，依張善相，我料他必經此道。若縱令入谷，山路崎嶇，但教一人斷後，我便不能為力，今我先得入谷，賊必為我擒了。」好詐者卒以詐敗。於是靜伏以待。果然密與伯當等，逾山而南，彥師早已瞧著，待他半度，麾伏出擊。密部下不過千人，更因首尾兩分，不能相救。上面箭似飛蝗，下面刀似削草，恁他如何刁狡，逃不出這張羅網。才經數刻，即將密眾殺盡。密與伯當，同時授首。彥師奏凱而回，即將兩人首級，函送長安。總計密自起兵至此，六年乃滅。彥師得授爵葛國公，拜武衛將軍，仍鎮熊州。<break time="100ms" />
　　時徐世勣尚據黎陽，未有所屬，高祖曾遣降臣魏征，征本隨李密入關，故雲降臣。招世勣降。世勣仍將版籍獻密，令他自呈。及密既受戮，高祖復傳首相示，世勣北面號慟，表請收葬。有詔許歸密屍。世勣舉軍縞素，葬密於黎陽山南。高祖因他不負故主，稱為純臣，特授黎州總管，封萊國公，賜姓李氏。他本籍隸曹州，以字成名，後人呼他為徐楙功，便是他的表字。俗小說中過譽楙功，說他算無遺策，實則未足取信。故本文倒戟而出，特別點明。高祖既除去李密，乃擬出師東征。忽由幽州遞到降表，乃是羅藝舉州來降。當下閱罷表文，立即頒詔，授為幽州總管。藝將薛萬徹萬均，各授官爵。還有黃門侍郎溫大雅弟大臨，曾在藝處為司馬，亦召入長安，命為中書侍郎。看官道羅藝是何等人物？藝本襄陽人，曾仕隋為虎賁郎，隨征遼東，留屯涿郡，剿盜屢有功。但素性好剛，為諸將所忌。藝因激動眾憤，捕殺郡丞，庫儲賜戰士，倉粟給窮人，境內大悅。柳城懷遠諸城，次第歸附，遂自稱幽州總管，雄長一隅。及宇文化及至山東，遣使招藝，藝慨然道：「我本隋臣，如何降賊？」因即將來使斬首，為煬帝發喪三日。既而竇建德高開道等，亦遣人招藝，藝謂屬將道：「建德等皆劇賊，不足與共功名，惟唐公起義關中，民望所歸，王業必成，我不如歸附唐公罷？」溫大臨極力贊成，藝便命大臨草表，齎送長安。至接受詔敕後，突聞竇建德率眾十萬，自冀州來寇幽州。藝欲出城逆戰，薛萬均獻議道：「敵眾我寡，出戰必敗，不若使羸兵背城，阻水列陣，一面由萬均帶領健騎，埋伏城旁，待他渡水來攻，將值半濟，出兵掩擊，定可得勝。」藝依計而行。建德果引兵渡水，甫至中流，伏兵猝發。萬均持槊躍馬，領著健騎數百人，截擊建德。建德知是中計，急忙退還，巴是傷亡無數。再分兵旁掠近邑，又被藝遣將擊退，建德乃返樂壽城。樂壽系建德根據地，號為金城宮，他本漳南農人，投入軍伍，以驍勇得充隊長，後因庇匿罪犯，為郡縣所側目。適張金稱聚眾河曲，高士達聚眾清河，四處剽掠，獨不入建德里門。郡縣益疑建德通盜，捕戮建德家人。建德獨奔赴士達，士達奇建德才，委以兵權。隋涿郡太守張絢，出師往討，被建德用計擊斃，威名益著。會隋太僕楊義臣討平張金稱，乘勝擊高士達，建德勸士達暫避兵鋒，士達不從，一戰畢命。建德獨率百騎亡去，俟義臣退軍，復還為士達發喪，招集舊部，勢復大振，自稱長樂王，據樂壽為都城，備置百官。尋有大鳥五頭，集建德宮。群鳥數萬相從，經日始去，建德以為祥瑞，改元五鳳。又得玄圭一方，目為天錫。竟以夏禹自擬，復改國號為夏。嗣是破隋將軍薛世雄，殺偽魏帝魏身兒，略取冀易定等州，有勝兵十餘萬人。惟與羅藝對仗，竟至敗還。隨筆敘出建德履歷，好為後文開局。
    </voice>
</speak>
