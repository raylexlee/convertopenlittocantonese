<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　且說張說入覲後，升任兵部尚書，同中書門下三品，越年，出任朔方節度大使，親督各州兵馬。原來說曾任並州長史，撫慰突厥降部，立有功勞，所以文臣轉遷武職，出為節度。先是突厥默啜可汗，被拔曳固散卒殺死，獻首唐軍，拔曳固及回紇同羅霤僕骨五部，均款塞輸誠。惟默啜兄子闕特勒，立兄默棘連為毗伽可汗，自為右賢王，專掌兵事，免不得招集流亡，誘降部落。僕骨都督勺磨，與突厥往來通使，為朔方大使王晙所聞，恐他連結突厥，為中國患，因給令會議，把他殺死。拔曳固同羅諸部，俱聞風疑懼。說自並州率二十輕騎，往撫各部落，副使李憲，謂戎狄多詐，貽書勸阻。說復書云：「我肉非黃羊，必不畏食，血非野馬，必不畏刺，士當見危致命，我此去正欲效死，利害原不暇計了。」此語頗有膽識。於是逕入各部，好言宣慰，且寢宿番帳，鼾睡有聲。諸部相率感動，因無異心。獨突厥毗伽可汗，用婦翁暾欲谷為謀主，暾欲谷年老多智，素為國人所尊畏，所有前時歸降唐朝的部眾，至此為暾欲谷所招徠，陸續還國。詔令薛訥王晙追討，晙乃西發拔悉密部眾，東發奚契丹降兵，凡蕃漢士三十萬，掩擊毗伽可汗。拔悉密姓阿史那氏，降唐居北庭，輕率好利，先驅出兵，被暾欲谷設計邀擊，悉數虜去。暾欲谷轉掠涼州，河西節度使楊敬述，遣裨將盧公利等截擊，又復大敗。突厥氣燄復盛，蘭池都督康待賓，又攻陷六胡州，有眾七萬，騷擾西陲。蘭池僻處隴西，向有胡人出沒，自酋長康待賓，率眾內附，乃置蘭池都督府，即以康待賓充任。蘭池附近，有魯麗含塞依契等六州，分處突厥降戶，號為六胡州。康待賓聞突厥盛強，遙與聯絡，叛唐為寇，把六胡州一並奪去。王晙即移兵往討，康待賓知不能御，就近向黨項乞援。黨項遂進攻銀城連谷，經張說出兵掩擊，大破黨項。黨項情急乞和，願助唐師共討叛胡。康待賓勢孤援絕，遂由王晙一鼓擒住，梟首了事。嗣是張說以知兵聞，入朝得長兵部，復出為朔方節度，領單於都護府及夏鹽銀麟豐勝等六州，定遠豐安二軍，並張仁願所置的三受降城。任大責重，時出巡邊。可巧康待賓餘黨康願子又叛，自稱可汗，四出寇掠，涉河入塞，當由說督兵進征，連敗康願子，追至木槃山。康願子逃入山谷，終被說軍搜獲，當然正法。且捕得叛胡三千人，分別誅赦，乃徙殘胡五萬餘口，入居許汝唐鄧仙豫等州，空河南朔方地。且奏罷邊兵二十餘萬，盡使還農。玄宗以舊時成制，邊戍常六十萬人，若裁去三分之一，未免邊備空虛，因手敕詰問。說復上奏道：「臣久在疆場，具悉邊情，將帥第擁兵自衛，役使營私，並非真能制敵。臣聞兵貴精不貴多，何必多養冗卒，虛糜兵糧，兼妨農務？」玄宗乃從說言，如數撤歸。豢兵害農，確是弊政。張說此請，不為無見。唐初兵制，分天下為十道，置府六百三十四，上府置兵額千二百人，中府千人，下府八百人，無事為農，有事為兵，各設折衝都尉，每歲至季冬教練，更番宿衛京師。後來海內承平，久不用兵，府兵不復教戰，甚至逃亡略盡，說乃請召募壯士，入充宿衛。玄宗因命尚書左丞蕭嵩，與京兆蒲同岐華各州長官，選府兵十二萬，充作長從宿衛，一年兩番，州縣毋得役使。繼又改稱長從為彉騎。彉音廓。（字從弓，是各令習射，一律張弓的意思。）嗣是府兵制廢，兵農始分。府兵創自魏宇文泰，後世稱為良法。開元中，為張說所廢，雖是因時制宜，但良法自此盡湮，亦足深惜。且改十道為十五道，分關內置京畿道，分河南置都畿道，分山南為東西二道，分江南為江南東西黔中三道，每道各置採訪使，檢察非法。兩畿置中丞，餘置刺史，邊鎮增設節度使。自開元至天寶初年，共增至十大鎮，分述如下：<break time="100ms" />
　　（一）朔方節度使，治靈州，安北單於二都護府屬之，捍御突厥。<break time="100ms" />
　　（二）河西節度使，治涼州，斷塞吐蕃突厥往來衝道。<break time="100ms" />
　　（三）河東節度使，治太原，與朔方為犄角，備御突厥及回紇。<break time="100ms" />
　　（四）隴右節度使，治鄯州，控遏吐蕃。<break time="100ms" />
　　（五）安西節度使，治安西都護府，統轄西域諸國。<break time="100ms" />
　　（六）北庭節度使，治北庭都護府，防禦突厥餘部。<break time="100ms" />
　　（七）范陽節度使，治幽州，控制奚契丹。<break time="100ms" />
　　（八）平盧節度使，治營州，安東都護府屬之，鎮撫室韋靺鞨諸部。<break time="100ms" />
　　（九）劍南節度使，治益州，西抗吐蕃，南撫蠻獠。<break time="100ms" />
　　（十）嶺南節度使，治廣州，安南都護府屬之，綏服南海諸國。<break time="100ms" />
　　這十鎮節度使，各統數州，得握兵馬大權，經略四方。突厥吐蕃奚契丹等，雖屢次擾邊，終究不敢深入，且常被節度使擊退，唐室兵威，復遠震塞外。但方鎮漸強，國勢偏重，終成尾大不掉的弊害，玄宗不知豫防，反以為四夷震懾，天下太平，樂得恣情聲色，自博歡娛，為此一念，遂令內嬖迭起，廢後守嫡的變端，一件一件的發生出來。正是：<break time="100ms" />
　　懮勤方致興平兆，逸豫終為禍亂媒。<break time="100ms" />
　　開元十二年，廢皇后王氏，這是玄宗第一次失德。究竟王後何故被廢，待小子下回表明。　　
    </voice>
</speak>
