<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　惟韋昭度王建兩軍，奉詔西征，昭度毫無韜略，但知沿途逗撓，一切攻守事宜，俱聽王建處置。建取得邛州，降西川將楊儒，殺刺史毛湘﹔復略定簡資嘉定四州，進逼成都，累攻未下。韋昭度率諸道兵十餘萬，逗留不進，反請赦陳敬暄罪，撤歸各道兵馬。朝廷居然下詔，依昭度議，令王建等率兵歸鎮。建奉到詔書，慨然太息道：「大功垂成，奈何棄去？」參謀周庠在側，便進言道：「公何不請韋公還朝，自攻成都，獨成巨業？」建點首稱善，即表稱敬暄令孜，罪不可赦，願畢命以圖成功。一面又勸昭度道：「關東藩鎮，互相吞噬，這是腹心大疾，相公宜早歸朝堂，與天子謀定關東，敬暄不過疥癬，但責建辦理，指日可除哩。」昭度遲疑未決。建竟擒昭度親吏駱保，臠割烹食，說他私盜軍糧。昭度大懼，遂托疾東歸，將印節授建。建與昭度別後，奮力攻城，環城烽塹，亙五十里。陳敬暄力不能支，田令孜登城語建道：「老夫前待君甚厚，何為見逼如是？」建答道：「父子至恩，建不敢忘，但朝廷命建來此，無非因陳公拒命，不得不然。若果改圖，建復何求？」令孜下城商諸敬暄，敬暄無法可施，只好繳出旌節，托令孜至建營交付。建泣涕拜謝，願為父子如初。建亦逞刁。令孜還白敬暄，敬暄開城迎建，建率軍入城，自稱西川留後，令敬暄出居新津，給以一縣租稅，且表稱收復成都，由敬暄自甘退讓，應令他子陶為雅州刺史。昭宗當然照准，並即授建為西川節度使。<break time="100ms" />
　　東川節度使顧彥朗病逝，軍中推顧弟彥暉知留後，彥暉據情奏聞，也即命為節度使，敕賜旌節。朝使宋道弼，賁詔出都，中途為山南西道節度使楊守亮所執，並發兵攻東川。守亮姓訾，因拜楊復恭為義父，冒姓楊氏，前為扈蹕都將，後得出鎮山南，全是復恭一手提拔。復恭總掌宿衛，獨攬大權，諸假子統出司方鎮，又養宦官子六百人，多充監軍，內外勾連，威赫莫比，昭宗母舅王瓌，求為節度使，復恭不可，瓌怒詬復恭，復恭佯為謝過，奏請王瓌為黔南節度使。及瓌奉節至桔柏津，卻被楊守亮阻住中流，撥翻瓌舟，瓌覆水溺死。昭宗聞耗，已疑是復恭主使，可巧天威都將李順節，也將復恭陰謀，入白昭宗。詔宗大憤，出復恭為鳳翔監軍，復恭托疾不赴，自願致仕。有昭賜官上將軍，致仕歸第。復恭居第近玉山營，因假子守信為玉山軍使，屢往探視，且與他密謀為亂。事為昭宗所聞，親御安喜門，命李順節等往攻復恭居第。復恭與守信，乃挈族走興元，往依楊守亮。守亮決計造反，所以拍住宋道弼，遣綿州刺史楊守厚，攻顧彥暉。彥暉急求王建過援，建發兵至梓州，守厚引還。守亮以討李順節為名，更欲自金商通道，入襲京師。幸金州防禦使馮行襲邀擊，大破守亮，才不得逞。守亮守厚，統是復恭假子，就是天威都將李順節，原名叫作楊守立也系復恭義兒，昭宗恐他好勇作亂，特召居左右，賜姓名李順節，令掌六軍管鑰，擢為天威都將，隱示籠絡。順節驟得貴顯，遂與復恭爭權，所以復恭密謀，多由順節報達宮廷。及復恭被逐，順節恃恩驕橫，出入必用兵自隨。中尉劉景宣，及西門君遂，屢為所辱，遂入奏昭宗，請除順節，昭宗允諾。二人誘順節入銀台門，把他殺死，百官皆奉表稱賀。全是醜態。昭宗亦頗喜慰，乃於大順三年正月，改元景福。禍且日至，何福可言？
    </voice>
</speak>
