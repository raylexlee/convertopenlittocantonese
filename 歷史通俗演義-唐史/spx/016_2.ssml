<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　先是頡利可汗，嘗命啟民母弟蘇尼失為沙缽羅設，突厥官名。督部落五萬家，建牙靈州西北。及頡利勢衰，諸部攜貳，獨蘇尼失尚無違心。頡利走依蘇尼失，欲與他同奔吐谷渾。蘇尼失遲疑未決，會李靖奏凱還師，但檄令靈州總管任城王李道宗，太宗族弟。出兵追捕頡利。道宗即貽書蘇尼失，令執送頡利來獻，一面遣副總管張寶相，率軍進逼，頡利聞了消息，走匿荒谷。蘇尼失聞唐軍將到，無法抵禦，只好馳追頡利，到處搜尋，才將頡利拘住，返歸營帳，巧值唐軍掩至，遂把頡利作了贄儀，舉眾出降，漠南自是無虜廷了。頡利被執至長安，由太宗御順天樓，盛陳儀仗，召見頡利。頡利俯伏請罪，太宗朗聲詰責道：「汝籍父兄遺業，淫虐人民，自取滅亡，這是汝第一大罪。與我屢盟，復向我屢叛，這是汝第二大罪。恃強好戰，暴骨如莽，這是汝第三大罪。蹂我稼穡，掠我子女，這是汝第四大罪。我欲宥汝，遣使招撫，汝尚遷延不來，這是汝第五大罪。但念汝自便橋以後，總算不甚入寇，尚有一半顧忌，我便待汝不死，汝休要再不知感哩！」頡利聞言，且泣且謝。太宗乃命太僕寺引去頡利，好意管待，給以廩餼。加封李靖李世勣為光祿大夫，各給絹帛，頒詔大赦，賜民五日酺。上皇正徙居大安宮，聞頡利成擒，不禁喜慰道：「漢高祖困白登，終不能報，今我子能滅突厥，付托得人了，尚有何懮？」太宗進謁上皇，即奉上皇至凌煙閣，召集諸王妃主，及貴戚近臣十餘人，置酒列宴，飲至半酣，上皇自彈琵琶，太宗起舞，諸王等更迭奉觴，為上皇壽。太宗興高采烈，流連忘倦，直飲到夜靜漏遲，方才散席。太宗仍奉上皇還大安宮，餘眾散歸，不必細述。<break time="100ms" />
　　惟東突厥既已滅亡，餘眾或西奔西突厥，或北附薛延陀，尚有十萬口降唐，擬籌安插，太宗乃詔令群臣妥議方法。當時魏公裴寂，坐罪免官，旋即病歿，蔡公杜如晦，亦抱病謝世，二人為佐命功臣，故就此插敘，作一了結。唐廷上面的大臣，要算僕射梁國公房玄齡。玄齡奉到詔敕，不申己見，專採集眾議以聞。中書侍郎顏師古，請就河北安置降眾，分立酋長，管領部落，方保無虞。禮部侍郎李百藥，竟與師古略同，但請在定襄置都護府，作為統馭，才是安邊長策，獨溫彥博請仿漢建武故事，會降眾齊居塞下，因宜適性，令為中國捍蔽，既足全彼生齒，復足實我邊疆，好算是一舉兩得的良法。太宗匯覽各議，意欲從彥博所言，遂召彥博入商。秘書監魏征，也入朝參議，便勃然奏阻道：「突厥世為寇盜，與中國尋仇不已，今幸得破亡，陛下因他降附，不忍盡誅，自宜縱歸故土，斷不可留居中國，從來戎狄無信，人面獸心，弱即請服，強即叛亂。今降眾不下十萬，數年以後，蕃息倍多，必為心腹大患。試想西晉初年，諸胡與民雜居內地，郭欽江統，皆勸武帝驅出塞外，借杜亂源，武帝不從，沿至二十年後，伊洛一帶，遂至陸沉，往事可為明鑒，奈何不成？」魏征此言，較諸顏李兩議，尤為痛切。彥博偏答辯道：「王者無外，待遇萬物，好似天無不覆，地無不載，今突厥窮來歸我，奈何拒卻不受？孔子有言：『有教無類。』若拯彼死亡，授他生計，教以禮義，數年後盡為吾國赤子。又復簡選酋長，令入宿衛，彼等畏威懷德，趨承恐後，有什麼後患呢？」太宗點首稱善。無非好大喜功。征見太宗已偏向彥博，料難挽回，乃默然趨出，彥博亦退。<break time="100ms" />
　　太宗即敕令突厥降眾，處置塞下，東自幽州，西至靈州，皆為降眾居地。又分突利故地為四州，頡利故地為六州，左置定襄都督府，右置雲中都督府，分統降眾，封突利為右衛大將軍北平郡王，兼順州都督，突利受命辭行，太宗面諭道：「爾祖啟民，避難奔隋，隋立為大可汗，奄有北荒。爾父始畢，反為隋患，天道不容，乃使爾亂亡至此。我本想立爾為可汗，因念啟民故事，可為寒心，是以幡然變計。今命爾都督順州，爾應善守中國法律，毋得侵掠，不但使中國久安，亦使爾宗族永保呢。」突利拜謝而去。太宗再命頡利為右衛大將軍，留住京中，蘇尼失擒酋有功，特封為懷德郡王，尋授寧州都督。還有阿史那思摩，系隨頡利入京，未嘗請降，太宗因他忠事故主，特別加撫，授右武侯大將軍。嗣復晉封懷化郡王，兼化州都督，使統頡利舊眾。此外降附的番目，如執失思力以下，皆授官有差。計五品以上凡百餘人，幾與朝臣相半，因此番臣入居長安，約近萬家。太宗亦未免濫賞。惟頡利留京日久，鬱鬱不樂，漸漸的形容憔悴，面色衰羸。太宗有時相見，頗為憐憫，乃與語道：「卿形枯骨瘦，大約在京不便，故至如此。朕聞虢州地多糜鹿，可以游畋，卿若願往，朕不妨命為刺史，卿得借此消遣，庶幾安享天年。」頡利下拜道：「臣系待罪餘生，仰蒙陛下洪恩，得陪輦轂，此後得保全骸骨，已是萬幸，所有特詔，不敢拜賜了。」太宗乃止。
    </voice>
</speak>
