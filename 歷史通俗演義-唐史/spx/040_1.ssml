<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十回<break time="100ms" />　　討韋氏掃清宿穢　平譙王駢戮叛徒
    </voice>
    <voice name="zh-HK-WanLungNeural">
        <break time="100ms" />
			　　卻說韋氏既毒死中宗，秘不發喪，但召諸宰相入禁中，征諸府兵五萬人，屯守京城，使駙馬都尉韋捷韋濯，衛尉卿韋璿，左千牛中郎將韋錡，長安令韋播等，分領府兵。中書舍人韋元徼，巡行六街。適從何來？遽集於此。左監門大將軍兼內侍薛思簡等，率兵五百人，往戍均州，防禦譙王重福。命刑部尚書裴談，工部尚書張錫，並同中書門下三品，兼充東都留守。吏部尚書張嘉福、中書侍郎岑羲、吏部侍郎崔湜，並同平章事，一面與太平公主，及上官婉兒，謀草遺詔，立溫王重茂為皇太子。重茂系中宗幼兒，後宮所出，時方十六歲，由皇後韋氏訓政，相王旦參謀政事。草制既頒，然後舉哀。宗楚客隱忌相王，入語韋氏道：「皇後與相王，乃是嫂叔，古禮嫂叔不通問，將來臨朝聽政，何以為禮？」韋氏道：「遺制已下，奈何？」楚客道：「皇后放心，臣自有計較。」越日，即會同百官，奏請皇后臨朝，罷相王參政。韋氏即批令相王旦為太子太師，自己臨朝攝政，改元唐隆，大赦天下，命韋溫總掌內外兵馬。溫系韋氏從兄，所以韋氏倚為心腹。又越三日，始令太子重茂即位，尊皇后韋氏為皇太后，立妃陸氏為皇后。宗楚客與武延秀趙履溫葉靜能等，及韋族諸人，共勸韋氏遵武後故事，使韋氏子弟領南北軍。楚客更援引圖讖，密言韋氏宜革唐命，慫慂韋氏謀害嗣皇，且深忌相王及太平公主，日與韋溫安樂公主商議，欲去兩人。哪知天意難容，人心未死，大唐天下，不該移入韋氏手中，遂令天演嫡派，興師討逆，把韋武兩族，及內外淫惡諸男婦，一律誅死，才覺宮廷復靖，日月重光。看官道是何人？乃是相王旦第三子隆基。此是唐室一大轉捩，應該大書特書。<break time="100ms" />
　　相王旦生有六子，長子即成器，從前曾立太子，相王復封，成器亦降王壽春，次子名成義，封衡陽王，四子名隆范，封巴陵王，五子名隆業，封彭城王，季子名隆悌，封汝南王，已經蚤死。隆基排行第三，系相王妾竇氏所生，性英武，善騎射，通音律曆象諸學，初封楚王，改封臨淄，出任潞州別駕。景龍四年入朝，留京不遣。他知韋武用事，必為國患，乃陰結豪傑，借圖匡復。從前太宗時代，嘗選官戶及蕃口驍勇，充做羽林軍，著虎文衣，跨豹文韉，共得百人，叫作百騎，武氏時增為千騎，中宗時又添至萬騎。隆基密與聯絡，隱作乾城。兵部侍郎崔日用，素與宗楚客往來，頗知楚客秘謀，因恐自己被禍，乃轉告隆基。隆基即與太平公主，至公主子薛宗暕，系薛紹子。內苑總監鐘紹京，尚衣奉御王崇曄，前朝邑尉劉幽求，折衝麻嗣宗等，為先發制人起見，定議討逆。適值長安令韋播，虐待萬騎，屢加搒掠，萬騎皆怨。果毅校尉葛福順陳元禮，往訴隆基，隆基復與謀討逆事宜，大眾踴躍願效。福順且語隆基道：「賢王舉事，當先稟達相王。」隆基道：「我輩舉兵討逆，無非為社稷計，事成庶歸福父王，不成便以身殉，免得父王受累。且今日先行稟達，倘父王不從，反致敗事，不如不說為妥。」乃改換服飾，潛率劉幽求等，逕入苑中。<break time="100ms" />
　　時已黃昏，忽見天星紛落，幾與雨點相似。幽求道：「天意如此，時不可失了。」隕星豈關係討逆？且星亦未必致隕，不過幽求借此勵眾，幸勿信為真言。葛福順即拔刀先驅，直入羽林營，韋璿韋播猝不及防，被福順率眾搗入，左右亂劈，即將兩人砍死，且梟首示眾道：「韋氏酖殺先帝，謀危社稷，今夕當共誅諸韋，別立相王以安天下。如有陰懷兩端，甘心助逆等情，罪及三族，慎勿後悔！」羽林軍本歸心隆基，當然聽命，乃將韋璿等首級，命部眾齎送隆基。隆基取火驗視，果然不謬，乃與幽求等出南苑門。總監鐘紹京，聚集丁匠二百餘人，各執斧鋸，隨眾同行。福順率左萬騎攻玄德門，另派羽林將李仙鳧，率右萬騎攻白獸門，約會凌煙閣前。隆基勒兵玄武門外，靜聽消息。三鼓後聞裡面噪聲，即與紹京等斬關直入，馳至太極殿，殿中正停置中宗梓宮，有衛兵守著，一聞外面喧聲，也被甲出應。韋氏正留宿殿中，驀然驚起，止穿得小衣單衫，奔出後門。適遇楊均馬秦客，由韋氏急呼救援，二人左右攙扶，走入飛騎營，望他保護。不意營中將卒，突出門前，先將楊馬兩人，一刀一個，劈死地上。韋氏嚇得亂抖，不由的淚下盈腮，哀求容納。你也有此日麼？大眾共嚷道：「弒君淫婦，人人共憤，今日還想活著麼？」說著，即有人手起刀落，把韋氏剁作兩段，將首級獻與隆基。與楊馬同時做鬼，也算風流。隆基聞韋氏已誅，便傳令肅清宮掖，於是駙馬武延秀，尚宮賀婁氏，均被搜獲，一並斬首。時已黎明，劉幽求等馳入宮中，安樂公主深居別院，尚未知外面事變，方早起新沐，對鏡畫眉，突聽得後面一響，正要回顧，那頭上忽覺暴痛，只叫得一聲阿喲，已是頭破腦裂，死於非命。幽求已誅死安樂公主，再去搜捕上官婉兒。婉兒本是個聰明人物，竟帶著宮人，秉燭出迎。既與幽求會晤，即將前日相王參政的草制，從袖中取出，示與幽求，且托他婉告隆基，期免一死。幽求見她嬌喉宛轉，楚楚可憐，便滿口答應出來。湊巧隆基入宮，就將草制呈上，替婉兒代為申辯。隆基道：「此婢妖淫，瀆亂宮闈，怎可輕恕？今日不誅，後悔無及了。」卻是剛斷，可惜晚年不符。即命左右去取婉兒首級。不消半刻時辰，已將一個紅顏綠鬢的頭顱，攜至隆基面前。可為才女輕薄者鑒。隆基驗訖，更捕索諸韋，及監守宮門素來歸附韋氏的吏役，盡行梟首。
    </voice>
</speak>
