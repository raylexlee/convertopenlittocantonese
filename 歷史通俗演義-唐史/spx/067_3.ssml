<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　希烈因項城小邑，無暇顧及，別遣將翟崇暉圍攻陳州，但也相持不下。嗣聞李希倩伏法，怒不可遏。看官道是何因？希倩是希烈親弟，他為此動怒，遂遣使至蔡州，令殺顏真卿以泄忿。真卿見了使人，問為何事？使人道：「有敕賜死。」真卿道：「老臣無狀，罪固當死，但不知貴使何日發長安？」使人道：「我從大梁至此。」真卿接口道：「照你說來，乃是賊使，怎得稱為敕使呢？」使人遂將他縊死，年七十六。曹王臯駐守江淮，正遣將拔安州，擒斬希烈甥劉戒虛，且進軍厲鄉，擊走希烈將康叔夜，及聞真卿死難，不禁大慟，全軍皆泣，乃表陳真卿大節，請速旌揚。德宗因追贈真卿為司徒，加諡文忠。希烈自督兵攻寧陵，為劉洽將高彥昭所破，遁還汴梁，但日望崇暉攻下陳州，因遣人督促，且派兵幫助崇暉。劉洽遣都虞侯劉昌，與隴右節度使曲環等，率兵三萬，往救陳州。曲環用埋伏計，與劉昌夾擊崇暉，斬首至三萬五千級，連崇暉都擒了回來，於是兵威大振，遠近驚心。偽節度使李澄，焚去希烈所授旌節，舉鄭滑二州歸唐，會同劉洽各軍，進攻汴州。希烈恐不能守，留大將田懷珍居守，自奔蔡州。田懷珍開門迎納官軍，汴州平復。詔授李澄為汴滑節度使，召河南都統李勉入朝。李勉至長安，素服待罪。時李泌復應召入都，受職左散騎常侍，日直西省，專備咨詢。德宗因李勉失守大梁，擬加貶黜，泌獨進言道：「李勉公忠雅正，不過未嫻戰略，試看大梁不守，將士願棄妻孥，從勉至睢陽，約有二萬餘人，可見他平時撫馭，尚得眾心。且劉洽實出勉麾下，今洽克復大梁，亦足為勉補過，還乞陛下鑒原！」德宗乃只罷勉都統，仍令同平章事。<break time="100ms" />
　　浙江東西節度使韓滉，效順唐廷，貢獻不絕，或譖他聚兵修城，陰蓄異志，德宗又未免起疑，密問李泌。泌願百口保滉，且言滉性忠直，不附權貴，因致毀謗交加，幸乞詳察！德宗尚未肯信，經泌再三剖解，力祛主惑，最後復獻議道：「滉子韓臯，現為考功員外郎，今因乃父被謗，幾至不敢歸省，現在關中饑荒，鬥米千錢，惟江東尚稱豐稔，若陛下遣臯歸省，令滉速運糧儲，接濟關中，這是朝廷大計，幸陛下俯聽臣言，決不誤事！」德宗乃賜臯緋衣，遣臯南歸，且諭臯道：「卿父近遭疑謗，朕皆不信，惟關中乏糧，須由卿父趕緊籌給，幸勿延誤。」臯歡躍而去，及與父相見，備述上語，滉感激涕零，即日發米百萬斛，運送關中。臯但留五日，亦即遣他還朝。陳少游聞滉發糧，也貢米二十萬斛，偏劉洽攻克汴州，得李希烈起居注云：「某月某日，陳少游上表歸順。」這事一傳十，十傳百，少游也有所聞，免不得羞慚無地，鬱鬱病死。猶有恥心，還算天良未曾喪盡。德宗尚追贈太尉，賻贈如儀。於韓滉則疑之，於少游則贈之，主德可知。淮南大將王韶，欲自為留後，滉遣使與語道：「汝敢為亂，我即日全師渡江，來誅汝了。」韶懼不敢動。德宗聞知，喜語李泌道：「滉不但鎮定江東，且並能鎮定淮南，真不愧為大臣。但非如卿知人，朕幾誤疑及滉了。」至此才曉得麼？又加滉同平章事，兼江淮轉運使。滉運江淮粟帛，西入關中，幾無虛月，朝廷始安。越年，復改易年號，稱為貞元元年，頒詔大赦。<break time="100ms" />
　　新州司馬盧杞，遇赦得還，轉任吉州長史，欣然告人道：「我必再得重用。」果然歷時無幾，德宗令給事中袁高草制，擬任杞為饒州刺史。高不肯下筆，奏稱：「杞反易無常，卒致乘輿播遷，海內瘡痍，奈何復用？」德宗不從，顧令別官草制，補闕陳京趙需裴佶宇文炫盧景亮等，聯名上疏，極言杞罪。袁尚又申詞劾奏，德宗乃語李勉道：「廷臣多不直盧杞，朕意擬授他小州，何如？」勉答道：「陛下君臨四海，如欲用杞，就使畀他大州，亦無不可。只惜天下失望，終累聖明呢。」乃只授杞為澧州別駕。杞病死澧州，李泌入見德宗道：「外人或議陛下為桓靈，今觀陛下貶死盧杞，恐堯舜亦有所未及呢。」德宗甚喜，繼又皺著眉頭道：「河中未靖，朕遣孔巢父宣慰，反被李懷光殺死，這卻是一件大患哩。」泌答道：「當今可患的事件，不止一端。若懷光擅據河中，虐殺使臣，為天下所共棄，將來必被大軍梟滅，臣竊謂不足懮呢。」德宗復道：「吐蕃助討朱泚，朕曾許畀安西北庭等地，今吐蕃求如前約，朕不便食言，看來只好割畀了。」泌諫阻道：「安西北庭，民性驍悍，足以控制西域，捍衛邊疆，奈何拱手讓人？況吐蕃曾受逆賂，勒兵觀望，大掠而去，何足言功，陛下決不宜割地。」孔巢父被殺，及吐蕃求地，俱借德宗口中敘過，以省筆墨。德宗乃拒絕番使，遣李晟為鳳翔隴右節度使，進爵西平王，令屯田儲粟，控制吐蕃，再命渾瑊駱元光等，往討懷光。
    </voice>
</speak>
