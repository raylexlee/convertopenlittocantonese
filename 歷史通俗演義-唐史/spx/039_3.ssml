<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　既而宮中傳出墨敕，授韋巨源楊再思為左右僕射，同中書門下三品，宗楚客為中書令，蕭至忠為侍中，韋嗣立同三品，崔湜趙彥昭同平章事。於是宰相以下，惟蕭至忠稍稍守正，此外都是狐群狗黨，奴膝婢顏，而且濫官充溢，政出多門，宰相御史員外官，都是額外增添，擠滿一堂，人以為三無坐處。監察御史崔琬，獨劾奏：「宗楚客紀處訥兩人，潛通戎狄，私受賄賂，致生邊患，乞即按罪」云云。查唐朝舊例，大臣被彈，應傴僂趨出朝堂，靜立待罪。楚客並不遵例，反忿怒作色，自陳忠鯁，為琬所誣。中宗並不窮問，反命琬與楚客，結為異姓兄弟，作為和解，遂又有和事天子的傳聞。看官！你道崔琬所奏，究竟是假呢？是真呢？小子考據唐史，實是真情，看官請聽我道來。自武氏許突厥婚，默啜不復寇邊，未幾，武氏病死，婚議又復中變，遂致默啜生怨，拘殺唐使。鴻臚卿臧守言，進寇沙靈，中宗命左屯衛大將軍張仁亶為朔方道大總管，往御突厥。突厥兵頗憚仁亶，聞風即退，被仁亶追出境外，斬首千級，才收軍回鎮。會西突厥別部突騎施，崛起碎葉川，酋長烏質勒，撫下有威，帳落濅盛。中宗初年，曾遣使入朝，受封為懷德郡王。烏質勒旋死，子沙葛嗣襲封爵，默啜南下無功，轉圖西略，親督眾往攻突騎施。張仁亶乘他遠侵，潛兵入突厥境，取得拂雲祠一帶地方。拂雲祠在河北，突厥每入寇，必先詣祠祈禱，然後度河南行。仁亶既襲取此地，即創築三受降城。中城就在拂雲祠，東西兩城，距祠各二百里，首尾相應，控制突厥。興工閱六十日，三城皆成。及默啜歸國，仁亶已佈置嚴密，無隙可乘。那時默啜只好自己懊悔，不敢南牧了。惟娑葛可汗，統有父眾，與別將鬥啜忠節，屢有違言，輒相攻擊。忠節勢弱，不能久持。金山道行軍總管郭元振，奏令忠節入朝宿衛，中宗乃命右威衛將軍周以悌為經略使，招撫忠節。以悌系宗紀二人黨羽，到了播仙城，與忠節相遇，卻導他納賂宗紀，不必入朝。且願發安西兵，兼引吐蕃為援，同擊娑葛。忠節大喜，遂出千金為賂，浼以悌轉報，宗紀楚客遂請遣將軍牛師獎，為安西副都護，發甘涼兵，兼征吐蕃部眾，往助忠節，一面遣御史中丞馮嘉賓，往與忠節面洽。可巧娑葛遣使娑臘，入京貢馬，探得楚客等秘謀，即還報娑葛。娑葛暗地出兵，邀截計舒河口，果然忠節嘉賓，兩下相會，一聲胡哨，麾動番眾，殺入嘉賓幄內，嘉賓不及防備，立致剁斃，忠節也被擒去。是謂人財兩失。娑葛遂大發兵攻安西，與牛師獎交戰火燒城，師獎敗沒，安西失守，娑葛復遣使上表，求楚客頭，以頭顱償千金，為楚客計，還算值得。且貽郭元振書，略謂：「與唐無嫌，只仇闕啜。宗尚書受闕啜金，欲加兵滅我，所以懼死奮鬥，乞將詳情上聞。」元振曾上書奏阻，至是復將娑葛原書，飛使馳奏。楚客誣言元振隱蓄異志，立請召還，即命周以悌代元振職。元振亟遣子鴻入朝，伏闕面陳底細。中宗乃坐罪以悌，流竄白州，仍令元振留任，赦娑葛罪，冊為欽化可汗，賜名守忠。惟楚客等受贓隱情，概置勿問。所以御史崔琬，忍無可忍，面劾楚客。<break time="100ms" />
　　哪知和事天子，反教他釋嫌結好，豈不可笑？<break time="100ms" />
　　更有鄭愔崔湜，並掌銓衡，賣官鬻爵，選法大壞。御史靳桓李尚隱，查出許多贓證，入朝面彈，兩人無可抵賴，下獄坐戍，愔謫吉州，湜貶江州。惟湜系婉兒私夫，忽聞有敕遠竄，教她如何割捨，免不得設法轉圜，代湜申理。會值景龍三年冬至，中宗將有事南郊，婉兒即為湜陳請，召還都中，令襄大禮。連鄭愔也一並召歸。祭天時，中宗初獻，皇后韋氏亞獻，宰相女各助執籩豆，號為齋娘。也是曠古奇聞。禮成加賞，所有齋娘夫婿，俱得遷官，總算是浩蕩皇恩，無微不至。<break time="100ms" />
　　語中有刺。<break time="100ms" />
　　越年元宵節，六街三市，大張花燈，笙歌遍地，金鼓喧天。韋氏忽發狂念，與婉兒及諸公主，邀請中宗微服遊行。中宗含笑相從，遂各換衣妝，打扮如平民模樣，出遊街市，並令宮女數千人，一同隨往。但見人山人海，擊轂摩肩，男女混雜，貴賤不分。韋氏婉兒，且專揀熱鬧處玩賞，與一班看燈的男婦，挨挨擠擠，毫不避忌，直至斗轉參橫，燈殘獨炧，方聯翩還宮。查點宮女，十成中卻少了五六成，想是乘機私奔去了。中宗因不便追緝，只好付諸不究，糊塗了事。也是皇恩。
    </voice>
</speak>
