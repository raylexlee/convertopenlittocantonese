<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第三十八回<break time="100ms" />　　誅首惡太子興兵　狎文臣上官恃寵
    </voice>
    <voice name="zh-HK-WanLungNeural">
        <break time="100ms" />
			　　卻說武三思既殺五王，權傾中外，當時為三思羽翼，約有數人，最著名的叫做五狗：一個就是御史中丞周利用，還有侍御史冉祖雍，太僕丞李俊，光祿丞宋之遜，監察御史姚紹之。終日伺候門牆，一經三思呼喚，無不奉命惟謹，所以時人號為五狗。宗秦客坐贓被黜，見三十二回。客死嶺表，有弟楚客及晉卿，由三思舉薦入官，累次超遷，楚客竟得任兵部尚書，晉卿亦得為將作大匠。紀處訥系三思姨夫，三思姨頗有姿色，為三思所羨，處訥慷慨得很，縱妻與三思通姦，三思即引為太府卿，廉恥道喪。都下稱為宗紀，相率側耳。三思又擢任鄭愔為侍御史，崔湜為兵部侍郎，湜系故御史崔仁師孫，父名挹，因湜得寵，也得任禮部侍郎。父子同時為侍郎，系唐朝所罕有。湜因感恩不盡，愈為三思效力。三思嘗語人道：「我不知此間何人為善？何人為惡？但教與我善便是善人，與我惡便是惡人。」一班趨炎附勢的官兒，得聞此語，越發巴結三思，願為走狗。由此五狗以外，又輾轉鉤引，聚成無數狗奴。<break time="100ms" />
　　會中宗還駐長安，相王旦請速立太子，借固邦本。太平公主亦以為言。中宗遂不與韋氏三思等熟商，竟立衛王重俊為太子。重俊系後宮所生，非韋氏嫡出，韋氏追諫無及，心甚怏怏。三思亦因建儲大事，絕不與聞，故隱懷忮忌。又有一個宮中寵女，自恃恩眷，嘗欲以女統男，謀竊神器，驟聞儲位已定，更不禁著急起來。此人為誰？就是安樂公主李裹兒。原來韋氏只生一子，重潤受封邵王，前被武氏杖斃。見三十六回。安樂公主以嫡後無兒，竟癡心妄想，求為皇太女，中宗頗有允意，召問魏元忠。元忠答道：「公主為皇太女，駙馬都尉當作何稱？」中宗也一笑而罷。公主聞元忠言，大恚道：「元忠山東木強，曉得什麼禮法？阿母子尚為天子，天子女獨不可作天子麼？」看官道「阿母子」三字作何解？因宮中嘗稱武氏為阿母子，所以公主有此憤言。中宗勸諭百端，且令她得開府置官，公主方才息恨。至重俊立為太子，公主瞧他不起，與駙馬都尉武崇訓，呼他為奴。太子怨不能平，默思盈廷大臣，多系諸武黨羽，惟魏元忠李多祚兩人，較為正直，乃即與他密商。多祚極端贊成，只元忠尚有異議。元忠自起用後，遇事模稜，不似在武氏朝，侃侃持正，譽望已經減損。想是慮患太深，遂把豪情減去。此次太子為討逆計，元忠恐事機不成，必罹巨禍，所以不願與謀。可巧酸棗尉袁楚客，貽書元忠，謂朝廷有十失，勖他規正，略云：<break time="100ms" />
　　今皇帝新服厥德，當進君子，退小人，以興大化，正天下，君侯安得徒事循默哉？苟利國家，專之可也。夫安天下者先正其本，本正則天下固，國之興亡系焉。太子天下本，古立太子，必慎選師保，教以君人之道，蘊崇其德，所以固根本也。今嫡嗣雖定，師保未端，有本無枝，本將曷恃？此朝廷一失也。女有內則，男有外傅，豈相混哉？幕府者丈夫之職，今公主得開府置吏，以女處男職，所以長陰抑陽也。而望陰陽不愆，風雨時若得乎？此朝廷二失也。<break time="100ms" />
　　緇衣羽流，不務本業，專以重寶附權門。私賣度錢，自肥私橐，國家多一僧道，即多一游手，此朝廷三失也。唯名與器，不可假人，今倡優之輩，因耳目之好，遂授以官，非輕朝廷，亂正法耶？此朝廷四失也。有司選士，非賄即勢，上失天心，下違人望，非為官擇吏，乃為人擇官，葛洪有言：「舉秀才，不知書，察孝廉，濁如泥，高第賢良雜如蛙。」此朝廷五失也。閹豎第給宮掖，供掃除，古以奴隸畜之，後世不察，委以事權，豎刁亂齊，伊戾敗宋，後漢用十常侍以亂天下，可謂明戒。今中興以後，閹宦得坐升班秩，率授員外，乃盈千人，此朝廷六失也。古者茅茨土階，以儉約貽子孫，所以愛力也，今外戚公主，所賞傾府庫，所造皆官供，高台崇榭，誇奢鬥靡，民力耗敝，徒使人主受謗於天下，此朝廷七失也。官以安人，非以害人，今天下困窮，州牧縣宰，非以選進，割剝自私，民不聊生，乃更員外置官，十羊九牧，有害無利，此朝廷八失也。政出多門，大亂之漸，近封數夫人，皆先朝宮嬪，出入無禁，交通請謁，此朝廷九失也。不以道事其君者，所以危天下也，危天下之臣，不可不逐。今有引鬼神執左道以惑眾者，熒惑主聽，竊盜祿位。傳曰：「國將興，聽於人，將亡，聽於神。」<break time="100ms" />
　　今幾聽於神乎？此朝廷十失也。凡茲十失，均足召亡，君侯不正，誰與正之？願君侯留意焉！<break time="100ms" />
　　元忠得書，自覺懷慚，於是太子討逆，也不加勸阻，惟推李多祚出頭，自己作壁上觀，靜待成敗。仍然狡滑。多祚向來意氣自雄，自謂前次討平二張，反手即定，此次三思淫惡，與二張無異，天怒人怨，但教稍稍舉手，便可立除，驕必敗。因此邀同將軍李思衝李承況獨孤褘之沙吒忠義等，矯制發羽林兵三百餘人，擁著太子重俊，殺入武三思私第。三思正在家夜飲，與一班嬌妻美妾，團坐敘歡，連崇訓也在旁陪宴，只有安樂公主入宮未歸，不在座間，猛然聽得人聲馬嘶，免不得驚疑起來，方呼侍役等出門探視，不防羽林兵一擁而入，見一個，殺一個，三思父子，無從脫逃，被多祚等次第拿下，推至太子馬前。太子斥他淫凶萬惡，自拔佩劍，剁死兩人，一面飭軍士搜殺全家，無論男的女的，老的少的，俏的丑的，一古腦兒拖將出來，亂刀劈死。快哉快哉！太子乃命左金吾大將軍成王千里，太宗孫。及千里子天水王禧，分兵守宮城諸門，自與多祚等，入肅章門，直指宮禁。
    </voice>
</speak>
