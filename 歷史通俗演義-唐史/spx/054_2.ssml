<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　適郭子儀遣使奏捷，逐去賊將崔乾祐，平定河東。肅宗遂進子儀為司空，兼天下兵馬副元帥，出攻西京。子儀即遣子郭旰，及兵馬使李韶光，大將軍王祚濟河，進破潼關賊兵，斬首五百級，正擬乘勝入關，忽由安慶緒遣到援兵數萬，截擊郭旰。旰與戰大敗，死亡萬餘人。李韶光王祚先後戰死，蕃將僕固懷恩，保旰渡渭，退守河東。天下不如意事，重迭而來，節度使王思禮，調鎮關內，賊將安守忠等入寇，思禮遣將出戰，為賊所敗，退保扶風。守忠追躡至太和關，去鳳翔僅五十里，鳳翔大駭，飛詔郭子儀入援。子儀星夜奔赴，中途遇著賊將李歸仁，奮力殺退，至西渭橋，與王思禮合軍，進屯潏西。賊將安守忠李歸仁，也聯兵駐清渠，彼此相隔裡許，相持七日。子儀等持重不戰，守忠想了一個誘敵計，假意退兵，那時子儀亦墮賊計中，督兵追擊，約行數里，才見賊騎倚山背水，擺成一字長蛇陣，子儀令攻賊中堅，不意賊兵首尾，分作兩翼，夾擊官軍，官軍不能相顧，四散奔逃。子儀亟率僕固懷恩等，斷住後路，讓敗軍先走，自己隨戰隨退，還保武功。為子儀留身分，故不肯大書敗狀。隨即單身詣闕，乞請自貶，乃降為左僕射。<break time="100ms" />
　　是時山南東道節度使魯炅，困守南陽，屢為賊將田承嗣等所圍，糧盡援絕，突圍走襄陽。河東節度副使，兼上黨長史程千里，出擊賊將蔡希德，馬躓被擒。靈昌太守許叔冀，為賊困住，拔眾走彭城，睢陽數次卻賊，數次受圍，賊將尹子奇誓破此城，城中兵少食盡，勢亦垂危。再作總括語，均見筆法。肅宗屢聞敗警，焦灼的了不得，且因賊兵逼近，無暇他顧，只好委任郭子儀，決計再攻西京，當下大饗將士，一一慰勉。且特語子儀道：「功成與否，在此一舉，願卿竭忠盡智，無負朕望。」子儀道：「此行不捷，臣必捐生。但有兩大要事，請陛下施行。」肅宗問是何事？子儀一一說出，一是請元帥廣平王俶，親自督師，一是請徵兵回紇，同往擊賊。肅宗准如所請，遂令廣平王調集朔方西域等軍，大舉出征，一面馳使回紇，乞即發兵入援。<break time="100ms" />
　　回紇懷仁可汗子磨延啜，嗣父登位，號葛勒可汗，有意和唐，立遣太子葉護等，率精兵四千餘人，馳至鳳翔。當由肅宗引見，厚禮款待。且令廣平王俶，與葉護相見，約為兄弟。葉護大喜，稱俶為兄，於是共得兵十五萬人，號稱二十萬，出指長安。到了城西香積寺旁，連營為陣。李嗣業統前軍，王思禮統後軍，郭子儀統中軍，長安賊亦傾寨出戰，共約十萬人，與官軍南北對壘。賊將李歸仁撥馬舞刀，出來挑戰，前軍各奮力接仗，戰不多時，那歸仁故態復萌，佯作敗退狀，馳回本陣。官軍乘勝追上，直薄賊壘，誰料歸仁翻身出來，把刀一麾，賊陣中有名悍卒，統持著大刀闊斧，惡狠狠的截殺官軍。官軍猝為所乘，自相驚亂。李嗣業在後督戰，見部下逐漸溃退，不禁大憤道：「今日不委身餌賊，我軍尚有生望麼？」說著，即將鐵甲卸去，持了一柄純鋼鑄的長刀，縱馬向前，大呼奮擊，刀光過處，賊頭紛紛落地。歸仁舞刀來迎，嗣業刀長手快，亂劈過去，喝一聲著，已將歸仁頭盔劈落。歸仁披發逃回，賊亦隨卻。嗣業再接再厲，身先士卒，殺入賊陣。回紇葉護，也率眾隨上，趁勢搗賊，賊眾遂亂。力寫嗣業。郭子儀知賊多詐，令僕固懷恩帶領銳卒，防護輜重，果然賊後軍抄至官軍陣後，前來掩襲。懷恩驅軍殺出，一陣橫掃，好似風捲殘雲，立將賊兵驅盡。子儀思禮兩軍，一齊出擊，那嗣業帶著前軍，與回紇健卒，已洞穿賊壘，從前面殺到後面，會集全師，再行夾攻。自午至酉，斬首六萬級，安守忠李歸仁等，到此也不能再戰，棄甲曳兵，逃回城中。入夜尚囂聲不止。廣平王俶，見全師大勝，鳴金收軍。僕固懷恩叩馬進言道：「賊今夜必棄城出走，請元帥下令窮追。」俶搖首道：「軍力已疲，不宜輕進。」懷恩又道：「戰尚神速，可進即進，大帥如慮各軍勞苦，懷恩願率三百騎，追縛賊首，歸獻麾下。」餘勇可賈。俶復道：「將軍戰了一日，也未免吃力，且回營休息，明日再議！」懷恩不便再爭，怏怏而退。<break time="100ms" />
　　各軍俱歸宿營中，到了次日，俶正升帳發令，已有偵騎來報，賊將安守忠李歸仁，與張通儒田乾真等，均已棄城遁去。俶乃整軍入城，百姓扶老攜幼，爭來迎接，夾道歡呼，喜極而泣。至俶入城安民，回紇葉護，向俶請求，欲如前約。原來肅宗召見葉護時，曾與面約，謂克復西京，土地人民歸唐，金帛子女歸回紇。回紇援兵只有四千，何足平賊，況欲借外力以平內亂，後患亦多，肅宗遽以是為約，何其憒憒？葉護見京城已復，當然如約要求，俶無法推辭，只好向葉護下拜道：「今始得京師，若遽行俘掠，東京必望風生怖，為賊固守，不可復取了。願至東京後，始遵前約。」說亦謬誤。葉護下馬答拜道：「當為殿下逕往東京。」言已，復上馬出城，駐營待命。俶留京撫閱三日，軍民胡羌，羅拜道旁，相率歎美道：「廣平王真華夷共主呢。」亦屬過譽。
    </voice>
</speak>
