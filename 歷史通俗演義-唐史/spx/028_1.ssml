<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十八回<break time="100ms" />　　伐西羌連番敗績　易東宮兩次蒙冤
    </voice>
    <voice name="zh-HK-WanLungNeural">
        <break time="100ms" />
			　　卻說吐蕃國相祿東贊，悉心秉政，馴至盛強。祿東贊死，有子四人，長名欽陵，材智不亞乃父，續掌國事。欽陵弟贊婆悉多於勃論，亦均有武略，出外典兵，因與唐室有嫌，遂連陷西域十八州，又合于闐兵襲擊龜茲，陷入撥換城。這消息傳入唐都，有詔撤銷龜茲于闐焉耆疏勒四鎮，令右衛大將軍薛仁貴，為邏婆道行軍大總管，左衛員外大將軍阿史那道真，及左衛將軍郭待封為副，往討吐蕃。仁貴等奉命西行，軍至大非川，將趨烏海，仁貴語道真待封道：「烏海險遠，且多瘴癘，我軍如若深入，實是一條死路，但既奉命來前，怎可貪生怕死？不過死中亦應求生，急進當可圖功，緩進必且致敗。今大非嶺地尚平坦，可置二柵，藏納輜重，留萬人為守，我率輕騎前往，倍道兼行，掩他不備，定可破敵了。」待封自願留守，仁貴又囑道：「我若已到烏海，當遣騎兵來運輜重，請君保護同來，否則慎勿妄動。」待封應聲允諾，仁貴遂率所部前行，令道真為後繼，兼程疾進，甫至河口，遇吐蕃兵數萬人，據險守著。當由仁貴自作衝鋒，仗著一桿大戟，刺入敵壘，敵皆披靡。唐軍一並擁上，殺掠甚多，奪得牛羊萬餘頭，鼓行而西，直薄烏海城，乃派弁目帶領千騎，往大非川接運輜重。哪知留守大非嶺的郭待封，早已將輜重若干，送與敵人了。<break time="100ms" />
　　看官道是何因？原來郭待封嘗為鄭城鎮守，與仁貴名位相同，至是恥居下列，不願受仁貴節度，竟領輜重徐進。行軍豈可兒戲，待封實是可殺。到了半途，吐蕃發兵二十萬，前來邀擊，待封趨避不及，只好接戰，一場角鬥，被吐蕃兵殺得大敗，慌忙逃命，把輜重數百車，盡行失去。仁貴尚在烏海城下，眼巴巴的望著待封，偏只來了道真一軍，並不見待封到來，嗣由騎兵返報，待封已將輜重失去，不禁大驚道：「輜重一失，我等怎能久留？只好飛速回軍罷。」當下立命退軍，從間道趨回大非川。待封亦正帶著敗兵，在大非嶺駐紮。兩軍甫行會晤，不意胡哨四起，虜馬長驅，吐蕃國相欽陵，帶著大軍四十萬，鼓勇而來。仁貴正要佈陣，與他接仗，偏待封部下，已先溃遁，待封亦策馬奔去，一軍失律，餘軍亦相顧錯愕，咸無鬥志。那欽陵麾下，又都是久經訓練的勁旅，恁你薛仁貴如何能耐，究竟一枝鐵戟，敵不住四十萬蕃兵，兩下交綏，唐軍逃的逃，死的死，仁貴知不可敵，忙與道真殺開一條血路，且戰且行。待至紅日銜山，欽陵收軍不追，方得休息，檢點殘兵，十成中已傷亡七八成了。深惜薛仁貴，故雖經大敗，筆下尚有含蓄意。仁貴歎道：「今歲次庚午，即咸享元年。星在降婁，不應有事西方。鄧艾死蜀，亦蹈此失，我原恐有此敗哩。」乃與道真熟商，只好遣使約和。欽陵也不欲窮逼，但復稱唐軍不入吐谷渾，便當允議。仁貴沒法，乃權詞應允，自率敗軍東歸。高宗聞報，命大司憲樂彥瑋，到軍中按問敗狀，逮捕三人至京師，一並除名，免為庶人。待封不誅，未免姑息。<break time="100ms" />
　　吐蕃遂併吞吐谷渾故地，詔徙吐谷渾餘眾居靈州。既而吐蕃遣大臣仲琮入貢，仲琮少游太學，頗知文事，高宗召見時，問及吐蕃風俗。仲琮答道：「吐蕃地薄氣寒，風俗樸魯，何足比擬中國，但法令嚴整，上下一心，所以能歷久強盛呢。」外域之強，大都由此。高宗又問道：「吐谷渾與吐蕃，向系親鄰，吐蕃乃納叛棄和，據有吐谷渾土地，朕遣薛仁貴等，往定吐谷渾，吐蕃又發兵邀擊，這是何理？難道我國果敵不過吐蕃麼？」琮頓首道：「臣奉使入貢，他事非所敢聞。」高宗以為知言，厚禮遣還﹔再擬命將西征，苦無統帥，且因高麗餘眾，出沒東方，屢有亂事，新羅王金法敏，容納叛人，串使為亂，乃暫停西略，先事東征。初遣高侃為東川道行軍總管，發兵討高麗叛眾，屢次告捷，終無成功。再遣劉仁軌為雞林道大總管，及衛尉卿李弼，燕山總管李謹行等，同討新羅叛王，斬獲頗眾。仁軌遽奉召還朝，惟李謹行屢建奇功，妻劉氏居守伐奴城，環甲率兵，擊退賊虜，受封燕國夫人。不沒勇婦。謹行進任東安鎮撫大使，進逼新羅，三戰皆捷。新羅王乃遣使謝罪，且貢方物，高宗乃赦罪不問。嗣復遣高藏扶餘隆歸國，令各撫故土人民。藏得封為朝鮮王，隆得封為帶方王。偏藏至遼東謀叛，乃仍召還，徙邛州而死，隆畏新羅勢盛，始終觀望，不敢入故都，尋且退歸內地，於是高麗百濟，幾盡並入新羅。此段為銷納文字。
    </voice>
</speak>
