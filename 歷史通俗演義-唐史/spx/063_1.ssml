<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六十三回<break time="100ms" />　　三鎮連兵張家覆祀　四王僭號朱氏主盟
    </voice>
    <voice name="zh-HK-WanLungNeural">
        <break time="100ms" />
			　　卻說楊炎罷相，用右僕射侯希逸為司空，前永平軍節度使張鎰為中書侍郎，同平章事，希逸即死，虧得早死，否則亦朱泚流亞。鎰性迂緩，徒知修飾邊幅，無宰相才。盧杞獨攬政權，決計誅炎，謂：「炎所立家廟，地臨曲江，開元時，蕭嵩欲立私祠，玄宗不許，此地實有王氣，炎有異志，因敢違背先訓，取以立廟。」這數語陳將上去，頓令德宗怒不可遏，立黜炎為崖州司馬，且遣中使押送，途中把炎縊死，並殺炎黨河南尹趙惠伯，許劉晏歸葬。報應何速？杞入相時，朝右稱為得人，惟郭子儀竊歎道：「此人得志，吾子孫恐無遺類了。」建中二年六月，子儀疾亟，廷臣多往探視，杞亦往問疾。子儀每見賓客，姬妾多不離側，惟見杞至，悉令避去，有人問為何因？子儀道：「杞貌陋心險，若為婦人所見，必致竊笑，杞或聞知，多留一恨，我正恐子孫被害，奈何反自尋隙呢？」德宗聞子儀病篤，遣從子舒王謨，傳旨省問，子儀已不能興，但在牀上叩頭謝恩，未幾即薨，年八十五。德宗震悼輟朝，詔令群臣往弔，喪費皆由官支給，追贈太師，予諡忠武，配饗代宗廟廷。<break time="100ms" />
　　子儀身為上將，屢擁強兵，程元振魚朝恩等，讒謗百端，詔書一紙往征，無不就道，所以讒謗不行。魚朝恩嘗陰劚子儀父墓，子儀入朝，中外慮有變故，代宗亦慰唁再三，子儀獨涕泣道：「臣統兵日久，兵士或侵及人墓，不無失察，今先冢被毀，恐是天譴，不得專咎他人呢。」由是群疑俱釋，且深服子儀雅量。子儀嘗使人至魏州，田承嗣向西下拜，並語去使道：「我不向人屈膝，已好多年了，今當為汾陽王下拜。」及李靈曜據汴州，不問公私各物，一概截留，獨子儀物不敢近，且遣兵護送出境，所以子儀一身，關係天下安危，約二十年。校中書令考二十四次，家人多至三千人，八子七婿，均為顯官，諸孫數十，朝夕問安，子儀不能盡辨，但略略點頷罷了。相傳子儀自華州原籍，從軍塞外，因入京催趲軍餉，返至銀州，時正七夕，風砂徙暗，日暮無光，子儀不得前行，就道旁空屋中，席地留宿，正在蒙矓欲睡，忽見左右皆現赤光，驚起仰視，天空中有一雲軿，冉冉而下，內坐美女，端莊華麗，迥與凡人不同。子儀即拜祝道：「今天為七月七日，想是織女降臨，願賜長壽富貴。」女囅然道：「大富貴亦壽考。」言訖，霞光復起，雲軿徐升，女尚俯視子儀，笑容可掬，直至高低遠隔，方才煙霧迷離，不可復見，果然後來俱驗，一如女言。史官稱他權傾天下，朝不加忌，功蓋一世，主不加疑，侈窮人欲，議不加貶，真是福德兼全，哀榮終始呢。故部將佐，多為名臣，子孫亦多半顯揚。這更是郭氏特色，史所罕聞。旌揚盛德，正裨兼收。子儀從子郭昕，曾為安西四鎮留後，自吐蕃陷入河隴，四鎮隔絕不通，昕與北庭節度使曹令忠，屢遣使奉表朝廷，終不得達。伊州刺史袁光庭，且累被吐蕃圍困，糧盡援窮，自焚死節，唐廷毫無所聞。至子儀歿後，僅隔一月，昕使從回紇繞道入朝，方得四鎮二庭消息。德宗封昕為武威郡王，曹令忠為寧塞郡王，賜令忠國姓，改名元忠，追贈袁光庭為工部尚書，這且不必細表。<break time="100ms" />
　　且說田悅李納李惟岳，聯兵拒命，與馬燧等相持未下。李納更遣將王溫等，會同魏博兵眾，共攻徐州。徐州刺史李洧，本是李納從伯父，向與納父子通同一氣。彭城令白季庚，勸洧服從朝廷，乃舉州歸國，納因此生嫌，出兵攻洧。洧遣牙將王智興告急，智興善走，五日入都，德宗令朔方大將唐朝臣，與宣武節度使劉洽，神策兵馬使曲環，滑州刺史李澄，共救徐州。唐朝臣奉詔即行，軍裝不及置辦，所有旗服，統是敝惡，宣武軍瞧著，不禁嘲笑道：「乞子也能破賊麼？」朝臣聞言，轉諭將士道：「我等出兵討逆，宜恃智勇，不恃服飾，但能先破賊營，何愁資械不足？諸君努力向前，共博功名，休使汴宋人笑我哩。」原來汴宋自靈曜亂後，添置節度使，改稱宣武，所以朝臣仍稱他為汴宋軍。朝臣既已下令，即麾眾前驅，巧值納將石隱金，率眾萬人，來援王溫，至七里溝與朝臣相遇。朝臣用馬軍使楊朝晟計，遣朝晟帶著騎兵，潛伏山曲，自率部兵倚山列陣，靜待納軍。王溫聞援兵到來，即與魏博將崇慶，率兵往會，為夾攻計。哪知到了山西，被朝晟驅兵殺出，衝作兩橛，朝臣亦麾眾馳突，殺得溫等有退無進，有死無生。石隱金擬來援應，適宣武軍乘勢殺到，立將隱金擊退。溫與崇義，狼狽欲返，倉猝逾溝，又為朝臣等掩殺，溺斃過半。餘眾四散遁去，徐州解圍。朔方軍盡得敵械，旗服煥然一新，便語宣武軍道：「汝軍功勞，能及得乞人否？」雖是快語，卻亦未免自滿。宣武軍不勝慚赧，無詞可答。劉洽亦頗憤激，逕移師往攻濮州去了。
    </voice>
</speak>
