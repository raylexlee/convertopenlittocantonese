<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　及抵單於府北，日暮下營，掘塹已周，行儉左右巡視，忙令將士移就高岡。諸將皆言士卒已安，不宜再動，行儉道：「你等到了明日，自能分曉，快快移營為妙。」將士不敢違慢，方才遷移，是夜風雨暴至，幾似山崩地塌一般，黎明俯視，見前所營地，水深丈餘，乃相率驚服，各入帳問明緣由。行儉笑道：「自今但從我命，不必問所由知。」諸將皆默然而退。此非行儉獨具神智，無非隨時小心，視有致雨之兆，所以移軍。及雨止水涸，行儉急命進軍。到了黑山，泥熟匐奉職兩人，領著番騎前來接戰。行儉固壘不動，聽番騎前來突陣，只准守，不准攻，待敵氣已餒，方傳出一聲軍令，命程李二將為左右翼，自為中軍，開營馳擊，包抄過去，好似天羅地網，罩住番軍。奉職中矢受擒，泥熟匐還想脫逃，由行儉大呼道：「活擒泥熟匐，賞萬金！殺死泥熟匐，賞千金！無論我軍與敵軍一例給賞。」番兵正苦不得脫身，驀聞得這般軍令，便倒戈而入，立將泥熟匐刺死，持首乞降。行儉並不失信，即將千金散給，用降兵為前導，進搗敵巢。阿史德溫傅，留守巢穴，聞泥熟匐等全軍覆沒，嚇得魂膽飛揚，似飛的逃入狼山去了。<break time="100ms" />
　　唐廷遣戶部尚書崔知悌，馳往定襄，宣慰將士，且處置餘寇，行儉乃引軍東歸。到了開耀元年，溫傅又整繕兵甲，迎立頡利子阿史那伏念為可汗，再寇原慶二州，乃仍敕行儉往征，副以左武衛將軍曹懷舜，及幽州都督李文暕。懷舜率步兵先行，遇伏念軍，伏念用詐降計紿懷舜，懷舜不加防備，被伏念乘隙襲擊，棄軍而走，返至長城口，敵兵尚滾滾殺來。懷舜只好括聚金帛，齎賂伏念，與他約和，伏念乃北去。行儉至陘口，接得懷舜敗耗，按兵自固，但遣使與伏念申盟，勸攻溫傅，一面復向溫傅致書，令拒伏念。兩人一行一守，未曾面洽，遂墮入反間計，害得惶惑不定，行儉又探得伏念輜重。留在金牙山，遂密令輕騎掩擊，竟得將輜重劫來，連伏念妻子，也一並拘到。伏念驚惶失措，走保細沙。行儉又使副將劉敬同程務挺等，晝夜追躡，逼得伏念情急勢窮，乃遣使至軍前，情願執獻溫傅，自贖前愆。劉敬同等限期執獻，果然伏念遵限，把那溫傅縛獻軍前，且偕敬同等詣行儉營，面行投誠。行儉命隨同入朝，許他不死，伏念沒法，只得與溫傅同作俘虜，趨詣闕廷。你用詐降計，無怪他人用誘降計。行儉入闕獻俘，面請赦免伏念，高宗已是允許，不意侍中裴炎，嫉行儉功，奏稱伏念為程務挺等所逼，窮蹙乞降，並非本心，不如正法以免後患。高宗被他煽惑，竟命將伏念溫傅，上同斬首。且因伏念受擒，功出程務挺等，止封行儉為聞喜縣公。同是姓裴，還要遭忌，遑問他人。行儉歎道：「渾濬爭功，系晉初滅吳事。古今所恥，我亦何敢言功哩？但恐朝廷殺降人，外人望風生畏，將不復來，這卻可慮。」因此稱疾不出。<break time="100ms" />
　　高宗以突厥告平，又因太子生男，名為重照，兩喜交集，復改元永淳，才經月餘，西突厥遺裔阿史那車薄，復率十姓造反，那時又要用著裴行儉，再令為大總管，指日出師。師尚未發，行儉得病而終，年六十四，贈幽州都督，賜諡曰獻。行儉聞喜人，少工書法，草隸尤佳，與褚遂良虞世南齊名。及長，練習戰陣，通陰陽曆術，每戰輒預知勝負，且雅善知人。其時華陰人王勃楊炯，范陽人盧照鄰，義烏人駱賓王，均以文藝著名，傳揚海內。李敬玄尤加器重，引示行儉，行儉私語敬玄道：「士當先器識，後文藝，勃等雖有才華，終嫌浮露，怎得安享祿位？我恐他未必令終。惟楊子較為沈靜，可得令長，當不至有他患哩。」敬玄尚未肯信。後來勃渡海墮水，驚悸致死。勃嘗陳《祥道表》，撰《鬥雞檄》，作《滕王閣序》，垂名文苑。照鄰遇惡疾，憤不欲生，自沈穎水。曾著有《五悲文》。駱賓王為徐敬業府僚，及敬業敗死，賓王不知所終，詳見下文。只有楊炯以盈川令終身，均如行儉所言。王楊盧駱亦就此帶過。行儉所引偏裨，亦多為名將，破都支時，曾得一瑪瑙盤，廣二尺許，文彩燦然。出示將士，軍吏捧盤升階，誤跌致碎，嚇得心膽俱裂，叩頭不止。行儉笑道：「爾非故意跌碎，何必如此恐慌呢？」言下毫無吝色。至戰勝回朝，所得賞賜，悉頒給部下，以此行儉病歿，軍士咸哀。有此名將，應該詳敘。
    </voice>
</speak>
