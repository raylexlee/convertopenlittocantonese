<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　玄宗已至扶風，士卒饑怨，語多不遜，陳玄禮不能制。玄禮曾教猱升木，無怪其不能制馭。適成都貢入春彩十餘萬匹，到了扶風。玄宗命陳列庭中，召將士入諭道：「朕近年衰老，任相非人，以致逆胡作亂，勢甚猖狂，不得已遠避賊鋒，卿等倉猝從行，不及別父母妻孥，跋涉至此，不勝勞苦，這皆為朕所累，朕亦自覺無顏。今將西行入蜀，道阻且長，未免更困，朕多失德，應受艱辛，今願與眷屬中官，自行西往，禍福安危，聽諸天命，卿等不必隨朕，盡可東歸。現有蜀地貢彩，聊助行資，歸見父母及長安父老，為朕致意，幸好自愛，無煩相念！」語至此，那龍目內的淚珠，已不知流落多少。將士均不禁感泣，且齊聲道：「臣等誓從陛下，不敢有貳。」玄宗哽咽良久，方道：「去留聽卿！」乃起身入內，命玄禮將所陳貢彩，悉數分給將士。將士乃相率效死，各無異言。雖是玄宗權術，但亦可見人心向背之由來。<break time="100ms" />
　　玄宗即於次日動身，離了扶風，向蜀進發。行至散關，使潁王璬先行，壽王瑁繼進。輾轉到了河池，劍南節度副使兼蜀郡長史崔圓，奉迎車駕。且陳蜀土豐稔，兵馬強壯等狀。玄宗大喜，面授崔圓同平章事，相偕入蜀。到了普安，才接到平涼來使，由玄宗問明情形，即面諭道：「朕早欲傳位太子，一切舉措，但教擇當而行，朕自不為遙制。且朕在蜀平安，你可歸報太子，勿勞記念！」來使領旨自去。忽由侍郎房琯，馳入謁見，伏地泣奏道：「京城已被陷沒了。」玄宗長歎數聲，又問陷沒後情形。琯對道：「自陛下出都，京內無主，非常擾亂，臣與崔光遠邊令誠等，日夜彈壓，秩序少定。過了十日，賊兵入都，臣等赤手空拳，如何對敵？本擬一死報恩，但念陛下入蜀，未知安否，所以奔赴行在，來見陛下一面，死也甘心。」都城情事，略借房琯口中敘過。玄宗道：「如何卿只自來？」琯又道：「崔光遠邊令誠等，聞有通賊消息，餘人亦首鼠兩端，無志遠行。」玄宗道：「張均兄弟，奈何不來？」琯答道：「臣曾邀與俱來，他也心存觀望，不願來此。」玄宗見力士在側，便顧語道：「汝說驗否？」力士不禁慚赧，俯首無言。原來玄宗出奔，朝臣多未與聞，當奔至咸陽時，玄宗與力士測議，何人當來？何人不來？力士道：「張均張垍，世受厚恩，且連戚裡，料必先來。垍尚玄宗女寧親公主，已見前文。房琯為祿山所薦，且素系物望，陛下不令入相，未免怏怏，恐未必肯來呢。」玄宗搖首不語。至房琯馳謁，所以顧語力士，駁他前說，嗣複語力士道：「汝只知其一，不知其二。從前陳希烈罷相，朕嘗有相垍意，嗣由國忠薦入韋見素，乃令垍仍原職，朕已料他陰懷怨望，無意前來了。」力士愧謝。玄宗即進房琯同平章事。<break time="100ms" />
　　琯請玄宗下詔討賊，玄宗乃令太子為天下兵馬元帥，領朔方河北河東平盧節度使，規復東西二京。永王璘充山南東道嶺南黔中江南西道節度都使，盛王琦充廣陵大都督，領江南東路，及淮南河南等路節度都使。豐王珙充武威都督，領河西隴右安西北庭等處節度都使。琦珙皆玄宗子，後皆不行，惟永王璘出鎮江陵，招兵買馬，侈然自豪。暗伏下文。那太子亨太子凡四易名。且不待命至，竟先做起皇帝來了。語中有刺。太子至平涼後，朔方留後杜鴻漸，六城水陸運使魏少游，節度判官崔漪，支度判官盧簡金，鹽池判官李涵，相與謀議道：「平涼散地，不足屯兵，惟靈武兵食完富，可以有為，若迎請太子到此，北收諸城兵，西發河隴勁騎，南向收復中原，確是萬世一時的機會呢。」謀議既定，乃使涵奉箋太子，並將朔方士馬兵糧總數，列籍以獻。河西司馬裴冕，馳抵平涼，正值李涵到來，遂同見太子，共勸他移節朔方。太子大喜，留冕為御史中丞，令涵轉報杜鴻漸等，率兵來迎。鴻漸得報，遂留少游葺治行轅，自與崔漪率兵千人，馳抵平涼，進見太子，面陳機要，請太子即日啟節。太子乃與裴冕鴻漸等，同至靈武，但見宮室帷帳，俱仿禁中，膳食服御，備極富麗。太子慨然道：「祖宗陵寢，悉被蹂躪，皇上又奔波川峽，我何忍安居耽樂呢？」遂命左右撤除重帷，所進飲食，概從減省。即此一念，已足致興。軍吏等盛稱儉德，相率悅服。既而裴冕杜鴻漸等，復聯名上箋，請太子遵馬嵬命，即皇帝位，玄宗在馬嵬時，雖有傳位之言，並非正式下詔，裴冕等貪佐命功，因有此請，不足為訓。太子不許。冕等一再上箋，尚不見允，乃同謁太子道：「將士皆關中人，豈不日夜思歸？今不憚崎嶇，從殿下遠涉沙塞，無非攀龍附鳳，圖建微功。若殿下只知守經，不知達權，將來人心失望，不可複合，前途反覺日危了。乞殿下勉徇眾請，毋拘小節！」語雖近是，究竟勉強。太子乃即於七月甲子日，就靈武城南樓，即位稱尊。群臣舞蹈樓前，齊呼萬歲，是謂肅宗皇帝。遙尊玄宗為上皇天帝，大赦天下，即改本年為至德元年，即日改元，何其急急。命裴冕為中書侍郎，同平章事。杜鴻漸崔漪，並知中書舍人事，改關內採訪使為節度使，徙治安化，令前蒲關防禦使呂崇賁充任，陳倉令薛景仙，升授扶風太守，兼防禦使，隴右節度使郭英乂，調任天水太守，兼防禦使。朝局草創，諸事簡率，廷臣不滿三十人，武夫卻驕慢異常，大將管崇嗣入朝，背闕踞坐，談笑自若。監察御史李勉，上章彈劾，始將崇嗣系治，肅宗特旨宥免，且語左右道：「我有李勉，朝廷始見尊重了。」
    </voice>
</speak>
