<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　晟奉命將行，適李楚琳入朝，即請與同往鳳翔，乘便處死，為叛逆戒。德宗以京都新復，反側宜安，不肯遽許，但留楚琳在京，任為金吾大將軍。晟雖未便違敕，心下總不以為然。及馳至鳳翔，查出謀殺張鎰的將士，共十餘人，首惡叫作王斌，剖心祭鎰，餘俱斬首，眾皆股栗。會吐蕃借索地為名，入寇涇州，節度使田希鑒，貽書李晟，乞請濟師。晟語親將史萬歲道：「李楚琳幸得逃生，田希鑒尚在涇原，我決不使漏網了。」遂命萬歲率精兵三千，作為先行，自率五千騎繼進。虜兵素憚晟威名，聞他到來，陸續退去。及晟至涇州，已是烽煙靜息，塞漠安恬。希鑒出城迎謁，晟與他寒暄數語，並轡入城，下馬登堂，開樽話舊，兩下裡很是投機，並不露一些形跡。希鑒妻李氏，與晟雖是疏族，究係同宗，當由希鑒令她出見，排敘輩分，應呼晟為叔父，晟亦視若姪女，改稱希鑒為田郎。嗣是朝夕過從，屢與歡宴。盤桓了好幾日，晟擬還師，因語希鑒道：「我留此已久，日承款待，未免疚心，今欲歸鎮，亦應具一杯酒，聊報田郎。且諸將多系故人，俱請邀至敝營，舉觴話別。」希鑒唯唯從命。晟營本在城外，返營後暗囑史萬歲，專待明日行事。翌日巳牌，營中已整備酒席，候希鑒等到來，希鑒與諸將鼓興出城，趨入晟營。晟迎他入座，且語涇原諸將道：「諸君到此，請自通姓名爵裡，以便序座。」諸將一一報明，依晟派定座席，鞠躬坐下。忽有一將報畢，晟忽勃然道：「汝實有罪，不應列座。」遂呼史萬歲入帳，指麾軍士，將他推出斬首。軍士持首還報，希鑒不覺心驚，勉強坐在晟側。晟笑語希鑒道：「田郎！汝亦不得無罪。」希鑒正思答辯，已被史萬歲上前拖出，令軍士縛住希鑒。晟復正色道：「天子蒙塵，汝乃擅殺節度使，受賊偽命，今日尚有面目來見我麼？」說得希鑒魂飛天外，不能對答一詞。小子有詩詠道：<break time="100ms" />
　　叛臣竟復握兵符，不死何由伏賊辜。<break time="100ms" />
　　杯酒邀來伸國法，涇原才識有天誅。<break time="100ms" />
　　未知希鑒性命如何，且至下回說明。　　
    </voice>
</speak>
