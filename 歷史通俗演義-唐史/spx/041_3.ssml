<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />
　　暐趨出後，適遇侍御史鄧光賓，邀他入室，盤問底細，暐以實言相告。光賓俟暐別後，竟往報竇懷貞崔湜。竇崔兩人，忙轉告太平公主，公主即入白睿宗，一口咬煞玄宗，說是要無端加害。睿宗便召問玄宗，訓責數語，害得玄宗無法自解，只好推到劉幽求張暐身上。玄宗專推別人，也太柔弱。於是睿宗令他懲辦。玄宗不得已，將幽求及暐，拘置獄中。竇懷貞崔湜等，諷令台官，奏稱幽求等離間骨肉，當處死刊。睿宗又欲准奏，還是玄宗極力解說，謂幽求曾預大功，應當減死，乃流幽求至封州，張暐至峰州。封州地在嶺表，崔湜又飛函至廣州，囑廣州都督周利貞，即利用複名。殺死幽求，偏經桂州都督王晙，與幽求有舊交，將他留住，才得免害。<break time="100ms" />
　　越年，又改為開元元年，元宵節屆，燈市極盛，長安城中，光耀如同白晝，無論大家小戶，統是懸燈結綵，點綴昇平。玄宗奉著上皇，御門觀燈，大酺合樂，宴賞了好幾日，餘興未衰。又令都中延長燈期，直至二月中旬，尚未停輟。太平公主私第中，越覺熱鬧，供張聲伎，高出皇家，所陳珍寶，光怪陸離，所制彩仗，靡麗淫巧，滿朝朱紫，無不聯翩踵賀，端的是繁華出眾，烜赫絕倫。炎炎者滅，隆隆者絕。左拾遺嚴挺之，及晉陵尉楊相如，先後上疏，俱戒玄宗節欲去奢，乃將燈市停止，但月餘糜費，已是不可勝計了。此為玄宗將來淫佚之兆。太平公主自經幽求等貶黜，聲燄益張，意見越深，鎮日裡與情人私黨，密謀廢立，又勾結宮人元氏，令在赤箭粉中，置毒以進。什麼叫作赤箭粉呢？赤箭系是藥名，研粉為餌，可以延年。玄宗時常服食，所以公主嗾令元氏，乘間下毒。元氏尚未下手，已為王琚所聞，入見玄宗道：「禍機已迫，不可不速發呢。」玄宗意尚躊躇，適左丞張說，代韋安石出守東都，他卻遣人進呈佩刀一柄，意欲借刀示意，使玄宗斷絕疑慮。荊州長史崔日用，入朝奏事，更密白玄宗道：「太平公主，謀逆有日，陛下昔在東宮，尚為臣子，若欲討逆，須用謀力，今陛下已登帝祚，但教下一制書，誰敢不從？倘令姦宄得志，後悔無及了。」玄宗沈吟道：「朕亦嘗作此想，只恐驚動上皇，諸多未便。」日用道：「天子以安四海為孝，不在區區小節，萬一奸人得志，社稷為墟，那時孝在何處？若恐驚動上皇，請先定北軍，後收逆黨，自不致有意外變端了。」玄宗道：「卿且留京，為朕作一臂助，朕總當設法除患呢。」日用乃出。越日，受敕為吏部侍郎。<break time="100ms" />
　　太平因玄宗進用王崔等人，也知玄宗有意加防，更兼元氏下毒的法兒，一時竟無隙可入，免不得另圖別計。乃更召集私人，重開密議。崔湜獻策道：「常將軍元楷，李將軍慈，本統領羽林兵，若麾眾直入武德殿，迫上退位，不得不依。再由竇僕射蕭中書等，號召南牙兵，作為援應，不消半日，便可成功了。」同平章事陸象先，因由公主保薦，亦曾與召，獨起身抗言道：「不可，不可。」公主聽到「不可」兩字，便應聲道：「廢長立少，已是不順，況又失德，奈何不可廢立呢？」象先道：「既以功立，必以罪廢，嗣皇即位，天下歸心，並無實在罪惡，如何廢立？這事恐多危險，象先不敢與聞。」懷貞從旁接入道：「陸公真是迂儒，不足與議大事。且試問平章高位，從何而來？今日公主謀行大事，反出來勸阻，令人不解。」象先道：「我正為公主計，所以直言諫阻，否則也不來多口了。」大眾尚譏刺象先，象先拂袖逕出。當由太平公主與眾人續議，決如湜言，約於七月四日舉行。正要散座，忽有一少年趨入道：「此事斷不可行，還請三思為是。」公主正恨象先異議，偏又有人前來作梗，頓時豎起雙眉，瞋目瞧將過去，原來不是別人，乃是自己的親生兒崇簡，不由的大怒道：「你也敢來阻撓我麼？」子且不服，遑問別人。崇簡跪諫道：「母親席豐履厚，養尊處優，也應好知足了。為甚麼還要起釁？難道富貴至此，尚未滿意麼？」應該質問。公主怒叱道：「你曉得甚麼？休得多言！」崇簡復道：「事成不足增榮，事敗不徒致辱，恐全家都要屠滅哩。」公主聽到此語，竟從座旁覓得一杖，連頭夾腦的敲將過去。崇簡連忙抱頭，已經著了數下，血流滿面。竇懷貞等急上前勸解，公主尚不肯休，說要打死逆子，才足泄恨。崇簡泣道：「兒非逆母，母實逆君。」又指斥崔湜為奸賊，說得湜滿面羞慚，幾乎無地自容。彼豈尚知羞恥麼？公主怒上加怒，恨不將崇簡一杖擊死，嗣由大眾扯開崇簡，一半勸母，一半勸子，方得罷手。崇簡由眾擁出，公主怒氣稍平，專待到期行事。
    </voice>
</speak>
