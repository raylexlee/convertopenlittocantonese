<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第一百回　徒乘輿朱全忠行弒　移國祚昭宣帝亡唐</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一百回</br>　　徒乘輿朱全忠行弒　移國祚昭宣帝亡唐</font></h4>
			　　卻說朱全忠辭行歸鎮，昭宗御延喜樓，親自宴餞，席間賜全忠詩，全忠依章屬和，又進《楊柳枝詞》五首，一褒一頌，無非是紙上風光。全忠奏薦清海節度使裴樞，可任國政，且謂臣與克用，無甚大嫌，乞厚加撫慰。昭宗惟命是從，全忠即謝宴啟行。百官送至長樂驛，崔胤更遠送至灞橋，至夜間二鼓，始還都城。昭宗尚召胤入對，問及全忠安否，置酒奏樂，至四鼓乃罷。方得息肩，又要長夜飲，可謂至死不變。克用聞胤得寵，語僚屬道：「胤外倚強賊，內脅孱君，權重怨必多，勢均釁必生，破國亡家，就在目前了。」又聞全忠請撫慰河東，也不覺冷笑道：「此賊欲有事淄青，恐我乘虛襲汴，所以假作慈悲呢。」億則屢中。看官道全忠何故欲攻淄青？原來平盧節度使王師範，曾接鳳翔偽詔，出討全忠，攻克兗州。及全忠還汴，師範正遣兵圍齊州，全忠令朱友寧援齊，擊退師範，乘勝拔博昌臨淄二縣，直抵青州城下。師範向淮南乞援，楊行密遣將王茂章往救，與師範共破汴軍，追斬友寧，汴軍傷亡幾盡。全忠聞報大憤，統兵二十萬，兼程東行。師範逆戰，大敗虧輸。茂章手下，不過數千人，眼見得支持不住，收兵退歸。全忠留楊師厚攻青州，令葛從周攻兗州，自率餘軍還汴。師厚連敗師範，擒住師範弟師克，師範恐弟為所殺，不得已乞降。兗州守將劉鄩，由師范諭令歸汴，亦舉城降從周。全忠表鄩為保大留後，師範為河陽節度使。既而友寧妻泣請復仇，全忠乃拘殺師範，並將他族屬駢戮無遺。<br />
　　會山南東道節度使趙德禋病卒，子匡凝依附全忠，復得全忠薦表，得襲父職。匡凝令弟匡明並據荊南，使為留後，歲時貢獻朝廷，還算是方鎮中的一位忠臣。褒中寓貶。邠寧節度使楊崇本，因妻為全忠所占，免不得慚怒交並，事見前面。乃複姓名為李繼徽，遣使白李茂貞道：「唐室將滅，朱溫猖狂，阿父何忍坐視？」為了愛妻，始記義父，也是情理倒置。茂貞遂與繼徽合兵，侵逼京畿，迫昭宗加罪全忠。全忠恐他再行劫駕，特出兵屯河中。左僕射張濬，致仕居長水，當王師範舉兵時，欲取濬為謀主，事不果行，全忠慮濬為患，囑令河南尹張全義，捕殺張濬。濬次子格孑身逃脫，由荊南入蜀，投奔王建。這時建已晉封蜀王，與全忠本不相容，便留格在側，待若子姪。全忠既出屯河中，欲乘勢篡奪唐祚，輒與崔胤密書往來，隱露心跡。胤不禁良心發現，外面雖仍與全忠親厚，暗中卻徐圖抵制。遲了！遲了！乃復告全忠，但說：「長安密邇茂貞，不可不防，六軍十二衛，徒有虛名，願募兵補足，使公無西顧懮。」偏全忠窺破胤意，佯為應允，卻密令麾下壯士，入都應募，詗察隱情。一個乖逾一個。胤全未知曉，每日與京兆尹鄭元規等，繕治兵仗，興高采烈。適宿衛使朱友倫，擊毬墜馬，重傷身死，全忠疑胤所為，遙令張廷范王殷蔣元暉，查出友倫擊毬時伴侶，殺斃十餘人。更遣兄子友諒，代掌宿衛，並密表崔胤專權亂國，請窮究黨與，一體嚴懲。昭宗不得已罷免胤職，另授禮部尚書獨孤損，同平章事，與裴樞分掌六軍三司。更進兵部尚書崔遠，翰林學士柳璨，一同輔政。胤雖罷相，但尚得為太子少傅，留居京師。不意朱友諒受全忠命，竟帶領長安留軍，突入胤宅，將胤砍斃，復出捕鄭元規等，殺得一個不留。昭宗御延喜樓，正要召問友諒，那全忠已飛表到京，請昭宗遷都洛陽，免為邠岐所制。昭宗覽表下樓，同平章事裴樞，也得全忠貽書，昂然入殿，嚴促百官東行。越日復驅徙士民，概令往洛。可憐都中人士，號哭滿途，且泣且詈道：「賊臣崔胤，召朱溫來傾覆社稷，使我輩流離至此。」張廷范朱友諒等，令人監謗，任情捶擊，血流滿衢，昭宗尚不欲遷居，怎奈前後左右，統變作全忠心腹，不由昭宗主張，硬要他啟駕東行，遂於天復四年正月下旬，挈後妃諸王等，出發長安。<br />
　　車駕方出都門，張廷范已奉全忠命令，任御營使，督兵役拆毀宮闕，及官廨民宅，取得屋料，浮渭沿河而下。長安成為邱墟，洛陽卻大加興造，全忠發兩河諸鎮丁匠數萬，令張全義治東都宮室，日夜趕造，所需材料，就是取諸長安都中，工匠卻是交運。一面遣使報知昭宗。昭宗行至華州，人民夾道呼萬歲，昭宗泣諭道：「勿呼萬歲！朕不能再為汝主了！」及就宿興德宮，顧語侍臣道：「都中曾有俚言云：『紇乾山頭凍殺雀，何不飛去生處樂？』朕今漂泊，不知竟落何所？」說至此，淚下沾襟。誰為之，孰令聽之？左右亦莫能仰視。二月初旬，昭宗至陝，因東都宮室未成，暫作勾留。全忠自河中來朝，昭宗延他入宴，並令與何後相見。何後掩面涕泣道：「自今大家夫婦，委身全忠了。」除死方休。全忠宴畢趨出，留居陝州私第。昭宗命全忠兼掌左右神策軍，及六軍諸衛事。全忠置酒私第中，邀上臨幸，面請先赴洛陽，督修宮闕，昭宗自然面允。次日昭宗大宴群臣，並替全忠餞行，酒過數巡，眾臣辭出，留全忠在座，此外更有忠武節度使韓建一人。何後自室內出來，親捧玉卮，勸全忠飲。偏後宮晉國夫人至昭宗身旁，附耳數語，留宴強臣，亦不應使宮人耳語，這正自速其死。全忠已未免動疑。韓建又潛躡全忠右足，全忠遂托詞已醉，不飲而去。越宿全忠即赴東都，臨行時，上書奏請改長安為佑國軍，以韓建為佑國節度使。昭宗雖然准奏，心下很懷著鬼胎，夜間密書絹詔，遣使至西川河東淮南，分投告急。詔中大意，謂：「朕被朱全忠逼遷洛陽，跡同幽閉，詔敕皆出彼手，朕意不得復通，卿等可糾合各鎮，速圖匡復」云云。未幾就是孟夏，全忠表稱洛陽宮室，已經構成，請車駕急速啟行。適司天監王墀，奏言星氣有變，期在今秋，不利東行。昭宗因欲延宕至冬，然後赴洛，屢遷宮人往諭全忠，說是皇后新產，不便就道，請俟十月東行，且證以醫官使閻佑之診後藥方。全忠疑昭宗徘徊俟變，即遣牙官寇彥卿，帶兵至陝，且囑語道：「汝速至陝，促官家發來。」彥卿到了行在，狐假虎威，迫昭宗即日登程。昭宗拗他不過，只好動身。全忠至新安迎駕，陰嗾醫官許昭遠，告訐閻佑之王墀及晉國夫人，謀害元帥，一並收捕處死。自崔胤被戮，六軍散亡俱盡，所餘擊毬供奉內園小兒二百餘人，隨駕東來。全忠設食幄中，誘令赴飲，悉數縊死，另選二百餘人，大小相類，代充此役。昭宗初尚未覺，數日乃寤。已經死了半個。嗣是御駕左右，統是全忠私人，所有帝後一舉一動，無不預聞。<br />
　　至昭宗已至東都，御殿受朝，改元天祐，更命陝州為興唐府，授蔣玄暉王殷為宣徽南北院使，張廷范為衛使，韋震為河南尹，兼六軍諸衛副使。召朱友恭氏叔琮為左右龍武統軍，並掌宿衛，擢張全義為天平節度使，進全忠為護國宣武宣義忠武四鎮節度使。昭宗毫無主權，專仰諸人鼻息，事事牽制，抑鬱無聊，乃封錢鏐為越王，羅紹威為鄴王，尚望他熱心王室，報恩勤王。那李茂貞李繼徽李克用劉仁恭王建楊行密等，卻移檄往來，聲討全忠，均以興復為辭。全忠方欲西攻茂貞，恐昭宗尚有英氣，不免生變，擬乘勢廢立，以便篡奪，乃遣判官李振至洛陽，與蔣玄暉朱友恭氏叔琮等，共同謀議。數人只知全忠，不知有昭宗，索性想出絕計，做出弒君大事來了。是年仲秋，昭宗夜宿椒殿，玄暉率牙官史太等百人，夜叩宮口，托言有緊急軍事，當面奏皇帝。由宮人裴貞一開門，史太等一擁而進，貞一慌張道：「如有急奏，何必帶兵？」道言未絕，玉頸上已著了一刃，暈倒門前。玄暉在後大呼道：「至尊何在？」昭儀李漸榮披衣先起，開軒一望，只見刀芒四閃，料知不懷好意，便淒聲道：「寧殺我曹，勿傷大家。」昭宗亦驚起，單衣跣足，跑出寢門，正值史太持刀進來，慌忙繞柱奔走。史太追趕不捨，李漸榮搶上數步，以身蔽帝，太竟用刀刺死漸榮，昭宗越覺驚慌，用手抱頭，欲竄無路，但聽得砉然一聲，已是不省人事，倒地歸天。年止三十八歲，在位一十六年，改元六次。龍紀景福乾寧光化天復天祐。<br />
　　何後披發出來，巧巧碰著玄暉，連忙向他乞哀。玄暉倒也不忍下手，釋令還內，遂矯詔稱李漸榮裴貞一弒逆，宜立輝王祚為皇太子，改名為柷，監軍國事。越日，又矯稱皇后旨意，令太子柷在柩前即位。柷為何後所生，年僅十三，何知大政，就是昭宗死後，匆匆棺殮，何後以下，也不敢高聲舉哀，全是草率了事。惟全忠聞已弒昭宗，佯作驚惶，自投地上道：「奴輩負我，使我受萬代惡名。」還想美名麼？乃趨至東都，入謁梓宮，伏地慟哭。裝得還象，可惜欲蓋彌彰。尋即覲見嗣皇，奏稱友恭叔琮不戢士卒，應加貶戮，隨即貶友恭為崖州司戶，叔琮為白州司戶，概令自盡。友恭系全忠養子，原姓名為李彥威，臨死時，向人大呼道：「賣我塞天下謗，但能欺人，不能欺鬼神，似此行為，尚望有後麼？」你自己甘為所使，難道得免刑誅？嗣皇帝柷御殿受朝，是謂昭宣帝，尊何後為皇太后，奉居積善宮，號為積善太后。天平節度使張全義來朝，復任河南尹，兼忠武節度使，判六軍諸衛事，命全忠兼鎮天平。全忠乃辭歸大梁，故相徐彥若，曾出任清海軍節度使，彥若病故，遺表薦封州刺史劉隱，權為留後。隱重賂全忠，得他庇護，令掌節鉞。<br />
　　倏忽間又是一年，昭宣帝不敢改元，仍稱天祐二年。全忠已決意篡唐，特使蔣玄暉邀集昭宗諸子，共宴九曲池。那時聯翩赴宴，就是德王裕、棣王祤、虔王禊、沂王禋、遂王褘、景王秘、祁王祺、雅王禎、瓊王祥等九人。全忠慇懃款待，灌得諸王酩酊大醉，即命武士入內，一一扼死，投屍池中。行同蛇蠍。昭宣帝怎敢過問，但奉昭宗安葬和陵，算是人子送終的大典。同平章事柳璨舉進士及第，不過四年，驟得相位，專知求媚全忠，暨蔣玄暉張廷范等一班權奴，同列裴樞崔遠獨孤損三人，統負朝廷宿望，看輕柳璨，璨引為深憾。張廷范以優人得寵全忠，表薦為太常卿，樞支吾道：「廷范是國家功臣，方得重任，何需樂官？這事恐非元帥意旨，不便曲從。」全忠聞言，語賓佐道：「我嘗謂裴十四想是裴樞小字。器識真純，不入浮黨，今有此議，是本態畢露了。」璨正欲推倒裴樞等人，樂得投石下井，向全忠處添些壞話，並將損遠兩相，一並牽入，謂系與樞同黨。全忠遂請罷三相，另薦禮部侍郎張文蔚，吏部侍郎楊涉，同平章事。<br />
　　到了孟夏，彗星出西北方，光長亙天，占驗家謂變應君臣，恐有誅戮大禍，璨遂將平時嫉忌諸人物，列作一表，密貽全忠，且傳語道：「此等皆怨望腹誹，可悉加誅戮，上應星變。」全忠尚在遲疑，判官李振進言道：「大王欲圖大事，非盡除此等人物，不能得志。」璨振等比全忠尤凶。全忠乃奏貶獨孤損為棣州刺史，裴樞為登州刺史，崔遠為萊州刺史，吏部尚書陸扆為濮州司戶，工部尚書王溥為淄州司戶，太子太保致仕趙崇為曹州司戶，兵部侍郎王贊為濰州司戶。此外或系世冑，或由科名，得入三省台閣諸臣，稍有聲望，俱一律貶竄，朝右為之一空。李振尚不肯干休，更勸全忠斬草除根。原來振屢試進士，終不中第，所以深恨搢紳，欲把他一網打盡。全忠因派兵至白馬驛，截住裴樞等三十餘人，盡行殺死，投屍河中。振始得泄恨，笑語全忠道：「此輩清流，應投濁流。」全忠亦含笑點首，引為快事。柳璨既誅逐同僚，因恐人心未服，特召前禮部員外郎司空圖詣闕，欲加重任。圖本見朝事叢脞，棄官居王官谷，至是不得已入朝，佯為衰野，墜笏失儀。璨復傳詔，說他匪夷匪惠，難列朝廷，可仍放還，這數語正中圖意，便飄然出都，還我初服。後來全忠篡位，又征圖為禮部尚書，仍然不起。昭宣帝遇弒，圖不食而死，完名全節，亙古流芳。特別表揚。這且不必細表。<br />
　　且說朱全忠既攬大權，復受命為諸道兵馬元帥，別開幕府，因聞趙匡凝兄弟，也與楊行密等聯絡一氣，聲言匡復，乃令楊師厚帶兵取襄陽，進拔江陵。匡凝奔廣陵，匡明奔成都，全忠欲乘勝攻淮南，親督大軍至襄州。敬翔諫阻不從，復進次棗陽，道遇大雨，尚不肯回軍，再進至光州，路險泥泞，人馬疲乏，士卒多半逃亡，沒奈何斂兵退歸。光州刺史柴再用，引兵抄截金忠後隊，斬首三千級，獲輜重萬計。全忠悔不用敬翔言，很是躁忿，因欲急篡唐祚，乃返大梁。楊行密卻命數將終，生了一年餘的大病，他的長子名渥，曾出為宣州觀察使，喜擊毬，好飲酒，沒有甚麼令名。行密因諸子皆幼，不得不將渥召還，囑咐後事。且令牙將徐溫張顥，共同夾輔。未幾，行密即死，渥襲職為節度使。朱全忠亦無暇過問，惟密囑蔣玄暉等，迫令昭宣帝禪位。玄暉與柳璨等計議道：「自魏晉以來，大臣代有帝祚，必先封大國，加九錫殊禮，然後受禪。事當循序，不宜欲速。」柳璨亦以為然。偏宣徽副使王殷等，嫉玄暉權寵，隱思加害，遂私白全忠，謂玄暉與璨，欲延唐祚，所以從中阻撓。全忠大怒，詬責玄暉。玄暉亟至大梁，進謁全忠，全忠忿然道：「汝等巧述閒事，阻我受禪，難道我不加九錫，便不能作天子麼？」玄暉道：「唐祚已盡，天命歸王，玄暉與柳璨等，受恩深重，怎敢異議？但思晉燕岐蜀，統是勁敵，王遽受禪，恐反滋人口實，計不若曲盡義理，然後受禪，較為名正言順呢。」無論遲速，總是篡位，從何處竊取義理？玄暉柳璨等惡貫已盈，因有此議，以自速其死耳。全忠呵叱道：「奴才奴才！汝果欲叛我了。」玄暉惶遽辭歸，亟與柳璨議定，封全忠為相國，總掌百揆，晉封魏王，兼加九錫。全忠憤不受命，玄暉與璨，越加惶急，即奏稱：「中外物望，盡歸梁王，陛下宜俯順人心，擇日禪位！」看官！你想昭宣帝童年無識，朝政統由汴黨主持，所有一切詔敕，名目上算是主命，其實昭宣帝何曾過目，統是一班狐群狗黨，矯制擅行，一面修表呈入，一面即由柳璨承旨，出使大梁，傳達禪位的意思。全忠又是拒絕，璨只好掃興回來。賣國也這般為難，莫謂天下無難事。何太後居積善宮，得知消息，鎮日裡以淚洗面，且恐母子生命不保，暗遣宮人阿秋阿虔，出告玄暉，哀乞傳禪以後，幸全母子兩命。為此一著，又被王殷等借口，誣稱玄暉柳璨張廷范，在積善宮夜宴，與太后焚香為誓，興復唐祚。全忠不問真假，即令王殷等捕殺玄暉，揭屍都門外，焚骨揚灰。為附賊為逆者，作一榜樣。王殷又說玄暉私侍太后，由宮人阿虔阿秋，作為牽頭，通導往來。於是全忠密令殷等入積善宮，弒何太后，且請旨追廢太后為庶人。阿秋阿虔，並皆杖死，貶柳璨為登州刺史，張廷范為萊州司戶。才閱一日，復將柳璨張廷范拿下，置璨大辟，加廷范車裂刑。璨被推出上東門外，仰天呼道：「負國賊柳璨，該死該死！」要他自認，始知空中應有鬼神。這消息傳達各鎮，凡與全忠反對的鎮帥，當然多一話柄，傳檄討罪，格外激烈。<br />
　　全忠卻一時不敢篡奪，又延挨了一年。<br />
　　魏博節度使羅紹威，曾娶全忠女為子婦，平時因軍士跋扈，力不能制，乃遣人密告全忠。全忠發兵屯深州，偽言將進擊幽滄，暗中欲援助紹威，可巧全忠女得病身亡，全忠即選精兵千人，充作擔夫，貯兵械滿橐中，挑入魏州，詐雲會葬，全忠率大軍為後繼，會同紹威夜擊牙軍，屠滅軍將八千家，老稚無遺。紹威深感全忠，留館客舍，供張甚盛，聲樂美妓，無不彩奉。全忠耽戀聲色，一住半年，紹威只好勉力供給，所殺牛羊豕等，不下七千萬頭，資糧亦耗費無算，蓄積一空。及全忠引兵渡河，往攻滄州，紹威始得息肩，且悔且歎道：「合六州四十三縣鐵，鑄成大錯，雖悔無及了。」<br />
　　全忠至滄州城下，督兵圍城。劉仁恭搜括兵民，得十萬人，自幽州出駐瓦橋關，一面乞師河東。李克用恨他反覆，未肯許援，還是存勖進諫，請克用釋怨助兵，共御朱溫。克用乃召幽州兵共攻潞州，牽制全忠。潞州節度使丁會，本由全忠舉薦，因聞全忠弒帝及後，也覺心懷不忍，嘗縞素舉哀，至是聞克用進攻，竟舉城請降。克用留李嗣昭為昭義節度使，令丁會詣河東，厚加待遇。全忠聞潞州失守，復返魏州，紹威情急，亟出迎全忠道：「今四方稱兵，與王搆怨，無非以翼戴唐室為名，王不如趁早滅唐，以絕人望。」全忠乃匆匆還鎮。唐廷遣御史大夫薛貽矩，往勞全忠。貽矩到了大梁，請以臣禮相見，北面拜舞，且語全忠道：「大王功德在人，三靈改卜，皇帝將行舜禹故事，臣怎敢違慢？」全忠側身避座，心下很是喜歡，當下厚禮遣還。貽矩返白昭宣帝，勸令禪位，昭宣帝因即下詔，擬於天祐四年二月，禪位大梁，全忠佯上表乞辭。唐宰相張文蔚楊涉等，復共請昭宣帝遜位，且至大梁勸進，全忠尚不肯受。何必做作？文蔚等返至東都，再請昭宣帝降札禪位，老奸巨猾的朱全忠，方應允受禪。張文蔚為冊禮使，禮部尚書蘇循為副，楊涉為押傳國寶使，翰林學士張策為副，薛貽矩為押金寶使，尚書左丞趙光達為副，六個唐室大臣，帶領百官，把唐朝二百八十九年的國祚，贈送盜魁朱全忠。全忠受了冊寶，改名為晃，居然被服袞冕，做起大梁皇帝來了。唐朝自是滅亡，昭宣帝被廢為濟陰王，徙居曹州，由全忠派兵監守，越年將他鴆死，追諡為哀皇帝。及後唐明宗即位，始改諡為昭宣帝，昭宣帝在位止三年，年只一十七歲。<br />
　　看官聽著！當全忠受禪時，淮南節度使楊渥，併吞洪州，擄得鎮南軍留後鍾匡時，盧龍節度使劉仁恭，為子守光所囚，守光自稱節度使，武貞節度使雷彥恭，屢寇荊南，留後賀瓌閉門自守。朱全忠慮他怯懦，別調潁州防禦使高季昌為留後，總計唐室故土，四分五裂，最大的為梁，次為晉李克用。岐李茂貞。吳楊渥。蜀，王建。共成五國，尚有吳越錢鏐。湖南馬殷。荊南高季昌。福建王審知。嶺南。劉隱。歷史上稱為五大鎮。此外如魏博盧龍等，也是犬牙相錯，割據一隅。小子敘述唐事，至此已完，所有五國五鎮，及各處未了情形，不能瑣敘，只好續編《五代史演義》，再行詳述。看官少安毋躁，請續閱《五代史演義》便了。小子有七言詩二絕，作為《唐史演義》的終篇：<br />
　　三百年間世亂多，幾經流血幾成波。<br />
　　追原禍始由來久，開國貽謀已半訛。<br />
　　婦寺乘權藩鎮繼，長安荊棘遍銅駝。<br />
　　百回寫盡滄桑感，留與遺民話劫磨。　　<br />
<br />
　　本回敘朱溫篡唐事，一氣呵成，為全書之結束，弒昭宗，弒何太后，弒昭宣帝，並濫殺大臣及諸王，兇暴殘虐，至溫已極，但皆由賊臣等賣國而成。前有崔胤，後有柳璨，引狼入室，後為狼噬，朱友恭氏叔琮蔣玄暉張廷范等，本為全忠爪牙，乃亦死諸全忠之手，黨惡為虐者，果有何幸乎？張文蔚楊涉等，迫主傳禪，手捧冊寶，贈獻大梁，益足令人愧死。或謂唐之得國也由受禪，其失國也亦由傳禪，冥冥之中，固自有天道存焉。然則祖宗創業，其果可不慎乎哉？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>