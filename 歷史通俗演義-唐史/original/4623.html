<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第六十五回　僭帝號大興逆師　解賊圍下詔罪己</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十五回</br>　　僭帝號大興逆師　解賊圍下詔罪己</font></h4>
			　　卻說劉海賓　服出奔，行至百里以外，仍被追兵捕獲，還京遇害，亦不扳引何明禮，及明禮從泚攻奉天，復謀殺泚，不克而死，當時號為四忠。德宗聞秀實死節，悔不重用，流涕不置，追贈太尉，予諡忠烈。及還鑾後，遣使祭墓，親為銘碑，且至姑臧原籍，旌閭褒忠，這且不必細表。且說德宗因朱泚逆命，恐奉天迫隘，不足固守，意欲轉往鳳翔。戶部尚書蕭復道：「鳳翔將卒，多系朱泚宿部，臣正懮張鎰往鎮，不能久馭，陛下豈可躬蹈不測麼？」德宗道：「朕已決往鳳翔，且為卿暫留一日。」越宿正擬啟行，忽有二將踉蹌奔至，報稱鳳翔節度使張鎰，為營將李楚琳所殺，楚琳自為節度使，且率眾降朱泚了。德宗瞧著，乃是鳳翔行軍司馬齊映齊抗，乃復詳問情形。二人答道：「臣等早恐楚琳作亂，請調屯隴州，不料琳即作亂，擅殺統帥，臣等因走報陛下，自請處分。」德宗歎息道：「果不出蕭復所料。二卿何罪，且在此扈駕！」隨即面授映為御史中丞，抗為侍御史。二人拜謝。<br />
　　尋又接到長安急報，朱泚已僭稱皇帝，殺死唐宗室多人，德宗又很是痛悼。原來泚既害死段劉諸人，前後左右，統是一班蔑片朋友，日夕勸進。泚遂僭居宣政殿，自稱大秦皇帝，改元應天，逼太常卿樊系撰冊。冊文既就，系仰藥自盡。既已拚死，何必撰冊。大理卿蔣沇，謀詣行在，出京才行數里，被泚飭人追轉，硬授官職，沇絕食稱病，潛竄得免。姚令言為侍中，李忠臣為司空，源休為中書侍郎，蔣鎮為門下侍郎，並同平章事，蔣煉為御史中丞，敬釭為御史大夫，彭偃為中書舍人，餘如張光晟等，皆署節度使。立兄子遂為太子，弟滔為冀王太尉尚書令，號皇太弟。源休勸泚翦唐宗室，殺郡王王子王孫，共七十七人。更請將竄匿各朝士，一概捕戮。還是蔣鎮從旁勸解，才得全活多人。泚且傳檄奉天，招誘扈駕諸臣，並說當親統大軍，來收奉天，他日玉石俱焚，後悔無及云云。德宗甚是焦急，又聞襄城為李希烈所陷，哥舒曜退保東都，不如意事，雜沓而來。適右龍武將軍李觀，率衛兵千餘人，馳抵行在，乃急令他募兵為備。數日得五千餘人，布列通衢，旗鼓嚴整，人心少安。涇原兵馬使馮河清，知涇州事姚況，聞德宗出駐奉天，大罵姚令言負國不忠，獨召集將士，涕泣宣諭，誓保唐室，遂籌得甲兵器械百餘車，運往奉天。奉天方苦無械，得此益覺氣壯，大眾磨拳擦掌，專待逆兵到來。德宗進河清為涇原節度使，況為司馬，又因右僕射崔寧趨至，格外歡慰，勞問有加。寧退語諸將道：「主上英武，從善如流，可惜為盧杞所誤，致有今日。」諸將或轉告盧杞，杞即與王翃密謀，搆陷崔寧。翃詐為寧遺泚書，入獻德宗，德宗覽畢，未免變色。盧杞在側，趁勢進讒道：「臣本邀寧同來，寧至今才至，已有可疑，況又與泚通書，顯見是與泚聯謀，約為內應，願陛下先事預防，勿墮狡謀。」德宗遂召寧入帳，托稱傳示密旨，卻陰囑二力士隨後暗算，抱扼寧頸，把他扼死。寧為杞害，原是含冤，但後至奉天，與出言未慎，亦莫非致死之征。遂命邠寧留後韓游環，慶州刺史論惟明，監軍翟文秀，率兵三千，往守便橋。行至中途，正值朱泚先鋒姚令言，與副將張光晟，驅軍殺來。游環語文秀道：「彼眾我寡，戰必不利，不若返趨奉天，衛駕要緊。」文秀尚擬留軍，游環不從，竟引兵還奉天。泚軍隨至，游環與渾瑊，督兵出戰，禁不住逆兵銳氣，紛紛退還。逆兵爭門欲入，瑊亟令都虞侯高固，曳草車塞門，縱火御賊，火盛勢烈，煙燄外撲，官軍乘火殺出，統用長刀亂砍，殺賊多人，賊兵乃退。泚親自馳至，列營城東，張火佈滿原野，擊柝聲馳百里。游環在城上遙望，但見賊眾夜毀西明寺，很是忙碌。游環顧語左右道：「賊兵夤夜毀寺，無非欲借著寺材，作為梯衝，須知寺材統是乾柴，一或遇火，毫不中用，我軍但多備火具，便足破他了。」次日，泚督眾撲城，一攻一守，未曾交鋒。又越日，泚督兵運到雲梯等件，鼓眾登城。城中早備火具，接連拋下，火猛梯焦，賊多墜死，泚只好收兵回營。嗣是日來攻城，經渾瑊韓游環兩將，多方捍御，或用強弩射賊，或出奇兵撓賊，賊兵屢卻，但總是相持不下。<br />
　　德宗募使四出，告急外軍。魏縣行營奉詔感動，李懷光首先踴躍，誓眾勤王。馬燧李芃，引兵還鎮，李抱真退屯臨洺，仍防東路。還有李晟自定州接詔，即率四千騎西行。張孝忠倚晟為重，不欲晟往，晟語眾道：「天子播越，人臣當即日赴難，奈何作壁上觀？」遂令子往質孝忠營，願與孝忠結婚，並以良馬為贈。孝忠乃撥精兵六百人，隨晟同行。錄晟言行，表明忠悃。兩軍行道需時，急切不能至奉天。泚得幽州散騎，及普潤戍卒，合成數萬人，攻城尤急。左龍武大將軍呂希倩，開城搦戰，中箭身亡。將軍高重捷，與希倩友善，悲憤交迫，誓報友仇。翌日，帶同健兒數十人，怒馬出戰，突入賊陣。賊將李日月，素稱驍勇，挺槍出鬥，與重捷大戰數十合，不分勝負。渾瑊出兵接應，日月未免慌忙，手法一鬆，幾被重捷刺落馬下，虧得馬性靈捷，跳出圈外，才得脫走。重捷不肯捨去，乘勝逐北，追至梁山，日月轉身再戰，又約一二十合，仍然拖槍敗去。這才是誘敵了。重捷當先再進，不防山前伏著賊兵，用著鐃鉤鐵索，將重捷馬絆倒。重捷隨僕地上，賊兵正上前擒拿，那重捷麾下十數人，冒死搶奪，好容易奪回重捷，已變做無頭將軍。日月尚轉身驅殺，正值官軍趕到，才得將搶屍各人，接應回去。德宗見重捷屍首，撫哭盡哀，結蒲為首，厚禮殮葬，追贈司空。日月持重捷首，獻進朱泚，泚亦下淚，歎為忠臣，也束蒲為身，用棺埋訖。<br />
　　重捷親卒，稟命渾瑊，誓再與日月拚命。渾瑊用兵護著，授他密計，各上馬出城，馳至日月營前，交口辱罵。日月持槍躍出，各健士略與交鋒，四散遁還。日月趕了一程，正思停步，那健士又復湊合，仍然痛罵。待日月追來，又復走散，一追一逃，惹得日月怒起，卸了甲冑，拚命趕來。官軍一齊突出，把日月圍住，日月尚不驚忙，左挑右撥，無人敢近，怎奈箭如飛蝗，避不勝避，至賊軍突圍來救，日月已是中箭，嘔血畢命。一報還一報。賊軍舁屍出圍，走報朱泚，泚令歸葬長安。日月母竟不慟哭，且對屍罵道：「奚奴，國家何事負汝？乃從逆賊造反，死已遲了。」原來日月本是奚人，所以母有此說。及泚敗死，叛黨盡誅，惟日月母免罪不坐，這也算是忠奸有報呢。奚人也有此賢母，莫謂夷族無義。<br />
　　自日月戰死，賊軍奪氣，泚遣蘇玉至隴州，授隴右留後韋臯為中丞，令發兵相助。玉至汧陽，遇隴州戍將牛雲光，率五百人來投朱泚，兩下晤談，雲光謂臯不肯降，本擬設法誅臯，不幸謀泄，所以率眾來奔。玉答語道：「韋臯書生，不知兵事，君不如與我俱往隴州，臯若受命，不必說了。否則君麾兵誅臯，如取孤豚相似，怕他甚麼？」雲光欣然道：「這也使得。」去尋死了。遂偕行至隴州。臯已閉城守備，由蘇玉大呼開城，令接詔書。臯登城問明情由，先放蘇玉進去，受了偽命，然後再登城語雲光道：「君去而復來，願從新命否？」雲光道：「正為公有新命，所以復來，願托腹心。」臯又道：「彼此果是同心，請悉納甲兵，使城中勿疑。」雲光以臯為易與，隨口允諾。臯即出城驗收兵械，邀同入城。當下開庭設宴，請玉與雲光入座。酒過數巡，突有壯士數十人，趨入庭中，將兩人殺死一雙。臯因築壇誓眾，願討鳳翔偽節度使李楚琳，一面遣兄平弇詣奉天，奏報德宗。德宗改隴州為秦義軍，擢臯為節度使。惟朱泚聞玉被殺，越加憤悶，復驅兵攻城，恨不得頃刻踏平。虧得渾瑊韓游環晝夜血戰，還算守住，只糧道早被截斷，城中無糧可食，害得人人枵腹，就是供奉御食，亦只糲米二斛。德宗召諭公卿將吏道：「朕實不德，應取敗亡。卿等無罪，不若出降，自保身家。」群臣皆頓首流涕，願盡死力。渾瑊因城中食盡，每伺賊軍休息，乘夜縋人出城，彩蕪青根還城，聊充饑腸。且每日泣諭將士，曉以大義，眾雖饑寒交迫，尚無變志。忽見賊軍中擁出一座雲梯，高廣數丈，下架巨輪，上容壯士五百人，前來攻城，渾瑊急令軍士暗鑿地道，通出城外，儲薪蓄火，專待雲梯到來。神武軍使韓澄，視城東北隅最廣，足容雲梯，因亟飭部軍搬運引火各物，如膏油松脂薪葦等，儲積城上。泚盛兵攻南城，韓游環瞧著道：「這是聲東擊西的詭計，快嚴備東北隅。」韓澄已在東北隅守著，再經游環分軍相助，兵力已足，果然賊眾運到雲梯，向東北隅爬城。經官軍燃著火具，一齊擲去，賊不敢近，才行退去。越日北風甚勁，雲梯又至，用濕氈為頂，且懸水囊，上下俱載兵士，上面持械撲城，下面抱薪填塹，矢石火炬，俱不能傷。渾瑊等拚死抵敵，怎奈賊眾亦拚死前來，矢石如雨，守卒多被死傷，瑊亦身中流矢，裹創力戰，尚是禁遏不住。他見形勢危急，忙返身往報德宗。德宗無法可施，只有嗚咽流涕，侍從諸臣，也都沒法，大家仰首問天，哀聲禱祝。好似一班婦女，濟甚麼事。瑊亦不禁泣下，轉思兵來將擋，除死戰外無別法，遂請德宗速給告身，即任官憑證。再募死士。德宗就取出無名告身千餘通，授瑊領受，且把案上的御筆，亦遞給與瑊，隨口囑道：「由卿自去填發。倘告身不足，就將功績寫在身上，朕總依卿辦理。」瑊接筆後，又對著德宗道：「萬一圍城被陷，臣總以死報陛下。陛下關係宗社，須速籌良策。」德宗聽了，不覺起座，握住瑊手，與他訣別。驀聞外面一聲異響，好似城牆坍陷一般，他急辭別德宗，飛馬馳出，遙見城上已有賊兵，正與官軍苦鬥，外面煙燄沖天，並有一股臭氣，撲鼻難聞，他亦不識何因，登陴一望，雲梯已成灰燼，賊眾統烏焦巴弓了。當下改愁為喜，督飭軍士，立將登城的賊兵，盡行殺死。莫非皇天保佑？<br />
　　看官道這雲梯如何被焚？原來東北角上，本有地道鑿通，雲梯隨處往來，未嘗留意地道，突然間一輪偏陷，不能行動，火從地中冒出，湊巧遇著大風，梯不及移，人不及逃，頓時化為灰燼，賊眾乃退。瑊又返報德宗，請乘勢出戰。德宗飭太子督軍，分兵三隊，從三門出發，奮擊過去。賊眾不及防備，被官軍驅擊一陣，殺死數千人。餘眾入壘固守，官軍乃鳴金還城。是夜泚復來攻城，德宗親巡城上，鼓勵士卒，賊眾望見御蓋，特用強弩射來，矢及御前，相去不過尺許，經衛士用槍撥落，才免龍體受傷。但德宗已吃一大驚，正欲下城退避，忽城下有人大叫道：「我是朔方使人，快引我上城。」守卒忙擲繩下去，將來使引上，來使身中，已受了數十矢，血滿衣襟，見了德宗，匆匆行禮，便解衣出表，取呈御覽。德宗覽畢，不禁大喜，忙令兵士將他舁住，繞城一周，說是朔方兵來援，大眾歡聲如雷。原來李懷光已至醴泉，遣兵馬使張韶，用蠟丸藏表，先報行在。韶微服至城下，適值賊眾攻城，隨同逾塹，因得呼令縋上，朱泚聞懷光到來，亟分兵還截懷光，哪知去了兩日，即有敗報到來，接連是警信迭至，神策兵馬使尚可孤，自襄陽入援，軍至藍田，鎮國軍副使駱元光，自潼關入援，軍至華州，河東節度使北平郡王馬燧，亦遣行軍司馬王權，及子彙率兵五千，自太原入援，軍至中渭橋。四面勤王兵，陸續趨集，任你逆泚如何兇悍，也嚇得魂膽飛揚，連夜收兵，遁回長安去了。一場空高興。<br />
　　奉天解圍，從臣皆賀。盧杞白忠貞趙贊等，自命有扈駕功，揚揚得意，偏有謠言傳到，李懷光帶兵來謁，有入清君側的意思。杞未免心虛，急進白德宗道：「叛眾還據長安，必無守志。李懷光千里來援，銳氣正盛，何不令他亟攻長安，乘勝平賊呢？」你說朱泚不反，何故要懷光急攻。德宗又相信起來，遂遣中使赴懷光軍，教他不必進見，速引軍收復長安。懷光不覺懊悵道：「我遠來赴難，咫尺不得見天子，可見是賊臣盧杞等，從中排擠了。」乃遣還中使，引眾趨咸陽。李晟亦至東渭橋，遣人奏聞。德宗也禁他入見，令與懷光同攻長安。懷光到了咸陽，頓兵不進，上表指斥盧杞白志貞趙贊三人。德宗尚寵眷杞等，不忍加斥。懷光一奏不已，至再至三，德宗仍然不從。是謂昏愚。會李晟奏稱懷光逗留咸陽，以除奸為名，乞陛下速行裁奪等語，就是扈駕諸臣，亦歸咎杞等，嘖有煩言，乃貶杞為新州司馬，白志貞為恩州司馬，趙贊為播州司馬，一面慰諭懷光，懷光復申斥宦官翟文秀，恃寵不法，應加誅戮。德宗不得已誅了文秀，因促懷光進兵，偏懷光另易一詞，只說須伺釁後進，仍然堅壁不出。德宗也無可奈何。適河南都統李勉，報稱汴滑二州，為李希烈所陷，自請懲處。德宗歎道：「朕尚失守宗廟，勉且自安，力圖恢復便了。」遂遣使馳慰，待遇如初。轉瞬間又是冬季，在奉天過了殘年，德宗進陸贄為考功郎中，贄極陳時弊，差不多有數萬言，且請德宗下詔罪己，德宗乃於建中五年元日，改稱興元元年，頒詔大赦道：<br />
　　致理興化，必在推誠，忘己濟人，不吝改過。朕嗣服丕構，君臨萬邦，失守宗祧，越在草莽，不念率德，誠莫追於已往，永言思咎。期有復於將來，明征其義，以示天下。小子懼德不嗣，罔敢怠荒，然以長於深宮之中，昧於經國之務，積習易溺，居安思危，不知稼穡之艱難，不恤征戍之勞苦。澤靡下究，情未上通，事既壅隔，人懷疑阻。猶昧省己，遂用興戎。征師四方，轉餉千里。賦居籍馬，遠近騷然。行齎居送，眾庶勞止。或一日屢交鋒刃，或連年不解甲冑，祀奠乏主，室家靡依，死生流離，怨氣凝結。力役不息，田菜多荒，暴令峻於誅求，疲甿古氓字。空於杼軸，轉死溝壑，離去鄉閭，邑裡邱墟，人煙斷絕。天譴於上而朕不悟，人怨於下而朕不知，馴至亂階，變興都邑，萬品失序，九廟震驚，上累祖宗，下負蒸庶，痛心靦貌，罪實在予。永言愧悼，若墜泉谷。自今中外所上書奏，不得更言神聖文武之號，李希烈田悅王武俊李納等，咸已勛舊，各守藩維，朕撫馭乖方，致其疑懼，皆由上失其道，而下罹其災，朕實不君，人則何罪？宜並所管將吏等，一切待之如初。朱滔雖緣朱泚連坐，路遠必不同謀，念其舊勛，務在弘貸，如能效順，亦與維新。朱泚反易天常，盜竊名器，暴犯陵寢，所不忍言，獲罪祖宗，朕不敢赦，其脅從將吏百姓等，在官軍未到京城以前，去逆效順，並散歸本道本軍者，並從赦例。諸軍諸道，應赴奉天，及進收京城將士，並賜名奉天定難功臣。其所加垫陌錢稅間架竹木茶漆榷鐵之類，悉宜停罷，以示朕悔過自新，與民更始之意。<br />
　　這道赦書，頒發出來，人心大悅。王武俊田悅李納皆去王號，上表謝罪。惟李希烈自恃兵強，謀即稱帝，遣人向顏真卿問儀。真卿道：「老夫嘗為禮官，只有諸侯朝天子禮，尚是記著，此外非所敢聞呢。」希烈竟稱大楚皇帝，改元武成，建置百官，用私黨鄭賁孫廣李緩等為相，以汴州為大梁府，分境內為四節度。希烈遣部將辛景臻語真卿道：「不能屈節，何不自焚？」遂在庭中積薪灌油，作威嚇狀。真卿即令縱火，奮身欲入。景臻慌忙阻住，返報希烈。希烈驚歎不置，一面遣將楊峰，齎著偽敕，往諭淮南節度使陳少游，及壽州刺史張建封。少游已通好希烈，當然受命，獨建封拘住楊峰，腰斬以徇，且奏稱少游附賊狀。德宗授建封為瀛壽庐三州都團練使。希烈欲取壽州，為建封所扼，兵不得過，再南寇蘄黃及鄂州，為曹王臯及鄂州刺史李兼所敗，希烈乃不敢進窺江淮。德宗貶盧杞，罷關播，令姜公輔蕭復同平章事。蕭復請德宗屏逐奸邪，抑制閹寺，說得非常悚切。德宗反疑他陵侮，出復為江淮等道宣慰安撫使。究竟不明。又因田悅王武俊李納三人，曾上表謝罪，盡復官爵，更遣秘書監崔漢衡，往吐蕃徵兵。吐蕃大相尚結贊，願遣大將論莽羅，率兵二萬入助，但說要主兵大臣署敕，方可前進。漢衡問須何人署名，尚結贊指名李懷光。於是漢衡歸報，德宗乃命陸贄往諭懷光，命他署敕。懷光已蓄異圖，不肯遵署，且說出三大害來。正是<br />
　　陳害無非生異議，設詞頓已改初心。<br />
　　究竟懷光所說三害，是何理由，容至下回詳敘。　　<br />
<br />
　　朱泚之叛，誰使之乎？莫不曰德宗使之。朱滔逆命，泚入朝待罪，不亟遠斥，一誤也。車駕出奔，姜公輔叩馬進諫，德宗不召令同行，二誤也。泚既自總六軍，尚信盧杞奸言，日望迎輿，不亟戒備，三誤也。有此三誤，至於叛兵犯順，圍攻行在，倘非渾瑊等之血戰，及李懷光等之赴援，奉天尚能苦守乎？懷光至而泚圍乃解，正應令之入朝，面加慰勞，厚恩以撫之，推誠以與之，則懷光初無叛謀，何至激成變亂？而乃復信讒言，致生怨望，是朱泚之亂尚不足，且欲進李懷光以益之，何愚暗至此乎？罪己一詔，史稱為人心大悅，是蓋由唐初遺澤，尚在人心，加以亂極思治，感動較速耳。豈真區區文誥，即能便遐邇悅服乎哉？閱者悉心瀏覽，自知當日之趨勢矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>