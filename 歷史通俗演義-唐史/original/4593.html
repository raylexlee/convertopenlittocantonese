<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第三十五回　默啜汗悔婚入寇　狄梁公盡職歸天</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十五回</br>　　默啜汗悔婚入寇　狄梁公盡職歸天</font></h4>
			　　卻說武氏用二張言，乃遣職方員外郎徐彥伯等，召庐陵王哲至東都。庐陵王與韋妃諸子，一並詣闕，入朝武氏。武氏留居宮中，佯稱為他療疾。狄仁杰因事涉詭秘，尚覺懷懮，進入宮求見，武氏與語庐陵王事。仁杰道：「陛下既召還庐陵王，何故未得一見？」武氏道：「卿尚疑朕麼？」隨即呼庐陵王出幄。仁杰審視果確，才下拜頓首道：「王已還宮，人未曾曉，怪不得議論紛紛，還疑是假了。」武氏乃令庐陵王出舍龍門，備禮迎還，中外大悅。武承嗣以計劃失敗，鬱鬱不樂，竟至成疾。次子延秀，因武氏指婚胡女，親迎屆期，不得不遣往突厥。武氏復令閻知微署春官尚書，與署司賓卿楊齊莊，齎金萬兩，帛萬匹，偕延秀同行。鳳閣舍人張柬之入諫道：「自古到今，未有中國親王，娶夷狄女，還請陛下詳察！」武氏不省，且出柬之為合州刺史。至延秀到突厥南庭，承嗣已一命嗚呼，長子延基襲爵，本應稱為嗣魏王，武氏因犯承嗣諱，特改號繼魏王。二名不偏諱，武氏改嗣為繼，全然是宦官宮妾醜態。承嗣早死數年，還算幸事。突厥可汗默啜，聞延秀到來，先召入閻知微。知微即將禮單奉呈，由默啜驗收畢。默啜竟變色道：「我女應配李氏，奈何來一武家兒？我突厥世受李氏恩，聞李氏盡被屠滅，只有兩子尚在，我將發兵輔立，俟得正位，送女未遲。」金帛已收，女卻不嫁，還要說出絕大道理，令人拍案叫絕。這一席話，說得知微面色如土，不由的跪下叩頭，籲請如約。你說和親可恃，究竟靠得住否？默啜笑道：「汝何必多慮，盡管留居我國，我便許汝為南面可汗，可好麼？」知微聽得「可汗」二字，又不覺喜出望外，拜謝而起。默啜叱令左右，將延秀拘住，不准入見，且寫了一封責問書，遣楊齊莊折還。武氏正靜待和親消息，忽由齊莊返謁，報稱突厥悔婚狀，且呈上來書。武氏一瞧，不禁大怒，看官道他書中寫著何語？乃是數武氏五大罪，列述如下：<br />
　　（一）是前時所給穀種，俱系蒸熟，布種不生。　（二）是金銀器多系偽劣，並非真物。　（三）是突厥可汗，曾賞給中使等緋紫，俱被武氏剝奪。　（四）是彩帛統系疏惡。　（五）是突厥可汗貴女，當嫁天子兒，武氏小姓，門戶不敵，休得妄想結婚。<br />
　　最後結語，乃是進取河北，南下勤王，將反周為唐等情。氣得武氏這張粉臉，青一塊，紅一塊，幾乎象個黑煞紅神。當下派司屬卿武重規為天兵中道大總管，又是一個武家兒。右武衛將軍沙吒忠義為天兵西道總管，幽州都督張仁亶為天兵東道總管，統軍三十萬，出征突厥。再遣左羽林大將軍閻敬容李多祚，為天兵西道後軍總管，將兵十五萬為後援。各軍依次出發，渡河北進。<br />
　　默啜已自率十萬騎，南向擊靜難平狄清夷等軍。靜難軍使慕容玄崱，迎降默啜。默啜遂入圍媯檀等州，又分兵攻陷定州，殺刺史孫彥高，及吏民數千人，再進兵趙州。刺史高叡與妻秦氏，募集吏民，及所有家奴，執械守城。默啜見刀兵森列，旗幟嚴明，倒也不敢輕攻，乃令閻知微至城下招降。知微一面招諭守吏，一面與番眾交手蹋歌，示歡樂狀。守將陳令英登城俯語道：「尚書位任非輕，乃供虜役使，且與虜蹋歌，得勿知愧否？」知微道：「人生但求行樂，何必拘拘名節。我教你等出降，便是此意。」全無心肝。高叡也在城樓，即用箭射知微，知微慌忙引退，回報默啜。默啜即引兵圍城，高叡夫婦，日夕巡守，不敢少懈。偏長史唐波若，潛為敵應，引入虜兵。也想去蹋虜歌麼？虜眾紛紛登城，叡與秦氏，知不可守，仰藥待死。經虜眾舁見默啜，默啜示以紫袍金獅子帶，且與語道：「降我賜汝官，否即就死。」叡還顧秦氏。秦氏道：「酬報國恩，正在今日。」說了兩語，便即閉目待死，叡亦不發一詞，越宿俱為虜所殺。夫婦盡忠，完名全節，後來朝廷賜諡曰節，追贈叡為冬官尚書。不沒忠臣不沒烈婦。<br />
　　趙州被陷，吏民非死即降。默啜又入攻相州，寇勢益熾。武氏改號默啜為斬啜，不忘故智。懸賞購斬啜頭，許封王爵。調任沙吒忠義為河北道前軍總管，李多祚為後軍總管，往援相州。一面立庐陵王為皇太子，複名為顯，賜姓武氏，命為河北道元帥，出御突厥。改封豫王旦為相王，領太子右衛率。先是突厥啟釁，大兵迭發，都城因募民為兵，月餘不滿千人。及太子為元帥，應募日眾，不到三五日，即數滿五萬人。太子乃自請出師，武氏不許，但命狄仁杰為副元帥，令代行元帥事，率軍北征。武氏親餞都門，仁杰拜命而去。途次迭接軍報，乃是默啜大掠趙定二州，得男女八九萬口，悉數坑死，取金帛北歸。仁杰忙檄各道兵追剿，自己也督領十萬騎，倍道疾趨，到了趙州境外，不見一虜，就是各道人馬，也沒有一兵一卒到來，乃長歎數聲，回駐趙州。<br />
　　未幾，奉制為河北道安撫大使。仁杰疏請曲赦河北諸州，一無所問。幸得武氏批准，乃招撫百姓，凡經突厥驅掠等人，悉令遞還原籍。散糧施賑，修驛通師，自食蔬糲，嚴禁部兵侵擾百姓，河北復安。閻知微由突厥縱還，武氏命磔死天津橋，夷他三族。蹋歌之樂何如？乃制令各道班師，並召還仁杰，改授內史。武氏復得改懮為喜，行樂深宮。事有湊巧，那吐蕃將贊婆弓仁，俱率部眾來降。武氏大喜，忙令羽林軍飛騎往迎。原來吐蕃自欽陵為相，威行四方，欽陵居中秉政，子弟出握兵權，內外相維，強盛了二十餘年。回應二十八回。武氏臨朝，曾屢次發兵往討，迄無成功。惟長壽元年，由西州都督唐休璟，及左武衛大將軍阿史那忠節等，破吐蕃兵，奪還龜茲于闐疏勒碎葉四鎮，仍置安西都護府，發兵駐守。欽陵又常入寇，與守兵相爭，互有勝負。萬歲通天元年，又遣使求和，請罷安西四鎮戍兵，並乞分突厥十姓地。當由武氏派通泉尉郭元振，與議和約。元振索還吐谷渾諸部，及青海故地，方得與突厥五姓相易。欽陵不從，彼此相持不決，幾成懸案。會吐蕃贊普器弩悉弄，年已濅長，因患欽陵擅權，密與大臣論岩等，謀除欽陵。可巧欽陵外出，器弩悉弄托詞遊獵，號召兵士，掩捕欽陵親黨，得二千餘人，一並殺死。又遣使召還欽陵兄弟，欽陵聞變，抗命不受。器弩悉弄自引兵往討，欽陵兵溃自殺。欽陵弟贊婆，素守東方，欽陵子弓仁，曾統轄吐谷渾七千餘帳，至是同來款塞，情願投誠。既得中使禮迎，遂歡天喜地的入朝晉謁。武氏面授贊婆為輔國大將軍，兼歸德郡王，弓仁為左羽林大將軍，兼安國公，皆賜鐵券。贊婆願為中國戍邊，乃更授右衛大將軍，令即率部眾戍河源谷。才經年餘，贊婆病死，追贈安西大都護，另遣御史大夫魏元忠，為隴右諸軍大總管，率同隴右大使唐休璟，嚴備吐蕃。適值吐蕃將麴莽布支，入寇涼州，休璟邀擊洪源谷，披甲陷陣，六戰皆克，斬首二千級，莽布支遁去，休璟凱旋。<br />
　　還有一種可喜的事情，也是同時奏報。先是契丹降將李楷固駱務整，由狄仁杰解送東都，廷臣以連番出兵，將士多為二人所傷，擬處置極刑，以慰冤魂。武氏卻也躊躇，命將二人系獄待決。應前回。會召仁杰還朝，問及二人處置。仁杰奏道：「楷固務整，驍勇絕倫，他能為契丹盡力，也必能為我效忠，但請加恩撫馭，不患不轉為我用。」武氏乃命將二人赦罪。仁杰復請給官階，因再加楷固為左玉鈐衛大將軍，務整為右武威衛大將軍，令出剿契丹餘黨。二將同往朔漠，捕得餘黨多人，還都獻俘。武氏受俘含樞殿，改元久視，擢兩人為大將軍，且封楷固為燕國公，賜姓武氏。大集群臣，入殿賜宴。武氏親舉觴賜仁杰道：「事出卿力，卿可盡此一觴。」仁杰受飲畢，且奏道：「這是陛下威靈，將帥盡力，臣有何功可言？」武氏嘉他謙讓，欲加厚賜，仁杰固辭，才算罷議。吐蕃契丹事，皆隨突厥事帶敘，此即屬辭比事之法。<br />
　　但是仁杰入相，也非全出武氏明鑒，追溯由來，實是納言婁師德所薦引，仁杰未曾知曉。自與師德同列朝班，嘗擠令出外，因此師德出討契丹，事平歸來，見前回。即外調為隴右諸軍大使，管領屯田事宜，繼復調任並州長史，兼天兵道大總管。仁杰有時入商政務，武氏頗稱師德知人，仁杰獨奏道：「臣嘗與他同僚，未嘗聞他知人呢。」賢如狄梁公，尚不能無私意。武氏微笑道：「朕得用卿，實由師德推薦。師德能薦卿，難道不得為知人麼？」仁杰不覺懷慚，及退，語同列道：「婁公盛德，我為所容，今日才得知覺，未免愧對婁公呢。」嗣是仁杰記在心中，仍欲引與共事。偏師德年已七十，竟病歿會州。師德字宗仁，鄭州原武人。身長八尺，方口博唇，生平與人無爭，遇事輒讓。嘗因弟出守代州，教他耐事，弟謂：「遇人唾面，由自己舐乾，總好算是忍耐。」師德道：「唾面須待自乾，若必欲拭淨，尚是違拂人意呢。」時人聞言，皆服他器量。師德自高宗上元初年間，入任監察御史，至武氏聖歷二年乃歿，相距幾三十年，這三十年間，大獄屢興，羅織不絕，獨師德與世無忤，從未殃及。出為將，入為相，以功名終身，這就是他器宇深沈的好處。唾面自乾之言，正適用於當日，否則亦未免有誤。相傳袁天綱子客師，傳習父業，相術亦多奇中。嘗與友渡江，登舟後，偏視舟中諸人，鼻下皆有黑氣，擬挈友返岸，忽見一偉丈夫神色高朗，負擔前來，便即登船，因私語同伴道：「貴人在此，我輩可無懮了。」及舟至中流，風濤迭起，終得達岸。客師問偉丈夫姓名，答稱「婁師德」三字。這時候的婁師德，尚未貴顯，客師已目為貴人，照此看來，人生安危，關係命相，亦未可知。述及軼聞，無非因師德為當時賢相，故不憚煩詞。<br />
　　師德死後，得追贈幽州都督，予諡曰貞，這且按下。<br />
　　且說武氏愈老愈淫，逐日召幸二張，尚嫌未足，乃更廣選美少年，入內供奉，創設控鶴監丞主簿等官，位置私人，另擇才人學士，作為陪選，掩人耳目。於是用司衛卿張易之為控鶴監，銀青光祿大夫張昌宗，左台中丞吉頊，殿中監田歸道，夏官尚書李迥秀，鳳閣舍人薛稷，正諫大夫員半千，均為控鶴監內供奉。半千奏言：「古無此官，且所聚多輕薄士，不如撤消。」看官！你想這武氏正愛他輕薄，肯信他的說話麼？當下將他調出，令為水部郎中。武氏除視朝聽政外，日夕與這班供奉官，飲博為樂。易之昌宗，更仗著武氏寵幸，謔浪笑敖，無所不至。太平公主及駙馬武攸暨，亦混作一淘兒，混情嬉戲。武氏且召入太子相王，也教他脫略形跡，相聚為歡。嗣又替他想出一法，令太子相王太平公主，與武攸暨張易之昌宗等，訂一盟約，誓不相負，並祭告天地明堂，把誓文鎸入鐵券，留藏史館。嗣是彼此莫逆，越鬧得一塌糊塗。還有一個上官婉兒，系故西台侍郎上官儀孫女，儀被誣死，家族籍沒。見前文。婉兒生未及期，與母鄭氏同沒入掖庭。及年至二七，妖冶豔麗，獨出冠時，更且天生聰秀，過目成誦，所作文藝，下筆千言，好似平日構成，不假思索，因此才名大噪。唐宮中何多尤物？武氏召她入見，當面命題試文。婉兒一揮即就，呈將上去。經武氏瞧了一周，果然是珠圓玉潤，調葉聲和，尤喜那書法秀媚，格仿簪花，不由的極口稱許，因即留住左右，命掌詔命。自萬歲通天以後，所下制誥，多出婉兒手筆。武氏倚為心腹，甚至與昌宗交歡，世不避忌。婉兒情竇初開，免不得被他引動，更兼昌宗姿容秀美，尤覺得慾火難熬，一日，與昌宗私相調謔，被武氏瞧著，竟拔取金刀，插入婉兒前髻，傷及左額，且怒目道：「汝敢近我禁臠，罪當處死。」虧得昌宗替她跪求，才得赦免。婉兒傳中，只載婉兒忤旨，控鶴監，秘記中詳敘其事，惟語太穢褻，特節錄之。婉兒因額有傷痕，常戴花鈿，益形嬌媚，嗣是不敢親近昌宗。惟深宮曲宴，仍未嘗一日相離。可笑那腐氣騰騰的王及善，由刺史進任內史，竟劾奏二張侍宴，失人臣禮，當由武氏調文昌左相，名為優待，實是疏忌。中丞吉頊，嘗嫉視武懿宗，說他退走相州，毫無膽力。懿宗忍耐不住，與頊相爭，武氏出為調解，頊尚齗齗不休，惹得武氏動怒起來，勃然道：「頊在朕前，尚輕視我宗，他日還當了得麼？從前太宗皇帝，有馬名獅子驄，性暴難馴，朕尚為宮女，從旁進言道：『妾能制服此馬，惟須用三物，一鐵鞭，二鐵撾，三匕首。』太宗嘗稱朕膽壯，今日倔強如汝，亦豈欲污朕匕首麼？」婦道尚柔，武氏猶自鳴得意，亦思太宗若明婦道，寧令汝橫行至此？頊聽了此言，不覺汗下，拜伏求生。武氏方才色霽，叱令退出。諸武遂譖頊弟倚勢冒官，頊竟坐貶為固安尉。陛辭時得蒙召見，頊頓首道：「臣永辭闕廷，願陳一言。」武氏問他何語？頊答道：「合水土為泥，有無衝突。」武氏道：「有什麼衝突。」頊又道：「分半為佛，半為天尊，有衝突否？」武氏道：「這卻難免。」頊復道：「宗室外戚，各有階級，庶內外咸安，今太子已立，外戚尚封王如舊，他日能勿衝突麼？」武氏道：「朕亦想念及此，但木已成舟，只好慢慢留意罷。」頊乃拜辭道：「但願陛下留意，天下幸甚。」言已自去。左監門衛長史侯祥，因吉頊撤差，丐求補缺，百計鑽營，尚未見效。武氏又改控鶴監為奉宸府，更增選美少年供差。右補闕朱敬則上疏奏阻，略云：<br />
　　陛下內寵，有張易之昌宗足矣。近聞長史侯祥等，明自媒衒，丑慢不恥，求為奉宸府供奉，無禮無義，溢於朝聽，臣職司諫諍，不敢不奏。<br />
　　這奏上後，同官都替他捏一把冷汗，偏武氏嘉他直言，竟賜彩緞百端。意欲籠絡敬則，所以加賜。惟宮中追歡取樂，仍然如故。武三思且奏言昌宗系王子晉後身，乃由武氏令著羽衣，吹風笙，騎一木鶴，往來庭中。文武都作詩贊美，恬不知羞。昌宗兄張同休，得入為司禮少卿，弟昌儀得為洛陽令，均倚勢作威，勢傾朝右。鸞台侍郎楊再思，諂事張氏，得入為內史，越覺獻媚貢諛。當時競譽昌宗，謂六郎面似蓮花，再思獨指為謬談。昌宗問故，再思道：「語實倒置，六郎豈似蓮花？乃蓮花似六郎呢。」昌宗也為解頤。<br />
　　武氏年近古稀，也恐死期將近，樂得任情縱欲，再博幾年歡娛，所有一切朝政，都委任這同平章事猶仁杰。獨任狄公，是武氏聰明處。仁杰以復唐自任，對著武氏卻婉言諷諫，屢把那切情切理的言語，徐徐引導，所以武氏也被感悟，目為忠誠。武氏嘗謂仁杰道：「朕欲得一佳士，秉樞機，究竟何人可用。」仁杰對道：「文學如蘇味道李嶠等，皆一時選。但佐治有餘，致治不足，必欲取卓犖奇材，莫若荊州長史張柬之。」武氏乃擢柬之為洛州司馬。越數日，又問仁杰，仁杰道：「前薦張柬之，尚未擢用。」武氏道：「已遷任洛州了。」仁杰道：「柬之有宰相才，不止一司馬呢。」乃復擢為秋官侍郎。仁杰又嘗薦夏官侍郎姚元崇，監察御史桓彥范，泰州刺史敬暉等數十人，後來皆為名臣。或語仁杰道：「天下桃李，盡在公門。」仁杰道：「薦賢為國，並非為私呢。」仁杰長子名光嗣，聖歷初為司府丞，武氏令宰相各舉尚書郎一人，仁杰竟以光嗣薦，乃晉拜地官員外郎，材足稱職。武氏嘗語仁杰道：「晉祁奚內舉得人，卿亦不愧祁奚了。」惟仁杰有盧氏堂姨，居橋南別墅，一子已長，未嘗入都城。仁杰常有饋遺，每值休沐，必親往問候，適見表弟挾著弓矢，攜了雉兔，來歸進膳，見仁杰在座，一揖即退，意甚輕簡。仁杰因白姨母道：「仁杰現已入相，表弟所願何官，當為盡力。」姨笑道：「宰相原是富貴，但我止生一子，不願他服事女主呢。」高操出仁杰上，故特為表明。仁杰赧顏而退。久視元年九月，狄仁杰卒，年七十一。大書特書。武氏聞訃，不禁泣下道：「朝堂自此無人，天奪我國老，未免太速呢。」乃追贈文昌右相，諡曰文惠。中宗復位，晉賺司空，睿宗朝又加封梁國公。小子有詩詠狄梁公道：<br />
　　唐室垂亡賴轉旋，滿朝誰似狄公賢？<br />
　　休言事女污臣節，名士原來貴達權。<br />
　　仁杰歿後，應另有一番黜陟，待小子下回敘明。　　<br />
<br />
　　武氏之威，只能行於朝廷，不能行於蠻夷，故契丹方平，突厥又熾，武氏欲和親以羈縻之，而默啜謂我女須嫁李氏，安用武氏兒，反若名正言順，無可指駁。夷狄且有君，不如諸夏之亡，吾為唐室愧矣。當日者嬖幸擅權，盈廷蕪穢，無一非武氏家奴，惟婁狄二公，以功名終，頗有重名，然婁師德只務圓融，不知大體，所差強人意者，惟狄仁杰一人。綱目於仁杰之歿，不系周字，明其始終為唐，未可以周臣視之。碩果僅遺，所關者大，本編於仁杰亦無貶詞，宜哉！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>