<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第六十九回　格君心儲君免禍　釋主怨公主和番</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第六十九回</br>　　格君心儲君免禍　釋主怨公主和番</font></h4>
			　　卻說渾瑊奔回故營，營中將士，已皆遁去，幸營西尚列有嚴陣，迎接渾瑊，統將非別，就是駱元光。元光迎瑊入營，即令軍士持械待虜，且促邠寧向西進行，俟虜騎追至，驟見官軍陣勢嚴肅，已是驚心，更瞧著西邊一帶，有官軍馳去，恐他繞出背後，阻截歸路，乃即收軍卻還。瑊與元光招集散卒，檢點傷亡，已不下二千餘人，只好付諸一歎，怏怏而還。還是天幸。是日德宗視朝，語宰輔道：「今日和戎息兵，好算國家幸福。」柳渾接口道：「戎狄豺狼，恐非盟誓可結，今日事實足深懮。」李晟亦插入道：「誠如渾言。」德宗變色道：「柳渾書生，不知邊計，大臣亦作此言麼？」晟與渾皆頓首謝罪，德宗拂袖退朝。到了傍晚，由韓游環急奏，報稱狡虜劫盟，入寇近鎮。德宗大驚，即召渾等入議道：「卿本書生，乃能料敵如此，朕適才失言了。但虜入近鎮，都城可虞，究應如何處置？」渾尚未答。李晟趨進道：「臣願出屯奉天，防禦虜兵。」德宗沈吟未決。仍然不忘延賞語。適渾瑊奏報亦至，備詳一切，因命瑊屯兵奉天，留晟不遣。<br />
　　看官聽著！那尚結贊的狡計，第一著是離間李晟，已經逞志，第二著是佯和馬燧，謀執渾瑊，欲將兩人一並致罪，因縱兵直犯長安。這策但行了一半，未得成功，尚結贊還是失望，退至故原州，查得擒住將校，最大的是崔漢衡，次為馬燧姪弇，及中使俱文珍。他又想了一策，釋三人縛，引他入座道：「我欲執渾侍中，不意誤致公等，未免抱歉。」又指馬弇道：「君是馬侍中姪兒，前日馬侍中至石州，若渡河掩擊，我軍必覆，幸蒙侍中許和，因得全師而返，待中為我造福，我怎得拘他子姪？今特遣君歸國，請煩轉謝侍中。」說罷，便縱馬弇俱文珍東還，仍將崔漢衡等拘留。<br />
　　弇還見燧，述及尚結贊語，燧尚不知是計。及文珍入語德宗，德宗竟信為真言，撤燧副元帥節度使職權，只命為司徒兼侍中。張延賞恰也慚懼，嘗托病不朝。德宗乃召李泌同平章事。泌入都受職，與李晟馬燧等，一同進見。德宗語泌道：「朕今與卿約，卿慎勿報仇。如他人有德及卿，朕當為卿代報。」泌答道：「臣素奉道教，不願與人為仇，從前李輔國元載，均欲害臣，今已皆死去了。就是臣的故友，或早顯達，或已淪亡，臣亦無德可報，惟臣今日亦願與陛下立約，未知陛下肯否俯從？」乘便還他一語，長源畢竟慧人。德宗道：「有何不可？」泌即道：「願陛下勿害功臣！即如李晟馬燧，功高遭忌，若陛下過信讒言，一或加害，恐藩臣衛士，無不憤惋，變亂即從此再生了。陛下誠坦然相待，合保無虞。有事使專征伐，無事入朝奉請，豈不是君臣至樂麼？二臣亦不可自恃有功，恪盡臣道，天下可長保太平，臣等均得受庇呢。」德宗道：「朕始聽卿言，自覺驚疑，及聞卿剖決，實是社稷至計。朕謹當書紳，與二大臣共保安全。」晟與燧俱伏地泣謝。德宗又語泌道：「從今日始，軍旅儲糧事，一概委卿，吏禮委張延賞，刑法委柳渾。」泌答道：「陛下錄臣菲才，使待罪宰相，宰相職兼內外，天下事咸共平章，若各有所主，便成為有司，不得稱為宰相了。」語語中肯。德宗笑道：「朕知誤了，卿言原不錯呢。」嗣是待泌益厚，加封鄴侯。泌又請復吏職，汰冗官，停番使廩給，分隸禁軍，調邊境戍卒，屯田京師，與番賈互市，鬻繒易牛，募邊人輸粟，救荒濟乏，經德宗一一施行，俱足挽救時弊。<br />
　　德宗喜文雅，恨質直，泌語多文采，尤得主心。惟柳渾素性樸直，常發俚言，為德宗所不悅，且與張延賞屢有齟齬。延賞嘗使人通意道：「公能寡言，相位可久保了。」渾正色道：「為我致謝張公，渾頭可斷，舌不可禁呢。」確是個硬頭子。已而渾竟罷為左散騎常侍，相傳為延賞排擠，乃致免相。延賞又與禁衛將軍李叔明有隙，且欲設法搆害，並連及東宮。叔明本鮮於仲通弟，賜姓為李，有子名昪，與郭子儀子曙，令狐彰子建，同為衛士。德宗西奔時，三人皆扈駕有功，及還鑾後，俱得任禁衛將軍，甚邀上寵。昪嘗出入郜國長公主第，致有蜚言。公主系肅宗幼女，夙具姿首，初嫁裴徽，繼適蕭升，升歿役，又與彭州司馬李萬通姦，還有蜀州別駕蕭鼎，澧陽令韋惲，亦嘗私相往來。李昪不知自檢，也去問津，半老徐娘，素饒風韻，恰也無所不容。可謂多多益善。公主女為太子妃，延賞欲構成大獄，先將李昪等私侍公主，入白德宗。德宗命李泌探察虛實，泌徐答道：「臣想此事關係，必有人搖動東宮，來訴陛下，別人無此能力，大約惟張延賞一人。」德宗道：「卿從何處料得？」泌又道：「延賞與昪父有嫌，昪現承恩眷，一時無從中傷，郜國長公主，系太子妃生母，從此入手，就可興一巨案了。」不愧智囊？德宗不禁點首道：「卿料事甚明，一說便著。」泌復道：「昪入居宿衛，既己被嫌，應該罷斥，免得延賞再來生波。」德宗依言罷昪，且漸疏延賞。延賞弄巧反拙，鬱鬱而死。昪西延賞去世，少了一個冤家對頭，樂得與長公主朝夕言歡，親近薌澤。德宗本欲罷昪示戒，不意脫離禁掖，反做了無拘無束的淫夫，鎮日裡在長公主第中。或告長公主淫亂如故，且敢為厭禱事，德宗大怒，把長公主幽錮禁中，流昪嶺表，杖斃李萬，謫戍蕭鼎韋惲，並召入太子訓責一番。太子恐懼，情願與妃蕭氏離婚。<br />
　　德宗怒尚未息，即召李泌入商，且語道：「舒王近已成立，孝友溫仁，足主大器。」泌答道：「陛下已經立儲，今反欲廢子立姪，臣實不解。」德宗道：「舒王幼時，朕已取為己子，有何分別？」泌又道：「姪終不可為子，陛下原有嫡嗣，反致生疑，難道姪可必信麼？且舒王今日盡孝，倘聞有易儲情事，恐轉未必能孝了。」德宗勃然道：「卿強違朕意，難道不顧家族麼？」訑訑拒人。泌毫不驚懼，反逼進一層道：「臣惟欲顧全家族，所以今日盡言，若畏憚天威，曲意阿順，恐太子廢黜，他日陛下生悔，必怨臣道：『我任泌為相，不諫我過，害我嫡子，我亦殺泌子泄恨。』臣惟一子，既遭冤死，即致絕嗣，雖有姪輩，恐臣不便血食了。」說至此，嗚咽流涕。悱惻語不可多得。德宗不禁動容。泌又道：「從古到今，父子相疑，多生慘禍，遠事不必論，建寧事非尚在目前麼？」德宗道：「建寧叔實冤死，所以皇考嗣祚，曾追諡為承天皇帝，至今回憶，我祖考肅宗皇帝，也太覺性急了。」建寧王倓事，見前文，惟代宗追諡建寧，借此補明。泌答道：「臣曾為此事，所以辭歸，誓不近天子左右，不幸今日待罪宰相，又睹此事。且當時代宗皇帝，嘗懷畏懼，臣向肅宗辭行時，因誦章懷太子賢《黃台瓜辭》，肅宗亦悔悟泣下，還願陛下不蹈前愆！」德宗又道：「貞觀開元，俱易太子，何故不生危亂？」泌答辯道：「承乾謀反，事被察覺，由親舅長孫無忌，及大臣數十人，訊問確實，因命廢斥，但言官尚入奏太宗，請太宗不失為慈父，承乾得終享天年。太宗依議，並廢魏王泰。今太子無過可指，怎得以承乾為比？況陛下既知建寧蒙冤，肅宗性急，更宜詳細審慎，力戒前失。萬一太子有過，猶願陛下依貞觀故事，並廢舒王，另立皇孫，庶百代以後，仍然是陛下子孫。至若武惠妃譖死太子瑛兄弟，海內冤憤，可為痛戒，何足效尤？願陛下勿信讒言！即有手書如晉愍懷，衷甲如太子瑛，尚當辯明真偽，難道妻母不法，女夫也宜坐罪麼？臣敢以百口保太子。設使臣如楊素許敬宗李林甫輩，得承此旨，早已私結舒王，密謀佐命了。」詳哉言之！德宗道：「這乃是朕家事，於卿何與，必欲如此力爭？」又是呆話。泌答道：「天子以四海為家，臣今得任宰相，四海以內，一物失所，臣當負責。況坐視太子冤枉，不為力解，臣罪且愈大了。」德宗道：「容朕細思，明日再議！」泌又叩首泣諫道：「陛下果信臣言，父子必慈孝如初，但陛下還宮，當默自審思，勿露微意，倘與左右言及，恐有金壬宵小，乘隙生風，競為舒王效力，太子從此危了。」這一著更是要緊。德宗點首道：「具曉卿意。」泌乃退歸。<br />
　　太子密遣人謝泌道：「若必不可救，當先自仰藥。」泌語來使道：「為我好語太子，必無此慮。但願太子起敬起孝，勿存形跡，若泌身不存，此事或未可知呢。」勉太子以孝，尤是正理。來使自去。隔了一日，德宗御延英殿，獨召泌入見，流涕與語道：「非卿切諫，朕今日就要自悔了。太子仁孝，實無他過，從今以後，所有軍國重務，及朕家事，均當與卿熟商了。」泌乃拜賀，且辭職道：「臣報國已畢，驚悸餘魂，不可復用，乞賜骸骨歸裡。」德宗極力慰諭，不准辭官。會吐蕃相尚結贊，遣使送還崔漢衡，及同時被虜的孟日華劉延邕諸人，到了涇原，與節度使李觀相見，再請求和。李觀恐有詐謀，受漢衡等，拒絕和議。尚結贊因再集羌渾部落，大舉入寇，進趨隴州及汧陽間，連營數十里，關中震動，連京城都受影響。所有西陲屯將，多閉壁自守，不敢出戰。隴右民居，盡被擄掠，丁壯婦女，悉作俘囚。見有老弱，輒斷手鑿目，拋棄道旁。邠寧節度使韓游環，及隴州刺史韓清淝，神策副將蘇太平等，先後遣發奇兵，擊敗虜眾，尚結贊乃大掠而去。李泌欲結回紇大食雲南天竺，共圖吐蕃，因恐德宗記念陝州故事，懷恨回紇，故未敢遽請。陝州故事，見五十八回。會回紇合骨咄祿可汗，見六十六回。遣使貢獻方物，並乞和親。德宗不許，且召泌與商道：「和親事待諸子孫，朕若在位，不願與回紇結婚。」泌即進言道：「陛下不願和親，莫非為陝州遺憾麼？」德宗道：「誠如卿言。朕因天下多難，未能雪恥，怎得議和？」泌又道：「辱韋少華等，乃牟羽可汗，後復入寇，為今可汗所殺，今可汗實有功陛下，奈何怨他呢？」德宗搖首不答。泌乃趨退。會邊將報稱乏馬，德宗又與泌商議，泌答道：「臣有愚策，可使馬賤十倍。」德宗喜道：「卿有此妙策，何勿亟言？」泌又道：「請陛下屈己從人，為社稷計，臣方敢言。」德宗道：「果有良策，朕亦不惜屈己，卿且說來！」泌即答道：「願陛下北和回紇，南通雲南，西結大食天竺，不但馬可易致，就是吐蕃亦為我所睏了。」德宗道：「除回紇外，可依卿計。」泌答道：「臣知陛下懷恨回紇，所以未敢早言，但為今日計，回紇最大，應先與連和，三國卻尚可從緩呢。」德宗道：「照卿說來，應先和回紇，但朕與回紇連和，便是負少華諸人了。」泌又道：「臣謂陛下不負少華，少華實負陛下。」德宗驚問何故？泌答道：「從前回紇葉護，率兵助國，臣正為行軍司馬，受命邀宴，未嘗輕入彼營，及大軍將發，先帝始與相見，這正為戎狄豺狼，不得不預防一著呢。陛下持節赴陝，春秋未壯，乃渡河輕入番營，身蹈不測，豈非危甚？少華等若不負陛下，應當與回紇可汗，先定會見禮儀，然後相見，奈何貿然輕赴？陛下試想當日危險情形，是少華負陛下，還是陛下負少華呢？且從前葉護入京，助討逆賊，意欲縱兵大掠，先帝曾親拜葉護馬前，保全京城，當時道旁列觀，約十萬餘人，統稱廣平王真華夷主。應五十四回。先帝枉尺直尋，且使中外稱許，況牟羽身為可汗，舉國來援，陛下未曾下拜，實足伸威，倘使牟羽留住陛下，不必論意外事，就使與陛下歡飲十日，天下已共為寒心。幸而天助威神，豺狼馴服，仍送陛下回營，陛下尚只感少華，怨牟羽，臣竊以為未可呢。」這是達權之論。德宗聽著，旁顧左右，見李晟馬燧，亦適在側，便與語道：「朕素怨回紇，今聞泌言，亦自覺少理，卿等以為何如？」晟與燧同聲道：「泌言甚是，請陛下採納！」泌又接說道：「臣以為回紇不足怨，向來宰相處事未善，才覺可怨哩。回紇再復京城，今可汗又殺牟羽，尚有何罪？吐蕃陷我河隴數千裡，又入京城，使先帝蒙塵陝州，這是百代必報的仇恥，陛下奈何當怨不怨，不當怨反怨哩？」德宗又道：「朕與回紇久已結怨，今往與修和，恐反為夷狄所笑，或且拒我，這卻如何處置？」泌答道：「臣願作書相遣，約用開元故事，如突厥可汗奉表稱臣，來使不得過二百人，市馬不得過千匹，不得攜中國人，及商胡出塞，這五事若皆如約，請陛下即許和親，他日威震北荒，旁懾吐蕃，必能如陛下所願了。」德宗稱善，乃由泌遺書回紇。回紇即遣使上表，一一如命。德宗大喜，乃命將第八女咸安公主，遣嫁回紇可汗，先遣中使齎著公主畫圖，往至回紇，回紇可汗遣使報謝，約定次年禮迎。<br />
　　德宗復召入李泌，問及招致雲南大食天竺的計策。泌答道：「回紇稱臣，吐蕃已不敢入犯了。雲南苦吐蕃賦役，前已經韋臯招撫，有意內附。大食在西域為最強，與天竺皆久慕中國，且代與吐蕃為仇，若遣使往撫，當無不輸誠聽命。」德宗乃分選使臣，前往三國，及得還報，果皆如泌所料，各無異言。<br />
　　會有妖僧李軟奴，私結殿前射生韓欽緒等，潛謀作亂，事發被捕，德宗命內侍省鞫治，李晟聞知此事，大驚倒地，好容易扒將起來，尚流涕不絕道：「此次恐要族滅了。」亟命家人往邀李泌。及泌至晟第，晟無暇寒暄，即倉皇與語道：「晟新罹謗毀，中外有家人千餘，此次妖僧謀逆，倘有家人誤入黨中，必致全家受累，奈何奈何？」泌勸慰道：「不妨！不妨！有泌在朝，斷不使公受禍哩。」晟慌忙拜謝。泌即歸第，密上一疏，略言：「大獄一起，牽引必多，國家甫值承平，不應輾轉扳引，致失人情，請將李軟奴一案，出付台官鞫治。」德宗當然俯允，即命把全案移交台省，至審訊結果，但罪及李軟奴韓欽緒兩人。欽緒系韓游環子，逃至邠州，由游環械送京師，與軟奴一並腰斬。游環且入朝待罪，德宗仍令還鎮，一場巨案，止死二人，朝臣無一連及，這都是李鄴侯暗中挽回，所以迅速了案，爭頌清陰。不略此事，無難記鄴侯功德。<br />
　　吐蕃聞唐和回紇，卻也知懼，斂兵不進。詔令渾瑊回屯河中，賜駱元光姓名為李元諒，回屯華州。兵馬使劉昌，分眾五千歸汴州，此外防秋兵都退守鳳翔京兆間。未幾為貞元四年，涇原節度使李觀入朝，留官京師，任少府監檢校工部尚書。李觀病逝，改授劉昌為涇原節度使，李元諒為隴右節度使，兩將皆督兵屯田，軍食漸足，涇隴少安。到了秋季，韓游環因疾卸職，德宗令張獻甫往代，獻甫尚未蒞任，戍卒裴滿等作亂，奏請改任前都虞侯范希朝。希朝素得眾心，因為游環所忌，奔至鳳翔。德宗召領神策軍，至此得裴滿等奏請，頗欲改授希朝。希朝面辭道：「臣避游環而來，今往代任，轉似臣與逆卒通謀，臣怎敢受職？」希朝頗知大義。德宗乃授希朝為寧州刺史，令副獻甫。及兩人到任，戍卒裴滿等，已為都虞侯楊朝晟，勒兵誅死，餘眾大定，不必細表。<br />
　　且說回紇可汗，因婚期已屆，遣妹骨咄祿毗伽公主，及大臣妻五十人，並兵眾千人來迎公主。德宗御延喜門，接見番使。番使奉上表章，內云：「昔為兄弟，今為子婿，陛下若患西戎，子願以兵除患，且請改號回鶻，取捷鷙如鶻的意義。」德宗許諾。嗣欲饗骨咄祿公主，召李泌入問禮儀。泌奏道：「從前敦煌王承寀，嘗妻回紇女，見前文。嗣至彭原謁見肅宗，肅宗與敦煌王，系從祖兄弟，乃呼回紇公主為婦，不稱為嫂。公主亦拜謁庭下，彼時國勢艱難，借彼為助，尚不失君臣大節，況今日呢。」於是引骨咄祿公主入銀台門，由長公主三人延入，謁見德宗，下拜如儀，轉入宴所，乃由賢妃降階相迎。俟骨咄祿公主先拜，然後賢妃答禮。妃與公主邀坐席間，遇帝賜必降拜，非帝賜亦避席才拜，俱由譯史傳導，免至失禮。盛宴兩次，方命設咸安公主官屬，制視王府。授嗣滕王湛然為昏禮正使，右僕射關播護送，偕骨咄祿公主等，一同西行。且命湛然賚給冊書，封合骨咄祿為長壽天親可汗，咸安公主為長壽孝順可敦。公主到了回鶻，合骨咄祿可汗，盛禮恭迎，老夫得了少妻，番酋幸諧帝女，格外歡昵，自不必言。湛然等禮畢東歸，俱得厚贐。可惜長壽不長，老夫竟老，不到一年，天親可汗，竟至病逝，子多邏斯襲位。訃聞朝廷，德宗又命鴻臚卿郭鋒，持節冊封多邏斯為忠貞可汗，且諭慰咸安公主。那知胡俗通例，得妻庶母，公主方值盛年，多邏斯亦當壯歲，兩人從宜從俗，居然你貪我愛，變做了一對好夫妻了。可為咸安公主賀喜。小子有詩歎道：<br />
　　胡族原來是聚麀，胡為帝女屢相攸？<br />
　　和親自古稱非策，只為華夷俗不侔。<br />
　　回鶻既已和親，李泌自陳衰老，上表辭官。究竟德宗是否允准，容至下回續敘。　　<br />
<br />
　　本回全為李泌演述，泌歷事三朝，功業卓著，而其最足多者，莫如調護骨肉，善格君心。自玄武門喋血以來，貽謀未善，故太宗高宗玄宗三朝，無不易儲，睿宗時幸有宋王之克讓，肅宗時且有建寧之蒙冤，代宗為張良娣所忌，幸李泌詠《黃台瓜辭》，隱回上意，順宗為郜國長公主所累，又幸得泌之一再力諫，始得保全，泌可謂清源正本，不愧為社稷臣矣。惟與回紇和親一事，雖若為當時至計，然可與言和，不必定婚帝女，咸安遣嫁，歷配四汗，隋有義成，唐有咸安，非皆足為中國羞乎？著書人隱示抑揚，而褒貶之義，自可於言外得之。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>