<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第九十二回　鎮淮南高駢縱寇　入關中黃巢稱尊</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第九十二回</br>　　鎮淮南高駢縱寇　入關中黃巢稱尊</font></h4>
			　　卻說李克用乘勝長驅，入雁門關，進寇忻代二州，時已為僖宗七年，新改元為廣明元年，忻代刺史，乘城拒守，倖免陷沒。克用轉逼晉陽，攻入太谷，詔遣汝州防禦使諸葛爽，率東都防禦兵往救河東，再命太僕卿李琢為蔚朔等州招討都統。琢系前西平王李晟孫，治軍嚴整，奉詔啟行，率兵萬人至代州，與幽州節度使李可舉，吐谷渾都督赫連鐸，共討克用，克用遣部將高文集守朔州，自率眾拒李可舉。鐸遣辯士入朔州城，勸文集歸國。文集被他感動，遂執克用將傅文達，與沙陀酋長李友金，同降李琢，開城延納官軍。克用聞文集降唐，頓時大忿，即引兵還擊，可舉遣行軍司馬韓玄紹，邀擊藥兒嶺。嶺路很是崎嶇，玄紹三伏以待，克用乘怒前來，到了嶺旁，天色將晚，將士請擇險駐營，休息一宵。克用怒道：「我恨不得今夜踏平朔州，哪裡還有閒工夫在此休息？」忿兵必敗。將士不好違令，只好策馬前進。沿途七高八低，昏黑莫辨，驀聽得一聲號炮，有一彪人馬突殺出來，衝動沙陀兵。克用尚自恃驍勇，持著一支長槊，當先開路，左挑右撥，把官軍驅開兩旁，麾兵急進。官兵也不緊追，但慢慢兒隨著後面。克用不暇後顧，一味前闖，天色越昏，嶺路越仄，號炮聲接連又震，嶺上嶺下，均有官軍殺到，口口聲聲，要捉克用。克用到此，也不禁慌亂起來，自思逃命要緊，只好易騎為步，盡把所有健馬，塞住兩旁，單剩一條血路，狂奔而去。至官軍挑開戰馬，來殺克用，他已走得甚遠，但把他部將李盡忠程懷信等，一陣剁死，並殺斃沙陀兵萬餘人。收拾悍騎，最好在狹路中。克用雖逃得性命，人馬均已喪盡，狼狽奔至蔚州，正值李琢赫連鐸，合軍殺敗國昌，父子相見，好似啞子吃黃連，說不出的苦楚。自知蔚州難守，索性棄城北走，遁往韃靼去了。<br />
　　李琢李可舉等，連章告捷，有詔加可舉兼侍中，徙琢鎮河陽，授鐸雲州刺史，兼大同軍防禦使，白義誠為蔚州刺史，米海萬為朔州刺史。鐸聞國昌父子，遁往韃靼，特派人入韃靼部，癳以金帛，索交逃犯。韃靼系靺鞨別部，素居陰山，專以遊獵為生，克用入韃靼後，嘗與番酋游畋，就木葉中置著馬鞭，或懸針為的，射無不中，番酋統驚為神技。又嘗置酒共飲，飲至半酣，克用拊髀歎道：「我得罪天子，無從效忠，今黃巢擾攘中原，必為大患，若天子肯赦我罪，得與公等南向，殺賊立功，豈非一大快事？人生幾何，怎可老死沙磧，沒世無稱呢？」此子亦有悔意麼？韃靼頗服他豪爽，且知無留意，乃謝絕鐸使，仍令他父子寓居。事有湊巧，那大盜黃巢，由北而南，復由南而北，殺人如麻，占奪兩都，於是亡命外域的李克用，復得遇赦歸國，為唐立功。說來又是話長，待小子演述出來。<br />
　　先是黃巢渡江南下，竄入浙東，中原稍舒盜患。平盧節度使宋威病死，由曾元裕接任，東都亦已解嚴，只東南各道，漸漸吃緊。鎮海節度使高駢，令部將張璘梁纘，分道討巢，連敗巢眾，收降賊將秦彥畢師鐸李罕之等﹔還有仙芝餘黨曹師雄，寇掠兩浙州縣，杭州募兵使都將董昌等，隨處抵禦，昌部下有臨安人錢鏐，勇敢著名，屢摧賊黨，積功至兵馬使，錢鏐事始此。兩浙少安。巢由浙赴閩，開山路七百餘里，襲擊福州，觀察使韋岫，倉皇失措，棄城出走，眼見得一座閩城，為巢所據。巢貽浙東觀察使崔璆，廣州節度使李迢書，求為天平節度使，二人均為奏請，朝廷不許，僖宗以巢要索無狀，深以為懮。王鐸入奏道：「臣久居相位，不能不分陛下懮，抱愧滋甚，願出督諸將，剿平逆賊。」僖宗甚喜，即命鐸以宰相出鎮荊南，兼南面行營招討都統。鐸復奏調泰寧節度使李係為副使。係為李晟曾孫，徒具口才，實無勇略，鐸因他系出將門，特請為行營副都統，兼湖南觀察使，令率精兵五萬，出屯潭州，截阻嶺北要路。巢又自己上表，乞授廣州節度使。僖宗命大臣會議，俱未能決。時於悰早已還都，受任為左僕射，獨上言廣州濱海，為市舶寶貨所集，豈可畀賊？乃由群臣議定，只許除巢為衛率府率，衛率府率系護衛東宮，執掌兵仗羽衛，不過一個微員。看官試想！這野心勃勃的黃巢，豈肯降心下氣，受此微職麼？當下由朝廷頒給告身，巢擲置地上，大罵執政，且憤憤道：「唐廷不給我廣州，難道我不能往取麼？」隨即鼓眾至廣州，四面架梯，扒城而入﹔執住節度使李迢，逼使草表，令代掌節鉞。迢慨然道：「我世受國恩，腕可斷，表不可草。」還算硬漢。巢即拔刀割迢兩臂，並截迢頭，且分眾轉掠嶺南州縣。嶺南素多瘴癘，巢眾四處侵擾，不免傳染，日死數人，徒黨勸巢北還，共圖大事。巢乃自桂州編筏，順道湘江，經過衡、永二州，直抵潭州。李系不敢出戰，嚇做一團，巢即日攻陷，大殺戍兵，獨系跳身走免，奔往朗州。腳生得長，卻也是一種技藝。巢黨尚讓，乘勝進逼江陵，眾號五十萬，江陵兵不滿萬人，王鐸料知難守，托詞至山東南道，往會節度使劉巨容，聯兵拒巢，但留部將劉漢宏居守，竟率眾趨襄陽。未見一敵，即已趨避，好一個大都統。漢宏手下，不過三千兵士，多半羸弱無用，索性棄官為盜，焚掠江陵，滿載而去。一個乖似一個。士民都逃竄山谷，天適大雪，僵屍滿野。過了旬日，尚讓始至，據住江陵，漢宏籍隸兗州，歸裡後復出掠中原，為各道兵所攻，始再投誠，這且休表。<br />
　　且說黃巢聞尚讓得勝，王鐸北遁，遂進兵趨襄陽。山南東道節度使劉巨容，與江西招討使曹全晸同至荊門御賊，巨容伏兵林中，誘賊入伏，四起奮擊，賊眾大溃，十成中傷亡七八成。巢渡江東走，或勸巨容急追勿失，巨容歎道：「國家專事負人，事急乃不愛官賞，稍得安寧，即棄如敝屣，或反得罪，不若縱賊遠颺，還可使我輩圖功哩。」負功固朝廷之咎，但既為將帥，何得縱寇殃民？巨容之言大誤。遂按兵不追。全晸卻不肯捨賊，渡江追擊，途次接得朝命，令泰寧都將段彥模代為招討使，於是全晸亦怏怏而還。唐廷以王鐸無功，降為太子賓客分司，又進盧攜同平章事。攜尚薦高駢才，說他能平黃巢，駢將張璘，屢破巢眾，僖宗以攜為知人，所以復用，且調駢為淮南節度使，兼充鹽鐵轉運使。內官以用度不足，奏借富戶及胡商貨財，駢獨上言道：「天下盜賊蠭起，皆為饑寒所迫，只有富戶胡商，尚未至此，不宜再令饑寒，驅使為盜。」僖宗乃止。<br />
　　原來僖宗遊戲無度，賞賜無節，左拾遺侯昌業，嘗上疏極諫，且斥田令孜導上為非，將危社稷。一番危言篤論，反惹得僖宗怒起，竟召昌業至內侍省，賜令自盡。嗣是越加遊蕩，凡騎射劍槊法算，以及音律蒱博，皆加意研習，務求精妙。最喜蹴踘鬥雞，且與諸王賭鵝，鵝一頭至值五十緡﹔尤善擊球，嘗語優人石野豬道：「朕若應試擊球進士，必得狀元。」野豬答道：「若遇堯舜做禮部侍郎，恐陛下亦不免駁放。」石優頗知譎諫。僖宗一笑而罷。惟是本性難移，始終不改，更可笑的是擊球賭彩，得勝即選，簡放幾個邊疆大臣出來。中尉田令孜，本姓陳氏，冒宦官姓為田，有兄陳敬暄，嘗業餅師，自令孜得寵，敬暄連類升官，得封神策將軍。令孜見關東群盜，勢日鴟張，陰為幸蜀計，特薦敬暄及私黨楊師立、王勖、羅元杲三人，出鎮蜀中。僖宗令四人擊球賭勝，敬暄得第一籌，即授西川節度使﹔次為師立，命鎮東川﹔又次為勖，命鎮興元﹔元杲最劣，不得遷擢。這種制度，曠古無聞。這等擅長擊球的人物，叫他如何治民？眼見得川陝百姓，活遭晦氣。惟任鄭從讜為河東節度使，尚算得人。先是河東軍亂，戕殺節度使崔季康，僖宗令宰相李蔚，出鎮河東，即用吏部尚書鄭從讜，代蔚為相。蔚戡定河東亂事，整繕軍行，朝旨又將蔚罷去，改命康傳圭接手。傳圭闒茸無能，無術馭眾，又被軍士殺死，置帥如奕棋，安得不亂？乃派從讜為河東節度使。從讜外和內剛，多謀善斷，遇有將士謀亂，輒能預知，先事除去。部將張彥球，亦預亂謀，從讜愛他智勇，且知他事出脅從，特召入慰諭，涕泣與談。彥球不禁感服，願為效死，乃委以兵柄，並奏用王調劉崇龜崇魯趙崇為參佐。均系一時名士，時人號為小朝廷。<br />
　　同平章事盧攜，因河北粗安，只有江南一帶，為巢蹂躪，特薦高駢為諸道行營都統。駢既接詔，乃傳檄征各道兵馬，且就近招募丁壯，得兵七萬，威望大振。部將張璘，渡江擊賊，屢破巢軍，降賊將王重霸常宏。巢自饒州退保信州，被璘追至城下，督兵猛攻，巢卒多死。巢乃用金帛賂璘，且致書高駢，悔過乞降，求駢代為保奏。駢欲誘巢前來，復稱如約。適昭義感化義武等軍，俱至淮南，駢恐各軍分功，奏稱賊已窮蹙，即可平定，不煩諸道相助，盡將各軍遣歸。哪知巢刁滑得很，竟向駢告絕請戰。駢再促璘進剿，被巢用埋伏計，將璘擊死，巢勢復振，分兵陷睦婺兩州，再入宣州，自督眾渡江北趨，圍攻天長六合，氣燄甚盛。淮南將畢師鐸諫駢道：「朝廷倚公為安危，今黃巢率數十萬眾，乘勝長驅，若不據險邀擊，令得逾淮而東，必為大患。」駢以張璘已死，諸道兵又復遣還，自思力未能制，不敢出兵，且上表告急。有詔責駢誤事，駢遂稱風痹，不復出戰。詔發河南諸道兵出戍溵水，並敕泰寧節度使齊克讓屯兵汝州，備御黃巢。忠武節度使薛能，遣牙將秦宗權助戍蔡州，又令大將周岌，引兵赴溵水駐紮。會徐州亦派兵三千，至溵水鎮守，道過許州，向能索餉，經能好言勸慰，並加厚待，方得免亂。不意周岌聞亂趨還，夜至城下，襲殺徐卒，且怨能厚待外兵，索性入城逐能，能竟死亂兵手中，岌遂自稱留後，表稱薛能為徐卒所戕，自率兵還城靖難，朝廷亦不暇查究，即令岌繼任忠武節度使。秦宗權到了蔡州，亦將刺史逐去，自掌州事。周岌又表薦宗權為蔡州刺史，亦邀批准。周岌秦宗權同惡相濟，唐廷處置憒憒，無怪亂端迭起。齊克讓恐為岌所襲，引還兗州，諸道兵到了溵水，聞許州不靖，亦皆散去。黃巢遂得率眾渡淮，經過潁宋徐亳一帶，沿途無犯，惟略取丁壯，充作部兵，自稱天補大將軍，移牒各道，勸他各守城寨，勿得攖鋒，本將軍將入東都，順道至京師問罪，與眾無預云云。齊克讓得此牒文，飛章上奏，僖宗大驚，急召宰相等入議。盧攜稱疾不至，豆盧瑑崔沅請發關內兵及神策軍守潼關，田令孜獨倡議幸蜀，且舉玄宗故事為證。別事應從祖制，此事亦應從祖制麼？豆盧瑑亦附和一詞，僖宗不禁泣下，徐語令孜道：「卿且為朕發兵守潼關。」令孜薦左軍騎將張承范，右軍步將王師會，左軍兵馬使趙珂，材可大用。僖宗召見三人，即授承范為兵馬先鋒使，兼把截潼關制置使，師會為制置關塞糧料使，珂為勾當寨柵使。三人拜謝出朝，僖宗復特簡令孜為左右神策軍內外八鎮，及諸道兵馬都指揮制置招討等使，阿父原宜重用，可惜斷送祖基。以飛龍使楊復恭為副。兵尚未出，東都已陷，原來東都留守劉允章，並不拒戰，一俟黃巢入境，即派人恭迎，開城出謁。巢喜溢眉宇，入城勞問，恰也假仁假義，揭榜安民，禁止部下擄掠，閭裡晏然。<br />
　　齊克讓忙上表告急，奏稱黃巢已入東都，臣收軍退守潼關，乞速發資糧及援兵。僖宗亟命張承范等，挑選兩神策軍弓弩手，得二千八百人，率赴潼關。看官試想兩神策軍，多是富家子弟，厚賂宦官，隸名軍籍，平時鮮衣怒馬，從未經過戰仗，一聞出征命令，害得父子聚泣，妻妾牽襟，沒奈何取出私資，專僱坊市貧民，頂替出去。這種受僱的人夫，曉得甚麼戰鬥？只為了若干銀錢，勉強充選。承范點齊兵數，入朝辭行，僖宗御章信門樓，親自慰遣。承范進言道：「黃巢擁數十萬眾，鼓行西來，鋒不可當，齊克讓只率饑卒萬人，依托關下，今遣臣率二千餘人，往屯關上，兵力未足，饋餉不繼，臣實覺寒心，還望陛下速促諸道精兵，指日來援，或尚可勉強保守哩。」承范不足為將，但語恰甚是。僖宗道：「卿等且行！朕自當促兵進援。」承范與師會出赴潼關，偕齊克讓駐軍數日，未見餉運到來，援兵亦無一至，很是焦急。那黃巢軍卻漫山遍野，疾驅而來，呼喊聲達數十里。克讓出軍接戰，倒也拼命相爭，自午至酉，士卒饑甚，枵腹如何殺賊﹔頓時溃散。克讓走入關中，關左有谷，平時禁人往來，專榷徵稅，叫作禁阬，官軍倉猝忘守，溃兵自谷趨入，賊亦隨進，夾攻潼關。承范盡散輜囊，分給士卒，令他拒守，一面飛表告急，催兵及餉，且有諫阻西巡等語。怎奈兵餉未來，賊眾猛撲，勉力固守一日，箭已射盡，賊不少卻。且驅民填塹，積屍塹間，由賊踐屍逾越，縱火焚關，樓俱被毀。承范所率二千餘人，本是不耐久戰，況經此眉急，自然棄械逃生。有一日可支，還是難得。師會自殺，承范易服走還，克讓早已遠去。黃巢入潼關，轉陷華州，留黨目喬鈴居守，自率眾趨長安。唐廷迭接警報，非常驚惶，不得已頒下詔敕，授巢為天平節度使，令他即日蒞鎮。此時巢已癡心為帝，哪裡還肯受命，當然拒絕。僖宗急得沒法，日召宰相等議事。盧攜屢次不赴，乃貶攜為太子賓客分司，另授尚書左丞王徽，戶部侍郎裴澈，同平章事。會承范逃回都中，報稱潼關失守狀，田令孜恐僖宗見責，獨歸咎盧攜，攜仰藥自殺。僖宗至南郊祈天，默求神佑。何必如此，還是擊球有趣。及還朝議政，忽由田令孜入報道：「賊眾來了，陛下不如幸蜀罷！」僖宗大驚道：「有這般事麼？」令孜又道：「臣已召集神策兵五百人護駕，請陛下趕即啟行。」僖宗被他一嚇，慌忙返宮，但挈得妃嬪三人，與福穆潭壽四王，壽王即昭宗，餘俱無考。踉蹌趨出，當由令孜接著，指麾神策兵五百名，擁駕西行，出金光門而去。<br />
　　看官道賊眾入京，如何這般迅速？原來令孜召募新軍，統是裘馬鮮明，適有鳳翔博野援兵，來至渭橋，見新軍如此華麗，不禁大怒道：「若輩有甚功勞，反令我輩凍餒？」遂掠奪新軍衣服，出為賊眾嚮導，亟趨京師。京中無主，軍士及坊市人民，競入府庫，盜取金帛。百官始知車駕西行，有幾個出城追去，餘多手足失措，不知所為。到了日晡，黃巢前鋒將柴存入都，金吾將軍張直方，與群臣迎賊灞上，巢乘黃金輿，戎服兜鍪，昂然直入。徒黨皆華幘繡袍，乘著銅輿，隨在後面。騎士數十萬，多半被發執兵，緊緊跟著。所有輜重，自東都至京師，千里相屬，都民夾道聚觀，賊眾見他衣衫襤褸，便分給金帛。且由尚讓曉示道：「黃王起兵，本為百姓，非為李唐不愛爾曹，爾曹但安居無恐！」人民頗相率歡呼。及巢入春明門，升太極殿，有宮女數千人迎謁，拜稱黃王。這是濁亂宮闈之報。巢大喜道：「這真是天意了。」遂派黨目守住宮廷，自己出居田令孜宅，還不過自稱將軍，申明軍律，約束徒眾。過了數日，賊黨漸漸恣肆，四出騷擾，既而焚掠都市，殺人滿街，見有富家貴閥，越覺逞情搜掠，任意淫戮。做官發財者其聽之。巢亦不能禁止，嗣見勸進文牘，聯翩遞入，索性一不做，二不休，大殺唐家宗室，至無噍類。於是挈眷入宮，自稱大齊皇帝，即位含元殿，畫皂繒為袞衣，擊戰鼓數百，權代樂音，列長劍大刀為衛，大赦天下，改元金統。凡唐官三品以上，悉令罷職，四品以下守官如故。因自陳符命，謂：「廣明二字，隱兆瑞讖，唐去丑口，易一黃字，見得黃當代唐，明字是日月相拼，黃家日月，一覽可知。」又黃為土金所生，因號金統，立妻曹氏為皇后，拜尚讓趙璋崔璆楊希古為宰相，鄭漢璋為御史中丞，李儔黃諤尚儒為尚書，孟楷蓋洪為左右僕射，王播為京兆尹，許建米實劉塘朱溫張全彭攢季逵等為諸將軍。朱溫碭山人，少孤且貧，與兄存昱依蕭縣劉崇家，崇嘗加侮辱，崇母獨申戒道：「朱三非常人，汝等宜優待為是。」後來溫入巢黨，遂為巢將，朱溫將篡唐為帝，故特別表明。巢命溫屯東渭橋，守禦唐師。又徵召唐室大臣，令詣趙璋處報名，仍復原官。大臣多不敢出報，乃大索裡閭。宰相豆盧瑑崔沅等，避匿張直方家，直方已為巢臣，惟友情尚篤，所以容納公卿，藏匿復壁，不料被巢察覺，發兵攻入，搜得豆盧瑑崔沅等數人，一並梟斬，連直方亦被誅夷。誰叫他首先迎賊。將作監鄭綦，庫部郎中鄭系，義不從賊，舉家自殺。賊發盧攜屍，戮諸市曹。左僕射於悰，右僕射劉鄴，太子少師裴諗，御史中丞趙濛，刑部侍郎李湯，匿居民間，都被搜斬。於悰妻廣德公主，見悰被殺，執住賊刃，慨然道：「我是唐室女，誓與於僕射同死。」賊不加詰問，抽刀砍去，可憐一位賢德公主，也隨於駙馬同逝黃泉。小子有詩贊道：<br />
　　巾幗猶知不惜生，殉夫殉國兩成名。<br />
　　長安不少名門女，誰及當時公主貞？<br />
　　巢既僭號長安，且遣尚讓等寇鳳翔，追趕僖宗。欲知僖宗蒙塵情狀，待至下回再詳。　　<br />
<br />
　　黃巢渡江而南，中原已經解嚴，北方可稍紓寇患，所賴高駢一人，鎮守淮南，截住寇蹤。駢將張璘，勇冠一時，屢破賊眾，假使巢在饒信時，駢率諸道兵，戮力攻巢，則巢易就擒，大盜可立平矣。奈何墮巢詭計，兼起私心，遣歸外兵，致喪良將，後且逍遙河上，任賊長驅，故劉巨容之縱寇，已不勝誅，駢身膺都統，誤國若是，罪不較巨容為尤甚乎？巢渡淮入關，如入無人之境，僖宗但恃一田令孜，而令孜尤為誤國大蠹，倡議幸蜀，倉皇出走，卒致逆巢入都，僣號稱尊，宗室無噍類，都市成灰燼，誰為厲階，釀成此劫乎？故觀於黃巢之亂，而益歎僖宗之不明。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>