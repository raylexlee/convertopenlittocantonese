<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第十八回　滅高昌獻俘觀德殿　逐真珠擊敗薛延陀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十八回</br>　　滅高昌獻俘觀德殿　逐真珠擊敗薛延陀</font></h4>
			　　卻說高昌王麴文泰，曾於貞觀四年入朝，見十六回。高昌東鄰吐谷渾，本在西域境內，定都交河。當時西域諸國，聞文泰入朝，各浼他介紹唐廷，願通朝貢，太宗許令自便。越二年，焉耆王突騎支遣使入貢，道出高昌，使臣到了唐廷，請遵漢時故道開通磧路，以便往來。原來漢時與焉者通使，另有磧路可行，不必假道高昌。至隋末磧路梗塞，繞道多迂，且恐受高昌牽制，許多不便，因此使臣乞請唐廷。太宗當然允許，偏高昌王麴文泰，以為焉耆通唐，由自己替作先容，今乃請開磧路，自由往來，明明是背本營私，當即遣兵潛襲焉耆，大掠而歸。嗣因西域使人，欲往唐廷，必須先請命高昌，否則概不許通。西域有伊吾國，先屬西突厥，旋願內附。文泰與西突厥，連兵攻伊吾，伊吾向唐廷乞援，太宗頒詔高昌，嚴詞詰責，且召他大臣阿史那矩，入都議事。文泰不肯遣發，但令長史麴雍，入唐謝罪，太宗面諭麴雍，促令文泰入朝，麴雍聽命而去，偏偏待了半年，毫無音信，但聞文泰復結西突厥，擊破焉耆，且號令薛延陀等部落，迫他臣事高昌。於是再遣虞部郎中李道裕，往問罪狀，文泰傲不為禮，且自語道：「鷹飛天上，雉伏蒿中，貓游堂奧，鼠伏穴間，尚且各自得所。我為一國主，難道不如鳥獸麼？」夜郎自大。道裕知不可理喻，還報太宗。太宗即遣使問薛延陀，願否同擊高昌？薛延陀真珠可汗，答詞恭順，且請發兵為導。乃再遣民部尚書唐儉，右領軍大將軍執失思力，齎繒帛賜真珠，與商進取事宜。兩下約定，唐儉等還朝，遂命交河行軍大總管吏部尚書侯君集、副總管兼左屯衛大將軍薛萬均等，率師征高昌。<br />
　　文泰聞唐師西來，尚侈然語國人道：「唐朝去我七千里，有二千里統是沙磧，毫無水草，寒風如刀，熱風似燒，怎能驟然到此？前時我往見唐廷，眼見秦隴一帶，城邑蕭條，大非隋比。今來伐我，發兵過多，糧必不濟，若止三萬以下，我力尚足抵禦，以逸待勞，坐乘敵敝，他若屯兵城下，不過二旬，食盡必走，我乃從後躡擊，定可得志。」計非不佳，奈不能久待何？遂安心待著，不加戒備。過了一二月，才有偵騎來報，唐兵已臨磧石了。文泰尚未著忙，但問有若干人馬？偵騎答稱有十萬人。文泰始覺心驚，便顫著道：「十萬大兵，竟得深入麼？這卻如何是好？」何不再用前策？偵騎道：「有薛延陀兵為嚮導，是以來得迅速。」文泰益懼，急得不知所措，即日惹起大病，忽寒忽熱，似醒非醒。這叫作寒風如刀，熱風似燒。睡著帳中，說了一二日囈語，水米不沾，竟至氣絕。子名智盛，平時本沒有甚麼才幹，至此既要治喪，又要禦敵，越弄得無法可施，那時也管不得什麼存亡，只好料理喪事，再作計較。唐師進次柳谷，聞文泰已死，國中正在發喪，諸將請諸君集，擬乘喪襲擊，君集道：「天子因高昌無禮，特遣我輩西征，若襲人墟墓，轉覺師出無名，我軍此時進去，正要堂堂正正，聲罪致討，才不愧為王師哩！」遂令將士伐鼓行軍，進拔田城，擄男婦七千餘口，又命中郎將辛獠兒為前鋒，夤夜再進，擊破高昌防兵，直抵都下。君集督軍繼至，把高昌都城圍住。城中縋出虜使，入謁君集，並齎呈文書，君集啟視，見上面寫著：<br />
　　得罪於天子者先王也，天罰所加，身已物故。智盛襲位未幾，惟尚書憐察！<br />
　　君集閱畢，便語來使道：「汝嗣主若能悔過，當束手出降，待他不死。」來使奉命出營，仍縋上城去。君集靜待一日，未見智盛出降，乃令軍士囊土填塹，越塹猛攻。城上矢石雨下，傷斃唐軍數百人，君集特造巢車，高約十餘丈，比城頭還超過數尺，得以俯瞰城中，還擊矢石，城內守卒，恟懼得很。智盛還望西突厥來援，西突厥本與高昌恊約，有急相助，至此曾發兵相救，因聞唐軍大至，中道折回，害得智盛孤軍無援，沒奈何開了城門，出降軍前，君集拘住智盛，複分兵略地，連下二十二城，收降八千四十六戶，一萬七千七百口，得地東西八百里，南北五百里。先是高昌曾有童謠云：「高昌兵，如霜雪，唐家兵，如日月。日月照霜雪，幾何自殄滅。」至智盛出降，謠言始驗。<br />
　　捷書傳達長安，太宗欲分土設官，列置州縣，魏征入諫道：「陛下即位，文泰就來朝謁，近因驕倨不臣，抗阻西域貢獻，乃興師往討。文泰身死，天罰已申，為陛下計，應撫他人民，存他社稷，立他子嗣，威德互施，方足柔遠。今若以高昌土地，視為己利，改作州縣，此後須千餘人鎮守，數千餘人往來，每年供辦衣資，遠離親戚，不出十年，隴右且空，陛下終不得高昌撮粟尺帛，佐助中國，有損無益，臣竊為陛下不取哩。」當時未知殖民政策，故魏征之言如此。太宗不從，詔改高昌為西州，更在交河城內，建設安西都護府，留兵鎮戍，召侯君集等還朝。君集虜高昌王智盛，及智盛弟智湛等，奏凱旋師。於是唐地東至海，西至焉耆，南盡林邑，北抵大漠，皆為州縣。凡東西九千五百一十里，南北一萬九百一十八里。君集等班師入都，獻俘觀德殿，行飲至禮，大酺三日。智盛兄弟，進謁太宗，跪伏請罪。太宗加恩赦宥，封智盛為左武衛將軍，兼金城郡公，智湛為右武衛中郎將，兼天山郡公，總管侯君集以下，賞齎有差。<br />
　　忽有彈章上陳，劾奏君集私取珍寶，配沒婦女，並未上聞﹔將士等亦有盜竊罪，君集不自謹飭，所以不能禁制等語。太宗乃令君集詣獄對簿。中書侍郎岑文本諫道：「高昌昏迷不道，陛下命君集等往討，得指日蕩平，凱旋以後，所有將帥以下，悉蒙重賞，乃未逾旬日，便至屬吏，雖君集等自罹國法，咎有所歸，但恐海內人民，疑陛下錄過遺功，轉致懈體。臣聞命將出師，果能克敵，貪亦應賞﹔若至敗績，廉亦應誅。所以漢李廣利陳湯，晉王濬及隋韓擒虎，均負罪名，人主因他有功，統加封賞。臣又聞兵志有言，使智使勇，使貪使愚，誠因古今將帥，不能無疵，全賴人君善為器使，方得利用。陛下今日，亦應舍瑕錄長，原功宥罪，令君集等再升朝列，復備驅馳，是陛下能屈法加恩，君集等亦當知過益奮了。」太宗乃謝君集罪，釋置不問。為下文君集怨望張本。既而又有人訐告萬均，說他私奸高昌婦女，萬均不服，有詔令萬均與高昌婦女對質。魏征復入諫道：「臣聞君使臣以禮，臣事君以忠。今命大將軍與亡國婦女對辯，未免有褻國體，如事果屬實，原足蒙羞，語出子虛，亦足貽笑。昔秦穆飲盜馬士，楚莊赦絕纓罪，陛下道高堯舜，顧反不若兩君麼？」太宗感悟，乃將萬均事擱置，不復提及。<br />
　　行軍總管阿史那社尒，即爾字。從軍西征，秋毫不取，及論功行賞，只受老弱敝舊，不及珍異，太宗嘉他廉慎，特賜以高昌所得寶刀，及雜彩千段。他本東突厥處羅可汗次子，率眾內附，受封左驍衛大將軍，得尚衡陽長公主，高祖第十三女，為駙馬都尉，掌衛屯兵，至是復積功封畢國公。高昌既平，吐蕃贊普棄宗弄贊，贊普系吐蕃王號。慕唐威德，遣使入貢，且請和親。吐蕃在吐谷渾西南，就是現今的西藏地方，源出西羌，或云為三苗遺裔，風俗與中國絕殊，自棄宗弄贊為吐蕃主，頗有智勇，威服四鄰。太宗因他入貢，乃遣行人馮德遐，撫慰吐蕃。弄贊見了德遐，謂突厥吐谷渾，皆得尚中國公主，獨吐蕃素來向隅，因請中國許婚，情願多獻金寶，德遐答稱須歸奏天子，候旨裁奪。弄贊乃更遣使臣，齎了表文，及許多珍玩，隨德遐入朝。太宗閱過表文，見他意在求婚，亦不加可否。適值吐谷渾王諾曷缽，亦入覲唐廷，太宗與語吐蕃事。諾曷缽以吐蕃僻處，未識王化為詞。太宗乃不許吐蕃和親，遣還使人，使人返報弄贊，謂由吐谷渾王從中讒間，因罷婚議。弄贊大怒，即發兵擊吐谷渾。諾曷缽正自唐歸國，聞吐蕃大舉來侵，自知力不能支，竟遁入青海北隅，民畜多為吐蕃所掠，吐蕃兵進破黨項白蘭諸羌，率眾二十餘萬，進逼鬆州西境，擊破唐都督韓威。太宗乃復遣侯君集為行軍大總管。帶同將軍執失思力、牛進達劉簡等，督步騎五萬人，往討吐蕃。吐蕃主弄贊，正圍攻鬆州城，約有十餘日，不意唐軍大至，前鋒為牛進達，持著一柄偃月刀，盤旋飛舞，殺入陣中，弄贊亟擬對仗，後面復來了執失思力，橫槊直入，左挑右刺，沒人敢當。鬆州都督韓威，復從城中殺出，嚇得弄贊腳忙手亂，招呼徒眾，衝開一條血路，飛奔而去。唐軍追擊數里，斬首數千級，方才收兵。寥寥數語，寫得如火如荼。弄贊經此一敗，乃惶恐謝罪，再遣使至唐廷，表明悔過。只和親問題，始終不肯恝置。太宗也不欲黷武，許彼結婚。弄贊得使臣歸報，心下大喜，特遣大論祿東贊，吐蕃稱宰相為大論，獻金五千兩，及珍寶數百件，來唐聘婦。太宗乃命將宗女文成公主，遣嫁吐蕃，且因祿東贊奏對稱旨，授右衛大將軍，並令江夏王道宗，即任城王李道宗。持節送文成公主入吐蕃。弄贊率眾郊迎，見了道宗，詢明為公主從叔，執子婿禮甚恭。且見中國衣服儀衛，遠過羌俗，未免相形見絀，遂為公主別築一城，創設宮室，留居公主。自己也滿身絝綺，與公主成婚。吐蕃國人好用赭塗面，為公主所嫉視，弄贊下令禁止，且盡褫氈罽，常服華裝。並遣諸豪酋子弟，入中國學習詩書，吐蕃也算竭誠歸唐了。暫作結束。<br />
　　一波方平，一波又起，薛延陀真珠可汗，又與懷化郡王阿史那思摩相爭，更勞動中國兵戈，惹起一場戰禍。說來又是話長，待小子撮要敘明。先是突利自順州入朝，道死並州，見十六回。太宗命嗣子賀邏鶻襲位。會太宗幸九成宮，突利弟結社率，曾入充宿衛，陰結舊部落四十餘人，謀犯御帳，乘便劫賀邏鶻北歸，偏偏夜入御營，為折衝將孫武開等擊退，他卻轉入御廄，盜馬二十餘匹，北走渡渭，途次為戍兵所擒，梟首示眾。只賀邏鶻得免死罪，流竄嶺外。朝右大臣，遂交章上奏，爭說：「突厥遺眾，不便內居。」太宗亦有悔意，事後方知，已是遲了。乃賜阿史那思摩國姓，立為泥孰俟利苾可汗，給他鼓纛，令率種落還舊部。思摩等頗憚薛延陀，不敢出塞，太宗再給薛延陀璽書，諭令各守疆土，不得侵犯。真珠可汗迎接詔使，頓首聽命。待詔使還歸，太宗乃餞思摩行，思摩拜謝，誓言子孫世事唐廷，於是趙郡王孝恭，鴻臚卿劉善，偕思摩同至河上，築壇受冊，禮成乃返。思摩因得建牙河北，有眾十萬，勝兵四萬人，仍轄東突厥故土。偏薛延陀真珠可汗，陽奉唐命，陰具狡謀。竟命嗣子大度設，調發同羅僕骨回紇白霫各部兵，得二十餘萬，進擊思摩。看官！你想思摩初出塞外，諸事草創，所有城郭堡寨，都未曾修繕整齊，部眾又沒有訓練，怎能敵得住薛延陀的大軍？全部未戰先慌，退入長城，保守朔州，飛章向唐廷告急。太宗不得不遣將往援，乃命營州都督張儉，率所部精兵，及邊境降番，出駐東境。兵部尚書李世勣，為朔州道行軍總管，統兵六萬，騎士千二百人，出鎮朔方。右衛大將軍李大亮，為靈州道行軍總管，統兵四萬，騎兵五千，出屯靈武。右屯衛大將軍張士貴，率兵一萬七千，為慶州道行軍總管，出發雲中，涼州都督李襲舉，為涼州道行軍總管，即率涼州戍兵，出遏西方。諸將陛辭請訓，太宗面諭道：「薛延陀自恃強盛，逾漠南行，道經數千里，馬已疲瘦，見利不能速進，不利又不能速退，朕已飭思摩燒薙秋草，毋為寇資。待他芻糧日盡，野無所獲，必當退去。卿等可與思摩互為犄角，待寇已欲退，恊力出擊，定足破敵，朕可靜聽捷音了。」諸將聽命而行。<br />
　　薛延陀騎兵三萬，由大度設帶領，作為前驅，進逼長城，正在登高南望，辱罵思摩。不意塵氛滾滾，槍戟森森，那朔州道行軍總管李世勣，帶著唐軍，遮道前來。大度設不覺驚惶，竟向赤柯濼北走。世勣選麾下驍悍萬人，及突厥精騎六千，出長城，逾白道川，追躡寇後。大度設奔走累日，至諾真水，為唐軍追及，乃勒眾還戰，列陣亙十里。世勣令突厥騎兵，先行出戰，為大度設所敗，相率退還。大度設乘勝來追，適遇唐軍掩至，恐不能力敵，但令部眾彎弓注射，萬矢俱發。唐軍中馬多受傷，陸續倒斃。世勣命士卒下馬，各執長槊，向前直進，任他箭如飛蝗，竟冒險衝入敵陣，敵眾專力射箭，不防唐軍殺入，手中剩了空拳，如何招架得住？沒奈何倒退下去。向來薛延陀教兵步戰，五人為伍，一人執馬，四人前戰，戰勝乃授馬追奔。唐副總管薛萬徹，率數千騎入敵陣中，專奪敵馬，敵眾見馬俱失去，越加駭懼，頓時溃散。唐軍趁勢奮擊，斬首二千餘級，捕虜五萬餘人。大度設拚命逃脫，萬徹力追不及，才命回軍。<br />
　　世勣既得勝仗，乃率眾軍還至定襄，馳書告捷。太宗擬飭世勣等，進搗薛延陀巢穴，忽聞左領軍將軍契苾何力，被薛延陀拘去，轉不免遲疑起來。又作一波。原來何力母姑臧夫人，及弟賀蘭州都督沙門，均在涼州﹔何力請旨省親，且乘便招撫部落，誰料到了涼州，知母與弟俱往降薛延陀﹔就是契苾諸部落，亦多欲向薛延陀投誠。何力大驚道：「主上厚恩，奈何遽負？」契苾諸部眾道：「夫人都督，統已往降，我等不去，尚將何往？」何力道：「沙門盡孝，我盡忠，斷不降薛延陀。」契苾部眾，竟將何力執住，解至真珠可汗帳前。何力箕踞坐地，真珠脅何力降，何力起身東向，拔刀大呼道：「何力是大唐烈士，怎肯屈辱虜廷？天地日月，願鑒愚誠！」說至此﹔竟把刀向左耳一橫，割下鮮血淋漓的一隻耳朵，向真珠擲去，且瞋目視真珠道：「請視此耳，我決不降。」蕃將中有是忠誠，想見太宗待遇之優。真珠欲殺何力，獨真珠妻，憐他孤忠，從旁諫阻，乃把何力羈禁帳中。這消息傳入唐廷，太宗語侍臣道：「何力必不負朕。」侍臣道：「戎狄氣類相親，何力往薛延陀，如魚趨水，哪裡還肯顧念隆恩？」太宗道：「何力心如鐵石，你等不信何力，朕卻可獨保呢。」正說著，薛延陀遣使到來，當由太宗召見，來使乃是真珠可汗的叔父﹔名叫沙缽羅泥熟。太宗先詰責薛延陀叛狀，繼復問及何力情形，沙缽羅約略認罪，並極稱何力忠誠，說得太宗也為淒惻，顧語侍臣道：「何力果屬何如？」侍臣等才服太宗先見，一同俯首。沙缽羅復呈上貢單，內列貂皮三千張，馬三萬匹，瑪瑙鏡一架﹔願此後罷戰修和，並乞許婚。太宗道：「汝主果悔罪投誠，朕亦何惜一女？但須先送歸何力，方准和親。」沙缽羅請使同往，太宗乃命兵部侍郎崔敦禮，偕沙缽羅同往，迎歸何力，許真珠得尚公主。真珠喜如所願，放歸何力，且與崔敦禮訂定婚期。敦禮與何力同歸，陛見太宗，太宗見他左耳已亡，瘡痕未愈，不禁為之泣下。何力恰慨然道：「臣受陛下厚恩，殺身亦所不惜，何惜一左耳呢？」太宗乃厚賜金帛，並升授右驍衛大將軍。<br />
　　既而真珠可汗，令姪突利設來唐納幣，獻馬五萬匹，牛及橐駝萬頭，羊十萬口。太宗賜宴殿中，慇懃款待，且許把新興公主太宗第十五女。嫁薛延陀。何力獨密奏太宗，勸阻婚約。太宗道：「天子無戲言，朕已允許，如何反汗？」何力道：「臣聞禮重親迎，最好是令夷男即真珠可汗名，見十五回。自迎公主，或至京師，或至靈武，臣料夷男必不敢來。夷男不至，何妨絕婚？況夷男性情暴戾，必因婚議不成，激成鬱憤，上怒下疑，不出二三年，夷男必懮死，他日二子爭立，內亂外離，不戰自滅了。」何力料事頗明。太宗點頭稱善，即遣歸突利設，囑他轉告真珠，來迎公主，並言當親送公主至靈州，與真珠面會。真珠得報大喜，願詣靈州，臣下交相諫阻，真珠不從，更搜括馬羊，充作聘禮。薛延陀本無庫廄，所需雜畜，應向各部調索，急切裡無從辦齊，且往返萬里，道涉沙磧，畜口不得水草，耗死過半，因是失期不至。太宗本有意悔婚，遂責真珠愆期，與他絕婚，靈州也不復臨幸了。小子有詩歎道：<br />
　　帝女胡甘作虜妻，漢為無策語堪稽。<br />
　　唐宗失信雖貽議，到底迷途不再迷。<br />
　　畢竟真珠曾否抗命，待至下回續詳。　　<br />
<br />
　　塞外各國，侈然自大，皆由中國失道，無威無德，乃敢竊據一隅，負嵎稱強耳。若果有堂堂之陣，正正之旗，與彼角逐，未有不因而披靡者，試觀高昌之滅﹔與薛延陀之敗，並未經過數十百戰，一遇唐師，非降即奔。智盛兄弟，被俘入唐，何其弱也？薛延陀真珠可汗，雄長鐵勒諸部，亦一蹷不振，入貢請罪﹔可見馭夷非難，在外攘之得其道耳。獨唐太宗與吐蕃和親﹔乃至薛延陀既許而復悔，出爾反爾，未免失信。夫和親原為下策，但既以宗女嫁吐蕃，何妨以宗女嫁薛延陀？否則一律拒絕，自存國體可也。太宗不察，失策於前，食言於後，且待遇夷狄，隱分厚薄，繩以一視同仁之義，太宗其更有愧乎？敘吐蕃事於薛延陀之前，雖系按年列敘，實足為太宗存一比例，表明其馭外之不公，作者固具有苦心，明眼人方能見到也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>