<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第八十四回　奉皇弟權閹矯旨　迎公主猛將建功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十四回</br>　　奉皇弟權閹矯旨　迎公主猛將建功</font></h4>
			　　卻說前御史中丞李孝本，本來是唐朝疏遠的宗室，孝本被殺，家屬籍沒，有二女刺配右軍，統是荳蔻年華，芙蓉臉面，文宗聞她有色，召令入宮。自己方得倖生，又想擁抱美人，非昏庸而何？拾遺魏謨上書諫阻，略言：「數月以來，教坊選女，不下百數，又召入李孝本女，不避宗姓，大興物議，臣竊為陛下痛惜」云云。文宗乃遣出二女，且擢謨為補闕。謨入謝時，由文宗面諭道：「朕彩選女子，無非欲分賜諸王，因憐孝本女孤露無依，所以收育宮中，卿遇事敢言，雖與朕意尚有隔膜，究竟為愛朕起見，可謂無忝厥祖了。」謨拜謝而出。嗣復進謨為起居舍人，文宗向取《注記》，謨對道：「《注記》兼書善惡，所以儆戒人君，陛下但力行善政，何必取閱。若必經御覽，史官有所避諱，如何取信後世？」文宗乃止。又嘗命謨獻祖遺笏，宰相鄭覃道：「在人不在笏。」文宗道：「笏雖無益，也是甘棠遺愛哩。贊魏征處，便是贊魏謨處。既而在便殿召見群臣，文宗舉衫袖相示道：「此衣已三浣了。」群臣俱稱揚儉德。獨中書舍人柳公權諫道：「陛下貴為天子，富有四海，當進賢退不肖，納諫諍，明賞罰，方可漸致雍熙。徒服浣衣，尚是末節哩。」文宗溫顏道：「卿卻是個諍臣，惟為中書舍人，似屬未當，不若改任諫議大夫罷。」公權便即受命。看似文宗虛心納諫，然未能剛斷，終患庸柔。無如內訌未已，朋黨復興，李固言入相未幾，又出為西川節度使，別任工部侍郎陳夷行，同平章事。到了開成三年正月，李石入朝議事，忽聞前面有箭鏃聲，石連忙閃避，已受微傷。左右奔散，馬驚馳歸第，又有一人邀擊坊門，虧得石伏住馬上，那馬疾馳而過，尾被剁斷，石尚無恙。乃上表奏聞文宗，文宗急命神策六軍，遣兵防衛，且飭中外索捕暴客，竟無所獲。石自思忘身徇國，反遭此變，輾轉尋思，定是閹人主使，倘再或戀棧，必為所戕！不若趁早辭職，免得受禍，於是累表稱疾，固辭相位。文宗亦知石忠誠，實因不便強留，只好令他仍掛相銜，出充荊南節度使。另簡戶部尚書楊嗣復，及戶部侍郎李珏，同平章事。嗣復與珏，又與鄭覃陳夷行未恊，屢有齟齬，文宗嘗面諭道：「朕讀聖賢書，也不願為庸主，怎奈勢不得行，無可奈何，願卿等和衷共濟，朕只能醇酒求醉，聊寫殷懮。」但知求人，不知末己，如何自治？四宰相雖然應命，但彼此私見，總難消融。嗣復與珏，且力排鄭覃，更欲召李宗閔入相，先浼宦官進言。文宗轉語宰相，覃即進言道：「陛下若憐宗閔，只可酌量移調，若召入內用，臣願避位。」夷行亦言：「宗閔貪鄙，前嘗聚黨亂政，如何再行？」嗣復強與爭辯，珏亦旁助嗣復，齗齗力爭。還是文宗代作調人，徙宗閔為杭州刺史，總算暫時解決，得免爭端。越年，鄭覃陳夷行，終為楊嗣復李珏所排，辭職退位，又喪了一位四朝元老，訃達朝廷。元老為誰？就是司徒中書令晉公裴度。<br />
　　太和末年，李逢吉因病致仕，旋即身死。度移守東都，目擊時艱，自悲衰老，不願再問國事，就是朝廷令兼中書令，表辭不獲，亦只一箋報謝，未曾入朝。至甘露變後，更以文酒自娛，葛冠野服，徜徉終身。不意開成二年，又奉詔令移鎮河東，且由吏部郎中傳達旨意，令他臥護北門，不得已啟行赴鎮。適易定節度張璠病死，子元益欲自為留後，經度遣使曉諭禍福，乃束身歸朝。蒞鎮一年，因老病乞還東都，越年去世，壽七十六歲。文宗震悼輟朝，追贈太傅，予諡文忠，時人比諸郭汾陽。度身後無遺表，由文宗遣使往問，尋得半稿，以儲嗣未定為懮，語不及私。去使齎表歸獻，文宗益加歎惜。了過裴晉公，引起下文事實。原來唐自憲宗以降，歷穆宗敬宗文宗三朝，均不立後。文宗生有二子，長子名永，為後宮王德妃所出，次子名宗儉，十歲即殤，永初封魯王，廷臣多請立為太子。文宗欲立敬宗子普，因遷延未定，太和二年，普竟夭逝，文宗很是悲惻，追贈普為悼懷太子，餘痛未忘。復將儲嗣問題，擱起了好幾年。至太和六年，始立永為皇太子。太子永母王德妃，姿貌不過中人，素來失寵，更兼後宮有個楊賢妃，生得花容玉貌，俐齒伶牙，文宗愛若掌珍，惟言是用，王德妃意被譖死。永年及成童，頗好游宴，狎近小人，楊賢妃又日夕進讒，屢言永短。楊賢妃未聞產子，何為屢譖儲君？可見婦人陰險，妒母及子，無非為斬草除根起見，獨怪唐室宮闈，遇有寵妃姓楊，往往生事，豈楊李果不相容耶？文宗逐漸入耳，免不得怒氣積胸。開成三年九月，召見群臣，謂：「太子行多過失，不堪承統，應廢立為是。」群臣俱頓首諫道：「太子年少，近雖有過，將來自能知改。且儲君關係國本，不可輕動，還望陛下矜全！」中丞狄兼謨伏闕固爭，甚至流涕，給事中韋溫道：「陛下只有一子，不善教導，乃至陷入狎邪，這豈盡太子的過失嗎？」文宗才不便決議，怏怏退朝。群臣又連章論救，因召太子還少陽院，敕侍讀竇宗直周敬復二人，詣院授經，申明大義。太子終未能盡改前非，那楊賢妃又密囑坊工劉楚才等，及禁中女優十人，詆毀太子。文宗每有所聞，輒召太子面責，惟廢立事始終不行。過了月餘，太子留居院中，未嘗得疾，不料夜間猝斃，甚至五官流血，四肢發青，文宗親自驗視，見他死狀甚慘，也不覺悲從中來，默思暴斃原因，好似中毒，但無從覓證，只好殮葬了事，諡曰莊恪。寫盡庸柔。<br />
　　又越一年，群臣請立東宮，屢陳章奏。楊賢妃又乘間進言，請立穆宗子安王溶為皇太弟。殺子立弟，究為何意？文宗商諸宰相，李珏謂立弟不如立姪，較為合宜。乃立敬宗少子陳王成美為皇太子，飭有司謹具冊儀。越日車駕幸會寧殿，召入徘優，演劇作樂，有童子緣竿而上，一中年男子，在下走視，狀甚驚惶。文宗怪問左右，左右答是童子的父親。文宗忽增悵觸，泫然流涕道：「朕貴為天子，尚不能保全一兒，豈不可歎？」誰叫你寵愛楊妃？遂命駕返宮，即召劉楚材等四人，及女優張十十等數人，面加叱責道：「搆害太子，統出爾曹，今太子已死，須爾曹償命！」劉楚材等伏地乞免。文宗不許，命左右執付京兆尹，即日杖斃。恕首犯而斃從犯，畢竟不公。嗣是感傷成疾，寢饋不安，臥牀數日，勉起至賜政殿，召當直學士周墀入問道：「朕可比前代何主？」墀答道：「陛下系當代賢君，可比古時堯舜。」文宗道：「朕豈敢上比堯舜？但擬諸周赧漢獻，究屬何如？」墀驚對道：「彼乃亡國主子，怎得上擬聖德？」文宗道：「周赧漢獻，不過受制強藩，今朕卻為家奴所制，恐尚不如赧獻呢。」墀伏地流涕。文宗亦潸潸淚下，俟墀告退，復還宮睡下。自是御膳日減，瘠弱不支，到了開成五年元日，病不能起，飭百官免行朝賀禮。越宿，命樞密使劉弘逸薛季稜，引楊嗣復李珏至禁中，囑奉太子監國。中尉仇士良魚弘志得知消息，即闖入御寢，並謂：「太子年幼，且嘗有疾，須另議所立。」李珏道：「儲位已定，怎得中變？」士良弘志，憤憤而出。嗣復與珏，也知他不好輕惹，只好敷衍數語，退了出去。不意到了夜間，竟由士良弘志，頒發偽詔，立穆宗第五子潁王■為皇太弟，權勾當軍國事。且言：「太子成美，年尚衝幼，未便入嗣，仍復封為陳王。」翌晨，百官入朝思政殿，那潁王■已佇立殿廡，與百官相見。楊嗣復李珏等，料知由權閹矯旨，只是不敢發言，彼此虛與周旋，便即散去。越二日，文宗駕崩，年只三十二歲，共計享國十四年，改元二次。潁王■即位柩前，是為武宗皇帝，命楊嗣復攝冢宰事。<br />
　　士良即勸武宗除去楊賢妃，及安王溶陳王成美三人，武宗也樂得應允，一道詔命，賜三人自盡，可憐安陳二王，平白地死於非命，就是這個傾國傾城的楊賢妃，無術求生，沒奈何仰藥自盡，渺渺芳魂，同歸地下，仍陪伴文宗去了。楊氏該死。士良等尚追怨文宗，凡從前得邀親幸的內臣，盡加誅逐。他人不敢多口，惟諫議大夫裴夷直，上疏諫阻，也似石沉大海一般，濟甚麼事？武宗改名為炎，追尊生母韋氏為皇太后，徙蕭太后居積慶殿，號積慶太後。即文宗生母。尚有太皇太后郭氏，寶歷太后王氏，居處照舊。過了數月，罷楊嗣復授刑部尚書，崔珙同平章事。又過數月，罷李珏，召入李德裕，令他同平章事。葬文宗於章陵，別號生母韋太后葬園為福陵。魏博節度使何進滔病歿，子重順自稱留後，上表請授詔命。武宗以履位方新，不欲遽加聲討，乃令襲節度使遺缺，賜名弘敬。為後文飭討澤潞事伏案。越年改元會昌，樞密使劉弘逸薛季稜，謀舉兵攻殺仇士良，事泄被捕，下詔賜死，並出楊嗣復為湖南觀察使，李珏為桂管觀察使。士良又屢進邪謀，謂：「楊李二人，不願陛下登基，今既外調，恐有異圖，應早除為是。」武宗性頗殘忍，聞士良言，即遣中官往誅楊李二使。戶部尚書杜悰，亟奔馬往見德裕，入門也不及寒暄，便揚聲道：「天子新即位，便欲殺二故相，此事不可不諫，幸勿手滑。」時太常卿崔鄲，及御史大夫陳夷行，先後入相，德裕即邀同崔珙崔鄲陳夷行，聯襼入奏，請開延英殿賜對。待至日晡，始開門召入，德裕等涕泣極言，請赦楊李二人，免致後悔。武宗連說「不悔」二字，一面卻令四相旁坐。德裕道：「臣等願陛下免二人死罪，勿使已死難生，徒貽冤恨。今未奉聖旨，臣等何敢侍坐？」語至此，又叩首請命。武宗方徐徐道：「朕為卿等免此二人。」德裕等起身下階，舞蹈頌德。武宗復召令升座，喟然長歎道：「朕嗣位時，宰相等何嘗心服？李珏季稜，志在陳王，嗣復弘逸，志在安王，陳王尚是文宗遺意，安王專附楊妃，覬覦神器，且嗣復與楊妃同宗，曾致妃書，謂姑何不效則天臨朝。倘使安王得志，朕何得有今日？全是私意，即如嗣復致楊妃書，亦安知非閹人捏造？德裕道：「茲事曖昧，虛實難知。」武宗道：「楊妃嘗有疾，文宗令妃弟玄思入侍月餘，因此得通意旨。朕細詢內人，確系實跡，但免死二字，已出朕口，朕不食言，卿等可退聽後命。」四人乃出。武宗即令追還二使，更貶嗣復為潮州刺史，李珏為昭州刺史。<br />
　　會回鶻可汗兄弟嗢沒斯，與宰相赤心那頡啜，各率眾抵天德城外，求買糧食，且乞內附。天德軍使田牟，田布弟。欲出兵迎擊，借端邀功，當時表聞朝廷，謂：「回鶻叛將嗢沒斯等，侵逼塞下，願督兵驅逐，安靜邊境」等語。武宗覽表躊躇，免不得召集群臣，會議可否。小子於回鶻事，久未敘及，正應乘此補敘，方好前後貫通。看官聽著！自咸安公主和番後，見七十八回。回鶻主天親可汗，當即病死，天親子多邏斯嗣立，受唐封為忠貞可汗，才閱一年，為弟所弒。國人復殺忠貞弟，立忠貞子阿啜，得受冊為奉誠可汗。在位五年，即遭病歿，無子可傳，當由國人擁立宰相骨咄祿為主。骨咄祿也得唐封冊，號為懷信可汗，閱十年去世。懷信子亦得受封，稱騰裡可汗。憲宗初年，騰裡可汗屢遣使入朝，始與摩尼偕來。摩尼系回鶻僧名，立有戒法，每至日晏乃食，不問葷素，唯不食湩酪。回鶻使歸，摩尼留居中國。從前唐廷借援回鶻，回鶻人多入內地，嘗請在京城內外，建摩尼寺，至摩尼入國，復就河南太原各處，分置摩尼寺。摩尼往來都市，未免為奸，後來遣歸回鶻，惟咸安公主，居回鶻幾二十一年，歷配天親忠貞懷信騰裡四可汗，至元和三年始死，由回鶻遣人告喪。未幾，騰裡可汗亦歿，嗣主為保義可汗，保義求婚，憲宗不許。保義死後，崇德可汗繼立，復表請和親，是時唐廷已立穆宗，乃遣憲宗女太和長公主，下嫁回鶻。至敬宗即位，崇德可汗又死，弟曷薩特勒嗣封，號昭禮可汗。文宗六年，昭禮為下所殺，從子胡特勒入嗣，受封彰信可汗。至文宗末年，國相掘羅勿發難，引沙陀共攻彰信，彰信自殺，國人立■馺特勒為可汗。■馺特勒方遣使請封，不意部將勾錄莫賀，潛結鄰部黠戛斯，合兵十萬，掩擊回鶻。■馺特勒倉猝迎敵，竟為所殺。掘羅勿亦戰死，餘眾溃散。自天親可汗後，多是一班短命鬼，安得不衰？嗢沒斯赤心那頡啜等，窮無所歸，乃來款塞。廷臣多請如田牟言，獨李德裕進議道：「窮鳥入懷，尚思庇護，況回鶻屢建大功，今為鄰國所破，遠依天子，奈何欲乘他困敝，發兵出擊呢？臣意應遣使慰撫，賜給糧食，令他感恩知報，願為我用。從前漢宣帝收服呼韓邪，便是此法，願陛下勿疑！」武宗道：「太和公主，不知生死何如？」德裕道：「這正好發使齎詔，問明嗢沒斯等，借知公主下落。」武宗乃遣使至天德城，告戒田牟，毋得操切生事，且令牟乘便探問公主。<br />
　　朝使方行，忽由太和公主遣人入朝，報稱回鶻牙部十三姓，已立烏介特勒為可汗，請朝廷即賜冊命。看官道太和公主，如何替烏介求封？原來回鶻被破，公主亦為黠戛斯所虜，黠戛斯系漢李陵後裔，自謂與唐同宗，因令使臣達乾，奉主歸唐，乘勢結好。那時回鶻餘部，推立烏介，引兵邀擊達乾，把他殺死，遂劫公主南下，進窺天德城。振武軍節度使劉淝，出兵屯雲伽關，嚴行拒守，烏介知不可犯，因脅公主上表請封，嗣又由烏介通使，乞借振武一城，寓居公主及可汗，來使叫作頡乾伽斯，當由武宗宣令入見，問他何故推立烏介。頡乾伽斯道：「烏介可汗，系昭禮可汗親弟，所以眾情愛戴。」武宗道：「城不便借，朕當頒給糧米，令汝汗規復舊疆便了。」乃即派右金吾大將軍王會，齎著宣慰敕書，偕頡乾伽斯北往。書中大略，諭：「烏介率領部眾，漸復舊疆，借城向無此例，如欲別遷善地，求上國聲援，亦只應暫駐漠南，朕當俟公主入覲，親問事宜。倘須接應，亦無所吝」云云。復令王會發邊粟二萬斛，賜給烏介部眾。哪知烏介可汗，陽受朝命，待王會南歸，仍然屯兵邊境，不肯退歸，且反縱兵四擾。非我族類，其心必異。還有赤心那頡啜等，亦潛謀犯塞，經嗢沒斯先告田牟，因誘赤心至帳下，設伏擊斃。那頡啜收集赤心遺眾，東走大同，聯結室韋黑沙諸番眾，南窺幽州。盧龍節度使史元忠，時已為牙將陳行泰所殺，行泰又為張絳所誅，雄武軍使張仲武，起兵逐絳，平定幽州。由武宗特授旌節，命為盧龍留後。仲武聞那頡啜入境，突出痛擊，殺得那頡啜孤身窮奔，往投烏介，烏介把他殺死，復入雲朔，剽橫水，屠掠甚眾，有眾十萬，駐牙大同，抗表求糧食牛羊，並索交嗢沒斯。<br />
　　武宗已授嗢沒斯為金吾大將軍，爵懷化郡王，即以所部軍為歸義軍，拜他為歸義軍使，賜姓為李，賜名思忠，當下責令烏介北遷，不得無理要索。烏介不肯奉詔，武宗因調劉淝為河東節度使，兼招撫回鶻使，張仲武為東面招撫回鶻使，李思忠為回鶻西南面招討使，會軍太原，共討烏介。淝有武略，出營雁門關，與烏介相持。起初與烏介接仗，未見得利，乃按兵不動，故示羸弱，令李思忠張仲武兩軍，先戢烏介羽翼。烏介見淝軍不出，總道他是畏怯無能，不以為意，便移軍侵逼振武，營帳如林。淝遣麟州刺史石雄，及都知兵馬使王逢，帶領沙陀朱邪赤心部眾，襲擊烏介牙帳，淝自率大軍接應。石雄到了振武，登城望回鶻營帳，見氈車數十乘，侍從多著朱碧，狀類華人，遂使偵騎探問，返報是太和公主牙帳。雄復使偵騎往告道：「公主至此，應求歸路，今將出兵掩擊可汗，請公主潛與侍從相保，駐車勿動，靜候來迎。」公主允諾，偵騎復還報石雄，雄鑿城為十餘穴，引兵夜出，直攻烏介可汗牙帳。烏介本未預防，突聞官軍殺入，嚇得手足失措，忙從帳後逸出，連輜重盡行棄去。雄追烏介至殺虎山，大破烏介部眾，烏介身受數創，與數百騎北遁。雄斬首萬級，降番眾二萬餘人，遂回迎太和公主，送還京師。正是：<br />
　　逐寇功臣逢大捷，和番帝女幸重歸。<br />
　　欲知公主還京後事，待至下回分解。　　<br />
<br />
　　唐至文宗之世，威柄已為宦官所握，文宗歎息流涕，自恨受制家奴，不如周赧漢獻，情殊可憫，但亦未免自貽伊戚耳。一誤於宋申錫，再誤於李訓鄭注，用人不明，已司其咎，乃復暱幸寵妃，不善教子，骨肉且未能保全，遑問他事？至於權閹矯詔，擅立潁王，不能正始者，復不能正終，何莫非優柔寡斷之所致也？回鶻雄長北方，雖屢擾唐室，而一再敗盟，數犯邊境，為唐患者亦非淺鮮。帝女和親，甘出下策，唐之不能馭夷，亦可見矣。迨回鶻殘破，嗢沒斯誠心內附，而烏介復劫主橫行，忽服忽叛，幸李德裕建以夷攻夷之策，於是強虜退，帝女歸，朔方仍得安定，乃知為政在人之固非虛語也。<br />
　　文宗有一德裕而不能用，此其所以齎恨終身歟。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>