<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第七十九回　裂制書郭太后叱奸　信卜士張工頭構亂</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十九回</br>　　裂制書郭太后叱奸　信卜士張工頭構亂</font></h4>
			　　卻說昭義節度使劉悟，因不肯移節，仍守原鎮。監軍劉承偕，在宮時得寵太后，視為養子，既為昭義監軍，恃恩傲物，嘗在大眾前窘辱劉悟，且陰與磁州刺史張汶，謀縛悟送闕下。悟窺破陰謀，諷軍士殺汶，並執住承偕，舉刀擬頸。幕僚賈直言責悟道：「公欲為李司空麼？安知軍中無人如公。」名足副實。悟乃不殺承偕，拘係以聞。時裴度正奉詔入朝，穆宗問處置昭義，應如何辦法？度頓首道：「臣現充外藩，不敢與聞內政。」穆宗道：「卿職兼內外，何妨直陳所見。」度答道：「臣素知承偕怙寵，悟不能堪，嘗貽書訴臣，謂曾托中人趙弘亮，奏聞陛下，陛下可亦聞知否？」穆宗道：「朕未及聞知，但承偕為惡，悟何不早日奏聞？」度又道：「臣入覲天顏，相距咫尺，有所陳請，陛下尚未肯俯從，況千里單言，能遽邀聖聽麼？」穆宗道：「前事且不必再提，但論今處置方法。」度答道：「必欲使帥臣歸心，為陛下效力，應該敕使至昭義軍，把承偕梟示。」度素嫉監軍故有此請。穆宗道：「朕亦何愛承偕，但太后曾視如養子，當更思及次。」度請投諸荒裔，穆宗許可，乃詔流承偕至遠州。悟遂釋出承偕，上表謝恩。<br />
　　既而武寧副使王智興，復逐去節度使崔群，朝廷以力未能討，即命智興繼任節度使。當時崔植、杜元穎，又陸續免相。元稹得入任同平章事，勸穆宗遠調裴度，令他出鎮淮南，制敕一下，言路大嘩，交章請留度輔政。穆宗乃留度為相，命王播代鎮淮南，兼鹽鐵轉運使。度與稹同居相位，當然似冰炭難容。稹屢欲害度，但苦無隙，宦寺多與度未恊，特諷穆宗召用李逢吉。逢吉曾為東宮侍讀，出任山南東道節度使，陰譎多謀，密結近倖，至是薦入為兵部尚書，明明是擠排裴度。哪知逢吉心腸尤狠，甫經受職，便欲將裴度、元稹，一並捽去，自己好奪取鈞席。湊巧有一個善講謠言的李賞，為逢吉所賞識，即令他至左神策軍營，訐告元稹陰謀，說他與裴度有嫌，密結私黨於方，募客刺度。神策中尉入奏穆宗，穆宗即命尚書左僕射韓臯，給事中鄭覃，與逢吉會同鞫訊，並無實證，當即復奏上去，大約是：「查無實據，事出有因。裴、元二相，同職不同心，所以群疑紛起，有此謠言，請求聖明察奪。」看官試想！這數句奏語，真是妙不可階，既好把二相同時坐免，復好把李賞輕輕脫罪，一舉三得，若非李尚書足智多謀，怎能有此巧計？冷雋有味。果然穆宗覽奏，墮入彀中，罷度為尚書右僕射，出稹為同州刺史。有幾個謇謇諤諤的言官，未免代抱不平，上疏言：「裴度無罪，不宜免相，稹蓄邪謀，雖未成事，不為無因，應從重譴罰。」穆宗不得已，再貶稹為長春宮使，惟不復相度，竟令李逢吉同平章事。相位到手，究竟長厚者吃虧，刁狡者生色。但讀李逢吉死後無子，冥冥中卒有報應，詐謀亦何益乎？<br />
　　時李願出任宣武節度使，寵任妻弟竇瑷，驕貪不法，貽怨軍中。牙將李臣則作亂，殺瑷逐願，推押牙李■為留後。監軍據實奏聞，有詔令宰相及三省官會議，或謂當如河北故事，授■節鉞。逢吉力駁道：「河北事出自無奈，今若並汴州棄置。恐江淮以南，均非國家有了。」此語確是。適宋亳潁州，亦各奏請命帥，逢吉入白穆宗，請征■入朝，令韓弘弟韓充出鎮宣武。穆宗從逢吉言，遣使召■，■不受命，詔令忠武節度使李光顏，兗海節度使曹華，出兵討■，屢敗■軍。韓充入汴境，又敗■兵於郭橋。■嘗與兵馬使李質友善，質屢次勸諫，■不肯從。會■因鬱憤，疽發臥家質乘間突入，斬■示眾，眾皆駭服，遂出城迎充。充既視事，人心粗定，乃密籍軍中黨惡千餘人，盡行逐出，且下令道：「敢少留境內者斬！」於是軍政大治。李質得加授金吾大將軍。<br />
　　穆宗因南北粗平，內外無事，奉郭太后遊幸華清宮，自率神策軍圍獵驪山，車馬儀仗，夾道如林。及返入宮中，屢與內侍擊球，忽有一人墜馬，馬奔御前，險些兒撞倒穆宗，幸經左右攬住馬轡，用力扯轉，穆宗方得免傷，但已驚成風疾，兩足抽搐，不能履地，好幾日不見臨朝。李逢吉等屢乞入見，終不見答。裴度三上疏請立太子，且屢入內殿求見，穆宗不得已御紫宸殿，度請速下詔立儲，副天下望。逢吉亦請立景王湛為太子。原來穆宗在位二年，尚未立後，有子五人，長名湛，封景王，系後宮王氏所出，逢吉所請，卻是立嫡以長的正理。穆宗意尚未決，復經中書門下兩省，及翰林學士等，接連陳請，乃立景王湛為太子，冊湛母王氏為妃，既而疾瘳。<br />
　　越年仲春，進戶部侍郎牛僧孺同平章事。御史中丞李德裕，即故相李吉甫子，聲望本高出僧孺，不意僧孺為相，自己反被黜為浙西觀察使，料知李逢吉私袒僧孺，特為僧孺報復私仇，將己排出，牛僧孺等對策不諱，為李吉甫所恨，事見七十二回。因此怏怏失望。牛李黨隙，實始於此。逢吉又密結中官王守澄，傾軋裴度，出為山南西道節度使，削去同平章事職銜。韓愈轉任吏部侍郎，復徙為京兆尹，六軍不敢犯法，嘗私相語道：「是人欲燒佛骨，怎得冒犯呢？」偏逢吉亦忌他剛直，又想出一箭雙雕的法兒，既傾韓愈，復陷御史中丞李紳。紳嘗排沮王守澄，守澄托逢吉圖紳，逢吉遂聲東擊西，就韓愈身上設法。故例京兆新除，必詣台參，逢吉請加愈兼御史大夫，可免行台參故例。穆宗准奏，紳不知逢吉詐謀，竟與愈相爭，往來辭氣，各執一是。逢吉即奏二人不恊，徙愈為兵部侍郎，紳為江西觀察使。及二人入謝，穆宗令各自敘明，方知為逢吉所播弄，乃仍令愈為吏部侍郎，紳為戶部侍郎，再擬易人為相。不意三年將滿，病根復發，過了殘臘，竟爾臥牀不起，連元旦都不能受賀。看官聽著！穆宗甫及壯年，如何一再抱病？他是效尤乃父，專餌金石，以致燥烈不解，灼損真陰。處士張臯，嘗上諫穆宗，毋循憲宗覆轍，穆宗亦頗稱善，奈始終餌藥，不肯少輟，得毋為壯陽計乎？真陰日涸，元氣益枵，遂成了一個不起的症候。當下命太子湛監國，湛時年止十六，內侍請郭太后臨朝，太后怒叱道：「爾等欲我效武氏麼？武氏稱制，幾傾社稷，我家世代忠貞，豈屑與武氏比例？就使太子年少，亦可選賢相為輔，爾等勿預朝政，國家自致太平。試想從古到今，女子為天下主，果能治國安邦麼？」說至此，即將內侍所上制書，隨手撕裂，擲置敗字麓中。足為汾陽增色。太后兄郭钊正任太常卿，聞宮中有臨朝密議，即向太後上箋道：「母后臨朝，系歷代弊政，若太后果循眾請，臣願先率諸子納還官爵，辭歸田裡。」太后泣道：「祖考遺德，鍾毓吾兄，我雖女流，亦豈肯自背祖訓？」乃手書復钊，決不預聞外事。是夕，穆宗崩逝，年三十歲，在位只四年。太子湛即位太極殿東序，是謂敬宗。令李逢吉攝冢宰事，尊郭太后為太皇太后，母妃王氏為皇太后，次弟涵仍江王，三弟湊仍漳王，四弟溶仍安王，幼弟■仍潁王，涵母蕭氏以下，皆尊為妃。為後回文武二宗伏筆。還有尚宮宋若昭，素有才望，為穆宗所敬愛，宮中呼為先生，相率師事。<br />
　　若昭貝州人，父廷芬，以文學著名，子多愚蠢，不可教訓，女有五人，長名若莘，次即若昭，又次為若倫、若憲、若荀，若莘、若昭，才藝尤優，性皆高潔，屏除鉛華炫飾，且不願適人，欲以學問名家。若莘嘗著《女論語》十篇，以漢朝韋宣文君代孔子，曹大家等代顏冉，推明婦道，羽翼壷教。若昭又為傳申釋，闡發餘義。貞元中，昭義節度使李抱真，表揚五女才能，德宗悉召入禁中，面試文章，並問經史大義，應對如流，無不稱旨。德宗很為褒美，均留侍宮中，號為女學士，凡秘禁圖籍，統命若莘總領。憲宗時寵遇如舊。元和末年，若莘病逝，贈河內郡君。穆宗即位，拜若昭為尚宮，嗣若莘職。及敬宗改元，若昭亦歿，贈梁國夫人，若倫、若荀，亦皆早世，若憲代若昭主宮中秘書，文宗時被誣賜死，後文再表。敘宋若昭事，不沒賢女。<br />
　　且說敬宗嗣位，童心未化，才閱數日，即率領內侍，往中和殿擊球。越日，又至飛龍院蹴踘。又越日，召集樂工，令在踘場奏樂。嗣是習以為常，比乃父更進一層，無怪後來不得其死。賞賜宦官樂人，不可勝計，往往今日賜綠，明日賜緋，晝與內侍戲游，夜與後宮宴狎。第一個專寵的嬪嬙，乃是右威衛將軍郭義的女兒，敬宗為太子時，以姿容選入東宮，及將即位，得生一男，取名為普，敬宗越加寵幸。此外複選了好幾個美人，充作媵侍。春宵苦短，日高未興，百官每日入朝，輒在紫宸門外，鵠立待著，少約一二時，多約三四時，年老龍鍾的官吏，足力不勝，幾至僵踣。一日，視朝愈晚，群臣望眼將穿，均至金吾仗待罪。好容易才見敬宗升殿，方聯翩入朝，朝畢欲退，左拾遺劉棲楚進諫道：「陛下春秋方盛，今當嗣位，應該宵旰求治，為何嗜寢戀色，日宴方起？梓宮在殯，鼓吹日喧，令聞未彰，惡聲已布，臣恐如此過去，福祚未必靈長，願碎首玉階，聊報陛下知遇。」說至此，用額叩地，見血未已。敬宗聞言，顧視李逢吉，意欲令他諭止。逢吉乃宣言道：「劉棲楚不必叩頭，靜俟進止！」棲楚乃捧首而起，復論及宦官情事，才說數語，敬宗雙手亂揮，令他出去。確是狂童情狀。棲楚道：「不用臣言，願繼以死。」棲楚何人，亦欲效朱雲折檻麼？牛僧孺恐敬宗動怒，亦代為宣言道：「所奏已知，可至門外靜俟。」犧楚乃出，待罪金吾仗。逢吉、僧孺俱稱棲楚忠直，敬宗乃命中使宣諭令歸，自己退朝入內，仍舊尋歡縱樂去了。翌日下詔，擢棲楚為起居舍人，棲楚辭疾不拜。看官閱到此文，總道劉棲楚直聲義膽，冠絕一時，哪知他是李逢吉心腹，有恃無恐。特借此訕上沽直，立言可彩，居心殆不可問呢。揭破隱情。<br />
　　逢吉內結中官，外聯黨與，當時有八關十六子的傳聞，八關是張又新、李續、張權輿、李虞、李仲言、姜洽、程昔范等，連劉棲楚在內，共計八人。又有八人從旁附會，所以叫作八關十六子。中外有所陳請，必先賄通關子，後達逢吉，然後可得如願，逢吉素恨李紳，密囑李虞、李仲言，伺求紳短。虞系逢吉族子，仲言乃逢吉姪兒，兩人尋不出李紳短處，乘著敬宗即位，便與逢吉密商，賄托權閹王守澄，令他入白敬宗，誣稱：「李紳等欲立深王悰，即穆宗弟。虧得逢吉力為挽回，陛下始得踐阼。」敬宗雖然童昏，聽到此言，恰也未曾深信。逢吉又自進讒言，請即黜李紳，乃貶紳為端州司馬。張又新為補闕官，討好逢吉，復上言：「貶紳太輕，非正法不足伏罪。」敬宗幾為所惑，幸翰林侍讀學士韋處厚，極力營救，為紳辨誣，方得少沃君心。奸黨心尚未饜，日上謗書，敬宗查閱遺牘，得裴度、杜元穎等，請立自己為儲貳一疏，李紳名亦列在內，於是紳冤得白，把所有誣紳奏章，一並毀去，仍如遷擢，後文再見。何不加罪誣告？乃僅以一毀了事，敬宗終屬不明。<br />
　　韓愈亦為逢吉所忌，他到敬宗嗣統，已經抱病，數月而歿，還算死得其時，蒙贈禮部尚書，賜諡曰文。愈字退之，南陽昌黎人氏，父仲卿曾為武昌令，政績卓著，仕至秘書郎。愈三歲喪父，隨兄會貶官嶺表，會病歿貶所，賴嫂鄭氏鞠養成人，童年穎悟，能日記數千百言，及長，盡通六經百家學，下筆有奇氣，以進士知名。既登顯要，所得俸給，嘗贍恤親朋。居嫂鄭氏喪，服期報德﹔立朝抗直有聲，及門弟子甚眾，如李翱、皇甫湜、賈島、劉乂等，皆以詩文見稱。愈嘗言歷代文章，自漢司馬相如太史公遷劉向楊雄後，久失真傳，因特為探本鉤元，吐棄一切，卓然自成一家言。同時與愈齊名，莫若柳宗元。宗元坐王叔文黨，被貶永州，尋遷柳州刺史，終死任所。生平流離抑鬱，多借文詞抒寫，頓挫沈雄，人不易及，世號柳柳州。韓愈嘗謂柳子厚文，子厚即宗元字。雄深雅健似司馬子長，所以也加器重。柳子厚墓誌銘，實出韓愈手筆，韓柳文名，幾不相讓。惜柳黨叔文，貽譏身後，不及韓愈聞望，後世且封愈為昌黎伯。韓文公揚名後世，故特為詳教，且隨筆補述柳宗元事，回應七十一回，一褒一惜，寓有深情。這且休表。<br />
　　單說敬宗遊戲無恒，少理朝事，內由王守澄梁守謙等攬權，外由李逢吉牛僧孺專政，堂廉暌隔，上下不通，遂致變起蕭牆，出人意料。這肇禍的魁首，說將起來，尤屬可笑，一個是賣卜術士蘇玄明，一個是染坊工人張韶，兩個不倫不類的人物，也想做起皇帝來了。確是奇怪。玄明與韶，素相往來，韶問終身禍福，玄明替他占課，擲過金錢，沈吟半晌，忽離座揖韶道：「可喜可賀，日內得升坐御殿，南面稱孤，我恰亦得伴食，這真是意外洪福呢。」韶不禁大噱道：「你是卜人，我是染工，如何走得入朝門，坐得上龍廷，真正夢話，可發一笑！」玄明反正色道：「我的卜課，很是靈驗，你不聞姜子牙釣魚，漢沛公斬蛇，後來拜相稱帝，名聞古今，難道我等定不及古人麼？」援引古人，宛肖術士口脗。韶尚大笑不止。玄明又道：「目下正是發跡的日子，你想皇帝晝夜遊獵，時常不在宮中，不乘此圖謀大事，尚待何時？」韶被他激說，卻也有些心熱起來，便道：「宮禁森嚴，豈憑空可得飛入？」玄明道：「我自有妙計，包管你得升御座，你若不信，也隨你罷了，只錯過這等好機緣，實是可惜。」韶問有甚麼妙計，玄明即與他附耳數語，頓令一個染坊工匠，眉飛色舞，喜極欲狂，便語玄明道：「我做皇帝你拜相，一刻也是好的。」癩蝦蟆想吃天鵝肉。於是兩人聯作一氣，密結染工無賴百餘人，匿入柴草車內，混進銀台門。韶與玄明充做車夫，門役見車載過重，前來盤詰，被韶抽刀殺死，遂令徒黨下車，彼此易服，持刀大呼，直趨殿廷。敬宗方在清思殿擊球，諸宦官同侍上側，突聞殿外有喧噪聲，急出外探望，正值亂黨持刀奔來，慌忙返殿閉門，走白敬宗。敬宗也覺著急，倉猝欲逃，便語內侍道：「快……快往右神策軍營！」內侍道：「右軍距此太遠，不若亟幸左軍，較為近便。」敬宗本寵任右神策中尉梁守謙，所以欲奔右軍，至聞內侍奏請，不得已向左角門逃出，逕詣左軍。左神策中尉馬存亮，猝聞敬宗到來，急出迎駕，捧足涕泣，自負敬宗入營，立遣大將康藝全，帶領騎卒，入宮討賊。敬宗語存亮道：「兩宮隔絕，未知安否，如何是好？」存亮復令兵馬使尚國忠，率五百騎往迎太皇、太后，及太后同入營中，再令尚國忠往助藝全。時張韶等已斬關直入，升清思殿，逕登御榻，與蘇玄明同食道：「果如汝言。汝的卜課，真正靈驗，我已做過皇帝，汝亦做過宰相，我等好同出去了。」還算知足，但既容你入，恐不容你出去。玄明驚道：「事止此麼，奈何出去？」韶起座道：「這寶位豈可長據，倘禁兵到來，如何對敵？」言未已，康藝全已領軍殺入，韶與玄明等忙出來抵擋，奪路奔逃。哪經得禁軍甚多，殺透一層，又是一層，手下百餘人，已倒斃了一大半。更兼尚國忠前來攔阻，眼見得有死無生，亂刀齊下，韶與玄明，同時就戮。尚有幾個餘黨，逃匿苑中，搜查了一晝夜，悉數擒斬，宮禁乃定。是夕，宮門皆閉，敬宗留宿左軍，中外不知所在，人情惶駭。翌日，敬宗還宮，宰相李逢吉等入賀，尚不過數十人，當下查問守門宦官，縱盜進來，共得三十五人，法當處死。敬宗只令杖責，仍供舊職，且厚賞兩軍立功將士。小子有詩歎道：<br />
　　裡曖逃■茜~嚴，況居帝後隔堂廉。<br />
　　如何縱賊斬關入，尚事姑容未盡殲。<br />
　　敬宗驚魂已定，仍然游宴，當由內外直臣，一再諷諫，欲知如何說法，且待下回再敘。　　<br />
<br />
　　穆敬二朝，藩鎮之亂未消，朋黨之禍又起。內外交訌，唐室益危。加以穆宗荒耽，敬宗尤甚，萬幾叢脞，唐之不亡亦僅矣。郭太后怒叱中宮，不願預政，懲武韋之覆轍，守祖考之遺規，為唐室宮闈中呈一異彩，未始非挽回國脈之一端。惜乎敬宗童昏，游畋無度，宰相李逢吉，復樹黨擅權，不知匡正，以百餘人之無賴工匠，乃能斬關升殿，如入無人之境，朝廷豈尚有君相耶？若張韶、蘇玄明之愚妄，何足道焉？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>