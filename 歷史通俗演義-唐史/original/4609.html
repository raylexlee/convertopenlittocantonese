<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第五十一回　失潼關哥舒翰喪師　駐馬嵬楊貴妃隕命</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十一回</br>　　失潼關哥舒翰喪師　駐馬嵬楊貴妃隕命</font></h4>
			　　卻說玄宗因貴妃哀請，竟為所動，遂將親征命令，停止不行。適監軍宦官邊令誠，自潼關回來，奏稱封常清虛張賊勢，搖動軍心，高仙芝棄陝地數百里，且偷減軍士糧賜，頓時惱動玄宗，即命令誠齎敕馳往，就軍中立斬封高二人。看官閱過前回，應知常清仙芝，原非良將，但令誠所奏卻是多半虛誣，先是常清戰敗，屢遣使表陳賊勢，猖獗可畏，幸勿輕視，玄宗已疑他情虛畏罪，故事張皇，及常清與令誠相見，毫無饋遺，令誠引為恨事﹔又嘗向仙芝前，有所乾請，仙芝亦未肯照行，為此種種情由，遂輕身詣闕，誣害兩人。至齎敕馳往潼關，先令常清出關聽敕，宣讀未終，即將他一刀殺死﹔再進關會晤仙芝。仙芝正欲問及朝事，令誠即開口道：「大夫亦有恩命。」仙芝乃下階跪伏，聽宣詔敕。令誠朗聲讀畢，仙芝道：「我遇賊即退，罪固當死，但謂我偷減糧賜，我何嘗有這等事情。上有天，下有地，究竟是冤誣我呢！」令誠瞋目道：「你敢違旨麼？」仙芝道：「我原說是應死，不過死也要死得明白，冤枉事究須聲明。」令誠道：「既已願死，何必多言。」遂將仙芝<img src=http://open-lit.com/mpf/v/VMQJL.BMP align=absmiddle border=0>出，斬首了事。綱目書殺不書誅，正因他死非其罪。將士相率呼冤，只因敕命煌煌，不敢反抗，沒奈何含忍過去。<br />
　　令誠使將軍李承光，暫攝軍篆，過了數日，前隴右兼河西節度使哥舒翰，受命為兵馬副元帥，統兵六萬，來到潼關。翰本因疾入朝，留養京師，玄宗欲借他威名，且聞他與祿山未恊，因迫令統軍出征。授御史中丞田良邱為行軍司馬，起居郎蕭昕為判官，蕃將火拔歸仁等，各率部落隨行。翰抱病未痊，不能治事，悉把軍務委任良邱。良邱又不敢專決，使李承光管轄步兵，王思禮管轄騎兵。二人爭長，兵權不一，再經翰用法嚴苛，待下少恩，於是潼關二十萬官軍，統皆灰心懈體了。為下文失關張本。<br />
　　是時安祿山尚留據東京，僭稱大燕皇帝，改元聖武，用達奚珣為侍中，張通儒為中書令，高尚嚴莊為中書侍郎，分兵四出，威脅大河南北等郡。平陽太守顏真卿，已捕誅祿山部將段子光，收李憕盧奕蔣清首級，編蒲為身，棺殮埋葬，發喪受弔，厲兵討賊。段子光為祿山所遣，事見前回。景城河間博平諸郡縣，俱殺死偽官，響應真卿。常山太守顏杲卿，與真卿遙為犄角，彼此通書商議，擬連兵斷賊歸路，牽制祿山，免致西軼。賊將高邈何千年至常山，被杲卿擒住，河北十七郡，同時歸附。惟范陽北平密雲漁陽汲鄴六郡，尚屬祿山。杲卿又密使人入漁陽，招降賊將范循，循遲疑未決。郟城人馬燧，潛勸范循道：「祿山負恩悖逆，終當破滅，君若舉范陽歸國，覆他巢穴，這是最大的功勞，此機不宜坐失哩。」循意亦少動。不料為別將牛潤容所聞，遽報祿山，祿山召循至東京，把他梟首，循若有意歸國，何必赴召，這真叫作該死。遂令驍將史思明蔡希德等，率大兵往攻常山。杲卿正繕城鑿濠，為守備計，猝遇賊兵到來，未免著忙，急發使詣太原，乞請援師。太原尹王承業擁兵不救，累得杲卿勢孤援絕，拒戰數晝夜，終被賊兵攻入。杲卿及長史袁履謙，巷戰力盡，相繼被執，由思明解送洛陽。祿山怒責杲卿道：「汝前為范陽功曹，我薦汝為判官，不到幾年，超至太守，何事負汝，乃敢造反？」杲卿亦張目罵道：「汝本營州牧羊奴，天子擢汝為三道節度使，恩幸無比，何事負汝，乃敢造反？我世為唐臣，祿位皆為唐有，豈因汝奏薦，便從汝反麼？今日為國討賊，不幸被執，恨不能生啖汝肉，怎得謂反？臊羯狗，要殺便殺，毋庸多言。」義聲卓著。祿山大怒，命將杲卿履謙等，縛住柱上，一並磔死。二人罵不絕口，舌被割，脛被截，到死方休。顏氏一門，死義共三十餘人。<br />
　　思明既克常山，復引兵進擊諸郡，諸郡均不能守，復為賊有。獨饒陽太守盧全誠，始終不受偽命，登陴固守，為思明所圍。朔方節度使郭子儀，方收雲中，拔馬邑，開東陘關，出討逆賊。唐廷命進取東京，子儀表薦兵馬使李光弼，具有將才，可當方面，乃有詔授光弼為河東節度使。子儀分朔方兵萬人，給與光弼，光弼遂領兵出井陘，進攻常山。常山為史思明所陷，留部將安思義居守，思義聞光弼到來，召集團練兵三千人，及部下番兵，登城守禦。光弼射書諭降，為團練兵所得，竟將思義執住，送交光弼軍前。光弼問思義道：「汝自知當死否？」思義不答。光弼又道：「汝久歷行陣，看我此次出兵，能破思明否？汝為我計，應該如何？汝策可取，當不殺汝。」思義道：「大夫遠來疲敝，猝遇大敵，恐未易抵當，不如按兵入守，量勝後進，竊料胡騎雖銳，未能持重，一不得利，氣沮心離，那時方可與戰，不患不勝了。」光弼甚喜，親與解縛，即移軍入城。思義復進言道：「思明今在饒陽，去此不過二百里，昨晚羽書已去，料他必前來相援，公當速行籌備，毋致倉皇。」光弼乃安排弩矢，分弓弩手為二隊，千人乘城，千人在城下待命，自與將士環甲以待，入夜更番守著，天尚未曉，外邊已有鼓角聲，繼而喊聲震地，史思明帶著健騎二萬人，直抵城下﹔光弼遣步卒五千，開東門出戰，賊鋒銳甚，鏖戰不退。城上一聲鼓響，千矢齊發，射斃賊兵多名，賊勢稍卻。光弼復令城下待命的弓弩手，分作四隊，從東門驅出，接連發矢，與飛蝗相似，思明雖然兇悍，到此也未免驚慌，斂兵退去。未幾有村民告知光弼，謂有賊兵五千，自饒陽來至九門，光弼即遣步騎各二千人，偃旗息鼓，掩擊過去，把賊兵殺得一個不留。思明退入九門，分兵截常山糧道，郭子儀親援光弼，合兵攻思明。思明開城搦戰，大敗虧輸，賊眾齊溃。賊將李立節，中箭斃命，蔡希德遁去。思明自知難支，奔至趙郡去了。<br />
　　子儀光弼，縱兵追擊，直抵趙郡，思明立腳不住，又轉趨博陵。博陵城堅濠廣，思明集眾固守，子儀光弼，進攻不克，收兵退回。賊將蔡希德又還救思明，范陽賊將牛廷玠，也率萬餘人助思明，思明乃驅兵復出，躡擊唐軍。子儀等方至恒陽，固壘不戰，思明頓兵已久，俱有倦志，乃退至嘉山。哪知子儀光弼，分左右翼殺來，一時堵截不住，紛紛溃走，唐軍大殺一陣，斬首四萬級，捕獲千餘人，連思明都中矢落馬，散發跣足，匆匆走脫，還守博陵。唐軍大振，河北十餘郡，均殺賊守將，奉款乞降。中興名臣，應推郭李，故起兵討賊，備詳戰事。是時真源令張巡，方克復雍邱，擊退賊守令狐潮，平原太守顏真卿，時任河北採訪使，進拔魏郡，擊敗賊守袁知泰。北海太守賀蘭進明，與真卿合兵，受職河北招討使，攻克信郡。穎川太守來瑱，前後破賊甚眾，賊呼為來嚼鐵。河南節度使，改任高祖孫嗣虢王巨，亦引兵解南陽圍。平盧賊將劉客奴等通書顏真卿，願取范陽自贖。真卿遣判官賈載，助給衣糧，並遣子為質，一面請命朝廷，特授客奴為平盧節度使，賜名正臣。總括一段，簡而不漏。祿山聞各處警信，驚惶的了不得，便召高尚嚴莊入詈道：「汝等教我造反，以為計出萬全，今前阻潼關，兵不得進，北路一帶，盡成敵國，又不得退，尚好說是萬全麼？」高嚴兩人，無詞可答，懷慚而退，好幾日不敢復見。可巧田乾真自潼關退還，入勸祿山道：「自古帝王創業，均有勝負，怎能一舉即成？尚莊皆佐命元勛，一旦嚴譴，諸將誰不懈體，那時進退兩難，真正失計呢。」祿山乃悟，復召入尚莊，置酒款待，和好如初。因復令崔乾祐自陝進兵，又遣孫孝哲安神威等繼進，待再攻潼關不下，才歸范陽。計議已定，仍在洛陽待著。<br />
　　潼關元帥哥舒翰，曾兩卻賊兵，副使王思禮密語翰道：「祿山造反，以誅楊國忠為名，若公留兵三萬人守關，自率精銳還長安，入清君側，這也是漢挫七國的秘計呢。」指漢誅晁錯事。翰搖首道：「若照汝言，是翰造反，並不是祿山造反呢。」此說還是有理。時戶部尚書安思順，與祿山同宗，前曾奏言祿山必反，所以免坐。翰獨與他有隙，偽為賊書，獻諸闕下。書中繫結思順為內應，不由玄宗不懼，且因翰疏陳思順七罪，即令賜死。國忠欲營救思順，正苦無法，又聞王思禮密謀，益加恟懼，遂募萬人屯灞上，令親信杜乾運為將，托名御賊，實是防翰。翰知國忠私意，表請灞上軍撥隸潼關，並誘乾運議事，梟首以徇。於是國忠愈加怨恨，遂日促翰出關討賊。翰上言：「祿山為逆，未得人心，應持重相待，不出數月，賊勢瓦解，一鼓可擒」云云。玄宗頗以為然。偏國忠日進讒言，但說翰逗留不進，坐誤軍機，玄宗乃遣使四出，詗敵虛實，俄有中使返報，賊將崔乾祐，在陝兵不滿四千人，又皆羸弱無備，應急擊勿失。想是國忠授意。於是玄宗遂疑及翰，促他出兵。翰上書道：「祿山用兵已久，豈肯無備？臣料他是羸師誘我，我若往擊，正墮賊計。況賊兵遠來，利在速戰，官軍據險，利在堅守，總教滅賊有期，何必遽求速效？現在諸道徵兵，尚多未集，不如少安毋躁，待賊有變，再行出兵。」這書達到唐廷，又有郭子儀李光弼聯名奏陳，亦請自率部軍，北取范陽，搗賊巢穴，令賊內溃，潼關大軍，但應固守敝賊，不宜輕出等語。郭李所見更是妥當。玄宗迭覽兩疏，意存猶豫。國忠獨進言道：「翰擁兵二十萬，不謂不眾，就使不能復洛，亦當復陝，難道四五千賊兵都畏如蛇蠍麼？若今日不出，明日不戰，老師費財，坐待賊敝，臣恐賊勢反將日盛，官軍且將自敝呢。」這一席話，又把玄宗哄動，一日三使，催翰出關。國忠不忌翰，不致速死，玄宗不促翰，不致出奔。翰窘迫無計，只好引軍東出，臨行時撫膺慟哭，害得全軍喪膽，未戰先慌。這便是敗亡預兆。行至靈寶西原，望見前面已紮賊軍，南倚山，北控河，據險待著。翰令王思禮率兵五萬，充作前鋒。別將龐忠等，引兵十萬接應，自率親兵三萬，登河北高阜，揚旗擂鼓，算做助威。那賊將崔乾祐，帶著羸卒萬人，前來挑戰，東一簇，西一群，三三五五，散如列星，忽合忽離，忽前忽卻，官軍見他行伍不齊，全無軍法，都不禁冷笑起來。先哭後笑，都是無謂。當下麾軍齊進，甫及賊陣，乾祐即偃旗退去。思禮督軍力追，龐忠繼進，漸漸的走入隘道，兩旁都是峭壁，不由的膽戰心驚，正觀望間，只聽連珠炮響，左右山下，統豎起賊旗，木頭石塊，一齊拋下，官軍多頭破血流，相率傷亡。思禮亟令倒退，偏龐忠的後軍，陸續進來，一退一進，頓致前後相擠，變成了一團糟。崔乾祐煞是厲害，又從山南繞至河北，來擊哥舒翰軍。翰在山阜遙望，見思禮龐忠兩軍，未曾退歸，那賊兵又鼓噪而至，料知前軍失手，忙用氈車數十乘，作為前驅，自率軍從高阜殺下，攔截乾祐來路。乾祐見翰軍前擁氈車，不宜發矢，竟用草車相抵，乘風縱火。看官試想！氈是引火的物件，一經燃著，哪裡還能撲滅？並且賊軍據著上風，翰軍碰著逆風，風猛火烈，煙燄飛騰，霎時間天黑如晦，翰軍目被煙迷，自相鬥殺，及至驚悟，又被賊軍搗入，陣勢大亂，屍血模糊。一半棄甲入山，一半拋戈投河。翰率麾下百餘騎，西奔入關，關外本有三塹，闊二丈，深一丈，專防賊兵衝突，自官軍陸續奔回，時已昏夜，黑暗中不辨高低，多半陷入塹中，須臾填滿，後來的敗兵，踐屍而過，幾似平地。翰檢點兵士，只剩得八千多人，不禁大慟，忽由火拔歸仁入報道：「賊兵將到關下了。」翰惶急道：「現在兵敗勢孤，不堪再戰，我只有到關西驛，收集散卒，再來保關，君且留此御賊，待我重來恊守。」言畢即行。歸仁留居關上，竟通使乾祐，願執翰出降。乾祐乃進屯關下，專待歸仁出來。歸仁竟率百餘騎，至關西驛，入語翰道：「賊兵到了，請公上馬！」翰上馬出驛，歸仁率眾叩頭道：「公率二十萬眾出征，一戰盡覆，尚何面目再見天子？且公不聞高仙芝封常清故事麼？今為公計，只有東行一策，還可自全。」翰歎道：「我身為大帥，豈可降賊？」說至此，便欲下馬。歸仁喝令隨騎，竟將翰足繫住馬腹，策鞭擁去。餘眾不肯從降，亦被縛住，驅出關外，往降乾祐。適值賊將田乾真，來接應乾祐軍，即囚翰等送洛陽。祿山召翰入見，獰笑道：「汝常輕我，今果何如？」翰匍伏道：「臣肉眼不識聖人。」一念貪生，天良盡喪。祿山大喜，命翰為司空，及見火拔歸仁，卻怒叱道：「汝敢叛主，不忠不義，留汝何用？」立命左右將他推出，一刀兩段。祿山此舉，頗快人意，但自問果無愧否？遂令崔乾祐留據潼關，促孫孝哲安神威等西功長安。<br />
　　玄宗聞潼關緊急，方擬遣將往援，驀聞潼關敗卒，馳走闕下，報稱哥舒翰敗沒狀，不由的魂飛天外，忙召宰相楊國忠等商議。有說宜調兵親征，有說宜徵兵勤王，獨國忠提出幸蜀兩字，稱為上策。原是三十六策的上策。議至日暮，尚未決定，忽又有候吏入報道：「今日平安火不至，莫非有急變不成？」玄宗益覺驚惶。看官道平安火是何物？原來唐朝制度，每三十里設一烽堠，日曉日暮，各放煙一次，叫作平安火。此火不燔，顯見得是不平安呢。玄宗再問國忠，國忠道：「臣嘗兼職劍南節度使，早令副使崔圖，練兵儲糧，防備不測，目下遠水難救近火，且由車駕暫幸西蜀，有恃無恐，然後征集各道將帥，四面蹙賊，管保能轉危為安呢。」狡兔原善營窟，可惜獵犬不容。玄宗躊躇半晌，方道：「且至明日再議！」國忠等依次散歸。<br />
　　韓虢兩夫人，聞知消息不佳，已在國忠第中，等待國忠還商，國忠慌慌張張的回來，見了兩妹，便連聲道：「走！走！走！」兩夫人問為何事？國忠道：「潼關失守，賊兵將要入都，此時不走，還待何時！」兩夫人急著道：「走到哪裡去？」國忠道：「我已勸皇上幸蜀，蜀中是我故鄉，饒有家產，且有險可守，不怕賊兵飛至，我等仍然不失富貴，怎奈皇上尚依違兩可，未肯照行。」虢國夫人應聲道：「赴蜀原是上策，皇上不從，何弗令貴妃勸導？」這一句話，把國忠提醒，便要兩夫人乘夜入宮。約至夜半，兩夫人回來，報稱皇上已應允赴蜀，定於明日晚間起程，但事關秘密，囑勿漏泄風聲。國忠道：「這個自然，今夜已遲，彼此安寢，明晨各摒擋行李罷！」兩夫人唯唯而去。<br />
　　國忠睡了半夜，一聞雞聲，即已起牀，命僕役整頓行裝，自己草草盥洗，便即入朝。到了朝堂，寂無一人，待至許久，方有幾個官吏到來，問及軍謀，國忠佯作不知。既而內監出來，召國忠入內殿，國忠奉召進去，密談多時。玄宗乃出御勤政樓，下親征詔，命京兆尹魏方進為御史大夫，兼置頓使。少尹崔光遠為京兆尹，充西京留守。內官邊令誠掌宮闈管鑰。又命劍南道預備儲峙，只說新授節度使潁王璬，將啟節至鎮。一班王公大臣，見了這等詔敕，統私自疑議，未識玄妙。及玄宗還宮，移仗北內，傍晚又有密詔傳出，獨給龍武大將軍陳玄禮，令他整繕六軍，厚賜錢帛，選閒廄馬九百餘匹，夜半待用。外人都莫明其妙。到了翌晨，尚有大臣入朝，至宮門前，漏聲依然，衛仗亦照常陳列。俄而宮門大啟，宮人一擁出來，多半是亂頭粗服，備極倉皇，及問明情由，都說皇上貴妃等不知去向，於是內外搶攘，立時大亂。原來是日黎明，玄宗已率同貴妃，及皇子妃主皇孫，並楊國忠兄妹，同平章事韋見素，御史大夫魏方進，龍武大將軍陳玄禮，宮監將軍高力士等，潛出延秋門，向西逕去。<br />
　　行過左藏，國忠請將庫藏焚去，免為賊有。玄宗愀然道：「賊若入都，無庫可擄，必屠掠百姓，不如留此給賊，毋重困吾赤子。」及出都行過便橋，國忠又命將橋焚毀，玄宗又道：「士民各避賊求生，奈何絕他去路？」乃回顧高力士道：「你且留此，帶著數人，撲滅餘火，再行趕來。」玄宗尚有仁心，所以得保首領。力士領旨，把火撲滅，仍將橋樑留著，然後西行扈蹕。玄宗行至咸陽望賢宮，令中使馳召縣令，促令供食，哪知縣令早已逃去，沒人肯來供應。日已過午，玄宗以下，均未得食，國忠自購胡餅，獻與玄宗。玄宗乃命人民獻飯，立給價值，人民乃爭進粗糲，雜以麥豆。皇子皇孫等用手掬食，須臾即盡。當由玄宗量給價錢，好言撫慰，大眾皆哭，玄宗亦揮淚不止。有一白髮老翁，曳杖前來，走至御前，伏地陳詞道：「小民郭從謹，敢獻芻言，未知陛下肯容納否？」玄宗道：「汝且說來！」從謹道：「祿山包藏禍心，已非一日，從前陛下誤寵，致有今日，小民尚記得宋璟為相，屢進直言，天下賴以安平，近年朝無良相，諛臣幸進，闕門以外，陛下皆無從得知，小民伏居草野，早知禍在旦夕，所恨區區愚誠，無從得達，今日才得睹天顏，一陳鄙悃，但已自覺無及了。」玄宗太息道：「朕也自悔不明，已追悔無及哩。」隨命從謹起來，遣令歸家。從行軍士，尚未得食，乃令散詣村落，自去求食。待至日昃，軍士復集，乃得再進。夜半始達金城館驛，驛丞早逃，暗無燈火，大眾疲倦得很，席地就寢，也不管甚麼尊卑上下了。玄宗本不知尊卑上下，應該有此結局。<br />
　　次日早起，適王思禮自潼關奔回，報明哥舒翰降賊，玄宗即授思禮為隴右河西節度使，指日赴鎮，收合散卒，徐圖東討。思禮退見陳玄禮，密與語道：「楊氏誤國致亂，奈何尚在君側？我早勸哥舒翰表誅國忠，渠不見從，遂致受擒，將軍何不為國除奸呢？」玄禮點首。思禮遂辭玄宗，仍然東去。玄宗啟行至馬嵬驛，正挈貴妃入驛休息，但聽得驛門外面，喊殺連天，嚇得玄宗面色如土，貴妃更銀牙亂戰，粉臉成青，亟命高力士往外查明。至力士還報，才知楊國忠父子，與韓國夫人，已被禁軍殺死。玄宗大驚道：「玄禮何在？」御史大夫魏方進在側，便道：「由臣出探，究為何事？」言畢趨出，見外面禁軍，已將國忠首級，懸示驛門，並把肢體臠割，不由的憤憤道：「汝等如何擅殺宰相？」道言未絕，那軍士一擁而上，又將方進砍成數段，同平章事韋見素，出視方進，也為亂軍所毆，血流滿地。旋聞有數人出阻道：「勿傷韋相公！」見素方得退入驛中，報知玄宗，玄宗正沒法擺佈，那外面仍然喧擾不休。高力士請玄宗自出慰諭，玄宗乃硬著頭皮，扶杖出門，慰勞軍士，令各收隊。軍士仍圍住驛門，毫不遵旨，惹得玄宗焦躁起來，令力士出問玄禮。玄禮答道：「國忠既誅，貴妃不宜供奉，請皇上割恩正法。」力士道：「這恐不便入請。」軍士聽了，都嘩然道：「不殺貴妃，誓不扈駕。」一面說，一面有毆力士意。力士慌忙退還，向玄宗陳述。玄宗失色道：「貴妃常居深宮，不聞外事，何罪當誅？」力士道：「貴妃原是無罪，但將士已殺國忠，貴妃尚侍左右，終未能安眾心。願陛下俯從所請，將士安，陛下亦安了。」玄宗沈吟不語，返入驛門，倚杖立著。京兆司錄韋諤，系韋見素子，亦扈駕在側，即趨前跪奏道：「眾怒難犯，安危只在須臾，願陛下速行處決。」玄宗尚在遲疑，外面嘩聲益甚，幾乎要擁進門來。韋諤尚跪在地上，叩頭力請，甚至流血。玄宗頓足道：「罷了！罷了！」道言未絕，力士踉蹌趨入道：「軍士已闖進來了，陛下若不速決，他們要自來殺貴妃了。」一層緊一層，我為玄宗急煞。玄宗不禁淚下，半晌才道：「我也顧不得貴妃了。你替朕傳旨，賜妃自盡罷！」力士乃起身入內，引貴妃往佛堂自縊。韋諤亦起身出外，傳諭禁軍道：「皇上已賜貴妃自盡了。」大眾乃齊呼萬歲。<br />
　　小子曾記白樂天《長恨歌》中有四語道：<br />
　　翠華搖搖行復止，西出都門百餘里。<br />
　　六軍不發無奈何，宛轉蛾眉馬前死。<br />
　　欲知貴妃死時情狀，待至下回敘明。　　<br />
<br />
　　哥舒翰之所為，不謂無罪，但守關不戰，待賊自敝，未始非老成慎重之見，況有郭李諸將，規復河朔，固足毀賊之老巢，而制賊之死命者乎。國忠忌翰，促令陷賊，潼關不守，亟議幸蜀，陷翰猶可，陷天子可乎？惟國忠之意，以為都可棄，君可辱，而私怨不可不復，身命不可不保，兄弟姊妹，不可不安。自秦赴蜀，猶歸故鄉，庸詎知王思禮等之竊議其旁，陳玄禮等之加刃其後耶？楊玉環不顧廉恥，競尚驕奢，看似無關治亂，而實為亂階，盅君誤國，不死何待？歷敘之以昭大戒，筆法固猶是紫陽也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>