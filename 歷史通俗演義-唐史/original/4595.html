<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第三十七回　通三思正宮縱欲　竄五王內使行兇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十七回</br>　　通三思正宮縱欲　竄五王內使行兇</font></h4>
			　　卻說姚元之為定策功臣，當中宗復位時，曾加封梁縣侯，食邑二百戶，至武氏遷居上陽宮，元之曾隨駕過省，見了武氏，竟嗚咽流涕。及還，張柬之桓彥范與語道：「今日何日？豈公涕泣時麼！」元之答道：「前日助討凶逆，是不廢大義，今日痛別舊君，是不忘私恩，就使因此得罪，亦所甘心。」元之以敏達稱，斯語實為避禍計，厥後五王遭害，元之獨免賴有此爾。柬之入白中宗，乃即出為亳州刺史。中宗復立韋氏為皇后，追贈後父玄貞為上洛王，母崔氏為王妃。左拾遺賈虛已上疏道：「異姓不王，古今通制，今中興伊始，萬姓仰觀，乃先封後族為王，殊非廣德施仁的美意。況先朝曾贈後族為太原王，可為殷鑒。」指武士彟封王事。中宗不報。原來中宗在房州時，與韋氏同遭幽禁，備嘗艱苦，情愛甚篤。每聞敕使到來，中宗不勝惶懼，即欲自盡，韋氏嘗勸阻道：「禍福無常，未必定是賜死，何用這般慌張呢？」既而延入內使，果沒有意外禍事。中宗遂深信韋氏，倍加情好，且與她私誓道：「他時若再見天日，當惟卿所欲，不加禁止。」同居患難，應敦情好，何惟卿所欲之語，如何使得？及中宗復位，再立為後。韋氏遂依踐舊約，居然欲仿行武氏故事，干預朝政，且乾出那無法無天的事情來了。<br />
　　先是二張伏誅，諸武尚存，洛州長史薛季昶，入語張柬之敬暉道：「二凶雖誅，產祿猶在，呂產呂祿系漢呂後從子。去草不除根，終恐復生。」柬之敬暉道：「大事已定，尚有何慮？我看若輩如幾上肉哩。」未免大意。季昶出歎道：「我輩恐無死所了。」朝邑尉劉幽求亦語桓彥范敬暉道：「三思尚存，公等終無葬地，若不早圖，噬臍無及。」彥暉二人，仍付諸一笑，全然不睬。哪知這位武三思，常出入禁掖，勾通六宮，比那武氏專政時，還要進一層威風。看官聽我道來，便已知他淫威漸熾，不可收拾了。中宗生有八女，第七女安樂公主，乃是中宗被廢時，挈韋氏赴房州，途次分娩，解衣作褓，特取名為裹兒。及年至十餘齡，姿性聰慧，容貌麗都，竟是一個閨中翹楚，中宗與韋氏，甚加寵愛。至中宗仍還東宮，眷屬一並隨歸。武氏見了此女，也愛她秀外慧中，遂命嫁與武三思子崇訓。臨嫁時備極張皇，令崇訓行親迎禮，貴戚顯宦，無不往賀。宰相李嶠蘇味道，及郎官沈佺期宋之問等文士，且獻入詩文，滿紙稱頌，連上官婉兒，也隨同賀喜，齎奉篇章。中宗見婉兒詩意清新，容色秀麗，已自稱賞不置，到了復位以後，大權在握，便把婉兒召幸，合成一個鸞鳳交，冊為婕妤，封婉兒母鄭氏，為沛國夫人。其實婉兒早已破瓜，並非處子，她自與六郎相謔，被武氏斥退後，已知不得近禁臠，只好降格相求，另尋主顧。應三十五回。可巧武三思是個色中餓鬼，常倚武氏勢力，值宿宮中，因得與婉兒眉去眼來，鉤搭成歡。婉兒與三思，年齡雖不相當，猶幸三思生得頎晰，枕席上的工夫，又具有特長，便也樂得將就，聊解情懷。後經中宗召幸，自歎命不由人，更嫁老夫，所有牀第風光，遠遜三思數倍，不過因皇恩加寵，沒法推辭，只得敷衍成事，暫過目前。偏韋氏也是個好淫婦人，平時雖與中宗親愛，心中恰很有不足意，婉兒素性機警，相處數日，便已猜透八九，更放出一種柔媚手段，取悅韋氏，引得韋氏不勝喜歡，竟視婉兒是個知己，暇時輒與她談心，無論甚麼衷曲，無不傳宣，甚且連中冓私情，也竟說出。嘗語婉兒道：「你經皇上寵幸，滋味如何？我看似食哀家梨，未曾削皮，何能知味？」語出《控鶴監秘記》，看官欲知韋氏語意，請視原書。婉兒乘勢迎合道：「皇后與皇上同經患難，理應同享安樂，試思皇上自復位後，今日冊妃，明日選嬪，何人敢說聲不是？難道皇上可以行樂，皇后獨不能行樂麼？」這數語正中韋氏心坎，卻故作嗔語道：「你是個壞人！我等備位宮闈，尚可似村俗婦人，去偷男子漢麼？」婉兒又道：「則天大聖皇帝，皇后以為何如？」韋氏不禁一笑。婉兒索性走近數步，與韋氏附耳數語，韋氏恰裝著一種半嗔半喜的樣兒，婉兒知已認可，遂出去引導可人兒，夤夜入宮。是夕正值中宗留宿別寢，趁著韋氏閒暇，即把情人送入，一宵歡樂，美不勝言。看官道是何人？原來就是武三思。婉兒自己不貞，還要教壞韋後，看官閱過此等歷史，則女子無才是德之言，非真迂論。嗣是三思得一箭雙雕，只瞞著中宗一副耳目。這頂綠頭巾，實出婉兒之賜。韋氏與婉兒，且向中宗面前，屢說三思才具優長，中宗竟拜三思為司空，同中書門下三品，渠肯為後妃效勞，理應加封。並進婉兒為昭容，令她專掌詔命。三思子崇訓，與崇訓妻李裹兒，當然封為駙馬公主，不消細說。既而復封散騎常侍武攸暨為定王，兼職司徒，諸武聲勢復振。<br />
　　張柬之等始覺著急，乃入朝面奏，請中宗削諸武權。看官試想！此時的中宗，還肯聽他奏請麼？三思入宮，與韋氏擲雙陸，中宗且自為點籌，至三思歸第，間或一二日不至，中宗即微服往訪，差不多似魚得水，似漆投膠。你的妻妾，得了他的滋味，宜乎加愛，試問你有什麼好處。監察御史崔皎進諫道：「國命初復，則天皇帝尚在西宮，人心未靖，舊黨猶存，陛下奈何微行，不防危禍哩？」中宗非但不從，反把崔皎所言，轉告三思。昏愚至此，安得不死。三思引為大恨，遂與婉兒密議，造出一種墨敕，只說由中宗手諭，不必經過中書門下，便好直接施行，這明明是欲奪宰相政權，歸入宮中，好令三思等任情舞弊。又況詔敕都歸婉兒職掌，中宗又是個糊塗蟲，所頒墨敕，統是婉兒代筆，是假是真，外人無從辨明。於是中宗庶子譙王重福，為韋氏所譖，說他妻室是二張甥女，顯見是黨同二張，一道墨敕，將他貶為均州刺史，令州司從旁管束。還有術士鄭普思，尚衣奉御葉靜能，好談妖妄，獻媚中宮。韋氏替兩人說項，又是一道墨敕，授普思為秘書監，靜能為國子祭酒。桓彥范敬暉等竭力奏阻，拾遺李邕亦上疏諫諍，均不見從，惟高宗廢後王氏，及蕭淑妃兩人，由武氏易姓為蟒為梟，總算經宰相奏請，仍復舊姓。又召還魏元忠為兵部尚書，擢用宋璟為黃門侍郎，任使得人，尚孚眾望。餘皆為韋氏婉兒三思等所把持，多半營私壞法。韋氏竟援武氏故例，當中宗視朝時，也在御座左側，隔幔坐著。桓彥范奏稱：「牝雞司晨，有害無利，請皇后專居中宮，勿預外事。」中宗並不理睬。胡僧慧范，挾術結韋氏歡，韋氏竟稱他平亂預謀，特授銀青光祿大夫。張柬之桓彥范等，見中宗所施諸政，愈出愈非，意欲先誅諸武，再清餘孽，遲了遲了。乃率群臣上表，略云：<br />
　　臣等聞五運迭興，事不兩大，天授革命之際，宗室誅竄殆盡，豈得與諸武並封。今天命維新，而諸武封建如舊。<br />
　　並居京師，開闢以來，未有斯理。願陛下為社稷計，順遐邇心，降其王爵以安內外，則不勝幸甚！<br />
　　看官試想！武三思是韋氏上官氏的淫夫，武攸暨是太平公主的駙馬，豈是一本彈章，便搖得動麼？柬之等沒法，卻去引用一個崔湜，作為耳目，湜任考功員外郎，少年新進，頗有口才，他是個見風使帆的朋友，對著武三思等，常諂諛求悅，對著張柬之等，卻詞辯生風，敬暉看他敏達，竟令他密伺諸武動靜。他反將暉等計謀，轉告三思，三思引為中書舍人，反做了武家走狗。可巧宣州司士參軍鄭愔，坐贓被發，逃入東都，私下求謁三思，三思立命延入。原來愔本做過殿中侍御史，因坐二張黨與，乃致累貶。三思素與愔善，延見後稍敘寒暄，愔竟大哭起來。哭畢，復大笑不止，惹得三思驚疑不定，免不得詰問情由。我亦要問。愔答道：「愔初見大王不得不哭，恐大王將被夷戮，後乃大笑，幸大王尚得遇愔，可以轉禍為福呢。」竟有戰國士人游說之風。三思又問道：「何禍何福？」愔答道：「大王雖得主寵，但張柬之等五人，出將入相，去太后尚如反掌，大王自視勢力，與太后孰重？彼五人日夜切齒，謀食大王肉，思滅大王族，大王不去此五人，危如朝露，尚安然以為無恐，愔所以為大王寒心呢。」三思被他一說，幾乎身子都顫動起來，便引他登樓，密問轉禍為福的計策。愔微笑道：「何不封五人為王？陽示遵崇，陰奪政柄，待他手無大權，慢慢兒的擺佈，不怕他不束手就斃了。」三思大喜道：「好計好計！」遂把他贓罪盡行洗釋，且薦為中書舍人，一面暗告韋氏等，向中宗前日夕進讒，只說張柬之等五人，恃功專寵，將不利社稷。中宗不得不信，便與三思商議此事。三思即將愔策上陳，遂由中宗手敕，封張柬之為漢陽王，桓彥范為扶陽王，敬暉為平陽王，袁恕己為南陽王，崔玄暐為博陵王，罷知政事，令他朔望入朝。改用唐休璟豆盧欽望為左右僕射，韋安石為中書令，魏元忠為侍中。本來唐朝首相，叫作尚書令，左右二僕射，乃是宰相副手。自唐太宗嘗為尚書令，此後臣下不敢居職，遂將尚書令撤銷，即以二僕射為二宰相。太宗後除拜僕射，必兼中書門下二省，所以叫作同三品。午前決朝政，午後決省事。豆盧欽望，希承諸武意旨，自言不敢預政事，因此專任僕射，不兼相職，後遂成為常例。借豆盧欽望事，敘及官制沿革，可謂面面顧到。<br />
　　羽林將軍楊元琰，以功封弘農郡公，至是見三思用事，五人罷政，自知遺禍未已，表請祝發為僧，悉還官封，中宗不許。元琰多須，狀類胡人，敬暉尚戲語道：「何不先與我言？我若早知，必勸皇上允准，髡去胡頭，豈非快事？」元琰道：「功成者退，不退必危，元琰自請為僧，原是真意，省得再蹈危機呢。」暉知他語中有意，也為矍然，每與柬之等談及，或撫牀歎憤，或彈指出血，畢竟是無法可施，徒呼負負罷了。機上肉何不一割。元琰再行固請，仍不見允，但調任為衛尉卿。柬之也恐禍及，奏請致仕，歸家養疾。他本是襄州人，因令為襄州刺史。柬之至州，持下以法，親舊無所縱貸。會河南北十七州大水，泛濫所及，遠至荊襄，漢水亦漲齧城郭。柬之因壘為堤，防遏湍流，邑人賴以無害，稱頌不衰。右衛參軍宋務光，因河洛水溢，上書言事道：「水為陰類，兆象臣妾，臣恐後庭干預外政，乃致洪水為災，宜上懲天警，杜絕禍萌。太子國本，應早建立，外戚太盛，應早裁抑」云云。中宗乃降武三思為德靜王，武攸暨為樂壽王，武懿宗等十二人，皆黜王封公，表面上算是抑制，其實軍國重權，已盡歸三思掌握，不過塗飾人目罷了。三思且暗囑百官，上皇帝尊號曰應天皇帝，皇后曰順天皇后。妻被人淫，身被人污，難道天意叫他如此麼？中宗大喜，即與韋氏謁謝太廟，大赦天下。居然仿高宗武氏故事。相王旦及太平公主，俱加封萬戶，文武百官，各增爵秩，賜民酺三日。<br />
　　三日以後，又挈韋氏及妃主等人，往看潑寒胡戲。看官道什麼叫作潑寒胡戲呢？原來東都城內，嘗有番胡雜居，此時正當十一月間，天氣嚴寒，胡人素來耐冷，雖經風霜凜冽，尚能裸身揮水，舞蹈自如，因此中宗飭令諸胡，演此把戲，作為娛目騁懷的消遣。清源尉呂元泰上疏諫阻，擲還不省，竟與後妃等登洛城南門，賞玩了一天。是夕還宮，有上陽宮人入報，太后病重，恐防不測，乃於隔宿往省。武氏見了中宗，免不得叮嚀囑咐，教他保全諸武，且涕泣與語道：「我年已活到八十二歲了，別人做不到的事情，我都親身做過，尚有何恨？但回思往事，如同夢境，此後不必稱我為帝，仍以太后相稱便了。」說至此，禁不住喘急起來，呼吸多時，方覺稍平。乃復顧中宗道：「你且去！明日再說。」中宗乃出。到了夜半，中宗已欲就寢，又有宮人來報道：「太后昏暈過去了。」中宗忙召同韋氏婉兒等，趨入上陽宮，到了武氏寢室，見相王及太平公主諸人，已是擠滿牀前，但聽武氏口中所述，一派兒都是鬼話，經太平公主等，齊聲呼喚，又把姜湯徐徐灌入，才有些清醒起來。大眾方避立左右，讓過中宗韋氏。臨榻婉問，武氏雙目直視，復囈語道：「呵喲！你等都來了麼？要我老命，奈何？」說畢，又復昏去。無非痛恨武氏，所以增詞演寫。中宗也不覺發怔，復經大眾七手八腳，合力施治，好容易救活殘生。武氏顧見中宗，瞧了半晌，乃撐著病喉道：「病入膏肓，不可救藥，我今日方信二豎為災呢。王後蕭妃二族，我前日待他過甚，你應赦免他的親屬。就是褚遂良韓瑗柳奭等遺嗣，俱宜釋歸，這是至囑！」又顧太平公主道：「你是我的愛女兒，聰明類我，幸勿為聰明所誤。」轉眼瞧及韋氏及婉兒等，只是搖頭，不復再言。為後文伏案。大眾也不敢再問，武氏卻呼呼的睡去了。嗣是輪流陪侍，又越二宵，武氏乃死。中宗傳武氏遺制，除去帝號，赦王蕭二族，及褚韓柳數姓家屬，尊諡武氏為則天大聖皇後，命中書令魏元忠，暫攝冢宰。三思偽托武氏遺命，慰諭元忠，賜封邑百戶。元忠捧讀偽制，感激涕零，有人見他下涕，從容私議道：「大事去了。」獨不記臨朝對簿時麼？中宗居喪甫三日，即由元忠歸政，詔令預備太后袝葬事宜。給事中嚴善思入奏道：「鬼神主靜，不應輕褻，今欲袝葬太后，恐開啟陵墓，反致驚黷。況合葬並非古制，不如在陵旁更擇吉地，較為慎重。」善思寓有深意。中宗不從，竟將武氏合葬乾陵。<br />
　　系高宗墓，見前文。<br />
　　越年為神龍二年，武三思因桓彥范等尚在京師，時懷猜忌，遂請中宗出桓彥范為洺州刺史，敬暉為滑州刺史，袁恕己為豫州刺史，崔玄暐為梁州刺史。晉加僧慧范等五品官階，賜爵郡縣公，葉靜能加授金紫光祿大夫。駙馬都尉王同皎，目擊時事，心甚不平，嘗與親友談及國政，指斥三思，並及韋後。前少府監丞宋之問，及弟之遜，因坐二張黨案，流戍嶺南。二人卻逃回東都，因素與同皎往來，潛匿同皎宅內。二宋既已犯決，同皎不應為私廢公，乃竟許留匿，安得不死？同皎平時議論，俱為之遜所聞，之遜密令子曇，及甥校書郎李悛，轉告三思。三思即令曇悛告變，謂同皎與洛陽人張仲之祖延慶，及武當丞周憬等，潛結壯士，謀殺三思，且廢皇后。中宗乃命御史大夫李承嘉，監察御史姚紹之，按問同皎等。獄尚未決，再命楊再思韋巨源參驗。再思本出為西京留守，見上回。因諂附三思，仍召還為侍中，巨源是三思爪牙，得任刑部尚書，這兩人參入問刑，無罪也變成有罪。張仲之朗聲道：「武三思淫污宮掖，何人不知？公等獨無耳目麼？」巨源大怒，命反挷送獄。仲之尚且反顧，屢語不已，經紹之叱令役隸，擊斷仲之左臂。仲之大呼道：「蒼天在上，我死且當訟汝，看汝等能長享富貴麼？」已而再思等擬成讞案，請將同皎等處置極刑。同皎仲之延慶皆坐斬。獨周憬未曾被捕，逃入比乾廟，比乾，紂叔父。聞同皎枉死，不由的悲憤起來，竟至神座前大言道：「比乾古時忠臣，應知我心，武三思與韋後淫亂，為害國家，將來總當梟首都市，但恨我未及親見啰。」遂引刃自剄。之問之遜，及曇悛並除京官，加朝散大夫。韋氏以新寧公主，無夫守寡，公主為同皎妻見前回。不忍她寂寞空幃，特令改嫁從祖弟韋濯。母舅變成夫婿，也可謂唐朝新聞了。真是一塌糊塗。<br />
　　三思既除去同皎，遂誣稱桓彥范敬暉等，與同皎通謀，乃左遷彥范為亳州刺史，暉為朗州刺史，恕己為郢州刺史，玄暉為均州刺史，就是同時立功的大臣，如趙承恩薛思行等，一並外調。處士韋月將，獨上書請誅武三思，中宗覽書，立命拿斬。黃門侍郎宋璟入奏道：「外人紛紛議論，謂三思私通中宮，陛下亦應澈底查究，不宜濫殺吏民。」中宗不許，璟抗聲道：「必欲斬月將，請先斬臣。」宋公又來出頭了。大理卿尹思貞，時亦在側，也奏稱：「時當夏令，不應戮人。」中宗乃命加杖百下，流戍嶺南。三思竟函囑廣州都督周仁軌，殺死月將，且出思貞為青州刺史，璟為檢校貝州刺史，一面復令中書舍人鄭愔，再告敬暉等謀變，辭連張柬之，因再貶暉為崖州司馬，彥范為隴州司馬，柬之為新州司馬，恕己為竇州司馬，玄暉為白州司馬。三思意尚未饜，定欲害死五人，方快心願，乃密令人至天津橋畔，揭示皇后穢行，請加廢黜，又故意令中宗聞知，中宗大怒，即命李承嘉窮究。承嘉受三思密囑，奏稱由敬暉等五人所為，遂更流暉至瓊州，彥范至瀼州，柬之至瀧州，恕己至環州，玄暐至古州。五家子弟，年至十六以上，悉流嶺南。中書舍人崔湜，且代為三思划策，令外兄大理正周利用，本名利貞，因避韋氏父諱，改貞為用。齎了一道偽造的墨敕，往殺五人。利用前為五人所嫉，貶為嘉州司馬，由三思召為刑官，至是命攝右台侍御史，出使嶺外。利用立即啟行，兼程逾嶺。適值柬之玄暉，已經道歿，只縛住敬暉桓彥范袁恕己三人。暉被剮死，彥范杖斃，恕己飲野葛汁不死，也被捶死。薛季昶累貶至儋州司馬，聞五人遇害，自知不能免禍，也具棺沐浴，飲毒而終。小子有詩歎五王道：<br />
　　邪正從來不兩容，周誅管蔡舜除凶。<br />
　　自經大錯鑄成後，嶺表徒留冤血濃。<br />
　　利用還都，得擢拜御史中丞，還有一班三思走狗，盡得升官，待小子下回再敘。　　<br />
<br />
　　武氏以後，又有韋氏，並有上官婉兒，及太平公主安樂公主等人，何淫婦之多也。夫冶容誨淫古有明訓，但好淫者未必盡是冶容，冶容者亦未必盡是好淫，誤在宗法未善，愈沿愈壞耳。韋氏淫而且賤，仇若三思，甘為所污，忠若五王，反恐不死。有武氏之淫縱，無武氏之材能，其鄙穢固不足道。獨怪中宗以十餘年之幽囚，幾經危難，備嘗艱苦，尚不能練達有識，甚至縱婦宣淫，引奸入室，臣民明論暗議，彼且甘作元緒公，殺人唯恐不及，或所謂下愚不移者非耶？武氏本一智婦，乃獨生此愚兒，殊為不解。至若五王之死，已見前評，去草不除根，終當復生，薛季昶料禍於前，隨死於後，尤為可悲。乃知姚元之楊元琰輩之不愧明哲也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>