<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第八十五回　興大軍老成定議　墮狡計逆豎喪元</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十五回</br>　　興大軍老成定議　墮狡計逆豎喪元</font></h4>
			　　卻說太和公主，還至京師，有詔令宰相等出迎章敬寺前，又命神策軍四百名，備具鹵薄，迎主入都。群臣當然奉命，肅班出迎。公主進謁憲穆二廟，欷歔嗚咽，退詣光順門，去盛服，脫簪珥，自陳和親無狀，有負國恩。武宗遣中使慰問，仍令服飾如恒，乃入謁太皇太後。母女重逢，悲喜交集。越日進封為安定大長公主，使居興慶宮左近，得敘母子歡情。一面令太僕卿趙蕃，為安撫黠戛斯使。黠戛斯為古堅昆國，唐初號為結骨，地在西突厥西面，貞觀年間，曾修朝貢，歷太宗高宗中宗玄宗四朝，通使不絕，至回鶻強盛，始被隔絕，不得往來。酋長號為阿熱，屢受回鶻侵掠，回鶻漸衰，阿熱乃自稱可汗，與回鶻搆兵不解，約二十年，卒破回鶻，送太和公主歸唐。會聞烏介殺死國使，料知誠意未達，因復遣注吾合素東來，再申情狀。注吾系是夷姓，夷人稱猛為合，左為素，合素是猛力左射的意義，就是所稱黠戛斯，也就是結骨的轉音，注吾合素，在途歷一兩年，始達唐廷，獻上名馬二匹，並上書請求冊命。補敘數語，尤見詳明。武宗乃命趙蕃往慰，並使李德裕手草敕書。德裕謂須俟黠戛斯稱臣，且敘同姓執子孫禮，乃行冊命。武宗亦以為然，德裕遂草制道：<br />
　　考貞觀二十一年，黠戛斯先君，身自入朝，授左屯衛將軍兼堅昆都督，迄於天寶，朝貢不絕。比為回鶻所隔，回鶻陵虐諸蕃，可汗能復仇雪恥，茂功壯節，近古無儔。今回鶻殘兵不滿千人，散投山谷，可汗既與為怨，須盡殲夷，倘留餘燼，必生後患。又聞可汗受氏之原，與我同族，國家承北京太守即漢李廣。之後，可汗乃都尉指李陵。苗裔，以此合族，尊卑可知。今欲冊命可汗，特加美號，緣未知可汗之意，姑遣太僕卿趙蕃喻意，待趙蕃回日，當別命使展禮，以慰可汗之望。先此諭知，毋負朕意！<br />
　　是時武宗方專任德裕，凡與回鶻黠戛斯交涉事件，必與德裕熟商，所有詔敕，亦多命德裕屬草。德裕請委諸翰林學士，武宗道：「學士不能盡如人意，勞卿屬稿，方免貽誤。」因此慰諭黠戛斯敕書，亦由德裕下筆。趙蕃齎敕與注吾合素偕行，到了黠戛斯，黠戛斯可汗，願為藩屬，再遣將軍溫仵合，隨藩入貢，且上言：「得烏介可汗，走保黑車子族，應會同王師，合力進討。」武宗諭以速平回鶻黑車子，乃遣使冊封，溫仵合應命而去。既而黠戛斯又遣使入貢，請示師期，武宗遂飭幽州太原振武天德四鎮，出兵會同黠戛斯，兜剿烏介，且令給事中劉濛為巡邊使，擬復河湟四鎮十八州。河湟自安史亂後，陷沒吐蕃，已歷多年，至是因回鶻已衰，吐蕃復有內亂，乃倡此議。劉濛系劉宴孫，武宗憫宴冤死，特擢濛出巡，令預備器械糗糧，俟回鶻告平，進圖吐蕃。<br />
　　會值昭義軍節度使劉從諫病死，子稹秘不發喪，脅監軍崔士康，奏稱從諫病劇，請命稹為留後。武宗覽奏即召李德裕崔珙等入議，還有新任宰相二人，一是淮南節度使李紳，是代崔鄲後任，一是尚書右丞李讓夷，是代陳夷行後任。夷行已出鎮河中，鄲出鎮西川，所以改相二李。與德裕合成三李。紳與讓夷，均上言：「回鶻餘燼，未盡撲滅，邊鄙尚須警備。若再討澤潞，昭義軍統轄澤潞邢洺滋五州。恐國力不支，不如令劉稹權知軍事。」李德裕獨獻議道：「澤潞事體，與河朔三鎮不同，河朔習亂已久，人心難化，所以累朝置諸度外。澤潞近處腹心，一軍素稱忠義，如李抱真成立此軍，德宗且不許承襲，敬宗不恤國務，相臣又無遠略，劉悟死後，遂授從諫，今從諫垂死，復欲將兵權私付豎子，若又令他承襲，諸鎮將群起效尤，那時天子尚有威令麼？」說得甚是。武宗道：「朕意亦作是想。」乃遣供奉官薛士幹，往諭從諫，使就東都療疾，且遣稹入朝，另加官爵。士幹行至潞州，稹已為從諫發喪，抗不受詔，因亟還朝報命。武宗也怒從心起，便召德裕入問道：「卿前謂劉氏跋扈，不宜承襲，今劉稹公然抗命，朕欲聲討，擬用何法？」德裕道：「稹心中所恃，不過河朔三鎮，但得鎮魏兩處，不相援助，稹便無能為了。今請速遣重臣，往諭王元逵何弘敬，令他助討劉稹，委以山東三州，邢暱碌。成功以後，將士並加厚賞，果使兩鎮聽命，不復沮撓官軍，劉稹豎子，還有甚麼難擒呢？」武宗大喜，立命德裕草詔，頒賜成德節度使王元逵，魏博節度使何弘敬，中有數語云：「澤潞一鎮，與卿事體不同，勿為子孫之謀，欲存輔車之勢，但能顯立後效，自然福及後昆。」武宗覽此數語，大加稱許，且語德裕道：「應該如此直告，省得他疑議呢。」當下遣發兩使，分頭去訖。又賜盧龍節度使張仲武詔書，令他專御回鶻，並調忠武節度使王茂元，為河陽節度使，邠寧節度使王宰，為忠武節度使，專待鎮魏兩處報命，便即出兵。<br />
　　未幾，得兩鎮奏報，並皆聽命，於是削奪從諫及稹官爵，授王元逵為澤潞北面招討使，何弘敬為澤潞南面招討使，與河東節度使劉淝，河中節度使陳夷行，河陽節度使王茂元，合力攻討，再調武寧節度使李彥佐，為晉絳行營招討使，會合諸軍，五道齊進。王元逵既受朝旨，即日出屯趙州，進次臨洺，漸逼堯山。劉淝守昂車關，分兵屯榆社，何弘敬立柵肥鄉，進略平恩，陳夷行駐營冀城，入侵冀氏。王茂元出駐萬善，別遣兵馬使馬繼等至天井關，營科鬥寨。惟李彥佐自徐州啟行，很是迂緩，又表請休兵絳州，兼求濟師。李德裕入白武宗道：「彥佐逗留觀望，無討賊意，所請皆不可許，宜下詔切責，令即進軍冀城。」武宗依言頒詔，德裕又薦天德軍防禦使石雄，為彥佐副，因調雄為晉絳行營節度副使，復令王元逵取邢州，何弘敬取銘州，王茂元取澤州，李彥佐劉淝取潞州，各專責成，毋得取縣，這也是德裕所獻的計議。武宗得平潞澤，全是德裕一人主持，故處處歸功德裕。<br />
　　先是劉從諫未歿時，累表言仇士良罪惡，士良亦言從諫窺伺朝廷，至劉稹逆命，士良益借口有資，每揚言宮中，自詡不出所料。武宗以士良有擁立功，曾命為觀軍容使，外示尊寵，內實疑忌，故命討澤潞，全然不用禁軍。士良又陰嫉德裕，多方進讒。偏武宗委任甚專，毫不見信，同平章事崔珙，伴食無能，武宗將他罷去，特召學士韋琮入內草制，擢中書舍人崔鉉入相，內外官吏，全未與聞。仇士良自知失權，乃告老致仕，得旨允准，因出居私第。閹黨統送他出宮，士良密囑道：「天子不可令閒，須常舉奢靡華麗，取悅心志，令他日積月累，無暇顧及他事，然後我輩可以得志。若使讀書禮士，得知前代興亡，他必心存懮惕，疏斥我輩，這是事上要訣，幸勿忘懷。」閹黨謝教而去。士良以為要訣，實是愚謀，須知人主盅惑心志，必致危亡，難道若輩尚得安榮麼？且此策亦只能惑庸主，不能欺英辟，試問士良何故告退呢？士良既去，李德裕少一牽制，越好殫精竭慮，與武宗規劃平賊。<br />
　　王元逵拔宣務柵，進擊堯山，擊敗劉稹救兵，上書奏捷。德裕請加元逵同平章事，激厲他鎮。至元逵前鋒，早入邢州境內，何弘敬尚未出師。元逵密表弘敬陰懷兩端，德裕上言：「忠武軍累有戰功，聲威頗震，王宰年力方壯，謀略可稱，請詔宰率忠武全軍，取道魏博，直抵磁州，以分賊勢，弘敬必懼，這便是攻心伐謀的良策。」武宗即命王宰悉選步騎精兵，自相魏趨磁州。果然弘敬聞知，恐忠武軍一入魏境，或致兵變，急督軍進渡漳水，先赴磁州。獨河陽兵馬使馬繼等，駐兵科鬥寨，為劉稹牙將薛茂卿所襲，全軍溃散，馬繼被擒。王茂元懮懼成疾，奏達敗狀，於是朝議又復紛起，爭說：「劉悟有功，不應絕他後嗣。且從諫練兵十萬，儲粟十年，甚不易取，何如趁早班師。」武宗聽了群議，也不免心動起來，復召問李德裕。德裕道：「小小勝負，兵家常事，願陛下勿聽外議，定可成功。」武宗乃語群臣道：「此後如有朝士沮撓軍情，朕必將他驅入賊境，斬首示眾。」自是異議乃止。惟斷乃成。<br />
　　德裕復乞調王宰全軍，移援河陽，即以宰兼行營攻討使，武宗也悉從所請。會何弘敬奏拔肥鄉平恩，殺賊甚眾，武宗因召語相臣道：「弘敬已拔兩縣，可釋前疑，既有殺傷，雖欲陰持兩端，也無可如何了。」乃加弘敬檢校左僕射。嗣聞王茂元病歿軍中，復詔擢河南尹敬昕為河陽節度使，專主餉運，接濟行營，把戰事悉付王宰。宰治軍嚴整，頗為昭義軍所憚。昭義軍將薛茂卿，因科鬥寨一役，獨建奇功，未獲重賞，心下很是怏怏，聞王宰屯兵萬善，遂密使通問，願為內應。宰遂引兵趨天井關，茂卿略略接仗，便即退走，把關相讓。宰得據關隘，進毀大小箕村。茂卿更召宰攻澤州，宰疑不敢進，竟至失期。劉稹探知茂卿隱情，誘至潞州，將他殺死，屠及家族，如此殘忍，宜其速亡。改用兵馬使劉公直，來拒王宰。宰攻澤州，不利而退。公直復乘勝據天井關，嗣經宰整兵再進，大破公直，得拔陵川。劉淝亦攻克石會關，惟盧龍節度使張仲武，因劉淝破回鶻時，獨得太和公主歸朝，功為所奪，不免怨淝。朝廷恐他挾嫌掣肘，徙淝為義成節度使，另起前荊南節度使李石，駐節河東。<br />
　　河東兵多派守要隘，所有府庫餘蓄，又被淝運往義成軍。至李石蒞鎮，兵少餉絀，已是萬分為難。河東行營兵馬使王逢，且請添兵至榆社，以資戰守，石不得已調回橫水戍卒千五百人，令都將楊弁帶領，馳詣行營。向來軍士出征，每人給絹二疋，石因軍用缺乏，益以自己絹帛，尚止人得一疋。時已為會昌三年殘臘，軍士請過了歲朝，方才登程。偏監軍呂義忠，定要他年內就道，軍士俱有怨言。楊弁趁勢煽動，擬除夕倡亂，佯於是日啟行，到了晚間，仍混入城中，夜漏方闌，譁聲忽起，兵眾隨處剽掠，橫行城市。都頭梁季葉出來彈壓，被亂軍持刀砍死。李石正起牀整衣，遙謁北闕，慶賀歲旦，不意府門外面，人喊馬嘶，巡吏即入報兵變。石左右並無將士，如何出御？只好挈領親屬數人，從後門出奔，還幸城尚未闔，一溜煙似的奔往汾州。楊弁入據軍府，居然自稱留後，且遣從子至潞州，願與劉稹約為兄弟。劉稹大喜，報書如約。監軍呂義忠亦逃出城外，遣人飛奏河東亂狀，朝議復為之大譁。或說應招撫楊弁，令討劉稹，或說兩地俱應罷兵，惟堅強不屈的李文饒文饒系德裕字。獨上言：「太原人心，太原即河東。素來忠順，不過因賞犒未足，乃致變亂，並非別懷覬覦，況亂兵止千五百人，亦何能為？應令李石呂義忠還赴河東行營，召兵討亂，一面令王逢留太原兵守榆社，另調易定汴兗兵，共討楊弁。」武宗一一照允。更遣中使馬元實，往太原曉諭亂軍，並覘強弱。楊弁歡迎元實，盛筵相待，酣飲三日，且厚賄送歸。元實還都復命，極言軍心附弁，不如議撫。金錢之效力如此。武宗令與宰相商議，元實乃往見德裕，開口便道：「相公今日，須早授楊弁旌節。」德裕問為何因？元實道：「自牙門至柳子營，約十五裡，遍地統是光明甲仗，如何可取？」德裕道：「李相李石為相，見前。正因太原無兵，乃發橫水兵赴榆社，此外庫中留甲，盡給行營，弁何從得此甲士？」元實道：「太原民俗強悍，經弁召募，即可成軍。」德裕道：「召募須有貲財，李相止欠軍士一疋絹，因致此亂，弁豈能點石成金，立集巨款，可以廣募徒眾麼？」元實語塞，不能再對。德裕道：「就使他有十五里光明甲，亦必須殺此賊。」誠然誠然。遂叱退元實，自草數語奏陳，略言：「楊弁微賊，決不可恕！如慮國力不及，寧舍劉稹。」過了兩旬，呂義忠捷報已至，擒楊弁，誅亂兵，平定太原。看官！你道呂義忠能討平亂賊麼？原來榆社戍兵，聞朝廷令客軍取太原，恐妻孥亦遭屠戮，乃情願還兵平亂。可巧呂義忠奔至行營，遂擁回太原，攻入軍府，立將楊弁擒住，所有亂卒，悉數誅夷。弁被檻送京師，當然處斬。<br />
　　河東既定，召還李石，降為太子少傅分司，河中節度使陳夷行，已因疾乞休，改任崔元式繼任，至此復調元式鎮河東，令石雄為河中節度使。雄與王宰有宿嫌，宰忌雄立功，故意緩攻，令劉稹得專力御雄。李德裕偵得隱情，即入奏武宗道：「行軍全仗銳氣，不經激發，難望成功。陛下命王宰趨磁州，何弘敬乃先出師，遣客軍討太原，戍卒乃先取楊弁，今王宰久不進軍，請徙劉淝鎮河陽，仍令率義成軍二千，直抵萬善，躡宰後塵，宰恐淝前來爭功，必不願逗留。宰果進軍，淝為後應，亦未始非一大聲援呢。」武宗乃令劉淝為河陽節度使，令出軍萬善。宰果如德裕所料，進攻澤州，劉稹拒戰經年，軍心漸怠，更兼都神牙郭誼王恊，宅內兵馬使李士貴等，攬權用事，專知聚財，見功不賞，將士愈覺離心。劉從諫妻裴氏，系故相裴冕孫女，有弟裴問，典守邢州，裴氏素勸從諫歸命，至從諫死後，又慮稹叛命致亡，令他召歸裴問，執掌軍政。李士貴恐問到來，大權被奪，亟語稹道：「山東三州，惟恃五舅，若五舅召還，將靠何人守住山東三州呢？」稹年少寡識，信為真言，遂不願召問。問嘗募兵五百，號為夜飛，就中多富商子弟，王恊令軍將劉溪，往邢州徵稅，大肆婪索，往往拘禁富商。夜飛軍聞父兄被拘，當然向問呼籲。問轉白劉溪，溪複語不遜，激成眾忿。問即與刺史崔嘏，殺溪歸唐，舉州投順王元逵。洺州守將郭钊，磁州守將安玉，聞邢州降唐，亦並降何弘敬，山東三州，均已效順，當由王何二鎮帥奏聞。德裕請即令給事中盧弘止為三州留後，且敕山南東道節度使盧鈞，調任昭義節度使，乘驛赴鎮。武宗尚在躊躇，德裕道：「今不另簡鎮帥，若王何二人，欲占三州，朝廷將如何對付呢？」一語破的。武宗大悟，立即下詔。德裕又道：「昭義根本，盡在山東，三州既降，潞州必將生變了。」武宗道：「朕料郭誼等人，必誅稹自贖。」德裕道：「誠如聖料，不日即有好音。」已而得王宰軍報，劉稹已誅，郭誼乞降。原來誼本為劉稹心腹，稹阻兵抗命，皆誼主謀，至山東三州，一並失去，誼不免惶急，遂與王恊密謀，擬殺稹贖罪，乃令私黨董可武說稹道：「山東叛去，事由五舅，城中人莫敢相保，敢問留後如何主張？」稹答道：「今城中尚有五萬人，且當閉門自守，再圖良策。」可武道：「五萬人何足久持？為留後計，不如束身歸朝，令郭誼為留後，自奉太夫人及室家金帛，歸還東都，這還是保身良策呢。」稹又道：「誼果不負我麼？」可武道：「可武已與誼定約，誓不相負。」稹乃引誼入室，再與面約，復入告從諫妻裴氏。裴氏道：「歸朝誠為佳事，可惜已晚。我有弟尚不能保，怎能保郭誼？汝自去酌奪便了。」裴氏非無見識，患在太懦。稹沈吟半晌，自思餘無善策，沒奈何素服出門，以母命署誼都知兵馬使。誼謝稹畢，出見諸將。稹治裝內廳，李士貴聞得此事，知稹為誼所賺，率後院兵數千攻誼。誼叱眾道：「何不自取賞物，乃欲與士貴同死麼？」軍士遂退，共殺士貴。誼易置將吏，部署士卒，一夕俱定。次日，使董可武入邀劉稹，出議公事。稹隨可武出牙門，至北宅，與誼等相見，置酒作樂。飲至半酣，可武遽前執稹手，別將崔玄度自後殺稹，刀光一閃，垂首座前，遂乘勢收稹宗族，及親屬故舊，無論老幼，駢戮無遺，只留裴氏不殺，囚諸別室。當下函稹首獻與王宰，並奉降表。宰露布奏聞，唐廷稱賀。小子有詩歎道：<br />
　　豎子無知欲逞雄，三州坐失智謀窮。<br />
　　須知授首歸朝日，早在良臣擘劃中。<br />
　　究竟唐廷如何處置郭誼，待至下回再詳。　　<br />
<br />
　　觀武宗之討澤潞，全由李德裕主謀，故本回於德裕規劃，敘述較詳，當時前敵諸將，非真公忠無二，經德裕操縱有方，能令悍夫怯將，並效馳驅，決機廟堂之上，轉移俄頃之間，中使不得關說，武人樂為盡死，即裴度杜黃裳諸相臣，恐亦未之逮也。山東三州，相繼歸朝，郭誼王恊等，即定謀殺稹，始則導稹為亂，繼則殺稹求封，而無知狂豎，適墮狡謀，徒惟是身死族滅已耳！天下本無事，庸人自擾之，於稹乎何惜﹔於郭誼王恊等何誅？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>