<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第四十二回　贈美人張說得厚報　破強虜王晙立奇功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十二回</br>　　贈美人張說得厚報　破強虜王晙立奇功</font></h4>
			　　卻說玄宗既誅死太平公主，復將公主諸子，亦賜死數人，惟崇簡得免，仍給原官，賜姓李氏。所有公主私產，悉行籍沒，財物山積，幾同御府，廄牧牛馬，田園息錢，好幾年取用不竭。僧慧范私資，亦多至數十萬緡，一並抄沒充公。李晉系太祖玄孫，本襲封新興郡王，至是連坐被誅，臨刑時不禁流涕道：「此謀本崔湜所倡，今我死湜生，冤不冤呢？」刑官轉奏玄宗，玄宗已流湜至竇州，不欲加誅。會有司鞫問宮人元氏，元氏供由得主謀，嗾使進毒，乃遣使傳敕，賜死荊州，薛稷賜死萬年獄。稷子伯陽，曾尚睿宗女荊山公主，得免死竄嶺南。伯陽自殺。獨盧藏用流戍瀧州，後因御邊有功，遷住黔州長史，病歿任所。玄宗乃親御承天門樓，大赦天下，賞功臣郭元振等官爵，且召陸象先入語道：「聞卿嘗諫阻太平，可謂歲寒知松柏呢。」象先拜謝而出。旋因象先嘗辯護黨人，致遭彈劾，乃罷為益州長史，召還張說劉幽求，令說為中書令，幽求為左僕射，進高力士為右監門將軍，管領內侍省。從前太宗定制，內侍省不置三品官，但黃衣廩食，守門傳命。中宗時，七品以上已有千餘人，至玄宗超擢力士為將軍，竟列三品以上，於是宦官逐漸增多，且逐漸顯赫，這也是玄宗一大弊政呢。特筆揭櫫，為後來宦官禍國伏筆。<br />
　　是年冬季，車駕巡幸驪山，大閱軍操，徵兵至二十萬。兵部尚書郭元振，督操忤旨，拘坐纛下，幾欲宣敕處斬。劉幽求張說，忙叩馬進諫道：「元振有討逆大功，就使得罪，亦當格外加恩，原功免死。」玄宗准奏，乃褫元振職，遠流新州，獨殺給事中知禮儀事唐紹。諸軍見二大臣受譴，不禁倉皇失次，惟薛訥解琬二軍，毫不為動。玄宗見他秩序整齊，立遣輕騎召見，誰知他號令森嚴，不准騎士入陣。及玄宗親給手敕，方才進見。玄宗面加獎勉，且予厚齎。看官閱過前文，應知薛訥是仁貴長子，夙秉家傳，武後曾因訥為世將，令攝左威衛將軍，兼安東道經略使，嗣遷幽州都督，安東都護，且調任並州長史，檢校左衛大將軍。俗小說中，有稱薛丁山者，想即由薛訥誤傳。解琬系元城人，熟習邊事，累任御史中丞，兼北庭都護，西域安撫使，尋復為朔方大總管，改右武衛大將軍，檢校晉州刺史。兩人均為當時名將，所以行軍嚴整，步武安詳。玄宗令各回原任，自率禁軍返獵渭濱，偶記起前兵部尚書姚元之，遂遣人至同州，召詣行在。元之自坐貶申州後，見前回。轉徙同州，至此奉召踵謁，正值玄宗行獵，行過了叩見禮，玄宗即問道：「卿知獵否？」元之答道：「這是臣所素習，臣年二十，嘗呼鷹逐獸，嗣由友人張憬藏，謂臣當位居王佐，所以折節讀書，得待罪將相。惟故技尚嫻，雖老未忘，今日願隨陛下同獵。」這也是迎合語。玄宗甚喜，即與元之同馳。元之控縱自如，連發數矢，迭中數獸，當由玄宗再三誇獎。至騁獵已畢，返入行宮，便與元之縱談天下事。元之知玄宗英武，有意求治，特將古今治道，暢說一番。玄宗聽了多時，語語稱旨，竟至忘倦。俟元之奏罷，便面諭道：「朕早知卿才，卿可相朕。」元之卻故意推辭，玄宗問他何故？元之跪答道：「臣有十事請願，恐陛下未必准行，因此不敢奉命。」玄宗道：「卿且說來？」元之乃剴切詳陳，逐條說出，看官道是甚麼條件？由小子錄述如下：<br />
　　（一）願先仁恕。　（二）願不幸邊功。　（三）願法行自近。（四）願宦豎不與政事。（五）願絕租賦外貢獻。（六）願戚屬不任台省。（七）願接臣下以禮。（八）願群臣皆得直諫。（九）願絕佛道營造。（十）願禁外戚預政。此十事，恰確中時弊。<br />
　　玄宗聽他說完十事，竟怡然道：「朕均能照行，卿可勿慮。」恐怕未必。元之乃頓首拜謝，翌日即仍授元之兵部尚書，同中書門下三品，封梁國公。中外頗慶得人。惟中書令張說，素與元之不恊，陰使御史大夫趙彥昭，上言元之不應入相。玄宗不納。嗣復使殿中監姜皎入陳道：「陛下嘗欲擇河東總管，苦乏全才，臣今日幸得一人了。」玄宗問為何人？皎答道：「無如姚元之。」玄宗怫然道：「這是張說的意思，汝怎得當面欺朕！」皎惶恐叩謝。玄宗即啟蹕還宮，群臣上玄宗尊號，稱為開元神武皇帝，並改易官名，號僕射為丞相，中書為紫微省，門下為黃門省，侍中為監，雍州為京兆府，洛州為河南府，長史為尹，司馬為少尹，即命元之為紫微令。元之因避開元尊號，複名為崇。<br />
　　崇既入相，進賢黜佞，每事進陳，無不批准，朝政煥然一新，獨急壞了一個張說，他恐姚崇乘間報復，將來必難保祿位，因此心虛畏罪，日夕徬徨﹔默思王公大臣中，只有岐王範功成佐命，甚得上歡，范又好學重儒，樂得借著自己的文才，與相聯絡，托他庇護，於是退朝餘暇，輒乘車至岐王第中，侍坐言歡。偏經姚崇聞知，得了這個機會，正好借端排擠，黜去張說。一日，崇入對便殿，行步微蹇。玄宗即問道：「卿有足疾麼？」崇答道：「臣非足疾，疾在腹心。」崇專使刁，殊不足取。玄宗知他語出有因，便屏去左右，私問底細。崇遂奏道：「岐王系陛下愛弟，張說身為輔臣，常乘車出入王家，臣不知他何意，倘岐王為他所惑，後患非淺。臣忝居相列，怎得不懮勞成疾呢？」輕輕數語，已足擠倒張說。玄宗愕然道：「有這等情事麼？朕不能不究。」崇乃趨退。是夕，即有制頒下，密飭御史中丞等，究詰張說情弊。<br />
　　說全然不聞，尚安坐私宅中，忽由門役傳進二帖，乃是賈全虛名刺，不由的惱悵道：「他來見我作甚麼？」門役答道：「他說有緊急事，關係相公全家，特來求見，報知相公。」說乃令門役延入，人面重逢，倍增感觸。原來說有美妾寧懷棠，一貌如花，且長文字，說甚是寵愛，令司文牘。相傳懷棠生時，她母夢神人授海棠一枝，因而得孕，分娩後養至五六齡，已是姿態秀媚，嬌小可憐，家人嘗以海棠睡足為戲。她母獨笑語道：「名花宜醒不宜睡」，因更取一表字，叫作醒花。這醒花既歸張說，淑女得配才人，恰也願抱衾裯，沒甚怨恨。偏來一個賈全虛，系說故人子，應試入都，踵門請謁，說見他年少多才，留為記室，漸漸的熟不避嫌，得與醒花覿面。俗語說得好：「月裡嫦娥愛少年」，這醒花見了全虛，頓惹起一段情魔，時常惦念，免不得流露筆墨，挑逗全虛。全虛是個風流少年，怎有不貪愛美人的道理？你一唱，我一酬，一緘書做了鴛盟，兩下兒已通蝶使。湊巧張說因公入值，醒花竟為情忘節，悄悄的偷出內庭，去會那可意郎君。全虛正玩月書齋，驀然得著天仙下降，不覺驚喜交集，倒屣歡迎，彼此只談了數語，便擁入帳中，寬衣解帶，曲盡綢繆。歡會已畢，彼此商量終身大計，無非用了三十六著的上著。兩人起牀，草草收拾行裝，竟於越日黎明，一溜煙似的走了。名公巨卿家，往往有此，也不足怪。待張說退值回家，竟不見了寧醒花，又不見了賈全虛，料他必因奸逃走，即遣人四處緝捕，兩人走不多遠，頓被捉歸。說召責全虛，遂欲置諸死地。全虛朗聲道：「貪色愛才，人人通病，男子漢死何足惜？但明公何惜一女子，竟欲殺死國士，難道明公長此貴顯，不必緩急倚人麼？從前楚莊不究絕纓，楊素不追紅拂，度量過人，古今稱羨，公奈何器小至此？」樂得放膽一說。說被全虛數語，卻也回轉心意，便與語道：「你不該盜我愛妾，目下木已成舟，我亦自悔失防，就把她賞了你罷。」說畢，仍令醒花隨他同往，且並厚給奩貲。禁臠已失，還是慷慨為佳。全虛也不推卻，竟挈豔出門，住京多日，竟得了一條門路，至內廷機要處傭書，所有大臣密奏，往往先人聞知，因此即飛報張說。說接見後，由全虛備述姚崇奏語，及玄宗密敕究治等情，急得張說不知所措，連喚奈何。全虛道：「全虛蒙公厚恩，特來圖報，敢不替公設法，但請公不惜重寶，交與全虛，代通關節，必可緩頰。就使難免外調，斷不至意外問罪呢。」說乃取出珍玩，托他轉旋。全虛受命而去。果然珍寶有靈，重罪輕辦，究治事就此擱置，但出說為相州長史。全虛事，不見史傳，本編從裨乘彩來，為施德獲報之證。說奉敕出都，不消細述。<br />
　　既而有人訐告太子少保劉幽求，及詹事鍾紹京，說他有怨望語，當由玄宗下敕按問。兩人不肯服罪，勢將下獄。姚崇上書營救，謂：「幽求等均有大功，但得閒職，未免沮喪，若使下獄，恐足驚動遠聽，反失人心。」乃不復窮治，只貶幽求為睦州刺史，紹京為果州刺史。侍郎王琚，亦坐貶澤州。御史中丞姜晦，及監察御史郭震，又彈劾韋安石韋嗣立趙彥昭李嶠諸人，阿附取容，素來不能匡正，因俱黜為諸州別駕。又將廣州都督周利貞等，放歸田裡，終身不齒。幽求安石，憤恚即亡，餘人依次壽終。溫王重茂，徙封襄王，出居房州，開元二年病歿，諡為殤帝。玄宗勵精圖治，專任姚崇，汰僧尼，放宮人，罷兩京織錦坊，焚珠玉錦繡於殿前。宋王成器等，請獻興慶坊宅為離宮。興慶坊就是隆慶坊，自玄宗入為太子，改名興慶，玄宗嘗制大衾長枕，與兄弟同眠，及即位後，與宋岐諸王相見，仍行家人禮，至此因宋王入請，改舊邸為興慶宮，仍為諸王築第，環列宮側。且就宮西南置樓，西樓署「花萼相輝」四字，南樓署「勤政務本」四字。玄宗隨時登摟，聞諸王作樂，必召令同升，對榻坐談，不異前時。或幸諸王第中，亦略跡言情，飲酒賦詩，屢賜金帛。諸王每日由側門進見，歸後即具樂縱飲，擊球鬥雞，馳逐鷹犬，成為常事。玄宗毫不加禁，竟有安樂與共的意思。時有鶺鴒千數，翔集麟德殿廷，浹旬始去。長史魏光乘上頌揄揚，謂為天子友悌，方得此祥。玄宗亦自為作頌，且嘗賜宋王等書，有云：<br />
　　昔魏文帝詩云：「西山一何高？高高殊無極。上有兩仙童，不飲亦不食。賜我一丸藥，光耀有五色。服之四五日，四體生羽翼。」朕每言服藥而求羽翼，寧如天生兄弟之羽翼乎？陳思王之才，足以經國，絕其朝謁，卒使懮死，魏祚未終，司馬氏奪之，豈神丸效耶？虞舜至聖，捨象傲以親九族，九族既睦，平章百姓，今數千載，天下歸善焉，此朕廢寢忘食所慕歎也。頃因餘暇，選仙錄得神方雲，餌之必壽，今持此藥，願與兄弟共之，偕至長齡，永永無極也。<br />
　　玄宗兄弟四人，宋王成器，最稱謹畏，成器以外，要算申王成義。兩人因避母昭成皇后尊諡，一改名憲，一改名撝。岐王範與誅太平，恃功稍驕，玄宗嘗戒諸王與群臣交遊，範不甚遵戒。駙馬都尉裴虛己，曾尚睿宗幼女霍國公主，後來與岐王游宴，私挾讖緯，坐流新州。惟玄宗待範，仍然如故，且語左右道：「兄弟天性，怎可失歡？不過由奔競諸徒，妄思依附，朕終不因此生疑哩。」左右當然諛頌數語。但人主待遇兄弟，往往多刻薄，少惠愛，似玄宗這般友悌，也可謂古今罕有了。極力褒揚，風示後世之有兄弟者。這且慢表。且說營州被契丹陷沒，未曾收復，見三十四回。所有營州都督一職，寄治幽州。玄宗先天元年，幽州大都督孫佺，欲復營州，與左驍衛將軍李楷洛，左威衛將軍周以悌，發兵二萬餘人，往襲奚契丹。到了冷陘，被奚酋李大酺截擊，全軍覆沒。佺與以悌，均為所擒，惟楷洛逃歸。大酺恐唐師報怨，特將俘虜獻與突厥，統為默啜可汗所殺。默啜遂與奚契丹連和，屢次擾邊，唐廷擬羈縻突厥，通使修好。默啜可汗乃遣子楊我支入朝，且請許婚。玄宗允將蜀王女南河縣主，往嫁突厥，惟須待期方遣。太宗子愔封蜀王。默啜可汗屢請婚期，久未邀准，乃於開元二年春月，復使子同俄特勒，及妹夫火拔頡利發石失畢，統兵圍北庭都護府，都護郭虔瓘設伏城外。俟同俄到來，伏兵突起，立將同俄刺死城下。火拔驚駭，頓時大奔，又被虔瓘追擊一程，虜兵多半敗死。默啜嚴責火拔，火拔懼不敢歸，竟攜妻子奔唐。唐封火拔為燕山郡王，號火拔妻為金山公主，賞賜從優。<br />
　　並州長史薛訥，聞突厥敗退，擬乘勢討奚契丹，復仇雪恥。時方七月，暑氣未衰，姚崇等以乘暑用兵，多害少利，因極力諫阻。訥獨上言道：「盛夏草肥，羔犢孳息，因敵資糧，正是絕好的機會，一舉便可滅虜了。」玄宗方以冷陘一役，引為深恨，遂視訥語為奇計，授訥同紫微黃門三品，令與左監門衛將軍杜賓客，定州刺史崔宣道等，率兵二萬，出擊契丹。訥率步卒先至灤河，不意契丹兵四面伏著，一齊發作，將訥困在垓心。崔宣道等俱逗留不前，遂致訥孤軍陷敵，十死八九，訥只率數十騎突圍，身被數創，才得脫走，返至幽州，報稱敗狀，歸罪宣道及胡將李思敬等八人，有制盡斬首徇眾，且褫訥官爵。惟杜賓客曾上言不宜出師，獨得免議。<br />
　　已而吐蕃入寇，乃復起訥攝羽林將軍，兼隴右防禦使，與太僕少卿王晙，同擊吐蕃。吐蕃自贊婆等入降，見三十四回。贊普器弩悉弄，陰有戒心，亦不敢深入為寇，且屢遣使求和。唐廷方內亂迭起，勉從和議。未幾，吐蕃南部皆叛，器弩悉弄自往討伐，病死軍中，國內無主，諸王爭立，賴有遺臣數人，削平亂事，擁立器弩悉弄子棄隸縮贊為贊普，年僅七齡，遣使至唐廷告喪，且乞申盟。此時正值中宗復位，國事粗定，無暇顧及外事，但不過虛與周旋，沒有甚麼約言。後來吐蕃又遣大臣悉熏熱入貢，順便求婚，中宗命將雍王守禮女金城公主，許配吐蕃贊普。守禮自雍徙豳，已在睿宗初年，故睿宗前應稱雍王。待贊普棄隸縮贊成年，方准迎女。轉瞬間已是睿宗景雲元年，吐蕃來迎公主，乃命左驍衛大將軍楊矩，持節送往。公主到了吐蕃，贊普特築城與居，並乞河西九曲地，為公主湯沐邑。矩代為申請，竟得俞允。那知九曲地素來肥饒，水甘草良，最宜畜牧，吐蕃得了此地，恃為根據，因復乘虛窺邊。戎狄之不可恃也如此。<br />
　　開元二年八月，虜相坌達延驅眾十萬，入寇臨洮，進攻蘭渭。楊矩正留任鄯州都督，悔懼自盡。玄宗令薛訥王晙，並力夾擊，復調兵十餘萬人，馬四萬匹，擬親自督行，作為後應。晙姿表奇偉，智勇深沈，時人稱他有熊虎相。既受命西征，即率部兵二千名，自隴右出發。途中接到探報，知虜相屯駐大來谷，連營數里。晙語部眾道：「虜兵甚眾，我兵甚寡，只應智取，不宜力敵。」乃選壯士七百人，令各易胡服，乘夜襲虜，且授計道：「汝等往劫虜營，不必殺人，但教四面大呼，俟虜等散亂時，趁便擒斬，就算功勞。我自有兵策應。」各壯士領計去訖。晙率軍隨進，約去大來谷五里，聞前面有呼噪聲，料知各壯士已逼敵寨，便令部兵齊鳴鼓角，與呼噪聲遙相應和。山空谷窈，浪聲越高，那時虜相坌達延，從夢中聞聲驚起，亟命番眾出帳迎故。番眾尚睡眼昏花，到了營外，被唐軍四面攔殺，但見他所穿服飾，與自己相等，還疑是本營變亂，一時無從分辨，只好持刀亂砍，模模糊糊的殺了一夜。等到天色熹微，唐軍統已退去，那番營左近的屍骸，統是吐蕃兵卒，無一唐軍。坌達延檢驗屍首，數以萬計，方覺叫苦不迭，但已是無及了。<br />
　　王晙得著勝仗，結壘自固，嗣聞薛訥已到武街，中為虜營所阻，乃復募得勇士，往約薛訥，出兵夜襲。坌達延懲著前敗，遽令退師。不意此番卻來鏖戰，王晙從左殺入，薛訥從右殺入，兩路夾攻，殺得屍橫滿野，洮水為之不流，坌達延抱頭竄去。唐軍斬得虜首萬餘級，獲牲畜二十萬頭，於是唐將軍王晙威名，遠達塞外。唐代文武兼才，自李靖郭元振唐休璟張仁願外，仁願即仁亶，因避睿宗嫌，名改亶為願。要算是王晙了。玄宗聞捷，乃罷親征議，拜訥為右羽林大將軍，兼平陽郡公，晙為銀青光祿大夫，加清源縣男爵，兼原州都督。小將有詩詠王晙道：<br />
　　　折衡禦侮仗元戎，熊虎呈奇氣象雄。<br />
　　　十萬虜兵齊敗北，才知奇計得奇功。<br />
　　吐蕃既已敗退，玄宗特置幽州節度經略大使，統領幽易平媯亶燕六州，控御朔方，專謀北略。節度使之名稱，自此始。欲知後事，且看下回再詳。　　<br />
<br />
　　唐室賢相，前稱房杜，後稱姚宋，竊謂姚宋之才識有餘，而度量不足，觀其排擠張說，牽及岐王，假令因此窮治，輾轉株連，豈非一場大獄？幸而張說惠及賈生，慨贈美人，施德於前，食報於後，卒使巨案消滅，說止外調，是不特說之幸，抑亦唐之幸也。（贈美人事，已見細評）惟玄宗天性友愛，無間骨肉，花萼相輝，足傳千古。本回連類敘明，深得善善從長之義。至若下半回之載及吐蕃，所以表明戎狄之無信，非我族類，其心必異，豈和親之策，所得而羈縻之者？微王晙之智足破敵，吐蕃其肯斂跡乎？世之視同胞如仇敵，引外人為親友者，不必遠稽古訓，但以本回為借鑒，而安危得失之故，固已可深長思也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>