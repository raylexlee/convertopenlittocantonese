<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第七十回　陸敬輿斥奸忤旨　韓全義掩敗為功</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七十回</br>　　陸敬輿斥奸忤旨　韓全義掩敗為功</font></h4>
			　　卻說李泌自陳衰老，上表辭職，德宗不肯照准，泌又入朝面請，乞更除授一相。德宗道：「朕亦知卿勞苦，但恨未得賢能，為卿代勞。」泌即說道：「天下不患無才，但教陛下留意牧卜，自慶得人。」德宗道：「盧杞忠清強介，人多說他奸邪，朕至今尚未覺悟，究竟奸在何處，邪在何處？」便是真愚。泌答道：「如使陛下知杞奸邪，杞便不成為奸邪了。陛下如能早時覺悟，何至有建中的禍亂呢？杞因私隙殺楊炎，遣李揆害顏真卿，激叛李懷光，幸虧陛下後來竄逐，得慰人心，天亦悔禍，否則禍亂且迭出不窮了。」德宗道：「建中禍亂，非盡關人事，卿亦聞桑道茂語否？」泌復道：「陛下以為是命數注定麼？須知命數二字，只可常人說得，君相卻不便掛口，因為君相有造命的職務，與常人不同，若君相言命，是禮樂政刑，統可不用了。古來暴君莫如桀紂，桀嘗謂我生不有命在天，武王數紂罪惡，亦雲謂己有天命，人君以命自解，恐便同桀紂了。」德宗點首，嗣復說道：「盧杞佐治不足，小心有餘，他相朕數年，每遇朕言，無不恭順。」原來為此，所以時常繫念。泌答道：「言莫予違，孔子所謂一言喪邦，據此一端，便可見盧杞的奸邪了。」德宗道：「卿原與杞不同，朕言合理，卿嘗有喜色，朕言不合理，卿嘗有懮色，雖有時卿言逆耳，卻也氣色和順，並沒有傲慢態度，能使朕為卿所化，自然屈服，不能不從，朕所以深喜得卿哩。」泌乃薦戶部侍郎竇參，說他材具通敏，可兼度支鹽鐵使﹔尚書左丞董晉，人品方正，可處門下侍郎。德宗雖然面允，意中卻不以為然。既而命泌兼集賢殿崇文館大學士，纂修國史。泌辭去大字，但以學士知院事。是年八月，月蝕東壁，泌自歎道：「東壁圖書府，今遭月蝕，大臣中未免當災，我位居宰相，兼學士銜，恐此災即加在我身上。從前燕國公張說，亦因此逝世，我位置與他相等，應亦難免此禍了。」果然隔了一年，一病不起，竟爾告終。<br />
　　泌有智略，七歲時即受知玄宗，當召見時，玄宗正與張說觀奕，因使說面試泌才，說令賦方圓動靜。泌即問及要旨，說隨口道：「方若棋局，圓若棋子，動若棋生，靜若棋死。」泌亦信口答道：「方若行義，圓若用智，動若騁材，靜若得意。」說也歎服，賀得奇童。張九齡與結為小友，後來歷事三朝，數立奇功，惟好談神仙，頗尚詭誕，未免為世所譏，但也好算是一位賢相了。持論平允。泌卒年六十八，得贈太子太傅，未得美諡，德宗亦不免少恩。遺疏仍薦竇參董晉二人可用，德宗乃用二人同平章事，並命參兼度支鹽鐵等使。參為人峭刻，少學術，多權數，每值入朝，諸相皆出，參獨居後，但說是詳核度支，暗中卻曲事逢迎，希邀主寵。又往往援引親黨，分置要地，使為耳目。董晉只備員充位，隨聲附和，不過硜硜自守，慎重自持，比那竇參的營私挾詐，自然較勝一籌，但總不得為宰相器，未識這位足智多謀的李鄴侯，何故薦此二人？這也是令人難解呢。當時朝臣中莫如陸贄，泌獨不為薦引，大約是聰明一世，懞懂一時。<br />
　　是時前邠寧節度使韓游環，與橫海節度使程日華，義武節度使張孝忠，宣武節度使劉玄佐，平盧節度使李納，先後病歿。邠寧早由張獻甫接任，餘鎮均由子承襲。日華子名懷直，孝忠子名升雲，玄佐子名士寧，納子名師古，皆由軍士推戴，奏請留後。德宗也得過且過，無不准行﹔就是回鶻忠貞可汗，為弟與少可敦鴆死，回鶻國俗，可汗妃妾，號為少可敦。國人攻殺乃弟，擁立忠貞子阿啜為可汗，遣將軍梅錄告喪，聽候朝命，德宗也未嘗詳問，即遣鴻臚少卿庾鋌，往冊阿啜為奉誠可汗。最可怪的是咸安公主，既配忠貞，復配奉誠，祖父孫同享禁臠，德宗亦聽她所為，但視為胡俗常例，不足深怪。及吐蕃轉寇北庭，回鶻大相頡乾迦斯，為唐往援，與戰不利，率兵奔還，北庭陷沒，安西遂絕音問，不知存亡。惟西州尚為唐守，德宗也無暇顧及，置諸度外罷了。慷慨得很。<br />
　　光陰似箭，寒暑迭更，已是貞元七年，竇參為相，約已三載，權勢日盛，翰林學士陸贄，屢有彈劾，參視若眼中釘，只因贄尚見寵，急切不能捽去，乃奏調為兵部侍郎，解去內職，省得他多來絮聒。德宗尚未察陰謀，會參奏稱福建觀察使吳湊，病風不能治事，應即另選，當由德宗召湊入京，見他體健神清，並沒有甚麼疾病，才知參是挾嫌誣奏，有意排擠，隨即任湊為陝虢觀察使，把原任官李翼解職。翼是參黨，一經掉換，中外稱快。參仍怙惡不改，引族子申為給事中，招權受賂，綽號喜鵲。德宗頗有所聞，乃召參入誡道：「卿族子申，所為不法，將來難免累卿，不如黜之為是。」參懇請道：「臣子族無多，申雖疏屬，尚無他惡，乞陛下鑒原！」德宗道：「朕非不欲為卿保全，奈人言藉藉，不可不防。」參仍然固請，德宗方才罷議。參又恐陸贄進用，陰與諫議大夫吳通元兄弟，造作謗書，構得贄罪。偏被德宗察覺，賜通元死，逐申為道州司馬，參亦坐貶為郴州別駕，乃進贄為中書侍郎，與尚書左丞趙憬，同平章事。所有管理度支等事，委戶部尚書班宏代理，宏未幾亦歿。贄請召用湖南觀察使李巽，入判度支。德宗已經允許，忽又變卦，擬用司農少卿裴延齡。贄上言道：「度支司須准平萬貨，吝即生患，寬又容奸，延齡誕妄小人，倘或誤用，適傷聖鑒。」德宗不從，竟任延齡為戶部侍郎，判度支事。又是一個奸臣進來了。<br />
　　至貞元九年，湖南觀察使李巽，奏稱宣武留後劉士寧，私遺參絹五千匹，德宗大怒，即欲誅參。贄入諫道：「劉晏冤死，罪不明白，至使叛臣借口有詞。參性貪縱，天下共知，但必說他私交藩鎮，潛蓄異圖，未免太甚。若驟加重辟，轉駭人情。」以直報怨，不愧君子。乃再貶參為驩州司馬，沒入家貲。內侍尚毀參不已，竟賜參自盡，杖殺竇申，諸竇一並謫戍。董晉因與參同事有年，見參得罪，亦自覺不安，乃請免職。有詔罷晉為禮部尚書，召義成節度使賈耽，為尚書右僕射，與尚書右丞盧邁，同平章事。德宗恐相權過重，仍蹈前轍，乃命四人輔政，分權任事。哪知權任不專，遇事推諉，每值有司關白，輒面面相覷，不肯署判。陸贄乃奏請依至德故事，至德系肅宗年號見前文。宰相更迭秉筆，旬日一易，德宗准如所請。尋復逐日一易，雖案牘不至沈滯，終未免互相顧忌，無所責成。贄先後奏陳治道，不下數十萬言，至論邊防六失，尤中時弊。大略謂：「措置乖方，課責虧度，兵眾致財匱，將多致力分，怨起自不均，機失於遙制，須酌量裁並，慎簡統帥，督墾閒田，自籌兵食」等語。德宗嘗優詔褒答，終究不能施行。<br />
　　會回鶻擊破吐蕃於靈州，遣使獻俘，雲南王異牟，襲擊吐蕃，取十六城，擒名王五人，亦遣使獻捷，且獻地圖方物，及吐蕃所給金印，請復號南詔。德宗遣郎中袁滋等，往冊異牟為南詔王，賜銀窠金印。異牟至大和城受冊，很是恭順，優待唐使。滋等盡歡而還，詳報德宗。德宗欣慰得很，遂擬大修神龍寺，報答神麻。戶部侍郎裴延齡，奏稱：「同州谷中，有大木數十株，高約八十丈，可供寺材。」德宗驚喜道：「開元天寶年間，在近畿搜求美材，百不得一，今怎得有此嘉木？」延齡即獻諛道：「天生珍材，必待聖君乃出，開元天寶，何從得此。」德宗甚喜。對子孫詆毀祖宗，德宗尚視為可喜，非愚而何？嗣又由延齡上疏，謂：「在糞土中得銀十三兩，緞匹雜貨，百萬有餘，這皆是左藏羨餘，應移入雜庫，供別敕支用。」太府少卿韋少華，與死陝州之韋少華姓名相同，別是一人。劾論：「延齡欺君罔上，請令三司查核左藏，何來此糞土中物，無非延齡移正為羨，恣為詭譎等情。」德宗既不罪延齡，亦不罪少華。延齡所奏，不能欺三尺童子，德宗昏耄已甚，所以麻木不仁。鹽鐵轉運使張滂，司農卿李銛，京兆尹李充，俱因職任相關，常斥延齡謬妄。陸贄更志切除奸，極陳延齡罪惡，略云：<br />
　　延齡以聚斂為長策，以詭妄為嘉謀，以掊克斂怨為匪躬，以靖譖服讒為盡節，可謂堯代之共工，魯邦之少卯，跡其奸蠹，日長月滋，移東就西，便為課績，取此適彼，遂號羨餘。昔趙高指鹿為馬，臣謂鹿之與馬，物類猶同，豈若延齡掩有為無，指無為有？臣以卑鄙，任當台衡，情激於衷，欲罷難默，務乞陛下明目達聰，亟除奸慝，毋受欺蒙，則不勝幸甚！<br />
　　這疏上後，德宗非但不罪延齡，反待延齡加厚。贄復約宰相趙憬，面奏延齡奸邪，德宗恨贄多言，面有怒色。憬卻一語不發，退朝後反密告延齡，延齡恨贄益深。或謂贄嫉惡太嚴，恐遭讒害，贄慨然道：「我上不負天子，下不負所學，此外非所敢計了。」果然不到數日，有敕頒下，罷贄為太子賓客。越年為貞元十一年，初夏天旱，延齡誣贄怨望，並李充張滂李銛，乘旱造謠，搖動眾心。德宗竟貶贄為忠州別駕，充為涪州長史，滂為汀州長史，銛為邵州長史。<br />
　　先是定州人陽城，隱居中條山，以學行著名，李泌薦為諫議大夫，城拜官不辭，未至京師，都人已想望豐彩，料他必盡言敢死。及城入哀後，獨與二弟及客，日夜痛飲，並無諫章。河南人進士韓愈，作《爭臣論》譏城，他人亦嘖有煩言，城仍不介意，但以杯中物消遣，恍若無聞。至贄等坐貶，主怒未解，中外惴恐，莫敢營救，城獨奮然道：「不可令天子信用奸臣，殺無罪人。」乃公也酒醒了。遂與拾遺王仲舒，補闕熊執易崔錡等，伏闕上書，極陳延齡奸佞，贄等無罪。德宗大怒，欲罪城等，幸太子在旁勸解，乃命宰相出諭，令他退去。金吾將軍張萬福，大聲稱賀道：「朝廷有直臣，天下從此太平了。」因遍拜城等，已而連呼太平萬歲，太平萬歲！萬福武人，年八十餘，自萬福稱賀後，城乃得重名。會聞德宗欲進相延齡，城泣語廷臣道：「果欲用延齡為相，當取白麻撕壞，免他誤國。」白麻系宣詔用紙。隨即續草奏稿，盡列延齡罪狀，使李泌子繁繕寫。繁本不端品，城因他是故人子，囑令繕正，哪知他竟私告延齡。延齡亟入見德宗，一一自解。及城疏呈入，德宗遂視為誣妄，擱置不理，虎父生犬子，可為鄴侯一歎。且改城為國子司業，進延齡為戶部尚書。延齡年已衰老，尚自恨不得相位，居常牢騷鬱憤，嫚罵近臣，至遇疾臥第，擅載度支官物至家，人無敢言。越歲竟死，年六十九，中外相賀。惟德宗悼惜不置，追贈太子太傅。延齡嘗薦諫議大夫崔損，才可大用，適趙憬病歿，盧邁老疾，中書省虛位十日，德宗即令損同平章事。損委鄙無能，入相後毫無建白，母殯不葬，女兄為尼，歿不臨喪。德宗恰喜他唯唯諾諾，倚任了好幾年。<br />
　　是時太尉中書令西平王李晟，司徒侍中北平王馬燧，相繼去世，晟諡忠武，燧諡莊武。昭義節度使李抱真，也已病終，都虞侯王延貴，奉詔繼任，賜名虔休。魏博節度使田緒，曾在貞元元年，尚德宗妹嘉誠公主，代宗第十女。有庶子三人，幼名季安，公主撫為己子。緒於貞元十二年歿世，左右推季安為留後，德宗即命為節度使。為後文魏博歸朝張本。由南東道節度使曹王臯，亦已病逝，賜諡為成，接任為陝虢觀察使於頔，各鎮粗報平安。惟宣武軍迭經變亂，宣武節度使劉士寧，淫亂殘忍，為兵馬使李萬榮所逐，奔歸京師。萬榮得受制為留後，用子迺為兵馬使，牙將劉沐為行軍司馬。不到一年，宣武軍又復作亂，都虞侯鄧惟恭，因萬榮寢疾，執迺送京師，並殺萬榮親將數人。這次還算德宗有些主意，特授董晉為宣武節度使，令即赴鎮。又恐晉太寬柔，未能鎮定，更命汝州刺史陸長源為行軍司馬，隨晉東行。既用董晉，不必用陸長源，仍是種一禍苗。晉兼程至宣武軍，萬榮已經病死，惟恭代領軍事，倉猝不及抗命，只好出迎朝使。晉不用兵衛，接見惟恭，辭氣甚和，且仍委以軍政，暗中卻加意防備。等到惟恭謀亂，已是佈置綿密，先將亂黨捕誅，然後把惟恭拿住，械送京師。陸長源性剛且刻，最喜更張舊事，經晉從容裁抑，軍中乃安。不意董先生卻有此經濟。後來過了兩年，晉病歿任所。長源知留後，揚言道：「將士弛慢已久，我當振飭法紀，方可掃清宿弊。」軍士聽了此言，不禁恟懼，或勸長源散財勞軍，長源道：「我豈效河北賊，用錢買將士心麼？」未幾變起，長源被殺。監軍俱文珍，急召宋州刺史劉逸准靖難，逸准曾為宣武將，頗得眾心，聞文珍召，引兵入汴州，撫定大眾，請命朝廷。詔授逸准為節度使，賜名全諒，不到數旬，全諒復歿，軍中推玄佐甥韓弘為留後。韓弘曾為兵馬使，至是因宣武軍屢次作亂，特查出亂首，及黨與三百人，曆數罪狀，斬首以徇。一面恭請朝命，受敕為節度使，乃整肅號令，撫循軍士，汴中才無後懮。<br />
　　偏淮西節度使吳少誠，密謀抗命，遣人陰約韓弘，為弘所殺。少誠知逆謀已泄，索性舉兵發難，掠壽州，襲唐州，殺死鎮遏使謝詳張嘉瑜。會陳許節度使曲環身故，陳州刺史上官涗，繼為留後，少誠乘隙進擊，涗遣將往阻，不幸敗歿，反致寇逼城下。涗方接奉朝旨，進任節度使，驀聞寇至近郊，不禁倉皇欲走。營田副使劉昌裔入阻道：「朝廷方授公節鉞，奈何棄此他去？況城中不乏將士，固守有餘，昌裔不才，願為城守。」涗乃委以軍事，集眾登陴。兵馬使安國寧，謀為內應，被昌裔察出，誘入誅死，然後誓眾拒敵。少誠圍攻累日，昌裔伺他懈怠，鑿城出擊，大破敵兵。又經劉弘發兵三千，來援許州，少誠遁去，許城得全。<br />
　　德宗聞少誠叛亂，褫奪官爵，令諸道會師進討，於是山南東道節度使於頔，安黃節度使伊慎，知壽州事王宗，與上官涗韓弘聯兵，進討淮西。起初頗稱得利，於頔前驅進行，迭拔吳房朗山，嗣因軍無統帥，號令不一，各軍至小溵水，自相驚駭，紛紛溃散，委棄器械資糧，均為少誠所有，少誠氣勢益強。西川節度使韋臯，聞諸軍失利，表請授渾瑊賈耽為元帥，統轄諸軍，若不願煩勞元老，臣願選精銳萬人，下巴峽，出荊楚，翦除凶逆，否則諭少誠悔罪，加恩赦宥，罷免兩河諸軍，休息兵民，尚不失為次策。如少誠罪惡貫盈，為麾下所殺，仍舉爵位授他麾下，是去一少誠，復生一少誠，禍且無窮云云。末數語，最中時弊。德宗接奏，方在躊躇，忽報中書令咸寧王渾瑊，因病致亡，不由的嗟歎道：「國家又失一大將了。」遂予諡忠武，另擬擇將討吳少誠，時宦官竇文瑒霍仙鳴，正得上寵，進任護軍中尉，勢傾朝野，內外官吏，多出門下。夏綏節度使韓全義，尤為文瑒厚愛，特地薦引，令為蔡州招討使，統率十七道兵馬，出征少誠。全義素無勇略，惟賄托權閹，得邀超擢。既為大帥，即用閹寺數十人，充作監軍。每議軍事，閹寺高坐帳中，爭論嘩然，無一成議。並且天時溽暑，士卒病歿，全義亦不加撫慰，以致人人離心。行至溵南，淮西將吳秀吳少陽等，驅軍前來，兩下未及交鋒，諸道軍已經溃退。吳秀等乘勢掩殺，全義連忙回走，返保五樓。嗣是三戰三北，，逐節退還，直至陳州各道兵多半還鎮，惟陳許將孟元陽，神策將蘇光榮，尚留軍溵水，並力殺退追兵。少誠乃引軍還蔡州，全義尚歸罪昭義將夏侯仲宣，義成將時昂，河陽將權文變，河中將郭湘等，誘至帳中，設伏捕戮，誇示權威，軍心愈覺不服。幸少誠未悉詳情，遣使齎獻書幣，求監軍代為昭雪。監軍樂得代奏，有詔赦少誠罪，仍復官爵，召全義班師。全義至長安，文瑒力為袒護，掩飾敗跡。德宗仍然厚待全義。全義托言足疾，但遣司馬崔放入對，放為全義引咎，自謝無功。德宗道：「全義為招討使，能招徠少誠，也是功勞，何必定要殺人呢？」全義乃謝歸夏州。小子有詩歎道：<br />
　　元戎失律咎難辭，誰料庸君反受欺？<br />
　　功罪不明鋼紀隳，晚唐刑賞早違宜。<br />
　　吳少誠外，還有餘鎮節度使，互有更替，容至下回再表。　　<br />
<br />
　　古來計臣，多工心術，裴延齡虛妄無能，尚不足與計臣同列，德宗獨深信之，意者其殆由天性好猜，隱相契合歟？不然，得韋少華之訐發，與陸贄等之極陳，寧有不為之感悟耶？陽城之名，實延齡玉成之，延齡死而中外相賀，德宗獨追惜不置，好人所惡，惡人所好，其不亡也亦幸矣。夫不能斥裴延齡，無怪其用韓全義，溵南之敗，全義實屍其咎，乃復任閹豎播弄，掩敗為功，德宗之德，固若是耶？讀此回不禁為之三歎焉。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>