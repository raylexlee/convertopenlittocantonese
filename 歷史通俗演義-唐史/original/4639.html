<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>歷史通俗演義 - 唐史 - 第八十一回　誅叛帥朝使爭功　誣相臣天潢坐罪</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八十一回</br>　　誅叛帥朝使爭功　誣相臣天潢坐罪</font></h4>
			　　卻說同平章事韋處厚，表字德載，原籍京兆，以進士第入官，素性介直，穆宗時入為翰林學士，文宗綏靖內難，擢居宰輔。太和二年冬季，因橫海留後李同捷叛命，屢入朝會議軍情，不意早起遇寒，入殿白事，竟暈僕案前。文宗亟命中人掖出登輿，送歸私第，越宿即歿，追贈司空。竇易直同時罷職，改任兵部侍郎翰林學士路隋同平章事。看官欲知李同捷如何叛命，待小子約略敘明。橫海軍屬州有四，便是滄、景、德、棣四州，從前是烏重胤任職，最號恭順。重胤徙鎮山南西道，由杜叔良接任，叔良免職，用德州刺史王日簡為橫海節度使，參見七十八回。賜姓名為李全略。已而授李光顏兼鎮橫海軍，另授全略為德棣節度使。光顏任事未幾，仍乞還鎮忠武軍。敬宗末年，光顏病卒，追贈太尉，予諡曰忠。隨筆帶敘李光顏，不沒功臣。忠武軍由王沛高瑀，依次遞任，不勞細敘。惟李全略與李光顏同逝，子同捷擅領留後，敬宗毫不過問。至文宗元年，仍命烏重胤復任，調李同捷為兗海節度使。同捷不願移鎮，托言為將士所留，拒命不納。一面出珍玩女妓，遍賂河北諸鎮，要結黨援。盧龍節度使李載義，見前回。執住同捷來使，及所有饋遺，並獻朝廷。魏博節度使史憲誠，與李同捷世為婚姻，潛助同捷，當時韋處厚尚未去世，頗疑憲誠，裴度獨謂憲誠無二心。裴度公料事頗明，至此幾失之憲誠，可見知人之難。可巧憲誠遣親吏入朝，隱偵朝事，處厚與語道：「晉公百口保汝主帥，我卻不以為然。若使汝主帥暗助同捷，國法具在，怎得輕恕？只晉公未免為難，汝去歸語主帥，負朝廷不可，負晉公愈不可呢。」裴度封晉國公，見七十六回。憲誠親吏，如言歸報，憲誠頗有懼意，不敢與同捷往來。成德節度使王庭湊，替憲誠代求節鉞，文宗不許，遂發兵械鹽糧，接濟同捷。<br />
　　武寧節度使王智興，願率本軍三萬人，自備五閱月糧餉，討同捷罪。平盧節度使康志睦，康日知子。繼薛平後任，薛平移鎮平盧，見七十七回。亦願先驅往討。奏章陸續入都，文宗乃命烏重胤、康志睦、李載義、史憲誠四帥，會同義成節度使李聽，義武節度使張璠，各率本鎮軍，進討同捷。重胤素得士心，受命即行，屢戰皆捷，偏是天不假年，中道謝世。文宗因他累積忠勛，賻遺加厚，追贈太尉，予諡懿穆。重胤字保君，系河東將烏承泚子，屢任重鎮，始終守禮，幕僚如溫造石洪，皆知名士，入為諫官。至重胤歿時，門下士二十餘人，刲股以祭，可見他惠愛及人，所以有此食報呢。旌揚美德。王智興奏薦保義節度使李寰，可繼重胤，有詔允准。李寰自晉州赴軍，所過殘暴，部下多無紀律，既至行營，擁兵不進，但坐索餉糈。惟智興還算出力，拔棣州，破無棣，康志睦亦下蒲台，相繼奏捷。史憲誠首鼠兩端，陰懷觀望，獨長子副大使唐，泣諫憲誠，自督軍二萬五千趨德州，得拔平原，餘軍多徘徊不進。<br />
　　王庭湊出助同捷，屯兵境上，牽制史唐，一面往賂沙陀酋長朱邪執宜，擬與連兵。沙陀本西突厥別部，自唐太宗時入修朝貢，累代不絕，至德宗貞元年間，中國多故，北庭不通，沙陀酋長盡忠，乃降附吐蕃。既而回鶻取吐蕃涼州，吐蕃疑盡忠為導，命徙河外。盡忠惶懼，因與子執宜率三萬人，仍來歸唐，途次為吐蕃兵追襲，盡忠戰死，執宜領殘眾至靈州，叩關請降。節度使范希朝據實奏聞，詔令就鹽州置陰山府，令執宣為府兵馬使，率眾居住。為後文李國昌父子張本。至是拒絕王庭湊，遣歸使人，卻還原賂。庭湊沒法，又嗾使魏博兵馬使元志紹，引部兵還逼魏州。史憲誠上表告急，唐廷派金吾大將軍李祐，為橫海節度使，專討庭湊。又令義成節度使李聽，調滄州行營諸軍，往救魏博。李聽與史唐合兵擊敗志紹，志紹走降昭義軍，安置洺州，既而縊死。於是李祐會同李載義各軍，攻克德州，進薄滄州，直入外城。<br />
　　滄州為李同捷住所，見外城被破，當然惶急，乃致書李祐，悔罪乞降。祐遣部將萬洪入城撫眾，趁便留守，並將詳情奏聞，靜候朝旨。文宗遣諫議大夫柏耆，馳往宣慰。耆至祐營，大言不遜，威恊諸將，諸將已憤懑不平。耆又疑同捷有詐，自率數百騎入滄州城，誘令同捷入朝，並使挈同眷屬，即日啟行。萬洪謂宜轉告李祐，耆怒叱道：「我奉天子命來取同捷，就是汝主帥李祐，也不能違命，汝有甚麼權力，敢來攔阻？」萬洪不肯伏氣，便抗聲道：「同捷叛命，已是三年，幸我主帥努力破賊，才得使叛臣畏服，獻地歸朝，否則公雖遠來，三寸舌能說降一賊麼？奈何借天子威，藐視功臣，不一告知呢。」道言未已，那柏耆已拔刀砍去，洪不及防備，竟被斲倒，接連又是一刀，結果性命。洪語雖未免唐突，但亦非盡無理，奈何擅加殘戮？當下即押同捷等出城，也不再入祐營，即取道將陵，向西進發。途次聞王庭湊發兵將至，來劫同捷，因將同捷梟首，傳入京師。看官試想！諸道勞師三載，好容易得平同捷，偏經一無拳無勇的柏耆，篡取渠魁，前去獻功，幾把諸道將帥，一概抹煞，那諸將帥肯甘心忍受麼？自是彼上一表，此陳一疏，均言柏耆載寶而歸，恐同捷面陳闕下，因把他殺死滅口。文宗不得已，貶耆為循州司戶參軍，貪人之功，以為己力，終究不妙。流同捷母妻子弟等至湖南。<br />
　　李祐因柏耆返京，乃整軍入城。是時祐已抱病，入城後聞萬洪慘死，愈覺悲忿，病遂加劇，乃馳奏乞代，並述耆擅殺萬洪，有功被戮，愧無以對將士等語。文宗得奏，不禁憤慨道：「祐前平淮蔡，今平滄景，為國立功，不為不巨。今為柏耆加疾，脫或致死，豈非是柏耆殺他麼？」誰叫你遣使非人。遂再流耆至愛州。既而祐訃又至，復賜耆死﹔特簡衛卿殷侑，為橫海節度使。侑至滄州，招輯流亡，勸民農桑，與士卒同甘苦，百姓大悅，文宗更撥齊州隸橫海軍，一年足兵，二年足食，三年後戶口蕃殖，倉廩充盈，又是一東海雄鎮了。<br />
　　史憲誠聞滄景告平，令子唐奉表請朝，情願納地聽命。唐附表改名孝章，有詔進憲誠兼官侍中，調任河中節度使，命李聽兼鎮魏博，分相、衛、澶三州，歸史孝章管轄，即授為節度使。李聽屯兵館陶，遷延未進，憲誠摉括府庫，整治行裝。將士忿怒，私相告語道：「主帥無故求代，賣地邀恩，今又欲席捲以去，難道我等軍人，應該餓死麼？」嗣是輾轉煽亂，激成變釁，遂乘夜闖入軍府，殺死憲誠，並監軍史良佐，另推都知兵馬使何進滔為留後。進滔下令道：「諸君既迫我上台，須聽我號令，方可任事。」大眾唯唯從命。進滔遂查捕亂首，責他擅殺軍使及監軍，斬首示眾，乃為憲誠發喪，自己素服臨哭，將吏統令入弔，一面拜表奏陳詳情。李聽聞魏州有變，方才趨往，已是遲了。進滔率領魏博將士，出阻李聽。聽尚未戒備，被進滔殺入營中，一陣衝突，頓時駭散，慌得聽晝夜逃奔，到了淺口，人馬喪亡過半，輜重器械，盡行拋棄。還虧昭義軍出來救聽，才將追兵截回。聽還至滑台，報稱敗狀，御史中丞溫造，劾聽奉詔逗留，致有魏博亂事，奏請論罪如律。文宗好事優容，但召聽入朝，令為太子太師，又因河北用兵日久，餉運不繼，未能再討進滔，乃授進滔為魏博節度使。史孝章自請守制，因將相、衛、澶三州，仍歸進滔管領。進滔撫治兵民，頗有權術，人皆聽命，他卻安枕無懮了。王庭湊始助同捷，已有詔削奪官爵，令鄰鎮嚴兵防守，休與往來。庭湊因同捷伏辜，不免懮懼，因上表謝罪，願納景州自贖。文宗得過且過，返還景州，賜復官爵，於是河朔一帶，勉強弭兵。寫盡文宗優柔。<br />
　　裴度因年高多疾，屢乞辭職，文宗不許。度又薦稱李德裕才可大用，乃召入為兵部侍郎，欲令為相。偏吏部侍郎李宗閔，與德裕有隙，暗地裡賄托宦官，求為援助。玉守澄等內攬大權，力薦宗閔為相，文宗恐他內逼，沒奈何擢居相位。宗閔喜出望外，遂設法排擠德裕。適值李聽入朝，因奏派德裕出鎮義成軍，又引入牛僧孺為兵部尚書，做一幫手。牛僧孺出為武昌軍節度使，見前文。可巧王播病死，王播為相，亦見前文。僧孺坐繼相職，與宗閔交嫉德裕。回應七十二回與七十九回，德裕甫抵滑州，接受義成軍節度使旌節，朝旨又復頒下，令他調鎮西川，防禦南詔。南詔由韋臯收服後，本無貳心，韋臯事見七十一回。自國王異牟尋病歿，再傳至勸龍晟。為藩酋嵯巔所弒，擁立勸龍晟弟勸利，勸利隱感嵯巔，賜姓蒙氏，號為大容，蠻人稱兄為容，表明尊敬的意思。勸利傳弟豐祐，豐祐勇敢過人，具有大志，會故相杜元穎，出任西川節度使，元穎本沒甚材具，自詡文雅，玩視軍人，往往減扣衣糧，西南戍卒，轉至蠻境劫掠，豐祐與嵯巔，趁勢引誘戍卒，給他衣食，令為嚮導，即由嵯巔率眾隨入，襲陷雟、戎二州。元穎發兵與戰，大敗而還。嵯巔復進據邛州，並逼成都。文宗貶元穎為邵州刺史，另調東川節度使郭钊為西川節度使，兼權東川節度事。又令右領軍大將軍董重質，發太原鳳翔各道兵，往救西川。钊貽書嵯巔，責他無故敗盟，嵯巔復書道：「杜元穎侵擾我境，所以興兵報怨，今既易帥，自當退兵修好。」钊復遣使與訂和約，嵯巔遂大掠子女玉帛，引眾南去。嗣復遣使上表，謂：「蠻人近修職貢，怎敢犯邊？只因杜元穎不知恤下，以致軍士怨苦，競為嚮導，求我轉誅虐帥。今元穎尚未受誅，如何安慰蜀士？願陛下速奮天威，懲罪安民，勿負眾望！」文宗乃再貶元穎為循州司馬，令董重質及諸道兵士，一概引還。<br />
　　郭钊至成都，因疾求代，牛、李兩相，遂又請將德裕遠調。文宗未悉私衷，即詔令德裕西行。德裕至鎮，作籌邊樓，每日登樓眺覽，窺察山川形勢，又日召老吏走卒，咨問道路遠近，地方險易，一一繪圖立說，詳盡無遺。自是南至南詔，西至吐蕃，所有城郭堡寨，無不週知。乃練士卒，葺堡障，置斥堠，積糧儲，慎固邊防，全蜀大定。確是有才。惟南詔寇成都時，曾調東都留守李絳為山南西道節度使，令募兵進援成都，絳招兵千人赴援，及南詔修和，罷兵還鎮。既而絳接奉朝旨，遣散新軍，每人各給廩麥數鬥，新軍多怏怏失望。監軍楊叔元，因絳蒞鎮後，絕無饋遺，暗暗懷恨，遂激動新軍，說是恩餉太薄，眾情已是不平。更經監軍煽惑，索性鼓噪起來，入掠庫儲，狂奔使署。絳方與僚佐宴飲，聞變登城。或勸絳縋城逃走，絳慨然道：「我為統帥，怎得逃去？爾等只管聽便。」僚佐多半散去。只牙將王景延，及推官趙存約在側，絳亦麾手令去。景延下城與戰，為亂軍所殺。存約尚隨絳未行，絳急語道：「亂軍將至，何不速行？」存約道：「存約受明公知遇，要死同死，何可苟免。」言甫畢，亂兵已一擁上城，可憐絳與存約，先後遇害。絳一生忠直，不意竟遭此難。楊叔元奏報軍變，尚誣稱絳剋扣新軍募值，因致肇亂。諫官崔戎等，共論絳冤，及叔元激怒亂軍罪狀。文宗乃贈絳司徒，予諡曰貞，立派御史中丞溫造，繼任山南西道節度使，往平亂事。<br />
　　造行至褒城，正值興元都將衛志忠，征蠻歸來，兩下相遇，密與定謀，即分志忠兵八百人為牙隊，五百人為前軍，趨入興元，守住府門。造聲色不動，但說是饗犒士卒，那亂軍靠著楊叔元勢力，仍然入受犒賞，不意馳入府門，已由志忠指麾牙兵，把他圍住。見一個，殺一個，誅死了八百名，單剩百餘名逸去。叔元正與造敘談，造得志忠復報，便語叔元道：「監軍是朝廷命官，奈何嗾使亂軍，戕殺主帥？」叔元無可抵賴，跪伏造前，捧著造靴，哀求饒命。造乃答道：「待我表聞朝廷，恐朝廷未必赦汝哩。」當下命將叔元系獄，奏請朝命發落。嗣接文宗詔書，流叔元至康州，乃將叔元釋去。絳在地下，恐難瞑目。<br />
　　越年為太和五年，盧劉副兵馬使楊志誠，煽動徒眾，逐去節度使李載義，又殺死莫州刺史張慶初，事聞於朝。時元老裴度，屢次乞休，文宗尚不忍令去，加官司徒，限三五日一入中書，平章軍國重事。繼由牛李兩人，妒功忌能，再進讒言，度亦申請辭職，乃出為山南東道節度使，擢任尚書右丞宋申錫同平章事。當下由李宗閔、牛僧孺、路隋、宋申錫四相，同至殿前，會議盧龍善後事宜。牛僧孺進議道：「范陽自安史以來，久非國有，劉總暫獻土地，朝廷費錢八十萬緡，絲毫無獲，今日為志誠所得，與前日載義無異，若就此撫慰，使捍北狄，也是一策，不必計較順逆了。」真是好計。李宗閔本是牛黨，路隋系好好先生，申錫乃是新進，當然不加異議。文宗乃命志誠為留後，召載義入京，拜為太保。載義自易州至京師，不到數旬，受詔為山南西道節度使，調溫造鎮河陽，進志誠為盧龍節度使。惟宋申錫由文宗特擢，因他沈厚忠謹，不附中官，所以拔充宰輔，時常召入內廷，謀除閹黨。申錫引用吏部侍郎王璠為京兆尹，諭以密旨，璠竟轉告鄭注。看官道鄭注是何等人物？他本是翼城人，形體眇小，兩目短視，嘗挾醫術游江湖間，元和末至襄陽，為節度使李愬療疾，愬署為推官，從愬至徐州，漸參軍政，妄作威福，軍士多半側目。中官王守澄，方為監軍，密將眾情白愬，請即逐注。愬笑道：「注雖不遜，卻是奇才，將軍試為敘談，果無可取，斥逐未遲。」守澄默然退去，愬即令注往謁守澄，守澄頗有難色，不得已與注相見，座談數語，機辯橫生，守澄驚喜交集，延入中堂，促膝與語，說得守澄非常佩服，相見恨晚。次日即語愬道：「鄭生才具，確如公言。」守澄不足道，李愬未免失人。及守澄入典樞密，注亦隨行，日夜為守澄計事，益見寵任，所有關通納賄等情，多由注一手經營。守澄更為注營宅西鄰，達官貴人，陸續趨往，門前如市。王璠與注，素通聲氣，聞得這番機密，便去通報鄭注。看官！你想注為王守澄心腹，怎得不聞風相告呢？守澄忙與計議，當由注想出一法，只說宋申錫謀立漳王，嗾令神策都虞侯豆盧著，先行訐發，然後由守澄密白文宗。漳王湊為文宗弟，向有令望，文宗得守澄言，免不得疑懼交並，立命守澄查訊。文宗既引申錫為心腹，謀除中官，奈何復信守澄？守澄即召集黨羽，擬遣二百騎屠申錫家。飛龍廄使馬存亮，雖也是個宦豎，倒也有些天良，便挺身出爭道：「宋相罪狀未明，遽加屠戮，豈不要激成眾怒，萬一京中生亂，如何抵制？不如召問他相，再定進止。」守澄乃遣中使悉召宰相，至中書省東門，牛、李等魚貫而入，獨申錫為中使所阻，且與語道：「奉命傳召，無宋公名。」申錫自知得罪，望著延英門持笏叩頭而退。牛、李諸相，入延英殿，文宗與語申錫陰謀，牛、李等相顧驚愕，良久方同答道：「請確實訊明，方可定罪。」文宗乃命王守澄往捕漳王內史晏敬則朱訓，及申錫親吏王師文等，鞫問虛實。師文逸去，敬則與訓，系神策獄，疊經搒掠，屈打成招。讞詞既定，一王二相，幾蹈不測。還虧左常侍崔玄亮，給事中李固言，諫議大夫王質，補闕盧鈞舒元褒蔣系裴休韋溫等，伏闕力諫，請將全案人犯，移交外廷復訊。文宗道：「朕已與大臣議定了。」玄亮叩頭流涕道：「殺一匹夫，尚應慎重，況宰相呢！」文宗乃復召相臣入商，牛僧孺諫道：「人臣極品，不過宰相，今申錫已為相臣，尚有何求？臣料申錫不至出此。」文宗略略點首。鄭注恐復訊有變，勸守澄入奏文宗，止加貶黜，乃貶漳王湊為巢縣公，宋申錫為開州司馬，晏敬則朱訓坐死。馬存亮倍加憤惋，即日乞休，掛冠而去。莫謂中官無人。申錫竟病歿貶所，漳王湊亦未幾告終。及王守澄鄭注，相繼伏法，乃追復申錫官爵，封漳王湊為齊王。小子有詩歎道：<br />
　　甘將心腹作仇讎，庸主何堪與密謀？<br />
　　更有賢王冤莫白，無端受貶死遐陬。<br />
　　申錫案已經了結，維州事爭案又起，欲知詳情，請看官且閱下回。　　<br />
<br />
　　河朔三鎮，叛服靡常，不謂又增一橫海軍。李同捷襲父遺業，竟爾抗命，成德魏博，又從而陰助之，微李祐之努力進討，不亦如王庭湊史憲誠等，逍遙法外，坐擁旌節耶？柏耆奉使至滄州，擅殺萬洪，並誅同捷，誅同捷猶可，殺萬洪實屬不情。苟李祐稍有變志，恐橫海亦非唐有矣。甚矣哉，文宗之所使非人也！此後如成德盧龍，以亂易亂，無一非姑息養奸，興元兵變，禍起監軍，楊叔元死有餘辜，猶得倖生，不特李絳沈冤，即被誅之新軍八百人，恐亦未能瞑目，是何凶豎？獨沐天恩，無怪王守澄等之久踞宮禁，勢傾朝野也。宋申錫不密害成，咎尚自取，漳王何辜，乃亦遭貶。況文宗固欲除閹人，而反信閹人之誣構，庸昧至此，可勝慨哉！周赧漢獻，原不是過矣。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>