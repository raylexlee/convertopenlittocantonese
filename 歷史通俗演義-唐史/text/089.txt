
			　　卻說嶺南西道節度使康承訓，本來是沒甚將略，到了邕州，正值蠻寇大熾，他無法擺布，只是接連上奏，屢請添兵。詔發許滑青汴兗鄆宣潤八道兵往援。各兵陸續趨集，他又自恃兵眾，毫不防備，遠郊也不設斥堠，好似沒事一般。那南詔帶領群蠻，入邕州境，承訓才接到警報，遣六道兵約萬人，出拒寇鋒。六道兵統是新到，路徑不熟，用獠為導。獠人與群蠻私通，竟引各軍至絕地，一聲暗號，蠻兵四集，將各軍衝作數橛，各軍沒處逃避，一萬死了八千，惟天平軍二千名，尚在後面，所以轉身逃還。承訓聞報，嚇得手足無措。節度副使李行素，率眾修治濠柵，甫經畢工，蠻兵即至，圍住邕城，大治攻具。諸將請乘夜往劫蠻營，承訓不許，有天平小校再三力爭，方才允准。小校即召集勇士三百人，夜縋而出，潛抵蠻寨，或吶喊，或縱火，並力闖將進去，一陣亂斲，得蠻首五百餘級。蠻眾大驚，解圍逕去。承訓乃遣數千人馳追，已是無及，但殺死溪獠二三百人，都是由蠻眾脅從，無一渠酋。承訓卻騰奏告捷，說是大破蠻賊，朝廷信以為真，相率稱賀，承訓諱敗報勝，殊不足責，唐廷不察虛實，遽爾稱賀，亦覺可丑。且加承訓為檢校右僕射。此外奏功受賞，無一非承訓子弟親舊，至若燒營小校，一級沒有超遷。嗣是軍中失望，怨聲盈路。獨嶺南東道韋宙，具知承訓所為，上白宰相。承訓亦自疑懼，累表稱疾，乃罷承訓為右武衛大將軍分司，調容管經略使張茵，代鎮嶺南。茵膽小如鼷，不敢進軍，於是同平章事夏侯孜，特薦驍衛將軍高駢，出為安南都護，兼本管經略招討使。

　　駢系高崇文孫，家傳武略，好讀兵書，尤能折節為文，與諸儒共談治道。神策兩軍，交相稱美。駢嘗見二雕並飛，抽矢默祝道：「我若得貴，當射中一雕。」祝畢，發矢射去，見二雕並落，很是欣慰。後為右神策軍都虞侯，時人號為落雕侍御。駢有叛志，自是初萌。此次駢受命南下，先至海門治兵，屯留至一年有餘，監軍李維周，與駢不恊，屢促駢進軍，駢乃率五千人先濟，約維周發兵接應。維周當面許可，及駢既啟行，偏擁眾不進。駢卻鼓行而南，進至南定峰州，正值蠻眾獲田，便掩殺過去。蠻眾猝不及防，頓時駭散，所有收穫諸稻，均由駢軍捆載而歸，充作餉糈。捷奏至海門，李維周匿住不報，數月不通音問。懿宗不免動疑，傳詔詰問維周。維周反奏駢駐軍峰州，玩寇不進。是時朝中已迭易數相，蔣坤杜審權杜悰夏侯孜，先後外調，還有禮部尚書畢諴，兵部侍郎楊收曹確路岩高璩徐商等，遞次接任，始終不得一賢相。當下懿宗召問諸臣，出示維周奏牘，彼此都認是真確，奏請另易統帥。懿宗乃遣左武衛將軍王晏權，代駢鎮安南，因即召駢詣闕，擬加重譴。駢尚未得聞，但乘勝進逼交趾，殺獲甚眾，遂將交趾城圍住，安南蠻帥楊思縉，已經歸國，換了一個段酋遷，據守交趾。他出城衝突數次，均為駢軍所敗，城中孤危，旦夕可下。駢遣偏校王惠贊曾袞二人，駕著快船，入報勝狀﹔駛至海中，遙見前面有大船數艘，懸著旌旗，鼓棹而來，兩人不勝驚異。巧值海中另有游船，便去探問大船來歷。游船中有人答道：「想是新經略使及監軍呢。」兩人越加驚疑，互相商議道：「高經略屢得勝仗，如何朝廷換用別人？莫非監軍李維周，妒功不報，我等若被瞧著，必奪我表文，將我羈住，不如覓地暫匿，待他過去，方可北行。兩校卻也細心。計議已定，便搖船入海島間，俟大舟過去，乃兼程馳赴京師。懿宗大喜，即加駢檢校工部尚書，仍鎮安南，立遣二校歸報。

　　駢已得王晏權牒文，料知監軍舞弊，把軍事交與副將韋仲宰，只率麾下百人北歸。行至海門，方由二校齎到詔敕，乃再還攻交趾城。王晏權素來懦弱，李維周專知貪詐，雖然到了軍前，諸將皆不樂為用，他二人也自覺掃興，至高駢復到，朝旨亦即隨下，召他二人還闕，二人只好奉旨回去。駢復督兵攻城，親冒矢石，一鼓不克，再鼓乃下。段酋遷尚裸身死鬥，被韋仲宰搶將過去，攔腰一刀，劈作兩段。土蠻朱道古，系誘南詔入寇的頭目，也做了無頭死屍。駢軍四處搜殺，共斃三萬餘人，再攻破蠻峒二區，盡誅酋長，蠻人始不敢抗命，率眾歸附，共得萬七千人。捷書既達唐廷，懿宗用宰相議，就安南置靜海軍，即以高駢為節度使，一面大赦天下，飭安南邕州及西川諸軍，召保疆域，不必進攻南詔。且令西川節度使劉潼，曉諭南詔王酋龍，如能更修舊好，一切不問。加嶺南東道節度使韋宙同平章事，其餘出力諸將，亦賞賚有差。湊巧吐蕃將拓跋懷光，亦殺斃論恐熱，傳首京師，乞離胡君臣，也不知所終。唐廷以南詔敗退，吐蕃衰絕，西南邊境，可保無事，遂慶賀了好幾日，彷彿有國泰民安的幸事。為下文返照。

　　懿宗素好宴游，並耽音樂，供奉樂工，常近五百人，每月必大宴十餘次，水陸佳餚，無不搜集。偶一行幸，扈從多至十餘萬人，耗費不可勝計。樂工李可及，善為新聲，竟得擢為左威衛將軍。左拾遺劉蛻，一再進諫，反被黜為華陰令。同平章事曹確，上言李可及不應為將軍，亦不見從。至咸通九年，桂州戍卒作亂，殺都將王仲甫，推糧料判官龐勛為主，劫庫兵北還，所過剽掠，州縣不能御，接連遞入警報，幾與雪片相似。唐廷君臣，才腳忙手亂起來，會議了一兩次，想出了將就的方法，遣中使高品張敬思，赦他前罪，令勒眾安歸徐州。原來前時南詔入寇，徐州奉詔募兵，計八百人往援，就中有都虞侯許佶，及軍校趙可立姚周張行實等，本是徐州群盜，投入戎伍，當下出戍桂州，初約三年一代，至六年尚不得歸，戍卒各有怨言。許佶等遂煽眾作亂，殺斃都將，奉勛北還﹔既得中使慰撫，乃暫止剽掠。到了湖南，監軍設法招誘，令悉輸甲兵。山東南道節度使崔鉉，派兵扼守要害，戍卒始不敢入境，泛舟東下。許佶等計議道：「我輩罪大，比銀刀軍為尤甚，朝廷頒敕赦罪，無非暫時牢籠，若到徐州，必致葅醢了。」遂各出私財，購造甲兵旗幟，過浙西，入淮南。

　　淮南節度使令狐綯，著人慰勞，並給芻米。都押牙李湘諫綯道：「徐卒擅歸，勢必為亂，雖無敕令誅討，藩鎮大臣，亦當臨時制宜。高郵岸峻，水狹且深，請焚荻舟塞住前面，用勁兵截住後路，然後可以盡殲。若縱令出淮，必成大患。」養雝成患，原不若去火抽薪。綯素懦怯，且因無詔不便擅行，乃對李湘道：「彼在淮南，未曾為暴，隨他過去便了。」勛等過了淮南，適徐泗觀察使崔彥曾，奉敕撫循，遣使喻以敕意，令他不必驚疑。勛尚自申狀，辭禮甚恭。及行至徐城，勛與許佶等，復宣告大眾道：「我等擅歸，無非欲還見妻孥，今聞已有密敕，頒下本省，俟我等到後，即須屠滅，與其自投羅網，何若戮力同心，共赴湯火，不但可以免禍，富貴亦或可圖，爾等以為何如？」大眾踴躍稱善。勛復遞申狀，略言：「將士等自知罪戾，各懷懮疑，今已及符離，尚未釋甲，實因軍將尹勘杜璋徐行儉等，狡詐多疑，必生釁隙，乞即將三人罷職，借安眾心，仍乞戍還將士，別置二營，共設一將，如肯俯允，不勝感德」云云。全是要索。彥曾覽到申狀，因召諸將與謀，眾皆泣語道：「近因銀刀兇悍，使一軍皆蒙惡名，殲夷流竄，不無枉濫。今冤痛未消，復來桂州戍卒，猖狂至此，若縱使入城，必為逆亂，恐全境將從此糜爛了，不若乘他遠來疲敝，發兵往討，彼勞我逸，料無不勝。」彥曾尚未能決。團練判官溫庭皓，復謂：「討亂有三難，不討亂有五害，利弊相較，還是進討為宜。」彥曾乃檢閱師徒，得兵四千三百人，命都虞侯元密為將，援兵三千人討勛。一面聲明勛罪，檄令宿泗二州，也出軍邀擊。

　　元密出至任山，逗留不進，但遣偵卒變服負薪，往探賊蹤，擬俟賊眾到來，設伏掩擊。不意偵卒為賊所執，搒訊得實，遂詭道轉趨符離。宿州戍卒五百人，出御濰水，望風奔溃，賊眾得進攻宿州。觀察副使焦潞，方攝行州事，城中無兵可守，只好棄城逃命。勛即率眾入城，自稱兵馬留後，發財散粟，名為賑給窮民，實是選募徒眾，如或不願，立即殺死，僅一日間，已得數千人，乘城分守。元密聞勛陷宿州城，始引兵進攻，駐營城外。賊用火箭射城外茅舍，延及官軍營帳。官軍正在撲救，不防賊眾出城突擊，慌忙抵敵，傷亡了三百人。賊眾還入城中，夜使婦人持更，大掠城河船隻，備載資糧，順流而下，擬入江湖為盜。到了天明，已是走盡，官軍才得察覺，乘曉追去，約行二三十里，始見賊艤舟堤下，岸上亦有數隊賊兵，三三五五，郤走林間。密望將過去，還道臨陣畏縮，便驅兵進擊。軍士尚未早餐，各有饑色，因不敢違抝將令，忍著饑追趕上前﹔將及賊舟，舟中忽起嘯聲，突出許多悍徒，前來攔截。官軍奮力搏戰，哪知岸上的賊兵，卻從林間繞出，竟至官軍後面，拊背突入，官軍頓時大亂。密料不可敵，且戰且行，倉猝中不辨路徑，竟陷入荷澤中。賊眾追至，四面攢射，密與麾下約死千人，尚有殘眾數百，一齊降賊，沒一人得還徐州。勛探問降卒，得知彭城空虛，即引眾北渡濰水，逾山進攻。

　　彥曾尚未悉元密敗狀，及賊已入境，才有人報聞，急募城中丁壯，登陴守禦。怎奈闔城震懼，已無固志。或勸彥曾速奔兗州，彥曾怒道：「我為元帥，與城存亡，是我本職，怎得說好逃走呢？」說畢，拔出佩刀，將他殺死。忠而寡謀，死亦無補。過了兩日，賊至城下，有眾六七千人，鼓噪動地。城外居民，由勛好言撫慰，毫不侵擾。自是人民爭附，相助攻城，或縱火焚門，或懸梯攀堞，守卒無心抵禦，一哄而逃，坐見城池被陷。彥曾高坐堂上，由賊眾將他扯下，牽禁館中。尹勘杜璋徐行儉三人，無從趨避，俱為賊擄，梟首刳腹，備極慘毒，且將他三家屠滅。勛盛陳兵衛，召見文武將吏，自己高踞廳座，點名傳入。將吏等都惶恐伏謁，不敢仰視。統是貪生怕死。勛又召判官溫庭皓，令作草表，求請節鉞。庭皓道：「此事甚大，非頃刻可成，容我還家徐草，方免朝廷駁斥。」勛乃許諾。翌晨，勛著人取稿，庭皓隨入見勛，從容答道：「昨日未曾拒命，不過欲一見妻子，面訣死生，今已與妻子訣別，特來就死。」勛注視良久，不禁獰笑道：「書生獨不怕死麼？我龐勛能取徐州，何患無人草表，汝不肯為，權寄頭顱，改日再與汝算帳。」庭皓趨出，勛另延文生周重為上客，屬令草表，重援筆寫道：

　　臣龐勛上言：臣軍居漢室興王之地，頃因節度刻削軍府，刑賞失中，遂致迫逐。陛下奪其節制，剪滅一軍，或死或流，冤橫無數。今聞本道復欲誅夷將士，不勝痛憤，推臣權兵馬留後，彈壓十萬之師，撫有四州之地。臣聞見利乘時，帝王之資也。臣見利不失，遇時不疑，伏乞聖慈，復賜旌節！不然，揮戈曳戟，詣闕非遲，謹擐甲待命！語氣狂甚。

　　勛覽表甚喜，即遣押牙張琯齎詣京師，令許佶為都虞侯，趙可立為都游奕使，黨羽各補牙職。連日募兵，分屯要害。泗州刺史杜慆，系杜悰弟，聞龐勛已據徐州，亟完城繕甲，整頓守備。勛黨李圓，為勛所遣，率二千人略泗州，先使精卒百名，入城招降。慆封貯府庫，佯為投順，開城迎入賊兵，一俟百人趨入，即闔住城門，殺得一個不留。越日，李圓進攻，城上早已防備，矢石如注，射死賊兵數百名。圓退屯城西，求勛添兵。勛再遣眾萬人，往助李圓。廣陵人辛讜，辛雲京孫。素性任俠，隱居不仕，嘗與杜慆交遊，至是因泗州被寇，入城見慆，勸慆挈家遠避。慆答道：「平安時坐享祿位，危難時即棄城池，負君負國，我不敢為，誓與將士共死此城。」讜慨然道：「公能如是，僕亦願與公同死，當回家一訣便了。」為君為友，情義兼至，卻是一個俠士。遂辭還廣陵，與家屬訣別，再往泗州。途次遇著避亂的泗民，扶老攜幼，絡繹逃來，就中有幾個認識辛讜，即與言賊眾大至，城已被圍，幸毋輕進取死。讜微笑不答，逕趨城下，果見賊眾環攻，只有水西門留出。他隻身棹著小舟，駛進水西門，僥倖得入。慆相見大喜，立署他為團練判官。都押衙李雅，饒有勇略，為慆嚴設守備，覷賊懈怠，出奇擊賊。賊眾敗退，還屯徐城，眾心少安。

　　已而朝廷降旨討賊，令右金吾大將軍康承訓，為義成節度使，兼徐州行營都招討使，神武大將軍王宴權，為徐州北面行營招討使，羽林將軍戴可師，為徐州南面行營招討使，大發諸道兵，分屬三帥。承訓復奏乞調發沙陀三部落，使朱邪赤心率眾隨行，有旨允他所請。且因泗州方急，敕淮南監軍郭厚本，領兵往援，厚本至洪澤湖，聞龐勛部下吳迥，又率眾數萬，再圍泗州，他未免膽怯，逗留不前。杜慆日夕望援，待久不至。辛讜夜乘小舟，潛出水西門，逕至洪澤湖，謁見厚本，敦促進師。厚本佯與約期，至讜返泗城，仍然按兵不發。那賊眾攻城益急，並將水西門圍住，負草填濠，為火攻計。城中惶急萬分，讜復請求救。慆說道：「前往徒勞，今往何益？」讜忿然道：「此行得兵乃來，否則死別。」兩語足抵《易水歌》。遂復乘小舟，負著戶門，抵擋矢石，好容易突出圍城，往見厚本，極陳利害，繼以涕泣。厚本頗為感動，意欲發兵。淮南都將袁公弁進言道：「賊勢至此，自顧且不暇，怎能救人？」讜瞋目呵叱道：「賊猛撲泗城，危在旦夕，公受詔赴援，乃逗留不進，豈非有負國恩？若泗州不守，淮南必為寇場，難道公能獨存麼？我當殺公謝國，然後自殺謝公。」說至此，拔劍遽起，欲擊公弁。厚本急將讜抱住，公弁才得走脫。讜回望泗州，痛哭不休。淮南軍士，亦皆流涕。厚本乃許分五百人，隨讜還援。讜對五百人下拜，乃率同渡淮，遙望賊眾耀武揚威，勢甚披猖，有一軍士失聲道：「賊勢似已入城，我輩不若歸去。」讜不覺大怒，一手扯住該兵，一手拔劍擬頸。淮南軍連忙勸阻，讜叱道：「臨敵妄言，律應斬首。」大眾見不可爭，向前搶救。讜素多力，便將該兵提起，擋住大眾，眾無力可施，沒奈何哀求乞免。讜答道：「諸君但駛舟前行，我捨此人。」眾亟鼓棹而進，讜乃將該兵放下，驅至淮北，登岸擊賊，喊殺連天。慆在城上瞧著，也出兵接應，內外夾攻，賊乃敗走，追逐至十里外，至晡乃還。小子有詩贊辛讜道：

　　平生好爵敢虛縻，臨難奮身獨不辭。

　　為語古今諸俠士，忘軀為國是男兒。

　　賊眾既退，泗州果能免兵否，容至下回說明。　　