
			　　卻說李希烈籍隸遼西，性極凶狡，本來是沒甚功業，自平梁崇義後，恃功益驕，德宗反說他忠勇可恃，封王拜相，兼數鎮節度使，令討李納。希烈率部眾徙鎮許州，屯兵不進，反遣心腹李苴，陰約李納，結為唇齒，共圖汴州，佯向河南都統李勉處假道。勉知他不懷好意，陽具供帳，陰飭戒備。希烈探悉情形，竟不至汴。納卻屢遣游兵，渡汴往迎，且絕汴餉路。勉乃改治蔡渠，鑿通運道，以便接濟。希烈又密與朱滔等通問，滔等與官軍相拒，累月未決，一切軍需，全仗田悅籌給。悅不勝供應，支絀萬分，聞希烈兵勢甚盛，乃共謀乞援，願尊希烈為帝。希烈遂自號建興王，天下都元帥。五賊株連，凶燄益盛。希烈遂遣將李克誠，襲陷汝州，執住別駕李元平。元平眇小無須，素來大言不慚，中書侍郎關播，說他有將相才，薦任汝州別駕，兼知州事，哪知他被捕至許，見了希烈，嚇得渾身亂抖，尿屎直流。希烈且笑且罵道：「盲宰相用你當我，何太看輕我哩？似你豈足污我刃，饒了你罷！」元平連忙叩謝，首如搗蒜。希烈拂袖返入，他才爬起，由軍士替他解縛，退出帳外去了。可為慣說大話者作一榜樣。

　　希烈再遣將董待名等，四出抄掠，取尉氏，圍鄭州，東都大震。德宗召盧杞入商，杞答道：「四鎮不臣，又加希烈，幾乎討不勝討，不如令儒雅重臣，往宣上德，為陳順逆禍福，或可不戰而勝哩。」德宗問何人可遣，杞應聲道：「莫如顏真卿。」乃命真卿宣慰希烈。詔敕一下，舉朝失色。原來盧杞入相，專好擠排，楊炎既被他貶死，繼起為相的張鎰，本來是沒甚峭厲，偏杞又排他出外，令兼鳳翔節度使。故相李揆，老成望重，又為杞所忌，遣使吐蕃，病死道中。顏真卿入掌刑部，剛正敢言，杞獨奏改太子太師，且欲調任外職。真卿嘗語杞道：「先中丞傳首至平原，指盧奕。真卿曾舌舐面血，今相公乃忍不相容麼？」杞矍然起拜，心中卻銜恨愈深。至是假公濟私，令他出撫希烈。真卿拜命即行，馳至東都，留守鄭叔則道：「此去恐必不免，不如留待後命。」真卿慨然道：「君命難違，怎得避死？」隨即寫了家書，寄與頵碩兩兒，但囑他上奉家廟，下撫諸孤，此外不及他語。書已寄出，即向許州進發。李勉聞真卿赴許，亟表言失一元老，為國家羞，請速追召還朝，一面使人邀留道中。偏真卿已經過去，不及追還，只好付諸一歎。

　　真卿既抵許州，才與希烈相見，忽有眾少年持刀直入，環繞真卿左右，口中呶呶辱罵，手中以刀相示，幾乎欲將真卿醢食了事。真卿毫不改容，顧語希烈道：「若輩何為？」希烈乃麾眾令退，且謝真卿道：「兒輩無禮，請休介意！」真卿問明眾少年，才知皆希烈養子，當下朗聲宣敕，希烈聽畢，便道：「我豈欲反，只因朝廷不諒，奈何！」乃導真卿入客館中，逼使代白己冤，真卿不從。希烈再遣李元平往勸，真卿呵叱道：「汝受國家委任，不能致命，我恨無力戮汝，反敢來勸誘我麼？」元平懷慚而退，返報希烈。希烈意欲遣歸，元平卻勸令拘留。越是小人，越會巴結。會朱滔王武俊田悅李納四人，復各遣使至許州，上表稱臣，腼顏勸進。腼顏兩字甚妙。希烈召真卿入示道：「今四王遣使推戴，不約而同，太師看此情勢，豈獨我為朝廷所忌麼？」真卿奮然道：「這是四凶，怎得稱作四王？相公不自保功業，為唐忠臣，乃反把亂臣賊子，引作同侶，難道是甘心同盡嗎？」希烈不悅，令人扶出。越日與四使同宴，又召真卿入座，四使語真卿道：「太師德望，中外同欽，今都統將稱大號，太師適至，都統欲得宰相，舍太師尚有何人？這乃所謂天賜良相哩。」真卿怒目相視道：「汝等亦知有顏杲卿麼？杲卿就是我兄，曾罵賊死節，我年八十，但知守節死義，汝等休得胡言！」四使乃不敢複語，真卿乃起身還館。希烈使甲士十人，環守真卿館舍，且在庭中掘坎，揚言將坑死真卿。真卿怡然見希烈道：「死生有定，亟以一劍授我，便好了公心事，何必多方恫嚇，我若怕死，也不來了。」希烈乃婉詞道歉。

　　既而左龍武大將軍哥舒曜，奉命為東都汝州節度使，擊破希烈前鋒將陳利貞，進拔汝州，擒住守將周晃。湖南觀察使曹王臯，系曹王明玄孫。調任江西節度使，擊斬希烈將韓霜露，連下黃蘄各州。希烈部下都虞侯周曾等，本由希烈差遣，往攻哥舒曜，他卻通款李勉，還擊希烈，擬奉顏真卿為節度使，不料為希烈所聞，潛令別將李克誠，率兵掩至。曾等卻未預防，統被殺死，只同黨韋清，奔投劉洽，幸得逃生。董待名等曾圍鄭州，聞各處失利，相率遁還。希烈氣燄少衰，乃自許州歸蔡州，顏真卿仍被擁去，置居龍興寺，用兵守著。會荊南節度使張伯儀，與希烈兵交戰安州，伯儀大敗，連持節俱被奪去。希烈得節示真卿，真卿號慟投地，絕而復甦，自是不復與人言。希烈遣使上表，歸咎周曾等人，表面上好似恭順，暗中卻通使朱滔，待他來援。滔正自顧歸路，還救清苑，與李晟相持。晟適患病，不能督師，被滔乘隙襲擊，敗走易州。滔自瀛州休息數天，王武俊遣宋端見滔，促他速還魏橋，滔尚擬從緩，偏端出言不遜，頓時惹動滔怒，斥端使還，且語道：「滔以救魏博故，叛君棄兄，幾如脫屣，現遇熱疾，暫未南來，二兄指王武俊。必欲相疑，聽他自便。」端回報武俊，武俊因滔縱馬燧，已是不平，至此越覺介意，勉強遣人報謝。不獲於上，安能信友？李抱真駐營魏縣，偵得消息，乃遣參謀賈林，詐降武俊，林至武俊營，武俊問他來意，林正色答道：「林奉詔來此，並非來降。」武俊不禁色動。林又接口道：「天子聞大夫登壇時，自言忠而見疑，激成此舉，諸將亦共表大夫忠誠，今天子密諭諸將，謂：『朕前事誠誤，追悔無及，朋友失歡，尚可謝過，朕為四海主，豈君臣情誼，轉不及朋友麼？』林特來傳命，請大夫自行裁奪。」令他自酌，不勸之勸，尤妙於勸。武俊徐答道：「僕系胡人，入受旌節，尚知愛及百姓，豈天子反好殺人麼？僕不憚歸國，但已與諸鎮結盟，不便食言，若天子下詔，赦諸鎮罪，僕當首倡歸化，諸鎮再或不從，願奉辭伐罪，上足報君，下可對友，不出五旬，河朔可大定了。」林乃道：「公言甚善，林當返報李公，如言請旨。」武俊喜甚，厚禮送歸。嗣因抱真嘗通使武俊，陰相聯結，魏博一路，兵禍少紓。惟李希烈復出寇襄城，哥舒曜入城拒守，竟為所圍。河南都統李勉，遣宣武將唐漢臣赴援，德宗亦令神策將劉德信，募兵三千人往助，且命神策軍使白志貞，添招兵士。志貞勒令節使子弟，自備資裝從軍，但給他五品官銜，於是怨言益盛，人心動搖。翰林學士陸贄，表字敬輿，系嘉興人氏，夙擅才名，以進士中博學宏詞科，歷任外尉，及監察御史。德宗召居翰苑，屢問政事得失。贄因兵民兩困，防生內變，特剴切上疏道：

　　臣聞王者蓄威以昭德，偏廢則危。居重以馭輕，倒持則悖。王畿者，四方之本也。京邑者，王畿之本也。昔太宗列置府兵，八百餘所，而關中五百，舉天下不敵關中，則居重馭輕之意明矣。承平漸久，武備濅微，雖府衛具存，而卒乘罕習，故祿山竊倒持之柄，乘外重之資，一舉滔天，兩京不守，尚賴西邊有兵，諸廄備馬，每州有糧，而肅宗乃得中興。乾元以後，復有外虞，悉師東討，邊備既弛，禁旅亦空，吐蕃乘虛深入，先帝莫與為御，是又失馭輕之權也。既自陝還，懲艾前事，稍益禁衛，故關中有朔方涇原隴右之兵以捍西戎，河東有太原之兵以制北虜。今朔方太原之眾，遠屯山東，神策六軍，悉戍關外，將不能盡敵，則請濟師，陛下為之輟邊軍，缺環衛，竭內廄之馬，武庫之兵，召將家子以益師，賦私蓄以增騎，又告乏財，則為算室庐，貸商人，設諸榷之科，日日以甚。倘有賊臣啗寇，黠虜覷邊，伺隙乘虛，竊犯畿甸，未審陛下何以御之？往歲為天下所患，咸謂除之則可致昇平者，李正己李寶臣梁崇義田悅是也。往歲為國家所信，咸謂任之則可除禍亂者，朱滔李希烈是也。既而正己死，李納繼之﹔寶臣死，惟岳繼之﹔崇義誅，希烈叛，惟岳戮，朱滔攜，然則往歲之所患者，四去其三矣，而患竟不衰。往歲之所信者，今則自叛矣，而餘又難保。是知立國之安危在勢，任事之濟否在人﹔

　　勢苟安，則異類皆同心也，勢苟危，則舟中亦敵國也﹔陛下豈可不追鑒往事，維新令圖，修偏廢之柄以靖人，復倒持之權以固國，而乃孜孜汲汲，極思勞神，徇無已之求，望難必之效乎？陛下幸聽臣言，凡所遣神策六軍，如李晟等及節將子弟，悉令還朝，明敕涇隴邠寧，但令嚴備封守，仍雲更不征發，使知各保安居，再使李芃還軍援洛，李懷光還軍救襄城，希烈一走，梁宋自安，餘可不勞而定也。又下降德音，罷京城及畿縣間架等雜稅，與一切貸商徵兵諸苛令，俾已輸者弭怨，現處者獲寧，則人心不搖，邦本自固，尚何叛亂之足慮乎？語關至計，務乞陛下酌量施行。

　　看官聽著！德宗當日，若果信用贄言，何至京城失守，蒙塵西行？偏是德宗目為迂談，一心想蕩平叛逆，把魏縣各軍，未曾調回一個，反屢促李勉劉德信等，急救襄城，勉聞希烈精兵，統在襄陽，料想許州空虛，特囑劉德信唐漢臣兩將，移襲許州。這也是一條好計。兩將奉令即行，哪知中使到來，責他違詔，立刻追還二將，二將狼狽走還，被希烈部將李克誠，追擊過來，殺傷大半。漢臣奔大梁，德信奔汝州。希烈游兵，剽掠至伊關，李勉亟遣裨將李堅率四千人，助守東都，又被希烈將截住後路，東都亦震，襄城益危。德宗再命舒王謨見前。為荊襄等道行營都元帥。改名為誼，徙封普王，戶部尚書蕭復為元帥府長史，右庶子孔巢父為左司馬，諫議大夫樊澤為右司馬，調入涇原將士，令帶同東行。

　　涇原節度使姚令言，率兵五千至京師，時當十月，途次冒雨前來，凍餒交迫，既至京師，滿望得著厚賜，遺歸家屬，不意京兆尹王翃，奉敕犒師，但給他糲飯菜羹，此外並無賞物。大眾不禁動憤，盡把菜飯撥擲地上，蹴作一團，且揚言道：「我輩將冒死赴敵，乃一飯且不使飽，尚能以微命相搏麼？今瓊林大盈二庫，金帛充溢，朝廷靳不一與，我輩何妨自取呢。」乃環甲張旗，直趨京城。令言正入朝辭行，驀聽得兵變消息，忙趨出城外，呼眾與語道：「諸軍今日，東征立功，何患不富貴？乃無端生變，莫非要族滅不成？」軍士不從，反將令言擁住，鼓噪至通化門。但見有中使奉詔出撫，每人給帛一匹，眾益忿詬道：「我等豈為此區區束帛麼？」遂將中使射斃，一哄入城，百姓駭走，亂軍大呼道：「汝等勿恐，我輩前來撫汝，此後不奪汝商貨僦質，也不稅汝間架陌錢了。」苛斂病民，正使軍士借口。德宗聞亂軍入城，即令普王誼及翰林學士姜公輔，同往慰諭。偏亂軍列陣丹鳳門，持弓以待，無可理喻，沒奈何返身入報。德宗又號召禁兵，令御亂軍，不料白志貞所募禁旅，統是虛名列籍，兵餉悉入貪囊，到了危急待用，竟無一人前來，此時德宗張皇失措，急忙挈同王貴妃韋淑妃，及太子諸王公主，自後苑北門出奔，連御璽都不及取，還是王貴妃忙中記著，取系衣中。宦官竇文瑒霍仙鳴，率左右百人隨行，普王誼為前驅，太子為後殿，司農卿郭曙，右龍武軍使令狐建，在道接駕，各率部曲扈從，於是始得五六百人。姜公輔叩馬進言道：「朱泚嘗為涇原軍帥，因弟滔為逆，廢處京師，心常怏怏，今亂兵入京，若奉他為主，勢必難制，不如召使從行。」德宗不暇後顧，便搖首道：「現在趕程要緊，已是無及了。」遂西向馳去。

　　是時亂軍已斬關入內，登含元殿，大掠府庫，居民亦乘勢入宮，竊取庫物，喧嘩的了不得。姚令言以大眾無主，亂不能止，特與亂軍商議，擬推朱泚為主帥。泚討平劉文喜後，曾留鎮涇原，加官太尉。回應六十二回。及滔謀逆，蠟書貽泚，勸他同叛，使人為馬燧所獲，送至京師。德宗乃召泚入朝，出示滔書，泚惶恐請死，德宗以兄弟遠隔，本非同謀，特溫言慰勉，賜第留京。令言提議戴泚，大眾樂從，乃至泚第迎泚，泚佯為謙讓，經亂軍一再往迎，乃乘夜半入闕，前呼後擁，列炬滿街，既至含元殿，約束亂兵，自稱權知六軍，泚乘亂入闕，約束亂兵，不足言罪，誤在後此稱尊耳。次日徙居北華殿，出榜張示。略云：

　　涇原將士，遠來赴難，不習朝章，馳入宮闕，以致驚動乘輿，西出巡幸，現由太尉權總六軍，一應神策等軍士及文武百官，凡有祿食者，悉詣行在，不能往者，即詣本司，若出三日檢勘，彼此無名者殺無赦。為此榜示，俾眾週知。

　　京城官吏，見此榜文，才知德宗已經西出，首相盧杞，及新任同平章事關播，已在夜間逾中書省垣，微服出城。神策軍使白志貞，京兆尹王翃，御史大夫於頎，中丞劉從一，戶部侍郎趙贊，翰林學士陸贄吳通微等，亦陸續西往，馳至咸陽，方與車駕相會。德宗憶及桑道茂言，決赴奉天。奉天守吏，聞車駕猝至，不知何因，意欲逃匿山谷，主簿蘇弁道：「天子西來，理應迎謁，奈何反逃避呢？」乃相偕迎車駕入城。京城百官，稍稍踵至，及左金吾大將軍渾瑊到來，報稱朱泚為亂兵擁立，後患方長，不可不備。德宗即授瑊為行在都虞侯，兼京畿渭北節度使，且征諸道兵入援。盧杞悻悻進言道：「朱泚忠貞，群臣莫及，奈何說他從亂？臣請百口保他不反。」德宗也以為然，反日望朱泚迎輿，那知泚已密謀僭逆，竟欲做起皇帝來了。

　　先是光祿卿源休，出使回紇，還朝不得重賞，頗懷怨望，見朱泚自總六軍，遂入闕密談，妄引符命，勸他稱尊，泚喜出望外，立署京兆尹，檢校司空李忠臣，太僕卿張光晟，工部侍郎蔣鎮，員外郎彭偃，太常卿敬釭，皆為泚所誘，願為泚用。泚又以段秀實久失兵柄，必肯相從，即令騎士往召。秀實閉門不納，騎士逾垣入見，硬迫秀實同行。秀實乃與子弟訣別，往見朱泚。泚喜道：「司農卿來，吾事成了。」秀實為司農卿，見六十二回。秀實因語泚道：「將士東征，犒賜不豐，這是有司的過失，天子何從與聞？公以忠義聞天下，何勿開諭將士，曉示禍福，掃宮禁，迎乘輿，自盡臣職，申立大功呢。」泚默然不答。秀實乃陽與周旋，陰結將軍劉海賓，及涇原將吏何明禮岐靈岳，謀誅朱泚。適金吾將軍吳漵，奉德宗命，來京宣慰。泚佯為受命，留漵居客省中，一面遣涇原兵馬使韓旻，率銳騎三千，往襲奉天，外面卻托稱迎鑾。秀實偵悉狡謀，便語靈岳道：「事已急了，只可以詐應詐。」召旻且還，乃囑靈岳竊姚令言符，作為憑信。靈岳去了半日，空手馳回，報稱符難竊取。秀實倒用司農卿印為記，寫入數語，募急足持往追旻。旻得符即還。奉天不被襲破，虧得此計。秀實又語靈岳道：「旻若回來，我等將無噍類了。我當直搏逆泚，不成即死，免累諸公。」靈岳道：「公具大才，應策萬全，現在事迫燃眉，且由靈岳暫當此任，他日能完全誅逆，靈岳雖死，也瞑目了。」忠烈不亞秀實。計議已定，俟旻兵一到，果然出泚意外，嚴詰追還原因。靈岳獨挺身趨入，指泚與語道：「天子蒙塵，須趕緊迎回，奈何反遣兵往襲？靈岳食君祿，急君難，怎忍袖手，所以著人追還。」泚聽言未畢，已是怒不可遏，叱令左右，將靈岳拿下，梟首以徇。靈岳痛詈至死，毫不扳連別人。秀實又囑劉海賓何明禮，陰結部曲，為下手計，偏泚急欲稱帝，召源休李忠臣姚令言等進議，連秀實亦同入商。源休執笏入殿，居然與臣子朝君一般，秀實瞧著，激起一腔忠憤，恨不得將這班賊臣，立時殺死。等到朱泚開口，說了數語，不由的奮身躍起，奪了休笏，向泚擲去，隨即厲聲道：「狂賊！應磔萬段，我豈從汝反麼？」泚慌忙舉臂捍笏，笏僅及額，流血污面，返身急走。秀實再趨前搏泚，被李忠臣等出來攔阻，且呼衛士動手，拿住秀實。秀實知事不成，便向著大眾道：「士可殺不可辱，我不從汝反，要殺便殺，豈容汝屈辱麼？」說至此，大眾爭前亂斲，立把秀實砍倒。泚一手掩額，一手向眾搖示道：「這是義士，不可妄殺。」至大眾停手，秀實早已畢命，一道忠魂，投入地府去了。小子有詩贊道：

　　拚生一擊報君恩，死後千秋大節存。

　　試覽《唐書》二百卷，段顏同傳表忠魂。

　　秀實既死，劉海賓服遁去。泚命以三品禮葬秀實，遣兵往捕海賓，究竟海賓曾否被捕，待至下回說明。　　