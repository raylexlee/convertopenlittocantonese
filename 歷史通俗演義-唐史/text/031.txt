
			　　卻說羽林將軍程務挺，自預謀廢立後，出任單於道安撫大使，防禦突厥，因阿史那骨篤祿及阿史那元珍等，尚出沒塞外，所以有此調遣。接應第二十九回。當裴炎下獄時，務挺嘗密表申理，武氏為之不歡。至敬業敗死，或上言務挺與敬業通謀，武氏也不加詳審，遽令左鷹揚將軍裴紹業，馳往務挺軍中，宣敕處斬。務挺夙有勇名，為突厥所畏憚，及聞他正法，宴飲相慶。還有夏州都督王方翼，由安西都護調任，亦應二十九回。與務挺職務相關，且系廢後王氏近親，亦逮捕下獄，流徙崖州，輾轉斃命。

　　越年，武氏以敬業早平，復改元垂拱，仍遷庐陵王哲至房州。武氏年已周甲，華色未衰，脂粉釵環，未嘗少撤。自從高宗晚年，屢患風眩，不能與武氏常親枕席，武氏已鬱鬱寡歡，好容易待到駕崩，臨朝秉政，大權在握，一子廢黜，一子居住別殿，也似禁錮一般，文武百官，要殺便殺，沒一個敢行抗命，正是雌威大盛的時候，無如宮中少幾個面首，終究是玉漏沈沈，繡幃寂寂，驀然想起當年的馮小寶，下體過人，不亞嫪毒，與秦莊襄後私通。樂得叫他再入禁中，重圖歡會。應二十四回。史稱馮小寶賣藥洛陽，因千金公主以進。稗乘上謂武氏為尼時，已與有染，今從之。小寶當然應召，兩下兒都翻雨覆雲，不減當年情味，武氏遂想出一法，令他為白馬寺主，好借那超度祖宗的名目，往來宮掖，掩飾過去。且因他家世寒微，特命改姓為薛，與駙馬薛紹同族，令紹呼他為季父，何不直呼丈翁？又賜名懷義，寵賚甚優。身且不惜，遑問他物。宮廷內外，明知他是武氏的情夫，只因武氏凶燄滔天，怎敢非議？有幾個不顧廉恥的狗官，反極意趨承，向懷義乞憐。懷義起初尚稍知顧忌，後來漸漸驕恣，出入竟乘御馬，由宦官數人擁護，呵道揚鑣，威赫無比。居然是個天子。士民不及走避，便被鐵爪撾首，流血僕地。遇道士即令髡發，見朝貴即令下拜，甚至武承嗣武三思等，皆奔走馬前，執僮僕禮。就是對待姑夫，亦不過執子姪禮，何必降為廝僕。右台御史馮思勖，用法相繩，偶遇諸途，被懷義喝令侍役，毆擊幾死。獨溫國公蘇良嗣，繼劉仁軌後任，留守西京，武氏特召為左相，受職入朝。湊巧碰著薛懷義，勉強與他施禮，懷義竟不答拜，昂若無人。良嗣怒道：「何物禿奴，敢這般傲慢？」懷義驕肆已慣，怎肯忍耐，即與良嗣鬥起嘴來。良嗣竟命左右拖出懷義，並把他掌頰數十下，快哉快哉！氣得懷義火星透頂，急忙馳報武氏。偏武氏向他嬉笑道：「阿師只宜出入北門，若南衙系宰相往來，怎得相犯哩？」武氏畢竟聰明。這數句話，好似向懷義的禿頭上，澆了一碗冷水，淋得氣燄全消，只好自認晦氣，沒處報冤。武氏恐他再去闖禍，便托言懷義有巧思，使入宮營造，不得常出。補闕王求禮，未明武氏用意，反表請閹了懷義，免亂宮闈。看官！你想武氏肯從不肯從？含蓄得妙。

　　又越年，武氏佯說歸政豫王，豫王倒也聰明，奉表固讓。武氏仍然臨朝，自思內行不正，恐宗室大臣，怨望不服，或致謀變，於是設立銅匭，令置都門，無論何人，統得告密，即將密奏投入匭中，飭心腹隨時取陳。如有遠方告密，且命地方有司，給馬供食，使詣東都，如密奏確鑿，即給官階，否則亦不問罪。看官試想！這種法制，創造出來，不特挾有私嫌的人，可以乘機報怨，就使與人無嫌，也樂得捕風捉影，借此博個好官兒。胡人索元禮，因告密被召，面對稱旨，立擢為游擊將軍，令他按問罪犯。元禮性最殘忍，推審一人，必誘罪犯扳引數十百人，輾轉牽連，積成冤獄。武氏反說他明乾，屢加賞賜。自己本是殘忍，所以同聲相應。尚書都事周興來俊臣等，紛起效尤，競尚羅織，興累遷至秋官侍郎，俊臣累遷至御史中丞，兩人皆養無賴數百名，專令告密，意中欲搆陷一人，輒使數處俱告，辭狀相同，立即捕逮，嚴刑拷訊，無不誣服。又撰羅織經數千言，作為秘本，所用刑具，也是特別製造，有定百脈，突地吼，死豬愁，求破家，反是實等名號，或用機捩轉獄犯手足，叫作鳳凰曬翅，或用物絆獄犯腰，引枷向前，叫作驢狗拔橛，或使犯人跪捧大枷，上置累甓，叫作仙人獻果，或使立高木上面，引枷尾向後，叫作玉女登梯，或懸石捶犯人首，或燒醋灌犯人鼻，或用鐵圈梏頭，外加木楔，甚至腦裂髓出，種種酷刑，不可勝舉，每訊囚犯，一聲梆響，械具畢陳，犯人不待上身，已經魂飛天外，始終是一條死路，還是隨口誣供，反得速死，省得熬受嚴刑。所以內外官民，視此三人，比虎狼還加厲害，大家重足屏息，不敢妄發一言。麟台正字陳子昂，目擊心傷，乃上疏諫阻，略云：

　　今執事者疾徐敬業首亂倡禍，將息奸源，窮其黨與，遂使陛下大開詔獄，重設嚴刑，有跡涉嫌疑，辭相逮引，莫不窮捕考察，至有奸人熒惑，乘險相誣，糾告疑似，希圖爵賞，恐非伐罪弔人之意也。臣竊觀當今天下，百姓思安久矣，故揚州構逆，殆有五旬，而海內晏然，纖塵不動。陛下不務玄默以救敝人，而反任威刑以失民望，臣愚闇昧，竊有大惑。伏見諸方告密，囚累百千輩，及其窮竟，百無一實。陛下仁恕，又屈法容之，遂使奸惡之黨，快意相仇，睚眥之嫌，即稱有密。一人被訟，百人滿獄。使者推捕，冠蓋如市。或謂陛下愛一人而害百人，天下喁喁，莫知寧所。

　　臣聞隋之末代，天下猶平，楊玄感作亂，不逾月而敗。天下之弊，未至土崩。蒸民之心，猶望樂業。煬帝不悟，專行屠戮，大窮黨與，海內豪士，無不罹殃。遂至殺人如麻，流血成澤，天下靡然始思為亂，於是雄桀並起，而隋族亡矣。夫大獄一起，不能無濫，冤人吁嗟，感傷和氣，群生癘疫，水旱隨之。人既失業，則禍亂之心，怵然而生矣。古者明王重慎刑罰，蓋懼此也。昔漢武帝時，巫盅獄起，使太子奔走，兵交宮闕，無辜被害者，以千萬數，宗廟幾覆，賴武帝得壺關三老書，廓然感悟，夷江充三族，餘獄不論，天下以安。古人云：「前事之不忘，後事之師也。」伏願陛下念之！此奏亦鳴鳳朝陽，故特錄之。

　　疏入不省。同三品劉褘之，見武氏所為不合，私語舍人賈大隱道：「太后既廢昏立明，何必再臨朝稱制，不如指日歸政，借安人心。」大隱陽為贊同，背地裡密白武氏。也是告密。武氏當然懷恨，嗣復有人誣告褘之受贓，又與許敬宗妾有私，遂命刺史王本立推鞫。本立宣敕示褘之，褘之道：「不經鳳閣鸞台，何名為敕？」武氏聞知此語，怒上加怒，竟令處死。褘之臨刑沐浴，自草謝表，立成數紙，仍然慷慨激昂，無一乞憐語。麟閣侍郎郭翰，太子文學周思鈞，見褘之表文，互相贊歎，不料又為武氏所聞，貶翰為巫州司馬，思鈞為播州司倉。將軍李孝逸，平亂有功，聲望日重，免不得語中失檢，武承嗣等誣他怨望，被黜為施州刺史。承嗣尚以為法未蔽辜，又捏造出數語來，謂孝逸自言名中有兔，兔系月中靈物，當為天下仰望，說得武氏又是滋疑。本擬將他誅死，還是記念前功，特令減死除名，流配儋州。孝逸竟病死貶所。太子舍人郝象賢，系故中書侍郎郝處俊孫，高宗時，處俊曾諫阻武氏攝政，忤武氏意，至是處俊已死，有人誣告象賢，說他私謀不軌，遂令周興推治。這位羅織深文的周侍郎，是個好殺人的魔星，遂任情妄讞，遽說象賢謀反屬實，應予族誅。象賢家人，當然惶急得很，爭向監察御史任玄殖處呼冤。玄殖替他剖辯，反為武氏所斥，先行免官，然後將象賢處斬。象賢臨刑，極口詆罵武氏，把她宮中的淫穢情狀，一古腦兒揚說出來，且奪市人薪柴，毆擊刑官。總是一死，樂得做個爽快。金吾兵上前攔阻，遂將象賢格死，武氏命支解遺骸，發象賢祖父墳塋，毀棺焚屍，家屬駢戮無遺。隨即定了一例，凡法官刑人，先用木丸塞住罪犯口中，免得胡言。

　　武承嗣又使人鑿石為文，鎸就「聖母臨人，永昌帝業」八字，涂以赤色，令雍州人唐同泰齎獻，只說是得諸洛水。武氏大喜，親祀南郊，告謝昊天，且下敕當拜洛受瑞，稱石為天授聖圖，名洛水為永昌水，封洛水神為顯聖侯。自己先御明堂，朝百官，加號聖母神皇。封唐同泰為游擊將軍，唐同泰名字，恐亦由當時特取。命諸州都督刺史及宗室外戚等，於拜洛前十日，會集神都扈駕受圖。當時傳出一種謠言，謂：「武氏將謀革命，借了洛水受圖的名目，召集宗室，為屠戮計。」於是絳州刺史韓王元嘉，青州刺史霍王元軌，邢州刺史魯王靈夔，豫州刺史越王貞，注見前。及元嘉子通州刺史黃公譔，元軌子全州刺史江都王緒，靈夔子范陽王藹，貞子博州刺史瑯琊王沖，虢王鳳高祖庶子。子東莞公融等，俱心不自安，未敢遽行。黃公譔意欲先發，遂捏造庐陵王敕書，貽瑯琊王沖，內云：「朕遭幽縶，諸王應各發兵救我！」沖亦詐傳庐陵王密命，分告諸王，謂「神皇將移李氏社稷，轉授武氏。」一而募兵五千人，擬渡河取濟州，先擊武水。武水縣令郭務悌，忙遣人至鄰邑求援，莘縣令馬玄素，率兵千七百人，初欲中道邀沖，繼恐力不能敵，馳入武水，與務悌恊力拒守。沖進兵至武水城下，用草車塞城南門，縱火焚燒，擬乘火突入城中。不意火方發作，風反回撲，轉致火燒自身，只好麾兵急退。部將董玄寂私語兵士道：「王與國家交戰，跡同叛逆，所以不得天佑，反致逆風哩。」大眾聽了，越覺氣沮。及沖知玄寂有異志，將他斬首，眾心益離，紛紛溃去。只剩沖家僮數十人，尚隨左右，沖料不可成，還走博州，叩城欲入。門吏見他狼狽遁回，放入城闉，把他殺死。正欲傳首報功，適左金吾大將軍邱神勣，奉敕為清平道行軍總管，前來討亂。行至博州，官吏一律出迎，且持沖首以獻，那知神勣起了歹心，拔出佩刀，盡將官吏斲斃，且入城屠掠千餘家。看官道他是何意？原來是得了沖首，便欲爭功，索性將官吏殺盡，便好說他同行助逆，由自己剿平，好向武氏前報績去了。正是好計。

　　越王貞聞沖起兵，父子相關，自然響應，也發兵出陷上蔡。武氏命左豹韜大將軍麴崇裕為中軍總管，內史岑長倩為後軍總管，張光輔為諸軍節度，統師十萬，往擊越王貞，未免小題大做。削貞父子屬籍，更姓虺氏。貞聞沖敗，惶恐的了不得，馳使告壽州刺史趙瓖，與商行止。瓖不敢發言，獨瓖妻常樂長公主，語來使道：「為我轉語越王，從前隋楊氏將篡周室，尉遲迴系是周甥，尚舉兵勤王，功雖不成，名留海內，今諸王皆先帝子，奈何不為社稷效忠？李氏已危若朝露，汝諸王不捨生取義，意將何待？大丈夫寧為忠義鬼，徒死亦何益呢！」語頗豪壯。來使還報越王貞，貞乃尚欲進兵，可巧新察令傅延慶，也募得勇士二千餘人，與貞相會。貞乃向眾宣言道：「瑯琊雖敗，魏相數州，有兵二十萬，朝夕可至，汝等不必懮慮！」遂發屬縣兵，共得五千，分為五營，令汝南縣丞裴守德為將，作為統轄，署九品以上官五百餘人。其實皆出自脅迫，沒有鬥志。惟守德與他同心，他因將愛女嫁給為妻，署官大將軍，每事與商。一面使道士及浮屠誦經，禱祝成功。左右及戰士，均給避兵符，謂有神效。愚若村媼，如何成事？忽報麴崇裕等將到豫州，距城只四十里了。他已嚇得面如土色，沒奈何遣愛婿裴守德，及少子規，領兵出戰，不到半日，兩人殺得大敗而回，兵士死亡過半。貞益大懼，閉閣自守，猛聽得鼓聲震天，料知外軍進逼，越急得形色倉皇，不知所措。守德等統束手無策。左右語貞道：「王豈可坐待戮辱？還請自行設法。」貞尋思無計，只得自去覓死，規亦自盡。守德及妻，一同隨死。子女及婿，同入鬼門關，黃泉路上，幸不寂寞了。城中無主，不戰自破。崇裕等入城後，檢得貞等屍骸，一並梟首，持報東都。

　　武氏遂欲盡殺韓魯諸王，命監察御史蘇珦往查，有無通謀情事。珦查無實據，秉公復命。武氏一再詰問，珦抗言道：「太后承先朝付托，應以仁恕為心，諸王並未通同謀叛，如何強入逆案呢？」武氏被他一駁，倒也不便加責，只得溫顏與語道：「卿系大雅士，我當別有任使，此獄原不必用卿呢。」乃改令周興等覆驗。興即把「反是實」三字，復奏上去，遂收捕韓王元嘉、魯王靈夔、黃公譔及常樂長公主等，統至東都，迫令自殺。就是霍王元軌、江都王緒、東莞公融，亦坐與越王通謀，次第逮捕。緒與融駢首市曹。元軌防禦突厥，積有戰功，減死流黔州，載以檻車，行至陳倉，也竟暴卒。紀王慎素來膽怯，當瑯琊起兵時，檄告諸王，他獨拒絕。周興亦羅織入內，說他未曾告發，竟坐徙巴州，就道而死。濟州刺史薛顗，及弟薛緒，緒弟駙馬都尉薛紹，也坐與瑯琊王沖通謀，顗緒被誅。紹尚太平公主，貸他死罪，受杖百下，囚羈獄中，偏他禁不住痛楚，便即斃命。

　　又遣右丞狄仁杰，出為豫州刺史，辦理亂後事宜。這位狄公仁杰，是唐朝有名的好官，他字懷英，系太原人氏，少時博通經籍，曾入京應試明經科，中途投宿逆旅，有孀婦乘夜私奔，堅拒不納，未曉即去。此事不載史傳，惟稗乘中有之。且記仁杰詩句云：「美色人間至樂春，我淫人婦婦淫人，色心若起思亡婦，遍體蛆鑽滅色心。」語太近俚，故不錄入，惟錄此事以示前型。既舉明經，迭任內外官職，皆有政聲，嗣為江南巡撫大使，焚毀淫祠一千七百餘所，獨留夏禹吳太伯季札伍員四祠，吳楚巫風，幾從此廓清。至入任文昌右丞，因豫州亂平，乃奉詔出為刺史。狄梁公為唐室砥柱，故敘述從詳。仁杰到了豫州，查問越王餘黨，統已由張光輔拘住，差不多有二三千人，不禁惻然道：「人命至重，怎可這般濫捕呢。」乃概令釋械，飛使密陳。大旨說是：「罪囚甚眾，實多詿誤，臣欲有所陳請，似為逆人申理，若緘默不言，又違陛下欽恤至意，所以拜表瀆陳，仰乞矜鑒」云云。旋接復旨，俱減死戍邊。先是仁杰曾任寧州刺史，留有德政碑，至流犯道出寧州，父老俱迎勞道：「我狄使君活汝麼？」相攜至德政碑下，且拜且哭，三日乃行，到流所亦為立碑。循吏榜樣。時張光輔尚駐豫州，部將多恃功強索，仁杰不應。光輔入部將讒言，詰責仁杰道：「刺史如何輕視元帥？」仁杰道：「作亂河南，只一越王貞，今一貞已死，難道萬貞復生麼？」光輔不解所謂，又復窮詰。仁杰道：「公率將士十萬，前來平亂，亂已平靖，渠魁受戮，公乃縱兵暴掠，欲殺降人為己功，豈非是一貞已死，萬貞復生？仁杰奉命來此，為民除害，恨不得上方斬馬劍，加置公頸，有甚麼怕死哩？」光輔張目不能答，及還東都，奏言仁杰不遜，因遷仁杰為復州刺史，轉徙洛州司馬。至光輔得罪，乃復擢為地官侍郎，事見後文。

　　再說武氏因平定諸王，安然出巡，踐著拜洛受圖的舊約，嗣皇帝豫王旦，及太子成器等，一律隨行。內外文武百官，及四夷酋長，也都扈駕。沿途鸞衛儀仗，及各種雅樂，與所有珍寶，一古腦兒陳列出來，慢慢兒的逐隊進行。到了洛水岸上，已由當差的官吏，設起祭壇，備就黃幄，恭待那妖淫兇險的武太后，親臨主祭。鸞輿既至壇前，有無數宮娥采女，簇擁武氏下輿，但見她首戴冕旒，身服袞袍，居然是從來未有的女皇帝，徐步登壇。豫王旦與太子成器，隨行而上，廷臣夷酋等，左右分立壇下，香花繚繞，仙樂悠揚，當由武氏柔腰輕折，拜了三拜，隨後令豫王及太子，依次拜訖，再命宣祝官讀過祝文，乃將案前所供的瑞石，飭游擊將軍唐同泰，敬謹捧下，移置受圖亭內，舁還都中。武氏亦上輿而歸。這番巡幸，自唐興以來，算做第一次熱鬧。武氏又令薛懷義監造明堂，高二百九十四尺，方三百尺，共列三層，下層象四時方色，中層象十二辰，上為圓蓋，捧以九龍。上層象二十四氣，也設圓蓋，上施鐵鳳，高一丈，用黃金為飾，號為萬象神宮。又在明堂北面，築起天堂五級，中供夾紵大像。注見後文。大約登第三級，便已可俯瞰明堂了。工既竣，加封懷義為右威衛大將軍，兼梁國公。何不封他比翼王？越年正月朔日，大饗萬象神宮。武氏搢大珪，執鎮珪為初獻。嗣皇帝豫王旦亞獻，太子成器終獻。禮畢，由武氏高坐明堂，受百官四夷朝賀，即以垂拱五年，改為永昌元年，即中宗嗣聖六年。大赦天下，賜酺七日。小子有詩歎道：

　　雌龍得勢竟猖狂，袞服居然御廟堂，

　　獨怪男兒軀七尺，如何裙下效趨蹌？

　　武氏經過這種舉動，便想篡唐，免不得又要殺人了。欲知後事，且看下回。　　

