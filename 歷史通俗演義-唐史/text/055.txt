
			　　卻說河南節度使張鎬，曾奉敕往援睢陽，因調集各軍，不免稍需時日。當時嘗飛檄譙郡太守閭邱曉等，星夜往援，哪知閭邱曉等，均不奉命，坐聽睢陽失守，張巡許遠，先後殉義，及鎬率軍至睢陽城下，城已被陷三日了。鎬召閭邱曉至軍，嚴詞詰責，捶斃杖下，當即遣使飛報鳳翔。肅宗未免痛悼，因登程還京，一切贈恤，俟到京後再議，但遙敕鎬查明張許家屬，速即奏報。看官欲知張許殉義情事，待小子本末敘明。闡揚忠義，應從詳敘。張巡南陽人，夙諳武略，登進士第，出為縣令。祿山亂起，陷入河南，譙郡太守楊萬石降賊，脅巡為長史，使西迎賊軍。巡至真源，率吏哭玄元皇帝廟中，起兵討逆，得壯士千人，西詣雍邱。適雍邱令令狐潮出迎賊眾，遂入城拒守。令狐潮引賊兵四萬，來奪雍邱，巡孤軍出戰，殺退賊兵。潮與巡有舊交，屢誘巡降，巡以大義相責，始終不從。潮連番進攻，城中矢盡，巡縛草為人，被服黑衣，夜縋城下，共計千餘。潮因暮夜昏皇，不便出戰，但令射箭，巡將草人扯起，得矢十餘萬，得復射賊。嗣令壯士縋城出襲，服飾如草人，賊笑不設備，竟被壯士突入，大破賊寨。潮屢退屢進，巡使郎將雷萬春，登陴守禦，賊用飛弩迭射，連中雷頰，共計六箭。雷直立不動，賊疑為木人，嘩然譟動，但聽城上大聲道：「黠賊，認得我雷將軍否？」彷彿《三國演義》中之張翼德。賊大驚駭。巡乘勢殺出，擒賊將十四人，斬首百餘級，潮乃遁去。

　　既而河南節度使嗣虢王巨，出駐彭城，命巡為先鋒使。巡聞寧陵圍急，移軍往援，始與睢陽太守許遠相見。遠系許敬宗曾孫，天性忠厚，曉明吏治。頗能為乃祖乾盅。既見巡，恍如舊識，互敘年齒，乃同年所生，遠長數月，巡因呼遠為兄，誓相援應。還有城父令姚誾，亦與聯合，賊將楊朝宗率馬步二萬，襲擊寧陵，巡遠合軍與戰，殺賊萬餘人，投屍汴水，河為不流。有詔擢巡為河南節度副使。至德二載，祿山刺死，慶緒遣將尹子奇，帶領蕃胡各騎兵，猛撲睢陽。巡率軍援遠，血戰二十餘日，銳氣不衰。遠以材不及巡，專治軍糧戰具，一切攻守事宜，均歸巡主張。巡連敗子奇，所獲車馬牛羊，悉分給兵士，秋毫不入私囊，詔拜巡為御史中丞，遠為侍御史，誾為吏部郎中。子奇三戰三北，益兵進攻，巡不依古法，臨危應變，奇出不窮，嘗欲射死子奇，苦不能識，乃削蒿為矢，射入賊營。賊以為城中矢盡，喜白子奇，子奇遂親自督攻，巡將南霽雲，覷定子奇，抽矢搭弓，射將下去，正中子奇左目。子奇痛不可忍，伏鞍而逃。巡自城中殺出，殺賊無算，餘賊保護子奇，又復遁去。

　　巡因將士有功，遣使白嗣虢王巨，請給賞物。巨只給空白告身三十紙，還統是營中末職，經巡遺書責巨，巨全然不倸，且命將睢陽積穀，運去三萬斛，轉給濮陽濟陰。遠遣使固爭，終不見從，反說遠不受節制，靜候嚴參。遠拗他不過，只好眼睜睜的由他運去。濟陰得糧即叛，接應子奇，子奇目創已愈，遂徵兵遠近，得悍賊數萬，再攻睢陽。此次來報前恨，百方攻撲，迭用雲梯鉤車木驢等物，俱為巡破毀，毫不見效。子奇乃不敢復攻，但穿壕立柵，困住孤城。城中守兵，本來只數千人，自經子奇迭攻，或死或傷，減去十成之八，只有六百人尚能防禦。更因積糧被巨運去，無食可依，起初每人每日，給米一勺，後來米已食盡，但食茶紙樹皮，不得已遣南霽雲等，突圍出去，或飛報行在，或告急鄰郡，時許叔冀在譙郡，尚衡在彭城，俱不肯出援。霽雲乞師不應，憤投臨淮，御史大夫賀蘭進明，正代任河南節度使，在臨淮駐著，霽雲入見，備述睢陽苦況，請速濟師。進明道：「今日睢陽已不知存亡，兵去何益？」霽雲道：「睢陽若陷，霽雲當以死謝大夫，且睢陽既拔，即及臨淮，唇齒相依，怎得不救？」進明道：「事從緩商，君遠來疲乏，姑且留宴。」霽雲尚望進明出師，忍氣待著。少頃，堂上陳筵，堂下奏樂，進明延霽雲入座，霽雲不禁流涕道：「睢陽兵士，不食月餘，霽云何忍獨食？食亦何能下咽？大夫坐擁強兵，不願分兵救患，忠義何存？願大夫熟察！」說至此，竟將指插入口中，忍痛齧下，呈示進明道：「霽雲奉命乞援，不能代伸主將苦衷，抱歉何似！願留一指示信，方可歸報。」旁座見霽雲忠憤，也為泣下。獨進明麻木不仁，奈何？進明道：「我亦知君忠勇，但往救睢陽，勢已無及，不如留在我處，徐圖立功。」霽雲道：「霽云若忍負張公，便是不忠不義，大夫留我何益。」言畢，竟酹酒地上，向各座拱手，搶步下堂，上馬逕去。路過佛寺，見浮屠矗立，浮屠即塔。抽矢射中上層磚瓦，且指誓道：「我若破賊，必滅賀蘭，這矢就是記恨哩。」還至寧陵，與城使廉坦，同率步騎三千人，冒圍入城。賊因霽雲突圍外出，日夜防有援兵，至是悉眾阻截，由霽雲拚死衝突，殺開一條血路，馳入睢陽，回顧手下，已僅得千人。巡見霽雲，知進明等俱不肯發兵，也未免惶急，將吏無不痛哭，且議突圍東奔。巡語許遠道：「睢陽為江淮保障，若棄城他去，賊必乘勝南下，是江淮將盡為賊有了。況我眾饑羸，未能遠走，在城固死，出城亦死，我想行在雖遠，去使諒可達到，將來總有複音，不如堅守待命。」遠亦贊成巡議，可奈滿城無糧，嗷嗷待哺，米盡食茶紙，茶紙盡食馬，馬盡食雀鼠，雀鼠又盡，至煮鎧弩皮以食。巡妾霍氏，情願殺身餉士，巡聽令自刎，烹屍出陳，指語大眾道：「諸君累月乏食，忠憤曾不少衰，我恨不割肉啖眾，怎肯顧惜一妾，坐視士饑？」將士等相向淚下，巡強令噉食，遠亦殺奴僮哺卒，區區數人，不足一飽，以連日餓殍枕藉，所餘只四百人，亦皆餓病不支，巡西向再拜道：「臣力竭了，生不能報陛下，死當為厲鬼殺賊。」賊眾見城守寥寥，即四面登城，陷入城內，巡遠及姚誾南霽雲雷萬春等，陸續受擒，各被推至子奇面前。子奇問巡道：「君每戰必眥裂齒碎，究為何意？」巡憤然道：「我志吞逆賊，怎得不裂眥碎齒？」子奇怒道：「你存齒幾何？」遂用刀抉視巡齒，只存三四枚，也不覺失聲道：「可敬可敬！君能從我，當共圖富貴。」巡罵道：「我為君父而死，死何足恨？爾等甘心附賊，賊彘不如，寧能長存人世麼？」子奇尚欲存巡，用刀置巡項，迫令快降，巡終不屈。又脅降南霽雲，霽雲未應。巡呼道：「南八霽雲小字。男兒，一死罷了，豈可為賊屈？」霽雲笑道：「我不欲遽死，思有所為，公素知我，我敢不死麼？」乃與姚誾雷萬春等三十六人，同時遇害。許遠被解送洛陽，洛陽已為唐軍所破，轉送偃師，亦以不屈見殺。睢陽稱為雙忠，建祠屍祝，號為雙忠廟，至今尚存。大節千秋！肅宗聞進明等，不肯出援，乃改任張鎬，兼江南節度使，閭邱曉為譙郡太守，卒以道遠不及，且為閭邱曉所誤，終致雙忠畢命，徒自流芳，這也是可悲可歎呢。

　　肅宗自鳳翔入西京，百姓歡躍，爭呼萬歲。御史中丞崔器，令前時從賊諸官，均免冠徒跣，至含元殿前，頓首請罪，就是東京降賊諸官吏，如陳希烈張均張垍達奚珣等，亦均由廣平王收送西京，俱至朝堂聽候懲處，肅宗命改系獄中。惟汲郡人甄濟，武功人蘇源明，屢經祿山脅迫，始終不受偽命，有詔特擢濟為秘書郎，源明為考功郎中，兼知制誥。回紇太子葉護，自東京還師，入覲宣政殿，面陳軍中馬少，願留兵沙苑，自歸取馬。再來助討范陽，掃清餘孽。肅宗大喜，即封他為忠義王，所有回紇部兵，各賜錦繡繒器，並願歲給絹二萬匹，使就朔方軍領受，葉護拜辭而去。已而廣平王俶郭子儀皆還西京，肅宗封子儀為代國公，食邑千戶，且面加慰諭道：「國家再造，皆由卿力。」子儀頓首拜謝，詔令再往東都，經略北討。張鎬與魯炅來瑱嗣吳王祇李嗣業李奂五節度，出略河東河南各郡縣，大半平定。賊將嚴莊，料知無成，背了安慶緒，潛行來降。肅宗命為司農卿。尹子奇為張鎬所敗，敗走陳留，陳留人襲殺子奇，舉城降官軍。肅宗很是喜慰，乃修復宗廟，整繕宮殿，專待上皇還都。

　　至十二月間，上皇已到咸陽，由肅宗備齊法駕，帶同百官，往望賢宮迎接上皇。上皇在宮南樓，開軒俯矚，肅宗改服紫袍，下馬趨進，拜舞樓下。上皇降樓撫慰，父子相對泣下，因見肅宗服紫，即向索黃袍，親披肅宗身上。肅宗頓首固辭（評：何必做作？）上皇道：「天數人心，已皆歸汝，使朕得保養餘年，就是汝的孝思了，何必多辭。」肅宗乃受，請上皇登殿，受百官朝賀畢，命尚食進膳，嘗而後進。是夕侍宿行宮，翌晨奉上皇啟駕，肅宗親自執靷，前行數步，經上皇諭止，方乘馬前導，不敢自當馳道。上皇顧左右道：「我為天子五十年，不足言貴，今為天子父，才算是真貴了。」（評：慢著！尚有張氏在內。）既至西京，御含元殿慰撫官民，尋詣長樂殿九廟神主，慟哭多時，恐是哭楊貴妃。乃往幸興慶宮，就此居住。肅宗再請避位，退居東宮，還要如此，多令人笑。上皇不許，出傳國璽授與肅宗。肅宗涕泣受寶，始出御丹鳳樓，頒詔大赦。惟與祿山同反，及李林甫王鉷楊國忠子孫，不在免例。立廣平王俶為楚王，加郭子儀司徒，李光弼司空，其餘扈駕立功諸臣，俱進階賜爵有差。追贈死節諸臣，如李憕盧弈蔣清張介然顏杲卿袁履謙張巡許遠姚誾南霽雲雷萬春等，各依原官增階，子孫賜蔭。郡縣來年租庸，三分減一。近時所改郡名官名，一律復舊。以蜀郡為南京，鳳翔為西京，西京為中京，冊封張良娣為淑妃，皇子南陽王係以下，肅宗有十四子，次子名系。各令遷封。拜李輔國為殿中監，晉封成國公。時韋見素裴冕房琯等，均已罷相，改用苗晉卿為侍中，王嶼為中書侍郎，李麟同中書門下三品，內外騰驩，翕然同聲。惟張巡得追封揚州大都督，許遠亦追封荊州大都督。巡子亞夫，遠子玫，一並授官。當時頗多異議，有說巡死守睢陽，殺身無補，有說巡忍殘人命，與其食人，寧可全人。不責奸臣，但責忠臣，是何居心？巡友李翰，乃為巡作傳，且附表上呈，略云：

　　巡以寡擊眾，以弱制強，保江淮以待陛下之師，師至而巡死，巡之功大矣。而議者或罪巡以食人，愚巡以守死，善遏惡揚，錄瑕棄功，臣竊痛之！巡所以固守者，待諸軍之救，救兵不至而食盡，食既盡而及人，乖其素志，設使巡守城之初，已有食人之計，捐數百生命以全天下，臣猶曰功過相掩，況非其素志乎？今巡死大難，不睹休明，惟有令名，是以榮祿。若不時紀錄，恐遠而不傳，使巡生死不遇，可悲孰甚？臣敬撰《巡傳》一卷獻上，乞遍列史官，以昭忠烈而存實跡，則不勝幸甚！

　　此外尚有張澹李紓董南史張建封樊晃朱巨川等，亦皆為巡辯白，群議始息。既又訾及許遠，謂遠不與巡同死，有幸生意。巡季子去疾，亦為所惑，後來上書斥遠，謂：「遠有異心，使父巡功業隳敗，負憾九泉，臣與遠不共戴天，請追奪遠官以刷冤恥」等語。虧得尚書省據理申駁，略言：「遠後巡死，即目為從賊，他人死在巡前，獨不可目巡為叛麼？且賊人屠城，嘗以生擒守吏為功，遠為睢陽守吏，賊不遽殺，便是為此，有何可疑？彼時去疾尚幼，事未詳知，乃有此議，其實兩人忠烈，皎若日星，不得妄評優劣。」議乃得寢。前敘兩人詳跡，此更述及當時正論，無非闡表雙忠。這且擱下不提。

　　且說御史中丞崔器，既令兩京從賊諸官，請罪系獄，又與禮部尚書李峴，兵部侍郎呂諲，奉制按問。器與諲俱主張嚴辦，上言從賊諸臣，皆應處死。獨李峴用侍御史李棲筠為詳理判官，擬酌量輕重，分等治罪。三人爭議累日，請旨定奪。肅宗從李峴議，乃定罪名為六等，最重處斬，次賜自盡，次杖一百，次三等流貶。張均張垍列在處死條內。肅宗意欲宥此二人，轉奏上皇，擬降敕特赦。上皇道：「均垍世受國恩，乃甘心從賊，且為賊盡力，毀我家事，怎可不誅？」肅宗叩頭再拜道：「臣非張說父子，哪有今日，若不能保全均垍，倘他日死而有知，何面目再見張說？」語至此，俯伏流涕。上皇命左右扶起肅宗，復與語道：「我看汝面，饒了張垍死罪，流戍嶺外。張均逆奴，無君無父，定不可赦，汝不必申請了。」肅宗乃涕泣受命。看官道肅宗何故要赦此二人？肅宗系楊良媛所出，當楊氏初孕時，正值太平公主用事，專與玄宗為仇，時張說正官侍讀，得出入東宮，玄宗密語說道：「良媛有孕，恐太平公主聞知，又要當做一樁話柄，說我內多嬖寵，在父皇前搬弄是非，不如用藥墮胎，免得他來借口。」張說道：「龍種豈可輕墮？」玄宗道：「欲全一子，轉害自身，實屬不值，我意已決，幸為我覓一墮胎藥，勿泄勿忘。」說乃趨出，自思此事實為難得很，墮了胎有損母子，不墮胎有礙儲君，現只好取藥二劑，一安胎，一墮胎，送將進去，由他取用，聽憑天數罷了。便是他狡猾處。計劃已定，遂挾藥二劑以入，但說統是墮胎藥。玄宗接藥後，趁那夜靜無人的時候，在密室親自取煎，給楊氏服了下去，腹中毫無動靜，反安安穩穩的睡了一宵，次日也不見什麼變動，原來所服的是那劑安胎藥了。玄宗哪裡曉得，只道是一劑無效，須進二劑，因再照昨夜辦法，仍在夜間密煎。他因連夜辛苦，就隱几假寐，朦朧睡去，忽見有一金甲神，就藥爐前環繞一周，用戈撥倒藥爐，不由的突然驚寤，急起身看時，藥爐果已傾翻，炭火亦已澆滅，益覺驚異不置。次日又密告張說，說拜賀道：「這便是天神呵護哩！臣原說龍種不宜輕墮，只恐有妨尊命，因特呈進二藥，取決天命，不瞞殿下說，一劑是安胎藥，一劑是墮胎藥，想前日所服的是安胎藥了。昨夜所煎的是墮胎藥，天意不使墮胎，乃遣神明撥傾此藥。殿下能順天而行，不特免禍，且足獲福呢。」玄宗乃止。果然肅宗生後，太平公主以謀逆賜死，玄宗即得受禪。楊良媛進位貴嬪，復生一女，即寧親公主。及年已長成，下嫁說子張垍，這便是肅宗母子，暗中報德的意思。

　　肅宗生平所最恨的是李林甫，所最親的是張說父子，即位後嘗欲發林甫墓，焚骨揚灰，還是李泌極諫，謂恐上皇疑及韋妃絕婚，特地修怨，反滋不安，肅宗方才罷議。補敘張說父子關係，因插入李林甫事，筆法聰明。獨想念均垍兄弟，嘗欲拔出賊中，仍令復官，且追痛生母已歿，只遺自己及女弟二人，女弟寧親公主，既嫁與張垍，越應該設法保全，俾得夫婦完聚，可巧玄宗在蜀，已稱上皇，並令百官共議楊貴嬪尊稱，得追冊為元獻皇后。肅宗生母，得冊為後，亦就此補敘。肅宗因上皇顧念生母，勢必兼及張氏一家，所以均垍擬辟，特向上皇前從寬，偏是上皇不許，但只赦張垍一人，仍然長流，那時愛莫能助，只好付諸一歎罷了。後來垍死流所，寧親公主竟改嫁裴潁，唐朝家法，原是不管名節，毋庸細表。單說當時從賊諸官，罪名已定，斬達奚珣等十八人，賜陳希烈等七人自盡，張均列入在內。此外或杖或流貶，分別處分，一班寡廉鮮恥的官吏，至此才知懊悔，但已是無及了。嗣有人從賊中自拔來降，謂安慶緒奔鄴郡，尚有唐室故吏隨著，初聞陳希烈等遇赦，統自恨失身賊庭，及聞希烈等被誅，乃決計從賊，不敢歸唐。肅宗聽說，悔歎不已。後儒以為背主事賊，行同梟獍，不殺何待，有什麼可悔呢？小子有詩歎道：

　　犬馬猶存報主恩，胡為人面反無知？

　　大廷賞罰應持正，怎得拘拘顧爾私。

　　肅宗既核定賞罰，再擬調兵討賊，忽報賊將史思明高秀岩等，遣使奉表，情願挈眾投誠，究竟是否真降？容小子下回續敘。　　