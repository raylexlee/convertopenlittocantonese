
			　　卻說翰林學士韋處厚，素抱公忠，見敬宗仍不知戒，乃入朝面奏道：「先帝耽戀酒色，致疾損壽，臣當時未曾死諫，只因陛下年已十五，主器有歸，今皇上才及週年，臣怎敢怕死不諫呢？」敬宗頗加獎許，賜他錦彩百匹，銀器四具。未幾，送穆宗歸葬光陵。是時吏部侍郎李程，戶部侍郎竇易直，均入為同平章事。兩人任職月餘，適成德節度使王庭湊，因牛元翼病死襄陽，竟將他留寓深州的家族，盡行屠戮。敬宗聞耗，自歎任相非才，使凶賊縱暴至此。韋處厚乃力薦裴度，說他勛高中夏，聲播外夷，不應處諸閒地。李程亦勸敬宗禮待裴度，敬宗乃加度同平章事，仍未召還。既而中官李文德，潛謀作亂，事泄伏誅，敬宗尚寵信宦寺，不以為意。一再示儆，仍然不悟，怎得令終？

　　越年，改元寶歷，敬宗親祀南郊，還御丹鳳樓，大赦天下。唐制，遇著赦令，必由衛尉建置金雞，使囚犯立金雞下，然後擊鼓宣詔，釋放諸囚。是日正在擊鼓，忽有中官數十人，執梃而出，亂捶一囚，竟將囚犯毆傷，僵斃數刻，方得復甦。看官道囚犯為誰？原來是鄠令崔發。先是發為邑令，聞五坊人毆辱百姓，命役捕入曳入庭中，細詰姓氏，乃是中使，發已知惹禍，慰遣使去。次日即由台官接奉御敕，收發下獄，一係數旬，得逢恩赦。發亦隨各犯立金雞下，仰望鴻恩，哪知中人正恐他赦宥，所以出來亂毆，御駕當前，膽敢出此，若使敬宗稍有剛德，應該立懲中人，偏敬宗倒行逆施，只赦各犯，不赦崔發，仍令還系獄中。呆極昏極。諫議大夫張仲方等，上書規諫，均不見從。李逢吉從容入白道：「崔發敢曳中使，誠大不敬，但發母年垂八十，自發下獄，積懮成疾，陛下方以孝治天下，還望格外矜全？」敬宗乃愍然道：「諫官但言發冤，未嘗說他不敬，亦不敘及老母，果如卿言，朕奈何不赦哩？」即命中使釋發送歸，並慰勞發母。母對中使，杖發四十，中使歡顏辭去。究竟崔發有罪，還是中官有罪，請看官自行辨明。牛僧孺看不過去，又畏罪不敢進言，但累表求出，乃升鄂岳為武昌軍，出僧孺為節度使。

　　浙西觀察使李德裕，聞敬宗昵比群小，屢不視朝，特獻丹扆六箴，一曰宵衣，二曰正服，三曰罷獻，四曰納誨，五曰辨邪，六曰防微，語皆切直可誦。敬宗雖優詔相待，終不能用，荒淫如故。到了五月五日，往魚藻宮觀競渡船，因嫌龍舟太少，特命鹽鐵轉運使王播，督造龍舟二十艘，預估價值，約需半年轉運費。張仲方等力諫，乃始減半。裴度出任山南西道節度使，已閱二年，言官屢稱度忠，敬宗亦嘗遣使慰問。度因敬宗失政，自求入覲，擬面伸忠悃。李逢吉百計阻撓，私黨張權輿特造偽謠云：「緋衣小兒坦其腹，天上有口被驅逐。」緋衣寓裴字，坦腹寓度字，天上有口寓吳字，指吳元濟被擒事。又因都城西南，橫亙六岡，堪輿家謂應乾象六數，度宅正居第五岡，權輿遂借此誣度，說他名應圖讖，宅占岡原，無故求朝，隱情可見。十六字很是厲害。敬宗似信非信，又經韋處厚從旁力辯，奸計卒不得行。

　　會昭義節度使劉悟病終，子從諫匿喪不發，捏造劉悟遺表，求知留後。司馬賈直言訶責道：「爾父提十二州地，歸獻朝廷，功勞不小，只因張汶煽禍，自謂不潔淋頭，竟至羞死，爾孺子何敢如此？況父死不哭，如何為人？」從諫方才喪發，惟遺表已經入都。宰相李程等，均說是不應輕許，獨李逢吉與王守澄，謂不如逕從所請，竟令從諫為留後，尋且命為節度使。程與逢吉，因是不恊。程族人水部郎中仍叔，與袁王紳順宗子。長史武昭往來，嘗同小飲，當酒酣耳熱時，昭語帶牢騷，仍叔應聲道：「我族中相公，也欲畀君顯階，奈為李逢吉所持，不能如願。」昭不禁攘臂道：「我前隨裴相公麾下，往討淮西，裴相遣我諭示吳元濟，元濟用兵脅我，我誓死不撓，及還營後，復隨大軍平賊，裴相因我有功，累表舉薦，始終不得大用，想都是這班狐群狗黨，從中阻撓，似我尚不足惜，試想忠勛如裴相公，尚被他排擠出去，國家有此奸蠹，怎得治安？我當為國家撲殺此賊！」借昭口中，自述履歷。言畢，憤憤欲出。仍叔恐他闖禍，連忙挽住，偏禁不住武昭勇力，脫手便去。昭行至途中，遇著金吾兵曹茅匯，復與談及逢吉事，匯聽他語不加檢，料知酒醉，急忙挽至別室，婉言勸解。昭亦酒意漸醒，辭歸寓中。不意偵密多人，屬垣有耳，那昭匯敘談的一席話兒，已有人通報張權輿，權輿即轉告逢吉，逢吉笑道：「兩大魚當入我網中了。」故態復萌。遂囑人告發，捕昭匯入獄。李仲言且傳語告匯道：「汝但說李程主使武昭，便可無罪，否則且死。」匯慨然道：「誣人求免，匯不敢為。」及對簿時，匯竟將仲言囑語，和盤說出，於是仲言亦難免罪，獄成定讞。昭杖死，匯流崖州，仍叔流道州，仲言亦流至象州。誣人自坐，何苦乃爾？李逢吉一番巧計，此次卻全成畫餅。裴度李程，絲毫無損。

　　適前尚書李絳，奉召為左僕射，絳素有直聲，眼見得是不肯緘默，逢吉又多了一個對頭，一時沒法擺佈，只好虛與周旋。時當仲冬，敬宗欲幸驪山，至溫泉洗澡，李絳即率同張仲方等，伏闕諫阻，不見俞允。張權輿為左拾遺，也想借端買直，至紫宸殿下，叩首上陳道：「昔周幽王幸驪山，為犬戎所殺，秦始皇幸驪山，即至亡國，玄宗作宮驪山，安祿山作亂，先帝亦嘗幸驪山，享年不長，陛下不應再蹈覆轍。」敬宗道：「驪山有這般兇險麼？朕越要一往，試看有應驗否？」翌日，即啟蹕至驪山，就浴溫湯，日暮乃返，顧語左右道：「若輩叩頭進言，有何應驗？可見是不足信哩。」驪山亦未必果凶，但好事遊幸，不亡亦危，後來敬宗遇弒，實是狎游之咎。李絳聞言歎息，又遇著足疾，遂自請免職。敬宗令為太子少師，出守東都。李逢吉稍稍放懷，偏偏李絳方去，裴度又來，正是防不勝防，暗暗叫苦。

　　度入朝時，已是殘冬。越年仲春，復有詔進度為司空，兼同平章事，急得逢吉心慌意亂，連日與八關十六子，構造蜚言，誣蔑裴老。怎奈上意傾向裴公，反將逢吉漸漸疏淡，逢吉智盡能竭，徒喚奈何。也有此日。一日，度在中書省飲酒，左右忽報稱失印，滿座失色，度宴飲自若，少頃，復有人入報，印已覓著了，度亦不應。或問度何若是從容？度答道：「此必由吏人竊去，偶印書券，若急欲搜查，彼且投諸水火，滅跡圖免，不若從容鎮定，自然復還故處。」確是相度，但亦安知非由奸黨播弄。時人俱服他識量。會敬宗欲幸東都，諫牘日有數起，並不見報。度入奏道：「國家本設兩都，預備巡幸，但自國家多難，東都宮廨，半多荒圮，陛下果欲行幸，應命有司徐加修葺，然後可往。」敬宗道：「百官多說不當往，如卿所言，不往亦可。」乃暫罷東幸，只遣使按修宮闕。盧龍節度使朱克融，執住賜衣使者楊文端，詭言文端無禮，且所賜濫惡，願假美錦三十萬匹餉軍，如果得賜，當遣工五千，助治東都，靜候車駕東巡。敬宗恨他跋扈，欲遣重臣宣慰。度獻議道：「克融多行不義，必且自斃，陛下何庸另派重使，但頒一詔書，說是中使倨驕，可還我自責，春服不謹，已詰有司，東都宮闕，營繕將竣，不煩遠路勞工，朝廷未嘗靳惜布帛，惟獨與范陽，即幽州未免厚汝薄人。如此說法，狡謀自阻了。」敬宗依言下詔，果然克融送歸文端。既而幽州軍亂，殺死克融及長子延齡，擁立少子延嗣為留後。延嗣暴虐，又為都知兵馬使李載義所屠，載義自稱恒山王承乾後裔，拜表陳朱氏父子罪。敬宗不遑查究，即授載義為節度使。嗣是待度益厚，遣李程出鎮河東，令李逢吉出鎮山南東道，統皆免相。

　　度屢勸敬宗早朝，且節勞少游，敬宗臨朝較早，遊戲如故，素嗜擊球手搏諸戲，宦官乏力角逐，往往斷臂碎首，於是出錢萬緡，招募力士，禁軍及諸道多彩力士上獻。敬宗俱令侍側，嘗引與游畋，又好深夜自捕狐狸，叫做夜打獵。力士或恃恩不遜，輒配流籍沒。宦寺小有過失，動遭棰撻，流血方休。因此侍從諸人，且怨且懼。十二月辛丑日，敬宗夜獵還宮，與宦官劉克明、田務澄、許文端，及擊球軍將蘇佐明、王嘉憲、石從寬、王惟直等，共二十八人飲酒。酒已將酣，敬宗入室更衣，忽然殿上燭滅，大眾毫不驚嘩，惟聞室中一聲狂呼，確是敬宗聲音，劉克明方命左右*&燭，燭方半明，蘇佐明從室內出來，語克明道：「大事已了，速籌善後方法。」弒敬宗事，用虛寫筆法，高人一層。克明道：「不若迎立絳王罷。」遂詐傳詔敕，宣翰林學士路隋入內，與語主上暴崩，留有遺命，令絳王悟權領軍國事。路隋知他有異，不敢窮詰，只好遵草遺制，一面由田務澄、蘇佐明等，迎絳王悟入宮。

　　絳王悟系憲宗子，乃敬宗叔祖行，他見中使來迎，好似喜從天降，冒冒失失的趨入宮中。天已黎明，宰相以下皆入朝，但見劉克明、蘇佐明等，先宣遺詔，繼擁絳王悟出紫宸殿，就外廡引見百官，百官俱面面相覷，不發一言，獨裴度怡然道：「度等只知遵奉詔旨，皇上猝崩，遺言猶在，應該遵行。」克明插入道：「裴公已三朝元老，一切政策，全仗主裁。」度又道：「度已衰朽，但憑公等裁酌，可行即行便了。」裴公可與言權。同平章事竇易直，本來是沒有人格，當然隨聲附和。度即退歸私第，決意討逆，百忙中想不出甚麼良法，可巧中尉梁守謙來見，度即延入，便語道：「我正要來邀中尉，今日事情，中尉以為何如？」守謙道：「弒君逆賊，可殺可恨。」度又道：「度等在外，君等在內，究竟弒逆與否，亦當查明。」守謙道：「何必多查，聞逆賊劉克明且要將我輩驅逐，我所以來見司空，同靖大難。」度即道：「中尉手握禁兵，一呼百諾，何勿速入討賊﹔稍縱即逝了。」守謙道：「果得除賊，絳王亦不應繼立。」度答道：「這個自然，名不正，言不順。」守謙道：「是否立皇子普。」度半晌才道：「皇子年幼，不如立江王涵。」守謙即行，遂與樞密使王守澄、楊從和，右神策中尉魏從簡，時馬存亮已出監淮南軍。用牙兵迎江王涵入宮，發左右神策飛龍兵，進討賊黨，一體駢誅。連絳王悟亦死亂軍中。忠勇如裴晉公，猶必借宦官誅逆，國事可知。

　　守澄等欲號令中外，苦無成例可援，特商諸翰林學士韋處厚。處厚道：「正名討逆，何嫌何疑？」守澄又問江王如何踐阼？處厚道：「先用王教佈告中外，說是內難已平。然後有群臣三表勸進，即以太皇太后令，冊命即位，便無可指摘了。」守澄等統皆歡洽，也不暇再問有司，凡百儀制，都付處厚裁決。當令裴度攝冢宰，率百官謁見江王。江王素服出見，涕泣陳辭。度與百官奉箋勸進，繼以太皇太后命令，遂即位宣政殿，改名為昂，是為文宗。乃為敬宗發喪，奉葬莊陵。可憐十八歲的嗣皇帝，在位僅及兩年，只因淫荒過度，樂極生悲，徒落得燭殘身殞，授命家奴，甚至遺骸暴露，好幾日才得棺殮，這豈非咎由自取麼？評斷精嚴。

　　文宗年才十七，頗知孝謹，尊生母蕭氏為皇太后，奉居大內，太皇太后郭氏居興慶宮，稱王太后為寶歷太后，居義安殿，當時號為三宮太后。文宗每五日問安，凡羞果鮮珍，及四方供奉，必先薦宗廟，次奉三宮，然後進御。就是敬宗妃郭氏，已封貴妃，敬宗子普，已封晉王，文宗一體優待，禮嫂撫姪，始終不衰。並且去佞幸，出宮人，放鷹犬，裁冗官，省教坊樂工，停貢纂組雕鏤，及金筐寶牀等類，去奢從儉，勵精圖治，擢韋處厚為同平章事，每遇奇日視朝。奇讀如期。對宰相群臣，延訪政事，歷久方罷。待制官舊雖設置，未嘗召對，文宗獨屢加延問，中外想望太平，翕然稱慶。無非善善從長之意。但也有一大弊處，軍國重事，不能果決，往往與宰相等已經定議，後輒中變，所以寬柔有餘，明強不足。眾善不勝一弊。

　　越年，改元太和，韋處厚因文宗過柔，乞請避位。文宗再三慰勞，不令辭職。淮南節度使兼鹽鐵轉運使王播，力求復相，所獻銀器以千計，綾絹以十萬計，經權幸再四揄揚，乃召他入朝，仍命同平章事。於是小人復進，正士日疏。橫海、魏博、成德諸鎮，且有不靖消息，免不得又動兵戈。事見後文。勉強過了一年，至太和二年三月，詔舉賢良方正，及直言極諫諸士，由文宗臨軒親策，命題發問，大旨在如何端化，如何明教，如何察吏，如何阜財等條目。昌平進士劉蕡，獨痛心閹禍，條陳萬言，小子錄不勝錄，但摘要敘述如下：

　　臣聞不宜懮而懮者國必衰，宜懮而不懮者國必危。陛下不以國家存亡，社稷安危之策，降於清問，豈以布衣之臣，不足與定大計耶？或萬幾之勤有所未至也。臣以為陛下所先懮者，宮闈將變，社稷將危，天下將傾，四海將亂，此四者國家已然之兆，故臣謂聖慮宜先及之。夫帝業不易成，亦不易守，本朝開國二百餘年，其間聖明相因，未有不用賢士近正人而能興者。伏願陛下思開國之艱，杜篡弒之漸，居正位，近正人，遠刀鋸之殘，親骨鯁之直，輔相得以專其任，庶寮得以守其官，則朝政自理。奈何以褻近五六人，總攬國務，臣恐禍稔蕭牆，奸生帷幄，曹節侯覽，漢中常侍。復生於今日，此宮闈將變也。伏後來甘露之變。臣按春秋定公元年春王不言正月者，以先君不得正其終，則後君不得正其始，故曰定無正也。今忠賢無腹心之寄，閽寺專廢立之權，陷先帝不得正其終，致陛下不得正其始，況太子未立，郊祀未修，將相之職未歸，名器之宜不定，此社稷將危也。天之所授者命，君之所存者令，操其令而失之者，是不君也，侵其命而專之者，是不臣也。君不君，臣不臣，此天下所以將傾也。晉趙鞅以晉陽之兵叛，入於晉，書其歸者，能逐君側之惡以安其君，故春秋善之。今威柄陵夷，藩鎮跋扈，有不達人臣大節而首亂者。將以安君為名，不究春秋之微而稱兵者，且以逐惡為義，政刑不由於天子，征伐必出自諸侯，此海內之將亂也。眼光直注唐末。今公卿大臣，非不欲為陛下言之，慮陛下不能用也。臣下既言而不行，言泄而禍且隨之，是以欲盡其言，則有失身之懼，欲盡其意，則有害成之懮，徘徊鬱塞以須陛下感悟，然後得盡其啟沃，陛下何不於聽朝之餘，時御便殿，召當時賢相老臣，訪持變扶危之謀，求定傾救亂之術，塞陰邪之路，屏狎褻之臣，制侵陵迫脅之心，復門戶掃除之役，戒其所宜戒，懮其所宜懮，既不得治其前，當治其後，既不能正其始，當正其終，則可以虔奉典謨，克成丕構矣。昔秦之亡也，失於強暴，漢之亡也，失於微弱，強暴則奸臣畏死而害上，微弱則強臣竊權而震主，伏見敬宗不虞亡秦之禍，不翦其萌，還願陛下深軫亡漢之懮，以杜其漸，誠能揭國柄以歸於相，持兵柄以歸於將，去貪臣聚斂之政，除奸吏因緣之害，惟忠賢是進，惟正直是用，內寵便僻，無所聽焉，如此而有不萬國歡康，兆庶蘇息者，臣不信也。夫制度立則財用省，財用省則賦斂輕，賦斂輕，則人富矣。教化修則爭競息，爭競息則刑罰清，刑罰清則人安矣。尤有進者，古時因井田以制軍賦，閒農事以修武備，提封約卒乘之數，命將在公卿之列，故兵農一致，而文武同方，用以保乂邦家，式遏亂略。太宗置府兵台省軍衛，文武參掌，閒歲則橐弓力穡，有事則釋耒荷戈，所以修復古制，不廢舊物。今則不然，夏官不知兵籍，止於奉朝請，六軍不主武事，止於養階勛，軍容合中官之政，戎律附內臣之職，首一戴武弁，疾文吏如仇讎，足一蹈軍門，視農夫如草芥，謀不足以翦除奸凶，而詐足以抑揚威福，勇不足以鎮衛社稷，而暴足以侵害閭裡，羈紲藩臣，乾陵宰輔，隳裂王度，淚亂朝經，張武夫之威，上以制君父，假天子之命，下以御英豪，有藏奸觀釁之心，無伏節死難之誼，豈先王經文緯武之旨耶？昔龍逢死而啟商，比乾死而啟周，韓非死而啟韓，陳蕃死而啟魏，今豈之來也，有司或不敢薦臣之言，陛下又無察臣之心，退必戮於權臣之手，臣幸得從四子游於地下，固臣之願也，豈忍姑息時忌，竊陛下一命之寵乎哉？

　　是時考官左散騎常侍馮宿，太常少卿賈餗等，閱讀蕡策，相率歎服。只因王守澄、梁守謙等，盤踞官禁，勢燄逼人，一或取錄，必且遭禍，不得已將他割愛。當時有二十二人中第，統皆除官。道州人李郃，亦在選列，得除河南府參軍。他獨奮然道：「劉蕡下第，我輩登科，能勿厚顏麼？」遂邀集同科裴休、杜牧、崔慎由等，聯名上疏，願將自己科名，讓與劉蕡，以旌蕡直。文宗也怕中官為難，不好批答，但將原疏擱置不提。後來蕡終不得仕，僅由牛僧孺等，召為幕僚，後來且為閹宦所誣，貶為柳州司戶參軍，抑鬱以終。小子有詩歎道：

　　制舉由來待有才，如何名士屈塵埃？

　　雷鳴瓦釜黃鐘毀，無怪靈均澤畔哀。

　　劉蕡被斥，朝廷又失了一位賢相，看官道是何人，且至下回表明。　　