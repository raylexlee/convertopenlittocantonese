
			　　卻說李林甫連結武惠妃，譖死太子瑛及瑤琚二王，遂謀立壽王瑁為太子。林甫一再勸立壽王，玄宗意尚未決，看官道是何因？原來玄宗本非昏主，不過為色所迷，內惑寵妃，外信奸相，憑著一時怒氣，竟將三子同時賜死，究竟父子骨肉，天性相關，事後追思，未免生悔。可巧武惠妃染成大病，差不多與發狂相似。滿口譫語，無非是三庶人索命，三庶人就是瑛瑤琚，當時曾有此號。玄宗也有所聞，不敢逕立壽王，且召巫祝代為祈禳，改葬三庶人。煩擾多日，始終無效，甚至白日見鬼，所有宮娥采女，統是大驚小怪，進退徬徨。好容易自秋經冬，惠妃病勢，忽輕忽重，忽呆忽癡，診過了多少名醫，服過了若干藥餌，徒落得花容慘淡，玉骨支離。到了殘冬，死期已至，呻吟了好幾夜，一陣陰風，四肢挺直，貌美心凶的妃子，至此已魂銷軀殼，隨了三庶人的冤魂，到森羅殿前對簿去了。事見《唐書·太子瑛傳》，並非隨手捏造。玄宗非常悲悼，用皇后禮殮葬惠妃，諡為貞順皇后。

　　越年已是開元二十六年，雖是照常朝賀，玄宗總少樂多懮，幾乎食不甘味，寢不安席。高力士日夕侍側，探問情由。玄宗歎道：「汝系我家老奴，難道尚未識我意？」力士道：「莫非因儲君未定，致此懮勞。」玄宗道：「這也是一樁繫心的條件。」尚不止此，暗伏後文納楊妃事。力士道：「聖上何必如此勞心，但教推長而立，何人敢有爭言。」惠妃已死，樂得巴結別人。玄宗道：「甚是甚是，朕意決了。」次日頒制，立忠王璵為皇太子，改名為紹，嗣又改名為亨。

　　儲嗣已定，內廷總算平靖，邊塞又啟紛爭。突騎施可汗蘇祿，自得妻交河公主後，吐蕃突厥也俱給女為妻。蘇祿得三國女，並立為可敦，生下數子，俱為葉護，用度日繁，不免苛斂，漸致諸部離心，旋且病瘋癱症，半身不遂，未便治事。這是色慾所致。部下大首領莫賀達乾都摩支，竟夜攻蘇祿，把他殺死。都摩支立蘇祿子吐火仙為可汗，達乾不服，復與吐火仙相攻，且遣使告唐節度使蓋嘉運，請恊擊吐火仙。蓋嘉運出兵掩擊，將吐火仙擒住，並取交河公主而還。玄宗命立交河公主弟昕為西突厥十姓可汗。達乾聞報，大怒道：「平蘇祿系是我功，怎得另立阿史那昕，阿史那本突厥昕。乃誘諸部落叛唐。有制令嘉運再行招諭，且封達乾為突騎施可汗。達汗陽奉陰違，至昕到塞外，竟遣人殺昕，自為十姓可汗。後為安西節度使夫蒙靈察，討誅達乾，西突厥乃亡，突騎施部亦寢衰。惟吐蕃自赤嶺定界，和好數年，與上文突騎施事，俱回應四十四回。彼此盡撤邊戍。吐蕃畜牧遍野，邊將孫誨，妄覬邊功，奏稱虜可襲取。玄宗令內侍趙惠琮往探虛實，惠琮至涼州，與誨同謀，矯詔令河西節度崔希逸，襲奪吐蕃牲畜。吐蕃乃大發兵寇河西，幸由希逸預備，因得擊退。玄宗聞得矯詔，逮還趙惠琮孫誨，誨即伏誅，惠琮病斃，希逸調任河南尹，亦悵悒而終。吐蕃復屢寇安戎城，進陷石堡城。劍南節度使王昱，拒戰敗績，貶死高要，再調蓋嘉運為隴右節度經略吐蕃，亦不能卻敵，改任皇甫惟明，方得勝仗。惟攻石堡城，仍不能克。吐蕃轉寇安戎城，賴有監察御史許遠堅守，無隙可乘，方引兵退去。安戎改名平戎，會金城公主病歿吐蕃，唐廷有制發哀，吐蕃亦遣使請和，玄宗未許，因此尚相持不下。

　　是時尚有幽州將趙堪及白真陀羅，偽傳節度使張守珪命，使平盧節度使烏知義，邀擊叛奚餘黨。知義不從，白真陀羅竟矯稱制敕，迫令出兵，累得知義沒法，不得已發兵往擊，先勝後敗。守珪袒庇知義，諱敗為功。及中使牛仙童，奉命往勘，守珪重貽仙童，歸罪白真陀羅，逼令自縊。仙童返報，當然替守珪掩飾，那知眾宦官聞他得賄，無從分肥，竟把隱情告發。玄宗杖斃仙童，貶守珪為括州刺史。守珪疽發背上，亦即殞命。烏知義奪官，竟擢安祿山為平盧軍使，兼營州都督。未幾，又升任平盧節度使。祿山本營州雜胡，舊姓康，母阿史德氏，曾為女巫，居突厥中，至軋犖山禱子，山上有戰鬥神，禱後果即懷娠，及產，光照穹庐，野獸盡鳴，母以為得自神佑，遂取名軋犖山，一作阿犖山，戾氣所鐘，亦呈異兆。遠近傳為瑞兆。范陽節度使張仁願，曾遣人搜他庐帳，被匿不獲。犖山父未幾身死，母再嫁番目安延偃。犖山隨母至安家，因冒姓為安，改名祿山。嗣因部落離散，乃與安氏子思順逃至幽州，投入張守珪麾下。敘祿山履歷，補前回所未及。守珪應誅不誅，解送京師，玄宗特加赦宥，仍令歸守珪調遣。應前回。祿山感守珪恩，格外效力。珪因令為養子，且擢為副將，嗣是薦為平盧兵馬使。至守珪被貶，御史中丞張利貞，採訪河北，祿山百計諛媚，兼多饋賂，利貞還朝，遂盛稱祿山材能，玄宗乃累次加擢，竟拜方面。李林甫素無學術，猜忌儒將，因勸玄宗信任祿山。祿山亦陰結林甫，自固兵權。玄宗內倚林甫，外倚祿山，自以為天下無患，益啟幸心。

　　先是汾晉間有一方士，鬚髮垂白，神氣清臞，常躑躅道旁，能數日不食。自言姓張名果，生唐堯時，曾為侍中，堯時無侍中位號，顯見有詐。嗣後隱居中條山上，約閱數千年。相州刺史韋濟，聞張果名，探驗屬實，因上表奏聞。玄宗令通事舍人裴晤往征，至恒山得見張果，促令入都。果僕地竟死，死後復甦，再僕再起。晤乃不敢催逼，還白玄宗。玄宗更遣中書舍人徐嶠，齎奉璽書，優禮往迎，乃偕至都中，乘肩輿入宮。玄宗問神仙術，果答語多半詭秘，大旨在「息心養氣」四字，乃令留居集賢院，累日辟谷，進以美酒，飲酣乃寢，鼾睡數晝夜。時有術士邢和璞師夜光二人，一能知人殀壽，一能伺鬼起居。玄宗令和璞推算張果，茫然莫辨。再令果密坐，令夜光視察蹤跡，竟不見果所在。玄宗益以為奇，密語高力士道：「朕聞飲堇無苦，方為奇士。」乃召果入見，令力士取堇漉酒，持飲張果。果飲了三大杯，頹然道：「這非佳酒。」語畢即臥。頃見果齒皆燋縮，又復瞋目回顧，令左右取過鐵如意，將齒擊墮，收藏囊中，又從囊內取藥敷齗，不到一時，齒竟重生，粲然駢潔。玄宗驚歎不置，意欲以玉真公主嫁果，尚未明言，玉真公主即四十一回中之崇昌公主，系睿宗女，因賜居玉真觀，故改號玉真。果退宿集賢院，與秘書少監王迴質，太常少卿蕭莘道：「俗語有言，娶婦得公主，平地升公府，人以為可喜，我以為可畏呢。」兩人聽他語出不倫，正在暗笑，忽由中使到院，傳達御敕道：「朕妹玉真公主，願適先生，幸先生勿卻！」果不禁大噱道：「皇上以果為仙，果實非仙，若視果為塵俗中人，也可不必。果從此辭，請為轉奏！」中使還報，玄宗尚欲挽留，果一再懇辭還山，乃命圖形集賢院，授銀青光祿大夫，號通玄先生，賜帛三百匹，給扶侍二人，送至恒山蒲吾縣，未幾遂歿，相傳以為屍解，後世稱為張果老，列入八仙，這也不必細表。張果也可謂奇人。

　　單說玄宗自遣歸張果，遂未免迷信神仙，且雲夢見玄元皇帝，即老子，高宗時尊老子為太上玄元皇帝。謂：「遺像在京城西南百餘里。」因遣使求訪，至盩厔樓觀山間，果得遺像，迎至興慶宮。嗣由參軍田同秀上言，亦說：「玄元皇帝夢示，曾在尹喜故宅，藏置靈符。」玄宗又遣使往求。看官試想！這尹喜系周朝人，曾為函谷關令，老子騎青牛過函谷關，雖有此事，究竟留符與否，史冊上未曾載及。況且年湮代遠，即有符箓，亦早毀滅，哪裡還肯留著？這可見是同秀行詐，明明是假置靈符，欺君罔上。至朝使得符還都，李林甫以下諸臣，遂以靈符呈瑞，表上尊號。玄宗因下詔改元，稱開元三十年為天寶元年，受尊號為開元天寶聖神文武皇帝，且建玄元皇帝新廟，親自祭饗。又享太廟，祀天地，大赦天下，賜文武官階爵秩，改稱侍中為左相，中書令為右相，左右丞相改為僕射，東都北都，皆稱為京，州稱為郡，刺史稱為太守。

　　長安令韋堅，系太子妃兄，頗工心計，嘗與監察御史楊慎矜，戶部員外郎王鉷，善治租賦，稱為理財好手，玄宗因命為陝郡太守，領江淮租庸轉運使。堅遂大興土工，鑿通藍田縣北的滻水，引入後苑望春樓下，匯成一潭。又南達漕渠，鏟去淤塞，所有民間邱墓，一律毀掘。自京城至江淮，水道無阻，導入運船數百艘，齊集望春樓下。玄宗親御望春樓，遍覽運船，但見連檣數里，相續不絕。各舟都張錦為帆，遍榜郡名，各陳珍寶，已覺得光怪陸離，斑斕奪目。更有一艘最大的運船，作為前導，船頭坐著陝尉崔成甫，頭包紅抹額，身著錦半臂，領著美婦百人，統是麗飾華裝，丰容盛鬋，口中隨著成甫唱歌，依聲相和，一片嬌喉宛轉，清脆可聽。歌詞卻很俚俗，取名為得寶歌，歌云：

　　得離弘寶野，弘農得寶邪。潭表舟船鬧，揚州銅器多。

　　三郎當殿坐，聽唱得寶歌。

　　玄宗也不甚細辨，但覺得耳鼓悠揚，眼簾熱鬧，不由的心花怒開，非常愉快。再由韋堅進謁，跪奉許多珍品，沒一件不是精緻，愈覺稱心﹔遂留堅侍宴，並召群臣暢飲竟日，至夜才罷。次日，即加堅左散騎常侍，所有僚屬吏卒，褒賞有差，賜新潭名為廣運潭。可巧突厥內亂，朔方節度使王忠嗣，乘亂攻克左廂諸部，又兼回紇葛邏祿二部，攻入右廂，掃滅突厥。兩下裡又傳捷報，正是喜上加喜，內外臚歡。

　　原來突厥毗伽可汗，自遣阿史德入貢，隨駕東巡後，應四十四回。阿史德得了厚賜，仍然歸國。嗣是屢遣使求婚，唐廷慣用敷衍手段，羈縻突厥，忽毗伽為大臣梅錄啜毒死，國人共立毗伽子伊然可汗。伊然嗣立未幾，又復病死，弟骨咄立，遣使入朝，玄宗冊為登利可汗。登利尚幼，母婆匐預政，與小臣飫斯達乾私通，濫殺大臣。登利叔父判闕特勒，入攻婆匐，婆匐遁去，登利被戕，另立登利季弟，尋又為骨咄葉護所殺，葉護，系突厥官名，見前。骨咄葉護自為可汗。回紇拔悉密葛邏祿三部，並起兵攻殺葉護，推拔悉密酋長為頡跌伊施可汗。回紇葛邏祿酋長，自為左右葉護。突厥餘眾，獨立判闕特勒子為烏蘇米施可汗。唐廷傳諭招降烏蘇，烏蘇不從，於是唐節度使王忠嗣，受命往討，並約同拔悉密回紇葛邏祿三部，左右進攻。烏蘇不能抵敵，窮蹙走死，弟白眉特勒繼立，號為白眉可汗。忠嗣進擊白眉，連破突厥右廂十一部，會拔悉密頡跌伊施可汗，與回紇葛邏祿三部，互有違言。回紇酋長骨力裴羅，與葛邏祿部眾，擊斃頡跌伊施，乘勝攻殺白眉，傳首唐廷。玄宗冊封裴羅為懷仁可汗，懷仁遂南據突厥故地，在烏德鞬山下，設牙建帳，漸漸的強大起來。嗣且吞並拔悉密葛邏祿等部，統有十一部落，各置都督，威振朔方。回紇之強自此始。惟突厥自後魏開國，至是滅亡，所有烏蘇子葛臘多，默啜孫勃德支，伊然小妻登利遺女，及毗伽可敦婆匐，先後率眾降唐。了結突厥，簡而不漏。玄宗親御花萼樓，傳見降眾於樓下，封婆匐為賓國夫人，葛臘哆為懷恩王，勃德支等各有歲給。一面宴集群臣，賦詩記盛，盡興而散。

　　向來花萼樓中，本為玄宗敘會兄弟處，至開元季年，申岐諸王，相繼謝世，寧王憲享年六十餘，玄宗格外厚待，每遇寧王生日，必親至寧邸，奉觴稱壽，或且留宿邸中，敘談竟夕。平居無事，輒有饋遺，四方所獻美酪異饌，無不分餉。憲有所獻替，亦必委曲上陳，屢邀聽用。至天寶前一年，病歿邸中，玄宗失聲號慟，停樂輟朝，且語群臣道：「朕兄讓德，世所罕聞，吳太伯後，能有幾人？非特加大號，不足褒美。」乃追諡為讓皇帝。長子璡已受封汝陽王，固辭不許，寧王妃元氏，已先逝世，追贈為恭皇后，葬橋陵旁，橋陵即睿宗墓，見前。號為惠陵。從花萼樓慶宴，補敘寧王歿世，無非表揚讓德。壽王瑁由元氏乳養，因得成人，兩次發喪，均令守制以報私恩。玄宗慨手足凋零，兩年不登花萼樓，至突厥已亡，殘眾入降。乃復御花萼樓慶宴，易悲為樂，才輟哀思。迭應前事，以終玄宗友愛之篤。並令朔方節度使王忠嗣，兼河東節度使，忠嗣修城築堡，買馬屯兵，塞外數千里，得以無患。邊民謂：「張仁願後，安邊將帥，要算這王忠嗣了。」不沒良將。

　　玄宗自遣歸張果，又召入方士李渾上元翼等，研究長生術，嘗遣使至太白山，向金星洞中彩玉版石，寶仙洞中求妙寶真符，其實統是虛偽，毫不足信。玄宗也搗起鬼來，只說空中聞著神語，有「聖壽延長」四字，並在宮中築壇，煉藥置壇上，及夜欲收，復聞神語，謂：「藥不須收，自有神明守護。」云云。李林甫等遂上表祝賀，且自請舍宅為觀，上下相欺，無一誠意。就是術士所進丹藥，無非是金石水銀，試服下去，不但未能延年，反把那一腔欲火，引導起來，遂鼓動生平淫興，想物色幾個嬌娃，尋歡縱樂。歷代方士，多借此以誘人主。當下命高力士出使江南，搜訪美女。力士沿途考察，少有當意，輾轉至閩中莆田縣，方得了一個麗姝，急忙選歸。這麗姝叫作江彩蘋，父名仲遜，家世業醫，彩蘋生年九歲，能誦《二南》，且語父道：「我雖女子，當以此詩為志。」及年將及笄，更出落得丰神楚楚，秀骨姍姍﹔更兼文藝優長﹔能詩善賦，一經選入，大見寵幸，凡長安大內大明興慶三宮，及東都大內上陽兩宮，所蓄佳麗，不下數千，均不及彩蘋秀媚。彩蘋常自比謝女，不喜鉛華，淡裝雅服，自饒風韻，素性喜梅，所居闌檻，悉值數株。玄宗署名梅亭，梅開賦賞，至夜分尚徘徊花下，不忍捨去。玄宗因她所好，戲稱她為梅妃。妃嘗撰蕭、蘭、梨園、梅花、風笛、玻盂、剪刀、綺窗八賦，無不工妙。

　　一日，玄宗召集諸王，設宴梅亭。梅妃亦侍坐上側，飲至數巡，玄宗令妃吹白玉笛，抑揚宛轉，不疾不徐。諸王齊聲歎美。吹畢，又命起作驚鴻舞，輕盈弱質，往復迴環，彷彿是越國西施，依稀是漢宮飛燕。諸王目眩神迷，贊不絕口。至妃已舞罷，翠鬢綠鬟，一絲不亂，惟面上稍帶微紅，粉白相間，絕似一枝迎歲早梅，嬌豔可愛。玄宗笑語諸王道：「朕妃子乃是梅精，吹白玉笛，作驚鴻舞，豈不是滿座生輝嗎？」隨命梅妃破橙醒酒，且令她遍賜諸王。妃一一取給，輪至漢邸，是回敘梅妃事，本據曹鄴《梅妃傳》，所稱漢邸，考諸唐宗室諸王傳中，當時無封漢王者，或謂即廣漢王褕，未知孰是。漢王已有醉意，起身接橙，不覺一腳踢著了梅妃繡鞋。想是愛她雙弓。梅妃大怒，頓時回宮。玄宗未知情由，待久不至，命內侍連番宣召，報稱鞋珠脫綴，綴就當來。待至酒闌席散，始終不至。玄宗親往視妃，妃正睡著，聞御駕還視，急忙起牀，拽衣相迎，只托言胸腹作痛，因此違命，玄宗也就此罷了。惟漢王因梅妃退回，料知惹怒，恐她轉白玄宗，必至加譴，當下與駙馬楊洄商量，求他設法。洄授以密計，漢王甚喜，次日即入宮請罪，直供不諱，但只說是酒後失檢，實出無心。玄宗始悟梅妃懷詐，反慰諭漢王，表明大度。待漢王謝恩出去，楊洄即入見玄宗，玄宗與語梅妃事，言下有不足意。梅妃雖然動怒，卻未說出漢邸無禮，尚是厚道。洄見玄宗煩惱，乘機勸幸溫泉宮，自己伴駕出遊，沿途湊趣，薦引一個美人兒，由高力士奉旨密召，這一番有分教，

　　贏得娥眉爭舊寵，從教燕婉刺新台。

　　欲知所召美人，究竟是誰，待至下回再詳。　　