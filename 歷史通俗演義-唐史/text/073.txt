
			　　卻說王承宗自為留後，無非是積習相沿，看人榜樣。最近的就是平盧節度使李師道，師道即李納庶子，李納死，長子師古襲職，師古死，判官高沐等，奉師古異母弟師道為節度副使，杜黃裳時尚為相，請設官分治，免致後慮。憲宗因夏蜀迭亂，不宜再激他變，乃命師道為節度使。至是承宗擅立，憲宗反欲進討，裴垍乃面奏道：「師道父李納，跋扈不恭，承宗祖王武俊，有功國家，陛下前許師道，今奪承宗，教他如何心服？不如待釁而動為是。」憲宗又轉問李絳，絳答道：「河北不遵聲教，莫不憤歎，但欲今日削平，恐尚未能。成德軍自武俊以來，父子相承，已四十餘年，今承宗又總軍務，軍士看成習慣，不以為非，今若遣人往代，恐彼未必奉詔。況范陽魏博易定淄青，人地相傳，與成德同例，成德搖動，諸鎮寒心，勢必結連拒命，朝廷不能坐視，須遣將調兵，四面攻討，彼將吏各給官爵，士卒各給衣糧，按兵玩敵，坐觀勝負，國家轉因此勞敝了。且關中旱荒未靖，江淮又報大水，公私交困，兵事不應輕試，且待他日。」按情度勢，言之甚明，並非姑息之談。憲宗頗也心許。偏左軍中尉吐突承璀，由宦官入為黃門，嘗侍憲宗潛邸，以機警得倖，至此欲陰奪相權，力請統兵往討，憲宗又未免狐疑。還有昭義軍節度使盧從史，因父喪守制軍中，未曾起復，他卻附會承璀，願率本軍討承宗。有詔起復從史為金吾大將軍，統兵如故。承宗聞朝廷有意加討，恰也驚懼，因累表自訴，格外恭順。憲宗乃遣京兆尹裴武，詣真定宣慰。承宗下拜庭前，跪接詔命，起語裴武道：「承宗何敢擅為留後？只因三軍見迫，不暇恭俟朝命，今願獻德棣二州，聊表微誠。」說罷，即盛宴裴武，挽他善達憲宗。裴武一力擔承，歡宴數日，才辭歸覆命。憲宗乃命承宗為成德節度使，兼恒冀深趙州觀察使，即授德州刺史薛昌朝為保信軍節度使，兼德棣二州觀察使。

　　昌朝為故節度使薛嵩子，又系王氏門婿，與承宗親戚相關，所以特加任命。哪知魏博節度使田季安，獨遣人語承宗道：「昌朝陰結朝廷，故得驟受節鉞，足下奈何不察！」承宗被他一激，立遣數百騎馳入德州，把昌朝拘至真定，囚系獄中。反覆若此，卻也應討。憲宗以裴武欺罔，欲加嚴譴，虧得李絳替他救解，方得免罪。乃再遣中使往諭承宗，令釋昌朝還鎮。承宗不肯受命，於是憲宗削奪承宗官爵，命吐突承璀為神策河中東道行營兵馬使，兼諸軍招討處置等使，北伐承宗。斡林學士白居易上疏極諫，略云：

　　國家征伐，當責成將帥，近歲始以中使為監軍，自古及今，未有征天下之兵，專令中使統領者也。今神策軍既不置行營節度使，則承璀乃制將也，又充諸道招討處置使，則承璀為都統也。臣恐四方聞之，必輕朝廷，四夷聞之，必笑中國，陛下忍今後代相傳，謂以中官為制將都統，自陛下始乎？臣恐劉濟即盧龍節度使。張茂昭張孝忠子，任易定節度使，亦稱義武軍節度使。范希朝時調任河東節度使。盧從史等，以及諸道將校，皆恥受承璀指揮。心既不齊，功何由立？此是資承宗之計，而挫諸將之勢也。陛下念承璀勤勞，貴之可也﹔憐其忠誠，富之可也。至於軍國權柄，動關理亂，朝廷制度，出自祖宗，陛下寧忍徇下之情，而自隳法制，從人之欲，而自損聖明，何不審慎於一時之間，而取笑於萬代之後乎？臣願陛下另簡良將，毋任近臣，申國威，肅軍紀，則立法無闕，而成效可期矣。

　　疏入不省。度支使李元素，鹽鐵使李璹，京兆尹許孟容，御史中丞李夷簡，諫議大夫孟簡，給事中呂元膺孟質，右補闕獨孤鬱等，更伏闕奏對，大旨如居易言。憲宗不得已改承璀為宣慰使，削去諸道兵馬使職權，仍令會同諸鎮，即日進討。

　　承璀才出都門，田季安先已聞知，便聚眾計議道：「王師不越大河，已是二十五年，今一旦越魏伐趙，趙若受擒，魏亦被虜，如何是好？」有一將超伍出言道：「願假騎兵五千，為公除懮？」季安大呼道：「壯哉勇士！願如所言。」忽旁座又閃出一人道：「不可不可。」季安正欲叱責，因見他是幽州來使譚忠，只好暫時耐氣，問明情由。譚忠說道：「王師伐趙，公出兵相阻，是先為趙受禍，恐趙未被兵，魏已糜爛了。忠有一計，令彼為鷸蚌，公為漁人。」季安問是何計？忠抵掌道：「往年王師討平蜀吳，算不一失，是皆相臣謀畫，與天子無關。今天子專任中使，不用老臣宿將，是明明欲誇服臣下，自顯威武，倘一入魏境，即遭挫衄，且必任智士，畫長策，仗猛將，練精兵，畢力再舉，與魏從事，公不是為趙受禍麼？為今日計，王師入境，公且厚給犒賞，整頓甲兵，陽稱伐趙，一面陰遺趙書，但說伐趙是賣友，不伐趙是叛君，兩名都不願受，執事若能貽魏一城，俾魏有詞奏捷，不必再入趙境，庶西得對君，北得對友，如此說法，趙若果不拒我，是魏得兩利，並可借此圖霸了。」彷彿戰國策士。季安不禁大喜道：「好計好計！先生此來，實是天助魏博哩。」遂一面歡迎承璀，一面致書承宗。承宗覆書照允，竟將當陽縣贈魏。譚忠以魏策已成，乃辭行還鎮，季安厚贈而別。

　　及忠還幽州，正值劉濟會議軍情，濟宣言道：「天子命我伐趙，趙亦必防我往伐，究竟伐趙好呢，不伐趙好呢？」忠入內應聲道：「天子未必使公伐趙，趙亦未必防公往伐，忠謂公可緩日出師。」濟怒道：「我豈可與承宗同反麼？」遂不待忠再說，便將忠下獄繫住。已而使人探視趙境，果不增防，唐廷有詔旨到來，亦止令濟護北邊，毋庸伐趙。濟不覺驚訝，遂釋忠出獄，問他何故先知？忠答道：「盧從史外雖親我，內實聯趙，他必為趙畫策，故意弛防，一示趙不欲抗我，二使我獲疑天子，暗中必遣告朝廷，只說是燕趙相聯，忠所以知趙不備燕，天子亦不願燕伐趙呢。」料事如神。濟復問道：「前事被君料著，我究應若何處置？」忠又道：「天子伐趙，君據全燕地，擁兵坐糧，若一人未渡易水，適墮從史詭計，公懷忠受謗，天子以為不忠，趙人又不見德，徒落得惡聲嘈雜，請公自思便了。」遣將不如激將，忠兩次進言，統用此術。濟奮袂起座道：「我知道了！」遂下令軍中道：「五日畢出，落後者斬！」乃自統兵七萬，出攻趙境，連拔饒陽束鹿。

　　各道兵會集定州，承璀亦至行營，軍無統帥，號令不專，只有張茂昭一軍，還算紀律嚴明。盧從史雖派兵與會，暗地裡恰與承宗通謀，因此人各一心，威令不振。左神策大將軍酈定進，頗稱驍勇，率部兵輕進，被承宗設伏截擊，竟致敗死，全軍奪氣，大家觀望不前。會淮西節度使吳少誠，寵任大將吳少陽，呼為從弟，出入如至親。少誠有疾，少陽殺死少誠子元慶，竟將少誠軟禁起來。少誠懮病交迫，遂致死去，少陽自為留後。憲宗方用兵河北，不能顧及淮西，沒奈何加以任命，且待河北平定，再作計較。怎奈河北敗多勝少，日久無功。白居易又復疏請罷兵，諫陳利害，憲宗仍然不許。適盧從史遣牙將王翊元入都奏事，宰相裴垍與言君臣大義，激動翊元。翊元遂將從史陰謀，一一告知，並言有計可取，當為國除患。垍乃囑使還鎮，聯絡將士，俟謀定後，再來京師。翊元往而復返，報稱兵馬使烏重胤等，均願歸誠，但教王師一到，即可下手。裴垍乃入白憲宗道：「從史必將為亂，今聞他與承璀對營，視承璀似嬰兒，毫不設備，幸有烏重胤王翊元等，願歸朝廷，失今不取，後雖興師動眾，恐非歲月可平呢。」恰是機會。憲宗熟思良久，方才允行，亟遣使密告承璀。承璀與行營兵馬使李聽定議，先日邀從史過宴，盛陳珍玩，問他所欲，立即移贈。從史大喜，常相往來。一日，復由承璀邀與同博，俟從史入帳，擲局為號，有數十壯士突出，把從史擒住，牽至帳後，打入囚車，飛送京師。從史營中，士卒爭出，欲與承璀拚命。烏重胤擋住軍門，拔刀指叱道：「天子有詔，命承璀執送從史，我已早聞密旨，從命有賞，不從命有誅。」士卒方斂兵歸伍，不敢逆命。及從史解到京師，入謁憲宗，惶恐謝罪，憲宗從輕發落，貶為歡州司馬，且因重胤有功，擬即令為昭義節度使。承璀亦馳奏入都，謂已牒知重胤，使權充留後。獨翰林學士李絳抗疏道：

　　昭義五州，據山東要害，向為從史所據，使朝廷旰食，今幸而得之，承璀復以與重胤，臣聞之實為驚心。昨國家誘執從史，雖為長策，已失大體，今承璀又擅移文牒令為留後，並敢代求旌節，無君之心，孰甚於此？陛下昨日得昭義，人神同慶，威令再立，今日忽以授本軍牙將，物情頓沮，綱紀大紊。校計利害，更不若從史為之。何則？從史雖蓄奸謀，已是朝廷牧伯，重胤出於列校，以承璀一牒代之，竊恐河南北諸侯聞之，無不憤怒，恥與為伍。且謂承璀誘重胤，使逐從史而代其位，彼人人麾下，各有將校，能毋自危乎？倘劉濟張茂昭田季安韓弘李師道等，繼有章表，陳其情狀，並指承璀專命之罪，不知陛下何以處之？若皆不服，則眾怨益甚，若為之改除，則朝廷之威重去矣。臣意謂重胤有功，可移鎮河陽，即令河陽節度使孟元陽，調鎮昭義，如此則任人之權，仍在朝廷，重胤得鎮河陽，已為望外之福，豈敢更為抗拒？況重胤所以能執從史，本以仗順成功，一旦自逆詔命，安知同列不襲其跡而動乎？重胤軍中，等夷甚多，必不願重胤獨為主帥，移之他鎮，乃愜眾心，何懮其致亂乎？幸陛下採擇焉！

　　憲宗覽奏，不覺稱善，乃調孟元陽為昭義節度使，烏重胤為河陽節度使。惟王承宗失一臂助，不免焦急，更因范希朝張茂昭兩軍，進逼木刀溝，累戰失利，不得不上表謝罪，把從前過失，都推到盧從史身上。但說是誤信間言，今始覺悟，乞許自新等語。李師道又代為申請，憲宗亦因師久無功，決計罷兵，仍令承宗為成德節度使，給還德棣二州，令諸道兵各歸原鎮，分賜布帛二十八萬匹，加劉濟為中書令。濟有數子，長子緄為副大使，次子總為瀛州刺史，濟出軍瀛州，適患重疾，不能遽歸，總與判官張圯等，密謀弒父，偽使人從京師來，入白濟道：「朝廷責相公逗留無功，已除副大使為節度使了。」濟已有怒意。次日，又使人報濟道：「使節已至太原了。」旋又使人走呼道：「副大使已過代了。」全軍皆驚，即欲溃歸。濟憤不可遏，竟殺主兵大將數十人，且召緄詣行營，令圯兄臯代領軍事。濟自朝至日昃，未得飲食，乃召總使吏唐弘實入室，向索酏漿。弘實陰受總囑，置毒漿中，濟一飲而盡，毒發暴死。及緄至涿州，總矯傳濟命，逼緄自盡。可憐劉濟父子，統死得不明不白，那弒父殺兄的劉總，為父發喪，但說是有病身亡，表奏朝廷。憲宗不知是詐，即命他承襲父職，尋且加封楚國公。弒父殺兄之逆賊，反得加官封爵，朝廷豈尚有紀綱耶？

　　吐突承璀自行營還朝，有旨仍令為左衛上將軍，充左軍中尉。裴垍入諫道：「承璀首倡用兵，疲敝天下，卒無成功，陛下即顧念舊恩，不加顯戮，怎得全不貶黜以謝天下？」給事中段平仲呂元膺，且請誅承璀。李絳亦奏言：「不責承璀，他日將帥失律，如何處置？」憲宗撤去承璀中尉，令充軍器使，中外始相率稱賀。張茂昭奉詔班師，得加官檢校太尉，兼太子太傅。茂昭願舉族還朝，乞另簡後任，表至數上，乃詔從所請，令左庶子任迪簡為行軍司馬，乘驛往代。茂昭悉舉簿書管鑰，授與迪簡，立挈妻子就道，且囑語道：「人人貪戀旌節，試看節使子孫，有幾家能保全過去？我使汝等還朝，正不欲子孫習染污俗，同歸淪亡。汝等毋謂我迂拘呢。」見機而作，不俟終日者，君子之謂乎？都虞侯楊伯玉張佐元，相繼作亂，為將士所誅，共奉迪簡主持軍務。迪簡與士卒同嘗甘苦，軍心感附，易定皆安。憲宗命頒綾絹十萬匹，犒賜二州將士，即授迪簡為節度使。至茂昭入覲，面加慰諭，晉拜中書令，復授河中節度使。茂昭奉命往鎮，越年首上生疽，竟至暴歿，年止五十，冊贈太師，諡曰獻武。茂昭公忠卓著，乃享年不永，反致病疽暴亡，天道豈真無知麼？茂昭弟茂宗，曾尚德宗女義章公主，茂宗出任兗海節度使，官至左龍武統軍，茂和亦仕至諸衛將軍，茂昭子克勤，後亦官左武衛大將軍，子弟世貽令名，如茂昭言。

　　河東節度使范希朝，出屯河北。憲宗命王鍔為河東節度使，鍔有吏才，頗善完聚，進奉甚優，且嘗納賂中官，求加相銜，中人競為揄揚，憲宗亦頗心動，密詔中書門下道：「鍔可兼宰相。」同平章事李藩，遽取筆濡墨，抹去宰相二字，再從左方寫著不可二字，呈還憲宗。時太常卿權德輿，正入任同平章事，見藩所為，不禁失色道：「詔書如不可行，亦當另疏諫阻，奈何用筆涂詔呢？」藩從容道：「勢已迫了，一出今日，便不可止，我不能不破例上陳。」德輿因亦入奏道：「向來方鎮得兼相職，必有大忠大功，否則為羈縻計，不得已權給兼銜。今鍔無忠勛，朝廷又非不得已，何為遽假此名？」憲宗乃止。裴垍適患風痹，乞假養痾，三月不癒，乃罷為兵部尚書，再召李吉甫為相。吉甫自淮南入都，常欲修怨，因裴垍與史官蔣武等，上德宗實錄，遂上言垍已引疾，不宜冒奏，乃徙垍為太子賓客，罷蔣武等史官。垍竟病歿，不得追贈。給事中劉伯芻，表稱垍忠，始追封太子太保。李藩由垍引進，吉甫既已傾垍，復欲去藩，密白憲宗道：「臣還都時，道逢中使，持印節與吳少陽，臣竊為陛下深恨哩。」憲宗不覺變色，退朝自忖：少陽前為留後，今加任節度使，藩曾贊議，彼不容王鍔，獨請任少陽，恐未免有私弊等情，遂竟下手詔，罷藩為太子詹事。吉甫可謂善譖。

　　李絳嘗面奏吐突承璀專橫，語極懇切，憲宗尚未肯信，已而弓箭庫使劉希光，受羽林大將軍孫璹錢二萬緡，為求方鎮，事覺賜死。承璀亦與有干連，出為淮南監軍。承璀坐貪賕重案，僅出為監軍，憲宗之寵幸寺宦，於此可見。因進李絳同平章事。京兆尹元義方，為承璀心腹，李吉甫欲自托承璀，因擢為京兆尹。吉甫初次入相，德望已損，及再相時，更倒行逆施，令人不解。絳入相，奏請外謫義方，憲宗但調義方為鄜防觀察使，吉甫已是不悅。絳又素與吉甫爭論殿前，益為吉甫所忌。幸憲宗尚有微明，嘗語左右道：「吉甫專為諛悅，不及李絳忠直，如絳才算真宰相呢。」既已辨明直枉，何不罷去吉甫？吉甫乃稍稍斂束。會魏博事起，吉甫與絳，又有一番爭議，吉甫主討，絳獨奏阻，究竟孰是孰非，待小子敘述出來，魏博節度使田季安，襲父遺職，差不多將二十年。他嘗娶洺州刺史元誼女，生子懷諫，為節度副使，用族人田興為兵馬使。興父庭玠，當田悅抗命時，曾為節度副使，勸悅謹守臣節，悅不肯從，庭玠懮死。事見前文。興幼通兵法，夙嫻騎射，承嗣嘗目為奇童，語庭玠道：「他日必興吾宗。」因名為興。及為兵馬使，操行循謹，與人無爭。季安淫虐好殺，興屢次進規，季安非但不從，反疑他籠絡眾心，出為臨清鎮守，意欲伺罪加戮。興佯為風痹，灼艾滿身，臥家不出，才得免禍。未幾，季安病死，懷諫年只十一，母元氏，以興得眾心，召還舊職。唐廷聞季安已歿，欲乘勢收取魏博，特遣左龍武大將軍薛平，為鄭滑節度使，伺察動靜。李吉甫請即興兵往討，李絳獨謂魏博不必用兵，自能歸順朝廷。兩下裡爭執多時，尚未決議。過了數日，吉甫又極言用兵利便，且謂芻糧金帛，均已有備，憲宗乃復問絳。絳答道：「兵不可輕動，他事不必論，即如上年北討承宗，四面發兵，近二十萬，又發左右神策軍，自京師出發，天下騷動，費用約七百餘萬緡，迄無成功，徒為人笑。今瘡痍未復，人皆憚戰，田懷諫一乳臭小兒，何能統軍？將來必有別將崛起，代為主帥，那時妥為處置，自可不戰屈人。今即欲以詔敕驅迫，恐非徒無功，反生他變，願陛下勿疑。」憲宗至此方悟，便奮身撫案道：「朕決計不用兵了。」絳又道：「陛下雖有是言，恐退朝後，尚未免有淆亂聖聽，幸陛下勿再為所惑？」憲宗正色道：「朕志已決，誰敢惑朕？」絳乃拜賀道：「這乃是社稷幸福呢。」於是按兵不發，專候魏博消息。過了月餘，即得魏博監軍奏報，魏博軍士，推田興為留後，把懷諫徙出牙門，興坐待詔命，聽候處置，果然不出李絳所料。小子有詩贊絳道：

　　談兵容易用兵難，功效虛懸兵力單。

　　幸有宰臣能料事，頓教內外盡熙安。

　　憲宗接了此奏，又召宰相等入商，欲知後來如何解決，俟至下回表明。　　