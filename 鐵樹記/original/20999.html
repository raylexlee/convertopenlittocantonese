<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鐵樹記 - 第一回　總敘儒釋道源流　群仙慶賀老君壽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　總敘儒釋道源流　群仙慶賀老君壽</font></h4>
			　　引<br />
　　許都仙，江南人也。厥祖累世陰德，都仙以西晉初誕，溯其自，蓋玉洞仙降世，豈夢熊夢馬者說哉！都仙幼穎異，長舉孝廉，擢旌陽縣令，赫有政聲。惟以五胡並亂，遂解簪紳，皭然不染。既歸，適蛟螭肆害，將舉豫章而匯之。若然，則民而魚也，都仙乃遠投諶母，傳以漢蘭公玄譜，殲滅殆盡，鎮以鐵樹，俾洪州地脈，奠安若磐石然。厥功懋矣！康寧間，合宅上升，則許氏之陰功有報，而玉洞之仙譜為無失者。我明距晉世雖多歷，而部仙屢出護國，是當代之鐵樹，奕葉且重光矣！予為之作記，匪妄匪妄！<br />
　　時皇明萬曆癸卯春穀旦。<br />
　　竹溪散人題<br />
<br />
　　詞曰：<br />
　　春到人間景色情，桃紅李白柳條青。香車寶馬閒來往，引卻東風入禁城。釃剩酒，豁吟情，頓教忘卻利和名。豪來試說當年事，猶記得許旌陽收伏孽龍精。<br />
　　粵自混沌初辟，民物始生，中間有三個大聖人，為三教之祖。三教是甚麼教？一是儒家，乃孔夫聖人，則述六經，垂靈萬世，為歷代帝王之師，為萬世文章之祖，這是一教。唐睿宗有御制贊雲：<br />
　　猗歟夫子！實有聖德。其道可學，其儀不忒。刪詩定樂，百王取則。吾豈匏瓜，東南西北。<br />
　　一教是西方釋迦牟尼佛祖，當時生在舍術國剎利王家，放大智光明，照十方世界。地湧金蓮華，丈六金身，能變能化，無大無不大，無通無不通，普度眾生，號作天人師。這便叫做釋家，又是一教。有詩為證：<br />
　　國開兜率在西方，號作中天淨梵王。<br />
　　妙相端居金色界，神通大放玉豪光。<br />
　　閻浮檀水心無染，優缽曇花體自香。<br />
　　率土蒼生皈仰久，茫茫苦海渡慈航。<br />
　　一教是太上老君，乃元氣之祖。生天主地，生佛生仙，號鐵師元煬上帝。他化身周歷塵沙，也不可計數。至商湯王四十八年，他又來出世。乘太陽□精化為彈丸，流入玉女口中。玉女吞之，遂覺有孕，懷胎八十一年，直到武丁九年，破脅而生。生下地時，鬚髮就白，人呼為老子。老子生在李樹下，因指李為姓，名耳，字伯陽，後騎著青牛出函谷關。把關吏尹喜望見青紫氣，知是異人，求得《道德真經》共五千言，傳留於世。老子入流沙，修煉成仙。今居太清仙境，稱為道德天尊。這又是一教，有詩為證：<br />
　　玉女度塵嘩，和丸咽紫霞。<br />
　　時憑白頭老，去問赤鬆家。<br />
　　瑤砌交芝草，星壇繞香花。<br />
　　青牛函谷外，玄鬢幾生華。<br />
　　話說三教之中，惟老君為道祖，居於太清仙境。彩雲統繞，瑞氣氤氳。一日是壽誕之辰，群三十三大天宮，並終南山、蓬萊山、閬苑山等處三十六洞天、七十二福地列位神仙，千千萬萬，萬萬千千，或跨著彩鸞的，或騎著白鶴的，或馭著赤龍的，或駕著丹鳳的，皆飄飄然乘雲霧以來，次第朝賀，獻上萬壽無疆詞，稽首作禮。<br />
　　詞曰：<br />
　　紅雲紫蓋葳蕤，仙宮渾是陽春候。玄鶴來時，青牛過處，彩雲依舊。壽誕宏開，喜道德五千言流傳，萬古不朽。況是擺列仙筵，獻珍果、人間未有。巨棗如瓜，與著萬歲冰桃，千年碧藕。此乾坤永劫無休，舉滄海為真仙壽。<br />
　　《水龍吟》<br />
　　彼時，老君見群仙贊賀，大展仙顏，即設宴相待。你看那仙家的筵席，齊整不齊整。且聽我說來。則見：<br />
　　碧澄澄冰壺湛玉露，光閃閃開宴出紅妝。芳馥馥作脯的是中山玄鹿，甜蜜蜜為膾的是西苑種羊。赤緊緊作鮓的是東海巨鯉，活喇喇下湯的是北嶺飛凰。仙果列著紅豔豔的蟠桃千萬顆，仙花開著嬌嫩嫩的異卉兩三行。聲喔喔的碧雞啼唱，影翩翩的彩鳳翱翔，聽的是咿咿啞啞刮耳的鈞天樂，聞的是氤氤氳氳撲鼻的御爐香，仙酒醞釀的甜甜熟熟，仙珮鳴響的叮叮鐺鐺。俊俏俏的金童擎著玉盞，輕巧巧的玉女捧著霞觴。鐵拐李醉得行無好步，呂洞賓醉得一發風狂。張天師醉得睜眉露眼，玄帝祖師醉得撒發飛揚。白玉蟾醉得脫衣卸膊，薩真人醉得捏訣那罡。<br />
　　真個是：<br />
　　神仙齊赴會，別是好風光。<br />
　　酒至半酣，忽太白金星越席言曰：「眾仙長，知南贍部州江西省之事乎？江西分野，舊屬豫章，其地四百年後，當有蚊蜃為妖，無人降伏。千百里之地，必化成中洋之海也。」老君曰：「吾已知之，江西四百年後，有地名曰西山，尤盤虎踞，水繞山環，當出異人姓許名遜，可為群仙領袖，殄滅妖邪。今必須一仙下凡，擇世人德行渾全者，傳以道法，使他日許遜降生，有傳授淵源耳。」鬥中一仙乃孝悌王，姓衛名弘康，字伯衝，出曰：「某觀下凡有蘭期者，素行不疚，兼有仙風道骨，可傳以妙道。更令付此道與女真諶母，湛母付此道於許遜，口口相承，心心相契，使他日真仙有所傳授，江西不至沉沒。諸仙以為何如？」老君曰：「善哉！善哉！」眾仙即送孝悌王至燄摩天中，通明殿下，奏聞玉帝。<br />
　　時玉帝御殿文武班齊，問雲：「何臣俯伏仙班？奏何文表？一一披宣。」孝悌王奏雲：<br />
　　臣聞除災救患，上帝仁心。授道傳心、法流正派。竊見南贍部州豫章之郡，星分翼軫，地列衡廬。襟三江而帶五湖，控蠻荊而引甌越。民生繁庶，土地寬饒，誠名都也。四百年後，當有蚊蜃為妖，害虐黎庶，切恐悠悠洪都，化作洋洋中海，臣不忍之。惟西山勝地，草秀毓靈。異人許遜，當應運而生，收復蛟精，統領仙派，第以法教無傳，淵源曷自？今兗州有道真蘭期，丹陽有女真諶母，德行純全，粹然法器，臣茲欲臨凡世，將此妙道先授蘭期，俾蘭期再傳諶母，諶母后傳許遜。一則降伏蛟孽，俾護生靈。一則衍教仙宗，法雲流潤。臣無任瞻天仰聖。激切屏營之至。<br />
　　玉帝見奏，喜動天顏。即命直殿仙官，將神書玉旨，付與孝悌王領訖。孝悌王辭別眾仙，躡起祥雲，頃刻之間，到閻浮世界來了。且看下面分解。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>