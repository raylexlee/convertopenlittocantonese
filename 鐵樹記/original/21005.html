<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鐵樹記 - 第七回　真君辭父母赴任　真君任所施德政</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　真君辭父母赴任　真君任所施德政</font></h4>
			　　卻說真君為旌陽縣令，真君有二姊，長姊事南昌盱君，夫早喪，遺下一子盱烈，字道微，事母至孝。真君慮其姊孀居無倚，遂乃築室於宅之西，奉姊居之，於是母子得聞妙道。真君臨行，謂姊曰：「吾父母年邁，妻子尚不知世務，資姊當代弟，掌治家事。如有仙翁隱客相遇者，何以禮貌相待。汝子盱烈，吾嘉其有仁孝之風，便與我同往任所。」盱母曰：「賢弟好去為官，家下一應事體，為姊的擔當，不勞遠念。」<br />
　　言未畢，忽有一少年上堂長揖，言曰：「母舅，母舅，吾與盱烈哥哥，皆外甥也。因何獨與盱兄同行，而不及我，彼何親而我何疏耶？」真君視其人，乃次姊之子、複姓鍾離，名嘉字公陽，新建縣象牙山西裡人也。父母俱以早喪，自幼依於真君，為人氣象恢弘，德性溫雅。至是欲與真君同行，真君許之。於是二甥得薰陶之力，神仙器量，從此以立。真君又呼其妻周夫人，告之曰：「我本無心功名，奈朝廷屢聘，若不奉行，恐抗君命。自古忠孝不能兩全，二親老邁，汝當朝夕侍奉，調護寒暑，克盡汝子婦之道。且兒女少幼，須不時教訓，勤以治家，儉以節用，此是汝當然事也。」周夫人答曰：「謹領教。大人肅清正為官，家中事體妾當為之，不敢有負。」言罷，拜別而行，不在話下。<br />
　　卻說旌陽縣百姓聞知真君來任，哪一個不喜悅，乃以手加額曰；「吾等有幸，乃遇此好官來也。」遂紛紛遠接，迎至縣衙。真君上任，誓曰：「爾俸爾祿，民膏民脂。下民易虐，上天難欺。」誓畢，遂謝了皇恩，乃作養學校，輕減賦役，撫安黎庶。六房吏胥，或有重厚者，則以誠信勉勵，貪毒害民者，則罰之以刑，革役趕出。乃取每月初一、十五為放告限期。<br />
　　是時正月十五日，真君往城隍廟行香，回至一巷口，聞有婦人哭丈夫聲，半悲半喜，並無哀痛之情，即喚過公差雲：「可帶那哭丈夫的婦人進縣問罷。」公差乃帶了那婦人到縣，真君問道：「那婆子，你丈夫因甚身死？」其婦供道：「妾夫劉心，賣菜營生。日前氣疾身死，埋在南門外。奈家有嫩子，無倚無賴，以此悲哀。」真君看那婦人，臉上搽有脂粉，因思：彼守服如何好整飾？隨喚著仵作李英監同其婦去墳所啟棺檢驗，有無傷痕。李英開墳檢看，並無傷痕，回報真君。真君曰：「汝敢賣法，限明日再檢。若不明白，決不輕恕！」<br />
　　李英歸家憂悶，其妻楊氏懇問，仵作以此事告知。楊氏雲：「曾看死人鼻中否？」仵作雲：「不曾。」楊氏雲：「妾聞有人會將鐵釘插入人鼻中，壞了人性命者。」仵作因妻所言，次日看驗，劉心鼻中果有鐵釘二個，遂取釘稟告真君。真君將其婦細鞫，招認與張屠通姦，恐丈夫知覺，謀害身死。真君遂以其婦處死，張屠發配充軍。乃問李英：「誰人教汝鼻中取釘？」李英道：「是身妻楊氏所教。」真君曰：「汝妻繫結髮夫婦否？」李英曰：「係夫死再嫁者。」真君遂拘楊氏，審問夫死之故。開棺檢視，鼻中亦有鐵釘，勘問得實，亦係同姦夫謀死。遂拘姦夫，一併擬罪。乃撥銀與李英再娶。時真君上任，初斷此事，吏民莫不欽服。<br />
　　又一人姓梅名敬，娶妻姜氏。梅敬為家道未豐，往成都府貿易。姜氏餞別而行。梅敬一去，六載未回，不想其妻在家與鄰人通姦，雖有雨意雲情，未至經人耳目。梅敬一日思歸，在諸葛武侯廟中祈求靈簽，有雲：「逢崖切莫宿，逢湯切莫浴。斗粟三升米，解卻一身曲。」梅敬祈得此簽，不曉其意。一日，駕舟回歸，梢子泊舟於崖下。梅敬忽想起那簽中「逢崖切莫宿」之句，即令梢子移舟，舟才撐開，其崖忽然崩陷。梅敬方信簽中之言有驗。及抵家，姜氏接見，各敘間闊之情。天色已晚，姜氏具湯水一盆，請夫洗浴。梅敬又悟「逢湯切莫浴」之語，遂出外與人說話去了。姜氏遂解衣浴水，不想被一人暗執利槍，從腹殺出。梅敬見姜氏身死，不勝慟哭。其鄰舍知之，反首梅敬無故殺死其妻。真君即拘梅敬審勘，梅敬遂以祈簽之事，告知真君，說「逢崖莫宿，逢湯莫浴。」如此如此。真君自思：梅敬去家六載，姜氏必與人通姦，今見親夫回來，姦夫實欲害之，誤殺其婦。因詳簽中語雲：「斗粟三升米。」斗粟十升，止得米三升，更有七升是糠，莫非這姦夫就是康七麼？因問梅敬。梅敬曰：「小人鄰居，果有個康七。」真君即令左右拘來，三推六問，康七供道：「不合見姜氏美貌，與她通姦，本意欲殺其夫，誤傷其妻。」真君遂斷其償，命令劊子手押赴法場處決。真君至縣連斷此場異事，百姓皆呼為神君。<br />
　　又有張悖德、張悖禮爭財成忿，具狀告理。真君引漢朝蘇瓊判斷乙普明兄弟爭財之事，遂共讓其田不取，又引田真哭紫荊故事諭之，且曰：「天下至難得者兄弟，易得者田地，假若爭得田地，失卻兄弟之情，汝等心下何安？」遂援筆寫詩一首。詩云：<br />
　　兄弟原來骨肉親，緣何一旦便生嗔。<br />
　　莫因花裡鶯聲巧，致使堂前雁陣分。<br />
　　好去和同遵禮樂，莫將非禮亂彝倫。<br />
　　願如昔日田家予，泣取荊花再發春。<br />
　　真君將此詩付與悖德兄弟，且叮嚀勸諭。悖德、悖禮悔悟前非，再拜泣曰：「某等愚民，不沾德化，以致如此。自此以後，永遵德教。」兄弟遂相和睦，諸干證聞言，俱各歎息，再拜叩謝而去。蜀民忻喜謠曰：<br />
　　雍雍睦睦，吾民有福。<br />
　　穆穆雍雍，和氣春風。<br />
　　春風和氣，惟吾許公。<br />
　　卻說真君未到任之初，蜀中饑荒，民貧不能納租。真君到任，上官督責甚嚴。真君乃以靈丹點瓦石為黃金，暗使人埋於縣衙後圃。一旦拘集貧民未納租者，盡至階下。真君問曰：「朝廷糧稅，汝等緣何不納？」貧民告曰：「輸納國悅，乃理之常，豈敢不遵？奈因饑荒，不能納爾。」真君曰：「既是如此，吾罰汝等在於縣衙後圃鑿池塘，以作工數。倘有所得，即來完納。」民皆大喜，即往後圃開鑿池塘，遂皆拾得黃金，都來完納。百姓遂免流移之苦。鄰郡聞風者，皆來依附，遂至戶口增益。<br />
　　又真君初到任時，民家起大瘟疫，百姓死者無數。真君以所傳神方治之。符咒所及，即時痊癒。他郡病民猶甚，真君插竹為標，置於四境溪上焚符於其中，使病者就其下而飲之，無不痊可。其老幼婦女，尫羸不能自至者，令人汲水，歸家飲之，亦復安痊。蜀人有詩美曰：<br />
　　百里桑麻知善政，萬家煙井沐仁風。<br />
　　明懸藻鑒秋陽暴，清逼冰壺夜月溶。<br />
　　符置江濱驅痼病，金埋縣圃起民窮。<br />
　　真君德澤於今在，廟祀巍巍報厥功。<br />
　　卻說成都府有一人姓陳名勛，字孝舉，丰姿俊逸，因舉孝廉，官居益州別駕。聞真君在旌陽具佈德行仁，遂來拜謁，跪於公庭之下，再拜言曰：「念勛久聞明公傳授吳猛道法，今治旌陽恩及百姓，願投明公案下，充為書吏，使朝夕得領玄教。」真君見其人氣清色潤，遂嘉納之，付以吏職。既而見勛有道骨，乃引勛居門下為弟子，看守藥爐。陳勛因此遂聞仙道之妙。<br />
　　又有一人姓周名廣，字惠常，廬陵人也，乃吳都督周瑜之後。游巴蜀雲台山，粗得漢無師驅精剪邪之法。至是聞真君深得仙道，特至旌陽縣來，投拜於階下。真君問曰：「公是何處，自何而來，今見許某意欲何如？」周廣曰：「念廣廬陵人也。近游巴蜀雲台山，聞尊師深得仙道，今治旌陽，惠及百姓，故來投拜為師，願垂教訓。」真君納之，職掌雷階，自是得聞仙道之妙。真君任旌陽既久，弟子漸眾。每因公餘無事，與眾弟子講論道法，不知後去如何。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>