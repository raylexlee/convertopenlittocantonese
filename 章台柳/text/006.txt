
			　　話說有一吐番大將，名喚沙吒利，蒙贊普擢他鎮守河隴。他雖為番將，卻最愛中華。何以見得，曾說道：「近日來被唐朝哥舒翰攻拔諸城，盡收故地。郡澆河於積石，軍神策於臨洮。國中蘇毗，又已歸降，封土賜姓。俺想起那日，辭胡佐漢，由餘從戎入秦。這都是用夏變夷，到落得畫圖標史。俺身留番地，心慕華風，願備外藩，將稱內屬，且與部將乞力斤一商。把都兒，喚乞力斤來帳中議事。」不多一時，乞力斤進來稟見。沙吒利道：「乞力斤，俺意欲散離戎部，歸附唐朝。倘列雁臣，猶勝鳥使。你道如何？」乞力斤道：「大唐統接帝王，西戎親本甥舅，合有金鵝之獻，以代銅馬之圖。只是要力修表章，得預朝請方好。」沙吒利道：「俺意正如此。」一面修表，收拾那玉帶金皿，作進貢之物。「勞你前往長安一行。」乞力斤道：「小將便須速行。此時長安，已是三月了。」沙吒利道：「秦中花鳥已應闌。」乞力斤道：「塞外風沙猶自寒。」沙吁利道：「夜聽胡笳折楊柳，教人氣盡憶長安。你早去速回。」乞力斤道：「這個自然，小將去也。」

　　看官，你看這沙吒利辭胡歸唐，尚是正策。可笑安祿山，現為東平郡王，明皇待他何等寵榮，他偏另有一番腸胃。卻說他來歷：他本是營州胡人，姓康名軋犖，幼蒙張守珪養為己子，後來累官做平盧節度，兼柳城太守。天寶初年入朝稱旨，唐天子坐他金雞大障，起第京師，又拜楊貴妃為母，出入宮掖，即令總領范陽三道，進封東平郡王，恩寵極矣。他偏妄想道：「俺生多異相，難道只位極人臣。況且那海內無兵，朝中多故，正是天與不取，反受其殃。俺帳下番漢各兵之外。又有那契丹落河八千人，家奴善弓矢者數百人。日前曾遣人，築雄城於范陽之北，又遣人員，錦繡數萬，以佐軍貲，想俱完備。曳落河，你們近來勇力何如？俺指日就要渡河入洛了。」曳落河道：「我們日日演習的。」祿山道：「家奴，你們近來弓矢如何？」家奴道：「我們弓矢習熟了。」祿山道：「叫築雄武城的，那城果是何如？」應道：「如金湯之固，盡可保障。」又問：「那買的錦繡服色何如？」應道：「俱各鮮明，霞氎霜氈無數，組練還有三千。」祿山道：「你們成功之日，都有重賞。」眾人道：「多謝王爺。」祿山道：「數日前何千牛與俺說，平盧一帶，雖則屬俺節制，那侯希夷是個不良的人，倘或俺直入中原，哥舒翰提潼關之眾，侯希夷統河北之兵，以躡其後，卻不做腹背受敵，進退無門。俺已命高尚，修一書，遣中人韓朝敭去說他連和便了。」你看，祿山這等行事，正是：

　　晝暗狐狸得勢，天陰魑魅持權。

　　不能流芳百世，亦當遺臭萬年。

　　且說韓生應試，尚未有佳音。那柳姬向輕娥道：「韓郎今日南宮引奏，北闕敷言，不知他文福何如？」輕娥道：「姐姐常說，韓郎才貌，豈久貧賤之人，自然就有佳音了。」柳姬道：「說便這般說，你見那顯達的，幾個有才貌來。」正說話間，只見奚奴急忙走來，說：「相公喜得高第了。」柳姬道：「奚奴，你見誰來？」奚奴道：「小人親在午門外見的，只有俺相公年少，主上賜名探花使，特敕京兆府儀從鼓樂送歸第哩。」柳姬道：「他如今在那裡？」奚奴道：「如今赴瓊林宴，到曲江題名去了。」柳姬道：「你還去接相公。」奚奴道：「是。」曲江院裡題名處，十九人中最少年。輕娥道：「姐姐，你好喜也。」柳姬道：「也只偶然，何足為喜。你且去排個夜筵，待相公回來作慶。」輕娥道：「知道了。」