<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>鼓掌絕塵 - 　敘</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>敘</font></h4>
			　　餘主人龔君，延選經文詩畫，嗣後房稿行世，因海內共賞選敘，索《鼓掌絕塵》小引一篇。<br />
　　餘素沉酣經史，咀嚼賢臣，風流蕩宕，靡不愛焉。於花前月下之趣，擯而不錄久矣。歸鞭當速，馬蹄厥疾，無暇覽焉。主人取將竣之帙於手中，一展卷皆天地間花柳也。花紅柳綠，飄拂牽游，即老成端重之儒，無不快睹而欣焉。乃知老成端重，其貌尤假，風花雪月，其情最真也。」<br />
　　人心一天地。春夏秋冬，天地之時也，則首春，非春不足以宰發育收藏之妙；喜怒哀樂，人心之情，則鼎喜，非喜無以胚悲憤歡暢之根。天地和調，則萬物昭蘇，人心悅愷，則四體睟盎。風光豔麗，不獨千古同情，天地人心所不可死之性理也。夫小道可觀，職此故耳。況《秋波傳》、《詩媒記》，《紅梅》、《桃花》，梨園盛傳，幽香噴人，字內融融，茲帙可媲而美焉者。倘謂淫邪賊正，視為污蠹之物，桑間濮上，宣尼父何不一筆削去之，其中蓋有說焉。不惟淫欲熾而情態丑，足堤千秋之邪竇，即合巹野而白髮貞，亦足愧萬古之負心。嗣有穴隙鑽而龍門躍，陽台為飛騰之基矣；逾牆從而六翩凌，超越成鵬持之遙矣。或一念幽情，開箕裘冠冕，片時佳會，結絕代芳聲，捨此一途而不賞者誰？此餘草書慕孫娘之舞，遐文欣蘇小之歌也耶。<br />
　　茲吳君纂其篇，開帙則滿幅香浮，掩卷而餘香鉤引，入手不能釋者什九，遂名之《鼓掌絕塵》云。雖然，經目者以之適情則可，以之留情則不可。<br />
　　赤城臨海逸叟題 <br />
<br />
　　佳會絕句<br />
<br />
　　情似膠漆味正好，風吹紙窗忌人俏。<br />
　　兩人綢繆不可言，又恐丫鬟高聲叫。<br />
　　欲吐深情興轉濃，匆匆鈍了舌邊鋒。<br />
　　夢想魂靈飛不迭，一世光風在眼中。<br />
　　秋波對著不瞑眸，紅桃含吞魚上鉤。<br />
　　形骸化作一塊兒，靈犀融結上眉頭。<br />
　　不知此景是何景，驚躍壁間銀影。<br />
　　歡了方覺從前苦，愁極今宵夢未醒。<br />
　　臨海逸叟醉筆 <br />
<br />
　　題辭<br />
<br />
　　方今一人當頭，萬民鼓掌，逆璫傳首，叛煥划腸。樂哉，化日光天，無事聽閒人說鬼；嗒矣，北窗南面，有時向知己徵歌。歌何所云乎？世事短如春夢，人情薄似秋云。淡哉斯言！無過向此滾滾紅塵中，歎翻掌之狂緣，笑軒渠之變態耳。好事家因於酒酣耳熱之際，掀我之髯，按君之劍，弄筆墨而譜風流，寫官商而翻情致。傳觴啜茗之餘，色飛流豔；傾耳醉目之下，魂動異情，無意撩人，有心嘲世。漫說三千粉黛，無過此一片騷酸；休言百二山河，總是他萬般癡蠢。奸內奸而盜內盜，詐內詐而偽內偽兮，臣實於今一中之；酒上酒而色上色，財上財而氣上氣乎，君特未知其趣耳。<br />
　　饞涎餓虎，油額花狐，嚼殘紅骨，而呼盡白脂，癡心漢耽為極樂國。南糞熏熏，北風潑潑，嗅乾尿袋，而歧碎糟囊，知心哥躲在骷髏塚。錢神頂尖似繡花針，直鑽空三十三天；醋瓶口大比洞庭湖，真浸透九十九地。管取精奇古怪，裝成一世話吧下場頭。何妨周吳鄭王，借作千古風流俊俏眼。熱如火，豔似花，他愛我，我愛他，不覺永走而鉛飛；喉似管，眼如箕，爾為爾，我為我，就是張三而李四。掀翻麵糊盆，潔潔淨淨，雲在青天水在瓶；打破酸■甕，燥燥乾，桃花能紅李能白。看到心花開綻處，筆歌墨舞，世上如今半是君；想來淚血迸流時，玉悴香消．此曲只應天上有。開襟大笑，梁塵落盡硯他香；岸幘豪吟，塵尾敲殘茶灶冷。吾為鼓掌，香韻金瓶之梅；君試拂塵，味共梁山之水。<br />
　　崇禎辛未歲之元旦，閉戶先生書於咫園之烹天館
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>