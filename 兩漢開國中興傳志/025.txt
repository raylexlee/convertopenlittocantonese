

    
	
		
			呂后謀殺戚姬母子
			　　卻說呂后正與呂須商泌，聞得十王俱還本國，劉長又被樊亢送過華州，轉加憂悶。繞宮閒遊，前至一宮，名曰昭陽宮。宮中金壁鮮豔，沼內荷花開放，乃高帝昔日蓋造的。紅錦棚一鴨沼四圍紅錦如支籠霧罩。忽見十個采女近前。迎接太后。後問曰：「爾等因何在此？」眾女曰：「昔奉高皇帝建立此宮，彩繪戚夫人真容在內，命女流於此侍奉。」呂后闖之大怒，命將十女推入井中，上用土石填之。呂后恨氣行至長信宮。宮內絲竹之音嘹亮。問侍女曰：「何處奏樂？」侍女曰：「乃戚夫人也。」呂后令人喚至，責曰：「先帝歸天，陵上未乾，爾乃快樂，吾輩何如？」戚氏泣而對曰：「妾夜夢高帝，因此於真容前奠酒動樂。」呂后大怒曰：「可恨！在日寵爾賤人，死魂尤於賤人處托夢。」痛恨不已，令侍女將戚氏拖入自己宮內。與呂須議曰：「此賤人甚得先帝寵愛，何等快樂！今日在吾手，如何？」呂須曰：「且休殺死，先將頭髮齊眉剪下，脫去新衣，換與單薄舊服，囚於冷宮磨滅。」呂后依言剪去頭髮，剝去衣服，令侍女推入冷宮，將宮門鎖鑰。後人有詩一首。詩日： 
　　身侍君王貴莫當，承恩沐寵喜非常。 
　　早知悍惡尋殘妒，何似相隨田舍郎。 
　　戚氏自入宮內，昱暮憂煩，花容憔悴。是日正懊惱間，忽聞雁聲悲切，乃仰面長歎，呼雁曰：「爾是靈禽，肯與妾帶一書傳與吾兒邯鄲趙王如意，教興兵前來救我。」言訖悲哭，至於夜深。不覺宮人報與太后，後點首會意，與呂須議曰：「戚氏仗子如意，不若先將如意除之。」呂須曰：「如意小可，且先取上大夫周昌。」後曰：「然。」須即擬詔遣使往趙。趙王如意接詔宣畢，命左右執下週昌。昌曰：「此乃太后之計，詐詔先取小臣，然後來取大王，王不可信。臣死不足惜，以後大王如何？」如意不悟忠言，逕將周昌付與使命。昌又曰：「臣去決死，但若再有詔宣大王，王切不可來。」言訖隨使入至長安城中。昌又於街上大聲呼曰：「街市軍民人等，吾今就死，若有人去邯鄲，千萬傳與趙王，教彼休來長安，來則必死。」周昌言訖，不忿死於太后之手，乃撥劍自刎而亡。使命將頭獻與呂后，後大喜。呂須曰：「周昌既死，速取如意殺之。」太后曰：「何計取回？」呂須曰：「詐寫詔書，說趙王年幼，手下已無周昌難理國事，且回長安商議，彼必即來。來時娘娘賜以鴆酒，一命休矣。」商議已定，隨遣使至趙。趙王如意遵詔便行。下大夫崔遂諫曰：「大王不可輕去，此乃太后詐詔，欲害大王之命，臣不避大王之誅，願聽小臣之言。」如意不信，來馬隨使而出。崔遂拽裾泣曰：「臣扯君衣，合當死矣，願王聽諫，勿行。」如意不從，遂又拽韁死諫。如意翻怒，鞭打遂手。遂曰：「大王若不聽臣忠言，只可惜死於長安也，臣何貪生乎？」言訖自刺咽喉而死。當下邯鄲百姓亦皆號泣。挽留不住。百姓有詩曰： 
　　不信忠臣藥石言，堅隨使命入長安。 
　　豈知太后施謀計，香魂無後返邯鄲。 
　　於時趙王如意已至長安城中，父老見者莫不歎惜。如意將近皇城，守門健將柴武曰：「奉皇上敕令，每門差軍五百把守，不許放諸親王私過。王即人城，臣當引入見帝。」武即跟隨如意至於殿下。禮畢，帝問曰：「朕無宣召弟，何故來？」如意曰：「臣奉聖詔，焉敢違旨。」帶知是太后謀計，亦不明言。乃曰：「爾且住數日。待朕差人送爾還國，切勿擅入太后宮中。」如意留外三日，早有人傳與太后：趙王如意來也。太后自知是詐，心懷猶豫。忽帝夜夢殿角柱折，次早以問群臣。叔孫通奏曰：「此夢主折一良將，及親人有災。」帝曰：「可保否？」叔孫通曰：「御駕出獵，可以禳之。」帝依奏出獵，欲帶如意同去，奈酒醉不醒，乃令宮女三十人把守宮門，休放趙王出宮。宮人唯諾連聲，帝出獵去訖。如意灑醒思想到此二日，未曾見母，起來便要看母，宮女阻諫，曰：「聖旨敕令大王不得出宮，恐防有失。」如意不從，堅執要去，遂奪身走出宮外，誤入未央宮。視之曰：「怪哉！吾母在長信宮，今卻入未央宮來。」正待退回，妳娘告曰：「大王欲看母親，夫人正在此與太后娘娘同宮，吾奉聖旨在此伏侍夫人。」如意信其言，遂於簾外拜畢。太后曰：「吾兒勞神。」如意舉頭見是太后，大驚。太后曰：「既來到宮休要便去也，飲一杯洗塵。」如意慌忙無措，辭不得已，太后欣然斟上酒來。如意見酒色惡，疑惑不飲，太后改容，令宮人強將藥酒灌之，如意登時七孔血出而死。太后令將屍骸拖於後園梧桐樹下，錦被蓋之。又令人去喚戚氏至前，說：「與爾子如意到來，現在後園梧桐樹下錦被蓋著睡得濃也。」戚氏聞言大驚曰：「太后狠毒，吾兒焉肯此處睡也。」入園揭被視之，連聲叫苦，氣倒在地，有誰來救。良久自醒起來，泣罵：「呂后賤人毒死吾兒，神天豈佑爾哉？」太后聽知大怒曰：「賤人還敢罵吾。」令左右即於園中將帛勒死戚氏，拖與如意共作一處。 
　　且說帝出獵還宮，不見趙王如意，忙問宮人。宮人曰：「趙王直入未央宮而去。」帝即親問太后，後推未見。帝心疑惑步入後園，只見如意與戚夫人死於一處，乃放聲大哭，即出前殿謂文武群臣曰：「朕治家猶難，何以冶國？」隨傳旨命文武群臣持孝七日，以趙王並戚氏葬入山陵。事畢，三月有餘，忽日驟起黑風一陣，簇入未央宮內，直至如意死所。帝驚慌與近臣視之，聞空中哭聲不絕，其如意死處地草不生；又見一塔花磚粉碎，俱是藥死如意打碎花磚。帝傷心痛惜，忽覺一陣藥氣撲來，帝感之如醉昏倒於地。近臣扶起，帝於前殿坐定。太后急來問病，帝見母至，轉加煩悶。太后知帝不悅，亦不再問，即便歸宮。帝與群臣言其病因而退，傳命三開免朝。只次日帝病已劇。太后與呂須商議後事。呂須曰：「密遣人與軍官合謀，伏兵內門，準備候帝崩駕，說帝囑太后即位總政，文武有異言者以兵挾之。」太后依言，召酈商提兵伏於內門已訖。是夜三更帝崩。太后即令大內三門緊閉，不許擅開。是時帝年二十四歲，在位七年而崩，諡曰惠帝。

