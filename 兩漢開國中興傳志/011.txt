

    
	
		
			韓信計擒魏豹取平陽
			　　且說楚王自滎陽敗回徐州，甚是悔懊。是日正坐，又探聽得韓信軍屯大梁，不勝忿怒。范增曰：「大王勿慮，臣用一計使韓信回軍。」楚王曰：「亞父計將安出？」增曰：「可遣武涉為使，前去洛陽說漢王俱各罷兵，以免生靈之苦。漢王必從；若漢王從，則必招韓信回軍矣。」楚王依計，即遣武涉。涉奉命逕至洛陽，入見漢王，具言兩家罷戰之事。漢王問子房曰：「楚使之言何如？」子房曰：「此乃范增之謀也。大王且將計就計，權許罷兵，待休息士馬，然後東征則一鼓可破。」漢王大喜，遂命武涉回楚，許以和息。武涉唯諾，拜謝出朝。且不逕回徐州，就於洛陽私見魏豹。豹曰：「爾從何來？」涉曰：「奉楚王之命來見漢王講和罷兵。今漢王允許。吾已辭回。知公在此，故來參謁。」豹默然不答。涉見豹心不悅，似有棄漢之意，遂說豹曰：「聞公與漢王不甚相合，果有之乎？」豹亦不語，只聲聲忿恨不已。涉曰：「公若轉楚，楚曳重用，何乃區區於此？」豹思韓信之恥，乃召周叔商議曰：「爾皆從吾，吾之臣也。吾想韓信辱吾太甚。」周叔曰：「非韓信辱大王，王不合故放楚王出圍，有犯軍令。」豹曰：「吾欲回魏國，爾有何計？如不獻計，即斬爾首。」周叔畏懼，只得獻計曰：「大王可上表於漢王，言母老病篤，告歸省視，漢王必放。」豹聞計大喜，就命周叔修表遣人持奏漢王。王覽畢謂子房曰：「豹乞還魏，可許之否？」子房曰：「豹若回魏必反。」王曰：「然則何如？」子房曰：「王欲遣豹，須宜以恩結之，可厚賜金帛與豹之母，又令使命傳示其母，王與魏豹有八拜之誼，如是則豹雖欲背王，終難逆母。」漢王即依子房之言，厚將金帛遣人齎賜魏母，叮嚀傳示去訖，又呼持表之人，吩咐曰：「爾說與魏豹，令彼先見元帥，相辭後歸魏地。」其人領諾謝恩，出朝回見魏豹，具言其事。豹大喜遵王言命去辭韓信，母病歸省。信曰：「漢王待公不薄，公若回魏必反，但爾若反，吾來擒爾無難。」豹曰：「某無此意，視母病痊即歸於漢。」信許之，豹辭而去，逕至魏國。武涉見罷兵之議已諧，魏豹背漢還國，奔回報與楚王不題。 
　　且說魏豹還至平陽，一意謀反，將船隻俱鎖於河岸，發使北結燕王，東結趙王。數月內，招集軍馬十萬，積草屯糧。大夫周叔諫曰：「大王不可反漢。」豹曰：「何為不可？」周叔曰：「大王有三弱，故見不可。」豹曰：「何謂三弱。」周叔曰：「大王智勇不及韓信，是一弱也；機謀不及子房，是二弱也；福德不及漢王，是三弱也。尤有三不可。」豹曰：「何謂三不可？」周叔曰：「漢王一知大王母病，厚賜金帛與王結識。遣王還國奉母，兼以兩失軍機，不忍刑戳，是漢王之恩，不可背者一也。漢王君臣協心，將士精練，元帥出謀，料敵毫髮皆中。王今新集士馬，紀律不整；結連燕趙，恐各懷心，是兵將之疏，不可用者二也，漢王上得天時，下得地利，中得人和，兵糧足備，王以眇躬小國、弱卒鈍戈，稍若交徵徒取挫辱而已。是天時人事之不可抗爭者三也。兵法云：『知己知彼，百戰百勝。不知己不知彼，則一戰而敗。』王宜思之。」豹聽罷大怒目：「無謀匹夫，長他人志氣，滅自己威風。」喝令左右將周叔去斬。豹母知之，出謂豹曰：「漢王有堯舜之德，韓信有管樂之才，子房有蘇張之智，爾皆不如，周叔言之是也，何可殺之。」豹見母諫，方免周叔。 
　　豹獨悶坐，忽左右報說，外有一人名許負者，言望貴氣而來，要見大王。豹命召入，請至相見。賜坐。豹問曰：「先生為何至此？」負曰：「某因望見大王宮殿貴氣甚旺，故來相告。」豹曰：「貴氣在於何處？」負曰：「正在大王宮室之中。」豹大喜口：「相吾何如？」負曰：「諸侯之相，貴不必言。」豹又問：「貴氣在於何處？」負曰：「在大王宮內。」豹曰：「宮內俱止侍妾之輩。」負曰：「請出一相。」便見豹遂呼令一齊出來，內有一女姓薄。負即指薄氏而言曰：「貴氣全在此位夫人。此非諸侯之妻，乃一人之妻，帝王之母也。」相罷許負辭出。豹曰：「奇哉！吾非有一人之福，焉得一人之婦？」自是不勝歡悅，日夕籌畫反情。 
　　一日，忽又一人自稱名喚真長求見。豹許進見。問曰：「爾何人也？」真長曰：「某頗知天文術數，每夕觀望，見瑞氣正照河東，應在大王本國，大王必竟可以獨霸天下。今者楚漢二王，皆非真主，某故投見大王，願助大王立國。」豹大喜口：「吾得真長魏國立矣。」早有細作將魏豹反謀報入洛陽。漢王知之大怒，欲宣韓信回軍徵魏。酈食其出班奏曰：「臣雖不才，不須起軍，憑三寸舌說魏豹還漢。」漢王准令。即行。食其辭別，逕至平陽投見魏豹。豹曰：「大夫來意何如？」食其曰：「奉漢王命特來問公，為何反叛？公自歸漢，即重用公，拜為大帥，失機敗陣，幾殞王命，王無半言責辱，既而違令，故放楚王。元帥欲正軍法，王且救公。公以母病告歸，王厚賜金帛，且與公結為昆弟。王之恩德，何可勝言。漢固未嘗虧負於公也。乃今背義辜恩，操謀不軌，誠不智矣。依吾之言，及今軍聲未動，入見漢王，稽首謝過，則貴不失爵，富不失祿，豈不美乎？不然，愚惑自恃，漢必不容。大軍一至，公即在於元帥之掌中矣。刑戮所加，悔何及焉。」豹聞言，大罵曰：「爾乃高陽一酒徒耳，豈識大丈夫之志，漢王雖有敬重之禮，韓信辱吾何多。吾意決矣，爾乃敢以巧詞來惑吾耶？」喝令左右將食其執之，欲將斬首。豹母慌忙出，罵魏豹：「不肖之子！於家不教，於國不忠，做事反覆，何以為人，爾受漢王厚恩，敢殺其大臣，漢王豈容爾耶？」豹聽母言，默然無語。令左右釋放食其。食其得脫，星晚奔回。入奏漢王，具言魏豹無禮。漢王怒甚，即遣使往大梁，宣回韓信。 
　　信至殿下，禮畢。漢王細將魏豹之事說與韓信，命信即便引兵征伐，以雪其忿。韓信承命辭出。次日點軍出洛陽，前至薄坂下寨。當日平陽大大周叔聽知韓信軍出，乃自思日：魏豹無為之人，諫之不聽，從之何益？若與漢軍交鋒，必遭韓信之計，不如及早歸漢，免被其窘辱。遂領親隨逃出平陽，逕至蒲坂大寨，入見韓信。信大喜，留之，議論魏豹之事。後人歎周叔詩日： 
　　幾度忠言諫逆徒，狂愚不納返加誅。 
　　知幾早擇賢良事，不負身為大丈夫。 
　　時魏豹自得真長，甚尊禮之，信其可任，每日與之坐談。人謂周叔棄逃，亦不顧念。是日正與真長對話，忽報韓信兵至蒲坂下定營寨。豹隨召集將校，點軍五萬出平陽南門，至於河岸與信隔河相對，晝夜遣兵巡其渡口，以防漢軍過河。相拒旬日，軍心頗懈。韓信一日引數小卒於河岸看視一遍，回至營中，喚曹參曰：「爾引三千健卒，連夜以木罌渡過河去，襲取平陽後衝安邑，分兵一千盡擄船隻過河，以迎大軍救應。切勿有違。」曹參得令，依計而行。襲了平陽，將豹家屬擄至河岸，悉驅船隻載過大營，復引這二千轉衝安邑。平陽城中軍士飛報魏豹。豹慌引軍回時，正迎曹參軍馬。兩軍廝殺須臾，韓信引大軍從後殺至，豹又回馬與信迎戰，方欲交鋒，旁邊真長執豹之臂而言曰：「爾非信之敵手。」遂縛豹而獻於信前。真長潛匿而去。信責豹曰：「漢王有何虧爾，爾真無名小輩也。」豹低首不答，歎曰：「願受一刀。」信引大軍入平陽，安撫百姓，命曹參將魏豹並家屬押送洛陽。參至入奏捷功，漢王大喜，召至殿下，謂豹曰：「爾言與吾永不相見。今日何如？」豹曰：「願乞一刀，別無他說。」王曰：「本欲斬首，看爾母面，權免一死，貶為庶人。」豹泣而退。漢王傳命，安置豹母，將豹妻管、薄二氏納為貴妃。 
　　歎魏豹曰： 
　　難逃妙策遭擒擄，妻妾俱無只獨夫。 
　　反覆機心智識疏，不忠不教竟何如？

