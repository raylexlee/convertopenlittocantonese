

    
	
		
			宛城會遇李通興義
			　　卻說文叔自與姚期、馬武分別回至白水村，入莊拜見叔父劉良，二兄劉寅、劉仲相見禮畢。良曰：「吾為爾去後不知凶吉，甚是憂煩，且喜回來，不勝欣慰。」文叔將往返長安之事，且訴一遍。良泣曰：「似此何日得報冤仇？」泣止又謂文叔曰：「日前嚴子陵先生令人送一柬帖與爾，可開視之。」文叔曰：「想亦只為此事。前者聽信其言至長安，累叔父劉唐全家誅戮，從今再勿信惑，惟務事業而已。」良乃折開其柬，與之看其詞日： 
　　應時真命隱藏難，權在南陽白水村。 
　　若到南陽兵散後，嚴光此日救明君。 
　　看罷劉良曰：「吾兒休要性燥，當以祖宗社稷為重，但依先生之言，姑且待之，終必伏興漢室。」叔姪正話間，忽宛城二人至莊，入與劉良相見，坐定。良問曰：「二公何來，有甚賜教？」二人曰：「吾乃宛城人氏，聞長者有子三官未娶，特來與之作伐。」良曰：「誰家女子？」媒人曰：「即吾宛城上戶陰長者之女，小字梨花，婉娩幽閒，相貌非俗，長者為女擇婿，特配三官。」良曰：「既荷長者盛心，成親之後，改日納禮。」媒人曰：「陰長者亦如尊命。」良乃大喜，遂選吉日與文叔娶妻陰氏。過門次日，良命家僮裝裁糧食數車，文叔親自押赴宛城出糶。文叔方才出門，忽見一隊人馬前來，為首三人入莊，問劉良曰：「此莊何名？」良曰：「白水村也。」又問老人姓甚。良曰：「姓金。」又問：「爾家有甚後生？」良曰：「老夫三子，長曰金寅，次曰金仲，幼曰金和。」三人曰：「吾乃甄父、梁丘，此是陰陽官蘇伯可也。奉官司差來挨捕妖人劉秀，既無其人吾等即去。」劉良聽得又驚又喜，拜送三人出莊去訖。(按：蘇伯可認得文叔形相，但設其為真命之主，當日分明遇見，亦隱藏不說。後文叔破莽擒獲伯可，竟赦之，封為司天監丞。 
　　文叔引車逕至宛城市中糶賣。宛城人民因荒兢起相奪糧食，車夫與之爭鬥。文叔亦難主張，正欲入衙訴於縣宰，適縣宰自外回衙，文叔向前具訴其情。縣宰顧見文叔一表非俗，不像莊農之人，遂與禁止攘奪，明白糶賣給與。回衙復遣心腹密召文叔至於私宅，設席飲間，問其姓名。文叔答曰：「姓金名和字文叔。」亦問縣宰。宰曰：「吾姓李名通表字次元。公謂姓金，乃詐也，吾聞小兒讖言日：『禍全福全白水昇天，劉氏復興李氏副焉。』爾若非金龍護體劉文叔，吾必不請公言事也。」文叔見通狀貌魁偉，心存忠實，乃具以實情告之。通即下拜曰：「主公乃真命也，若起義時，吾當相助壯軍五百。」二人歡悅，飲酒至晚。文叔曰：「吾此來為娶陰氏之女，糶米以納聘財，其事且勿在念，未知成否何如？」通曰：「此間有一星士，姓蔡名少翁，推卜俱驗，人皆呼為仙長。明日吾跟主公往謁之。」文叔依言，當晚歇宿。 
　　次日李通引文叔出衙至其鋪內，見鋪門上大寫兩行曰：今日不過午，定籌一龍虎。文叔李通二人看畢，遂與仙長施禮坐定。李通曰：「特來求占一課。」仙長命寫年庚。文叔寫與仙長。占訖斷日：真命帝王之造也。文叔曰：「村莊一夫，焉敢望此？」仙長曰：「公休隱諱，吾既不先知，如何令姚期伺候接駕。」文叔遂以實言。仙長忙呼萬歲。文叔曰：「吾夜得一夢，疑其不祥。」仙長曰：「請主公言之，吾為主公推測。」文叔曰：「夢與王莽交戰。吾卻大敗。步行見羊五隻，四隻走了，吾上一羊背，手拿其角，角落，手拿其尾，尾又落。覺來夜正將半，未審主何吉凶？」仙長曰：「主公可先得南陽五縣：桂陽、昆陽、胡陽、棘陽以為發跡之所，手去羊之角尾，乃王字也。」文叔忙取卦錢相謝。仙長曰：「臣不願受卦錢，但主公他日登位，臣乞掌司天監也。」李通曰：「爾說何時殺得王莽？主公何時即位？」說聲未盡，忽門外一人喝曰：「誰人敢出此等大話？」踏入門來，李通大喝一聲，其人慌忙回去。文叔驚問：「此人是誰？」通曰：「吾弟李益也。此人不足與謀。」言訖與文叔辭別少翁，轉至衙內。通謂文叔曰：「主公既然完娶，吾贈此財物。」即令左右搬運二十大箱裝於車上。文叔大喜，辭別李通，回至姐姐劉元莊上。劉元置酒飲待。文叔痛飲酣醉。元命鄧辰與之同回。 
　　二人坐於車上，行至中途，見一隊軍馬前來攔，吆喝車住著。文叔帶酒言曰：「爾豈不知輕讓重耶？」其官長曰：「爾倒不知賤讓貴。」文叔曰：「爾何貴於吾，吾又何賤於爾？」其官長曰：「吾是鳳城官宦子。」文叔曰：「吾是龍閣帝王孫。」官長曰：「俺爹爹是朝中宰相。」文叔曰：「俺公公是國內官家。」官長怒曰：「吾乃蘇獻丞相之子蘇和是也，領兵緝捕妖人劉秀，此人必竟是矣。」遂喝左右將文叔、鄧辰拿下車來，推至新香亭上勘問，唬得車夫皇忙推車走回白水村，具將此事說與劉良。良大驚，命將車上箱子抬下，打開看之，並無金銀，盡是衣甲、槍刀、弓箭。劉寅劉仲商議統集莊客田夫共五七十人。或持短刀，或執木棒奔投新香亭上去救文叔。行至亭邊，正見蘇和勘問曰：「誰是妖人劉秀，好實說來？」鄧辰曰：「此人果是姓金，名和，父患風魔，人皆知其病症，乞憐饒命。」蘇和不從。劉寅、劉仲與數十莊客一齊跪告，蘇和仍不肯放。劉寅、劉仲忿怒，拔出利刀趨步向前，將和斬訖。大呼眾人將和手下小卒盡皆殺死。眾人隨即齊聲叫叛，喊殺連天，驚動地方百姓。文叔對眾言曰：「吾非金和，實劉秀也，自此起義以報平帝之冤。」說罷領眾莊客回至白水村中。 
　　時有胡陽縣宰堅鐔聞得蘇和在此，正以羊酒來看，方至中途人報反了，白水村殺死蘇和，堅鐔大驚，忙回本衙點齊軍兵前來白水村征戰。劉良父子聽知，亦點集莊夫百十餘人，並執刀棒，就以莊門排列寨柵以防迎敵。劉寅披掛方才上馬，官軍已至。縣宰堅鐔出馬，劉寅挺槍拍馬交戰。 
　　有詩贊劉寅日： 
　　南陽起義非尋常，全憑匹馬一枝槍。 
　　英雄獨有巴山力，再立中興小霸王。 
　　二馬相交戰至良久。劉寅敗回，堅鐔趕至。文叔在於樹上吶喊，堅鐔抬頭看見，取弓射，弓落於地，又見文叔八爪金龍護身，乃問曰：「何人也？」文叔曰：「吾劉秀也，將軍可念漢世冤仇，若肯相扶，富貴當共。」鐔思文叔果是真主，遂下馬與文叔曰：「主公勿憂，吾願相助同興漢室。」文叔大喜，邀潭入莊設席相待。潭曰：「主公欲興大謀，當先設太宴會召集鄉中壯士，無論同姓異姓俱令相從，吾與主公佈一營寨，營中堅立大旗，招募英雄，屯糧積草，然後進兵攻取州郡，方可成事。」文叔聽罷，喜曰：「公誠高論也。」遂依其言，一面命潭設立營寨，一面安排筵席，聚集村中父老及精壯之士，盡皆許諾聽從。次日堅鐔結成五花營，營中旗鼓整整肅，就於營前立起招軍旗號。半月之間，招軍二千餘人。潭遂教習操演，但少兵器甲仗。 
　　文叔乃詐妝客人，單馬逕至宛城，入衙謁見李通。通接入後堂，直至私宅相敘。通問曰：「主公別來何如？」文叔將殺死蘇和及堅鐔歸順村中聚義之事細說一遍。通曰：「如此卻好。」文叔曰：「軍有二三千人，只少衣甲器械，故來見公，求買應用。」通曰：「此何難哉。」隨引文叔至於後園，開一房尾，內中盡是衣甲軍器。文叔笑曰：「公何備造若此之廣。」通曰：「乃是王莽詔令宛城備造軍器，故俱儲積於此。」又至一屋，內有壯士百十餘人。通曰：「此皆驍勇敢死之士，來日令彼相助主公。衣甲器械悉與此人披掛帶將出去。」文叔大喜曰：「既有良將則要健弓。」通口：「吾與主公同去局中收買。」二人逕至見局官申屠健曰：「硬弓回買一張。」健即取一張付與通曰：「此石五之力。」通又曰：「更有硬的，再買一張。」健又取一張兩石之力，文叔看畢大喜，又問：「還要一張。」健大怒曰：「此莫是妖人劉秀也。」通曰：「總管是何言歟？」旁有局匠令史亦解之曰：「縣宰兄弟數人待破妖人劉秀，則要硬弓使用。」通曰：「然也。」令史曰：「尚有硬弓三百張不曾造完。」遂喚弓匠王立責曰：「弓可完得否？」立貴曰：「一時未完，難以應買。」通曰：「限三日要三百弓完，吾盡要買。」文叔、李通與令史辭別回去。 
　　次日局官申屠健又問王立貴曰：「官弓完備不曾？」立貴曰：「昨來李縣宰要造三百硬弓至緊，因此停住官弓。」健聽言大驚曰：「李通必然造叛，昨來引其漢子定是劉秀。」隨即上馬去見尉司龐能具言李通之事，適又草城封尉崔亭亦至。龐能遂與商議招集兩縣弓兵。龐能令人急閉四門，與崔亭、申署健領兵逕至李通宅上。李通知之，遂與文叔披掛，再令五百敢死壯士，每人身披三副鎧甲，頭頂重盔，各佩刀劍，持槍執戟盡出衙來。通與龐能廝殺一會，引軍衝向東門，東門閉上，轉向西門，西門亦閉。再徵南北，南北俱閉。軍兵四散，閃下文叔一人復往西門，正無走路，忽城上一人下來，用劍劈開關鎖，放出文叔。文叔問其姓名，其人曰：「吾乃弓局令史任光是也。」文叔得出城門，放轡而走，背後一軍趕上。文叔橫刀立馬告曰：「小可劉秀為平帝報仇，望兄下可憐冤屈。」其人曰：「放爾去時壞了吾千金賞萬戶侯。」文叔曰：「爾乃何人？」答曰：「是太常卿劉唐家人，揭榜擒爾，爾走脫，只得草城縣尉。」文叔大怒罵曰：「背主忘恩之賊，還敢多言，斬爾以報叔父之仇。」崔亭欲走，被文叔趕上一刀斬之。勒馬正行，龐能、申屠健軍又追至。文叔與戰二十餘合。能用暗箭射中文叔坐下馬死，文叔即拖刀步走，躲於大林之中。健與龐能引軍圍住。天色將晚，文叔仰天祝曰：「劉秀他日若與平帝子嬰冤仇，重興漢室，便出得山林。」祝訖，忽然一陣清風過處，一隻獨角紅牛立於面前。文叔上牛背輪刀出林，又遇龐能交戰。文叔斬龐能於馬下，健與眾軍俱退。文叔遂得龐能所乘之馬，以牛向前，騎馬隨後，行無半里，其牛不行。須臾有一老翁，鬆身鶴體，白髮龐眉，至前言曰：「公去留下吾牛。」文叔下馬施禮曰：「翁若肯賣此牛，不吝高價買去上陣。」老人曰：「公背後有誰來也？」文叔回頭一望，老人與牛俱化清風不見，只留片紙上有四句詩日： 
　　立起南陽蓋自然，赤牛騎坐做徵鞍。 
　　皇天若不垂洪佑，誰立炎劉二百年。 
　　文叔收起此詩，上馬尋路回歸，信步行近一山。山下有一草庵，庵上中有人語聲。乃至門外，聽得一人歌曰： 
　　對月彈長琴，當天作短歌。 
　　文叔不會面，何日起干戈？ 
　　文叔聽罷下馬，叫聲仙長是誰？其人忙出門來，見是文叔大喜，文叔舉目視之，乃鄧禹也。二人不勝歡悅，入庵坐定，各敘間闊。禹曰：「從長安隔別主公，禹只隱身於此，未知主公何如？」文叔將長安回歸及白水村起義、李通相助失散騎牛之事逐一說過。禹曰：「主公洪福天垂佑助，豈偶然哉？此去西山之下，莊中有一壯士，言與主公曾有半面之識，吾與主公同往謁之。」文叔大喜，遂與同至其家相見，乃姚期也。期慌接入坐定。禹曰：「主公今於白水村中興集義旅，特來拜請足下同扶漢室。」期曰：「老母寡居，無人伏侍。期曾對主公言，待老母百年之後，即來相助。」母曰：「大丈夫建功立業須當及時，吾兒幸逢真主，正宜盡忠，吾可獨守村莊，不須掛念。」禹亦再言，姚期終不肯去。母乃誑期曰：「可相陪主公，待吾廚中炊飯。」良久不見出來，期乃入廚視之，母已懸樑而死。姚期大哭。文叔、鄧禹二人相助葬訖。期即拋散莊業，柑隨文叔鄧禹二人逕望白水村中而來。

