

    
	
		
			秦皇得夢求長生
			　　始皇一日不設朝，只在宮中飲宴，忽覺昏沉困倦，伏於幾上。俄然，近臣奏曰：「文武百官請陛下往東御園玩賞。」帝喜，即准奏，命挑鑾駕至園中。下車正登顯慶殿坐定，猛聽得空中一聲響亮，震動音容，見一紅日落於面前，從東有一小兒身穿青衣，面如鋼鐵，眼似怪星，睛有重瞳，向前便將太陽一抱，正不曾抱起，從南又一小兒身穿紅衣，面如傅粉，高叫：「青衣子住著，爾不得奪吾太陽，奉上帝敕者，令吾掌管」。青衣子不服，二子相撲。青衣子怒目睜眉，將紅衣子撲倒七十二次；紅衣子就地躍起，將青衣子一拳打倒地上，氣絕而死，抱定太陽入於懷中望南便走。帝忙呼小兒住著，爾姓甚名誰。紅衣子不顧而去。帝大驚，覺來乃是南柯一夢，忙問近臣是何時分。近臣曰：「正是午時。」帝甚憂疑，心中不樂。 
　　後人有詩日： 
　　宴樂荒淫正適情，忽然怪夢使心驚。 
　　紅衣得日應為主，從此山河又變更。 
　　又詩歎日： 
　　六國方平息，炎劉尚未生。 
　　天邊爭赤日，夢裡顯精莢。 
　　巡幸由斯起，侵漁日新興。 
　　分明天數定，何苦怨生民。 
　　次日早朝宣台官圓夢。台官奏曰：「此夢凶多吉少。」帝自是終日鬱鬱，憂悶不已。歎曰：「韶光似擲，安得長生不死之術，萬載為君，游遍天下，方稱朕意。」旁有燕人魏無忌奏曰：「東海中有三神仙山，內有長生不死之藥，臣家離彼不遠。常有神仙道士出來，雲山中有十洲三島。」帝曰：「卿見來麼？」無忌曰：「臣雖不曾自見，從古至今有人傳說。」帝大喜，遣人逕至其所，宣得道士徐福到來。帝與商議求長生之術，福奏曰：「海中有白玉京黃金闕，紫府瑤台，蓬萊、方丈、瀛洲三島。山高萬里，地闊九千，內有珠殿、瓊樓、玉宇、貝闕；神仙跨鳳，玉女乘鸞；天香馥鬱，花草奇芬；不衰不滅，快樂之鄉，任去任來，逍遙之境，長生不老。靈芝俱產於比，人若服之，長生不死。」帝聞之，喜而言曰：「卿往與朕採取，即共服食，羽化登仙，可不美乎？」福叩頭曰：「願往，但用大船十隻下海，諸色人匠，三百童男童女，多備金珠、白米、乾脯、魚肉之類。」帝即傳旨收拾齊備，遣福過海採取靈芝。福領命辭帝登舟而去。(按：此用福之誑惑。始皇不悟而深信，福得金貝，不識竟往何所娛樂矣。)後人有詩歎曰： 
　　死生生死死還生，生死周迴亙古今。 
　　八表孰為千歲客，九州誰是萬年人。 
　　但聞德譽齊天地，未見方丹永壽齡。 
　　堪唉歲多愚惑者，反因妖幻速亡身。 
　　福去之後，倏忽數年，絕無消息。帝見福久不回，乃遣盧生前去打探音信。生至海岸，只見波濤洶湧、潮浪滔天，不敢渡涉，因得天文篆圖書曰：「亡秦者胡也。」盧生回奏具說徐福採藥欺誑之事，並將天文圖書獻上。帝展看與群臣議曰：「亡秦者胡也，必是北方胡夷之君亡朕秦朝天下。」遂命大將蒙恬起督民夫八十萬逕往北塞，編築長城，以阻胡人侵寇之患。(按：帝次子名胡亥，即位酷靈，遂底滅亡。正應亡胡之言。始皇乃不覺，而以為北方之胡。築城防禦，毒累生民，屍骸枕藉)有詩歎曰(此詩乃胡曾先生所作)： 
　　祖舜宗堯自太平，秦皇何事苦蒼生？ 
　　不知禍在蕭牆內，虛築防胡萬里城。 
　　時始皇巡遊天下。一日，李斯上書曰：「昔時諸侯併吞，皆以召遊學之人，縱橫之辯交行，使刀兵不得休息。今天下已定，法令出於一。百姓當為農工，士則習學法令。令諸生不師今而習古，以非當世，惑亂黔首。如縱之而弗禁，則毒降乎，上黨與侵乎！不禁之誠便。臣請令史官，非秦記皆燒之。天下有藏詩書、百家語者，及敢偶語詩書者，皆棄市。以古非今者夷族，見如不舉者與同罪。」令下之後三日不燒者黔首為城，但所不去者，醫藥、卜筮、種樹之書。太學盧生等相與譏諷。帝聞之大怒曰：「盧生等朕尊賜甚厚，乃敢誹謗朕躬。」遂降旨曰：「諸生在咸陽譏誚於朕，或為妖言以惑黔首，合使法司勘問。」於是令御史勘問諸生，生相傳告引，乃自犯禁者四百六十人，皆坑之咸陽。太子扶蘇見帝坑儒焚典，心甚惻然，乃諫曰：「諸生皆誦法於孔子，今陛下皆以重法繩之，臣恐不遵孔聖文學，天下不安。」帝大怒，謫令扶蘇北監蒙恬築城。扶蘇只得遵命而往塞北。（按：春秋以後呼百姓為黔首。蓋始皇自即位三十年內，東填大海，西造阿房，南修五嶺，北築萬里長城。巡遊天下。此時扶蘇往北乃三十三年四月也 
　　後人贊扶蘇詩曰： 
　　聖道如天不可量，修齊平治振綱常。 
　　奸臣妄誕輕譏毀，暴主昏矇化燼亡。 
　　儒筆遭坑何慘切，儲君泣諫最賢良。 
　　當時士庶真無幸，不遇扶蘇作帝王。 
　　卻說故韓國五世相臣之後，一人姓張，名良，表字子房。常恨始皇領王翦等併吞六國，惟韓最慘，每歎為主報仇，乃用千金交結天下英雄壯士謀殺始皇，因得壯士滄海君，力能使一百斤鐵錘。子房具告以韓國之事，壯士願與出力。子房遂同壯士來至河南武陽博浪沙，正遇始皇駕至。子房立高阜之處伺候，將近，指與壯士曰：「黃羅傘下六龍車中便是始皇。」說罷忙於僻處隱匿。壯士聽言，潛向人叢中站住，看看駕已至前，舉起鐵錘望車打去，不覺誤中副車，打得粉碎。帝大驚，命御林軍擒住壯士。帝親問曰：「何人令爾謀朕？」壯士曰：「因爾併吞六國，東填大海，西建阿房，南修五嶺，北築長城，焚書坑儒，暴虐百姓，故此忿心要來殺爾，豈受他人之教。殺卻爾時，別立明主，以安天下，則民無殘困；我今日恨不得與專諸齊名，反與荊軻並勢。」帝令趙高鞠問，壯士至死不言子房，因此子房得脫。始皇由此巡至彭城地界，有徐州百姓獻嘉禾一莖九穗，帝命重賞百姓而去，車駕望東南巡遊不題。(按：嘉禾之瑞，非暴虐之時所宜有，乃收此而呈其祥者，豈為秦耶？為漢祖也。秦皇特不之覺 
　　後人有詩歎張良日： 
　　聶政荊軻事已非，先生何事亦癡愚。 
　　若非壯士心如鐵，未必身能脫禍危。 
　　又歎壯士詩日： 
　　肯與忠良報主仇，金錘動處鬼神愁。 
　　非乾不把精神著，只恨秦皇數未休。 
　　子房當下潛匿，知始皇未死，壯士被戮，不勝感慨。逕往下邳故友項伯家中隱身，每日於城外圯橋邊閒遊。一日坐於橋涯，忽見一老人身穿黃衣在橋經過，履陷淤泥之中，乃呼曰：「孺子，與吾取履上來！」子房聞知，慌取與之穿上，欲往前。老人又將其履蕩入泥中，復令子房去取，如是三次，子房並無忿色，欣然應諾。老人曰：「此子可教。」遂指大樹作詩一絕。詩日： 
　　不遇樵夫百尺長，青春時節最陰涼。 
　　若逢巧漢掄材用，堪與皇家作棟樑。 
　　老人吟罷，又謂子房曰：「爾後日早來此處候吾，吾與爾一物。」第三日子房果至其所，見老人已先坐於樹下。老人曰：「與長者相約，如何反後，豈不謾長者乎？爾且退，再後五日早來。」子房依言，又於五日後早去，又見老人坐於樹下，喝令第三次再來。老人說罷退去。子房只於樹下坐歇。時夜已深，風清停萬籟，月白正三更，只見老人身穿黃袍，手執竹杖，皓然鬢髮稀疏，好似西方壽佛飄然而來。子房慌忙跪下。老人笑曰：「子果不失約矣。」坐下，呼子房至近曰：「爾年齡富麗，骨格清奇，相貌若此，何不出仕扶明主立江山，定乾坤拯黎庶？」子房曰：「不肖少學無術，安能為此？」老人乃於袖中出書一帙，付子房曰：「吾以此書授爾，爾當熟記用之，可為帝王師，成名於萬代。」子房跪而領受曰：「請問長者尊姓？」老人曰：「爾他日遇一黃石，即吾也。」言訖化道清風而去。子房驚訝不已。天明回至項伯家中，將此異傳日夕玩究，不在話下。 
　　後人有詩曰： 
　　欲報韓仇志未終，愴惶避變有奇逢。 
　　亡秦滅楚興炎漢，盡在黃公一卷中。

