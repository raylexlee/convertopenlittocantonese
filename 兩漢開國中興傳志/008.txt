

    
	
		
			張良說取魏申二王
			　　卻說魏王魏豹正與大夫周叔閒話，忽報韓國張良求見。豹未及言，周叔諫曰：「張子房乃說客也。以口舌簧鼓列國爭鬥不寧；今又來此，必以巧詞說大王也。若令入見，王休勸問，只就誅之。」豹曰：「吾乃周朝之後，畢公之裔，量一賤士何敢說吾？」周叔曰：「臣有一計使大王不中子房之術。」豹曰：「何計？」周叔曰：「臣立於屏風之後，若聞子房用說詞，臣便擊屏為號，王可殺之。」豹依叔言，遂召子房至於殿下。子房施禮畢。豹作色而言曰：「爾乃漢臣，何來於此？」子房曰：「臣非漢臣。因沛公伐秦路經韓國，借臣為從臣。今辭漢東歸到此，知大王不拒往來，故來拜謁。」豹聞言大喜曰：「爾莫非說客乎？」子房曰：「臣非其人，亦不敢也。念臣只一身，一不為國，二不為家，三不為名，豈作說客？」豹以子房言詞質實，命至殿上賜坐，設酒相與對飲。豹曰：「先生勿罪，早有人言先生是說客，然則果非。」於房曰：「大王曾聞說客否？」曰：「說客何也？」子房曰：「說客有二：一圖名，二圖財，三圖國。圖名者，昔日魏威王令侯嬰伐趙，趙王遣使求救於齊，齊王宣蘇秦議日：『何以解趙國之危？』蘇秦日：『臣不用張弓半箭，臣只入魏一言，魏兵自解。』齊王許之。蘇秦至魏見魏王日：『今大王遣兵伐趙半載未回，假令趙與齊國連和夾攻於魏，大王若何？臣奉齊王之命來告大王，王宜思之。』魏王聞言大駭日：『言誠然也，何以處之？』蘇秦日：『傳令罷戰乃長便之策也。』魏王從之，即令侯嬰班師，趙圍遂解，蘇秦名傳天下。此乃圖名說客也。」周叔於屏後聽知暗思：張良實是說客。忙擊屏風使豹見而殺之。豹全然不顧周叔之計，只勸飲酒再問曰：「圖財者何也？」子房曰：「昔齊威王令孫臏為將伐魏。魏國甚急，龐涓設計多將金寶遣人齎送齊國權臣鄭薄，令薄說王罷兵。溥受魏賜，果然入朝奏威王日：『今孫臏伐魏數月無功。齊與楚國素矢共好。設若魏與楚和，兩國合兵於齊。大王若何？』威王日：『信有之也。當用何策？』溥日：『據臣之愚，休兵罷戰，各守其國，免致彼此牽慮。』威王大悅，即召孫臏還齊；魏國乃免，此乃圖財之說客也。」豹聞子房之言心中甚喜，愈加勸飲，又問曰：「圖國者何也？」子房曰：「昔春秋楚國中包胥因伍子胥以吳大軍伐楚，楚甚危，包胥往西秦求救。秦王不肯發兵，亦不放包胥回楚，只歇於秦亭驛。包胥無奈，於驛中哭七晝夜，並不飲食。哭倒秦亭後，秦王知之。憐其忠義，召入殿中慰問，與兵十萬救楚。方才子胥領軍回吳，此乃圖國之說客也。」子房言畢，復起身曰：「此惟與王談論古人，臣何謂之說客？」豹聞大喜，召周叔責曰：「爾言其非，吾以子房賢人也。」周叔不答，心中自思：王已中子房之計矣。豹又勸子房飲酒，子房推醉辭出。次日子房又至，豹乃命坐。子房泣而不言。豹曰：「先生何故憂慘？」子房曰：「大王不知。臣近聞楚王差兵入於韓魏，掘劫二國山陵塚墓，拋擲白骨交紛暴露，誠可痛心！」言訖悲哀嗟歎不已。豹問曰：「魏國山陵未必如此。」子房曰：「人言亦如是也。」豹大怒，拔劍在手罵曰：「重瞳匹夫毀吾山陵，劫吾塚墓，乃不共戴天之仇也，何由得報？」子房曰：「大王若欲報仇，必須結連燕趙二國。」豹不語。子房曰：「不然可結東齊。」豹曰：「楚王見取東齊未下。」子房曰：「又不然，西結於漢王何如？」豹曰：「漢王有何勢力？」子房曰：「漢有雄兵三十萬，名將一千員。今拜韓信為大元帥，妙筆神機，鬼神莫測，不數月間，席捲三秦；況兼漢王寬洪大度，納諫如流。王肯從漢同功破楚，報祖宗之冤仇，保家國之富貴，豈不美哉？」豹曰：「若漢王從吾並力破楚，吾願足矣。」子房曰：「王如真心於漢，漢王必從。」豹曰：「先生若入關中得見漢王，願假片言剖吾心腹之事。」子房曰：「王如誠然，某不避迢遙，逕見漢王，為王言之，但無據憑，恐漢王不信。」豹曰：「何物可以為憑？」子房曰：「得大王金印可准。若漢王見印，事必決矣。」豹如其言，即取金印遞與子房。子房收訖謂豹曰：「臣去後大王勿聽小人之言。」豹曰：「爾但放心，吾意決矣。」子房大喜，拜別逕出平陽入關，早至咸陽，入見漢王禮畢。王曰：「魏豹之事若何？」子房曰：「賴王厚福，臣說魏豹願降，先將金印為信。」漢王接印視之，歎曰：「不煩寸箭之勞，能使魏豹歸順。子房誠智謀之士也。」 
　　正與子房話間，人報趙王張耳來降。漢王召至殿下問之，張耳泣曰：「臣與陳餘同守趙國，今被陳餘將臣家屬盡行殺訖。逼臣西歸，望大王不棄小臣，願為士卒。」漢王大喜，即命上殿賜宴，王召群臣同飲。宴罷，漢王問曰：「洛陽申陽何如？」韓信曰：「臣領兵去一鼓擒之。」子房曰：「不須元帥勞神。良引三千人馬，只用樊噲、灌嬰、張耳三將同行，可擒申陽歸漢。」王甚喜，遂命子房引領兵將而行。子房於路與三將商議，令於數十里外下寨，授以密計，囑付依令救應。三將得令安營。子房單騎先入洛陽。洛陽王申陽方與陸賈議事，左右忽報張良來見。申陽愕然，陸賈曰：「子房世之說客也。先說六國反亂，近說魏豹棄印。若一到來，不待開言可即執之，臣親押獻楚王。楚王昔日看待大王甚厚。」申陽從之，遂召子房至於殿下。申陽呼左右曰：「與吾執下子房，將檻車囚了。」子房默然不語，亦不爭鬥。申陽令五百軍入與陸賈押送赴楚，方出洛陽約行五十餘里，猛然林中跑出一隊人馬，金鼓齊鳴，攔路而問曰：「來者何人？」陸賈出馬言曰：「爾乃何人？」彼將答曰：「吾乃公子項莊，奉楚王命聞漢兵出關，故來迎敵。」陸賈曰：「今擒獲漢張良待獻與楚王何如？」彼將佯作大驚曰：「楚王尋張良正如水中取火，壓鐵求油，獲得者千金賞賜，萬戶封侯。張良在於何處？」賈曰：「在於軍中檻車之內。」遂令推至軍前，彼將打開視之，果是張子房也。子房忙呼軍校將陸賈執之囚於車內。彼將曰：「吾非項莊，乃漢將灌嬰也。吾奉子房之計，等爾多時。」陸賈雖然悔懊無及。子房命將五百軍人一齊擒住，不許逃脫。乃令張耳入城詐降，授以密計，張耳聽命而去。 
　　且說而陽正在帳上與眾官曰：「此回擒獲子房獻楚，必厚待吾。」語尤未畢，忽報趙王張耳來見大王。陽命請至相見敘舊。張耳具將陳餘造反誅殺家眷之事細說一遍，申陽大駭，欲待再問，忽報漢將樊噲縱兵劫擄城外百姓，毀罵大王。如是報者三次。申陽大怒曰：「吾位居王公，焉敢毀吾！」傳令點兵出敵。張耳曰：「公既出戰，吾願助公一陣。」申陽大喜，隨與張耳引軍三萬出城二十里，正遇樊噲軍馬，兩下列開陣勢。噲出馬大呼曰：「申陽敢與吾敵麼？」申陽方欲迎戰，不防張耳執申陽之臂呼樊噲曰：「將軍欲得申陽，吾已執矣。」樊噲迎前，命軍校綁縛驅入營中。申陽顧謂耳曰：「爾好為此事耶？」張耳曰：「吾已降漢，此乃領子房之計也。」申陽默然。子房與三將即日回軍入咸陽，引申陽陸賈朝見漢王。漢王不勝歡悅，召至殿下慰勞已畢，王問子房曰：「此名何計？」子房曰：「陸賈世之高士，臣非詐計，安得此人？此名為騙申陽釣陸賈也。」漢王歎服不已，遂引大兵入洛陽，傳命設宴賀子房之功。後人有詩曰： 
　　魏豹申陽號二雄，子房談笑話從容。 
　　不須鐵騎金戈力，成就降王破敵功。

