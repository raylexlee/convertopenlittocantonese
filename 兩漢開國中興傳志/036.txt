

    
	
		
			漢軍大戰昆陽城
			　　卻說蕭王與鄧禹等回至本寨帳中，歇息方定。忽報王軍先鋒巨無霸搦戰。蕭王軍馬出營，兩邊列陣巳完。巨無霸出至陣前，漢將觀其軀體長大，形像異常，世所絕無，人類罕見者也，於是各有懼怯之心，逡巡退縮。蕭王親自勒馬立於門旗之下，馬上欠身謂無霸曰：「孤窮劉秀與王莽不共戴天之仇，爰興義旅，特以上酬祖宗，下安黎庶。吾視將軍英雄蓋世，驍勇絕倫，若肯憐念漢室深冤，同扶破賊，富貴當出於尋常功名，可垂於永久，將軍之意何如？」無霸聽得蕭王之言，惻然心動，答曰：「今日權且罷戰，容某思之再報。」蕭王大喜，遂各收軍回營，一連數日按兵不出。嚴龍聽知此事大懼曰：「若反去此人，誰與漢敵？」乃尋思一計，密遣心腹二將詐作馬武、姚期星夜前去長安，悉將無霸老小家屬殺訖，間有走脫者，逕至軍中報與無霸。霸大怒出軍搦戰。蕭王亦引兵出復至陣前問無霸曰：「將軍尋思若何？」無霸忿曰：「吾本有心歸爾，爾返暗使馬武、姚期殺吾家屬。」蕭王驚曰：「吾無此事，必他人反間之謀也。」無霸不信，輪刀直取蕭王，王回入陣。岑彭、馬武、姚期、杜茂四將出馬迎敵，無霸不退。蕭王於陣中揮動三十員上將一齊掩擊，無霸敗走，至門旗下，停刀立馬取出鐵牌敲動，須臾狂風大作，飛沙走石，眾將掩面不辨東西南北四散奔走，迷失本寨路頭，只得落荒而走。那王尋在陣上看見巨無霸贏了一陣，遂催眾軍掩殺，漢軍折傷大半。光武同鄧禹走至一平林之處，不見王軍趕來，於是堅立旌旗，招集眾軍皆至，計點大將皆在，小軍只有一千。蕭王放聲大哭曰：「天不祚我！令被妖人殺此一陣，眾軍多於非命，皆秀之罪也。」眾將一齊向前勸慰，方才收淚。鄧禹曰：「此林下豈是久停之處，若王軍再來怎了？」蕭王令眾將望前直進，正行之間恰好迎著方修引兵一千來到，見了光武訴說一番，修曰：「主公勿憂。此去昆陽城不遠，且進此城中屯歇，又作一處。」於是領眾入昆陽城守把，探馬報知王尋，即令嚴龍巨無霸領軍復追至城，將城圍了水洩不通，蕭王並眾將困在城中不能走脫。 
　　後史官有詩為證： 
　　當日昆陽受困時，眾將無計脫災危。 
　　若非天意扶真主，安得雲台列將圖。 
　　卻說蕭王並眾人在城受困一月，內無糧草，軍民皆自心慌。王尋探知此情，交小軍飲酒吃肉，招誘城內人民，有受不過饑渴者皆有怨言。鄧禹先見此情，交姚期、馬武若不殺退此賊，皆順王莽去也。二將出城撞殺，王軍四散，又見巨無霸打動聚獸牌狂風大起，不辨東西。二將才撞出陣來，走至長安中見更始。姚期奏曰：「昆陽城睏了蕭王，王交來取救兵。」朱賄曰：「爾如何敢誑君，當斬。」喝令刀斧手把姚期綁了，押至長安街欲斬。忽見南門走過一匹馬來，上坐著一將軍身長九尺五寸，面如活獬。須若鋼針，覷了動靜，將手中鞭輪動，趕散眾人，放了姚期。奪槍來與姚期。姚期認得是馬武，方才放心。馬武曰：「我若來遲，險些送了你命。」二人回至半路，姚期曰：「你去城內報知主公。我往太山去見赤眉大王，現聚軍三十萬，可問他借兵來解昆陽之圍。」二人相別而去。姚期於路日夜奔馳經過多少山嶺： 
　　青嶂染成千塊翠，碧沙籠草萬堆煙。 
　　驀然撞出一隊軍來，約有五百。當頭撞出一員大將，身不滿三尺，騎一匹燕色追風馬，手中使一條鐵杖，攔住去路。姚期問曰：「你是何人？」其人亦問曰：「爾是何人？」期曰：「我是蕭王手下小軍姚期也。」其人下馬施禮。期觀其人： 
　　身小胸中有大才，包藏天地在心懷。 
　　手將鐵杖輕拈起，要打妖人聚獸牌。 
　　期慌忙答禮曰：「敢問將軍姓甚名誰？」其人答曰：「小可姓郅名惲字君璋，問將軍何往？」期曰：「昆陽陣敗，肖王有令，於赤眉處求救兵去。」郅惲曰：「君不可往，此人雖眾，個個無忠良之性。」期曰：「所求者力也。」不從其勸，遂辭而去。來至奉符縣，見樊重、謝祿引見劉盆子。禮畢，期曰：「漢族肖王昆陽陣敗，令期於大王處暫借雄兵數萬，若解其危，破了王莽，上雪祖宗之恨，下解黎庶倒懸，平分國土，共治山河，但不知大王意下如何？」劉盆子聽罷答曰：「既共是漢族，即便起軍相助，何須再議。」姚期曰：「大王既肯發兵，寶金山郅惲也有一千軍亦肯去相助。」謝祿樊重聞說此言怒曰：「郅惲乃是俺仇人，你自交郅惲去便了，何須我大眾人馬，且我那裡一時間不能起軍。」二人遂私離寨約行十餘里地埋伏。姚期情知劉盆子懦弱，不能服此二人，想大軍決不可動，即辭別下山，復回來到二賊埋伏之處。只聽得一聲鼓響，謝祿、樊重領五百嘍囉攔住，謂姚期曰：「汝莫若休回昆陽，只在我山寨做個頭目。」姚期不從。二將持兵器來戰姚期，姚期雖驍勇，奈寡眾莫敵，左衝右突，不能出陣。忽見一隊軍兵殺入陣來，乃是郅惲輪著鐵杖打散眾軍。姚期謝曰：「將軍如此英雄，可助漢室殺王莽。」郅惲言願助漢主，即點部下三千軍起行。不數日早到昆陽城。邵惲曰：「我有一計，可破王軍。」姚期問曰：「何計？」郅惲曰：「你領眾軍入城去，我單身詐降王尋，若用我，第三日舉火為號裡應外合，可破王尋，昆陽自解也。」姚期大喜，領軍來撞王軍，撞到陣中，有首將陳雄攔住，二人交馬，卻無兩合，姚期殺了陳雄，眾軍混戰，叫殺連天，金鼓齊鳴。光武聽得，領馬武陳俊堅鐔馬成迎接入城，見光武具說前事，蕭王聽了大喜。 
　　說郅惲單騎至王軍寨門，小卒引見王尋。郅惲曰：「小人是一小卒，來助元帥殺劉秀，願元帥收留。」王尋覷著郅惲身材雖小精神壯健，交做寨外巡掠軍。郅惲謝畢，引五軍出帳巡掠。第二日見馬武在城上，郅惲即修下一書縛於箭射上城去。馬武拾得此書，來報蕭王，言今晚舉火為號相應劫寨。蕭王大喜，傳令與眾將領軍接應。至晚果見火號起，蕭王領軍一千出城接應，郅惲一人領軍搶入先鋒寨內，見聚獸牌拿著，橫繩打動，鈴響驚起，巨無霸來，即綽合扇刀出帳。郅惲領傅俊軍一路劫殺，眾軍卻奔元帥帳來。巨無霸於黑暗處見營中光起，輪刀趕殺自軍無數，副元帥王邑令眾救火，傅俊於火光中望見，持槍直剌王邑，約鬥兩合，王邑敗走，傅俊隨後追趕得。王邑出營約走二十餘里，向大路邊見一古廟，王邑將馬拴於廟後，去正殿內躲身。傅俊趕至廟前亦拴了馬，提劍直入廟來，要捉王邑。王邑一見，躲於門背後，持鞭等候傅俊。俊不提防，一頭撞入來，王邑看見，手中輪起鐵鞭向胸膛正打著一鞭。早是蕭王有福，俊不該死，那一鞭，連門扇帶胸膛著一下，傅俊忍痛跳出來，仗劍言道：「出來必定一人死。」王邑心中懼怯，只疑這一鞭打不曾著緊，緊閉上廟門不敢出來。未多時，傅俊持槍上馬出來，至廟口中吐血，約行數里，到一莊，見一老人，傅俊拜曰：「小人是劉文叔手下末將傅俊，因趕王邑到廟中，不意賊子躲於門後，暗算我一鞭，今疼痛難忍。」老人曰：「我乃陳俊父也，將軍下馬，於老拙家中養病數日，待好了再去。」傅俊謝了，遂別處拴了馬匹，扶俊於西屋中臥。其痛難忍，口不住聲叫疼。 
　　卻說王邑廟中等至天明見無動靜，即出廟門見吐有血跡一路而去，遂跟其蹤至於莊上，問其老人曰：「爾見一負痛軍人過去否？」老人曰：「吾見一人坐於馬上，口中吐血，逕投東路去矣。」王邑聽罷欲行，忽莊中小廝喚老人吃飯，老人曰：「將軍敢莫饑餒，就於寒家用餐飯去如何？」邑亦不辭，老人即向中堂安排酒食。邑食將完，聽得西房之中叫聲甚厲，邑問老人曰：「爾家有病人麼？」老人垂淚答曰：「老拙孩兒因往山中採樵被虎傷破，疼痛莫當。」王邑曰：「爾好有福，吾將金槍藥與爾敷上即可安愈。」老人慌忙致謝，王邑辭別遂行。老人將藥調開貼於傅俊被打之所，須臾青紫皆散，並不疼痛。傅俊起來拜謝老人曰：「荷蒙長者大德，死生不敢背忘。」老人欣喜，仍與傅俊酒食，俊食畢辭謝老人，逕投昆陽而來。正行之次，忽見一支人馬前來，乃漢將郅惲。二人並行，俊具言鞭打之事，惲亦具言詐降不能成功。話間已至昆陽城下，二人奮力殺入城去拜見蕭王。王甚喜。 
　　次日無霸復領軍來搦戰。蕭王曰：「誰敢敵之？」郅惲應聲願出。蕭王曰：「巨無霸身長丈八腰大十圍，君璋身材短小，豈能對敵？」惲曰：「豺身雖小，敢傷猛虎，象體雖壯，猶懼懦鼠，吾之軀體不及無霸，若至陣前退縮半步，願與諸將執鞭鐙也。」蕭王見惲志氣慷慨，乃命之行。郅惲欣然領軍出城，兩陣圓處，無霸立馬陣前罵郅惲曰：「小小賊將，敢來詐降戲吾！」邵惲罵曰：「鬼面匹夫，吾三合若不擒爾，非丈夫也。」無霸大怒，輪刀直取郅惲，惲乃縱馬直至無霸跟前，跳下馬來撞入無霸懷中。無霸輪刀欲砍，郅惲躲過，舉起鐵棒向無霸胸前一打，復轉身後又於無霸背上連打數下，無霸負痛回陣，蕭王、鄧禹看見，指揮諸將助擊，岑彭、馬武、杜茂、姚期四將齊出追及王軍陣中。無霸即忙敲動鐵牌，狂風大起，飛沙滾石，猛虎豺狼踴躍助陣，人馬悚駭奔走。郅惲回鬥一聲，其馬奔至郅惲面前。郅惲一躍而上，回至營中。蕭王鳴金收軍入城，設宴賞勞將士，與郅惲賀功。 
　　宴罷，蕭王獨坐思想，被困城中糧草缺乏，優悶坐至夜深，自覺疲倦，伏幾而寢。猛見一青衣婦人立於前曰：「妾身奉上帝敕命特送糧草到來。」蕭王大怒喝曰：「爾乃何人，敢戲吾耶？」俄而驚覺，乃是一夢，忙問左右。正值三更。須臾聽得空中降下似雨非雨響聲不絕，比及天明，人報滿城街巷驟生一物，其葉大如牛首，根若攢螺。蕭王看見，捧而仰天祝曰：「若劉秀合破王莽，此物克為糧食，可救城中軍民。苟不可食，寧傷劉秀一人，無損吾軍吾民。」祝畢，命以其頭烹煮，王自嘗之，味甚甜美，遂令軍民俱取食之。其葉用以喂馬，由是不致饑餒，軍民大悅，乃賜名曰「遇」，今偌呼為「芋」也。時時長葉，日日生根，人食其根，馬食其葉，軍馬賴以保全。古詩曰： 
　　漢皇此日困昆陽，饑餓軍民命欲亡。 
　　老天若不垂恩助，孤城何處覓芻糧。 
　　且說兩軍相拒浹旬，蕭王會集諸將議曰：「孤城久困，戰則不能取勝，守則缺乏糗糧，似此何時可破王莽，克復長安？」鄧禹曰：「此去江夏劉隆、劉嘉亦是漢室宗親，因亂聚眾為寇，號曰銅馬賊，手下雄兵數萬。主公勿辭勞苦，帶杜茂、岑彭、姚期、馬武四將為輔前往江夏借兵來助；若得此兵為援，昆陽之圍即解矣。」蕭王曰：「借兵雖是，只恐王軍攔阻，難脫重圍。」禹曰：「吾有一計，今夜主公與四將開南門而出，卻令馬成、傅俊、郅惲、堅鐔、李通、王常等開西門擂鼓納喊，彼軍必向西門提防，主公等可無攔阻。」商議已定，諸將依計，夜至二更，先開西門，喊聲大震，金鼓喧天，王軍寨中只疑漢兵劫寨。果然俱向西邊拒守。蕭王乃與四將開了南門，上馬約行五十餘里方才天明，王軍並不知覺。蕭王四將大喜，正行近午，至一山坡，忽然一隊軍馬約五七百餘，為首一將，鬚髮略斑，約年六十。蕭王回顧四將曰：「若是敵軍，眾寡不敵，將如之何？」四將曰：「有吾四人，主公何懼？」恰至將近，其將見是蕭王，慌忙下馬。蕭王愕然曰：「原來是老將軍卓茂也，爾從何來？」卓茂曰：「吾自小長安來，朝中聞知主公困於昆陽，特遣吾往江夏借兵來助，不期此處得遇主公。」蕭王大喜，亦以借兵之由說與卓茂。復問茂曰：「小長安皇帝若何？」卓茂曰：「帝性過於柔弱，八輔賊臣甚是欺枉，專恣不仁。」蕭王望小長安歎曰：「劉朝未合興立，撞遇此等賊臣。」說罷，遂命卓茂軍馬合為一處，前往江夏。於路與姚、岑、馬、杜及卓茂五將馬上趲行，不數日已至江夏城中，遣人通報。

