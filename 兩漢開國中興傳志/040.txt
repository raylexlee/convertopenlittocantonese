

    
	
		
			滹沱水堅渡漢主
			　　卻說眾人得出此城，舍食道旁，至無萎亭時天寒冽，馮異上豆粥。下至曲陽，傳聞王郎追趕至近，漢軍皆恐，蕭王令眾急走南宮至滹沱河。軍人報曰：「前有滹沱河阻，上無橋樑，下無船渡，不能得過。」蕭王使候吏往視之，還白曰：「河水流逝誠如軍士之言。」蕭王仰天歎曰：「前有大河深阻，後有王軍追迫，吾於此必亡矣。」王霸進言解曰：「臣乞親往相渡可過否？」王命急往，霸急至河邊，見水泛漲滔夭，尤若大江之勢，王霸仰天祝曰：「我主蕭王，仁德塞乎四海，與民除妖孽；今賊勢大，我王寡不能為敵，逃避至此，前有大河所阻，原上蒼加佑得過此河，危亡可解。」王霸說罷便回。蕭王問曰：「河可渡否？」王霸恐驚嚇眾，即詭曰：「水堅可渡。」蕭王聽了大喜，把坐下龍駒縱轡急走，無二里早到河邊，果然凍了。秀曰：「候吏果妄語也。」遂令三軍急渡過至河南岸，只見王郎軍趕來，見光武已在河南岸，王軍鬥爭上渡，欲捉蕭王來獻功。可憐王軍十萬踏水至半渡間，忽一陣風過處，凍水似粉花碎了，各各不能得出，留不上二三萬人馬。此正見天心有在也。有胡曾先生詩一首為證： 
　　光武經營業未興，王郎追急走無門。 
　　須知後漢功臣力，不及滹沱一片冰。 
　　後賢又有詩一首贊云： 
　　昔日南宮逃難時，人饑馬乏水流澌。 
　　若言天意無殷眷，王霸水堅信口支。 
　　蕭王行至南宮，正遇狂風猛雨，秀引軍入道傍空舍，馮異彩薪，鄧禹爇火。蕭王對灶燎衣，馮異見蕭王有饑色，獨往農家求得麥飯一碗進與蕭王。蕭王大喜，食之，盡一半，留一半與眾軍解饑。三軍見蕭王如此，莫不感激垂淚，皆不食而自飽矣。於是眾將忍饑又往南行。 
　　勝敗兵家未可期，要將獨力復邦基。 
　　布衣奮起中興主，肯忘當初麥飯時。 
　　卻說蕭王與眾前至信都，見一城眾官員來接，至近認得是任光、朱佑、景丹、蓋延、寇恂、祭遵，相見禮畢，接入信都。今冀州便是。入城於衙內坐定，遂排宴賀喜。門人報王軍離城三里下寨，眾將欲戰，任光進言不可輕敵，況此處東皇西皇二處，草寇已集軍數萬，若接合王郎其勢愈大，不如令一人先接東西二皇將軍，若肯相助，破此賊甚易。蕭王令寇恂去說東西二皇。寇恂只單騎至東皇。門人引見劉植(字伯元)。寇恂坐定，言司馬蕭王乃是漢長沙定王之後南頓劉欽之子，今已破王莽立族兄劉聖公為帝，今王郎反漢欲破王郎，為兵微將少，若將軍肯助漢力，交更始皇帝立漢基業，使劉朝不絕也。劉植曰：「所憐者蕭王仁德。我亦是漢族。」遂應命順漢。二人同往西皇來，至西皇見了將軍王梁，又見卓茂(字子榮)。一見寇恂便問：「明公何往？」寇恂言：「蕭王使我來求救兵。」王梁卓茂道：「你打聽得主公消息不曾？」恂曰：「現在信都。」王卓二將得了恂這個消息，即要起兵前來。時有劉植諫曰：「漁陽有劉顯亦是漢族，有軍十萬，若借得那些兵來，破王郎甚易。」寇恂聽了上馬往漁陽來。有劉植、王梁、卓茂引軍五萬往信都見蕭王去訖。 
　　寇恂行數日，早至漁陽界。見五百軍來，都輕弓短箭行獵至近，問其人日：「是甚處人？」其人言曰：「漁陽太守寇恂。」遂去見太守，言：「漢蕭王令小人持書與官人。」太守聞言，令眾將：「快與我拿住這廝。」只見有二十名大漢跳下馬來，要把寇恂拿住，寇恂見不是話，撥馬往北便走。後有苗曾領兵急趕，約走五七里，近見一隊軍來，當頭捧三員大將打著漢字旗號，寇恂高聲大叫：「救我，我是漢將寇恂。」那三人聽說，領兵抄向前來捉住苗曾，殺散眾軍，遂入漁陽，安百姓。此三人乃是吳漢、杜茂、馬成。入衙坐定，問寇恂：「你往那裡去來？」恂言往漁陽見皇叔劉顯借軍。吳漢曰：「將軍原來尚不知此事，主公已先來此處借兵，卻是苗曾這廝要與兄報仇，引王郎軍混戰衝散主公皇叔，劉顯也不知下落。王郎子即交苗曾做了此處太守。早來拿你的便是苗曾也；若我等不來，將軍卻不送了性命。」寇恂再三致謝。吳漢令人押苗曾至階下，正欲斬首。忽人報皇叔劉顯領軍至，眾人出接。至衙坐定，吳漢問曰：「皇叔許久多時，在何處來？」劉顯曰：「自從此處混散，於諸友處集得二萬兵來破苗曾。」吳漢曰：「我已捉住苗曾在此。」令人押至，劉顯數其罪，親手斬訖。 
　　卻說皇叔用劍砍苗曾為八段，令人拖於十字街心號令。眾將方欲筵會，忽有人報耿弇共子耿耳領兵至。眾人接至衙坐定。弇曰：「我想著苗曾賊臣引軍待來捉此賊，不想你等早先殺了。」相賀大喜。眾將合軍二十萬，讓皇叔劉顯為元帥，吳漢為副將，杜茂馬成做先鋒，選日軍行，但見旌旗蔽空，干戈耀日。吳漢省會軍將並不得傷害百姓，所過州城盡皆歸降，並秋毫無犯。不十日前離信都五十里下寨，卻叫小軍打探消息。報說王郎軍圍住城甚急，吳漢令寇恂持書至城下叫開城門，參見蕭王，呈上書札。蕭王大喜，吩咐眾將商議已定，即與回書交寇恂復出城來，見吳漢付與回書。吳漢看罷，吩咐眾將依計如此，只待號令行事。 
　　卻說蕭王去城只請劉林、劉庭打話。劉林劉庭至城下，蕭王勸曰：「你兄弟兩人軍馬好將入城來，庶免後悔。」二人不聽回寨去了。至夜二更鄧禹領五萬軍一齊出城，殺入王郎寨。不多時只見王郎寨火起燄天，燒得如同白日。蕭王知，急令軍出城接應，只見姚期馬上橫擔著一個穿龍袍之人。蕭王滿懷歡喜，只道是王郎已就擒了，是鄧禹得勝。軍士忙拿火把來看，卻是劉林和王郎子一般打扮。蕭王見了痛哭不止。是夜兩軍混戰直到天明。桓法欽令軍士不要圍城。將十萬軍遇二十里下寨，堅守不戰。吳漢尋思道：「似此兩軍相守，日久糧草不足，吾當用計破之。」於是令寨中朝夕歌舞飲酒，不問軍情陣法。桓法欽令奸細打聽，知此事。法欽曰：「吳漢匹夫欺我太甚。」遂令劉庭張美李獻引二萬軍劫吳漢寨，三人領兵撞至寨內，卻是空寨。急回身走，四面火起，不能出門，撞見王梁截住後軍，往前而走，又遇賈復，不能得過。杜茂、姚期、劉植殺入王軍寨，被亂軍殺了。城中大軍一齊湧出，王軍如風掃殘葉四散奔逃，惟有桓法欽領軍西走。蕭王亦鳴金收軍。杜茂、姚期捉住張美李獻來見蕭王。蕭王曰：「都是這兩個匹夫。」令人斬訖。王郎子點軍折了二十餘萬，王郎領軍西走，前逢耿純攔住兩軍混戰，蕭王鄧禹引軍趕上，又遇劉顯、彭蒲殺到陣來，只見桓法欽騎龍騰空而起，桓法欽望見蕭王趕來，用劍便砍，不知蕭王性命如何，且聽下回分解。 
　　莫道開基創國難，中興事業不尋常。 
　　光武若非真帝主，一命妖人劍下亡。 
　　卻說桓法欽一劍砍蕭王，只見馬頭落地，此是真天子，百靈咸助，否則為妖人所害矣。蕭王懼怕，急收軍下寨。眾兵議曰：「怎生破得此妖人？」皆無計。至夜二更前後，月明如晝。蕭王策杖出賬外而行，忽見空中一婦人，金冠珠帔帶仙衣，指蕭王而言曰：「我乃是滹沱河聖母也。劉秀你今休趕王郎，他本是真命帝主，不可逆天行事。」言未了，有姚期在旁，拈弓一箭射那婦人下來。眾人拿住綁了。問那婦人，乃是王郎之妃，道桓法欽交她行此妖術。鄧禹令殺狗血污之。蕭王引兵又趕王郎子，引軍前來至宋子城，今時喚作鉅鹿縣是也。王郎領兵入城守把。蕭王兵至，叫四面圍了，欲待攻城，鄧禹於前陣見王郎子兵，桓法欽騎草龍騰空而起，鄧禹用子房道法解了，遂不能起，相拒半月，蕭王領眾將打城甚急。鄧禹曰：「眾將商議欲留王郎子為外患，待主公受了萬歲，然後捉王郎子。」蕭王不從用善言，遍告眾將，交急去攻城。鄧禹曰：「臣料城中卻無糧草。」蕭王令人招撫百姓多有來降者。桓法欽知城不可守，令軍士半夜棄城而走。前有陳俊、傅俊、萬修、紀敞頓軍阻住，後有蕭王趕上。王郎子領眾軍殺入邯鄲城去了。蕭王又令兵圍四面攻打。城中王郎子軍兵十傷九殘。時西太山有一伙賊，手下有軍數萬。王郎令彭充將聖旨出城借兵。彭充單騎撞陣出城至寨，令軍士先報交接漢君聖旨。二人慌接至讀畢，二人聽罷，卻是王郎子聖旨也，二人大怒，遂將彭充殺了。你道這二位將軍是誰？乃是岑彭、李忠也，引本部軍來見蕭王，蕭王大喜。眾將又議立蕭王為帝。蕭王曰：「我有兄更始皇帝在上，若崩，方可受萬歲之稱，否則寧死不為也。」眾見其不可奪，其議又止。 
　　卻說朝中八賊臣奏更始皇帝道：「劉秀叛了！河北眾將立他為帝，不日將兵殺至長安，望陛下早作準備。」更始乃無用之夫，即忙問曰：「誰人敢去破劉秀？」朱賄奏曰：「秦鞏二州有馬武、王常，乃是大王舊友。」急令宣至。二人即隨朝命進京見朱賄，謂曰：「劉秀加封徵北大司馬，著他巡按河北，乃反漢自立為帝。」馬武曰：「劉秀如此不仁不義，皇天不容也。」敕令費明作元帥，龐貴為國將，馬武做監軍，王常做先鋒，起十萬大兵往河北來。人報蕭王道：「更始皇帝令費明領十萬兵來。」蕭王曰：「更始皇帝起兵來捉王郎子也。」鄧禹點頭笑曰：「此軍來得不明白。可先著王梁引二萬兵去迎接以觀來意。」王梁得令，即領兵前來。約行五十餘里迎著王常。王梁領軍當時兩下裡排陣，王梁出馬橫刀言曰：「你領兵那裡去？」費明曰：「俺來助你破王郎子。」王梁曰：「我奉鄧禹將令，叫只這裡下寨。」馬武曰：「我是上位的軍，怎由你節制？」梁曰：「我奉大司馬漢元師將令，怎不由我？」二人遂鬥十合，王梁敗歸本陣。馬武又領兵趕至。王梁使軍擋住，兩家混戰，王梁引敗軍還營，對蕭王說訖。蕭王急忙引眾將，素身無片甲，腰下無刀劍，來接費明。行二十餘里地迎著來軍。蕭王叫費明元帥相見。費明出馬，蕭王曰：「元師為何事來邊上？」費明曰：「聖旨因你叛了，令我來拿你。」蕭王聽得慌下馬來，向前跪著。龐貴見蕭王就持刀來殺，蕭王跪著受死。看看至近邊，惱了姚期，大喝一聲：「賊臣怎敢持刀入來。」執長槍直取龐貴。二人戰無三合，龐貴大敗。眾人擁蕭王上馬。鄧禹勸蕭王曰：「非是聖旨，又是賊臣之謀，若非姚期阻擋，主公有失，漢之天下不能續立，諸豪傑之望孤矣。」蕭王不允，引漢尉親兵還寨。鄧禹令姚期共馬武戰二十合，不分勝敗，各罷還寨。馬武、王常共計議道：「我每當初本自蕭王起義兵，相從血戰滅王莽而復天下。此天下本是蕭王的，卻讓與更始。今更始無道，八賊臣弄權，日後不知誰人奪去，我想蕭王本仁德英明之主，何忍棄之，莫若殺了賊黨，扶助蕭王，萬世之下，不失功臣名目。」二人計議已定，乃深夜入帳殺了元帥費明、龐貴。天明二人提頭叫眾軍去，如不去助蕭王破王郎者，此頭為令。眾將都言去助蕭王。有馬武、王常將兩顆頭至大寨來見蕭王。蕭王大喜。有小軍走回長安報知朱賄道：「王常、馬武都反了。」賄知，急聚眾賊臣共議。遼湛曰：「我舉一人殺劉秀。」賄曰：「是誰？」湛曰：「護軍都尉邳彤。」遼湛又道：「莫若先令使命將三般朝典賜與蕭王，如肯受，便是不叛；如不受朝典，便是叛了。」眾人皆喜，遂叫李炯為使命，假聖旨將三般朝典先送與蕭王。後令邳彤領軍五萬去捉他，此謂先禮而後兵也。蕭王正在帳中與眾將議事，間有小軍報曰：「更始皇帝聖旨到來。」蕭王教急排香案接聖旨至。開讀聖旨云： 
　　上天眷命，宗祖威靈。朕以初登寶位，人民未安，令爾為將安服河北，反聽帳下小人之言，反國自稱大號。朕又使費明問罪，爾令奸人暗殺，是欺君篡逆之罪昭然。故令使臣特齎朝典，代戳施行。故茲詔示眾宜知悉。 
　　開詔讀罷，使臣李炯便將藥酒向金鍾滿滿斟起，遞與蕭王，便接欲飲。旁邊走過一員將軍來將金鍾奪了，把酒傾潑階前，地起三尺火燄。那將大怒，手揮一劍，把李炯腰中斷成二截。眾人看此將是誰，乃姚期也。不多時探馬報更始皇帝，著邳彤領軍來不遠。蕭王領兵來迎。約行二十里遠，兩軍相遇。陣前蕭王出馬道：「將軍領兵何往？」邳彤曰：「為你叛逆，領聖旨交來捉你。」蕭王曰：「我不曾叛。」邳彤曰：「你既不曾叛，如何違背聖旨，不服朝典，又將使命殺了，非叛如何？」蕭王語塞，只見鄧禹在馬上告曰：「良禽擇木而棲，賢臣擇主而佐。將軍力助王莽而不能成立，後助王郎又經敗失，今同賊臣共謀而挾漢天子。君想更始為帝是誰的天下，卻是我主蕭王向亂世創立中興，重開漢室，東蕩西除受了多少苦楚，更始並不經一此勞苦，享他人福，做了皇帝，反信著八個賊臣，殺訖皇兄劉縯。待後破了王莽賊臣，用計散了眾將，圖俺主公，令巡河北，王郎未除，領兵乘勢來殺蕭王。將軍乃智謀之士，願加詳察，是誰不是？今將軍不如棄偽就真，投明背暗，扶佐蕭王。久後名垂竹帛，豈不為長便乎？」邳彤低頭不語。鄧禹曰：「將軍不從，恐難出禹之算也。前後大兵十萬，三十員將已把二百里地方截定，將軍獨力不加，今番必然有失，則誤了一世英雄。」邳彤尋思半響，遂降蕭王，蕭王大喜。此話乃鄧禹說邳彤皈降，豈真有十面埋伏兵哉！蕭王領眾軍回營，聚得二十八將，乃二十八宿、南斗北斗星。蕭王遂排大宴群臣。眾將若勸蕭王為君，蕭王再三不肯。竟不知後來如何？且聽下回分解。 
　　俊賢有詩一首，道蕭王不肯為君，以立萬世臣極云： 
　　倡義興師復漢基，功高不伐更何如。 
　　只恐萬世無臣極，豈慕虛名故爾辭。

