

    
	
		
			高帝親征陳豨
			　　卻說帝於宮中囑令呂后謀斬韓信，後欣然領命，帝心稍安。次早升殿傳旨，命武將齊集軍馬，即日御駕起行。蕭何與大小官員拜送城外，帝命各俱還職理事，自與大軍望前進發。車駕於路所過郡邑不題。不數十日已至代州地界，離代州四十里下寨，擺列整齊。帝問陳平曰：「朕大軍至此，卿可籌度進攻之策。」平曰：「陳豨機謀足廣，大軍初至此間，不識地理，若便用兵，恐墜陳豨奸計。陛下不若發下敕書金牌，令隋何為使齎入代州招安，或肯悔悟歸降，以免刀兵之役；如不聽從，然後用兵。」帝依言，即遣隋何送豨黃金千兩，敕書金牌逕至代州城下。何見城門緊閉，城中鼓樂喧天，遂令守城將士請豨上城打話。豨上城問隋何曰：「大夫此來何意？」何曰：「奉主上聖旨送金牌敕書黃金千兩招安，將軍還朝以免征戰之若。」豨笑曰：「吾豈為千金而捨命乎？」何曰：「既不受金，請受官職。」豨曰：「大夫豈不見楚王韓信，身不離甲馬不離鞍，建立十大功勞，成就一統基業，信無半點背負之心，帝心尚且猜忌，百出謀計，千端奪權，削職退歸私宅，衣食不與足，侍從無其人，吾是以鑒已往之覆轍，慮不測之深淵，據孤城以自居，仗雄兵以護衛耳。帝令親提大軍至此，難免一戰，如君勝吾輸，吾即甘心而死；如吾勝君輸，亦與漢下大臣少伸忿氣，決不為其釣餌而送命也。大夫爾退，更毋多言。」隋何見豨不從，回營見帝，具言陳豨所說之事。帝曰：「叵耐反賊，必與決戰。」次日與陳平商議進兵。平曰：「來日王陵領三千騎於代州城下搦戰，樊噲領軍二萬於深水口川泥灣埋伏，待陵與豨戰，陵可詐敗，誘豨追至其地，豨可得矣。」帝大喜曰：「卿真奇才也。」傳命軍中準備。是日陳豨在城中與諸將宴飲，夜至二鼓，酒罷，豨出帳觀望星象，回至帳中自思：明日若與漢軍交鋒必有挫陷之失，不可與戰，乃傳令佈告軍士嚴守城壘，諸將應諾。 
　　次日天明，忽見東南一隊軍馬，約有三千飛奔至於城下搦戰。守城軍士慌忙報知，豨問軍士來將是誰，軍士答是王陵旗號。豨即號令諸軍勿得亂動，亦不許與王陵打話。於是城中肅然。城下王陵軍將見豨不出，自回營中去訖。兩邊相拒至八月十三日。陳豨傳令來日與漢軍交戰，先令副將劉武引軍二萬分為五隊，伏於正東五里蘆水北岸。營前安青旗三面，如中軍交戰不利，截倒青旗，爾青旗營中可即出軍救應；又令武騎將軍李牧引軍二萬分為五隊，伏於正南七里灘頭。營前安紅旗三面，如中軍交戰不利，截倒紅旗，爾紅旗營中可即出軍救應；又令副將宋公遠引軍二萬分為五隊，伏於正西七里鳴門曲河岸。營前安白旗三面，如中軍交戰不利，截倒白旗，爾白旗營中可即出軍救應；又令大將程彥雄引軍二萬分為五隊，伏於正北十里曲路。營前安皂旗三面，如中軍交戰不利，截倒皂旗，爾皂旗營中可即出軍救應；又令弟陳招於代州城內守把堤備，官勾內外救應。城上可安錦旗，如中軍交戰不利，截倒錦旗，即出城中軍兵相助教應；又令城內百姓丁壯俱要上城守護，毋得失誤，豨自統中軍上駟軍二十萬，仍於四角埋伏弓弩，中軍安立青紅白皂錦色大旗五面，以應五方埋伏之兵，前鋒朱雀衝陣，後有玄武護威，左有青龍勇躍，右有白虎盤旋，旗幡雙雙整肅，劍戟對對森嚴。豨分撥已定，乃號令諸將曰：「各各務宜用心奮力，照驗旗幡救應，勿得違誤。」諸將應諾，各依令分投埋伏去訖。次早寅時在側豨出軍於曲柯，少頃只見漢軍長驅而來，前隊乃是樊噲、王陵，中軍周勃護著漢帝。勃先出馬佈陣，名曰蛟龍混海陣。豨亦布一大鵬金翅陣。兩陣對圓，漢將周勃出馬大呼：「陳豨反賊，皇上有甚虧爾，令爾退番，卻於此處謀叛。」陳豨忿怒更不答話，指揮前部大將出馬當先交戰。勃呼先鋒樊噲迎敵。戰不數合，漢陣諸將齊出，豨令眾將相迎，自寅至辰不分勝負。勃於中軍搖動大旗，兩掖鼓噪而出，五十萬大軍一齊掩殺。豨見漢軍卷地而來，恐有不利，忙將西方庚辛金白旗截倒，宋公遠知會驅兵殺出，再截倒北方壬癸水皂旗，程彥雄領兵殺至，再截倒東方甲乙木青旗，劉武領兵殺至，又截倒南方丙丁火紅旗，李牧領兵殺至，須臾四下伏兵齊起，豨於中軍號令，諸將悉皆奮勇，漢軍抵敵不住，陣勢破綻，被陳豨五路軍馬如波濤洶湧殺入漢陣，漢軍大敗退走。豨軍追殺五十餘里方回。陳招於城上鳴金收軍，豨領大軍回入代州。點軍約折一百小卒，大獲全勝，不勝之喜。傳令犒賞軍士，設宴與眾將歡飲慶賀。 
　　是日帝見陣敗，車駕當先退入大營。背後大軍俱到。計點折軍五萬。帝宣陳平問曰：「昨來交戰三次為陳豨所敗，似此安能平伏反賊？」平曰：「陛下勿慮，雖是折軍五萬，欲再取添如取大海之水，縱令百萬亦不為難；若陳豨之兵不過二十萬，以後再無繼添。陛下可遣使持詔先取太原，魏王領兵十萬前來，再與陳豨決戰。」帝准奏，發詔遣使而去。帝又恐陳豨奸謀暗襲長安，遣人齎旨，遍行隨處關隘，嚴設提備不題。 
　　且說呂后自承帝語謀殺韓信，每日尋思未得其計。一日在宮思想，恐帝征剿陳豨回來，責己無能，乃令內侍宣蕭何入至。宮中具言帝臨行時囑咐害殺韓信，丞相可定計謀。蕭何聞言，心中大驚。自思：韓信昔日是吾舉薦，東征西討創成一統天下，歸於劉氏。今已奪權削職，又欲斬之，誠可傷也，對後哽咽而未開言。後大怒曰：「丞相不與朝廷分憂，返與叛臣長志，爾當日三薦亦曾保其可叛乎？」何見後有怒色，急奏曰：「娘娘且寬容三日，臣於私宅思一計策何如？」呂后曰：「限爾三日要斬信首，不可遲誤。」蕭何辭出宮門，退回宅中，方才坐下，左右忽報外有一婦人名喚青遠，說有冤屈之事，要見丞相。何令喚入問曰：「婦人有何機密之事？」青遠曰：「韓信教陳豨造叛，卻將妾男長興殺訖，因此告與丞相。」蕭何聽得婦言大驚失色，遂密引青遠入宮，訴與呂后。後問蕭何計可有否？何曰：「可予牢中取一囚犯貌似陳豨者，斬其首級，令人將首級自城外送將入來，聲言皇上擒斬陳豨。韓信聞知，必然憂恐，臣再用計哄信入宮，埋伏壯士擒之，任娘娘裁決。」呂后即時命斬囚犯假妝陳豨首級，自外送入未央宮來。韓信聞知，嗟歎陳豨不已，正念之間，忽報蕭丞相至宅，信接入坐定，何曰：「今代州使命將陳豨首級報入宮中，諸官俱入內相賀，楚王亦可與吾一同去見太后，吾於太后前再保公復原職何如？」信聞言大喜，與何並馬行至內門蕭牆左側，信回顧蕭何不見，信大駭曰：「吾中蕭何之計也。」正猶豫間，壯士擁出，將信執縛推至太后面前。信兩淚交流，泣歎不止。呂后笑曰：「皇上有甚虧爾，故唆陳豨造叛？」信曰：「小臣並無此意。」呂后乃喚青遠出來對證，韓信再欲伸言，呂后不容分說，喝令武士推出未央宮前斬首。信泣告曰：「念臣垓下苦戰之時，待皇上回朝賜死未晚。」呂后不從，武士押出。信問誰為監斬官？武士答曰：「蕭丞相為監斬官，丞相不來，另有委官在此。」其委官曰：「大王有三罪，王自知否？」信曰：「何罪？」委官曰：「前者南梁盜馬一也，隱藏鍾離末二也，唆陳豨反三也。」韓信自悔恨曰：「早不聽蒯通之言，鍾離末之語，誤落陰人之手。」言訖淚下如雨，觀者莫不悲傷。呂后傳命催促，武士只得開刀，將信斬訖回報。當下韓信即死，天昏地慘，日月無光。自長安城中以至四外官軍百姓知者無不下淚，歎息呂后、蕭何合謀枉殺英雄良將。是時乃大漢十年九月十一日，韓信死於未央宮前，百姓憐之有歌曰： 
　　韓信將軍智略多，蕭何三薦定山河。 
　　不知勛業番成怨，成也蕭何敗也何。 
　　胡曾先生有詩曰： 
　　可惜淮陰侯，曾分高祖憂。三秦如席捲，燕趙刻時收。 
　　襲沙陸沮沒，渡河魂豹休。漢皇無後幸，呂后斬王侯。 
　　後人有感因賦詞以弔之日： 
　　哀哉韓信，智略弘深。孫吳可羨，管樂堪稱。 
　　初猶未遇，韜晦呻吟。迨乎薦拔，登壇志伸。 
　　襲收六國，席捲三秦。滅楚與漢，偉績洪勛。 
　　名重當世，威鎮四庭。茅土宜錫，王爵宜登。 
　　只因夾輔，佐使驕矜。漢主駭嘖，子房疑驚。 
　　陳平一計，返爾遭擒。奪權削職，貶謫淮陰。 
　　載維叛逆，累公此朋。後承君命，陸地波生。 
　　蕭何謀就，宮掖捐身。天憐忠義，日月昏冥。 
　　軍民慨惜，老稚慘情。嗚呼哀哉，公性忠孝。 
　　曷有反形，周言拒卻，蒯說不敢，君恩大薄， 
　　公死冤聲。英魂繚繞，劍血飛騰，嗚呼哀哉。 
　　公心瀑日，死也安勞。惟壽弗永，未慰尊靈。 
　　儀容在閣，名譽垂青。千秋光耀，萬世芳馨。 
　　卻說帝以大軍於代州與陳豨相拒日久，太原魏王率軍十萬前至助戰，並不獲勝。至十一年三月初九日復與陳豨遇戰馮業寨河灘之西，被陳豨調二十萬軍馬分為七隊來殺，漢兵大敗向西南而走。劉武、李牧追及帝後，見帝紅光紫霧早定，因此不能傷害。兩下收兵，漢軍約折三萬餘，帝甚憂悶，謂君臣曰：「朕有許多戰將，並無一人敵得陳豨，似此若何？」陳平曰：「陛下勿憂，臣有一計，名曰『小會垓』，陛下可發敕宣牌印金帛招收劉武、李牧、程彥雄、宋公遠四人，若得裡應外攻陳豨無能為矣。」帝聞奏大悅，即令人齎各物，假裝陳軍，挨入代州，夜至二鼓，使命至於劉武宅內。劉武問之，使命曰：「某非陳豨手下，乃是漢帝差來將此各物獻與將軍求為內助。」武見敕書牌印金帛，即請宋公遠等商議。四人受訖賞賜，謂使命曰：「吾等皆是漢臣，豈肯助豨作逆，今受帝命，必與乾功來見。」使喜辭別回營，具奏劉武等願為內應，帝甚歡稅，傳命準備。來日外攻內應擒捉陳豨。是夜陳豨心神恍惚，睡臥不寧，出帳仰觀乾象，見賊星背於鬥牛，四內將背入宮外，兼帝星明朗，自思戰陣之辰，主內反外，必有不測之事。又三日前打探得長安斬訖韓信，乃仰天大哭數聲，回至營中尋思起來，想漢天子洪福不可與敵，遂與弟陳招收拾細軟行裝，引親舊三千人馬夤夜逕投北番而去。次日漢軍安排交戰，忽城中劉武等拜詣帝前奏云：陳豨兄弟帶領三千人馬過雁門關投北番去訖，難以擒之。帝遂引大軍入城，安撫百姓，傳旨：但是原從陳豨謀反兵將，盡皆赦免，仍加劉武雁門關鎮撫使，宋公遠代郡安撫使，李牧並州鎮撫使，程彥雄忻州刺史，就以上駟軍二十萬命劉武統領，永鎮雁門關。諸將盡皆拜舞，謝恩畢，帝命來日拔寨班師，車駕回轉長安。是時三月十九日也。

