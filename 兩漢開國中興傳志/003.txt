

    
	
		
			漢楚兵入咸陽
			　　卻說沛公兵行南路，於路七十二處府邑盡皆降附。高陽太守王德迎接沛公入城。公坐定，謂德曰：「吾欲求一賢士相助，公可推舉？」王德曰：「此間有一賢人，姓酈，名食其。(食音異，其音箕)其人因家貧，只圖酒食。食後醉狂，嘗言：『若遇明君，吾必醒。』」沛公大喜，即令王德請來相見。禮畢，沛公見食其散發披襟，全無檢束，似非智謀之士，頗有謾意。乃問曰：「吾欲伐暴安民，公何以教我？」食其笑曰：「原來如此如此。」沛公又降階請至座上，曰：「吾孤寒少學，願先生明白開導。」食其曰：「秦皇暴虐已非一日，今胡亥君之殘酷尤甚，公乃仁德之主，正無德合讓於有德也。」沛公曰：「雖然如此，奈之賢智扶持。」食其曰：「公誠求賢，臣舉一人乃是韓國姬成手下，五世相臣之後，姓張名良表字子房，此人有孫吳之韜略，儀秦之智謀，若得彼來輔公，破秦興劉易如反掌。」沛公聽罷大喜曰：「此人既賢，韓王如何肯放？」食其曰：「公發一使與韓王借糧五萬石，若無糧借，必令子房來復，公即晉之。」沛公曰：「別無的當，就煩先生一行。」食其欣然領諾，逕至韓國，入見姬成曰：「沛公今往伐秦，與大王借糧五萬以資軍用。」王曰：「自秦滅國，業荒民苦，今新立未安，焉有儲積。」食其曰：「大王既不與糧，亦須遣使復之。」王即命子房與食其回見沛公，相敘禮畢。子房曰：「韓主因乏糧石，不能奉命，特令小臣復公，萬勿見罪。」沛公曰：「久聞先生才智高士，若無糧借，願借先生同伐暴秦如何？」子房自思：吾亦欲與韓王報仇，今天假機會正合吾意。乃答曰：「某奉主命而來，豈敢擅留於公。公如必欲效謀，願公同回與王面議方可。」沛公依言，即與子房至韓。韓王接入，禮畢坐定。沛公曰：「昨問大王借糧，如果無糧，乞借子房相助，王意何如？」韓王曰：「公既用子房，吾亦與公同往，但伐秦之後，富貴共之。」沛公喜諾。韓王隨收拾國事喚子房相從，與沛公一同逕至寨內。 
　　次日，拔寨起程。正行間，忽報前有貫英阻路。沛公命傅寬傅弼迎敵。戰不多時，二將俱被貫英活擒過去。須臾英復至陣前，沛公乃親出馬曰：「將軍武藝高強，何不助吾伐秦，共成大事。」英見沛公狀貌非常，有帝王之度，乃下馬拜伏願降。沛公大喜。前至武關關上，守將朱蒯知沛公兵至，已先遣人馳報咸陽趙高。高乃自思：關外兵來伐秦。吾今掌握大權，何不及先奪取天下，想眾官員惟有李斯不服，必須以計除之。次早遂入朝，奏二世曰：「今有李斯權勢重大。長子李由為三川令，結連諸侯謀反。」二世聞奏大怒，即令趙高擒拿李斯父子，極刑勘問，務要招其反情。將李斯父子腰斬於市，夷滅三族。高既除卻李斯，恐朝中尤有不服者。次日，請二世於望夷宮飲酒。高奏曰：「臣有一匹龍駒，請陛下觀看。」二世曰：「宣來朕看。」須臾牽至，高曰：「好馬。」二世笑曰：「是鹿何言是馬？」趙高仗劍指群臣曰：「吾言是馬，天子言是鹿，爾眾官說是鹿是馬？」唬得眾文武盡皆低首，不敢言鹿。高笑曰：「眾官皆言是馬，爾何言鹿？」遂揮壯士齊出，殺二世於望夷宮。二世在位二年，為高所弒而崩。即日復立扶蘇子子嬰為三世皇帝。子嬰在太廟受玉璽，喑與韓覃、李落甲謀殺趙高。次日，詐病不出宮。高入探病，覃與落甲伏兵齊出，擒住趙高，一劍砍死於宮前。帝遂傳旨，夷其三族。 
　　後人歎胡亥詩日： 
　　二世為君懦且昏，望夷宮內鹿亡身。 
　　不久子嬰降漢室，果然胡滅暴贏秦。 
　　又譏李斯、趙高詩日： 
　　為臣須要盡忠良，天報忠良福自昌。 
　　可恨李斯真酷虐，更嗟趙賊益鴟張。 
　　坑焚儒典傷天道，鴆弒君王滅大綱。 
　　惡貫須臾三族殞，史書唾罵好淒涼。 
　　於時子嬰設朝，群臣奏說沛公兵至武關，守將告急數次，宜發兵救應。子嬰准奏，即命韓榮、耿渰領兵前至武關助蒯。蒯大喜，遂開關出戰。沛公令樊噲迎敵。正戰之間，卻被子房用計領兵抄入關內，奪了武關。蒯等戰敗，又知失關，只引兵逕回咸陽去訖，入奏子嬰。子嬰大驚失措。李畢等勸子嬰降沛公，子嬰從言。次日素衣乘馬，手捧玉璽與眾文武群臣出城，遇沛公於枳道，子嬰下馬拜伏。沛公大喜，受訖玉璽表文，命子嬰復還秦地。沛公兵入咸陽，秋毫無犯，宮院府庫盡皆封鎖。但見高樓台閣，美女排列，欲入窺視。樊噲諫曰：「不可。主公既有天下，豈少此耶？」沛公不悅。子房曰：「噲之言是也。始皇失政皆由於此。」沛公依言。當下諸將入至大內爭取金帛，惟蕭何不取，獨入相府收集天下圖書版籍，所以知識戶口人民之數及各關隘夷險強弱之勢。沛公因見秦民往往有耳無鼻，有手無足，心甚惻然。至是，公令移軍屯於霸上。蕭何曰：「秦法太虐，以故民心離叛，主公宜更法令，以收民心。」沛公大喜，一日，召諸父老曰：「秦用嚴刑，動以墨劓剕，官民不堪命。吾今與爾百姓約法三章：革去極刑，更以笞杖徙流。」百姓聞之，莫不歡悅。又見沛公入秦，寶貨無所取，宮女無所幸，封府庫，鎖宮門，市不易肆，居民安堵。於是，俱以羊酒競相慶賀，惟恐沛公不為帝主。（按：子嬰初即位，即能定計滅高，亦可謂明斷有為也。惜其在位四十六日，而沛公至，非天亡哉？ 
　　後人贊蕭何詩日： 
　　輔王驅兵滅暴秦，收圖改法獨關心。 
　　漢家數百年基業，根本還從蕭相成。 
　　且說魯公既定河北，軍馬西行，多肆擄掠，大失民望；況又章邯助其為害，以致民有怨言。邯聞之，悉告魯公。公怒曰：「秦黨尚多未服，吾若入關，必為後患，不若止留章邯、董翌、司馬忻三人，餘者盡行誅之。」范增諫，亦不聽，遂遣英布悉皆斬訖。兵至函關不遠，前哨報說：「沛公令人把住關口。」增曰：「此必沛公依義帝言，命先入關者君之，故此把關不放。」魯公大怒，遣英布率軍前去關下搦戰，關上薛歐、陳沛雙馬出敵，戰不數合，大敗而走。布奪取函關，魯公引大軍一擁而入，逕至鴻門界上下寨。夜靜，范增與項伯相隨出帳，觀望星象。增看罷自思：「吾指望魯公成就大業，豈想帝星旺氣正應沛公，將來有數百年天下，二十餘世帝王。」乃指與項伯觀看。伯大驚曰：「似此如何？」增曰：「吾與天扭。」伯曰：「爾如何扭得天過？」增曰：「自有妙計可以扭轉。」（按天定之數，雖一事一物之小，難以轉移，況帝王為天下主與天同尊，安能以人力強之？增誠愚惑也）後人歎范增詩日： 
　　質實忠純歎老增，虛懷謀略不聰明。 
　　無能霸上歸真主，強向天邊換帝星。 
　　次日，魯公升帳召集諸將，惟范增嗟歎不止，又復微微冷笑。魯公問增曰：「亞父為何歎息而哂？」增曰：「某昨夜觀天象，見五星聚於豐，沛有真天子之兆。」魯公曰：「吾不信劉邦敢與吾爭天下。」正話間，人報曹無傷持書告變。魯公令無傷入帳，問之。無傷持一書上。魯公看其書曰： 
　　「切聞夷齊讓國，萬古稱賢；虞為爭田，千年誦惡。內家興事，外國不收。昔者公與劉季同受義帝之命，拜為兄弟，興兵入秦，共誅無道。今季輒施詭術，爭先入於咸陽，欲稱帝於秦關。府庫金寶悉以私收，法制律條盡行擅改，與民約法，餌買人心。取臣饋儀，實矜己德。又令二將擋關，以阻公之軍馬，其意其行大與公相反矣，願公察之。」 
　　魯公看罷，怒曰：「劉邦敢恁無禮，吾自引軍擒之。」增曰：「此今且勿點兵，臣有一計，今夜三更劫寨，必獲沛公，殺之以絕後患。」魯公依言，傳令各寨知會。卻有項伯原與子房生死之交，私欲報與子房。丁公阻住，伯推打探軍情，方始出寨，心中又恐伏路軍人放箭，意欲不行，又念子房有危。吾若不救，非丈夫也。遂縱馬而行去。至沛公寨中，正遇子房閒坐。子房接入大喜，問其來故。伯慌告曰：「曹無傷告變，范增定計，今夜劫沛公營寨，吾恐子房遭害，故來相告。」子房曰：「吾適觀見殺氣不祥，卻有慶雲來護，果應吾言；蒙兄相救，吾亦前去報韓主知之，共逃大難，兄坐片時，吾即來也。」項伯依言。坐不移時，只見子房與沛公同至。伯敘禮畢。子房安排酒席，飲至數杯，沛公執盞勸伯，伯辭謝。子房曰：「兄勿辭酒。兄子聰明俊雅，沛公有女婉淑溫柔，男才女德，正宜配偶，某願為媒。」言畢，隨將沛公羅袍與項伯依襟結為一處，用劍割下，收之曰：「權為定禮，後各勿相忘。」子房說罷，沛公又勸伯飲，問其劫寨之事。伯曰：「若非結親，吾亦不便設計。今夜人馬可以躲避，四面埋伏，明日只以三事便可退魯公也。」沛公問：「何三事？」伯於子房耳畔低言，如此如此，子房大喜。伯即辭謝而回，剛至本寨，正遇范增，增曰：「好奸細也。」著令左右推伯去見魯公。增具言伯往沛營報消之狀，理宜罪責。魯公怒曰：「爾乃吾之叔父，何故反向他人？」喝令推出斬之。伯大叫曰：「屈殺吾也。吾於霸上打探消息，回來特欲勸公休去劫寨。」魯公令推轉問曰：「霸上消息如何？」伯曰：「吾至沛公寨。沛公說：彼入關有功無罪，並無爭奪天下之意。一願為楚臣，二依義帝之約，三者入關秋毫無犯，百姓無怨；又曾與公結義，明日親領軍來見公，似此仁德，豈可殺之？若明日不來，引軍去擒亦不難也，何須劫寨。」魯公依伯之言，即令停兵解甲。增又言：「項伯洩漏大事。」魯公怒又喝斬。增曰：「大事未成，若先殺叔，恐人議論。」魯公將伯放訖。傳令明日點兵伐之。韓信曰：「魯不勝沛，何以言伐？」魯公怒曰：「爾這胯夫，長他人之志氣，滅自己之威風，推出斬首。」項伯急諫曰：「公且息怒。前者日馬渡，信以怪風料有賊兵劫寨。眾皆不信，果折項梁，信乃高士也。」魯公方免，各回本營。 
　　次日，信至項伯營中謝其救免之德。伯問曰：「昨來公言魯不勝沛，何謂也？」信曰：「魯公若伐沛公是失天下人望也。沛公先人咸陽有功者三，不可殺也。」伯曰：「似此若何？」信曰：「番為三罪。」伯曰：「何為三罪？」信曰：「一不合堅閉拒關；二不合擅改秦法；三不合大赦天下，不遵上命。可先發書於霸上，問其三罪，沛公自懼，然後起兵一鼓而攻之，則沛公無以為辭矣。」項伯大悅。送別韓信，即見魯公，具說韓信所言沛公三罪，魯公大喜，隨命項伯馳至霸上問罪。伯依命到於沛公寨中相見禮畢。子房設席，酒中，項伯謂沛公曰：「今奉魯公之命，問公三罪，公知之否？」沛公大驚，未及應答。子房曰：「沛公有大功者三，何言三罪？」於房具說三件大功，又兼與伯心交甚厚，再勸伯酒。項伯酒酣，自許沛公無罪。子房謝之。沛公復舉杯奉項伯曰：「蒙公不棄，既已為親，又與子房舊友，望公善言回復魯公。」項伯唯諾，起身辭謝。回至營內，見魯公曰：「沛公反者無意，且云三件大功之事。」魯公點首不語。范增曰：「項伯之言虛矣。」天晚各歸本帳。范增獨立帳下，畢竟話說如何，後人譏項伯詩日： 
　　項伯存心實可嗟，恁將姪背結渾家。 
　　他年楚滅情何在，始覺今朝見識差。

