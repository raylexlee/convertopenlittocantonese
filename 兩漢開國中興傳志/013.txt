

    
	
		
			韓信連收趙燕國
			　　話說張耳自濉水背漢歸楚，楚王覆命耳為趙王，陳餘為將。李左車為大夫，耳封左車為廣武君，陳餘為成安君。是日韓信兵至井陘口下寨，探馬報入城中。趙王張耳聞報慌召李左車陳餘二人商議。耳問曰：「漢元帥韓信來攻趙國，今兵至井陘，敵在迎矣，何以退之？」左車進曰：「臣聞韓信用兵有法，料敵無虛，人皆以管樂目之，果不誣也。今領兵至此，未可輕與對敵，臣獻一計，使信不敢窺趙。」張耳問曰：「何計？」左車曰：「先遣安成君陳餘引兵一萬拒住陘口，大王緊閉休戰。臣乞一萬兵從間道截住漢軍糧草，擋閉井陘口後門，使信前不得進，後不能退。不過十日，信軍自死。王可思之。」陳余曰：「左車乃一儒者也，焉主料敵？若我軍堅守不動，豈不取笑於天下英雄？吾料信兵已素矣，若引兵出，可一鼓而擒之，必斬韓信之首，王不可用左車之言。」張耳許之，即令陳餘點軍二十萬出城。左車默然長歎而退，復思張耳、陳餘必中韓信之謀，欲再進諫，聽知陳餘軍已出矣，不敢復言。 
　　後人贊左車詩曰： 
　　漢將兵臨井陘時，猶防李左有神機。 
　　無謀張耳陳餘敗，贏得將軍唱凱歸。 
　　且說韓信大軍自離代州，不數日早至趙地，下定寨柵，等候細作傳報城中虛實，方始進發。是日細作聽知，慌忙出報，具雲張耳不用左車之謀，但聽陳餘之說。韓信大喜，即時移兵出井陘口，向晚下寨。諸軍告曰：「三寨無水。」信令掘井至深，又不得泉，乃占一卦。信視卦爻屬坎，曰坎者水也，必有泉出。問軍士有水否？軍上曰：「無水。」信怒斬之。再問有水否？軍士詐言曰：「有水，」信喜視其井口，見白鹿跑泉水湧而出，士卒獲足，信歎曰：「乃天助也。」 
　　後人贊信詩曰： 
　　妙筆屯兵井陘中，三軍饑渴意匆匆。 
　　英雄勝績應成就，致使甘泉怒喝通。 
　　又贊漢王詩日： 
　　軍中渴之水難求，倏爾甘泉白鹿跑。 
　　雖是將軍功合就，還誇天命助炎劉。 
　　時信已有定計，即升帳傳令，來日破趙。夏侯嬰、樊噲二將吩咐各引軍二萬，先出兩掖伏定，授以密計，囑令依計而行。二將得令領兵已去。再吩咐在營諸將曉諭軍士，準備來日廝殺，只此一陣要擒張耳、陳餘，平定趙國。次日陳餘布成陣勢，出馬搦戰。信於中軍列陣，令軍擺開陣門，親自出馬，呼陳余曰：「料爾非吾敵手，何不早早納降，免爾一死。」陳餘罵信曰：「匹夫小智，爾只可欺敵別將，何敢輕覷吾耶？」從馬挺槍直取信。信親迎敵戰不數合，信詐敗引兵直走，至滹水河岸。陳餘笑謂信曰：「爾兵臨於死地矣。」信亦不答，撥回馬大呼諸將曰：「後有滹水，三軍奮勇。」一聲炮響，軍士喊起，盡力殺回。陳軍抵敵不住，大敗望趙城而走。前面報說趙國已被夏侯嬰、樊噲二將奪取城池。城上俱豎赤幟。陳餘大驚，悔懊自罵：不聽左車之言，果失趙國，如鼠失穴，似鳥失巢。言未盡背後漢兵追迫，慌忙奔逃。忽然前有一軍攔路，乃趙王張耳。於馬上大罵陳餘：「無知匹夫，不從左車之言，自誇其能。向者殺吾家屬，奪吾之權，今日英雄何在？」言訖，縱馬輪刀砍死陳餘落馬，遂率部下軍馬降信。信引大軍入城，號令軍中如有獲李左車者千金賞賜。須臾軍士族擁左車至於階下。信叱退左右，親釋左車之縛，施禮畢，延之上坐。左車曰：「老拙亡國庸夫，敢辱元帥異禮濃情，某何當得？」信曰：「久聞廣武君乃世之高士，若趙國用公之言，則信不能出井陘口，惟張耳聽信陳餘之說，故吾得以幸幸成功。今有燕邦未下，願公高明賜一小計，同功破燕。」左車曰：「元帥神機妙算，綽乎有餘。老拙有何技能，敢妄自胡談，以瀆聰聽。」信又曰：「適來軍校冒犯，公勿介意，指教幸甚。」左車曰：「感元帥如是謙抑，某本無智識，但據愚見而論，燕趙接壤之國，今聞趙亡已有防備；若元帥引兵逼城，必然堅閉不動，假若燕與齊國連和相救，則元帥兩難。」信曰：「誠如高論，當以何計取勝？」左車曰：「老拙之意，興兵於燕境，多豎旗幟，鼓聲震發，遣使持書赴燕招之使降，燕國不敢不從也。」信聞之大喜曰：「真吾師也。」即命左車作書，左車欣然按紙援筆而成。信隨遣人馳赴燕國，遂安撫百姓，傳令軍馬拔寨屯於燕界。有詩曰： 
　　韓信經營按鏌鉚，臨戎智識有誰加。 
　　猶疑轉戰逢勁敵，更向軍中問左車。 
　　卻說燕王臧陟聞知漢兵破趙，慌召大夫蒯文通商議。正話間，人報韓元帥遣使持書來至，陟令召使入見。使至殿下，呈上其書文。通拆開宣讀書日： 
　　信聞黃帝臨朝，蚩尤作亂；堯王治世，苗裔不君；舜禹雖有道之君，桀紂豈不仁之主，蓋由亂臣賊子害義辜恩，容奸事在目前，所以申怒天下。今承天命，權旌掌節，腰懸金印，捧轂推輪，手執黃旗，特賜斧鉞，驅萬隊之甲兵，掃四方之妖孽。先修棧道，次取散關，涉西河，擄魏豹，擒夏悅，斬張仝，捉陳餘於馬前，渡精兵於陘口；感黃龍之相助，有白鹿以跑泉。滹河佈陣靠岸排兵，今有雄兵三十萬，名將一千員，磨刀則太行山缺，飲水則孟津河乾，怒目則鬼哭神嚎，喊聲則河翻海沸。今者水陸並進，船騎雙行，想燕邦只在目前，觀各城如同反掌。信聞燕趙二國唇齒之邦，唇今既喪，齒又何安？信不欲逼城下寨，權於界首屯軍。如書到日即能倒戈獻城，君臣納降，免致黎民枉遭塗炭。大漢左丞相太保大將軍關外六國都招討徵東破楚大元帥韓信書。 
　　臧陟聽罷大驚，曰：「此事若何？」文通曰：「大王勿慮，臣憑三寸舌，去說韓信罷兵保燕全地。」臧陟曰：「韓信乃世之高才，智謀足備，須用仔細。」文通曰：「大王放心，但乞國寶合同文字為驗，若臣說中韓信，則發此合同文字送與大王。」臧陟依言，即用寶印押立文書付與文通。通拜辭出城，投至趙國。左右報與韓信曰：「燕王使大夫蒯文通來見元帥。」信問左車曰：「文通此來何意？」左車曰：「文通巧舌善說，元帥且休見之，只說元帥禮待楚使，令通館驛安下，待楚使回，方與相見。老拙先與之會，看其來意何如？」信大喜，依言吩咐，把門將校勿放通入，只令驛中安歇。將校得令。 
　　文通三日不能見信，悶坐不悅，乘馬上街閒遊，偶逢左車。文通暗思：未能見信，不若先說扛車，遂縱馬近前曰：「吾乃燕使蒯文通。」言訖墜身落馬，詐疾不能舉止。左車令人扶通上馬，文通目視左車，大泣不止。左車思想：此乃文通之計，必然來勸說詞，吾不如先說文通歸漢。乃問曰：「公莫非說客，故先效申包胥之哭乎？公聽吾一言。今韓元帥用兵如神，所至克捷，料燕國彈丸之地，一敵而必破之。大夫若肯歸漢，必有重用，念老拙亡國之臣，才識卑陋，辱元帥禮待甚厚，公不如早降，若待燕破，公降晚矣，況漢將兵屯界上，元帥威令甚急，公宜思之。」文通被左車說話一遍，不獲片言，自思來說韓信，不想吾反先中左車之計，但左車之言誠是。左車見文通默然不語，乃又曰：「公勿躊躇，若肯降漢，即當自決，以何物為信驗耳？」文通徐徐答曰：「吾本欲見元帥，乞其罷兵，及思公言亦甚有理。」於袖中取出合同付左車曰：「此乃燕王合同文字，不免與公以為信驗。」左車收訖，與通辭別。通回館驛而去。左車入內，見信具言說通歸降，隨將合同文字呈上。信視之大喜。令召蒯通相見，亦以厚禮待之。次日即遣使持合同文字從見燕王。燕王臧陟視之，果真大怒，罵文通曰：「蒯文通果中韓信之謀。」少頃又報，漢將夏侯嬰引兵在於城下，請王上城打話。陟依言上城。夏侯嬰曰：「大王若肯降漢，同功破楚，以報義帝之仇。大王爵位亦保，豈不美乎？」臧陟自思：韓信難敵，文通已去，遂下城與嬰相見，並馬同赴趙國見信。信正在帳與左車議事，忽報燕王與夏侯嬰來至。信請臧陟入帳，禮畢設宴相待，仍命陟還燕，待奏漢王裁決。只留文通在於部下。燕國既平，信傳令所屯燕界軍馬拔寨回趙，即令左車修表及燕趙二國降書符印，遣人齎赴洛陽奏捷。漢王接表覽畢大喜曰：「韓信累有大功。二國連下，可謂難矣。」乃遣使還，令信進兵收取三齊，使至趙國，韓信領旨移兵從齊不題。 
　　後人有詩贊曰： 
　　戰書一紙換降書，臧陟何曾見得明。 
　　謾道左車能料理，也須元帥有威聲。

