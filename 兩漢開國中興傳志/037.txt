

    
	
		
			賈復拖腸大戰
			　　卻說江夏劉隆、劉嘉是日正於寨中閒話，忽左右報蕭王劉文叔至，劉嘉接入相敘世系，嘉、陸喚蕭王為叔，重見禮畢坐定。蕭王曰：「逆賊王莽篡位自立，誅吾劉氏極慘，吾今興集義旅，欲報平帝子嬰之仇，恢復高皇之業，近被王莽大軍百萬困我於昆陽，戰莫能勝，特來相投二位將軍憐念宗室，助兵破敵，未審尊意若何？」劉嘉曰：「雪恥興劉乃是美事，部下軍兵雖有數萬，但恐操練不精難為用耳。」隨命教練使宋禮曰：「來日可於教場內查點軍兵，前往昆陽助戰。」宋禮答曰：「大王豈以軍助他人廝殺。勝則是彼成事，敗則損傷我軍。」言訖惱發劉隆，大喝曰：「匹夫焉敢侮慢軍心，離間宗窒。」遂將宋禮一劍砍之，即自升帳點軍五萬，欲待起程。忽一大將，生得面紅須黑，舉步如飛，手執降魔杵直至階下，望著蕭王便就施禮。蕭王驚問其故，答曰：「小將姓紀名敞，手下有五百壯士，聞知主公興兵破莽，特來拜投。」蕭王大喜，即日與劉隆、紀敞等引大軍出離江夏，前赴昆陽。劉嘉拜送十里之外，自回江夏守城。 
　　且說蕭王、劉隆、紀敞、岑彭、馬武、杜茂、姚期並軍卒五萬餘人，在路催趲。約行數日，軍士乏糧。劉隆曰：「此去西村山中有一營寨，內有兩員大將屯積糧草極廣，主公可親自去問他借此資助如何？」蕭王聞言甚喜，即與岑彭、馬武、姚期、杜茂、卓茂逕至山寨門首，正遇寨內二將領五七百人出營。為首一將身穿紅袍，手持鋼鞭，背後一將身穿白袍，手執方天畫戟，一見便問：「來者何人？」馬武答曰：「漢大司馬蕭王，因莽軍圍困昆陽缺乏糧食，特告將軍求買，以資軍中之用。」其將曰：「莫非劉文叔否？」武曰：「然也。」二將聽言，下馬便拜蕭王。蕭王問曰：「二將軍高姓？」答曰：「某姓賈名復，契弟姓臧名宮。」賈復曰：「小將二人屯糧於此，正欲相助主公，今蒙主公遠來勞頓。」蕭王大喜，便欲起身，賈復乃命寨中大設筵宴，一面吩付軍士裝載糧草上車。宴罷，賈復、臧宮招集本部人馬一同跟從蕭王下山。劉隆、紀敞接著合為一處，推運糧軍而行，不日至於昆陽地面。 
　　蕭王曰：「吾尋軍糧在外，城中不知，恐無接應，誰敢衝圍入城，先下文書？」賈復應聲願往，蕭王即將文字付與賈復，復領納於箭袋，綽鞭上馬，殺透重圍至城下，大喊城上開門。鄧禹問曰：「爾是何人？」復曰：「吾乃蕭王部下新降大將賈復。」禹曰：「有文書否？」復曰：「有。」遂於箭袋探之不見，乃曰：「文書置於箭袋之中，適來陣上取箭失誤射去。」禹曰：「既無文書，不容放入。」復隨撥馬殺出軍前，見蕭王曰：「文書放於箭袋，錯誤遺失，乞主公再與復去。」蕭王又寫與之，令置於懷中，復領命上馬陣中。連戰數將，王軍俱遁，忽被一將王林暗算，正當賈復脅下一槍，賈復只顧奮力衝陣，並不知覺，及至城下將文書射上城去，鄧禹看罷乃令開門放入。禹見賈復槍口腸出，顧謂復曰：「將軍帶傷不可再去。」復曰：「此無妨礙，公但速回書也。」禹遂將回書付訖賈復出城，又遇王林攔阻，復與交戰不數合，一鞭打死王林於馬下，眾軍莫敢當鋒，直至軍前，呈上回書。蕭王見復重傷，忙問其敵，復細言之。蕭王不勝歎息，謂復曰：「將軍今日拖腸大戰，他日或吾男爾女，或吾女爾男誓結姻親，以顯今日。」賈復頓首曰：「小將何敢？」蕭王命其入帳調養，隨即傳令以岑彭、馬武、姚期、杜茂引領鐵騎向前殺開重圍。眾軍推運糧草居中；卓茂、紀敞、臧宮、劉隆等斷後，人馬魚貫而行。王軍聽得漢軍回城，四面殺至。漢將前軍奮力衝突，將近昆陽城邊，放起連珠號炮。城中知是軍到，鄧禹即令開城，陳俊、傅俊、李通、王常、郅惲、李益、堅譚、吳漢、馮異、王霸、蓋延、景丹等領軍三萬出城接應。王軍陣上王邑、巨無霸、兼丹、呂敖、李忠兩下驅軍混殺，從辰至午，王軍大敗，漢軍糧草俱已入城，諸將乘勢追擊。巨無霸敲動聚獸牌，狂風大作，虎豹獅象，俱於陣中衝突。蕭王城上望見，速令鳴金收軍，諸將軍馬入城，唯有岑彭未至，蕭王大驚。鄧禹曰：「君然必因追趕何將，以此落後。」蕭王甚不悅。 
　　且說岑彭因趕副元帥王邑，約離五，復見軍師嚴尤，遂舍王邑來擒嚴尤，正走將近，不防嚴尤乃是誘敵之計，暗掘陷坑，岑彭連人帶馬陷入坑內，嚴尤見彭陷入，乃撥馬回令軍士將彭綁縛囚於檻車回至營中。元帥王尋大喜，隨撥李忠引軍押赴長安。李忠依令與軍士推車行已數日，至一山坡，忽然擁出一支軍馬約乾餘人，當頭一將手執大刀，旗上大書奉敕叛國漢將蘇成，成見李忠軍馬來至，揚鞭問曰：「來者何人？」李忠曰：「吾乃王尋部下副將李忠是也，奉命監押岑彭前往長安，並取糧草以需軍用。」蘇成聽罷，吩咐軍士搶奪檻車，自與李忠交戰，李忠不勝，引敗殘軍士星夜馳至長安，入朝奏莽。莽大怒曰：「即拿岑彭何不用心監押？」命將李忠斬之。丞相竇融奏曰：「蘇成世之虎將，非容易敵擋，今良將難得，不宜輕棄李忠。」莽准奏赦免，覆命李忠押護糧草二十萬速往軍前接濟，不可遲緩。李忠謝恩領旨出朝。次日促令軍士裝運糧草便離長安。 
　　卻說蘇成當下入寨放出岑彭，便欲一同歸漢。彭曰：「李忠此去請糧，不日於此處經過，吾與將軍不若暫停數日，待其糧至奪回昆陽，豈不美哉。」成曰：「此計大妙。」是日岑彭引軍下山。果見李忠護著糧車而來。彭大叫李忠曰：「吾先助王莽之時，蕭王起於白水村中，勢力甚微，吾數戰之莫能取勝，況今謀臣勇將咸集，軍卒如雲，雖困昆陽終不挫損銳氣，誠真命之主也。復興大業指日可期，將軍宜順天心棄莽從漢，若或不從，吾必奪此糧草，將軍回至營中，王尋見君敗軍折將，又棄輜重，二罪交並，將軍其能保乎？一不能成名，二不能為國，豈不虛為一丈夫也？聽將軍籌之。」李忠沉思良久，喟然歎曰：「非吾不忠，實難違天意也。」遂將糧草並軍士盡歸順漢。彭遣心腹細作入城報與蕭王。令諸將準備接應。蕭王聞報大喜，小日蘇成、李忠、岑彭已至。蕭王大驅數十員上將、精兵數萬出城，正與岑彭等相遇，護送糧草入城已訖。王軍方才知之，追無及矣。當下岑彭、蘇成、李忠拜見蕭王。王心喜悅，慰勞其至，謂岑彭曰：「吾因將軍未回，甚憂悶也。今因禍得福，惟公勞神。」彭曰：「何足道哉。」 
　　卻說王尋是日聞得李忠將二十萬糧草降漢，甚是忿怒，即時具表，遣人星飛至長安。群臣奏入，王莽覽表大驚，令將膳羊十萬解赴軍前賞勞。羊至昆陽山下，一夜大風過處，盡化為石，今其地有羊石山，乃古蹟也；後又解老牛十萬賞軍，將至昆陽西山下，牛盡走入水去，至今有沒牛潭是也。自是漢軍糧草充足，兵勢日盛。一日蕭王升帳，與軍師鄧禹諸將等商議曰：「城中雖有糧，豈可久困遷延歲月？諸公有何良策，可以解圍？」諸將曰：「莽之將帥若但戰鬥，吾等非不敢敵，惟其敲動鐵牌百獸俱助，馬見奔逃，走石飛沙，蒙人面目，所以致於潰亂也。」蕭王曰：「諸公之言誠然，王軍所仗者唯無霸，無霸所仗者唯一牌，但無計先除其牌耳。」馮異進曰：「吾思一人可敵無霸。」王問為誰？馮異曰：「先帝時漢臣馬忠之子馬援，表字文淵，現為陳州太守，善使飛撾，百步之地能擊人物；若得此人，飛撾打碎聚獸牌，則無霸無能為矣；無霸既敗，昆陽之圍自解。」蕭王聽畢大喜，曰：「但恐此人不來。」異曰：「援乃明哲之士，常有懷漢之心；主公若肯自屈，彼必趨赴，安有不來之理？」鄧禹曰：「公孫之舉必非虛謬，主公便可親往謁之。」蕭王依言，次日遂與馮異上馬逕往陳州，在途不則數日已至陳州地面，畢竟如何？

