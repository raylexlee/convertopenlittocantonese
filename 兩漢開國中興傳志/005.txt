

    
	
		
			魯公稱帝封諸侯
			　　卻說魯公因子房之說，遂急於稱帝。是日引領群臣人馬入至咸陽。見阿房宮甚是峻麗，自咸陽至驪山三百餘里，五步一樓，十步一閣。魯公看畢，以火焚之，煙燄月餘不絕。五月五日，魯公入咸陽即位為君，自稱西楚霸王，詔示天下為楚元年，設朝受百官朝賀拜舞畢，王命文武俯伏聽受封賞。 
　　封亞父范增為丞相封項伯為尚書令 
　　封鍾離末為左右大司馬封陸沮為左司馬 
　　封季布為右司馬封丁公為左將軍 
　　封雍齒為右將軍封劉季為前將軍 
　　封劉存為後將軍封陳平為護國都尉 
　　封韓生為左諫議封武涉為右諫議 
　　封於英為宮內大將軍封桓楚為引戰大將軍 
　　封沛公為漢王褒州四十七郡 
　　封鞏傲為臨江侯封英布為九江王六合四十五郡 
　　封項佗為春勝君封魏豹為魏王平陽四十郡 
　　封項元為安勝君封申陽為洛陽王河南二十郡 
　　封張仝為代王封司馬傲為殷王河內三十二郡 
　　封姬成為韓王封章邯為雍王上秦三十八郡 
　　封陳廣為前燕王封董翌為翟王延安中秦三十郡 
　　封田榮為前齊王封司馬忻韓王藩陽下秦十八郡 
　　封田慶為前趙王封項莊為交東王三十四郡 
　　封田橫為齊王臨淄封張耳為趙王常山三十郡 
　　封田都為中齊王青州封張耳為趙王常山三十郡 
　　封臧陟為燕王幽州四十五郡封田安為下齊王即墨 
　　封吳苪為衡山王湖南長沙封陳勝為梁王彌州 
　　封陳餘為北趙王定州封韓信為執戟郎 
　　楚王封職已畢，賜王侯文武群臣筵宴，傳旨令來日各各赴鎮蒞事，不得辭誤。文武一齊謝恩退朝，唯有沛公不悅。子房笑曰：「與大王賀喜。」漢王怒曰：「封吾南鄭褒州是秦罪地，輕吾太甚。」子房曰：「南鄭非為罪地，乃立根本取社稷興劉之所。臣聞南鄭山高路遠，地土沃饒。殿下奉命乙巳，木命也，逢西方庚辛金斷木而成器。大王至彼養成銳氣，乘楚不備，取天下，易於反掌也，王何不悅？」漢王方悟。說罷，子房辭別漢王，復往咸陽。漢王曰：「卿去何故？」子房曰：「臣入咸陽見楚王，乾揚功績。」漢王亦不知其意。 
　　子房迅至咸陽，正遇范增。增執子房奏楚王曰：「張良是漢王之臣，私入咸陽，即為奸細。」子房奏曰：「臣非他故，正欲見王有所告也。」楚王曰：「卿有何事？」子房曰：「微臣故主骸骨未奠，願乞韓王城以葬韓王之骨。」楚王聞言大喜。曰：「世間忠孝無如子房也。」楚王即許，子房謝恩。楚王問曰：「吾欲遷義帝，卿謂若何？」子房曰：「大王遷之是也。義帝若得人心，恐楚王不測，枉若軍民。」王曰：「誰可去？」子房曰：「諸人去不得，唯范增可去，使義帝無怨大王。」楚王即遣范增、英布二人去遷義帝。增奏曰：「臣去無辭，但臣有一言，王當謹記。」王曰：「卿有何言？」范增口：「臣若去後，第一，切不可離咸陽；第二，韓信乃世之高士，不可令去。第三，留住漢王，且休放還鎮地。」楚王曰：「卿言誠是也，卿去早還。」范增、英布辭王東行。次日，子房奏楚王曰：「啟陛下，今有漢王思歸，王宜遣之；若恐漢王心變，只將家眷留此為質，漢王必不敢反。」楚王大悅，發使傳旨：「放漢王西歸，且留家眷於此，不得帶去。」漢王得旨，大罵子房，怏怏而去。楚王退朝，子房私遷漢王至於太白嶺上。漢王責子房曰：「卿何反吾若此？」子房曰：「臣不知，願聞其故。」漢王曰：「爾故令楚王留吾眾眷，豈非反耶？」子房曰：「大王不知，臣見楚王，說遣范增東遷義帝，功之一也，放王西歸功之二也，留王家眷者使楚王不疑。大王異日興兵東向，一鼓城楚，此臣之計功之三也。」漢王聽罷大喜。子房又曰：「大王善保龍體，臣有三件大事未乾。此去咸陽幹辦即來侍王。」漢王曰：「三事維何？」子房曰：「與王求覓破楚大元帥一也，說楚王還鄉二也，說六國反亂三也。」漢王聞言，與子房歡悅而別。此時楚漢元年五月十一日。漢王人馬行過連雲棧，子房暗遣人燒棧道。人報漢王，王大怒。蕭何曰：「大王勿怒，此乃子房之計也。」王息怒，方思領眾文武前赴褒州不題。 
　　且說范增、英布二人已到徐州，遷義帝至於彬縣亂山之間。范增暗使英布假裝賊寇，弒義帝於山內。胡曾先生有詩歎曰： 
　　義帝南遷路入彬，國王身死亂山深。 
　　不知埋恨窮泉後，幾度西陵並水沉。 
　　子房既入咸陽，詐裝雲遊道人，作謠歌一首，用錢賄誘街市小兒歌唱其謠日： 
　　有個人人，隔壁搖鈴。 
　　只聽其聲，不見其形。 
　　富貴不還鄉，如衣錦夜行。 
　　不數日間，滿城街市小兒盡皆唱念此歌，上下無不聽知。子房因見項伯，甚喜，留宿於家，每日閒話。項伯入朝，子房堂上閉步，見一書架堆積書籍甚多，仔細取看，內有文書一封，名日：鎖諸侯法，上寫執戟郎官韓信書。子房展看良久，歎曰：「妙機！真奇才也。此乃興帝圖王之術。」歎息未已，項伯忽至。子房起而問曰：「公自朝回，為何不悅？」項伯曰：「今日退朝遲晏，因為楚王問群臣街上小兒謠言有何凶吉，無人敢對，楚王怒起。」子房曰：「謠言如何說？」伯具念歌詞。子房曰：「此歌別無其意，只說楚王為帝，當衣錦還鄉。」項伯聞言一時省悟，即入朝奏曰：「臣至家思想，小兒謠言別無甚意，只言陛下衣錦當還故鄉。」王見說大喜，遂傳旨意，差撥三萬民夫前往彭城備建殿閣。 
　　左諫議韓生諫曰：「大王不可遷都。」王曰：「何也？」生曰：「秦之地四關俱險，八水三川，自古建都興隆之地，威鎮諸侯，若都彭城，棄實就虛，非國之福，願王思之。」楚王曰：「吾意決矣，爾勿多言。」韓生又曰：「大王輕信小兒謠言，棄大就小，失其地利，根本動搖，萬一有變，何以制之？」王大怒曰：「吾掌百萬雄兵，誰敢與吾為敵？爾何妄言，再奏必斬。」韓生不忍，捨死又諫曰：「大王不信臣言，正猶木猴見果之說。昔春秋楚文王善弈棋，外國進一木猴，尤善於奕。文王與之鬥，被猴屢勝。文王乃以果覷之。猴因視果，遂敗局，踴身跳於文王頭上。文王怒賜猴死。於子其奏日：『猴乃山中之獸耳，焉知禮法，可免其死。』文王不允，竟殺之。今王徒見近小不識遠大，何異於此。」楚王睜目大怒曰：「豎子乃敢譏朕，推出斬之。」韓生低首無言，須臾綁至市曹。韓生呼咸陽父老告曰：「吾今日諫王被刖，與比乾、伍員無異。」有監斬官韓信曰：「爾有五罪，何言比乾、伍員乎？當日楚王掘始皇墓，爾不諫，罪之一也；王殺秦子嬰二百餘口，爾不諫，罪之二也；王燒阿房官，爾不諫，罪之三也；王信張良說，放漢王西歸，爾不諫，罪之四也；命王遷都，雖所宜諫，乃比王於禽獸，譏謗主上，罪之五也。」韓生聞語默然。信叱曰：「速斬回報。」 
　　當下子房在旁，看見韓信言詞剴切，威令果斷，乃私歎曰：「此人真天下之英雄，當今之豪傑。」嗟訝弗已，見信乘馬歸宅，遂躡跡至信門首，令人通報求見。韓信出戶相迎，禮畢序坐。子房曰：「某有一劍，特來賣與足下。」韓信視劍笑曰：「劍有何能？」子房曰：「劍有三口，一曰天子劍，二曰宰相劍，三曰元帥劍。天子劍賣與漢王，宰相劍賣與蕭何，元帥劍賣與足下。」韓信驚問曰：「公莫非子房乎？」子房曰：「然。」信曰：「某出身寒賤，草木之軀，公何念信？」子房曰：「前者竊見足下之書，鎖諸侯之法，足徵公有將相之才，古今罕見者也。」信默然長歎。子房又曰：「此劍願獻與公疊納下。」信曰：「某乃楚臣，安受漢劍？」子房曰：「不然。大丈夫避暗投明，棄邪歸正，理之常耳。古人云：『良禽相木而棲，賢臣擇主而事。』昔姜太公避紂而歸文王，興周八百餘年天下。百里奚棄虞歸秦，相穆公而成霸業。自古賢哲之士，莫不捨經行權以圖建功立業，況以公之才略，職受執戟郎官，豈不辱沒英傑？縱使依依於楚，吾視楚王終不能展公之抱負；公若棄楚歸漢，漢必重用，大丈夫識時達變正所宜耳，願公思之。」韓信聽罷，自思楚王不能信用，恐終屈抑，乃答曰：「容某先辭楚王，如楚王不用，後歸漢也。」次日，信上表辭楚王。王視之怒曰：「胯夫豎子，要爾何用？樗櫟之材，何足道哉？」韓信退朝。子房再至見信，言楚王不用，子房大喜，遂即修書一封付與韓信，令信傳與蕭何。子房辭別，信即收拾行李，單馬而出咸陽。 
　　《兩漢傳志》一卷終

