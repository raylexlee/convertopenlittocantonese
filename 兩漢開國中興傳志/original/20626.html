<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　陳平歸漢說殷王</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>陳平歸漢說殷王</font></h4>
			　　當日漢王召集文武群臣飲宴。酒終王問韓信曰：「前有河內殷王司馬傲，當以何計取之？」信曰：「臣領軍去，自有計策可破。」漢王甚喜，宴罷群臣皆退。次日漢王傳旨，分兵與韓信去取河內。信得旨即便點軍十萬，聚集諸將並子房一同上馬出洛陽，離河內四十里下定營寨。且說妁馬傲先有探馬報知韓信兵到，即令堅閉城門，星夜遣使馳表去告楚王。楚王正屯兵於潯陽，與田橫相持，忽報河內司馬傲有人上表求救，楚王召使至於帳下，使命呈上表文，王拆開視其表日： <br />
　　河內守臣殷王司馬傲誠惶誠懼頓首頓首，謹表奏聞西楚霸王陛下：臣奉恩命鎮守河內，封錫之慈未嘗敢忘，屏翰之私時加奮勵。邇來不意漢王背主君而造叛，圖王霸以稱雄，拜韓信為大元帥，明修棧道，暗渡陳倉，水淹廢丘之孤城，席捲三秦之大國，師行近乎。數月城取七十有餘，唬魏豹而獻印歸降，擄申陽而全城納款，心尤未足，勢愈橫行，復整大隊之甲兵逼近小可之河內。臣城孤軍弱，曷當驍健之加臨。智淺才疏，難出奇能之計算。今惟堅守，專待救軍，伏乞俯賜仁慈，微臣不勝瞻仰，謹表以聞。 <br />
　　楚王看表已畢大怒，罵曰：「劉邦背義逆賊，韓信受餓胯夫，吾悔不聽亞父之言，果有今日之事。吾當拔寨而起，親擒匹夫，以消此恨。」范增諫曰：「大王未可輕動，若去親征，進退兩難。臣舉一人，可以敵信之智，救河內之危。」楚王問曰：「誰堪此任？」增曰：「護軍都尉陳平足智多謀可為元帥。」王召陳平至曰：「吾以爾為統兵大元帥，季布為先鋒，項莊為副將。三人引軍五萬前去退韓信救河內，如不獲勝，決將爾等斬首。」陳平等唯諾連聲。即日點軍起行，至白馬渡下寨。當夜陳平自思楚王非真主也。且有三失：一失天時，二失地利，三失人和；又有三錯：忘人大恩，記人小過，賞罰不明。聞知漢王寬洪大度，納諫如流，不若棄楚歸漢，功名富貴或可久長；況昔日鴻門宴會之時亦曾有恩於漢王，想不我棄。大丈夫背暗投明，有何不可。平思念既畢，遂奮然解下帥印，乘夜月色微明，悄悄上馬出寨，逕投漢營而來。 <br />
　　是時韓信正與子房議事，左右報說楚帥陳平來見。信與子房出帳迎之。相見禮畢，邀至帳中，設酒敘舊。飲至數巡，陳平曰：「吾思楚王非真主也，行事謬誤，用人不明，忘人大恩，記人小過，惜爵玩印，賞罰不信。今令某統兵救援河內。吾一夕思之，不若棄暗投明，欲事漢王，未知肯容納否？望子房、元帥為某先容，乃大幸也。」子房、韓信聞言大喜，曰：「公既來歸漢王，豈有不納？但等收伏司馬傲班師回日，與公拜見漢王，自有重用。」陳甲欣然曰：「河內不須元帥出戰，吾帶十人入城，說妁馬傲來降何如？」韓信曰：「若然，即公之功也。」次日陳平引數騎逕至河內城中，與司馬傲相見施禮。傲請陳平升帳坐定。問平曰：「吾因漢兵至此，表奏楚王，乞發救兵。今公單騎而來，不識何也？」平曰：「吾本奉楚王之命領兵屯於白馬渡，但吾思想楚王肆行殘酷，失天時矣；棄咸陽而都彭城，失地利矣；棄擲賢才結怨百姓，失人和矣。況且有功不賞，惜爵玩印，小有罪過，刑戮無忌。以此觀之，乃嗜殺人之君，貪貨寶之主，絕無道德仁義，無道德仁義者，非真主也。今漢王豁達大度，納諫如流，求賢若渴，兼以韓信用兵，料敵有鬼神不測之機，有造化無窮之妙，當之則死，避之則生，實難乎其為敵也。」司馬傲聞言駭然曰：「似此若何？」平曰：「棄暗投明，識時達變，乃大丈夫事也，何必多疑？」司馬傲曰：「吾雖歸漢，尤恐漢王不用。」平曰：「公如依言，盡將河內軍兵錢糧獻與漢王，權為立功之計，有何不可？」傲大喜曰：「誠如公命。」即時籍記軍糧，修訖降書與平，並馬出離河內投入漢營，參見韓信。信看罷降書、冊籍，遂入河內，安撫百姓，傳令班師。 <br />
　　且說項莊、季布在營數日不見陳平調撥軍馬，心中疑惑，遣人打聽，乃知陳平已降韓信。又聞河內司馬傲獻城歸漢，二將只得引兵回報楚王去訖。是日韓信軍馬回至洛陽，城內漢王聞報，召見子房、韓信。信奏司馬傲歸降，陳平亦棄楚降漢，漢王不勝之喜。令司馬傲、陳平入見。二人禮畢，漢王撫慰，甚至傳命設宴賜酒。王謂平曰：「昔鴻門宴會爾還記否？」平叩頭曰：「當時臣見大王真龍之像，便知大王洪福非小，今特歸投，願佐我王安邦定國。」漢王大悅，封平仍為護國都尉。宴畢漢王謂信曰：「吾欲將兵東征過游徐州，元帥若何？」信奏曰：「方今未可東征，臣觀天象有遊星至紫微垣歲星與勾陳正照，若出，征伐決不利也。」漢王聞言不懌，責信曰：「爾不肯出征，故以巧言推抵，吾有大軍百萬，戰將千員，意將項羽一鼓而破，爾乃遷延緩事，是何理也？吾今別選良將為帥，決意徵楚東行，誰敢諫阻？」信見王怒亦不再言，隨解帥印獻上，奏王曰：「大王東征，臣乞一萬人馬蒔往廢丘招撫章邯歸漢。」漢王依言。信即引兵西去不題。 <br />
　　後人有詩日： <br />
　　識得天文象數明，直將忠悃諫東征。 <br />
　　筵前解印渾餘事，陣敗方知錯用人。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>