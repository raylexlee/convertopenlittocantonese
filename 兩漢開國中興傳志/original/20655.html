<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　子陵馬援破王尋</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>子陵馬援破王尋</font></h4>
			　　卻說馬援在於陳州，足日正坐公堂判事，忽門吏報云：有一先生布袍芒履要來進見。援遂輟事，忙出迎接，乃其師父嚴子陵也，援大驚異，接入中堂，禮畢問曰：「尊師為何至此？」子陵曰：「漢文叔在昆陽圍困不能得解，君若肯助漢主，王軍必敗。」援曰：「若念吾祖宗本是漢臣，既師父有命，安敢自失真主，願隨師父同至昆陽助漢。」恰才話間，一陣風過，飛龍現日。子陵占一課謂援曰：「令日不過午時，蕭王至此也。」馬援聽說，即令安排位次，共子陵雙騎西門來接。 <br />
　　蕭王約行十里之上，見一族人馬，捧三員大將，行至將近，蕭王認得是子陵先生，慌忙下馬來拜曰：「師父因何在此？」陵曰：「吾知汝等受困，故來此勸馬援耳。」即令馬援見蕭王。王曰：「秀區區數年，不能成立漢之基業，誠取笑於天下後世，何顏見先生也？」子陵曰：「君何出此言也？夫天下大器也，皆先難而後獲，豈不聞縛虎者先置其食，釣魚先備其餌，君若不在昆陽，王軍百萬難以敵之，今既集眾群，若以破之，大勢以成，彼豈能再嗁，此取長安易為耳。」光武再拜致謝，相邀至城，筵會二日，領軍三乾回至昆陽下寨。蕭王於昆陽聚諸處軍共十萬，號二十萬，子陵定計，令吳漢、岑彭、臧宮領軍一萬往東西渡淮水河劫王尋寨，令杜茂、劉隆、紀敞領一萬軍往西北劫王邑寨，令賈復、姚期領軍三千軍向四下埋伏，尤令馬援引三千軍搦巨無霸戰，後蕭王共子陵、馬武、傅俊、卓茂引軍六萬持勢。王尋令巨無霸領十萬為前隊，王邑嚴龍領五十萬為中，王尋軍二十萬為末隊，兩軍相對。 <br />
　　馬援出馬穿青袍，披水良甲，頂熟銅盔，執一條鐵槍，向後手下懸兩騎飛撾。躍馬橫槍喊叫：「巨無霸賊將出來，我三合之中捉你不得，非大丈夫也。」巨無霸怒曰：「爾是無名之子，焉敢與我對陣。」馬援曰：「我累世漢將陳州馬援是也。」無霸令廉丹出馬，二人交戰不及三合，廉丹敗回。無霸大怒，輪起合扇刀直取馬援。二人戰了十餘合，馬援力怯敗歸本陣。無霸令眾軍掩殺援軍，巨無霸殺入陣中，馬援二人又戰數合，援不回本陣，望西而走。無霸追趕三四里過土坡，後有姚期、賈復擋其去路，姚期叫巨無霸受降，無霸大怒，輪刀直取姚期。馬援、賈復三人合戰，無霸拒敵不住，敗走而回。三人追趕，無霸避轉合扇刀，拿起聚獸牌方才行動，馬援望見略起風沙，援喝道：「著。」大響一聲，正中那牌，只見火光迸散，飛撾把鐵牌打得粉碎在地。子陵亦於高阜之處仗劍作法，風沙頓息，虎豹猛獸奔回王軍陣去。無霸見破了此法，心中懼怪，且漢軍四面圍住，怎生得脫？後人看至此處，有詩一首，贊馬援飛撾之功云： <br />
　　飛撾響處鐵牌空，風息沙停虎斂蹤。 <br />
　　中興諸將從頭數，還算將軍第一功。 <br />
　　蕭王於高處望見打碎了聚獸牌，三員將戰不下巨無霸。忽見一騎馬直至，左手拈弓右手執箭，正向那巨無霸後心一箭，只聽得一聲響處，黑雲裡不見了巨無霸，未知死落何方，但見一陣煙打滾起去。鄧禹在城中領四千軍三十員猛將一齊開兩座門，放出軍來，金鼓喧天，喊聲振地，殺將出來。王尋將三隊軍五十萬一發向前並力掩殺。蕭王亦指麾眾將大呼混戰，被城中三十員生力猛將撞入王尋陣內，王軍大亂，前後受敵，王軍大敗。有子陵又向高阜處仗劍作法，取一口炁喝一聲疾風，雲起處雨下如注，屋瓦皆飛。須臾王軍寨內半空中自然火起，把王軍營壘糧草盡皆燒了。是日殺死王軍，滍川塞滿，河水不流。王尋急走，歸寨救火，正遇岑彭、臧宮；吳漢殺了王尋、王邑。嚴龍往寨而走，撞著杜茂、劉隆，紀敞捉嚴龍，獨王邑一人引百十個小軍逃回長安去了。(接通鑑更始元年二月蕭王為前部破王尋軍百萬，並殺八九，餘者皆降。 <br />
　　子陵見昆陽解了，亦不辭蕭王，私往他處隱名不出。蕭王寫表去宛城奏帝，更始遂加封南征北討大司馬。蕭王眾兵帶王軍新降者共得六十萬，命鄧禹為帥，岑彭、姚期為先鋒，馬援、杜茂為左右使，選日往長安進程。蕭王於路所經過州縣，不徵自降，獻糧者不計其數。眾軍隨至潼關，關門不開。鄧禹令人持書於把關頭目投下，首將接得書，看了書中意思，再三尋思，遂將潼關獻了。蕭王領眾過關，秋毫無犯，百姓安堵如故，把關將親自來接蕭王。蕭王撫慰再三，問其姓名，其人道：「小將姓祭名遵。」蕭王見說大喜，遂同入城犒賞三軍畢，往前又進。 <br />
　　卻說王邑領百十人走到長安見帝，拜泣曰：「臣該萬死，昆陽城被嚴子陵引馬援打破聚獸牌，殺了先鋒巨無霸。又殺了元帥並眾軍，小臣得脫難逃回。」王莽聽了大驚，欲共大臣商議。有門大使奏曰：「今有數通告急表奏至，言祭遵獻了潼關。劉秀軍已過關下塞。」王莽即令蘇獻為帥，邳肜前部但鋒，(按：《後漢傳》姓邳名肜字君偉，異州信都人。)將御林軍盡起，御駕親征。出行至長樂坡，兩軍相遇，各排陣圖。王莽出馬請蕭王打話，蕭王亦出馬陣前。王莽遙指謂曰：「文叔，汝何見之不早耶？天道有循環，日月有消長，漢斷其莽，莽斷其漢，天數然也；若文叔肯罷兵，指潼關為界，關東州郡與文叔，將關西與我為兩國，有何不可？則干戈得息，庶民亦安矣。」蕭王大罵王莽：「匹夫，你家世食漢祿，不思報本，反將平帝子嬰鴆死，奪吾國土，此冤不共戴天，恨不剖汝心肝，瀝血以祭高祖，方雪吾一十二帝之恨，尚敢向陣前搖唇鼓舌，要與我平分兩國？交把平帝子嬰還我，活得劉族三千口便休，否則汝咫尺死於九泉之下，何顏見我先帝也。」蕭王罵聲未畢，只見馬武搶出陣前，道：「王莽你認得教場中丑漢否？」王莽問：「誰戰馬武？」有邳彤出，使一條方天戟，騎雪蹄卷毛馬，言曰：「你誤然得勝，氣勢過天，這陣交你與王元帥報冤。」言訖，二人交馬，兩軍助喊，真好個英雄，使刀者戰中第一，使戟的世上無雙，更戰五十合，不分勝敗。王莽令九員將助戰，中郎將王瞻、執金吾李順、陽候孫通、右將軍祝善、大司馬高密都尉李建、飛龍使李順顏、宗正卿王煥、城隍使王武，九員將飛奔陣內來，蕭王見了，問：「誰敢戰此九將？」一聲才罷，走出九個星來，姚期、陳俊、胡隆、傅俊、朱佑、馮異、岑彭、祭遵、景丹。一十八員大將，各尋對頭廝殺，與二十八將大鬧昆陽無異也。 <br />
　　白水真人扶漢鼎，天星會合入長安。 <br />
　　欺君莽賊遭夷戮，萬里山河屬舊王。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>