<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　高皇計滅彭越英布</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>高皇計滅彭越英布</font></h4>
			　　卻說帝自蒯通並六將數說韓信負功屈死，因而思念韓信不釋，並無喜容。一日陳平奏曰：「陛下憂懷鬱鬱，可幸洛陽遊玩一遍，以舒神思。」帝准奏，即日命排車駕御軍十萬，跟隨入洛。所至之處，官民莫不遠迎，惟有梁王彭越不見，帝心甚惱。陳平曰：「數詔不至，必有別圖。」帝頷之。及駕還長安，遣使宣召彭越，越仍不忿，將詔扯破，欲殺使命。扈轍諫止，使命馳回，具奏其敵。帝日：「朕慮韓信多費心機，今又彭越若此，如之奈何？」陳平曰：「陛下不知彭越原是寇盜，只多與金寶，必喜悅來謝。」帝即取金銀並假璧犀帶，令夏侯嬰為使馳赴大粱，彭越接詔，讀畢甚喜。使命欲回，彭越曰：「吾隨使回謝恩。」扈轍曰：「王不可去，此帶乃是勾線，取大王之命，陳平之計也，大王若去與楚王無異。」越笑曰：「吾與楚王不同，楚王為藏鍾離末，罪當如是。」扈轍又諫，越不從，逕隨使去。將至長安，路逢老鴉於頭頂喧噪，越惡之，張弓一射，箭落處不見其鴉，只一石碑，上穿一箭，碑上有金字兩行曰：「去年已折擎天柱，今歲合摧架海梁。」越看罷，又見一老人大哭三聲，不可去，哭畢老人不見。越心疑為不祥之兆，復尋思，正猶豫間，忽有一簇人馬，大約三十餘，乃是鎮守官員下馬迎接梁王。越歎曰：「皇上真命帝主，恩禮如初。」遂不生疑，直至長安入朝見帝。帝正色曰：「朕屢詔爾不來，欲謀甚事，扯破詔書三次，罪當何如？」彭越無言可答。帝命武士擒下，越厲聲叫曰：「昔年垓下盡心竭力於主，臣死好屈哉，陛下曾記困於滎陽之時，將欲饑死，臣不避刀箭苦戰救主之難。今一旦清平，臣未負君，君卻負臣。扈轍之言誠然也。」帝聽越言扈轍，命將彭越監禁，隨遣使召扈轍。轍同使命而至，帝問曰：「扈轍爾何唆越謀反？」轍叩頭曰：「此事臣死闇昧難以分說。」乃念詩一首。詩曰： <br />
　　去年韓信死，今歲彭越亡。 <br />
　　小臣終是死，無語對君王。 <br />
　　帝命扈轍去見彭越，轍撫越大哭曰：「臣曾諫王勿來，王不聽，今果然也。」又對眾文武言曰：「太平只許梁王定，不許梁王見太平。」言畢撞街而死。帝沉思彭越之事未決，忽呂后至，奏曰：「彭越罪合死，昔日濉水敗時，陛下隔散，彭越欲奪子童為妻，子童堅執未從；今又欲謀反，欺君之罪，豈可容恕？」帝聽後言，令武士綁越斬於長安市上。百姓無不哀惜。此時青天失色，日月無光，乃大漢十一年六月十五日殺死彭越。有詩日： <br />
　　關東初破項王歸，赤幟悠揚日月旗。 <br />
　　從此漢家無敵國，韓彭相繼受誅夷。 <br />
　　又日： <br />
　　咸陽百姓盡心酸，對面相看淚點斑。 <br />
　　執手相隨成捨去，梁王苦死不堪觀。 <br />
　　長安老幼悉皆言帝無道，怨氣沖天。忽降血雨三日，田畝皆死。時街市小兒有謠言日： <br />
　　去年韓信死，令歲彭越亡。 <br />
　　限無三載後，兩口自生殃。 <br />
　　於時帝自悔曰：「朕本無心損害二將，皆因皇后設計枉殺忠良，致令天降血雨不祥，人言朕躬無道。」呂后復以彭越體肉作羹，散與大小官員食之，惟有中大夫陸賈不食。帝異之曰：「文武諸侯盡皆畏死，聽命食越肉羹，只陸賈偏不畏死。」賈聞帝語，乃以彭越頭上蝨蟲舌腆爵之，眾皆驚歎。又下中大夫布欒奏曰：「念臣與越昆仲之義，亦乃臣事之主。臣安忍與眾官共食其肉。」眾聞布欒之言，無不傷感，帝亦戚然。欲加布欒官職，欒曰：「臣年六十有餘，不能稱職，但乞聖恩賜越骨石歸葬。」帝從之，欒即叩頭謝恩辭帝還鄉。有詩一首。詩日： <br />
　　淡煙輕鎖水雲鄉，五七年前舊戰場。 <br />
　　濉水灘頭施戰馬，今朝骸骨葬歸鄉。 <br />
　　韓彭二將定機謀，立國安邦霸業圖。 <br />
　　楚將英雄皆化土，漢家豪傑悉流渠。 <br />
　　燈前枉看排兵法，月下虛勞念戰書。 <br />
　　不是陳平施絕計，難教呂后壞身驅。 <br />
　　即日帝謂呂后曰：「天下大小眾官皆赴宴會，惟九江王英布不至為何？」呂后曰：「依子童之言，發敕宣召，並賜彭越肉醢與之，看其何如？」帝然其計，即遣使往淮南九江。時正仲夏暑熱，布於揚子江中放舟。使命就詣江上見布，布接詔書。使曰：「昨來帝宣諸侯赴宴，惟大王不至，今特送此肉醢與王。」布謝恩對使便食。食訖問曰：「此何肉也？」使曰：「梁王彭越之肉。」使因具告其詳，布大驚駭，忙以手於喉中探出，吐之江中，肉盡化為螃蟹。良久放聲大哭，怨帝至甚，遂拘留使命，逕入揚州，與妻吳氏商議曰：「漢帝無道，吾必反之，爾可諭兄芮發兵相助。」妻不允，布怒殺之，乃與耿淹商議聚兵之事，早有細作報入長安。群臣表奏，帝即親提大軍徵討，前至揚州下寨。布聞御兵已至，隨引軍馬出城。兩陣圓處，帝勒馬立於門旗之下。布出馬問曰：「韓信如何死？」帝曰：「為藏鍾離末，又唆陳豨叛，罪宜斬首。」布又問曰：「彭越如何死？」帝曰：「三毀詔書屢召不至，是以斬之。」帝問布曰：「卿反為何？」布曰：「為陛下負義枉殺二將，臣與韓彭兄弟三人，與項王苦戰，血濺征袍，今一旦清平，三人從無負主之心，今斬訖二將，又以肉醢賜臣，臣豈無兔死狐悲之感。」言畢三軍鼓噪，佈陣耿淹出戰，帝命灌嬰拒之，戰不數合，淹活擒灌嬰回陣，漢軍大敗。布追之，帝收兵息戰。布還營，謂灌嬰曰：「吾本無反背之意，只因屈殺二將，吾與爾同功共事之人，非乾爾事，釋爾還營，吾必與帝決一勝負。」嬰回具將市言奏聞於帝。帝愈不敢出兵。是夜布與耿淹引兵劫帝營寨。帝驚上馬慌走，淹追至近，見帝頭上紅光紫氣，莫能殺之，後被英布一箭射中帝面，墜於馬下，左右急救，良久方蘇。忽然佈陣自亂，單馬走至一山路，逢一隊軍馬，乃是江南吳芮。芮與長子二人邀布入寨，以酒待之。酒帶半酣，吳芮將布斬首，夤夜持來獻帝，帝大喜，命取頭看，群臣俱諫不可，帝堅意視之而罵曰：「反賊，爾敗射朕一箭。」不覺英布恨心冤氣不散，睜開雙目一道，黑氣衝撲帝面。帝大驚倒昏地，群臣慌忙救醒。帝因此得病，七十二處箭瘡並發。次日傳命，駕還長安，歸宮調治。群臣入內問安畢，子房於帝前解簪釋笏，辭帝歸農。帝曰：「朕正清除叛逆，與卿等同享太平，卿何處欲致政？」子房曰：「陛下治定，功成無勞，臣慮臣今年高，惟思歸山樂隱，願赦乞。」帝不能留，遣之而去。子房遺詩一首。詩曰： <br />
　　懶把兵書再展開，我王無事斬良才。 <br />
　　腰間金印無心戀，拂袖白雲去不來。 <br />
　　雙手劈開名利路，一身跳出欲塵埃。 <br />
　　老臣若不歸山去，怕似韓彭劍下災。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>