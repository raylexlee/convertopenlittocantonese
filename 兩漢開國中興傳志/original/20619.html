<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　漢祖斬蛇舉義兵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>漢祖斬蛇舉義兵</font></h4>
			　　話說漢祖乃徐州沛縣人也。姓劉，名邦，表字季,生得堯眉舜目，禹背湯眉；隆準龍顏，心懷豁達，志氣不凡。秦法酷虐，每歎息咨嗟。貲產甚薄，為縣泗上亭長。一日往古道閒遊，偶遇一翁，姓呂，名文，表字叔平。文最精於相法，生有二女，長曰顏，次曰須。每相二女日：俱有大貴之相，恐難擇大貴之婿也。是日正與劉季相遇，視之良久，大喜曰：「此乃大貴之人。」遂邀季入店飲酒。季曰：「不識翁姓名，何故請飲？」翁曰：「吾乃沛縣人姓呂，名文，表字叔平。因見公相貌非俗，故此邀飲，略敘片時。」文亦問季姓名，季具道其詳細。文心甚喜，乃問曰：「公曾娶否？」季曰：「一無學，二無勇，三無財，何以得娶？」文曰：「吾有二女，俱未許人，公若不棄，願以長女妻(去聲)公。」季笑曰：「適言無財，何以為禮？」文亦笑曰：「吾擇婿耳，非論財也。」季節起謝，復坐。店主王陵亦與同席。三人正飲間，忽有一人肩挑狗肉至於店前，問店主買酒。文見其人狀貌堂堂，心內決其必有諸侯之位，遂即邀入同坐。舉酒問其名籍，其人曰：「吾乃武陽人也，姓樊，名噲。」飲至數杯，文復問噲曰：「君有妻否？」噲曰：「未有。」文曰：「吾有二女，長女方才許配此位劉公，次女吾以配君，毋相拒。」噲曰：「家貧屠活耳，不能備禮。」文曰：「得婿足矣，禮非所屑。」噲喜，即忙致謝。當日四人共話，飲畢辭別。文遂擇日令二婿娶回二女，不在話下。 <br />
　　且說劉季一日奉縣差，押囚夫一百名前赴驪山。一路無事，行至夏侯嬰莊上，嬰置酒款待季。痛飲至醉，卻被囚夫夜半逃走，只有十名尚在。天明季醒，起視不見囚夫，大驚憂悶，俱不敢往。與囚夫曰：「吾與爾等無仇，今亦釋放爾等各去逃生，吾從此別治生業。」眾囚感泣而別。內有數人不去，願隨季行。季遂與夏侯嬰等欲往芒碭（音唐，又音蕩)山隱躲數日。入山，近一嶺路時，已天晚更闌，向前數人見一大蛇攔路，其長大不知幾許，色白如銀，大驚，回謂季曰：「前有白蟒攔路，且止勿行。」季曰：「大丈夫降龍伏虎乃尋常事，何懼一蛇？」撩農拔劍，趨步近前一看，只見陰雲怪霧瀰漫，那蛇端然不動。季大喝一聲，揮劍斬去，白蟒分為兩段，鮮血淋漓。行過嶺過，天尚未明，眾人俱就草坡中歇息，季節濃睡。眾人聽見空中白衣老媼哭曰：「吾兒乃西方白帝子也，今被赤帝子斬之。」次早眾起奔行。嬰等於路具以老媼哭說之事告季，季喜。與眾逕至芒碭聚義，遠近響應不題。(按舊本說，此蛇眾人看時，其大如山。漢祖視之小如一帶，未知的否？但此亦不必論）有詩日： <br />
　　白蛇斷路少人通，漢祖龍泉血染紅。 <br />
　　不是咸陽真帝主，素靈哪哭月明中。 <br />
　　且說始皇巡遊東至會稽，再至兗州地界，乃得一夢，與海神相戰，遂而成疾，延至趙國平原津，病篤。召李斯曰：「朕不合東填大海，昨來夢與戰鬥，因而得病，想不瘳矣。若朕逝後，可宣太子扶蘇即位。」斯叩頭唯諾。駕至沙丘而崩。帝年十三即位，在位三十七年。至是崩，享年五十歲。是日李斯、趙高共議後事。高曰：「扶蘇賢明，更有蒙恬為輔。若彼為君，則爾我二人俱無所措手足矣，只假遺詔，立胡亥。」斯曰：「爾言誠是。此間冰不發喪，多將魚肉臭穢，混死氣息，自然不覺。」商議已定，即發洮假詔，遣使並齎藥酒逕往北塞，賜令扶蘇自死。使至塞北臨淦，太子接詔讀筆，即欲自殺。蒙恬曰：「道路迢遙，未知虛實，豈可以一使命，遂自殞滅？復之而死未為遲也。」扶蘇曰：「父命賜死，豈可再復？」隨取鴆酒服之而卒。蒙恬見太子已死，不勝忿怒。曰：「以吾將兵三十萬直抵咸陽，足以自立，但於義弗可，吾不為之。」言畢，拔劍自刎而死。使命星馳回至咸陽，車駕亦至。李斯、趙高始發喪，立胡亥為二世皇帝，葬始皇於驪山，活埋宮女三百人以殉。 <br />
　　一日，二世設朝，台官奏曰：「吳楚間殺氣出現，必主刀兵。」趙高遂奏請令殷通為會稽太守，以鎮吳楚之地。通到任半年有餘，安靜無事，一面招集軍兵以防不測。卻有楚地一人，姓項名梁，有姪名籍，表字羽，乃楚名將項燕之後，下湘人也。羽方少時學書，書不成，學劍，劍不成。梁曰：「爾乃若此，如何為得上人，所學必欲何事？」羽曰：「學劍不過匹夫事耳。吾欲學萬人敵。」梁大異之，乃教以兵法，羽大喜，奇之。及長，勇力過人，莫敢與格。先是始皇巡至會稽，梁與籍亦雜於百姓叢中觀看。梁忿欲拔劍砍殺始皇，及見勢大，乃止。叔姪自後於吳楚之間聚眾起義，以圖伐秦。至是聞殷通招募，叔姪逕至府前，令門上先報。通聞有人投軍，即令放入。叔姪到廳，通不為禮。羽怒拔劍向前，將通砍於座下。梁呼衙吏人等曰：「殷通無禮，今已殺之，吾就掌理府事。」通手下有二牙將季布、鍾離末高聲喝曰：「爾何故殺吾守將？」羽曰：「秦主昏亂殘虐，吾欲舉兵伐之，爾等何不相助，共成大事。」二將曰：「即今會稽、塗山下於英、桓楚二人聚有子弟八千，甚是武勇，爾若收服得來，吾二人即便歸助。」羽大喜，遂與二將逕至塗山寨內相見。於英、桓楚問籍來意，羽具告以邀助伐秦之事。英曰：「欲要吾輩相助，未知爾武略若何？此間禹王廟內有三個石鼎，爾若推得倒扶得起，吾等方肯歸順。」羽欣然至廟，撩衣伸手，一連推倒三鼎，隨手扶起；又將一手插入鼎下平身托起，繞廟前後三轉，輕輕放於地上，面不改容，口不喘氣。英等看見，一齊下拜曰：「願助將軍伐秦。」當即請羽、季布、鍾離末三人入寨筵宴。 <br />
　　次日領八千子弟一同跟羽下山。行至一村，只見居民鬧哄金鼓齊鳴。羽問其故，一人答曰：「此田有一黑龍變成黑馬常來踐害田禾；今又出來，因此眾人喊逐。」羽曰：「待吾擒之。」言畢，執鞭近旁而觀。馬見羽來，立地撲鬥，三五次即伏於地。羽即躍身騎於背上，馬隨立起循路行走，眾人齊聲喝采，乃置酒請羽相謝。飲間，有虞太公舉杯勸羽曰：「感將軍除卻一方之害，某有一女願與將軍為箕帚妾，以酬將軍大德。」遂喚女出拜。羽視此女大有姿色，不勝之喜，疾忙起謝。席罷，虞公安排香車送女離宅。羽領虞姬並諸將軍馬逕往會稽而來。見叔項梁，具言收伏二將得兵八千，又收龍馬及得虞姬之事。梁甚悅。此時季布、鍾離末見羽英勇，盡率會稽所部軍卒降羽，共議立梁為帥，操演軍馬，不日前去伐秦。人馬離卻會稽，正行之次，前有一將攔住去路，乃六安人，姓英，名布。原是驪山亡命之夫，不耕不作，專以短徑為業。是日在此截住，要羽買路錢。羽大怒，出馬廝殺，布即迎敵。二將戰經三日，不分勝負，各歸本寨。梁與羽正話間，小卒報曰：「外有一老人來解戰。」老人至營，梁問其姓名。答曰：「姓范名增，南郡巢縣人也，年六十八歲。」羽惡其老。增曰：「昔日姜太公七十三歲遇文王，興周八百餘年基業，吾何為老？今見英布與將軍戰，吾特來解。」梁喜，遣諸布寨。增見布曰：「秦皇無道，今羽欲伐之，公與項氏無仇，公為大將同伐暴秦，富貴共之，豈不美哉！」布曰：「共羽伐秦之後，恐悔前言。」增曰：「有吾為證。」布大喜，降羽。即日梁拜范增為師，英布為將，申陽為先鋒。軍馬起行，前至准陰縣下寨。（子弟兵八千，又遇龍駒，頃刻之間，軍將雲集。不二三年為王稱帝，豈非天耶？)後人贊項羽詩曰： <br />
　　一從吳會斬殷通，良將精兵次第逢。 <br />
　　龍馬麗姬俱會合，英雄自此發奇蹤。 <br />
　　卻說淮陰一人，姓韓名信，幼讀詩書，長通韜略，負王侯之志氣，抱孫武之奇才；家貧無度，不能生理，常從人覓食，人多厭之。釣魚於城西，常臥於鬆下，夢武曲星君壓身，驚醒問於術人。術人曰：「子異日必登將之位。」有漂母憐其饑色，與之酒食。信曰：「吾後當有重報。」母曰：「吾哀王孫而進之食，豈望報乎？」市中有惡少年者，惡其好劍術。一日從市過，少年合圍令從胯下而去，信乃勉強而從之。他日又有許負相之曰：「子之狀貌，當有大貴，位至王公。」信自思極貧無措，何以營活？是日聽知項羽起兵伐秦，乃自喜日：項公既與戰伐，必求良將。遂與妻議辭別，詣羽營寨投軍。項梁見其人貌，心中不悅，欲不用之。增勸曰：「此人骨格非俗，必有奇才，不可輕棄。」梁乃依言，命為執戟佩劍郎官。 <br />
　　梁正欲催軍起行，忽徐州沛縣劉季領兵十萬來助，同伐暴秦。梁與季相見禮畢，大喜。當羽見兵勢日盛，遂欲自立為君，增曰：「不可。恐人心不服。公乃楚人，即今楚懷王之後，有孫名曰來新，見在朱家牧羊，尋至可立為君。」六月立來新為義帝，封梁為武信君，羽為魯公，劉季為沛公，范增為軍師，英布為先鋒。自此準備伐秦。忽一日人報秦二世胡亥命章邯、董翌、司馬忻等領兵四十萬特來破楚。義帝命梁拒敵。梁領兵出一陣，大敗秦師，眾喜獲勝，置酒賀功。韓信曰：「元帥非得勝也，此乃敵人驕兵之計，今夜必來劫營。」梁大怒，欲斬韓信。周闡日「信之言是也。」梁乃放訖。信復往見魯公曰：「章邯今日用驕兵之計，夜間曳來劫營；信以告，武信君不信，將軍可以防之。」羽聽罷怒罵曰：「爾為何將敢違軍令，妄言軍機？」喝令斬首。鍾離末急忙勸止，羽令將信囚下，章邯若來免死。是夜章邯等領兵果來攻劫梁營，梁軍並無提備，秦兵鼓噪而入，梁慌忙奔走，為敵兵所殺，楚兵大敗。次日入報魯公，魯公放出韓信，即欲起兵再戰。來見義帝，帝止之。時章邯知魯公軍回直往攻趙，趙王遣使於義帝處求救。義帝即令宋誼為元帥，魯公為副將，范增為軍師，統兵十萬救趙。至安陽下寨。宋誼留軍四十六日不進。魯公問宋誼曰：「秦兵圍趙，合急救之。」宋誼笑曰：「不然。」魯公怒即斬訖，大呼諸將曰：「宋誼緩兵不進，帝命吾為帥，爾等各宜聽令。」由是義帝聞知，自思劉項二人各有威權，己勢不及，乃宣劉季項羽曰：「二公皆因秦皇暴虐起義征伐。今者二公可分兵兩路而行，先到咸陽者君之，後到咸陽者臣之，大事若成，朕只在徐州養老足矣。」二公欣然聽命。魯公從北路，沛公從南路。次日義帝親往長亭餞送，謂劉項曰：「二公若取得秦朝天下，不可廢朕。」二公府伏於地曰：「若有此意，天必亡之。」義帝甚喜，與二公辭別回訖。劉項二人先在定陶結義。沛公為兄，魯公為弟。至是奉義帝之命分兵伐秦。當下送別義帝，二人亦各領軍分別而行。 <br />
　　不說沛公南路。且說魯公從北路軍馬正行之間，忽報前面王離軍兵攔路，魯公出馬，只一合斬王離於馬下。又有司馬傲、董翌、章邯等交戰俱各敗走。三日連敗數陣，邯等棄趙往西路下寨去訖，趙圍遂解。城中趙歇、陳餘、張耳、李左車等下城開門迎接。魯公入城宴會犒賞軍士不題。 <br />
　　卻說章邯屢敗，差董翌往咸陽請友人陳豨同來破楚。豨依命來寨，相見畢。正敘話間忽朝廷差使趙常齎詔至。曰：「朝廷說爾等俱有謾軍之罪，要取首級。」邯大怒撥劍將常砍殺，大叫眾將隨吾反叛。當下陳豨亦思秦朝暴亂社稷安危未定，勸諸將不如俱降魯公更為美也，眾皆依言。豨遂至羽寨見魯公曰：「某與章邯等願將本部軍兵二十萬悉來歸降。」魯公怒邯，不允。范增諫曰：「公懷章邯小怨，夫其大事；若得諸將大軍來降，大事可成，何可拒之？」魯公回嗔作喜曰：「公等若來，吾深幸也。」旋出即與章邯眾將來見魯公。公大喜，扶起。次日升帳點計部下雄將項伯、項莊、項佗、項升、季布、鍾離末、尤洎、周殷、丁公、雍齒、桓楚、於英、薛角、韓光、陳豨、趙歇、陳餘、張耳、英布、董翌、章邯、司馬忻、李左車、范增等大軍四十餘萬。正行間，忽報秦二世胡亥命魏豹引齊王田榮、燕王韓廣領兵迎戰。魯公出陣，獨戰八將，八將戰敗，俱下馬願降。魯公卻才收兵八將。拜畢，又報彭越搦戰，魯公出馬，越大敗，亦下馬拜降。魯公不勝之喜，設宴賞勞諸將。次日催軍起發進取秦關。(按：一時英雄猛將智謀之士俱投於羽。羽不能用，惜哉)後人有歎義帝定君臣二語詩日： <br />
　　知命知機不握權，為臣為主立盟言。 <br />
　　雖然天意興劉氏，卻似新君語話堅。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>