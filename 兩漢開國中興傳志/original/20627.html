<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　漢王濉水敗陳奔滎陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>漢王濉水敗陳奔滎陽</font></h4>
			　　且說漢王解收信印，遣信西征，遂立魏豹為大元帥，掛印點兵，帶領新舊諸將並子房、陳平為從，起大軍五十餘萬，漢王親自東征，前至大梁東下寨。子房奏曰：「自今大軍五十餘萬，恐糧草不接，臣往陳留運糧。」漢王從之，子房辭別，私遺密計，付與灌嬰保駕。次日軍馬拔寨，行至徐州南六十里，遇風雨大作，軍馬不能前進。豹奏曰：「風雨難行。」傳令三軍就於此處下寨。當夜陳平思忖，風雨不祥，又知韓信預料不錯，必有不利。次早奏王曰：「子房陳留運糧道路艱阻，難以濟急，臣往簫縣聚糧，以應軍用。」王亦從言，平即拜別，暗留計與夏侯嬰保駕。二人去後，自是風雨數日不息。漢王亦不催軍起行，就令人馬駐紮徐州。徐州守將項伯探知，急遣人報楚王。楚王大怒曰：「叵耐劉邦已奪三秦諸處，又敢窺吾徐州。」即日統領八千子弟兵、大軍三十餘萬前至徐州安營。約日與漢交戰。 <br />
　　是日楚王引兵佈陣於南州，漢將魏豹亦就對面擺列十二曜陣勢。兩邊陣圓。漢陣申陽出馬大呼：「楚王敢出戰否？」楚王大怒罵曰：「反賊何敢與吾對敵。」二馬相交，只一合，楚王刺申陽於馬下，敗軍回陣。司馬傲出馬來戰楚王，被楚王大喝一聲，唬得司馬傲墜騎而死。楚王不退，魏豹出陣迎敵。兩下約戰二十餘合，楚王一槍刺中魏豹左臂，魏豹負癰撥馬奔回。當下漢軍勢敗，右軍張耳反漢歸楚。後軍董翌、司馬忻反漢，劫漢營寨，擄將漢王家屬獻與楚王。王令押入大營。楚王再至陣前，漢將無敢出敵，楚王乘勢驅兵殺進，漢軍大亂，慌走濉水，楚軍一淹漢軍，死者十有八九，堰水不流。敗兵奔過濉河，漢王困在陣中，無由得出，馬上大聲歎曰：「吾命須臾矣，早不聽韓信之言，魏豹真匹夫也。」仰面告天，祈天默佑。告罷，忽見狂風驟起，飛沙走石，打人面目，楚軍不能開眼，故此追之不及，漢王乃從下風逃走。西北上見風過處，吹開一條塵路。單馬依路速行。正走之間，楚將丁公獨自追至，漢王回頭望見，自知奔走不迭，見前一古井，下馬入於井中躲避。丁公覷定至井口，呼漢王曰：「吾乃丁公也，不忍殺大王。異日得勝休忘丁公。」言訖自回。復有雍齒追趕，至近見丁公曰：「漢王落於井中，爾何回去？」丁公曰：「井內無人。」雍齒不信，與丁公復至井口來，看見有蛛網掛於井口之上，二將方才回軍。 <br />
　　夜靜，漢王所乘之馬自至井上，垂韁入井，王乃拽韁而起，上馬尋路逃生。忽聞犬吠，漢王自思近有人家，心中稍安。須臾至一小莊，忙呼莊上投宿。莊主有一老人開門出迎。漢王入莊，老人先令家僮拴馬，請王坐於草堂之上。老人細看漢王錦袍金甲，暗想此人非俗。獻茶已罷，乃問王曰：「將軍是何諸侯，迷蹤失路誤至於此？」漢王曰：「吾乃漢王也。」老人聽言大驚，俯伏於地，曰：「老拙肉眼無知，大王恕罪。」漢王笑曰：「爾豈意吾至此耶？」以手扶起老人。老人退入後堂，吩咐安排酒食。思起許負昔日曾言，吾莊上有貴氣相，吾幼女當為王侯之妻，吾甚不信，今日果有貴人到來。須臾席備，老人請王飲酒，慇懃相勸。酒至數巡，老人告曰：「草舍蓬門，不堪大王歇息，老拙孤寒無子，有女年方及笄，願與大王為侍妾，幸勿棄嫌微賤。」說罷，即呼丫環數人，扶女出拜。漢王舉目視之，果然俊麗凡塵不俗，心甚歡悅。 <br />
　　後人歎戚姬詩曰： <br />
　　貴格清奇符許相，玉容嬌豔沐君恩。 <br />
　　惟於長信分身日，碎裂妖嬈孰與憐？ <br />
　　女子施禮畢，把酒數巡，辭王退入後堂。漢王解下腰間牝帶付與老人曰：「收此以為定質。」老人接訖。漢王問曰：「翁乃甚姓？」老人曰：「念老拙姓戚。」漢王酒酣，歇宿一宵，天明猛省楚兵在後，急起辭別老人。老人再進酒食，食罷上馬逕望西走。後有楚將季布等追趕相迎，漢王正慌，忽見前面一隊軍馬簇擁而至，為首一將乃夏侯嬰也。嬰見漢王滾鞍下馬，令王先行，慌來擋住追兵。季布等見漢有救軍，亦不戰而回。漢王得脫，與嬰軍馬並行，又逢楚將劉存攔路。夏侯嬰出馬迎戰，劉存大敗，下馬願降。漢王喜，命與夏侯合兵一處。正行之間，驀聽得金鼓齊鳴，一支軍馬擺開攔住去路。夏侯嬰出馬高聲：「來將何人，敢阻漢王？」三將聞知漢王，慌忙下馬，伏地拜曰：「臣等特來保駕。」王視之乃樊噲、周勃、王陵也。王乃大喜，與諸將商談，權往簫縣駐紮。陳平引軍一萬接王入城，背後眾將與敗軍陸續俱到。漢王坐定，令計點人馬，折軍三十餘萬。漢王歎息言曰：「悔不聽韓信之言，大敗一陣，折軍過半；非豹之罪，乃吾之過，用人不當，悔無及矣。」話尤未終，忽報子房自陳留回來。王即召見。子房曰：「臣一往陳留運糧，二說隨何英布二人歸於我王。」王甚喜，命至相見，即封官職。王謂子房曰：「濉水交戰大敗，挫辱折軍三十餘萬，若非天佑，吾幾不免。」子房曰：「勝負兵家之常，何足介意？但此非屯紮之所，可西行，速入滎陽，招集大軍遣使入咸陽，宣韓信復任原職，與楚爭鋒，以雪濉水之恨。」王准奏，傳令移軍駐於滎陽。諸軍漸次皆至。漢王出旨，遣使逕往咸陽，宣召韓信。 <br />
　　且說韓信自與漢王分兵前至廢丘，攻擊章邯，堅守不出。信軍圍困，城中匱乏，百姓皆怨，邯力盡勢窮。信令人招降，章邯不忿，乃自刎而亡。諸軍迎信入城，信令卒校取邯首級，出榜安撫人民，軍回咸陽。是日正與蕭何談論天下之事，忽報漢王使至。蕭何、韓信大驚，乃並馬出迎。入至殿下，開讀詔旨，宣信復任舊職。信大喜，謝恩畢，與何設酒管待命使。命使具言濉水大敗折軍之事。今令丞相選軍，元帥即要引軍前赴滎陽，以報楚恨。信與蕭何商議，遣使先還，蕭何依言，與信拜送命使而出。何回至府中，調選新招軍兵四十萬。韓信剋日引軍東行，於路催促軍馬，不日早至滎陽。城中漢王聞報韓信軍至，不勝之喜，即召相見。信施禮畢，具奏章邯自殺等情。王自覺有愧，乃慰勞信曰：「元帥西征不易，又遠勞神。」信曰：「汗馬驅馳，將家職分，何敢言勞。」漢王曰：「楚王濉水痛殺一陣，折吾軍三十餘萬，如何報仇？」信曰：「彪虎雖雄，不顧坑塹；鯤鯨之魚，豈怕釣絲。」漢王聞言大喜，曰：「元帥果然國中佳士，海內奇才，吾不信元帥之諫，果輸楚王之手，棄信用豹，吾之過也。」韓信俯伏曰：「臣有何能！」王曰：「濉水之恨，不可不報。」信曰：「此事無難，現有新軍四十萬，可連夜令人造畢車弩三萬枝，以備軍用。」王即依言，傳令造作，數日齊全。 <br />
　　次日，韓信進見，將戰陣之計及埋伏之地一一獻與漢王。王視之大喜。商議已定，信即升帳，調遣眾將東至素河，南至廣山，西至蔡河，北至大河，四面八方盡皆伏兵。交鋒之際，俱宜詐敗，務令誘至谷內，使不得出。諸將得令，各各依計埋伏去訖。信即差人前往楚營下戰書，剋日交戰。楚王正在徐州與范增議事，忽報漢大元帥韓信差人送章邯首級與戰書來見大王。王召使至殿下，拆其戰書看之，看罷大怒，罵曰：「胯夫焉敢如是？」即起大軍四十萬，拔劍在手曰：「不斬韓信誓不回軍。」范增諫曰：「大王不可輕視韓信。韓信用兵有法，料敵如神。前者濉水之戰，蓋由韓信西取章邯，不曾在軍，故王得以勝漢；此行王必不勝，決宜正之。」楚王不聽，即令使回，剋日引軍前至滎陽下寨。次日韓信率兵列陣。楚衣擺開兩陣對圓。信呼楚王曰：「吾送章邯之首與爾，令自知惜命，何故又來效章邯乎？」楚王怒曰：「胯夫餓莩，何敢毀吾？」縱馬持刀直取韓信。信退回陣，呼夏侯嬰出馬迎敵，不數合嬰詐敗走，信軍西奔二十餘里，楚王驅兵追趕，漢將英布攔住，謂楚王曰：「自咸陽相別，大王善治國否？」楚王曰：「吾封爾為九江王，爾何故背負歸漢？」布曰：「大王息怒，聽吾一言，大王非真主也。王有三罪，反教天下人罵及英布。」王曰：「何事？」布曰：「殺子嬰，罪之一也；劫始皇墓，罪之二也；弒義帝於彬州，罪之三也。」楚王聽罷，罵曰：「黑面賊，分明負義畢恩，妄為巧說。」舞刀直取英布。布亦迎敵，戰至十合，布又詐敗而走。楚王追趕二十餘里。至素河，又逢灌嬰迎戰。嬰亦詐敗而走，楚王追趕二十餘里至廣武山下。 <br />
　　楚王舉目一望，只見山嶺上搖動旗幟，鼓聲震地，楚王大驚，傳令急回。忽然一聲炮響，四下伏兵齊出，楚王慌走。前有周勃截住，後有樊噲追殺，左有王陵，右有呂馬通，四面夾擊。楚王呼軍奮勇，方才衝出急走，又遇漢王攔路，手下彭越大叫：「楚王下馬投降，免爾身死。」楚王憤激，縱馬直取彭越，兩馬相交戰至良久，未分勝負。忽又夏侯嬰引兵殺至，楚軍大敗。楚王引軍死戰得脫，至一谷口。人報前布三條壕塹扼塞難過。楚王傳令三軍解甲鋪濠而行，方才出於谷外；又遇大軍截殺。當先魏豹出馬，大叫：「楚王快快下馬投降！」楚王曰：「我軍人困馬乏，如之奈何？」范增曰：「大王略歇，臣願出馬。」增至前，呼魏豹曰：「前者濉水大敗，今只卻反成功，大丈夫依人為事，豈不辱哉？」豹罵范增：「老賊，前日誤中奸計，今必報恨，請楚王出馬。」楚王遂即上馬，輪刀直取魏豹。豹與鬥至數合，豹敗走入山中。楚王追趕，聽得金鼓齊鳴，弓弩亂射箭如飛蝗。楚王歎曰：「軍兵無甲如之奈何？」親自向前引軍奮激，衝出奔回徐州。於路嗟歎曰：「韓信果然用兵如神，逼吾太甚，吾不聽亞父之言，折軍大半，悔之晚矣。」 <br />
　　韓信望見楚王衝出，鳴金收軍，入至帳上。問將校曰：「是誰放走楚王？」諸將曰：「乃魏豹也。」信呼左右將豹執下，責曰：「爾於濉水失機敗陣，合當誅之，今又漫軍故放楚王，違犯軍令。」豹泣而告曰：「非豹漫軍。」言畢放聲大慟。漢王不忍，令子房告信。信曰：「吾看漢王之面，且免爾死，如再有犯，決不相容。」魏豹羞慚而退。次日韓信奏漢王曰：「楚王兵屯徐州，臣列軍往大粱拒住，王駕宜於洛陽駐紮。」漢王依言，即命遷入洛陽。信亦辭王，引軍前至大梁下寨。 <br />
　　後人有詩日： <br />
　　楚王大敵非輕易，魏豹何堪握將權。 <br />
　　折將損兵俱末事，漢王脫免賴蒼天。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>