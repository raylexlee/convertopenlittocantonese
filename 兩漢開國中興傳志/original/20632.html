<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　楚漢盟分天下指鴻溝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>楚漢盟分天下指鴻溝</font></h4>
			　　卻說漢王自城皋班師入關，以為無事，日夕與管薄二夫人飲酒作樂。子房諫曰：「方今天下未定，楚兵屯於滎陽境界，若入關來，其鋒難敵。大王不慮及此，而枕於曲櫱，非正事也。」漢王曰：「數載征戰不息，今暫寧居，何妨？」竟不聽子房之言，酣飲如故。群臣俱諫不聽。忽一日一人幅巾布袍立於朝門之外，放聲大哭。近臣奏與漢壬，王命召入問曰：「先生何人？」先生曰：「吾乃五十仙。」王曰：「先生哭泣何故？」先生曰：「吾哀天下黎民塗炭，苦於戰爭，無時休息。現有楚兵紛馳關外，王於關內沉湎為樂，不以大事為念，當如百姓何哉，吾故為王哭泣也。」漢王聞言，自覺非是。乃問口：「吾若出關，如何取勝？」先生曰：「先保滎陽，次即東征，天下定矣。」漢王大喜，令先生受封官職。先生曰：「我乃野夫，焉圖富貴，願大王拯救生民而已。」言訖，拂袖出朝，不知所向。時正楚漢四年二月上旬。漢王因先生之言，奮力與楚爭鋒，傳命剋日興師出關。 <br />
　　且說楚王聽知關中君臣懈怠，引兵離彭城趨滎陽，欲窺關中，是日兵至滎陽城下。楚王呼魏豹曰：「君乃周室之後，屢受王侯之封，何其屈於匹夫手下？若肯從吾封授原職。」豹聞之答曰：「限三口開門獻城，以為見楚之功。」言畢下城入帳，早有人將豹之語報與首將周奇。奇急召豹責之曰：「爾前者濉水敗陣，漢王不責爾過，既而誑回平陽，擄國造叛，為韓信涉河擄歸，漢王亦免爾死，今乃又欲獻門降楚，反覆不定，真匹夫也。」豹低首無語，奇令推出斬之，取其首級，令人上城，呼楚王曰：「吾獻魏豹之首，以免楚王之望。」楚王大怒，催軍攻城。有魏豹親隨，恨奇斬豹，私開南北二門獻楚。楚王引大軍入城，奇等慌走不迭，為楚將所獲，推見楚王，王問奇曰：「爾有何說？」奇曰：「敗軍之將，有死而已，更復何言？」楚王喜曰：「此將忠臣也。爾若從吾，封爾萬戶侯；如不順從，鼎鑊烹之。」奇曰：「大丈夫功名乃末事耳，豈懼一死！吾若生受楚之富貴，死後何顏見紀信乎？」楚王又曰：「侯封萬戶非為小可，何苦執迷。」奇乃誑楚王曰：「大王與吾朝服，待吾望西辭漢歸楚。」楚王從之。奇得朝服，穿畢望西拜漢王曰：「臣不能與大王保守城池，臣罪應死。」拜罷謂楚王同：「大王貪殘酷暴，非仁義之士，乃匹夫也。」言訖自下油中而死，楚王視之大駭。又召聰公問曰：「爾可降吾。封爾侯爵。」聰公不答，亦投油內而死。再召王信問之，王信願降。楚王封為陣外捕察使，官巡城池。 <br />
　　且說漢王軍馬出關，屯於城皋。是日王信探知漢軍已至城皋。城內因巡城得便，逕自私逃奔至城皋，入見漢王，具奏滎陽之事。漢王大怒，復歎息曰：「吾有何德？感周、聰二將苦死。」遂傳命以周奇之子周晶為御史大夫，以紀信之子紀通為官內大將軍，惟聰公無子，但追贈顯職，仍令王信復任原職，隨軍征戰，再賞黃金百兩。王信謝恩封賞已罷，忽報楚王兵至城下。漢王急聚文武商議。遣使南取英布，東取彭越，令二路將領軍來助戰。不數日英布、彭越俱至，就於城外數十里下寨，與城中為犄角之勢。 <br />
　　楚王一日升帳，正欲驅軍攻擊城皋，怨報英布引軍五萬屯於南首，彭越引軍五萬屯於北首，二軍俱來挑戰。楚王聞知，乃命陸沮分兵五萬，南敵英布。國舅虞子琪領大軍守滎陽，自引軍五萬北敵彭越。正行之間，適與彭越軍兵相遇，兩下擺開陣勢。楚王出馬，大罵彭越反賊數(音索)侵算吾，今番決不容爾。說罷，挺槍拍馬直衝過來，彭越迎敵。兩軍混戰多時，越敗陣奔走，楚軍掩至，漢軍自相踐踏，退走百十餘里。至內和縣，越走入縣，楚王追至，聞縣居民俱以羊酒迎接。彭越入城，楚王驅軍逼就城下，見城門堅閉，拒住楚軍。楚王大怒曰：「彭越乃一賊夫，如此迎接，返為閉城拒吾。」遂傳令搬積柴薪於西門，以火焚之。 <br />
　　城上居民聞之，盡皆驚恐。忽一小兒笑日：「吾能救爾一城性命。」居民視之，乃內和縣令之子，年一十三歲。百姓俱謂小兒曰：「公子年幼，有何良策？」小兒曰：「爾等勿慮，吾自去見楚王。可以救解其禍。」眾人信以為然，遂送小兒下城。小兒至楚軍中見王施禮畢，王曰：「小兒何來？」小兒奏曰：「大王怒者為何？」楚王本是大怒，見小兒膽志問己，乃回嗔作喜，曰：「早來彭越只一賊夫，城中居民以禮迎人，待吾至此返閉城相拒，如不放越出城，吾必屠城，以消此忿。」小兒曰：「大王誤矣。與大王爭天下者漢王也，非彭越也；況大王天下十去八九，勢已非矣，又何在彭越一夫耶？」王曰：「爾何見吾有失？」小兒曰：「大王之失天下有五：昔鴻門宴會不用范增之計，不殺漢王者一也；拒韓生之諫，輕棄咸陽，都彭城者二也；聽張良之說，左遷諸侯者三也；不用韓信，聽其歸漢者四也；信陳平之反間滎陽，棄范增者五也。況大王嗜殺黷貨，失天下人之望，乃不自悟，而徒區區於小忿。量彭越一小輩耳，不足介意，王宜思之。」楚王聞言不答，良久乃曰：「此子非佬，他日必有用之材也。」聽諫而止其焚，遣之還城，引軍自回。滎陽城上居民望見楚王軍退，開門出迎小兒入城，彭越與眾居民往縣致謝，於次日亦引軍回城皋。 <br />
　　楚王當下離卻內和，途中忽遇敗卒報說，滎陽已被陳平用計，遣將夏侯嬰等搶入城中，殺死國舅虞子琪。榮陽已失。楚王正納悶間，又遇陸沮兵敗西至。沮甚言英布驍勇難敵，今戰勝，又奉漢王之命往淮南去訖。楚王聞言乃留陸沮、季布、鍾離末、冷遐等四將，領兵一十萬守住城皋大營，自統諸將引大軍二十萬逕趨大梁，一連取城三十七座。 <br />
　　且說漢王在於城皋知陳平、夏侯嬰復取滎陽，不勝之喜。少頃彭越軍回，具言內和小兒之事，王甚異之。正話間，忽報肖何遣一新將婁樊引軍十萬運糧來至。王令召樊入見。漢王視其身長一丈，狀貌如神，心中甚悅，與之語及關中事。緒言尤未畢，楚將鍾離末等引軍搦戰。王問：「誰去出敵？」婁樊曰：「臣初侍王，願立微功。」王許之。樊即上馬出城佈陣，與末交戰，不十餘合，鍾離末敗走。季布迎戰，不數合，季布又敗。楚將數員夾擊，俱被婁樊殺散。楚軍大敗，婁樊獲勝回城。漢王大喜，次日，季布遣人報與楚王，楚王大怒，即引軍至城皋營中，傳令佈陣搦戰。漢將婁樊復出迎敵楚王。兩馬相交，戰二十餘合，婁樊敗走，楚王追之，婁樊急拽弓弦，正待放箭，早被楚王覷見，大喝一聲，唬得婁樊墜馬而死。楚王揮兵掩殺，漢軍十死八九，大敗入城。自是漢王君臣堅閉不出。楚軍不時攻城，亦不能下。 <br />
　　兩軍相拒日久，雌雄不決。漢王思及父母，一日召文武群臣議曰：「吾自布衣起義取天下，戰爭五載，勝負未分。今家屬久留楚地，生死盡在楚王之手，吾意欲遣使往楚商議，自關以外俱獻與換取父母家眷，兩國連和，永罷征戰，以免生靈之苦，更為長便。」子房諫曰：「大王誤矣。昔商家一統天下，紂王荒淫暴虐，棄賢失良，文王遭羑里之危，紂王終不敢誅之。至武王始行弔伐，一鼓而滅其國。以臣觀之，項王非天所佑之主，必不敢加害太公，王何勞於思慮，而欲棄大事乎？」漢王怒曰：「為人不忠不孝，是逆也，何以為人子？」子房不語，陸賈進曰：「大王息怒，臣雖不才，憑三寸舌入楚為使，說楚王連和取還我王家屬。」漢王甚悅，令行。賈至楚營外，左右報與楚王，王令宣入，見是陸賈，乃厲言曰：「爾欲來說吾耶？」賈對曰：「臣何敢說大王，特勸大王與漢連和，一以免驅馳征戰之勞，二以解蒼生塗炭之苦；況大王常與漢王結義，共取秦業，乃今互相爭競，戰經五載，勝負未分。漢兵久困，楚卒未蘇，耕者不得盡力於農，商者不得安行於道，閻閭愁歎，市肆蕭然，甚非二王起義，安天下之初志也。今大王不若許漢連和，各守疆界，豈不兩得其利乎？」楚王聽罷，怒曰：「爾乃張良之輩，左右與吾斬之。」賈曰：「臣漢使也，兩國爭戰不斬來使。」楚王方免叱退，再不許言。賈遂辭歸回見漢王，具奏其辭。漢王放聲大哭曰：「甚時得見吾父母也。」哭畢再問群臣：「誰敢為使？」群臣莫敢對。王又問曰：「若有人說得和息，迎歸吾父母家屬者，吾以千金賞賜，萬戶封侯。」言訖一人出曰：「臣願從。」漢王視之，大喜，乃侯公也。其人原是村莊農家布衣，時從漢王收秦。生得容貌醜陋，心性質樸。漢王責曰：「才如陸賈，尚然說楚不得，爾一庸夫，焉能說楚刖？」侯公曰：「大王休小覷臣，臣若去，大事可決。臣聞鵰鶚不食蚊蟲，大鵬不立蒿薪，楚王覷臣必不與陸賈等也。」漢王不許。子房奏曰：「此人外愚內智，楚王不疑，多是成得和議，可以遣之。」漢王依子房之言，以書付與而去。 <br />
　　侯公入至楚營，楚王召至帳下，視之不識。乃問曰：「爾何人也？」侯公曰：「臣乃侯公。」遂施禮畢，默然佇立，並無言詞。楚王暗思：此人乃一庸夫也。問之曰：「公來何故？」侯公無語，只遞漢王書上。楚王看畢其書曰：「劉邦和議實也？」又問：「漢下大臣因何不來？」侯公曰：「自陸賈蒙大王放回，漢王數次遣大臣並無一人敢應。漢王至後再問，如有往楚者，千金賞萬戶侯，念小臣家寒，母老不能孝養，故此冒昧見王，顧大王從此指鴻溝為界，以後各守疆土，免交戈戟，萬民之幸。」楚王聞之，大喜曰：「吾觀爾淳樸之人，允議和息。」即修回書，遣侯公還。侯公欲行，又奏曰：「臣有一言，容臣萬罪。」楚王曰：「尚有何說？」侯公曰：「臣臨行時漢王囑付小臣，若見父母代行八拜之禮，以傳其意。」楚王即宣太公夫婦出見。侯公曰：「臣承王命代行八拜。」言訖下拜俯伏。太公放聲大哭不止，侯公亦垂淚而悲。楚王視之不忍，乃曰：「大丈夫隔絕人之父子夫婦非仁義也，且和議已決，留之何益。」遂將太公並家屬三百口盡與侯公同回。侯公拜辭楚王出營，於路先遣人報漢王。王出城迎接父母拜畢，賜侯公金五百兩，封為萬戶侯。群臣慶賀漢王。王大喜，傳命班師入關，回至洛陽。楚王亦令三軍拔寨而起，自回彭城。是時楚漢四年夏六月。楚漢指定鴻溝為界。各罷兵也。楚王於彭城建一王樓。每日飲宴不題。 <br />
　　胡曾先生有詩日： <br />
　　虎鬥龍爭白刃秋，兩分天下指鴻溝。 <br />
　　項王不覺英雄挫，欲向彭城醉玉樓。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>