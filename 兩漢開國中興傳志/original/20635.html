<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　楚王獨奔烏江自刎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>楚王獨奔烏江自刎</font></h4>
			　　當下楚王在營亦聞歌聲，悽慘惻然傷心，隨仗劍出帳巡視各營。見軍卒逃散將盡，跌足垂淚，仰天歎曰：「皇天負我。」欲單騎衝陣而出，又思吾力雖可自保，帳中卻有虞姬，何忍拋棄。乃回帳辭別而出，虞姬亦出帳垂淚而言日：「如之奈何？」王曰：「非吾戰陣之失，乃天不佑吾。」言訖，作歌一首。歌日： <br />
　　力拔山兮氣蓋世， <br />
　　時不利兮騅不逝， <br />
　　虞兮虞兮奈爾何。 <br />
　　虞姬亦作歌一首。歌日： <br />
　　妾心有兮匪石， <br />
　　此情堅兮潔白， <br />
　　素懷悵兮明皓月， <br />
　　庸人隨兮歸不得， <br />
　　大王去兮自努力。 <br />
　　楚王聽畢，切切淒淒。忽聞帳中人語，步入視之，乃是桓楚引軍夜巡還營。王謂桓楚曰：「非吾戰鬥之罪，天亡我也。」將士聞之相對而泣。楚王再覷虞姬，棄戀兩難。有詩日： <br />
　　欲別虞姬兩淚垂，項王征戰失軍機。 <br />
　　鴻門若聽謀臣計，不到垓心有別離。 <br />
　　又日： <br />
　　惜爵印腕手，誰人肯為晉。 <br />
　　重瞳空似舜，三杰已歸劉。 <br />
　　垓下軍心變，江東旺氣休。 <br />
　　兩行英雄淚，空對婦人流。 <br />
　　虞姬泣曰：「大王已去，妾身若何？」楚王曰：「吾觀劉邦酒色之徒，必不殺爾。」說罷上馬欲行，回首又囑咐虞姬曰：「爾善事漢王。」虞姬曰：「請大王寶劍。」楚王以劍付之。虞姬拔劍自刎而死。 <br />
　　蘇東坡有詩歎日： <br />
　　妾本江東婦，隨君已數年。 <br />
　　娥眉雙宛轉，雲鬢兩蟬娟。 <br />
　　玉貌傾城色，花容西楚憐。 <br />
　　今朝垓下別，刎首落君前。 <br />
　　楚王見姬刎死，心甚不忍，大哭一場。引數百餘騎上馬往正南衝陣而出，被漢軍截為兩路。楚王不救後軍，急望前走。又逢張耳，交戰數合，殺退張耳。前進又逢英布、彭越、陳豨三將混戰，楚王奮勇出陣。又逢吳芮大軍攔路，廝殺得出，行數十里，從騎只有三百餘人。桓楚等皆死於亂軍。楚王甚是痛惜，至前又遇樊噲，戰不數合，樊噲敗走。楚王回顧從騎不滿百人。奔至陰陵，迷蹤失路，乃長歎曰：「神天胡不佑吾！」徘徊四顧，忽見前有田夫。田夫視之曰：「莫非項王乎？」王曰：「是也。」田夫曰：「爾自思之，自爾為君，征戰五載，天下農不得耕，女不得織。今困垓心，乃逃至此。」王問曰：「欲回江東，從何而去？」田夫不答，王欲斬之。田夫乃望左手一指。王急依所指便行，不覺陷入大澤淤泥之中，王大怒曰：「叵耐田夫，故賺吾於此。」正猶豫間，又聞金鼓之聲，伏兵並起，當先一員大將。楚王問曰：「爾何人也？」將曰：「吾乃楊喜。」楚王告曰：「吾今人困馬乏，爾若從吾，異日重報。」喜曰：「休得亂言，吾奉漢王命來取爾首。」楚王大怒，拍馬一躍而起，遂刺楊喜於馬下。楚王殺散眾軍，縱馬而行，至前下馬歇息，從軍尚有二十餘騎。王與從軍曰：「若到江東再措大軍來報漢仇。」從軍然之。天明引軍前行，又聽得喊聲齊起，慌忙奔至潢山，從兵向高阜處觀望，見漢兵重重圍匝數里，說與楚王。王歎曰：「誠然天亡我也！」有詩日： <br />
　　英雄蓋世復剛強，暴虐貪殘號霸王。 <br />
　　八千楚歌兵散後，聲聲嗟歎是天亡。 <br />
　　復與從騎而言曰：「戰數年，大小七十餘陣，陣上皆勝，今兵雖寡，吾猶敢戰。」乃引從騎下山來與漢軍相敵。漢將乃楊喜之子楊堯、楊郭萬二將與王戰不數合，刺郭萬於馬下。楊堯領軍退。楚王只是單騎奔至烏江，見船公亭長橫舟而立，謂楚王曰：「大王獨騎至此，八千子弟並無一人隨大王東歸。江東父老倚門專望。」王曰：「吾有何面目見江東父老兄弟？」亭長曰：「大王勿慮，江東地方千里，聚兵再戰，亦無不可。」復指謂王曰：「背後漢兵追近，請大王速上船。」王欲上船，亭長曰：「此船疏漏，只可渡人，不可渡馬。」楚王曰：「吾所乘烏騅馬日行千里，焉忍棄之，此馬與公。」亭長接馬上船。亭長曰：「漢軍近矣。」王曰：「兵須多少？」亭長曰：「兵有五隊。約有五千。」須臾，軍已至近。楚王暗啞喝之，步戰五將。五將不退，楚王怒殺十人，軍又不退。楚王乃呼鄉人呂文通曰：「吾與爾一場富貴。」言訖拔劍在手，攬發自刎而死。呂文通從容向前，跪取首級。五將引軍自回。 <br />
　　張天覺有詩日： <br />
　　爭帝圖王勢已傾，八千兵散楚歌聲。 <br />
　　烏江不是無船渡，恥向東吳再起兵。 <br />
　　又日： <br />
　　不修仁德洽文明，天道如何可力爭。 <br />
　　隔岸故鄉歸不得，十年虛負枉爭名。 <br />
　　羅隱有詩曰： <br />
　　舉目咸陽事可嗟，楚王恩義與天齊。 <br />
　　八千子弟歸何處，萬里鴻溝一旦傾。 <br />
　　九里山前爭日月，血流垓下使人驚。 <br />
　　拔山力盡烏江死，今古悠悠尚怨嗟。 <br />
　　(按：是日田夫與船公俱漢將詐裝於此，分明逼羽死於烏江。後人於江邊立祠以祀之。又按：楚王於秦始皇十五年生，楚漢五年十一月自刎於烏江而死。年三十一歲。） <br />
　　有詩歎之日： <br />
　　萬戰英雄死沒歸，祠堂誰為立前題。 <br />
　　漢宮楚國歌聲起，一旦俄然社稷離。 <br />
　　力盡烏江騅不逝，傷心爭忍別虞姬。 <br />
　　英雄蓋世今何在，血染霜鋒實可悲。 <br />
　　又詩： <br />
　　刀劍垓前夜不停，楚歌散盡八千兵。 <br />
　　潰圍破敵三更出，失路都無百騎行。 <br />
　　單劍指呼猶斬將，萬人辟易尚何驚。 <br />
　　不言決死天亡楚，四海干戈卒未寧。 <br />
　　曹道衝讀史至此，作詩一絕日： <br />
　　憑仗英雄勢已休，只因不用直臣籌。 <br />
　　可憐八尺英雄體，一旦分張付五侯。 <br />
　　按：史官學士司馬遷日：吾聞賈生論項王有日：人謂項羽有重瞳，以為羽亦聖人也。然羽布衣起於隴畝之間，遂將五諸侯滅秦。五諸侯乃趙、燕、齊、楚、韓也。按劍而分建天下。諸侯皆由羽出，號為霸王。雖不致終，自古以來未有也。遷論之曰：「項王經營天下，戰爭五載，卒亡其國，身死烏江，尚不覺悟，蓋由不知己不能用賢，故失天下。乃言天亡，非己戰罪，豈不謬哉。」西漢君臣論昔司馬遷之論項王失人甚也。不審項王為人，則司馬遷以為王之過矣。夫項王有八德：起於布衣，威服天下，英雄之致，一也；斬宋誼而存趙國，斷之明，二也；大小七十餘陣未嘗敗，勇略之深，三也；與仇敵而不殺敵人之父，仁之大，四也；割鴻溝而不質漢之妻子，義之厚，五也；勢窮力屈言天亡我，是能知命，六也；至烏江而不肯渡，羞見父老，自恥而不愛其身，七也；引劍自殺，知死有分定，八也。細察項王之事有始有終，功亦多矣，過亦寡矣，項王言天亡我非為謬也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>