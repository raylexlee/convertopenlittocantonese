<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　漢王平魯即位封賞功臣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>漢王平魯即位封賞功臣</font></h4>
			　　卻說漢王君臣知楚王獨奔烏江，正望五將回軍消息。忽五將呂文通等軍至，將楚王首級獻上。漢主不忍久視，令以木匣盛之。漢王欲封文通五將，各爭功不已。王乃放聲大哭曰：「是誰殺吾弟也。」五將見王不悅，乃直告曰：「楚王非臣等所殺，是其自刎，持此首級獻王。」王曰：「如是則功無優劣矣。」即日封王翳衡陽侯，楊堯赤泉侯，楊武吳防侯，呂勝昆陽侯，呂文通武岡侯。五將謝恩而退。漢王又傳令曰：「軍中若獲楚王家屬不許損害，即當獻出，吾以恩禮待之。」有識者答曰：「楚王夫人虞姬先已自刎身死。」漢主聞言，甚歎息不已。次日王命大小將士俱還洛陽，聽候封賞，車駕剋日便行。軍中正待準備行裝，子房知之，慌奏王曰：「天下未定，大王豈可便回洛陽。」王曰：「楚已天亡，何為未定？」子房曰：「現有魯國堅守未下。魯乃聖人之國，昔周公封於魯，崇信義，重禮教，詩書禮樂相傳，名哲之士甚廣。他日倘有智謀用事，為患非小。王宜乘勢率精兵以伐之，魯平然後還兵可也。」王曰：「卿言誠是。」遂大賞三軍。 <br />
　　次日，傳命進兵至魯，欲令將士四面攻城。而城下弦歌之聲不絕。漢王聞知歎曰：「儒者樂聖人之道義，雖亂世猶鼓琴而樂聲外聞，教化所洽如此其深也。」遂親詣曲阜祭奠孔子而還。且說魯國君臣知漢兵屯於城外，堅閉城門，但相率立於城上。子房於城下大呼曰：「今漢王大兵至此，宜開門納降。魯乃禮樂之國，豈不識時達變，何待攻城？」魯將士曰：「吾魯王無拒敵之意，但恐降漢則楚王必來攻擊，不得不堅城，以待楚也。」子房曰：「楚王已死，故漢王以得勝之兵乘勢下魯，爾或執迷，亦有楚王之襯矣。」魯人不信項王之死，尤欲堅拒。漢王乃令將士以楚王之首示之，魯君臣始信楚滅，遂開門出迎漢王。漢王坐定，出榜安民，命魯王葬楚王之骸。漢王親自與眾侯王大小將士代楚王掛孝三日，發柩葬於穀城東一十五里，改封楚王為魯國公。事畢，漢王傳命諸侯將士俱入洛陽，聽候封賞。 <br />
　　又有詩漢楚王日： <br />
　　拔山力盡戰爭休，蓋世英雄已入丘。 <br />
　　帝業頓亡非智淺，皇天有意輔炎劉。 <br />
　　時韓信部軍已駐定陶，下定營寨。聞漢王駕至，出營外數十里迎接，駕至將近，韓信俯伏，信部下軍大邀喝曰：「天下兵馬都元帥破楚大將軍三齊王韓信謹祗候迎駕。」漢王聞之大驚，暗思楚王已滅，天下方寧。韓信若為三齊王，齊地最雄，倘然有變，安能制之？時定陶官軍百姓莫不夾道奔趨觀望車駕，果然旌幡耀目，車馬駢闐。王於車中亦甚欣悅，舉目四處瞻視，正見一座營寨壁壘雄壯，戈戟森嚴，旌旗隱隱遮天，士卒喧聲沸海。王問左右曰：「何營也？」左右曰：「三齊王韓信之營。」王令停驂視之良久，心中甚是疑慮，乃密問子房曰：「項氏已滅，韓信尚執天下兵權，以信之略，威震四海，天下無敵，吾甚畏之。」子房愕然大驚，謂漢王曰：「方今天下初定，大王不宜有此疑心，恐有洩漏；信若生變，非比楚王之敵，惟王存之於心，自思可也。」漢王然之。 <br />
　　後人歎信詩日： <br />
　　假印權齊心忿怒，只因勍敵未曾除。 <br />
　　載觀營寨並呼喝，益使君心轉慮疑。 <br />
　　況是英雄威勢重，那堪驕侈弗謙虛。 <br />
　　漢王自此機謀起，可惜功高不善居。 <br />
　　次日駕至定陶縣，傳命設宴，宣眾文武群臣諸將赴宴。酒罷，漢王謂韓信曰：「今楚已滅，天下太平，元帥可納齊王印。」眾官盡皆失色，韓信不語。王又曰：「元帥當日恐齊反側，使蒯通來假印鎮守，乃權封之。」信曰：「昨者王亦特詔正封，何故易命？」王笑曰：「齊國吾已許長子劉肥也，封元帥為楚王。」信拜辭其職。王曰：「楚國在中巫郡地，方五千里，有十年糧石，精兵二十萬，何有不如齊國？」信見漢王不悅，方受楚王之印，謝恩。王又實封彭越為大梁王，封英布為九江王，三王俱領印謝恩畢。王命其餘大小將士俱侯駕入咸陽之日論功封賞，諸將聽命。即日拔寨班師，大軍擁護車駕前赴咸陽。 <br />
　　有詩論漢王日： <br />
　　昨日英雄喪九泉，垓前點點血猶鮮。 <br />
　　君王何事忘恩速，才到昇平奪將權。 <br />
　　於路郡邑官軍士庶莫不歡欣鼓舞，迎接車駕；所過之處，秋毫無犯。不及旬日，駕至咸陽。蕭何率長安軍民等官遠迎車駕。入城登殿，百官文武朝參已畢。漢王回官，諸臣俱退。次早漢王升殿。蕭何、韓信、子房等率文武上表，勸王即帝位。近臣接表進上，漢王覽其表日： <br />
　　切聞南巢始放，適舒傒後之思；牧野初臨，即慰撫綏之望，故殷湯衍鴻圖於永久，而周武茂曆數於綿長。亙古如斯，於會益盛。茲惟殿下睿哲天成，英明神授，首龍興乾豐沛，遂虎奔於定陶，師入函關，懾子嬰而稽首；法更霸上，除秦暴以蘇民。寶貨無貪，咸仰賢君之恭儉；刑名有赦，已占聖主之寬仁。爰仗雄師奉行天命，漸取列侯封土，粗為三分有二之規，載收西楚版畫，肇建一統無疆之緒。允矣四方寧謐，信乎幾有亨嘉，率土騰歡，普天稱慶。俯念臣民等操戈運智，久戰伐之辛勤；束草裹糧，每徵需之苦楚。欣逢日出，淨收障翳之霾；快睹春回，仰被生成之澤。伏乞早登大寶，懋建洪猷，賜赦頒恩，少答轉輸之赤子，封琦顯績，無忘勞役之君臣。正位而優丕基，統緒永傳於百世；法聖明而興致治，謨烈於昭於萬年，乃所以上承天心，下副民望者也。臣等無任歡忭之至，謹表。 <br />
　　王覽表大喜，遂剋日設朝，即皇帝位，詔封文武群臣，並加進品級，其最有功於戰陣者，悉皆封侯。即日賜赦詔書，遍行天下，國號大漢。咸令知會，仍賜文武群臣大宴三日，慶賀太平。宴罷，帝出聖旨，令韓信、彭越、英布三王各還所封之國，其餘文臣武將，各就範職治事，於是大小官員俱於午門謝恩，依旨而行。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>