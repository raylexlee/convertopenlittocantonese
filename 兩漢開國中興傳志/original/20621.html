<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　二公鴻門大宴</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>二公鴻門大宴</font></h4>
			　　且說當日范增獨立帳下謂魯公曰：「臣觀沛公終不服弱，必與主公爭取天下，況有張良智巧，舌辯項伯，此言皆虛詞也，主公宜依臣計除之，以絕後患。」魯公曰：「亞父有何妙計？」增曰：「明日設一宴於鴻門。名賀亡秦之宴，預遣使請沛公，沛公必至。飲酒之間，臣彈腰間牝玦為號，公即起而斬之。此上計也；其次，埋伏精壯一百餘人，臣擊席上金杯為號，主公可呼壯士，擁出可以殺之，此中計也；又其次，沛公酒至半酣，項莊就席舞劍，俟沛公酩酊，可以殺之。沛公不出此三計也。」魯公聞之大喜，傳令安排筵會，一面遣使往邀沛公。沛公見使，命相請，乃曰：「魯公之命，安敢不來？爾可先回，吾當即至。」使者應諾出營。沛公謂子房曰：「此事若何？」子房曰：「臣觀此會計也，有謀主公之心。」沛公大驚曰：「似此奈何？」子房曰：「主公勿憂，臣與樊噲保主公去，萬無一失。」沛公喜，隨與子房、樊噲領數十騎逕至鴻門，下車，陳平接入帳中。魯公相見禮畢，分賓主坐定。魯公正視沛公而責之曰：「昔日爾我同受義帝之命，分兵破秦，爾乃爭先入關。用小人之詭術，犯三者之大過。」沛公抬身曰：「願聞其過。」魯公曰：「一入咸陽，與民約法三章，擅改秦制，不待與吾商議，罪之一也；爾又遍赦天下，封賜子嬰，受民羊酒，收結人心，罪之二也；拒關之險，不容吾入，罪之三也。」沛公答曰：「拒關之險，非阻公也，恐秦餘黨未淨，復奪其關；約法三章，乃安秦民，使無反側；大赦天下者，乃吾之計，若不出赦，焉能定秦朝官吏。其秦宮院及府庫俱各封固，吾毫無私取，以待奉公。凡此者皆吾之功也，何謂罪過？況吾與公結義之好，公毋聽讒聞，乃甚幸耳。」魯公聽罷，遂召曹無傷斬訖。請沛公入席，飲宴乃曰：「適來冒犯，慎勿嗔責。」增令陳平酌酒。平以目視沛公，見公降准龍顏，天日之表，狀貌非常，必為真命帝王，遂有顧憐之心，酒每淺酌，魯公酒每滿斟，就筵間曰：「今日之會乃賀亡秦之會，如有交頭接耳，不奉上命者即斬，諸官勿得有違，口為明輔。」於是眾官悚然。魯公酒帶半酣，范增舉其右之手，彈玉玦數次，魯公全然不顧。增又將金盞連擊，魯公亦不聽討，反謂增曰：「適來陳平傳令，公何故違謾？」增訝曰：「主公錯矣。此會非飲酒也，乃圖天下也。」再以目視魯公，公只是不理，但命酌酒。增見二計不行，心中甚懊，乃避席而起，急召項莊舞劍。項莊至筵間曰：「二公飲酒，無以為樂。臣舞劍一曲，與沛公送酒。」魯公大喜，令莊起舞。子房視之，見莊有殺沛公之心，目視項伯。伯悟其意，遂拔劍出曰：「獨舞不足為樂，臣與莊對舞乃可。」二公許之。項莊舞劍數次欲殺沛公，項伯每每遮攔。 <br />
　　子房見勢不如，慌出寨門，呼樊噲曰：「主公有難，無由可解，吾先入筵去，爾可速來。」噲怒曰：「吾不救主，誓不為人。」言訖，揮步直踏轅門而入，把門將丁公急阻不住，樊噲直至筵前，大呼曰：「小臣樊噲是也。主公今日宴賀，亡秦天下諸侯皆在，豈宜小臣獨立轅門，公若欲用壯士，噲願當先。」魯公視之，見噲狀貌堂堂，語言慷慨，乃命賜豚一蹄，美酒一斗。噲以豚肉立而啖之，斗酒一飲而竭。魯公笑曰：「真壯士也。」問噲曰：「壯士復能飲乎？」噲曰：「大丈夫死且不足懼，何懼酒肉乎？」魯公大喜，令噲坐飲。范增恨公三計不聽，即便離席去南門，責丁公放噲入筵之罪。子房見增出外，即與沛公逕出西門。西門守將申陽攔阻不放。沛公曰：「奉魯公命放吾君臣回去。」申陽不聽其言。復有陳平從後來，請沛公入席。子房乃誑申陽曰：「爾不信吾言，陳平亦奉魯公之命來送沛公也。」申陽正猶豫間，樊噲揮步擁至，沛公急出乃脫。子房謂噲曰：「爾護主公先行，吾謝魯公即來。」說罷復回。 <br />
　　胡曾先生有詩歎魯公曰： <br />
　　項藉鷹揚六合辰，鴻門開宴賀亡秦。 <br />
　　樽前若用謀臣計，豈作陰陵失路人。 <br />
　　魯公見沛公去久不回，正命將士邀請，忽子房復入，魯公怒曰：「沛公不來，爾來何如？」子房曰：「沛公酒力不勝，酩酊而歸，令臣來謝，並奉秦寶照星玉鬥獻上，以表微意。」魯公視之大喜。子房又曰：「臣蒙主公酒宴，亦甚酣醉，乞放歸寨。」魯公從之，令項伯送出，而逢范增適於南門責丁公回。魯公問：「亞父何來？」增曰：「天下已失矣。」言訖長歎。魯公笑曰：「量劉季一村夫，何足道哉。」乃將玉鬥賜與范增。增曰：「此物何用？」魯公曰：「秦朝一十八般寶物俱有奇妙，此乃照星玉鬥，何言無用？」范增將玉鬥擲之於地，擊得粉碎。魯公視之大怒，曰：「爾敢碎毀大寶？」增曰：「臣觀此物亡國之寶，惟沛公之首得之，則天下定矣，乃為至寶。今公不依臣謀，反聽子房之說，江山社稷徒此失去，又復思玉鬥之為寶哉。」魯公聽罷，默然無語。增曰：「此時悔之晚矣。」魯公曰：「似此若何？」增曰：「昔吳王夫差不聽於胥之諫，放越王歸國，子胥日：『吾不忍見越滅吳。』自刎而死，令人懸其頭於東門，以視越。後越王用范蠡謀進西施女於吳。吳王納而寵之，荒亡失政。越兵至，一鼓而國滅身亡。今王公不殺沛公，如放魚入海，放虎歸山，臣不識主公果何見也？」魯公聞增話說到底，覺有愧色，悔恨無及。乃曰：「機會已失，如之奈何？」增曰：「臣再設一計，差使復往霸上，請沛公議事；彼若來至，可即擒之。」魯公隨遣使去，入寨呈上書簡。 <br />
　　沛公看書問子房口：「此何意也？」子房曰：「此范增之謀，主公若去，則不復還。」沛公驚曰：「何以拒之？」子房曰：「主公勿憂，臣願替主公一行。」沛公曰：「爾去恐遭所害。」子房曰：「臣去無妨。」隨使逕至鴻門寨中，跪於帳下。魯公責曰：「吾請沛公議事，沛公不來，爾敢代彼。」子房全無懼色，徐答曰：「沛公乃一田夫，智識疏陋，豈曉國家大事。公是名將之裔，諳練洞達，威令大行，諸侯畏服。今秦朝已滅，公但入咸陽大事決矣，又何必議？」魯公聞言大喜，問曰：「吾欲為君治安天下，有何良策？」子房曰：「為天子者，其等有三。一曰帝道，二曰王道，三曰霸道。」魯公曰：「何為帝道？」子房曰：「伏羲氏、神農氏、軒轅氏、陶唐氏、有虞氏，是謂五帝。伏羲氏者，周姓。都於陳留，制甲子歷，書畫八卦，分九州，制婚姻之札，立宗廟社稷，在位一百二十年。神農氏者，姜姓。都於魯地，教民耕種五穀，嘗百草，以制醫藥，濟世利民，在位一百四十年。軒轅氏，覆姓公孫，拜封侯為帥，築壇於版泉。戰蚩尤於涿鹿，除禍害以安百姓，在位一百年。陶唐氏名堯，都於平陽。治洪水，誅四凶，敷五教以敘人倫，制禮樂以和上下，土階三尺，茅茨不剪，在位九十八年，讓位於舜。有虞氏名舜，嗣唐堯而有天下。舉十六相以自輔，操五弦之琴，歌南風之曲，都俞吁弗於一堂，垂衣拱手於南面；禮樂修明，聲教四訖，在位五十二年。此五帝者以道德仁孝治民，以雍容揖遜得位。當時黎民於（音烏）變，四海謳歌鼓腹而頌。此五帝之世極盛之道也。王道者，夏之禹，商之湯，周之文武。是謂三王。是三王者，雖以征誅而有天下，然皆以有道伐無道，發政施仁，敦倫崇義，修禮樂振風俗，尚廉恥明賞罰。是以當時莫不教化大行，民安於下，熙熙攘攘，四海晏然。君安於上，傳位子孫，國祚永久。此三王之世，亦隆盛之道也。」魯公聽得子房聲韻若鍾，語言如注，心甚歡悅，復問霸道何如？子房曰：「霸道者，春秋之時，人心澆漓，諸侯僭竊。於是有齊桓公、晉文公、宋襄公、楚莊公、秦穆公，是謂五霸。是五霸者，尊周室以攘外夷，假仁義而專征伐。戰必勝，攻必取，諸侯有不服者則攻削之。此以兵戈刑戮為尚。是以國富兵強，列國震懾，奠敢不從威令，此之謂霸道也。」魯公聞說霸道，大喜。乃曰：「吾亦以霸道為治如何？」子房曰：「當今之世，公正宜於霸耳。」魯公曰：「天下已定，吾自稱為西楚霸王，分封諸侯，如有不遵命者，即征伐之，但恐賞齎缺少金銀。」子房曰：「公豈不知秦始皇葬於驪山北方八百步，塚高五十尺，以珠玉為鬥星，水銀為江河，寶貝為玩戲，金銀圍繞不計其數，令人伐之，得其所藏，用之自有餘矣。」魯公大喜。范增急諫曰：「不可劫墓取財，使公陷惡名聲於萬代。」 <br />
　　魯公不聽，即令英布引軍一萬，前去驪山劫墓。不旬日間，得金六十萬兩，寶貝一百二十件。魯公曰：「此皆子房之功也。」范增曰：「子房乃說客也。主公宜誅之。」魯公不從。增曰：「主公不信，不肯誅之。試封官職，令臣於此看其受與不受，便可知矣。」魯公依言。次日召子房曰：「吾欲封爾官職，臣事於吾若何？」子房曰：「臣乃韓國賤士，因途遇沛公，借臣為從，臣不願受公重任，但欲公為仁德之主。」魯公問曰：「吾入咸陽為君，天下百姓何以得安？」子房曰：「今天下亂者皆由秦皇無道，戾其人心。先將子嬰並秦族屬替行誅斬，則人心快足，自然安妥；又咸陽阿房乃敗亡之宮，主公不宜居坐，宜別設朝受賀封，遷諸侯，各分地面。有敢反者，親自征伐。如是則萬民安樂，四海太平。公以布衣而有天下，衣錦還鄉，豈不美哉。」魯公曰：「沛公當何以處之？」子房曰：「沛公誠實人也。封於褒州千里之外。必無東還之意，天下自安矣。」魯公大喜，曰：「子房世之高士也。」設酒相待子房。飲至酩酊，魯公暗遣人送子房而回。次日魯公召子嬰並嬴氏族屬二百餘口，悉皆斬首。遂令拔寨而起，前赴咸陽。（按：張良心於興漢，屢讓楚王。其他猶可，惟殺子嬰，掘始皇墓，遷弒義帝，焚阿房，四事陷王於惡。自其非也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>