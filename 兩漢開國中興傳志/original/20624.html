<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　韓信破關收服三秦</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>韓信破關收服三秦</font></h4>
			　　話說韓信登壇，漢王封拜職受徵東破楚大元帥。當日同眾文武宴罷，謝恩出朝，升帳諸將恭賀元帥。信傳令來日己時取齊，如違斬首。眾皆得令散訖。次日己時，一聲炮響，三通鼓罷。韓信升帳坐定，諸將參見禮畢。軍校肅靜，忽正軍師王順至於帳下告曰：「諸將俱齊，惟有監軍殷蓋不至。」信怒曰：「怎敢違吾將令？」言未已，殷蓋至在帳外。信令召入，責之曰：「爾乃監軍之職，管領眾軍故違吾令。」殷蓋曰：「辭朝晚矣。」信不聽說，喝令推出轅門斬訖，取其首級，號令如有犯者，以蓋為例。諸將盡皆驚駭失色。(按：韓信居鄉破賊入關，屢受下職，素無名望，且又年少，今一旦驟拜為帥總握兵權，諸將俱有不忿之心。殷蓋尤欲抗之，故於初見甚遲以慢之。明欺信也。不意其威令嚴明，竟致梟首以示號令。蓋亦自取其死也 <br />
　　後人有詩日： <br />
　　專閫由來法要明，監軍何獨故爭衡？ <br />
　　非乾元帥無容恕，不斬將軍令不行。 <br />
　　且說漢王自拜韓信為師，心中疑慮未定，欲令領軍出征，試其才略。一日，傳命召集文臣武將宴飲將終。王問韓信曰：「元帥部佇整齊，東征之事若何？」信對曰：「先修棧道，選日行軍。」王曰：「誰可往修棧道？」信曰：「樊噲可引五百軍士前去，限四十日回報，如違治罪。」當下樊噲亦有不忿之色，尤恐犯令，只得聽命而行。宴罷文臣各回第宅。韓信即升戎帳，聚眾將官商議東征。軍分前中後三隊，以灌嬰領前鋒，曹參領二隊，信與漢王自領後軍。分撥已定，再令諸將示諭三軍，準備聽候，勿得違慢。諸將唯諾而退。次日，韓信入朝奏日：「臣請駕出褒州征伐。」漢王曰：「元帥誤矣。樊噲去修棧道尚未回報，引吾何往？」信曰：「樊噲明修棧道，韓信暗度陳倉，使章邯不知提防。兵法云『出其不意，攻其無備』是也。」大漢二年二月上旬，漢王與韓信統率大軍二十萬，大小戰將出離褒州。軍分三隊暗出陳倉口已至散關。王問信曰：「關隘嚴緊，如何過得？」信曰：「用一小計，散關自破。」漢王大喜。信召灌嬰、曹參將授以密計，吩咐依令而行。 <br />
　　卻說關上守將呂馬通聞報漢軍來至，即點軍馬下關拒敵。漢軍灌嬰出馬，二將戰至二十合，灌嬰敗走，馬通不料是計，追趕三十餘里。關上小卒飛報，漢將軍曹參領軍一萬沿間道至關，奪門而入。馬通大驚，急回軍時，前遇曹參相戰，後又灌嬰趕來。馬通抵敵不住，被灌嬰活擒，歸寨見信。信自去其縛，問曰：「公肯降漢，必有重用。」馬通願降漢軍。過卻散關，前至武都山下寨。 <br />
　　且說章邯鎖守上秦，居廢丘。是日正坐帳上，人報漢王拜韓信為元帥，引兵東征，即日遣軍修理棧道。邯笑曰：「胯夫為將，誠何以堪？」忽又報曰：「韓信引軍暗度陳倉，襲取散關，活擒呂馬通，漢大軍已至武都山下寨。」章邯聞報，大怒曰：「韓信一餓夫耳，豈識兵家之大體！」即令部下起兵十萬出戰。「吾不生擒韓信，誓不回軍！」大夫孫安諫曰：「大王不可與敵，只宜堅閉，遣人報知楚王；若楚兵來，兩下夾擊，則漢兵不能出秦。」章邯怒曰：「吾用兵三十二年，戰無不勝，豈不如一韓信耶？」叱退孫安，引軍逕出武都。信已布成陣勢。章邯列陣出馬大叫曰：「胯夫韓信安在？」漢陣灌嬰出馬，與邯交戰十餘合，敗回本陣。韓信出馬，章邯迎敵，信亦敗走。邯奮怒曰：「不擒韓信誓不回軍！」揮兵追信直至陳倉穀內，不見韓信，只見路旁有一大石，石上有詩一首。邯看其詩曰： <br />
　　韓信經石過，西回把將權。 <br />
　　東逢秦楚將，此處斬章邯。 <br />
　　讀罷大驚，急令回軍，恐遭韓信之計。言未畢，四下伏兵齊起，金鼓震天，殺得章邯大敗，得脫者千人，走入廢丘城內歎曰：「一時失笑君子，陷於小人。」見孫安言曰：「吾不聽爾之言，果輸於胯夫之手。」說尤未了，韓信大軍掩至城下。章邯傳令三軍上城堅守勿出。信見章邯拒守，遣兵大放濉水圍浸其城，使章邯不能得出。胡曾先生有詩日： <br />
　　此水雖非禹鑿開，廢丘山下重縈回。 <br />
　　莫言只解東流去，曾使章邯自殺來。 <br />
　　韓信令人放水，一面收軍回至營中。漢王召信慰而歎曰：「元帥果是奇才，蕭何薦舉不謬。」信叩頭而出，隨即傳令移軍進取中秦。卻說中秦王董翌探知漢兵至近，領軍五萬出迎。當日天晚下寨。翌與諸將議曰：「章邯敗於韓信；吾今晚乘信無備，去劫營寨，先挫其銳氣何如？」諸將皆曰：「大王之計甚善。」商議已定。韓信正在帳中，忽然一陣風過，信出視之曰：「此信風也，主有賊兵劫寨。」急召灌嬰、曹參聽計，令分兵埋伏。二將依令而去。信將軍兵盡皆撤開，只留空營。夜正三更，董翌引兵到來，前哨入至信寨，見寨空虛，知有準備，急回報知董翌。翌大驚，正待退時，忽聽漢軍一聲炮響，四面伏兵擁出。左有灌嬰，右有曹參，背後又有大隊軍馬殺來。董兵三面受敵，折傷大半。翌引敗軍走，至天明到寨，方才坐定。人報韓信遣曹參取高奴城。董翌歎曰：「吾輕敵韓信，果失中秦。」即寫降書親詣信營投降。小校報與韓信。信召董翌至帳下，以目視之良久，覽畢其書，又以目顧盼，大喝曰：「董翌爾退，吾用天下壯士，何用爾一匹夫！」翌會韓信之意，默然出營，走至下秦，見司馬忻具言韓信用兵鬼神莫測，不可輕敵。自出褒州倒衝散關生擒呂馬通；誘章邯於陳倉；破軍十萬，得脫者千人；水淹廢丘不能得出。司馬忻不聽董翌之言，正待點軍，人報韓信引兵離城三十里下寨。司馬忻領兵五萬出延安拒敵，正迎信軍，二陣相交，從辰至午，忻兵大敗，走回洛陽。卻被董翌攔路擒往司馬忻。忻曰：「爾何擒吾？」翌曰：「吾奉韓帥之計，故來擒爾以克歸漢之功。」翌推忻見信。信問忻曰：「爾肯降否？」忻即願降信。引二人拜見漢王。王大喜。韓信傳令拔寨逕趨咸陽。離城數十里安營，令呂馬通潛入城中探聽虛實，通知司馬稷暗遣人於楚王求救去訖。出城具將此事報與韓信。信即思計，傳令眾將休得出戰。 <br />
　　且說楚王久徵東齊未下，正坐帳中。忽報咸陽司馬稷馳表告急。楚王令取表文，看畢大怒曰：「胯夫怎敢取吾三秦？」召范增曰：「吾親引軍去擒韓信。」增諫曰：「大王不可。昔日鴻門飲宴不聽臣計，放過沛公；臣又囑王休去韓信，亦不聽臣之言。今韓信果為大將，用兵如神。」楚王曰：「是吾見錯，悔之晚矣。」增曰：「此時大王若去救秦，前與漢軍相迎，後有齊兵追擊，兩不相顧，徒自取敗。」楚王曰：「若此奈何？」增曰：「且遣咸陽使回，著令堅守，慎勿交戰，此間夷差劉信引軍星夜劫取漢王家眷到來，漢王若知，必回兵矣。」楚王依言，隨差劉信前去滁州。當夜，信裝盜賊擄得家眷，至於中途，早被王陵得知，截路奪回，護送入至漢王營中。漢王會見家屬又驚又喜，遂封王陵官職。劉信回楚不題。 <br />
　　且說韓信在營籌變，秦使去久，傳令吩咐眾將校曰：「明日吾自假裝楚王坐於車上，軍中俱打西楚旗號，去至城下。司馬稷必然出迎，可就馬前擒之。」眾將領計，點軍五萬聽候。是日司馬稷果然帶領諸將在城上盼望楚王救軍。須臾之間，只見正東十里以外塵頭亂滾，金鼓齊鳴，一隊軍馬飛奔而來。諸將曰：「此必楚之救軍也。」仔細覷定，前打一封龍鳳日月大旗，遮護一輛大車，車上坐著儼然霸王，軍中俱是西楚旗幟。司馬稷大喜曰：「楚王親自來也。」慌引將校開城出迎，至於車前，滾鞍下馬，舉目視之乃是韓信，司馬稷大驚，急回莫及，被信左右擒縛。信問之曰：「爾肯降乎？」司馬稷只得與眾文武歸降。信請漢王駕入咸陽。漢王傳旨安民，秋毫無犯。次日，設宴會集文武群臣賀功。漢王賜酒與信曰：「若非元帥，焉有今日？」信對曰：「皆賴我王洪福，信何有功！」漢王曰：「自從大軍東出，渡陳倉，取散關。不數月內席捲三秦，取地一萬三千餘里，皆元帥之功也。」言畢慇懃賜酒。眾文武各各盡歡而飲。正作樂間，忽報外有一先生求見大王，王召至殿下，先生施禮畢問王曰：「大王別來安樂否？」王視之乃張子房也。不勝欣喜，急請入席。王親勸酒畢，子房曰：「臣自太白嶺與大王相別，臣曾言與大王幹事，我王知否？」王曰：「吾亦忘矣。」子房曰：「臣有功者，一說六國不寧，二說楚王遷都，三與我王尋覓大元帥。」王曰：「前二事果爾有之，若言尋元帥，則若非蕭何三薦韓信，豈有元帥？」子房笑曰：「臣與韓信一封書，令獻與大王。書上寫薦韓信為大元帥，我王如何不知？」漢王問信曰：「卿自歸漢，既有子房書獻上，吾即以爾為元帥矣，豈待蕭何屢言？」信乃取書遞與漢王。王看其書曰：「為何不早呈出？」信曰：「臣故匿此書。」王曰：「何故？」信曰：「一顯我王君聖，二顯蕭何臣賢，三顯微臣忠孝。」漢王大喜曰：「吾有此二人乃世之三杰也，何憂天下不得？」漢王又勸酒畢，問信曰：「吾欲東征，元帥若何？」信曰：「未可東征。關外現有二雄鎮守，難以輕出。」王曰：「二雄是誰？」信曰：「西有平陽王魏豹，東有洛陽王申陽。」漢王點首問曰：「先取何處？」信曰：「先取魏豹，次收申陽。」王曰：「可矣。」子房曰：「臣觀二國，不勞大王動兵。臣雖不才，憑三寸舌說魏豹傾心降漢，逼申陽稽首歸劉。」王大喜曰：「卿去只恐中彼之計？」子房曰：「大王不須疑慮。」言訖辭別出城，逕投魏國而去。 <br />
　　後人贊信詩曰： <br />
　　秦地三城屏翰雄，將軍一鼓障垣空。 <br />
　　未逢西楚垓前敵，初握元戎第一功。 <br />
　　又日： <br />
　　鐵騎東驅暗襲關，三秦席捲片時間。 <br />
　　章邯不信英雄策，及見留題膽正寒。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>