<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　楚漢大會九里垓</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>楚漢大會九里垓</font></h4>
			　　卻說漢王於洛陽每日宴飲為樂。一日傳旨，欲回咸陽。子房曰：「方今天下諸侯未淨，何可入關？」漢王曰：「此言為何？」子房曰：「乘楚汝備，一鼓滅之，以免後患。」王歎曰：「士卒方才卸甲，萬民未安，焉可又出征戰？且和息正定，吾若興師，豈非失信。兼項王放吾父母仁恩大矣，一旦背之，神天不佑。」子房曰：「大王收秦四載，戰楚五年。天下已有其八，若乘勢而滅楚，以成一統基業，子孫傳祚萬年，願王思之。」漢王不悅。陳平奏曰：「子房之言誠是也。大王不可執泥信約。楚王是無信義之人。昔日大王與之，共立義帝於徐州，後乃遣人弒於彬州，是大不信義也。今不滅之，終為漢患。大王宜依子房之言，以報義帝之仇為名，會集諸處軍馬於彭城，破楚曳矣。」王乃從議，起兵四十萬直抵徐州下寨。時楚漢五年九月上旬也。探馬飛報楚王知之，亦點軍五十萬出徐州，約日交戰。兩陣對圓，楚王出馬大罵曰：「劉邦匹夫，爾失盟約，天神共鑒，豈佑爾耶？」漢王曰：「吾非背約，爾殺弒義帝，特來與之報仇。」楚王大怒，拍馬直取漢王。王背後王陵、夏侯嬰一齊殺出。戰不數十合，二將敗走，楚兵掩至，漢軍抵敵不住，大敗而奔。楚王追趕五十餘里殺得屍橫遍野。漢軍就於九里山前下寨。次日又戰，漢軍又敗走至古陵城。 <br />
　　漢王召子房曰：「吾敗二陣，折軍一十七萬，又失和好。天下人謂吾與楚爭鋒，返受挫辱，豈不恥乎？」子房曰：「大王勿優，臣觀楚王只再一戰必遭所治。且有韓信現在於齊，部下雄兵三十萬，戰將千員，可再加封為三齊王，並重賞之，然後遣使宣來，商議破楚；又再加封彭越、英布，並集諸路軍馬，大會於此，破楚曳矣。大王車駕且與眾軍移屯城皋，以待各處兵至。」漢王依言，發詔並及賞賜，遣使入齊。齊王韓信迎接，開詔宣讀，謝恩畢宴待使，命辭別回見漢王。王問：「元帥何如？」使曰：「元帥大喜。」漢王又遣使往加封彭越大粱王，英布九江王，俱令領軍前來會合破楚。使命已去，遂傳令移屯城皋。 <br />
　　且說楚王戰退漢軍，回至徐州，與群臣將帥議曰：「劉邦不依盟約，引軍至此，昨來敗陣，移屯城皋，吾必發書約戰，再決勝負何如？」諸將從命。楚王遂寫戰書遣使馳至城皋，入奏漢王。漢王拆書視之。書日： <br />
　　竊謂人以信義為先，師以有名而出，弟與公俱布衣也。自定陶邂逅之遇，結為兄弟，共破暴秦，分封已明。而爾不安厥位，數納吾國之叛亡，侵諸侯之疆土。越分亦云甚矣。復肆猖獗，襲我都城，屢挫奔逃，危如壘卵。昨者勢窮力乏，方議和息休兵，指以鴻溝為界，誓通於天。言猶在耳，顧乃懷奸挾詐，坐未暖席，即展徵旗。曾不思太公久在吾軍，爾且願分杯羹矣。而吾以遵禮事之，不忍驚懼，何其仁也。爾每敗窘，而吾未嘗逼迫，何其義也。家屬三百口吾待若至親，無敢侮慢一納，和而即遣還，何其禮也。與爾交鋒，而吾不挫一陣，何其智也。反兵彭城，按兵束甲，何其信也。吾以五事待公而公無一念，相乃竟率意以妄行，貪功而圖幸。是誠不信不義不仁無禮無智之人也，豈不恥哉？今如識時達勢，早入關中，遵盟守土，永息戰爭，如或執迷不悟，擬日對陣，以決雌雄。伏候尊裁，至期專望。西楚五年九月日書 <br />
　　漢王覽畢大驚，問群臣曰：「事當從何？」子房奏曰：「大王勿慮，臣願為使，往齊宣韓信並諸將到來，可以決戰。」王甚喜，即遣子房持宣出城，前至齊國。韓信接見禮畢，設宴子房。座間謂信曰：「漢王昨至城畢，與楚兩陣俱敗，今楚王復下戰書，此敵非小，實欺漢無人也。吾奉王命特來與公商議，大王若何？」信聞之大怒曰：「叵耐重瞳賊，吾必奉命往擒之。」宴罷遂即點集將校軍馬二十萬，前至城皋。信與子房並馬入城。漢王召見，施禮畢，王曰：「挾師勞神不易。」信曰：「皆賴我王洪福。」王請信賜坐，具說楚王之事。信曰：「大王勿慮。臣雖不才，賴王威命，必須破楚。」話間人報梁王彭越、九江王英布及六國諸侯軍馬俱到。漢王大悅，悉皆召至，見禮而退。次日韓信奏曰：「臣奉我王命用計破楚，臣有一言奏上，乞王恕臣萬死。」王曰：「卿有何事但言。」信曰：「臣假各國諸侯俱於臣手聽調，楚夷滅矣。」王曰：「除吾之外，盡屬元帥指揮。」信謝恩，即時升帳傳令天下諸路軍馬，先將軍數開報，以便調遣。查點之後，諸侯及各各將校俱於帳下伺侯聽令。臨陣之際，所用旗幡、器械，悉宜準備，勿得有違。是日互相告報籍計：大梁王軍一十五萬，九江王軍一十五萬，陸賈軍一十九萬，盧綰軍一十萬，燕王軍一十五萬，趙王軍一十五萬，南越軍一十五萬，漢王御林軍四十萬，齊王本部下軍二十萬，總一百五十餘萬。諸將俱來報數，聽候分調。信請子房、彭越上帳共議，指九里山為垓心。東至定國山，南至鳳凰山，北至大河，四下八方，隨高就低，山谷澗道，各因勢埋伏二十四處。令樊噲於九里山上搖旗。時分撥已定，號令諸將曰：「吾布此陣，定要擒滅楚王，以定漢王天下，爾諸將於各所分地面，務宜用心，奮力圍住楚軍，如有拿獲項王者，另有重賞；若敢怠慢軍情，走脫項王者，不論諸侯、大將，梟首為令。」信號令畢，諸將唯諾一聲，震動天地，漢王群臣莫不驚駭。 <br />
　　後人有詩歎曰： <br />
　　法令不嚴軍懈怠，威權忒重主驚疑。 <br />
　　為臣此際當何處，最要捫心三復思。 <br />
　　當下諸將得令，悉領本部軍馬照各所分地面埋伏去訖。且說楚王自遣戰書之後，遠近令人哨探。是日人報漢王召集軍馬一百五十餘萬，以韓信為大元帥，即日軍至徐州。楚王聞言，隨引五十萬大軍出徐州之南下寨。次日漢王韓信軍至，楚漢兩下擺開陣勢。當先韓信出馬，楚王罵曰：「爾乃窮酸餓莩，敢與吾戰？」信與交馬數合便回。楚王怒追數十里，正逢漢王。楚王大罵曰：「劉邦，爾真匹夫也。」言畢直取漢王。漢王回馬飛跑。楚王恨甚，逕追不捨，直至九里山；又逢韓信軍兵攔住，楚王曰：「胯夫還敢對戰。」拍馬交鋒，三軍混殺。須臾信引軍退，楚王聽知樂聲嘹亮，問是何處？左右曰：「漢王在九里山上飲宴，故令韓信與大王相戰。」楚王愈怒，直至山前。信於山上望曰：「項羽已入死地，如魚吞釣，似鳥投籠矣。」急令樊噲搖動令旗，四下八方埋伏齊起，弓弩亂發，金鼓震天。楚王引軍死戰，不能得出，困於垓心。只見四面軍兵重重圍裡，旌旗閉日，皂白不分，楚王大怒，進退無門，人困馬乏。韓信傳令如各地面，走脫楚王者即斬。眾軍畏懼，盡皆竭力而殺。信又遣彭越日夜惱楚。楚軍困在垓心二晝夜，將士無食。楚王命十將分兵八隊與漢兵衝敵。楚將終日乏食無力，殺傷大半，活捉項莊、項伯押見漢王。王恨項莊鴻門之仇，喝令斬訖。項伯乞降，漢王賜伯姓劉，封為射陽侯。 <br />
　　後人有詩譏項伯日： <br />
　　項裔緣何可易劉，貪生苟免受封侯。 <br />
　　忠誠異姓猶全義，何獨愚夫不識羞。 <br />
　　漢王令人召楚王歸降，楚王怒曰：「吾已稱王號帝，豈為漢王手下之臣，大丈夫寧死不辱。」遂奮勇衝陣。爭奈漢兵圍把緊密，猶如鐵桶，安能出得？漢王曰：「楚王驍勇，雖困垓心，不能擒之。」信曰：「中有八千子弟兵，亦須以計除之。」子房謂王曰：「臣有一計，使楚軍自散。楚王獨力難以當漢之眾，方可擒之。」漢王韓信大喜。子房乃於山上高處吹鐵笛作楚歌聲，楚軍聞者悉皆傷感。歌日： <br />
　　颯颯寒風九月天，家鄉撇卻十餘年。父母老來誰侍養，只於塞上寂無言。邊城凋灑夕陽暮，孤雁聲聲叫歸去。代馬由來嘶北風，越鳥巢南君不顧。楚之聲楚之曲，漢臣能吹五音律。相哀分明道子歸，遠處其待五更促。人身皆從父母生，長大須從父母育。惜似寶珠愛似珍，三年乳哺無拋擲。艱辛養成六尺軀，指望圖謀成家計。父母老來皓首時…… <br />
　　不傷悲切，淚如雨下。仰望只見銀河耿耿，涼月輝輝，四野茫然，親人何在，魂銷腸斷，個個思鄉。遂各棄甲拋戈，奔逃散去。子房傳令軍中，任從楚軍逃走，不得阻擋，因此八千子弟兵並無一人在營，眾軍陸續皆散。 <br />
　　胡曾先生有詩曰： <br />
　　拔山力盡霸圖隳，倚劍空歌不逝騅。 <br />
　　明月滿空天似水，那堪回首別虞姬？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>