<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　三王誅呂立文帝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>三王誅呂立文帝</font></h4>
			　　話說呂后既死，呂祿恐關外諸王動兵，乃密行文字與邵平，令謀殺一王劉肥。肥已預知，細以漢事與平商議。平曰：「大王不必疑心，可將書會二王、三王一同進兵取漢天下。」肥大喜。即遣書會劉澤。澤看畢問左右曰：「誰可去請三大王？」大夫衛勃曰：「臣願往請。」當日辭別，逕至升州。下馬入見三王劉長，勃具奏其故。劉長大喜，即日傳命本部將校點齊軍馬，限三日要赴濟州二王帳下取齊，將校得令。劉長次日先與衛勃上馬，同至濟州拜見大王劉肥、二王劉澤敘禮畢，商議三處軍馬共有七十餘萬，剋日興師。 <br />
　　且說三王軍尚未動，早有人報知呂祿。祿即傳敕命灌嬰為將，呂牽、耿淹副之，三人領兵二十萬出城迎敵。軍至霸陵橋下寨。灌嬰、耿淹商議，問眾將曰：「吾立信旗一面，如順漢者，立信旗東，如順呂者立信旗西。」令畢，眾軍皆立於信旗東，惟有呂牽立於旗西，灌嬰持劍斬之，將呂牽首級曉諭入報。呂須知之，呂須大怒，即令兵部判官酈其明率眾，今夜放火遍燒漢大臣之宅。其明得令退回私宅，準備以待天晚。忽阿茶公主乃是劉肥子，劉章之妻，知此密事，密遣文字報與劉章。章得文字送與王陵，陵看罷大驚，遂遍請文武大臣，須臾各官俱至，陵舉酒三巡畢，陵喝將陳平綁下，取火焚之。眾官失色，不知甚事。陳平曰：「吾有何罪？」陵怒曰：「當日封呂氏三王，爾言漢天下在爾身上管取，今日卻有酈其明舉火焚漢大臣之宅。」平曰：「公從何得知此事？」陵曰：「劉章之妻阿茶公主文字可據。」平笑曰：「且將計策詐憑蕭老相公處置，吾決不落於呂須之手。」言畢令人將酈其明父親推來。平怒問曰：「爾子酈其明舉火焚漢臣之子宅。爾知否？」父言無有此事。平曰：「喚爾子來對證！」霎時酈其明至見父跪於階下，左右持劍在手。酈其明曰：「吾父何罪？刀劍圍簇。」平曰：「爾是漢臣，卻聽呂祿之言，要焚文武之宅。阿茶公主文字存證，爾何隱諱？據爾罪不免死；若依吾三事，恕爾之罪，如或不依，即時便斬據。吾之見爾合聽從，成功立績，顯得忠孝兩全，留芳青史，揚名萬代，豈不美乎？」平復執其明之手而笑曰：「尊意若何？」酈其明躬身曰：「言誠當也，但不知三事為何？」平曰：「第一，詐發三道告急馬，第二，敕令周勃領兵迎敵，給付軍印，第三漢兵若動，先獻後宰門，且留爾父於此為質，如不依吾言，或有漏泄，先斬爾父，後誅全家老少。」酈其明尋思此事可為，乃曰：「願依相公鈞令。」其明辭別，文武各散。其明回家即時詐發告急馬。第一道告急馬奏說關外三王領雄兵七十萬把了關口，第二道告急馬奏說軍馬已至華州。第三道告急馬奏說軍馬已至霸陵川下寨。 <br />
　　呂祿聽知，一連三道告急，心中大懼，忙宣陳平問曰：「關外三王引七十萬雄兵已逼長安，誰可退敵？」平曰：「三王兵多將廣，當時只有韓信可敵，今朝中惟有周勃兵機深沉，可以退之。」呂祿急宣周勃賜與兵印，勃辭謝領兵而去。呂祿入宮，說與呂須。呂須曰：「中陳平之計矣。」祿默然，悔懊不及。時至黃昏。酈其明點兵方至後宰門。被樊亢奪門而入，將酈其明殺訖，引三千軍入內向六宮中搜尋呂氏家屬。至未央宮前，亢傳令眾軍休得入內，為母在此故也。呂須見子亢至，笑而迎曰：「吾兒縱欲為漢忠臣，焉可殺母乎？」樊亢怒問曰：「漢天下何如挾呂謀劉皆是母也。」言訖舉劍斲母頭於地下，遂令軍士大搜宮殿，將呂氏家屬三千口寸斬無留。後人有五言詩以譏呂后、呂須詩曰： <br />
　　呂公何物老，二女孰妖精。 <br />
　　聰明多狡險，悍惡最貪淫。 <br />
　　屈害忠良將，刑誅嫡子孫。 <br />
　　欲遷劉氏鼎，謀助呂為君。 <br />
　　天意堅難違，人心豈易平。 <br />
　　相尋身殞滅，濺血穢宮庭。 <br />
　　三千俱殄戮，縻有子遺存。 <br />
　　早知貽禍大，何必用機深。 <br />
　　時大漢惠帝十六年五月初四日樊亢引三千軍入內，誅斬呂祿、呂須並呂氏三千家屬盡皆斬訖。劉氏三王大軍入長安，百姓無不欣喜，鼓樂謳歌。三王入朝聚集文武官員，周勃請三王登位，三王俱不肯受。眾大臣曰：「三王既各推遜不從大義。年長者居之。」於是劉肥登殿，聞空中大喝一聲，如雷之鳴。曰：「不可。」肥止。舉二王劉澤，澤方欲舉步，兩足屈折不能進前。三王劉長上殿，被護龍舉瓜來撾，三王俱各降階。群臣商議曰：「原來三王悉非真主，且與周勃權國。」勃曰：「老臣安敢當此。」陳平日：「須要權時輔理明綱，待關外諸王俱齊，選有福者為帝。」三王然之。即遣使請關外諸王俱至，仍各遜讓不定，朝中闞帝半載。一日陳平對眾議曰：「臣夜觀乾象，見帝星應在北方之地。昔有河東魏豹之妻薄氏，許負相其為一人之妻，帝王之母。魏豹因而復反，被韓信擒之，擄薄氏進與高帝，帝納為貴妃，住少陽宮，娠孕將滿。呂后嫉妒，恐其生子，先命穩婆守生。囑咐穩婆日：『若是生女留之，若是生子疾忙換去，賞金千兩，違命者斬。』穩婆領命，看其分娩，報知呂后。後即親至視之，乃是一肉球，沒眉沒眼。呂后回宮，穩婆抱出回至宅中，看時好個嬰兒，穩婆欲損之。忽聞空中大喝：『不得無禮，此乃三世人主，休要傷害。』穩婆遂潛匿撫養。當時呂后卻將肉球為怪，奏與高帝。帝怒將薄姬貶居北梁州。數年後，穩婆之子劉安抱送太子往梁州進見薄姬。姬視太子，一似高帝狀貌，不勝之喜，賞劉安白金千兩為乳哺之貲。及太子年十五歲，身長八尺，面如冠玉，手垂過膝，兩耳垂肩，龍晴鳳目，其時自北入朝見高帝，帝初不信，太子乃以母言細奏一遍，帝即歡悅，封太子為代王，遣還梁州，與薄氏夫人同理國事。今聞代王賢明，孝哲恭儉仁慈，可為後主。」諸王聽罷，謂眾文武曰：「可遣誰去迎之？」眾舉周勃。 <br />
　　勃即日逕往梁州，先入參見薄氏夫人，具言誅呂一事，特請大王入承君位。夫人不允。少頃代王自書齋出來與勃相見。勃即下拜稱呼萬歲，代王忙掬躬還禮。周勃曰：「漢家半載無主，關外十王皆在長安專候我主入朝登位。」薄夫人曰：「吾兒欲去，依吾言語，日當午時登位則可，過午則不可也。」代王領命拜辭夫人與勃上馬至於長安。百官迎接入內，與諸王相見，遜讓太位至再至三。諸王命群臣扶上龍床。代王曰：「記吾母言，日臨午位方可，時已過午正未？」群臣俱莫敢言。代王乃自仰天祝曰：「吾蒙諸王及諸大臣舉登君位，若果有分為君，太陽退舍還午。」祝畢，太陽連退三舍，正是午時。代王方允設朝，諸王及文武百官拜舞朝賀。即自降詔，大赦天下。(按：代王諱桓，即位為君是為文帝。時帝入承大統乃十七年八月十三日也。 <br />
　　居此何心希大寶，仰天祝語即回陽。 <br />
　　果然君位非輕可，妒悍區區枉受殃。 <br />
　　當日暫退，次早設朝。群臣禮畢。帝傳旨賞賜諸王及文武有功者，又念三王克復之功，加封劉澤世子為景王，劉長世子為聖王，封賞已訖。賜宴。於內殿大勞諸王及文武群臣。筵中歌舞謳吟，君臣盡歡而罷。明日諸王辭謝，悉出關外還歸本國。不數十日聖王景王以新受命詣關謝恩。帝見二世子甚喜，命留長安習學。倏忽半載。三大工劉長遣使周從來看世子聖王。周從先入朝見帝奏曰：「臣奉王命來看世子。」帝留從數日，遣歸。命之曰：「卿回傳復三王，聖王在此無虞，朕珍愛之，無輕視也。」周從叩頭領旨出朝，回見劉長，具奏帝之恩命。長問曰：「世子住坐何處？」從對曰：「在於未央宮。」長再問曰：「爾於長安旬日，觀聖王、景王舉止何如？」從對曰：「二世子情義無爭。一日聖王、景王閒遊至長信宮，見高皇帝御容，二王拜畢，奕棋。景王連敗三局。景王曰：『吾弟妙著。』聖王曰：『蒙讓寡人也。』」長聞之大驚曰：「孺子無知焉，敢妄稱寡人。」長因放心不下，恐子年幼獲罪於帝，入辭母親孫氏，親自逕赴長安入朝見帝。拜舞畢，帝慰勞甚至，即宣二世子出齋拜見三王。次日帝設宴待三王。酒中帝親舉杯謂長曰：「朕欲皇兄暫留朝中同輔政事，兄毋拒焉。」劉長得旨，不敢違命，遂居長安從朝弼政，命大夫周從還國，權代理事。從領命去訖。 <br />
　　且說張石慶自太后貶謫於外，失志蕭條。及聞代王即位，民物一新，不勝之喜。一日思想曰：「子春於濟州二王處為上大夫，前去晉謁，求一安身。」妻子商議已定，即日收拾行李，早至濟州，訪問子春第宅，直入進見。子春一見石慶來至，大開笑顏，禮畢置酒相待。席間二人敘談說印之事。子春欣悅謝之。石慶曰：「自太后貶辱之後，淹滯困鬱，特來參遏舅舅，尋些勾當。舅意如何？」子春曰：「此無難也。」隨奏二王劉澤，具言當日兵印皆是張石慶所奏，後太后知大王欲取長安，將石慶貶為庶人。今甚貧困，來見大王。劉澤聽罷大喜曰：「石慶在於何處？」子春曰：「現在臣家。」澤命召至殿下相見，即封石慶為本郡太守，仍賜宴待之。石慶謝恩抵任去訖。 <br />
　　時帝在位四年，萬民富庶，四海昇平。忽日邊關告急，北番犯境，軍馬五十萬將至代州。帝宣文武商議，命劉長聚兵拜周勃為帥。勃奏曰：「臣年六十有八，不堪為將。臣舉一人可為上將。」帝問是誰？勃曰：「臣弟周勣，字亞夫。現為刑院官。智勇足備，可當大任，必無負也。」帝喜宣至見畢，即封亞夫為大將軍，賜以兵印。左翼將徐邁，右翼將劉祀，統領大軍五十萬。當下辭帝出城。亞夫傳令，自領中軍，屯於細柳，徐邁安營棘門，劉祀安營霸上。剋日進發代州。時帝既敕三將出城，親命輿勞軍。先至棘門營中，將士音樂迎送，次至霸上，將士亦以音樂迎送；及至中軍細柳營，營門緊肅，將士不容車駕入營。近臣喝曰：「皇上親勞三軍，何不放入？」眾軍士曰：「軍中只聞將軍令，不聞天子宣，恐有夾帶奸細。」帝大驚，命左右入報亞夫。亞夫出接帝至帳上。亞夫曰：「甲胄在身不能拜舞，望恕臣罪。」帝謂亞夫曰：「卿能掌軍嚴肅如此。」亞夫曰：「不足道也。」帝又問曰：「為將之道何如？」亞夫曰：「將有五整，對軍士不得驕傲，軍未食將不食，軍未寢將不臥，暑不執扇，雨不張蓋，此五者是五整也，」帝喜曰：「將軍若此，戰無不勝矣。卿去代州，劉武手下雄兵二十萬一併與卿掌握。」亞夫領旨，帝出營見文武百官俱擋在轅門之外。亞夫送帝及轅門，啟曰：「甲胄在身，不敢遠送。」帝上車回顧三軍肅靜，旗隊嚴明。歎曰：「亞夫真將軍也，適來霸上棘門如兒戲耳。」 <br />
　　有詩曰： <br />
　　文帝鑾輿親勞軍，將軍亞夫有威名。 <br />
　　轅門不聽天子命，今日方知細柳營。 <br />
　　車駕已回長安，亞夫傳令三軍拔寨，望北進發，早至代州，守將劉武接著。次日即與番軍對陣，亞夫擺成陣勢。番軍望見漢陣部位整齊，軍威雄壯，思難迎敵，乃畏怯不戰，遁還本國。亞夫遂入代州安民，撫慰守將。不日傳令班師入朝奏帝。帝甚歡悅，加封賜賞，犒勞軍兵，仍命文武群臣設宴慶賀。自此四夷拱服，萬國咸寧。 <br />
　　有詩曰： <br />
　　細柳將軍北戍雄，陣前破敵笑談中。 <br />
　　自從戰罷邊塵靜，鐵券金書受敕封。 <br />
　　按帝王世紀西漢目 <br />
　　高帝惠帝[附呂后文帝景帝武帝昭帝宣帝元帝哀帝成帝平帝子嬰
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>