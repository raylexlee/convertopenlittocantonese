<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　眾將表秀即帝位</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>眾將表秀即帝位</font></h4>
			　　卻說蕭王當日宴賀群功，馬武進言曰：「三軍之士，天下之民皆望主公為君，非一日矣。大王雖執謙退，奈宗社何？依臣之見，且先即尊位，然後乃議征伐，是為堂堂之師，所向無不克矣。」蕭王不聽，忽見一少年壯士，手持表章跪而切諫曰：「臣愚不自知，罔識聖鑒，今借芻羹之言，願我王察之，肝膽表云： <br />
　　臣聞人之惡不可不除，人之善不可不從。今天下大亂，社稷危亡。非聞為皇之君，不能創立救萬民於塗炭，解黎庶之倒懸，設若我皇避位則群臣失望，眾將離心，江山必改，社稷復危，前日苦徵惡戰之功，皆付之灰盡矣。願我主監察，倘或不決，後悔何追？臣耿耳謹表以聞。 <br />
　　蕭王見了表章，微笑曰：「卿毋庸過慮，候破了王郎子為帝不遲。」姚期呼領聖旨，鄧禹催打城。眾軍入城，王郎子、桓法欽駕雲投北走了。鄧禹領軍趕至高邑，使軍圍了。殺豬、犬之血，遍處灑之。城又圍了半個月。(按漢鑒書，離高邑縣三十里地下寨。)當日蕭王見築起一台，高數丈上寫「千秋」二字。蕭王不曉其意，遂問仲華曰：「此何意也？」鄧禹曰：「謂軍多請王去台上議事，下觀諸將易見耳。」遂上台看畢，即下。至夜策杖私巡軍帳，聽小軍說：元帥將令，來日主公上千秋台為帝。蕭王聽得大驚，尋思道：若眾人至，天明不由我，不如獨自出寨；若到長安城你便立不得我了，卻不做個乾淨人去。於是自備鞍馬騎出寨，往南而走。有把守巡綽將軍乃御弟劉植，攔住道：「我等領了鄧禹元帥將令，若放出大王去者，即時該斬；若大王要去，須對元帥講明瞭再去。」蕭王見不能得出，欲撥劍自刎，唬得劉植慌張，只得放路與走。劉植慌告知鄧禹，禹忙引眾將魆地而趕，不知往那裡去了。卻說蕭王夜往南而走，黑魆地立著兩人說話道：「來日太平了立蕭王為帝。」蕭王大怒，持劍向前便砍，一下只見火光迸出，倒半截在地。 <br />
　　點筆曾將史記評，石人夜報豈胡云。 <br />
　　歷觀前後興隆者，還算蕭王第一名。 <br />
　　蕭王見覷，斬了的卻是石人，至今古蹟還存，乃山河社稷皆順也。是日至柏鄉城，蕭王又往南行，迎著一隊軍，至近認得是叔父劉良、姊劉元、姐夫鄧辰。四人痛哭畢，鄧辰曰：「朝中八個賊臣殺了更始皇帝，立劉盆子為帝，結連十萬赤眉賊入關，燒燬漢家宗廟，掘盡諸帝王陵寢。」蕭王無奈只得領眾人卻回。至柏鄉城衙內坐定，有鄧禹引眾將尋至，接見蕭王至千秋台下，又不肯上台為帝。耿純奏日： <br />
　　臣聞黃帝臨朝，蚩尤作亂，始起兵刀。上自三皇，下至五帝，征伐不已，何況近代乎？天下士大夫捐親戚棄土壤，從大王於矢石之間者，其計固望攀龍鱗附鳳翼，以成其成。今大王留時逆眾，不正號位，純恐士大夫望絕計窮，則有歸去之思，無為久自苦也。竊恐大眾一散，難可複合，天下之事未知終始。臣不忍見江山無主，社稷陵夷。依臣愚見宜從眾請，早上尊號，以固士心。夫乃順天應人之舉，豈同暮逆狂悖之謀。即天下後世又執何者以議我耶？謹陳拙見，上觸天威，罪責萬死。誠惶誠恐，稽首頓首，臣純百拜謹奏以聞。 <br />
　　蕭王見了表，又不肯上千秋台為帝，眾人都勸不肯，只見姚期捉得王郎子、桓法欽至。蕭王曰：「此二賊連累我兄弟遭傷，叫人斬訖。傳首各處曉諭。」忽小軍報曰：「有一先生來見大王。」蕭王令人請入至，認得是蔡少公，蕭王大喜。少公曰：「天時至矣，即可登台。」蕭王尚自猶豫，會儒生疆華自關中奉赤伏符來詣王曰：「劉秀髮兵捕不道，四夷雲集龍鬥野，四七之際火為主。」眾將看罷，皆大呼曰：「天命如此，我主其可辭乎？」蕭王不得已上千秋台，眾臣山呼萬歲，立為大漢皇帝。是歲乙酉六月。王即皇帝位於鄗南。大赧天下，改元封諸功臣。(按：赤伏符者讖記之書也。漢以火德王，故尚赤。捕不道，指天下諸賊奴言。龍聞野指光武。四七之際，自高祖至光武初起合得二百二十八年，且光武以二十八歲具兵，皆合四七之數也。)鄧禹奏曰：「現今赤眉賊占了長安，立劉盆子為帝，虐害人民，願陛下入潼關捉此賊奴。」帝准奏，即領軍五十萬、名將一千員御駕南征。前至褒州，有太守張國期接皇帝入坐，排宴款待諸臣。忽門人報曰：「有一先生來見。」皇帝教請入相見。乃嚴子陵也。子陵曰：「嚴光特來與我主送帝號。」遂改年圖為建國元年，立帝號為光武皇帝。封鄧禹左丞相，耿純為右丞相，吳漢為大司馬，遂分軍殺進長安。 <br />
　　卻說吳漢領十五員將二十萬軍取潼關路，光武引七員將，三十萬軍取蒲關路。光武領軍前至黃河，有賊臣朱賄打話。賄出馬陣前揚威耀武。光曰：「若丞相肯順漢國，破赤眉後不改丞相舊職如何？」朱賄不從。帝問：「誰敢去捉此賊？」寇恂持槍直取朱賄。賄令賈強迎恂。二人戰數合，賈強大敗，寇恂叫強的出馬，有大將蘇成輪大桿刀直取寇恂，寇恂又戰數合，寇恂敗歸本陣。又共傅俊戰十合，俊又敗。方欲又戰，朱賄見護岸軍馮異、杜茂、姚期、馬武一萬軍趕殺護岸，朱賄即收軍渡河至岸棄船而走。光武得船渡軍盡過黃河。光武上北邙山，見漢家陵寢被赤眉賊劫挖殆盡，光武放聲大哭曰：「吾祖宗有何不幸遭此凌辱。今日擊心痛，恨不食此賊之肉，上報先君，誓不共天地日月也！」光武痛哭不止。鄧禹拱手進曰：「若漢之先君能效堯舜，紙衣瓦槨不至有如此之慘。」光武聞言謝曰：「先生言者是也。」急催兵打進洛陽城團團圍了。使人持榜文至城下，叫招安。並無人答應，光武大怒，急要打城。鄧禹曰：「不可損軍折將，徒害生靈，宜用計破之。」帝問曰：「誰人破得此城？」忽一將身穿紅袍面若靈官，乃是岑彭。帝曰：「卿有何計？」彭曰：「臣不用軍馬，我若到彼其城自破，只此計卻不對眾人說破。」帝曰：「任卿便宜行事，只要幹得功成，何用說破。」卻說岑彭辭帝到城下，叫開門，小軍急來報朱賄。朱賄接來廳上坐定。彭曰：「失天下者更始也，非乾丞相之事；若肯順漢，帝意寬廣心然，不改舊職。」朱賄道：「俺在前與皇帝意有差池，況今番領兵與他相戰，若降之後，必見其罪。」岑彭大笑曰：「丞相不記我在棘陽時與光武親戰十餘陣，我兩次在小長安殺了皇帝親族三百餘口，後降他，如今更重用我，乃貴人不挾私仇。」朱賄曰：「若有聖旨，赦了俺罪後便出城皈降。」岑彭出，對帝奏訖，即使令彭將聖旨赦書入城去了。朱賄令眾將焚香接旨，拜罷，開讀已畢，朱賄等將羊酒來降。(按鑒朱賄至階見帝請罪。)光武復加朱賄行省右丞相，以下七人加官了，遂邀帝入洛陽城，至內院。 <br />
　　是日天子賞賀功臣，排筵宴眾臣都來坐宴。帝問曰：「長安赤眉是誰立的？」賄曰：「臣等八人立著洛陽行省長安內劉盆子為帝，謝祿、樊宗為左右丞相，延岑雍奴為將，張封為先鋒。」時滿筵皆喜，光武酒醉歸宮去訖。是夜岑彭殺朱賄八人身死。次日帝知八賊已死，大喜。即領三十萬軍離潼關五十里下寨。會集眾將議曰：「如何過得潼關去？」只見馮異獻一計與帝，覽之大笑曰：「此計不但取潼關，連長安也在吾目中矣。」(按鑒：馮異取潼關，叫堅鐔先領二千軍去取潼關，堅鐔引兵至城下搦戰，有把關將延岑雍奴領三千軍對陣)旌旗飄飄，影搖千丈；龍蛇龜鼓咚咚，響徹半天風雨。兩下都排開陣勢。堅鐔持槍叫強的出來，延岑令雍奴出戰。雍奴縱馬持大桿刀便欲砍堅鐔，堅潭躲過，拈槍回刺雍奴，雍奴亦躲避，兩人約戰二十合，詐敗往本陣南上而走。延岑見雍奴勝了，引大兵趕來，約走十里之地，延岑抬頭一看，只見漢軍無數而來。延岑令兵殺回本關，堅鐔引兵卻趕上來。約有五里之間，馬武、姚期、杜茂、岑彭領一千軍兩壁下跳將起來，打著一般旗號袍甲走入陣內，其軍不能認得，都往關內來。四將捉住雍奴，把關奪了。光武不一時已過潼關下寨。延岑引敗軍往長安去了。 <br />
　　卻說吳漢領軍二十萬十五員上將前至蒲關。只見關門緊閉，吳漢立馬至關前叫曰：「漢將至此，關上開門！」連叫三聲只聽得關上響了一聲，兩扇門齊齊開了。吳漢軍便過關去。眾兵並不知這是怎的意思，皆大驚，嗟訝不已。有胡曾先生詩一首為證： <br />
　　炎運中衰盜賊氛，天教星宿翼真人。 <br />
　　將軍立馬蒲關下，大喝三聲不掩門。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>