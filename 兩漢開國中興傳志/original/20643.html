<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　呂后據位專朝政</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>呂后據位專朝政</font></h4>
			　　話說在外文武群臣未知帝崩，遵旨至第三日來朝。卻見內門緊閉，群臣鬱鬱而散。至第六日王陵與陳平商議，內門連閉數日，未審聖體若何？正話間忽樊亢至，前與二相施禮畢，陳平曰：「老將軍在日果是英雄，今無如矣。」亢曰：「昔日父踏鴻門，今如用亢，亢亦何懼？」平口：「只此禁門緊閉，聖上在內六日，不知安否？」亢曰：「二位老相與眾文武俱隨吾來，若不踏開此門，誓不為漢臣。」言訖，進步向前，手扯金環，一腳踏門兩開，隨即一連踏開三門。太后聞知，忙出宮謂文武曰：「夜來帝已崩矣。」文武聞言放聲大哭。哭罷，王陵曰：「朝廷不可一日無君。且出外廷商議，取關外十王擇立為主。」眾然其言。太后忙問呂須。呂須曰：「娘娘明日升殿集眾文武說，帝正宮皇后有孕，俟其月滿降生，是男即為後帝；是公主任群臣迎立十王未為遲也。」次早太后垂簾聚集大臣，具依呂須之言傳下。群臣莫敢再奏，當下俱退。帝柩已停七晝夜，葬入山陵。事畢，忽過月餘，呂后與須議曰：「皇后無子如何？」呂須曰：「可於民間揀有孕婦人約捋滿足者，買十數人進來，何患無子。」太后大喜，即令六宮大使張石慶往民間買婦。不數日選得十個婦人入宮，內有一婦乃是屠戶張求之妻，孕已十月，忽日降生一子，生得端嚴，可為後主。除外九個婦人怕漏消息，盡將推入井中，用大石蓋了井口，可惜群婦不曾分娩，不見光明死之苦矣。不覺子已彌月，太后設宴於長樂宮，召請兩班文武赴會與太子賀喜。酒已三巡，呂后手抱太子，令大臣看之，轉至陳平面前，平即微笑。太后曰：「相公笑者何也？」平曰：「臣非他故，笑太子顏貌儼如惠帝。」太后亦自冷笑，喚太子歸宮，即日封太子為常山王。宴罷皆散。次日太后抱太子設朝，大赦天下。倏忽時光似擲，太后總政八年。常山王年長八歲。一日常山王與十數宮女閒遊，至少陽殿就於龍床睡著，果然庶人無福，被八瓜金龍推下。覺來罵眾宮女是誰敢把寡人推下龍床？內有一女回語曰：「爾是甚帝主？」常山王曰：「寡人龍孫，爾焉敢無禮？」宮女笑曰：「爾上祖多會屠宰，是屠孫也。」常山王笑而問曰：「俺祖甚人也？」宮女細說其故，常山王點頭，大怒拂袖歸宮。宮人告知太后，後問呂須曰：「此子若至長成，可不報仇？」呂須笑曰：「除此小子有何難哉？」遂令內侍將大布袋盛以沙土入其宮中，俟夜常山王睡濃以袋壓之。內侍依言而行，果然身死。 <br />
　　次早太后升殿謂眾文武曰：「夜來常山王酒醉死去，待三年服滿，詔宣關外十王選有德者方之。」文武默然朝散。太后回宮。呂須曰：「惠帝早崩，常山王又死，敕令三年服滿，恐關外諸王生變，如之奈何？娘娘尋思，惠帝是爾嫡子，當日為君，與咱呂氏兄弟尚念親切，其十王皆是別妃之子，若有一人為君，便不覷著呂氏兄弟。妹有一計，詔請十王入朝，做一大宴，將呂氏十女配與十王為妻，其前妻限於還國之日即要休棄，不許停當，如違敕令即斬。如是則久後不敢慢侮呂氏矣，縱使十王弄權，呂女豈有不知？」太后聽言大悅，即發十道詔宣遣使各處去訖。半月之間十王俱至。太后召見禮畢赴宴。酒中太后曰：「宣爾諸王宴會，別無事故，今將呂氏諸女賜與諸王為妃，其前妃俱限至國之日盡要休棄，毋得停留相見，又不許欺凌呂女，如違即斬。」言罷，宣出呂女至於筵前，分配已定，就各把盞宴罷，諸王謝恩，各領女子，次日還歸本國。（按十王之名曰：劉肥、劉澤、劉長、劉仲、劉備、劉恒、劉友七人而已，其三王未詳查考。）太后謂呂須曰：「此計大妙。」 <br />
　　當有晉王劉友歸至平州，即日升殿思想呂后薄倖，散呂女為妻，敕令將前妻休棄。正值愁悶，適前妃至，見友不悅而問曰：「大王自長安回有何不悅？」劉友不語，妃再問之，劉友具言其事。」妃大驚泣曰：「夫婦人之大倫，生則同室，死則同穴，豈可一旦別離。」劉友曰：「吾甚不忍，奈呂后敕令嚴切，今處兩難是以憂悶。」妃曰：「勿累大王違令，且於後園花陰之下取一土穴，妾於穴內避之，大王遣使持書與我父親取我回去如何？」劉友泣曰：「爾言是也。」依言，妃遂藏於園中。忽呂女閒步至於後園，見一小兒嬉耍，問小兒日：「爾是誰家兒子？」小兒曰：「我是劉友之子。」呂女又問曰：「爾母現在何處？」小兒指在穴中，乃引呂女至於穴口，小兒呼母，母即出。呂女親手揪妃頭髮至於殿上，喚劉友曰：「爾知罪麼？爾一者負我，二者違太后敕命。」劉友不辨，泣而勸之。呂女惡責不已。劉友怒曰：「拼吾命罷。」將呂女痛打幾拳。呂女大哭，即日修書差人持見太后。後看畢，復差使宣劉友呂女並前妃俱赴長安入見太后。後曰：「劉友爾敢違吾敕令。」先將前妃斬首，復令將友斬之。劉友悲泣，太后免其刑，令宮人將友鎖於宮後空室之內，十日不與飲食。友饑難忍，將糊窗紙食之罄盡。看看將死，太后親至，使人開門視之，笑曰：「吾兒多敢腹中餒也。」令宮人取茶與之。劉友見茶睜開兩目，就宮人手奪而飲之。太后曰：「吾兒何為飲之太急耶？」劉友吞茶下嚥，盞猶在手仰面倒地而死。太后命將屍骸就於後花園中埋訖。回宮與呂須商議曰：「此後關外諸王必然束手，無復敢有異志，立呂氏兄弟為君何如？」呂須曰：「呂氏天下可得矣。且姑緩之。」太后然其議。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>