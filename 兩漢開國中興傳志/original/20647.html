<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　子陵占卜文叔應試</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>子陵占卜文叔應試</font></h4>
			　　且說子陵隱居庵中，或時閒遊山澗，覽玩風景，或時靜坐茅舍，調撥瑤琴。是日文叔、鄧禹直至草庵前下馬觀望，果然四野清幽，水自石中流出，風從鬆嶺吹來，真個是一塵不染，正神仙來往之處，高人奇跡之所也。文叔歎賞不已，方欲入門，又聽得庵中琴韻悠揚。 <br />
　　有詩曰： <br />
　　一室清幽掩晝扉，瓦爐風細篆煙微。 <br />
　　客來若問人間事，除卻琴聲惣不知。 <br />
　　二人聹聽良久，忽然琴聲歇息。有一道童出庵言曰：「吾師命來接駕。」遂邀文叔鄧禹入至庵中相見。子陵大笑曰：「吾夜來觀見帝星朗朗，下照孤村，適來琴韻清奇，覺有貴人相訪，故令道童遠接，果虛驗也。」乃以手攜文叔至於草堂，三人拜畢敘坐。原來文叔亦曾與子陵舊相知識。當下一見，再三慇懃敘問，不勝喜慰。茶罷，子陵問曰：「村居寂聊，有勞文叔過訪。何以見諭？」鄧禹曰：「昨來文叔枉顧弟子，意欲重興漢室，再立江山，故令弟子引拜尊師，伏望尊師指教。」子陵笑謂文叔曰：「明公此舉正所宜然。」文叔曰：「為父母之冤，祖宗之恨，妄生是念，未審克從願否？」子陵曰：「文叔勿慮，吾猶記公年庚乃建平元年十二月甲子夜生，真帝王之造也。二十一小旺，三十當大旺。尊居九五，貴為一人。公若依吾之言，三年之內便可奮跡。」文叔曰：「先生賜教為何？」子陵曰：「命合先臣後君。今王莽招選文武才能，公可應試，倘得錄用，操權領鎮足為興事之基。」文叔曰：「先生高論，固然奈一身孤微，無倚雖欲前進，不免趑趄。」子陵曰：「吾觀乾象，仲華為公輔弼之首，只此便可跟隨主公同行。」禹曰：「某願相從。」三人正話間，忽一人昂然而入，直至草堂望子陵便拜。文叔問其姓名，子陵曰：「彼亦此村中人也，姓嚴名奇。因與吾同姓，喚吾為兄。」子陵命奇與文叔鄧禹相見禮畢，命坐。奇起身謂子陵曰：「朝廷黃榜招賢，弟欲往赴試，願求一課何如？」子陵即與占之，看訖謂奇曰：「此課大凶，弟不可去，去則難保其命。」奇不信，逕辭別而行。 <br />
　　子陵方才坐定，又有二人自外入來，連呼師父受拜。子陵視之大喜曰：「主公合成事也。有此二人可為同伴。」遂令二人拜見主公，又謂二人曰：「此公乃漢室宗親，他日定居九五，姓劉名秀，表字文叔。」二人聽知納頭便拜。文叔慌與施禮，問其名氏。一曰：「某乃穎川博城人也。姓馮名異字公孫。」一曰：「某乃穎川郡人也，姓王名霸，字元伯。」二人亦來求課。子陵命坐相敘。須臾天晚，俱宿庵中。夜靜子陵引文叔等五人同登釣台立定。子陵仰觀星象指謂文叔曰：「此即主公紫微帝星，其後二十八宿，俱主公之輔佐也。」文叔曰：「吾往長安，此星如何？」子陵曰：「星宿亦隨臨之。」文叔曰：「然則恐人識破，如之奈何？」子陵曰：「無妨，吾為主公掩藏帝星。人必不識。」下台遂命道童取水一盆，置於前面，披髮仗劍，望天密念秘咒。須臾只見帝星落於水盆之中。子陵復以口訣掩覆水盆，藏之密處。各人歇息，以待天明。 <br />
　　有詩曰： <br />
　　七里灘清映石磴，九天星象感嚴陵。 <br />
　　釣魚台上無絲竹，不是高人誰解登。 <br />
　　當晚歇息。次日天明子陵命鄧禹、王霸、馮異三人隨從文叔回往長安。四人拜別子陵而行。不日入至長安城中，安下行囊，出街閒遊，遙望午門。文叔舉目一視，遂有不忿之心，手指午門連聲叫曰：「好好，有日冤仇必報。」唬得三人大驚，慌忙推文叔向偏僻處臼：「主公是何言耶？」文叔曰：「吾一時想起冤恨，不覺失言。」次日又於街上見一隊軍校，簇擁一員官長前來，果然威風凜凜，人莫敢視。文叔問曰：「此何人也？」旁有人答曰：「此是王莽丞相蘇獻也。」文叔猛省此賊當日於頓丘縣將吾父母逼得雙亡，不知就此殺卻，以雪仇恨。」遂掣刀在手，鄧禹看見，急忙扯住，與王霸、馮異勸之曰：「主公如何這等性燥，若惹出禍來，反不穩便。師父臨行之時與吾一紙文字，令主公切宜依其言語，方保無虞。」乃取出看之，其字日： <br />
　　當殺勿殺，當射勿射。 <br />
　　殺之有損，射之有危。 <br />
　　文叔看訖大喜。四人皆雲回店方行數步，忽被叢人喧鬧衝散文叔。鄧禹、王霸、馮異三人回至店中，不見文叔，慌出外尋。正尋間守聽得一群人過聲聲，說是一個好漢被蘇獻害了性命。三人大驚，商議日：想是主公遭難，合往救之，遂各帶刃在身。剛近法場，聞得其人斬訖，近前視之，被斬者乃嚴奇也。三人且驚且喜，復轉店中，卻見文叔大醉而來。三人問曰：「主公於何處酩酊？使吾等十分驚懼。」文叔曰：「吾先與公等同行，偶遇舊日窗友，請飲數盞，有勞三公費力。」說話未終，俄然應試之類，皆言明日於南門外教場中開選武藝，四人大喜，各自安歇。 <br />
　　次日，四人行至教場。結彩於講武殿，約二丈餘高。教場四面用紅綿繩圍界，天子坐於彩山殿上。殿下左側設一葵花亭，選中者於此頂官帶飲酒。百姓閒雜人等俱止於繩外觀看。須臾王莽車駕已至，傳下聖旨，天下英雄壯士有文武藝術者進試其間，五人一隊而入。王霸、馮異曰：「主公與仲華站住，待吾二人先去試看何如？」二人說罷從左翌門進門下，正遇三人湊成一隊五人也。到於殿下，莽令先開弓後射箭，再後搠槍，五人盡皆選中。其三人一人姓李名忠字仲都，東萊黃縣人也。一人姓王名梁字君蘇，四川人也。一人姓萬名修寧君游，扶風茂陵人也。三人與王霸、馮異上葵花亭飲宴。 <br />
　　文叔與鄧禹曰：「吾二人可往矣。」禹然之。二人亦從左翌門進，仍遇三人，共成五人至於殿下。亦令開弓射箭，文叔拈弓搭箭，拽滿弓弦，思想王莽冤仇怒從心起，翻身望著殿上意將一箭射死王莽。不覺弓弦拽折，箭不能施。殿下武士看見，拿住文叔推至殿下。莽大怒問其姓名。文叔答曰：「南陽胡陽人氏，姓金名和，字文叔。」莽令推出斬首。有左丞相竇融奏曰：「陛下今日招選賢才，乃是國家美事，不可輕殺。以塞賢路。乞陛下恕之，只推出不用可也。」莽准奏。即命將二人逐出。文叔與鄧禹既出右翌門，亦就於繩外觀看。只見其三人選中的，一人姓邳名仝，字付卿，信都人也。一人姓景名丹字順卿，栗陽人也；一人姓蓋名延字周卿，漢陽人也；又一人姓堅名潭字子全。四人選中，亦上葵花亭飲宴去訖。 <br />
　　又有一人身長九尺五寸，面如紫玉，目若朗星，直至殿下求試。莽問其姓名。其人答曰，姓岑名彭，表字君然，棘陽人也。莽令先開三張硬弓，後射三箭，俱中紅心。莽見其狀貌魁梧，武藝又高，遂命為武舉狀元。近臣奏曰：「恐更有武藝高者。」莽令岑彭再射，亦然俱中。莽大喜，命上葵花亭飲宴。旁有景丹見彭為狀元，心有不忿，欲與爭奪。莽乃命其二人比試，鬥不數合，景丹被彭金標標於馬下。莽問岑彭是何兵器，彭對曰：「金標，乃將軍之上器也。」莽曰：「朕封爾為四手將軍。」話未盡，又有蓋延出馬與彭比試，彭與迎敵只三合，一鞭打蓋延墜於馬下。堅鐔不忿，挺槍來戰岑彭，被彭一箭射中，抱馬奔回。莽曰：「諸將俱不如卿，卿狀元定矣。」蘇獻奏曰：「英雄未試者甚多，難以選定魁首。」莽曰：「卿言誠是。」即命岑彭於教場四面搦敵。 <br />
　　忽人叢中閃出一人身長九尺三寸，面如闊獬，須若鋼針，厲聲叫曰：「狀元是吾拿定，誰敢妄想。」言畢直趨殿下。莽問其姓名，其人答曰：「南陽胡陽人氏，姓馬名武，表寧子張。」莽令開弓射箭，箭發俱中，要爭狀元。岑彭不服，莽令二人比試。二人披掛上馬，鬥至三十合不分勝負。莽命罷戰，以彭為狀元，武為榜眼。馬武奏曰：「臣何低於岑彭，臣乞再試。」莽准奏，二人復鬥五十餘合，馬武詐走，岑彭趕來，馬武抒起紅綿奪索挽入彭甲，用力一拖，彭即以手扯住套索，兩下氣力均停，俱扯不動，相拒多時，葵花亭上一人言曰：「吾與二公解鬥。」左手拈弓，右手搭箭，一箭射中，套索分為兩段，二人俱墜馬下。莽問放箭者是誰，答曰：「姓吳名漢，表字子顏。」莽笑曰：「子顏可謂善解開者。」又曰：「岑彭狀元定矣。」馬武曰：「彭為狀元，臣決不受榜眼。」莽曰：「爾之武藝與彭並肩，爾之狀貌大不及彭，何苦爭竟。」武曰：「陛下只言試武藝，不言揀狀貌。」莽怒，命將馬武逐出教場。文叔覷見馬武出來，隨後行至柳陰之下，攜武之手，將實情訴說一遍。武聽罷欣然曰：「他日必竟尋覓主公，願助主公興大事也。」文叔大喜，二人辭別，文叔自回長安城中。馬武忿怒不平，逕至長安午門外題寫反歌，投往他所而去。 <br />
　　當日教場選試已畢，以岑彭為狀元，官授棘陽太守；其餘中試者，俱各封官，即日各臨郡縣之任，聖旨宣罷，車駕還朝。方至長安城內宣聖廟前，恰有十數書生慌忙跪於駕下，奏曰：「臣太學中有八爪金龍出現，護著一個少年。」莽大驚，即忙下車與近侍入至講堂，見一少年濃睡，及知莽至，便走。莽急向前視之，乃東宮太子王禹也。莽即命禹乘馬回宮，莽登車謂近臣曰：「太子乃真命帝王，山河終是他的。即日便就立為後主，有何不可。」駕至午門，近臣又奏曰：「午門上有人寫詩一十四句。」莽命文武向前視之，其歌日： <br />
　　胸中萬丈虹霓吐，失志男兒愁萬縷。 <br />
　　腹懷惠子五車書，十年費盡青燈苦。 <br />
　　誰知天下誤儒風，一旦棄文身就武。 <br />
　　吾心謹意學六韜，千里長安來應舉。 <br />
　　只憑一躍上青雲，富貴功名談笑取。 <br />
　　莽賊白眼慢賢人，為嫌醜陋將吾逐。 <br />
　　此間無處可容身，手提長劍歸真主。 <br />
　　後寫南陽胡陽縣馬武謹題。 <br />
　　群臣看罷伏奏，莽怒，命蘇獻引軍捕緝不題。駕入午門升殿，莽宣太子王禹至前，謂文武群臣曰：「書生謂太子金龍護身，乃真命天子也，朕今立為新君何如？」群臣未及對，太子王禹曰：「太學中金龍護身者，非臣也，乃東邊書堂中一人從南陽來試武舉，言於殿下拽折硬弓被逐至於廟中歇息，姓劉名秀，表字文叔，舊日亦曾在太學讀書來。」莽愕然曰：「既是他人，卿何不早說？」即令蘇獻帶領軍士前去學中搜尋劉秀。須臾軍士回報，去已多時。莽甚悔懊，即出聖旨，命將城門嚴謹，城中居民三家為一鄰，十家為一保，挨拿妖人劉秀並馬武，如獲到官者，千金賞萬戶侯；如隱匿者，滿家取斬。當日旨意一出，軍士滿城緝捕。文叔性命如何？
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>