<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　韓信收齊假印鎮守</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>韓信收齊假印鎮守</font></h4>
			　　卻說韓信軍收東齊未下，歲餘不回，漢王怪之，乃遣酈食其入齊，探聽虛實。酈食其入至齊國，齊王乃即召見食其曰：「今奉漢王命與王連和，免動刀兵，以安黎庶，王意何如？」橫甚喜，乃留於國，以宴待之，連日酩酊。文通知之，告信曰：「元帥收齊歲餘不下，今食其憑三寸舌頃刻說齊降漢，他日元帥見王豈不恥乎？」信曰：「然則若何？」通曰：「故持漢詔隨處收城齊國，且卷旗幡，是將軍之功也。」信依通言持詔引兵，所過郡邑盡降，直至臨淄城下。齊王正議事間，人報韓信兵至。齊王聞之大怒，罵食其曰：「爾以虛詞誑吾無備，賺吾國也。」食其曰：「王且息怒，待吾上城退韓信軍。」齊王曰：「爾若退得信兵，吾當重賞，如軍不退，以油鑊烹之。」食其上城見信，欲待開言，文通出馬曰：「今已成功矣，大夫不須多言。」言畢擂鼓，軍盡攻城。齊王大怒，呼左右推酈生下城，入油鑊而烹之。田文急諫曰：「大王若將食其烹死，滿城百姓其有遺類？不如使人見漢王可明其事。」齊王猛省，急止之。時食其已烹死矣。 <br />
　　胡曾先生有詩歎酈生曰： <br />
　　不辨賢食一似愚，豈知片舌害全軀。 <br />
　　東齊一下遭油鑊，何似高陽作酒徒。 <br />
　　齊王甚悔，與諸將議日：「可降韓信否？」田橫不從，曰：「往楚王處求救兵來，可退韓信。」齊王從之。田橫親走出城衝路而去，至於彭城見楚王，具言其故。楚王發兵三十萬，命大將陸沮領之，周殷為副，二將於路趲行。將近齊界，探馬報知韓信，信曰：「吾觀陸沮必遭吾手。」遂令首將陳豨領軍一萬去膠河之上，用布囊盛沙堰住河水，又令灌嬰、樊噲各領軍一萬伏於膠河東西兩側。信親引大軍與陸沮交戰。信詐敗，陸沮追信。信軍直出河上。陳豨令軍放其河水沖流而下，楚軍不防，大半淹死水中，旗鼓漂流，惟陸沮出水而走於山，山窩兩邊伏兵齊起擒獲陸沮。眾軍推沮見信。信問曰：「爾若降漢，別加重職。」沮曰：「願死而不從漢。」信將陸沮斬訖。敗卒報入齊城。齊王知之，堅閉不出。歎曰：「誰能解圍？」田文曰：「請大王納降，可免一城老小。」田橫不從曰：「寧可堅守。」田文曰：「若不出降，恐城中軍變，如之奈何？」王曰：「吾不曾虧負軍民，焉肯負吾。」言未盡，不防內有奸細獻門，人報韓信、李左車引軍已入城內，齊王大驚，只得迎信歸降。田橫心甚不服，與五百義士出城，竟投海島去訖。當下韓信安民已畢，設宴與眾官飲酒。信曰：「若漢王遣人來問烹死酈生，如何解之？」文通曰：「此事不妨。當日子房說魏亦先降而後反。酈生下齊一如子房也。」左車又曰：「齊國雖降，終是不穩。」信曰：「何如？」左車曰：「田氏宗族眾多，地方雄富。元帥宜於漢王處假齊王印符，權鎮齊地，庶可無變。」信曰：「非也。庖人調食，不可自食，非庖人也；自取州郡，而自立之，非將也。今取齊而假齊印，莫不欺君乎？」文通曰：「不然。齊國最雄，若不鎮守三齊，反變何以治之？元帥勿為小禮而失大事。」信默然不語。左車修表，文通為使，逕入洛陽。 <br />
　　且說酈食其之子酈生痛父為齊烹死，進奏漢王曰：「臣父說齊已下，被韓信以兵挾齊王將臣父烹死，願王聖鑒。」漢王聞奏不悅，欲使人問罪於信，子房曰：「不宜加信之罪，只以善言解勸可也。」漢王依言，再三撫慰，酈生泣謝而退。王正待與子房議論酈生之事，忽報韓信遣人上表，王即召入。蒯文通俯伏殿下，進呈表文。漢王拆視其表日： <br />
　　信收諸國，惟齊最為難下，今賴我王洪福齊天，淹楚救軍於膠水，齊王破膽，方始歸降。但田氏子孫繁庶，常懷不忿之心，餘黨尚多，恐有反側之意；若一有變，卒難圖之。臣冒昧欲假齊印，權鎮於此，以懾眾心，免生異變。臣不勝惶懼，願王聖鑒。端詳。 <br />
　　漢王覽畢大怒，罵信曰：「胯夫自驕耶。」子房在旁大驚，慌躡漢王之足。王會其意，乃轉言曰：「既有如此大功，便當封為真王，何求假王。器量小哉。」又謂文通曰：「卿回見元帥，教好守齊國。」文通謝恩出朝。次日，漢王不得已遣子房持詔封韓信為齊王，並賞賜，前往齊國。子房拜辭漢王，王曰：「吾觀韓信已有負漢之心，想必有人唆調。吾以劍付爾去，爾當體察，若是何人即便斬首。」子房領諾，不旬日到齊。信與眾官迎接。宣讀詔旨，信謝恩畢，子房與眾官相見飲宴。座間子房遍視眾官及信動靜。子房自思韓信無反之意；再視文通，謂通曰：「爾敢唆元帥反，吾奉王命令取爾首。」通曰：「何敢為此？但元帥不假齊王之印，齊國必反也。」子房笑曰：「事誠然也，前言戲公耳。」宴罷子房囑咐韓信，辭謝而回。入見漢王，具言韓信並無反意。漢王曰：「雖無反意，亦不可自驕欺吾也。」子房曰：「天下未定。王且餌之。」王悟其說，遂釋不言。 <br />
　　且說文通於上表時，見漢王有忿韓信之心，子房有籠韓信之計，思想天下若定，漢必有負於信也；每欲說信反漢，無由進言。一日眾官皆散，獨取一書於前觀看，見信則匿於懷。信疑其有異，令取書出。通日：「非他文字，乃諸家相書也。」信曰：「爾能相乎？」通曰：「頗精於此。」信曰：「相吾何若？」通曰：「相須辨乎骨骼，宜於靜室相之。」信叱退左右。通曰：「相王之面，不過王公面，有氣色，未甚足也；相君之背，大貴人也，貴不可言。」信思背者，反也。怒責通曰：「爾何妄言耶？」遂退歸後殿。他日信與文通閒遊後園，池中有鴨來往浮於水面，令通吟詠。通即應聲吟詩曰： <br />
　　勸君只好歸田野，莫向人家度此生； <br />
　　主人愛爾無多日，朝在池塘暮在烹。 <br />
　　又： <br />
　　野鴨為家鴨，離群自遠飛。 <br />
　　長時忍饑瘦，鴨死為他肥。 <br />
　　韓信聽時，思想其意，甚責文通。通曰：「臣正當言。」信曰：「爾何當言？」通曰：「今秦天下已亡，楚漢爭鋒，強者為君。大王名揚四海，威鎮乾坤，因一時之變，立萬世之基；若依臣謀，鼎足三分。現有雄兵三十萬，居齊之強，挾燕之力，誰不懼哉。大王可以詳察。」信曰：「漢王待吾甚厚，焉忍棄之。」通曰：「大王尚以漢王為厚待耶？臣上表請印之時，漢王不勝忿怒罵王，但所慮楚王難敵，不得已而封王耳。天下若歸於漢，大王之事未可量也。」乃口占詩日： <br />
　　築壇受命恩雖厚，破趙收燕席捲秦。 <br />
　　若謂漢王終不負，因何殿上罵將軍？ <br />
　　信又曰：「人生以忠信為主，吾若負漢，是不忠不信也。」通曰：「大下欲全忠信，近有趙國張耳與陳餘微時，結義綢繆，情若膠漆，至張耳為王，陳餘乃殺耳之家屬，奪其權位，逼耳無所依歸，兩投於漢；既又叛漢歸楚，復為趙王，與陳餘守趙如故。及元帥大兵臨之，陳餘戰敗，張耳竟斬餘於滹水之岸。此布衣之交，初非無忠信仁義也。若論君臣忠信之交，昔越王與文種心相契謀相合，文種傾心佐越。一旦滅吳，而後越王斬文種於市曹，棄范蠡於五湖，正所謂：『狡兔死，走狗烹；飛鳥盡，良弓藏；敵國破，謀臣亡』。若大王不聽小臣之言，後日悔之晚矣。」信大怒曰：「爾以巧舌兩次三番說惑吾反，本欲斬爾，爾可速退。」通見信發怒不聽，遂故作瘋症推桌而倒於殿下，口中出血，妄語狂言。信令左右救起，扶出養病。自是通亦不再言。但作長歌一首，於臨淄街市拍手而念歌日： <br />
　　泰山崩兮土一堆，滄海竭兮水一杯。天作帳兮葭依稀，起兮臥兮無所偎，日兮月兮兩為恢，照耀人身不滿百，榮枯造化自安排。世有良兮箭剛直，弦在手中須聽指，指能拽弦弦發箭，箭發離弦箭空墜。君不見南山偃蓋老青鬆，清音如琴來香風。良材勁直拒霜雪，千載萬載空蟠龍。人道吾癡呆，蓬頭後分張，心中有事說不得。披髮顛狂在路旁。過人不須苦相笑，爭如歸去歌殘調。寒灰縱冷不可嫌，他日卻有人來用。更有臨淄美少年，同時撫掌和長篇。莫怪蒯通歌下淚，只為齊王不納言。 <br />
　　有詩曰： <br />
　　齊王名位假，認真卻是愚。 <br />
　　不聽忠良語，尤恐悔時遲。 <br />
　　通念歌罷而哭，哭止又笑。忽大夫周叔遇見，邀通至家，問曰：「文通哭者何故？」通曰：「齊王不聽吾言，若滅楚之後，齊王必遭漢王所治，可惜世之英雄豪傑！吾故哭泣哀之也。」周叔曰：「公所見不謬，但齊王執迷不省，無如奈何，公胡為自損若此？」文通聽言，低首長歎，辭別而回。 <br />
　　後人歎蒯通詩曰： <br />
　　世雲蒯氏忠韓信，吾嗟韓信為通亡。 <br />
　　不假印時王不忌，臣忠君義兩無妨。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>