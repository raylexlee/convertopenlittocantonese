<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　光武滅寇興東漢</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>光武滅寇興東漢</font></h4>
			　　卻不知吳漢令人先密持書與把關將軍郅惲，言喝關為號開門。見郅惲，吳漢曰：「此關非我之功也。」邳惲曰：「同興漢室，豈有爾我之功。」二人領兵行至於爭陽山，逢赤眉大王樊彪領五萬兵阻路。吳漢曰：「大軍至此，爾為草寇，焉敢阻路，早順我皇，免爾罪犯，封官贈爵有甚不好。」樊彪曰：「爾們不肯回兵，叫你做刀下之鬼。」吳漢問：「誰敢破此賊？」邳彤出馬使方天戟向心窩便搠，樊彪用渾鐵鞭。兩將戰到五十合不分勝敗，邳彤賣個破綻，縱馬向前而走。(按下方天戟)舉起虎眼鞭往樊彪心上打了一下，彪負痛逃歸本陣。吳漢領大軍趕至，只見一陣怪風起處，忽有一婦人身穿青錦袍披髮伏劍跳將過來，搖動九環刀向黃沙影裡，現千千萬萬無頭之鬼，持刀從黑霧內殺將來，把我眾軍圍住，一個個心驚膽戰，嚇得呆了；又被這黃沙裡霧迷漫了天日。軍士對面不能相認，眾軍皆叫若道：不期今日又遇這個妖婦，比昆陽城巨無霸更利害也。(按鑒：彪之妻會其妖法，自言通聖娘子，乃是師婆祖也。)吳漢見了，慌收軍下寨緊守。即與眾將計議，怎生破此妖婦。馬援道：「我不信。」至次日吳漢兵往前行，其婦持刀又來。馬援覷了將坐下馬連打數鞭，放轡走到跟前，將手中飛撾颩起，將妖婦打死。都不見陰風鬼魅。眾將大喜，一齊趕殺王軍，將赤眉賊殺得片甲無存。領軍過了華州華陰縣，前到渭河南岸。前逢樊崇領十萬軍，兩軍對陣。吳漢曰：「叫樊崇早來降。免受刀砧之苦。」樊崇曰：「你扶漢，我也扶漢，各佐其主。」吳漢曰：「誰敢捉此賊？」有郅惲不打話，一騎馬徑往樊崇懷內，樊崇持槍來迎。不到三合，樊崇敗走。吳漢令三軍混戰，樊崇走入本陣，馬武、姚期、杜茂、岑彭引三軍剿殺上來，樊崇引兵往西而走，恰好撞見邳彤、馬成、傅俊等領三軍，亂箭射死樊崇，殺盡軍卒。吳漢見了皇帝。兩軍相合一處。 <br />
　　卻說鄧禹領軍至長安，令軍圍了三路，留著南門不圍。三日至晚，有解祿、呂毋、延岑領三萬軍私出南門往商山走，約離城五里地，聽得一聲炮響，四面八方殺將來，三人不得出，皆為亂軍所殺。有姚期、岑彭領軍奪了南門外羅城門，蘇成獻了裡羅城門，大軍入城，捉住解祿、呂毋等。光武令將剮訖，傳聖旨但有紅眉者殺之。(按鑒：兵屯八水，血浸二川。)有軍又捉住劉盆子，見帝。光武問：「你是那一支宗派？」盆子說：「乃趙王之後。」光武問：「如何殺了更始皇帝？」盆子言不曾殺他，原為淮陽王自縊死了。光武又問：「屍在哪裡？」盆子無言可對。有劉植、竇融獻更始皇帝屍至。光武見了，伏屍大哭，歎曰：「陛下不信賊臣，安有今日？」帝令停屍回白虎殿，選山林敕葬之。又問劉盆子：「如何令赤眉賊劫盡祖宗墳塚？」盆子曰：「君弱臣強，不能制禁。」帝曰：「盆子如何不去尋所居住，有何面目來見我？」劉盆子曰：「恐傳國玉璽在身，未曾交付聖上，因此不敢擅退。」遂將玉璽獻與光武。光武遂封劉盆子為趙王。遂令移都，遷於洛陽，方成一統山河，始得干戈罷息。天下懷仁，萬邦歸正。是日長安百姓皆相賀於道路之間，歡聲雷動，不知其手舞足蹈也；無分貧富，皆置酒作太平宴會。後宋賢有詩贊云： <br />
　　擾壤干戈動八方，只因莽賊殺君王。 <br />
　　黎庶倒懸塗炭苦，皇陵侵毀骨魂殃。 <br />
　　二十八宿臨凡世，九五飛龍兆漢陽。 <br />
　　莽賊已誅群盜翦，太平無事盡開顏。 <br />
　　卻說佃武駕坐洛陽，是為東漢。自思諸多將士相隨，日久不有以報之，何以服眾。是命紀功官會錄功臣，自起義兵以來，出力極多者別建一所宮殿，名為雲台閣，畫眾功臣像於其上，各標姓名、鄉貫、與其功勞實績，俾世世春秋享之；又令光祿寺辦太平筵席於長春殿。帝自與諸將把盞，令宮女簪花，君臣各盡一醉，送歸本第。次早令中書者同翰林院知制誥，宣眾將各至金階下聽聖旨，封以官爵品位： <br />
　　[角木蛟]鄧禹左丞相授高密侯、[亢金龍]吳漢大司馬廣平侯、[氏土狢]賈復執金吾上將軍廣平侯、[房日兔]耿弇建武大將軍好疇侯、[心月狐]寇恂執金吳上將雍州侯、[尾火虎]岑彭徵西大將軍武陽侯、[箕水豹]馮異徵西大將軍武津侯、[鬥木獬]朱佑建義大將軍南陽侯、[午金牛]祭遵徵虜大將軍樂陽侯、[女土蝠]景丹陀騎大將軍黎陽侯、[虛日鼠]蓋延虎牙大將軍安平侯、[危月燕]堅鐔鎮殿大將軍棘陽侯、[室火豬]耿純威寧大將軍臨川侯、[壁水獅]臧宮城門校尉朗陵侯、[奎木狼]馬武輔勇大將軍陽虛侯、[婁金狗]劉隆上五川大將軍御弟沔陽侯、[胃土雞]馬成山太守成事侯、[昴日雉]王梁河南尹阜城侯、[畢月烏]陳俊瑯邪太守祝阿侯、[觜火象]傅俊積弩大將軍昆陽侯、[參水猿]杜茂驃騎大將軍參據侯、[井水牛]姚期尉衛大將軍安城侯、[鬼金牛]王霸上谷太守淮陽侯、[柳土獐]任光信都太守河陵侯、[星日馬]李忠豫章太守中水侯、[張月鹿]萬修東郡太守成事侯、[翊火蛇]邳彤太常卿靈壽侯、[軫木蚓]劉植驃騎大將軍鎮陽侯、[東鬥星]王常大將軍山乘侯、[西鬥星]竇融御史中丞安豈侯、[北斗星]卓茂龍虎大將軍、[南斗星]李通大司空臨植候、[武曲星]馬援大渡將軍、[廉貝星]鄧辰殿前大尉宣德侯、[計都星]蘇成鎮國上將軍臨曲侯、[羅侯星]紀敞鎮北大將軍晉陽侯、[破軍星]郅惲內外都檢討、[左輔星]皇兄劉縯已死加贈齊王、[右弼星]皇兄劉仲已死加贈哀王、劉盆子封為趙王。以上漢族各封贈訖，復令重修各帝王廟宇，並漢室陵寢，追贈各死節忠臣之家，俾天下煥然一新，萬民再睹漢日月矣。史官有長篇古風一首，歷論三代而上以迄於漢云： <br />
　　長篇古風 <br />
　　堪嗟世代興廢，猶如日月盈虧。水流東去復西歸，誰認源頭兩字？葉落根還在土，花開子結應遲。人生得志且隨時，莫逐塵飛浪起。粵自三皇五帝，傳來虞夏商周。道微德降是春秋，君鼎王綱解紐。戰國權臣遊說，秦皇蠶食諸侯，東週六國一齊休。威震華夷九有，指望萬年為帝，豈知二世而休。陳涉、張耳起徒囚，天下英雄輻輳。楚漢兩相仇，畢竟鹿死誰手？歷年二百帝神州，莽賊蠶謀鴆幼。白水真人已降，二十八將同投。天心壓亂十八秋，滅莽誅夷草寇。光武艱關百戰，嚴陵決策運籌。天心有意屬炎劉，社稷鍾管如舊。中興東漢灑前羞，二百餘年之久。請將史鑒細推求，方信吾言不謬。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>