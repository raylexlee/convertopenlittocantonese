<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　文叔逃難出長安</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>文叔逃難出長安</font></h4>
			　　卻說文叔知莽還朝，即出卻太學，在於集賢館明材巷居住。一時間聽得百姓喧鬧，說官中挨捕劉秀、馬武，心中甚驚。少頃又聞軍人成群成隊捕聲不絕，前後挨巡。文叔自思無計，只見前面一座高房，牆近可過，遂以手扳綠樹枝跳過牆去，卻是宦家花園。至夜靜月色淡明，見一官長於園中來燒夜香，文叔慌忙隱躲，不覺官長旱已覷見，近前執住文叔，問曰：「爾是何人？夤夜潛入吾家園內。」文叔驚慌無答，隨執至亭上究問。文叔垂泣，只得將實情細說一遍。其官長聽罷，兩眸流淚而言曰：「吾以為漢家無人矣，原來尚有如此英雄，祖宗有靈，劉氏可不滅也。」文叔亦問長者姓名，長者曰：「吾乃太常卿劉唐。爾父之弟，爾之叔父也。因王莽誅滅劉族故改姓陳。爾且權住吾家，不可外出。」文叔大喜。倏忽住至十日有餘，不防劉唐家奴崔亭知之，逕走出宅，揭其榜文，告知蘇獻。蘇獻急奏朝廷，王莽出旨，著令蘇獻領軍二百圍住劉宅，搜捉劉秀。時獻領旨入宅，天色已晚。劉唐聽宣聖旨已畢，唐曰：「誰謂劉秀在於吾家？」蘇獻曰：「是爾家奴出首，尚何隱瞞？」唐曰：「任從司馬令人搜尋。」軍士於劉唐宅內盡行搜過，又至後花園中。文叔正在花亭上尋思，無路可脫。卻得內有兩個軍士，乃是王霸、馮異，覷見文叔，慌忙托住推出牆去。文叔得脫，王霸二人大叫，眾軍來趕金龍。眾軍大駭，四下搜尋並無。蘇獻領軍歸府，究問王霸、馮異。二人答曰：「先是一個少年，忽然變化妖炁而走。」蘇獻曰：「來日奏過，斬爾二人。」 <br />
　　且說文叔當得王霸、馮異托出牆來，歇息稍定，遂往大街尋路隱躲。偶遇一人，連慌抱住，攜至宅中，將門閉上，引入書堂坐定。文叔舉目視之，乃竇融也。文叔曰：「外面軍官捕捉甚緊，如之奈何？」融曰：「主公勿慮，只就吾家潛藏，並無一人得知，待等挨捕稍停，則送主公回歸。」文叔深喜，疾忙起謝。(按：竇融表字文公，扶風平陵人也。原與文叔舊識，前文叔初至長安與鄧禹、王霸、馮異隔散，融邀文叔至家飲酒敘舊。適又官軍拘緝，融即救隱於家。後文叔即帝位，生太子龍奇，竇融生女鳳姐，帝乃詔選鳳姐為皇太子妃。是為皇親，官為諫議大夫封安封侯。 <br />
　　次日蘇獻入朝，具將劉唐隱匿之事奏聞，王莽大怒，宣唐至於殿下，將法服數件，又於金階下注起九鼎油鑊。莽謂唐曰：「爾若獻出劉秀，朕以此法服賜爾，富貴不小；爾若不實言，油鑊烹之。」唐聽罷大笑，罵王莽曰：「爾這奸賊，篡吾漢室，吾恨不啖爾之肉，幸有真命出來，旦夕可報冤矣。」言訖跳入油鑊而死。莽見劉唐死去，一面差軍抄滅其家。敕命將其家奴崔亭為草城縣尉。莽復問蘇獻曰：「既見劉秀，如何又被走脫？」蘇獻曰：「臣亦不曾覷見，惟守把後牆軍人知此事情。」王莽忿曰：「此事必然有詐，若不實說，俱入油鑊。」遂問王霸、馮異。_二人對曰：「方才看真，臣等正待擒拿，卻被妖氣出現，化為金龍而去。」莽怒欲將二人斬首。近臣奏曰：「陛下，榜上言金龍護體妖人劉秀。百姓盡知秀是真命天子，不宜枉殺軍士。」莽准奏，放免二人。乃出詔遍行天下，挨拿劉秀。自是長安城中官軍稍靜。時至九月九日竇融乘便，請文叔詐裝夫人坐車推出咸陽，直過潼關方才分別。融仍坐車而回，文叔乘馬逕望南陽前進。於路夜行日止，若於偏僻之處，則曉夜奔馳，早已行至新安縣。天色漸晚，正遇一隊人馬前來。馬上官長覷見文叔，慌忙下馬，邀文叔入至縣衙。禮畢，其官長曰：「文叔休慌，吾乃劉唐之弟劉良是也，現為新安縣宰，聞知朝廷訪爾甚急，爾且於吾衙內權住數十日，待外面稍靜，方可回去。」文叔曰：「適來姪不知是叔父，心實驚惶，原來屬於至親，當放心無慮矣。」二人大喜相敘。 <br />
　　延至數日，不想蘇獻公子蘇和奉莽聖旨，帶領軍校及陰陽官逕望東南地面緝訪文叔。是日來至縣中。縣吏通報劉良。劉良大驚，謂文叔曰：「吾出衙前去迎蘇和，爾可從後門脫身。」文叔依言，直出後門，上馬尋偏僻小街出得城去，只向樹木叢雜去處徑路而行。行至數十里外，過一小澗，轉入林坡，縱馬揚鞭正好急走。忽然坐下與被絆倒，林中擁出數十軍人，一聲大喊，執住文叔，推入山寨。其寨主問曰：「爾乃何處客商？敢從此處經過，快將買路寶來。」文叔自思無寶，只得實說：「吾乃劉秀是也。」寨主聽說，慌請文叔上座。文叔曰：「公是何人？」寨主曰：「吾乃漢將蘇成，曾於南郊壇下欲射死王莽，後莽賜吾黃旗一面，親書『敕賜叛國漢將蘇成』八字。吾因嘯聚於此，今主公四顧奔投，不若就此立起年號，招集英雄，四方必然響應。」文叔曰：「將軍所言雖是，但蘇和追兵逼近，難以退也。」蘇成曰：「主公放心，只於寨中歇息，吾領眾軍下山；若遇追兵，戰退便回，立主公為帝。」言畢領軍出寨而去。文叔心不自安，亦上馬往東南投奔，日止夜行。 <br />
　　時值暮秋陰雨，路旁有一禹王廟，遂下馬入廟避雨，天晚就於廟中歇息。將及二更，文叔睡覺。忽然廟門自開，履聲漸近，文叔心驚，起立視之，見一壯士至於面前，納頭便拜曰：「主公受禮。」文叔問曰：「壯士是誰？」壯士答曰：「某潁川峽縣人也，姓姚名期，父名姚猛，曾任桂陽太守，因莽篡位，抱忠而亡。某與老母窘居此地，日前有一仙長曾言：三日後當有真命帝王至禹王廟內，爾當迎之。因此某特夜靜來接主公也。」文叔大喜，遂與姚期同至莊上，期母果然倚門伺侯。文叔入莊相見禮畢。須臾食罷安宿。次早期謂文叔曰：「主公寬心住歇數日，某向城中探聽消息如何。」文叔應允，姚期自去。不防鄰近後生數人，私地商議曰：「夜來姚大郎引一面生之人至家，敢是妖人劉秀？」逕來問姚老母，母答曰：「此是老身親屬，特來相謁。」眾人不信，內有社長高萬細看文叔良久，大聲曰：「此人正與朝廷圖畫一樣，真是妖人劉秀也。」眾人聽言，一齊向前將文叔縛定。姚母再三哀告，高萬不從，與眾簇擁前去。移時姚期回歸，母將前事細說，唬得姚期傍徨，謂母曰：「老母且往姊家居住，兒往追救主公。」說罷挽弓佩劍，躍身上馬，飛奔大道而來。 <br />
　　且說高萬眾人押送文叔赴縣，於路不勝欣喜，前至酒店，眾人買酒賀喜歡飲，俱已半醉。忽一人自外入店，其人身長九尺有餘，面如闊獬，須若鋼針，一進店中，先覷文叔，次問眾人曰：「爾等為甚歡悅痛飲？」高萬曰：「吾等因獲妖人劉秀，押送縣去請封受賞。」其人聽罷點首而去。眾人復推文叔前行。原來先在店中問者，乃馬武也。心要奪救文叔，卻因人煙輳集，手無兵刃，故含怒出店。行不數里，正待尋思救主，猛見一人乘馬如飛至前，便問馬武，武曰：「壯士莫非救文叔否？」期曰：「然。」武曰：「吾適在店內本欲救之，奈此地人稠，又無兵器，正在煩惱。壯士既來，吾當同往。」期大喜，遂與馬武拍馬忙追，及至一座上崗，眾人方才趲行。姚期望見厲聲叫曰：「眾人住著。」高萬慌謂眾人曰：「有人來奪千金賞萬戶侯也。」馬武姚期大怒，同至近前，取弓搭箭望高萬一射，高萬應弦而倒，其餘眾人各自逃散。姚期下馬解釋綁縛，與武同扶文叔上馬，護送數十里外。姚期辭別文叔，曰：「主公此行且回白水村中，待期老母百年之後，期當來助主公也。」馬武亦辭曰：「武今此去聚義，他日主公興事，武必引軍數萬來助主公也。」文叔曰：「吾今日若非二公，性命幾不保矣。今回莊居，一以稼穡為務耳，尚安敢有異圖。」言訖三人垂泣相別。後人有詩日： <br />
　　君臣乍合處分離，豈是龍飛未及時。 <br />
　　造化安排緣數定，分毫端不許差移。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>