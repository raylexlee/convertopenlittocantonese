<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　帝業承傳統緒</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>帝業承傳統緒</font></h4>
			　　按鑒：昔周文王因夢飛熊卜主獲賢佐，次日獵於渭水之濱，果遇姜子牙，下車相語，大悅，與之同載而歸。後武王拜為師號曰尚父而不名，興師弔民伐紂。於戊午日兵臨孟津，甲子日血浸朝歌，敗紂王於牧野，服金玉之服，積薪自焚而死。武王七日之間克商而有天下。商為天子凡三十一世，歷六百二十九年而歸於周。 <br />
　　有歎紂王詩曰： <br />
　　積粟堆金竟不開，惟知拒諫剖賢才。 <br />
　　周王師至無人敵，隨作商郊一聚灰。 <br />
　　武王既平殷亂，於是散鹿台之財，發鉅橋之粟，賑濟饑民，疏通行旅，釋箕子囚，封比乾墓，式商容開；歸馬於華山之陽，放牛於桃林之野。天下太平，人民樂業，班爵制祿，大封同姓、異姓為諸侯。自武王傳位，凡三十七世至郝王而國始滅，歷八百六十七年。世紀歌日： <br />
　　文武成康至穆恭，懿孝夷厲幽宣平。 <br />
　　桓莊釐惠襄傳頃，匡定簡靈景悼仍。 <br />
　　敬元貞定哀思考，威烈安傳烈顯承。 <br />
　　慎靚赧王王號止，東周君是暴秦封。 <br />
　　後人有詩贊曰： <br />
　　聖主聿興義彩鳳，賢臣肇起應飛熊。 <br />
　　師行誅暴承天命，發政施仁贊化工。 <br />
　　爵祿錫班周禹甸，謳歌頌德遍堯封。 <br />
　　綿綿位作垂千載，今古皇家孰與同。 <br />
　　當周盛時，列國各守侯度化醇俗美，人知禮義，安分守己，夜戶不韋與犬吠，田園開闢有雞鳴，四隅不驚邊報少，八方無事盡遵依。及周之衰，王室陵弱；諸侯僭竊互相爭奪，五霸稱雄，是為春秋只有一十八國，乃是： <br />
　　魯國、齊國、燕國、趙國、楚國、魏國、韓國、宋國、吳國、越國、陳國、蔡國、梁國、蜀國、秦國、晉國、鄭國、曹國，後又並為十二國，以強凌弱，侵奪不已。止有七國，乃是：齊、楚、燕、韓、趙、魏、秦，謀臣辨士，東遊西說，征戰無休。有詩歎日： <br />
　　七雄戈戟亂如麻，四海紛紛浪滾花。 <br />
　　說客謀成膺爵賞，牧民不幸起咨嗟。 <br />
　　趙國之先與秦同姓，祖于飛廉，有子季勝，其後生造父。當時周穆王有八駿之馬：一曰絕地，二曰翻羽，三曰奔霄，四曰超影，五曰逾輝，六曰超光，七曰騰霧，八曰挾翌。穆王乘八駿之車，命造父為御，遊行天下。車轍馬跡將遍西遊，至崑崙會王母，於瑤池宴飲。飲之以玉液金漿，食之以龍肝鳳脯，穆王樂而忘歸，口口口王者在周作亂。王母請穆王曰：「王可速回，國已為人所據。」於是造父御王之車，長驅歸國徵兵於楚鄭伐徐。天下卒定。因此有功，封於邯鄲。遂為趙氏。 <br />
　　有歎穆王詩曰： <br />
　　阿母瑤池宴穆王，九天仙樂送瓊漿。 <br />
　　謾言八駿奔如電，歸到人間國已亡。 <br />
　　造父以後生夙，夙生衰，衰生宣，子盾，盾生朔，為權臣屠岸賈所滅，只存遺腹子名孤兒，門客程嬰匿養之。既長，攻岸賈以復仇，是為武子，與韓氏、魏氏共分晉地。威烈王命為諸侯，國號趙，傳位一十一世，稱王者五。其時正當趙惠王五年季春時候，秦昭王命王翦為將伐趙。趙遣廉頗拒敵，遂敗秦師。秦以皇孫子楚為質於趙。趙王命公孫乾為監裡使。 <br />
　　(按鑒：子楚乃秦昭王太子，贏戍之子，故為皇孫。其生母夏氏蚤喪，棄於趙為質子，皆呼曰「異人」。呂不韋因見其相大貴，始往說華陽立為子，更名曰楚。)是日，正當天氣融和，人人玩賞，處處謳歌，折柳尋花為樂。不移時，只聽得邯鄲城中金鼓喧天，旗幡映日，一隊軍馬自外入來，當頭一員大將掛劍懸鞭，後匹馬上鎖著一人，絳袍玉葉，紅光罩體，紫霧籠身，百姓團團聚看。當下陽翟縣有一大賈姓呂名不韋，家貲臣富，精於相法，最有機謀，亦於人從中觀望，一見子楚定睛視之，心暗忖曰：此人當是大貴，未知何名。直前跟問，乃知為秦贏戍之子秦王之孫被囚，祜趙為質。其大將乃本國監押使公孫乾也。不勝之喜曰：「此奇貨可居！」回家見父呂恒問曰：「富者幾何？」父曰：「放錢五倍，種田十倍。」不韋曰：「帝王者幾何？「父曰：「寶貴至極矣。」不韋又曰：「放錢勞心，種田勞力。今秦皇孫子楚并質於趙，兒欲以萬金救還秦國。此筆若何？」父曰：「如此則其利萬倍，富貴無限量矣。」 <br />
　　次日不韋直至公孫乾門首，令門吏報曰：「外有呂不韋求見。」乾令引入至廳，相見禮畢，敘坐茶罷。不韋起身告曰：「小可呂不韋因客往外，久違鈞座。今回，特申參謁，輒有黃金三十兩，雖非遠方珍奇，略表微意。」乾曰：「既辱光臨，又承厚貺，餘何以當得？」不韋曰：「大人休哂，包荒是幸。」乾笑而受，設席相待。正飲之間，不韋指子楚而問曰：「遭囚繫者何人？」乾曰：「此乃秦國皇孫子楚，在俺國為質。」不韋曰：「吾觀相貌非倍原來是金枝玉葉，可憐亦被縲紲之苦。某大膽告過大人，令彼與席同飲一杯，亦無妨礙。」乾即依言，喚令入席。酒至半酣，乾因外如廁。不韋問曰：「敢問殿下還秦好，在趙好？」子楚聽罷，心如錐刺，肉似刀剮，墮淚而言曰：「自吾母夏氏身亡，棄吾於趙。秦又累來侵趙，感趙王不殺，縱思故國，無計可還。」不韋曰：「殿下且自放心，吾用萬金買公孫乾，救還秦國，明日便先入秦，自有妙計。殿下他日回歸，用何酬報？」子楚曰：「吾聞老子有云：『六親不如有孝子，國家有難遇忠臣。』知恩報恩，富貴共之。」說話未盡，乾至入席，復飲數巡，不韋辭謝而去，至家隨即收抬金珠行李。 <br />
　　次日離宅逕往咸陽，偶至華陽夫人之姊皇姨店中安歇。話間詢問，因而深知贏太子最寵愛者是華陽夫人，爭奈無子，遂生一計，取金十兩獻與皇姨。皇姨曰：「我無故安可受此重禮。」不韋曰：「吾有寶珠二顆，價值百萬，非諸侯之家不敢收用，欲將獻與華陽夫人，敢煩皇姨引進，故具薄饌以克酬謝。」皇姨大喜，遂引不韋同入宮中。皇姨先與夫人說知。不韋乃於宮外大笑三聲，大哭三聲。夫人聽罷大驚，忙召至近問曰：「先生是何姓名？入至宮來又笑又哭，果何故也？」不韋下禮答曰：「某乃姓呂名不韋，所笑者因見夫人居內貴氣甚旺，當出真命帝王，所哭者惜夫人蒙太子深寵，受用定金屋銀屏錦衾繡褥，食前方丈侍女重圍。奈何乏嗣，誠恐春光凋謝，恩愛蕭疏，欲長享富貴不可得矣。若為久遠之圖，須繼一子，庶有所倚托也。」夫人聽說心中自思，不覺戚然，答曰：「先生言者是也，但今諸子皆有母氏，各親其親，誰可立繼？」不韋曰：「餘皆不可。惟有子楚為人仁孝，又無生母，若立為嗣，則子楚無國而有國，夫人無子而有子；彼承夫人恩愛，其孝敬必至，豈不美乎。」夫人曰：「雖然的當，今質於趙，何由得還？」不韋曰：「夫人若允，某不惜萬金之費賄賂趙之當權，救取子楚還國，夫人意下何如？」夫人曰：「若果應所言，吾與安國君說知，必有重報。不為國戚之勳臣，定受裂土之褒封，以酬大德。」不韋見話相投，隨將珍珠二顆獻與夫人上壽。夫人喜而受之。不韋辭出回至店中安歇。夫人正坐靜思不韋之言，深為有理，但未審天意人情何如？輾轉之間，忽報殿下到來，夫人忙出接入坐定。太子驀然看見夫人雙眉淡戚，春山兩淚，微橫秋水。乃問曰：「夫人為甚煩惱？」夫人曰：「妾有一言，不敢伸說。」太子曰：「夫人有話且說何妨。」夫人曰：「妾蒙殿下恩寵，享足榮華，無奈所出。今欲立繼一子，尤恐殿下弗從，所以憂深於內，不覺形於外也。」太子曰：「是何言歟？吾九子即同夫人之子，既愛立誰，任聽其便。」夫人曰：「諸子俱各有母，惟子楚為大純厚，如得繼嗣，稱妾平生之順矣。」太子曰：「子楚在趙為質，何以得來夫人。」遂將不韋之言細說一遍，太子聽罷大喜，令人即於皇姨店中請呂不韋來。須臾不韋至，見太子禮畢。太子問曰：「適來夫人所言，先生有何妙策取回子楚？」不韋曰：「殿下與夫人商議既合，某自有計，管教子楚還秦，只此月內便離趙國。殿下可遣一員大將領軍於路援應，以防不測。」太子曰：「先生言誠然也，但恐事不應言；果得皇孫歸秦，爾福非輕，務宜信實，毋虛誑耳。」不韋曰：「殿下勿慮，某籌度已定，專望遣人來接，切不可誤。」太子大喜，令設酒相待。席罷不韋辭謝回店，隨即收拾行李，便出咸陽抵家，見父具說秦太子贏戍之事。 <br />
　　次早即至公孫乾宅上。乾接入見畢，忙問曰：「兄何久不相順？」不韋曰：「復生買賣一遭，因此奉違。換得玉帶一條，特來送與大人，少申微意。」乾喜受訖，遂入吩咐置酒。不韋因得空，便與子楚相敘，將前咸陽見太子、夫人之事一一說知。子楚甚喜，忙謝曰：「他日還秦，決當重報！」言訖各開。不韋就坐，須臾酒至，乾陪對席而飲，不韋曰：「明日某有小筵，屈大人光降，一則略敘款曲，二且令某蓬畢生輝，萬勿見拒。」乾曰：「既荷厚情，豈敢相卻。」不韋又曰：「如蒙不棄，並子楚同赴何如？」乾日「可」。不韋喜，謝酒辭別而回，吩付安排筵席同候。次日辰牌時分，乾命子楚上馬一同逕來赴宴，至呂宅前下馬。不韋慌忙迎入中堂。敘禮畢，促各就席，酒飲不停，乾即醉睡伏於幾上，惟子楚惺然。不韋呼妾朱氏來與楚把盞。朱氏大有姿色，子楚一見左顧右盼，不忍暫舍。良久之間，酒帶半酣，親自捧酒一杯奉與不韋曰：「客旅淒涼，願求朱氏為妻，以代衾枕之勞。」不韋曰：「某許大家，貲俱屬此婦管理，安能輕離？實難奉命。」子楚曰：「公舍萬金救吾，尚且不惜，何獨吝一婦人？」央至再三，不韋曰：「殿下堅意相求，只得依允，俟另日與殿下同回便是。」子楚不勝慰謝。朱氏辭入內去。乾亦醒來，起謝而別。不韋吩咐收拾停當退至後堂，朱氏曰：「公何以妾輕許他人？妾已懷孕三月，如之奈何？」不韋曰：「大丈夫一言既出，豈可自食！惟爾至彼毋忘吾也。」朱氏笑而不言，且自安歇。後面如何？後人因歎不韋巧謀詩日： <br />
　　善賈須誇呂不韋，黃金不惜妾輕離。 <br />
　　他年楚卒贏亡矣，萬乘君王是呂兒。 <br />
　　於是公孫乾自宴飲之後，與不韋情越綢繆。時當夏暑，閒坐思念不韋數日不來，令人去請。不韋隨使即至。乾笑曰：「間闊數日，似別多時。聖人云：『飽食終日，無所用心，不有博奕者乎？』當此晝長人倦，吾與爾對奕以消永日。如連輸三盤者罰置酒席。」不韋欣然應諾。乾令左右排開棋枰，二人對著。子楚隅坐而觀。不韋問子楚曰：「殿下亦善此否？」子楚曰：「公能勝棋，恐未詳其源流。夫棋者乃堯帝所制，以教丹朱枰分四角，按四時春夏秋冬；盤方象地，子圓象天。子之動者為陽，靜者為陰。路分十九，各有蹤譜。所謂一天、二地、三才、四象、五行、六律、七星、八方、九州、十乾、十一口、十二支、十二相、十四智、十五望、十六盈、十七生、十八閏、十九朔，此乃某之家數也。公知之乎？」不韋聽罷歎息而曰：「殿下精通棋意若此！」言訖與乾對著，半日連輸三盤。乾笑曰：「兄肯整席否？」不韋亦笑曰：「筵席自然當備，俱要在城外花園內飲，園中有奇花異景，可助酒興。」乾曰：「恰好。」不韋暗思：吾計合成，天假其便。乃又告乾曰：「仍與子楚同至何如？」乾曰：「兄既相愛，吾與同來。」不韋遂即先回安排等候。卻原來數日之內，不韋已將家中老小、金銀寶物俱各悄悄搬運送赴咸陽去訖，只在伺候機會脫出子楚。是日正得乾召著棋，故設計於花園飲酒。擺席方完，乾與子楚已至，接入坐定，乾縱目觀看，不勝欣喜曰：「蒙兄佳宴，又有奇花異景，濃蔭蔽日生涼。吾與爾等當盡興而飲，以舒悶懷。」不韋大喜，慇懃相助。乾痛飲不覺沉醉昏昏。不韋安置石枕藤床，乾即貼席而睡。不韋隨喚跟乾軍校，悉與酒肉，醉飽各尋涼處睡去。當下四顧寂然，並無一人驚覺。不韋忙將子楚鎖開，一同上馬，帶隨從人飛奔望咸陽而去。 <br />
　　且說公孫乾酒醒起來，失去不韋、子楚，忙問手下，俱說不知。不勝忿怒曰：「叵耐奸徒放卻子楚，必竟二人奔回咸陽。」即欲領兵追趕，又值天晚，不得已悶悶回家。次早入朝奏知趙王。趙王怒曰：「令爾監押卻被脫逃，爾成何用？可速領兵追擒。如無子楚歸趙，自獻首級！」乾惶惶拜畢出朝，隨點五千軍馬來趕子楚。趕至秦界，子楚回頭望見後面塵頭滾滾、金鼓齊鳴，謂不韋曰：「公孫乾追兵將近，吾甚驚恐，如之奈何？」不韋曰：「不須憂慮。某已曾說有兵來接，必不失約。」話未盡，只見正西上一隊軍馬旗幡蕩蕩，戈戟森森，飛奔前來。不韋指謂子楚曰：「此必秦之救兵也。」須臾軍馬至近，當先一員大將於馬上欠身曰：「小將本欲下馬，奈追兵逼近，且往擋住，殿下領眾先行。」子楚遂與不韋等拍馬望前進發。乾正追趕心忙，忽被那將擺開軍馬攔截去路，問乾曰：「來將何人？」乾答曰：「趙國大將公孫乾也。因子楚私逃，特來擒之，爾乃何人？敢擋吾軍！」那將曰：「吾是秦將章邯，爾若三合勝得吾，以皇孫與爾；若勝吾不得，將爾碎屍萬段。」乾大怒斧刀直取章邯。邯拍馬迎敵約戰三十餘合，乾力不加，撥馬向東便走，章邯驅兵追殺數里方回，保著子楚入於咸陽城中，遣人報知太子、夫人。隨後子楚與不韋進見。太子、夫人大喜，再三慰勞畢，就賜不韋第宅一所，安置老小居住。子楚、朱氏二人留於宮中。次日太子入朝將子楚還秦、不韋之功詳奏與王。王即准奏，以不韋為國親臣，管運財帛。不韋得旨，自此有職有任，調理政事不在話下。 <br />
　　後人有歎子楚詩曰： <br />
　　幾年為質被羈縻，歲歲憂思只自知。 <br />
　　仰望咸陽紅日遠，回看趙國翠簷低。 <br />
　　天留厚意陰垂佑，人遇才豪肯護持。 <br />
　　今日脫危身變化，果然困蟄際雲雷。 <br />
　　且說子楚朱氏夫婦在華陽夫人宮中歡娛逸樂，弗覺時光似箭，日月如梭，已近一年。倏忽歲次壬寅，時當二月，朱氏身孕彌過，覺將分娩。是日宮中猛起一陣怪風，風過處，只見天昏地暗，日色無光。約有三五時刻，宮人報子楚曰：「賀殿下萬千之喜，夫人產下一子。」子楚聽言親自入內觀看，見兒生得巨口方額、朗目濃眉、遍體黑鱗、生而有齒、容貌怪異。遂大怒，拔劍在手，闊步撩衣欲殺其子。華陽夫人急止之曰：「不孝有三，無後為大，何可自殺嬰兒？」子楚聽從母言乃止。華陽夫人令宮人洗抱，漸次長成，命名贏政。年至九歲，聰明智識，無所不知，宴樂荒淫，無所不至。歲逢庚戍春三月，昭王崩。群臣立太子安國君贏戍為君。十月始立，至十二月崩。在位三月，是為孝文王。大臣共議立子楚為君，寵立朱氏為正宮皇后，封呂不韋為左相。在位四年而崩，是為莊襄王。贏政即位為君，年方一十三歲，尊母朱氏為皇太后，封呂不韋為大司空，稱為仲父。不韋與朱氏舊情汝斷，私通不已，恐事洩漏，禍臨其身，遂謀太陰人嫪毐入宮，拔其鬚眉，假為宦官，與其欲樂。一日嫪毐與朱氏飲灑，御衣夫人李氏進酒不慎，灑酒於地。嫪毐怒責曰：「老賤婢怎敢無禮！」李氏曰：「爾與阿後私通，尤更無禮。」毐曰：「吾乃帝之仲父。這賊婦大膽！」要打李氏，李氏哭出宮外至寢殿後，正遇六宮太使趙高，李氏具說前事。高大怒，拔刀趨入宮來欲殺嫪毐，見其勢大不敢下手，只將此事奏與帝知。帝聞奏大怒，貶朱氏入於冷宮，命將五車死嫪毐。於是不韋知事洩漏，已服藥而死。帝自即位以來，謀略遠大，有統一天下之志。於是命白起、王翦、章邯、董翌、司馬忻、王離、步簡、蒙恬等為將，連年征戰。不數載內將關東六國平服，子孫盡虜入秦，周邑歸納，天下遂成一統。時有庶民丞相李斯篆刻王印與群臣上表賀曰：「陛下翦滅群雄，澄清海宇，四夷賓服，八表來王。誠乃德邁三皇，功高五帝，宗社奠安無危，今自陛下為始，可稱一世皇帝，曰此而後繼之二世、三世乃至萬世。」始皇聞奏大喜，遂封賞文武群臣，設賀太平筵宴，命群臣宴樂數日而罷。後人有歎六國詩曰： <br />
　　六國紛紛起戰徵，干戈擾擾歲無寧。 <br />
　　一朝從解爭西向，萬里山河盡屬贏。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>