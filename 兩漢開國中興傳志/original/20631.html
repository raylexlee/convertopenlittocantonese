<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　漢王軍敗被困滎陽</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>漢王軍敗被困滎陽</font></h4>
			　　卻說漢王因諸國俱平，心甚歡悅，日夕宴飲。一日酈食其獻策曰：「今關外六國俱已歸服，王宜仍立六國諸侯封以爵土。」漢王准奏，令造符印。次日復問子房。子房大驚曰：「誰教大王為此？」王曰：「食其。」子房曰：「六國尚末貼服，何可復立？況有雄楚在東，天下未定。王何效楚王之所為乎？」王曰：「然則不可。」子房日：「立則有變，將如之何？「漢王點首歎曰：「匹夫幾誤我也。」令急銷印罷之。他日王問子房曰：「吾欲東征何如？」子房曰：「及今楚王徵齊未下，襲其彭城可也。」漢王遂拜陳平為元帥，引兵二十萬，進攻彭城。徐州項伯引兵來援，兩軍交戰，項伯大敗，奔入彭城，堅閉不出。星夜遣人往齊報與楚王。王聞報大怒，撤兵逕回彭城。次日引軍佈陣。漢亦列成陣勢。楚王出馬大呼：「漢王，爾真背義匹夫，屢次侵吾城池。今又來襲吾都，是何理也？爾敢親自與吾對陣決一勝負？可速出馬。」言未畢，漢陣周勃、王陵兩將齊出，楚王迎戰十餘合，二將大敗，兩軍混殺從辰至午，漢軍敗走五十餘里，楚兵追趕不退。天晚各收兵下寨。次日又戰。漢軍又敗。漢王歎曰：「此一陣之敗，甚於濉水。」方才歇息，人報楚軍又至，漢王大驚。陳平曰：「臣用一計，可使楚王回軍。」漢王曰：「有何妙計？」平曰：「可令樊噲、夏侯嬰二人各領軍一萬去劫楚營。楚王聞知，必然回兵。」周勃、王陵領兵隨後殺去救應。樊噲、夏侯嬰二人依令去至楚營，殺散軍士，方欲放火焚寨，早被楚卒報知楚王。楚工急回，正遇小軍報說漢將已退，楚王方欲追尋，背後陵勃軍又殺至，楚王拒敵，兩邊衝擊。戰至天明，三軍並未歇息，楚王不捨，引兵又呼漢王出戰，忽逢夏侯嬰、樊噲迎住。廝殺不十餘合，二將又敗，楚王又追。漢王軍將奔走不迭，平乃使小校詐作楚卒，報楚王曰：「大王只顧追殺漢將，彭越將襲徐州。」楚王大驚，方才回軍，退保徐州。 <br />
　　漢王軍將得脫，奔入滎陽城中，堅閉不出。楚王急回，欲保徐州。行至彭城，探知越軍是詐，復引軍回滎陽，圍困其城。漢軍城內堅守旬日有餘。楚王欲攻，范增諫曰：「不宜攻城，桿費人力，只宜圍困，其城自破。」楚王從之，又十日有餘不破。楚王傳令三軍，準備來日攻城。漢王得知大驚。問群臣曰：「如何救解？」陳平密與漢王商議一計，漢王大喜。次日，陳平上城豎起大旗，上書「降楚」二字，楚王觀之大悅，遂止勿攻。陳平又於城上大呼曰：「漢王今已降楚，楚王可遣親人入城，赦免漢王之罪。」楚王聞知，命國舅虞子琪為使，入見漢王。子琪領命入城，陳平接至館內，設席對飲。酒至三巡，忽一小校遞一柬帖與平，平收藏於袖中，又飲數杯，又一人來請平甚急，平故作慌張拂袖而起，遺下柬貼。子琪拾取匿之。須臾陳平再至，勸飲坐未半刻，左右促平曰：「漢王等候相公議事。」平即辭別子琪而去。子琪看見左右無人，信步閒行至一舍內，見架十數封金銀皆有號帖，上寫賜亞父金二百兩，銀四百兩。子琪看畢大駭曰：「原來范增果有反意。」再將柬帖視之，亦是范增與陳平私約之書。子琪大罵：「老賊忘恩叛主。」復至館內。二更前後，忽聞館前一室樂聲嘹亮，子琪出外聽知，其音密近，隔窗一覷，只見陳平大小眾官陪范增飲酒，直至四更後送出。子琪一夜不睡。至及天明陳平來看，酒數巡罷，遞過黃金百兩送與子琪。謂子琪曰：「國舅回見楚王乞賜美言方便，如見亞父亦希申意。」子琪唯諾辭謝，陳平送別自回。子琪出城飛奔楚寨，見楚王而泣。楚王驚問其故。子琪將柬帖呈上，具言范增受金飲酒之事。 <br />
　　楚王大怒，召增罵曰：「老漢奸賊！吾何虧爾，爾乃反吾？」增曰：「臣豈敢反大王。」楚王曰：「國舅入滎陽，見爾與陳平飲酒。二更至四更方才辭出，又受金銀數百兩，寫書與陳平，令彼代爾收藏，爾且私贈漢王糧草，諫吾勿攻城以作爾之功勞，此皆實事，焉得推托？」增曰：「此乃陳平之計也。彼知臣諫大王勿攻城，故設反間奸術，虛遺小柬，詐妝臣與飲酒，令國舅見之，奏王離間，臣身便不用耳。且臣每夜與王相隨，況有守宿將校，臣安能他去？大王詳之。」楚王不勝忿怒，不聽分說。忽又漢使來至，楚王召入帳下問之。漢使曰：「蒙大王赦免漢王無罪，願撤圍兵，容二日後出城拜降。」楚王曰：「漢王與吾結義昆仲之情，吾豈忍逼之，爾速回見漢王，吾撤圍兵，二日內可即來見。」使者唯諾去訖。范增又諫曰：「此事乃漢之詐也，不可信之。」楚王大怒叱曰：「爾已叛吾，本欲斬首，看爾年高，姑免一劍，吾不用爾，由爾自去。」范增聽罷，長歎一聲倒於地上。左右急忙扶救，良久方蘇，歇息一時，單騎出營，大泣而去。後人有詩歎曰： <br />
　　凡為君王運計籌，無能信用反相仇。 <br />
　　倏因反間忙驅逐，只恐增亡霸業休。 <br />
　　漢王君臣延至二日，心事驚慌，不能得出。陳平奏曰：「我王勿憂。臣有一條誑君計，可脫大王，但無人獻苦肉計。」王曰：「何謂苦肉計？」平曰：「以一人穿王冠服，詐妝大王，坐於車上，從東門出城降楚，大王卻與眾人暗出西門而走。英布可引三軍伏路以防楚兵追趕。」漢王曰：「吾身可脫，詐吾者不生矣。吾何忍焉。」陳平曰：「事在危急，不得不然。」王問：「誰可詐吾？」平曰：「軍中惟紀信面貌像王，堪得此計。」紀信聞知，欣然願從。漢王命賜酒飲畢，與之冠服，坐於車上，小卒護擁出城。漢王與諸臣上馬，悄悄出西門而去。次於城皋。只留大將周奇、魏豹屯守滎陽。後人贊紀信詩曰： <br />
　　陳平畫策固稱奇，紀信捐軀更罕稀。 <br />
　　火化軍前唯一死，名留史上卻增輝。 <br />
　　且說楚王是日在營準備漢王來降，差軍打聽，忽報漢王已出滎陽城處，將近來矣。楚王忙遣諸將遠迎，離寨不遠，親自出接，請漢王下車。車中不答，再請又不答。楚王揭簾視之，紀信大聲曰：「吾乃紀信也，非漢王也。」楚王大怒，命堆積乾柴將紀信連車發火焚死，再令軍兵圍城。人報漢王已出西門逃去，遂集諸將引軍追趕。前遇英布阻住。楚王縱馬直取英布。二馬相交，戰至二十餘合布敗走，楚王追之，不防英布回身一箭，正中楚王左腿。楚王負痛收兵下寨，英布引兵逕奔城皋與漢王會去。次日楚王兵至城皋挑戰，漢軍堅閉不出。楚王忿恨令取漢王家屬至於城皋城下，呼漢王曰：「爾若肯降，爾父母即生，如不出降，以爾父枰立鼎鑊而烹之。」漢王望見父母，大哭一聲倒於地下。眾將慌忙扶起，半晌方蘇，放聲哭曰：「人倫之道，父子為先，吾為天下而棄父母，何顏立於群臣之上哉？吾寧棄天下而救父母。」子房諫曰：「大王誤矣。楚王以太公唬大王歸降，臣有一計使楚王不敢損王父母。」漢王問計，子房附耳言之。漢王依子房之言，呼楚王曰：「吾與爾對天盟誓，結為弟兄。爾父即吾父，吾翁即若翁；若損吾父，願分杯羹，可乎？」楚王聞言，遂以為慚，以太公擁回本寨。次日復欲來攻城皋，忽報漢將彭越暗襲彭城，乃傳令拔寨回保彭城去訖。漢王在城中連日未知楚王動靜。是日正與文武商議，人報楚王軍回彭城兩日矣。漢王大喜，亦命拔寨班師兩回。後人歎漢王詩日： <br />
　　江山何重父何輕，忍對仇言願賜羹。 <br />
　　不是霸王仁義厚，萬載難逃殺父名。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>