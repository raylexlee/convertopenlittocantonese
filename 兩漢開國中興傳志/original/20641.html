<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　四皓輔立劉盈為帝</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>四皓輔立劉盈為帝</font></h4>
			　　卻說高帝病體未痊，子房又去，愈加憂悶，箭瘡甚疼，遷於長樂宮安息。一日劉長之母孫夫人至。曰：「娘娘心懷狠毒，每日只與陳平議事，聖上但於此處調養，可無後患。」帝然之，自是在於宮中音樂遏絕。忽又額中一點疼痛，四體痿痺不收。偶戚夫人至，奏曰：「陛下龍體若何？妾惟恐我主萬歲之後，母子無聊賴也。」帝聞言仰面長吁，投於戚氏懷中，枕其右腿而睡。少頃，呂后陡至看帝，見帝睡在戚氏懷中，大怒，指戚氏曰：「聖上萬歲之後，吾將爾母子輕容恕否。」言訖而去。戚氏自思聖躬存日如此，若晏駕後，母子如之奈何，感慨傷情不覺眼中淚滴落帝腮上。帝乃覺來，見戚氏悲泣，問曰：「為何煩惱？」戚氏曰：「適娘娘至此。言陛下萬歲之後，不容妾子母二人，似此妾負陛下之恩寵矣。」帝思病轉加重，乃曰：「爾且勿憂，朕來日出朝傳旨立爾子如意，為後主。」戚氏即起謝恩。次早帝果耽病登殿，文武群臣朝見。帝曰：「朕非痊癒，特與卿等議論後主之事。」群臣奏曰：「陛下聖鑒為誰？」帝曰：「朕欲立小太子如意為後主。」陳平諫曰：「若立如意我主家亂矣，只宜立太子盈，況盈是長子。如意終是次子，且年幼未堪為主，願納微臣之諫。」帝心不悅，又曰：「卿等宜細詳之。」叔孫通奏曰：「陛下如立戚夫人之子為君，恐臣民之心不服。陛下既有狐疑，乞宣四皓問之。」帝曰：「四皓誰也？」通曰：「東園公、夏黃公、綺裡季、甪裡先生。此四人者有道之士，隱於商山，可遣使命宣至，問其何如？」帝准奏，即發詔往商山。四皓接詔讀畢隨使入朝。太子引至殿下見帝。禮畢帝觀四皓白髮龐眉，各年百有餘歲，顏若少年。帝甚異之，問曰：「爾四老皆有德望，朕數宣召不至，今朕欲立後主，持疑未定，卿等之見立誰為是？」四皓曰：「嫡子劉盈賢明仁孝，正宜立之，以承大位。如意乃末妃之子，豈可為君？況關外尚有諸王，若立如意，豈不召亂乎？」帝默然。群臣咸俯伏曰：「四皓之見誠然也。」帝意乃決，傳旨命立盈為東宮。四皓奏准，即辭帝出朝。帝欲封賞，俱不肯受，逕拂袖而去。帝亦還宮，戚氏即至奏曰：「陛下與群臣議論何如？」帝曰：「四皓不允，無能為矣。」戚氏執如意之手泣曰：「若如此，日後賤妾母子必遭呂后之計也。」帝沉思曰：「爾言是也。」乃奮然而起曰：「朕布衣提三尺劍取天下，豈不由朕？」命疾忙追轉四皓斬之，復立如意。近臣奏曰：「四皓出朝，拂袖如飛，不知何往。」 <br />
　　有胡曾先生詩日： <br />
　　四皓言饑食碧鬆，石岩雲電隱無蹤。 <br />
　　不知俱出龍樓後，多在高山第幾重。 <br />
　　帝知四皓既去，大事已定。次日設朝封如意為趙王，都於邯鄲。陳平奏曰：「如意年方十四歲，難掌兵權，若令就國，可命上大夫周昌、下大夫崔逐，以為輔佐方可。」帝然其言，即日使命二臣隨從趙王而去。時帝病久不瘳，於十二年四月初八日病益篤。帝宣王陵、周勃、陳平等諸大臣入內，囑曰：「今天下甫寧，四方無事，但太子年幼，卿等盡心輔佐，以後非劉氏不得封王。非苦戰垓下不得封侯。」言訖奄然而崩。文武舉哀，停柩於白虎殿七晝夜，葬入山陵。帝在位一十二年，壽六十二歲。當下山陵事畢，大臣迎太子劉盈即皇帝位，是為惠帝。當日百官朝賀，帝出詔大赦天下。於時萬民樂業，四海無虞，狼煙淨絕，朝政肅清。 <br />
　　卻有呂后之妹名呂須者，自高帝崩後，時常出入宮闈，恣其聰明狡險，助後為虐。一日姐妹坐談。太后曰：「吾思新君有日晏駕之時，吾欲專國政，圖謀天下，傳與呂氏子孫，爾意若何？」呂須曰：「圖王霸業，自古有之，但劉氏關外十王，先當以計除滅，然後可謀天下。」呂后曰：「何以除得十王？」呂須曰：「事必從漸，且先取青州劉肥。」呂后曰：「如何得來？」呂須曰：「詐發詔書，說念弟幼，請皇兄同理國事，劉肥至時召入後宮設宴洗塵，就以鴆酒結果。」呂后大喜，依計遣使逕至青州。劉肥接詔，便收拾隨使來赴長安。大夫衛勃諫曰：「大王豈不知太后狠毒，恐有計策，切不可行。」劉肥曰：「吾與帝是嫡親兄弟，今帝年幼，召吾同理國事，別無他意。」言訖，逕與使命入朝，先見太后娘娘。呂后見肥至宮甚喜，禮畢，呂后曰：「吾兒遠涉，權設小酒與爾拂塵。」肥曰：「待兒前殿見帝，然後飲宴。」呂后曰：「此非宴會，先飲兩杯，見駕未遲。」正待酌酒，忽聞駕至。呂后大驚，命肥退避。須臾帝已入宮。問呂后曰：「娘娘因何排宴？」呂后支吾不過，乃實告曰：「劉肥至此，因此設宴待之。」帝即召肥相見。禮畢帝曰：「娘娘既已備酒，朕與皇兄同飲數杯。」呂后不能違旨，只密令宮人將鴆酒遞與劉肥。帝心疑惑，將自己酒杯換與肥飲，捧轉劉肥酒杯一看，見酒色甚惡，遂以酒奠上蒼，落地火起三尺。帝大驚駭，抬身挽著劉肥一同出席，至於前殿。兄弟二人相抱哭泣。帝泣罷謂肥曰：「皇兄何故來此？」肥曰：「陛下宣召，臣故前來。」帝曰：「此乃娘娘之詐，朕無此詔，兄今便還青州。朕與兄立下勘合文字，各收一面，如朕宣兄，必將此勘合發來，比對相同，則可，如不相同，即是詐旨，可斬使命，封奏如是，方保無虞。」肥即叩頭謝恩，領收勘合辭帝出朝，復還青州而去。 <br />
　　且說呂后見事洩漏，甚是不樂。復與呂須謀議。須曰：「別定一計，先遣一使安慰劉肥，然後再發詐詔賺來，必然成功。」呂后依言差人慰問，回報已訖，隨又遣使齎詔宣肥。使至青州，肥接詔問曰：「皇上還有甚物？」使曰：「皇上只有宣詔，別無甚物。」肥知是詐，將使斬之，以木匣盛其首級，另遣人密赴長安入朝奏帝。帝見木匣會其來意，乃命近臣將匣進獻太后。後開看大驚，謂呂須曰：「此事已洩漏也，將若之何？」呂須曰：「且緩圖之。」呂后日夜憂悶。 <br />
　　一日酒後引數十宮女閒玩，忽然帝至，亦與太后同游，至前見一座高閣裝飾輝煌。帝問內侍：「此是甚閣？」內侍對曰：「此乃凌煙閣也。」帝啟太后同登。太后曰：「吾不敢登高，只下閣下少陽宮候駕。」帝登第一閣見是功臣形象，為首一人英雄年少。帝問為誰？內侍曰：「此是楚王韓信。」帝曰：「在生有甚功勞？」內侍曰：「昔日高皇帝封信為大元帥，明修棧道暗度陳倉，倒衝散關，智取咸陽，水淹廢丘，席捲三秦，涉西河虜魏豹，遺金取趙，修書嚇燕，擒夏悅斬張仝，取三齊斬陸沮於膠河，趕田橫於海島，逼項王自刎烏江，漢室一統江山，皆此人之功也。」帝聽畢嗟歎不已，問第二座者，內侍曰：「乃大梁王彭越也。」帝問第三座者，曰：「此人足誰？精相猛惡，朕視之甚懼。」內侍曰：「乃九江王英布也。」帝問第四座者，內侍曰：「乃紀信也。昔日高皇帝被項王困於城皋，此人詐帝，出現項王，高帝方脫其難。」帝曰：「好忠臣也。」又問第五座者，內侍曰：「乃臨江王鞏傲其。第六座是燕王盧綰，第七座是趙王張耳。第八座乃長沙王吳芮。」登第二閣乃是關外十王，又登第三閣皆是有功名將一百餘人。帝逐一看其標題姓名，觀畢下閣，與太后各別歸宮。 <br />
　　次日帝御朝與大臣議曰：「朕欲宣關外十王入朝一會，以申兄弟間別之情，卿等何如？」群臣對曰：「此乃陛下孝友之仁心。」帝喜即連發詔十道，遣使分投而去。一使前至升州江寧府，三王劉長接詔收拾起行，入辭母親孫氏夫人。母曰：「兒奉聖旨不可不去，但去至長安，謹記三事。」長曰：「何事？」母曰：「一不得違朝廷法度，二不得入後宮，恐太后嫉毒；三要提防仇人審存。」長曰：「依母教命。」言訖辭出。自思不殺審存誓不為人。遂開甲仗庫槍點一十八般器械，內有金錘一對，各重三斤十二兩，袖中藏之，隨使入朝見帝。數日內諸王俱齊，帝傳命置宴閣下。是日十王與眾大臣皆至。宴罷盡散。帝與三王劉長遊玩至宮。長見龍床誤就坐下，卻被六宮大使張石慶大喝一聲：「三王焉敢無禮，擅居天子之座？」劉長大怒曰：「爾乃宮闈奴婢，怎敢嚇喝親王？」石慶見長怒髮，急忙奔訴於帝。帝若不聞。是日呂后聽知十王在朝，忙與呂須商議。呂須曰：「娘娘明日啟奏聖上，亦於宮中設宴請十王與大臣赴會，先就兩廊下埋伏勇士，待酒至半酣，悉擒戮之；若皇上知覺，只說十王欲謀奪位也。」呂后曰：「此計大妙。」遂奏帝曰：「今難遇十王俱齊，吾於宮中設一宴會，陛下何如？」帝曰：「遵娘娘之命。」呂后回宮甚喜，準備已定。 <br />
　　次日君臣入筵坐定。三王劉長奏曰：「臣自幼離卻長安，久居藩鎮，不識在朝文武，臣不敢自專，乞陛下傳旨立一明輔，以遏喧嘩。」帝准奏，命陳平為之。陳平曰：「今日君臣大會，只此盞為令，眾文武要說吒高者飲酒。」帝曰：「朕父高皇帝功勞不可說。」平曰：「上至王侯，下至將士應曾於楚戰敵有功者，自敘飲酒而樂。」言汔眾王侯文武並未開言，忽一人身長八尺，金帶羅袍，亦不說吒，逕就坐筵，執杯而飲。劉長問曰：「爾乃是誰，有甚功勞？」其人答曰：「吾乃食別人之功，蒙太后娘娘保吾為官，審存是也。」劉長聽罷，出席怒罵曰：「叵耐匹夫無禮。」遂舉袖中金錘打中審存身死。太后見存已死，大怒，命陳平奏長之罪。平奏帝曰：「審存越酒犯令，死得其宜。」帝然之，赦長無罪。須臾筵散，文武十王各各謝歸第宅。太后心思謀計未就，又被打死審存，深恨劉長。呂須曰：「明日十王各還本國，密使張倉領五百壯兵先去霸河橋上截住劉長，擒之。陳平知其謀，令樊亢引兵一千護送劉長，剛至霸河橋，張倉伏兵出。曰：「三大王且停，太后有旨，請轉。」樊亢大怒，揮兵直擊張倉。張倉措手不及，引兵奔回長安去訖。亢送劉長過河，直至華州相別。長回江寧不題。亢至長安入朝見帝，具張倉伏兵阻截三王之事。帝曰：「三王怨朕否？」亢曰：「三王不怨陛下，只怨太后娘娘。」帝亦不樂而退。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>