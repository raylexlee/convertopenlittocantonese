<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>兩漢開國中興傳志 - 　王莽弒平帝立子嬰</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>王莽弒平帝立子嬰</font></h4>
			　　按鑒平帝諱行，元帝庶孫，中山孝王之子，九歲即位。心慈性劣，不明國事。時有一大臣，姓王名莽，表字巨君，生得頭尖耳小，黃目赤須。闊口褒唇，牙尖鬢窄，乃大名元城人王曼之子。莽因姑為孝元太后，得為郎官。至平帝即位，莽有一女姿色俊麗，進與平帝為妃，遂以皇丈封太師，兼領樞密院事。為人性燥心奸，外示謙恭，內懷毒惡。人不知其矯詐，故多得人心。於是權傾內外，常有窺面漢天下之志。有一武將，乃宋州卞邑人也，姓蘇名獻，表字萬高，先為緝捕小卒。莽見其勇猛，保為殿前將軍，結為心腹。時帝五年臘月八月，乃平帝天壽節，是日文武百官皆與天子上壽。須臾王莽上殿，手捧金鍾，跪於帝前曰：「願陛下萬歲，飲過微臣此杯壽酒。」帝見莽每有不平之心，推辭不飲。莽遂欠身而起，以手扯住龍袍，將酒灌帝口中，半傾身上。帝不得已飲其大半，隨即倒下龍床，七孔流血而崩。 <br />
　　有詩曰： <br />
　　漢祖當年太薄情，囑令呂后斬忠臣。 <br />
　　皇天報應無差謬，致使今朝臣弒君。 <br />
　　當下文武大臣並無一人敢言，御屏後轉出皇叔劉登，大罵王莽：「賊臣安敢弒君，漢家有甚虧爾？」莽曰：「爾祖原奪秦朝天下，今天下合歸於吾。」劉登大怒，取出金簡，撩起羅袍向前便打，王莽不防。殿前將軍蘇獻拔劍在手，大罵：「劉登匹夫，焉敢無禮。」一劍砍去，將劉登揮為兩段。王莽大喜曰：「公與吾同心協力，決當重報。」蘇獻乃仗劍厲聲曰：「眾文武如有不從者，以劉登為例。」驚得文武群臣一齊伏地曰：「願從太師。」莽曰：「傳國玉璽在於何處？」蘇獻曰：「孝元太后收藏。」莽令蘇獻與弟王尋入宮取印。 <br />
　　太后正在後宮，有宮女報曰：「王太師於殿上鴆死聖上，殺死皇叔，將謀反也。」太后大驚，思想此賊必來奪璽，遂抱玉璽欲投澆花井中，方才行至井邊，正迎蘇獻王尋二人。問太后：「將印何往？」太后兩手抱定玉印當胸，言曰：「往前殿獻去。」蘇獻知後詐計，攔住欲奪。太后忿怒將印往蘇獻面上打來，蘇獻急忙躲開，正打著太湖石，損去玉印一角。蘇獻欲殺太后，太后遂投澆花井而死。蘇獻、王尋拾印獻與王莽，具說太后之事。王莽大怒，令弟王欽引三乾御林軍入宮，誅殺劉氏宗親，后妃、采女不問老少盡行斬戮。王莽挺劍在前，忽一小兒走出，莽視其有帝王之相，向前將小兒抱定，領眾官往前殿立為新君。小兒乃宣帝玄孫，廣威侯之子。年三歲，是為孺子嬰也。蘇獻曰：「漢氏已休，便是太師天下，何故立此孺子？」莽曰：「爾不知關外劉氏宗室極多，吾令立草為摽，法周公輔成王故事，使劉氏來朝，至者殺之，不至者興師伐之。」蘇獻曰：「太師誠妙見也。」莽即日扶子嬰設朝，改今年為居攝元年，百官拜舞朝退。自是大小政務悉由莽出。至居攝三年十二月，莽復弒子嬰，遂自即位為皇帝，國號新改元建國，升蘇獻為大司馬，兼領行省事，其餘文武悉加封賞。莽自篡位，復行秦法，酷雪軍民，四月收夏稅，八月徵秋糧，徭役甚苦，民皆懷怨。致旱澇不均，盜賊競起，時天下賊巢一十二處： <br />
　　大槍賊小槍賊五番賊富春賊五樓賊懷挾賊 <br />
　　口口口龍來賊鐵頂賊銅馬賊綠林賊赤眉賊 <br />
　　凡十二處，多者數十萬，少者五七千，劫掠殺人。百姓失所。至建國五年十二月，莽問公卿：「因甚四時不順，旱澇不均。」司天監臣王豐奏曰：「欲得天下安寧，須於南郊祝禱天地，自然雨順風調。」莽准奏，就命南郊建壇。上立三層，按三才方正，四角按四時，每層九尺，按九曜壇。東列一百二十軍人，青袍、青甲、青馬、青鞍，手執青旗，以象東方木德。壇南列一百二十軍人，紅袍、紅甲、紅馬、紅鞍，手執紅旗，以象南方火德。壇兩列一百二十軍人，白袍、白甲、白馬、白鞍，手執白旗，以象西方金德。壇北列一百二十軍人，皂袍、皂甲、皂馬、皂鞍，手執皂旗以象北方水德，中央列一百二十軍人，黃袍、黃甲、黃馬、黃鞍，手執黃旗，以象中央土德。壇壝齊全。莽命車駕至於壇下，擺列祭品、香花。司天監丞立於中層。莽穿袞服，執圭登壇祝拜。群臣羅列壇下，一齊俯伏。文臣讀祝畢，莽復仰天告曰：「願賜風調雨順，國泰民安。」 <br />
　　正欲下壇，忽左衛上將軍蘇成私怒曰：「不殺篡位之賊，焉得風調雨順。」說罷張弓搭箭，拽滿弓弦，一箭正中王莽平天冠，莽被一驚。眾軍拿住蘇成，推出壇下。成大笑曰：「工莽爾好有福，吾反為爾所擒。吾若得半箭之地，呼聚英雄，諸方響應不過半年，漢室復興。」王莽曰：「無端匹夫，怕爾不能成事。」乃命近臣將黃旗大書：奉敕叛國降漢蘇成。八字付與蘇成。成就將黃旗往御林軍中高叫曰：「王君今日賜吾黃旗，令吾反叛，如敢叛者跟吾同往軍中。」約有千人齊聲應諾，跟成而去。蘇獻奏莽擒拿。葬曰：「朕親出旨，敕令彼叛，豈可食言。」當日西夕，車駕還朝。忽日莽適升殿，侍臣奏曰：「正陽門外自一異禽，立高丈餘，諸鳥圍簇。」莽聽說，引文武百官往視之。其禽紅嘴人眼，口叫殺聲。莽顧群臣曰：「此何禽也？」蘇獻曰：「此乃鳳凰也。國之祥瑞，不足為怪。」王豐曰：「此是雄鳳，又名鸑鷟。主刀兵旱澇。」莽曰：「何以見之？」豐曰：「可用三般祭物。人頭一顆，水一盂，谷一篚祭之；若食人頭，上有刀兵；若食水谷，必主旱澇。」莽命左右須臾安排三品置於門下。那禽一見飛來，先食谷，次食水，後啖人頭。食訖望莽頭展翅一撲，飛向東南而去。莽心甚疑，急還朝內，恐外造為讖言。乃政元天鳳元年。至天鳳三年，一日王豐奏曰：「臣夜觀乾象，紫微隱隱出現，後引二十八宿四聖九曜諸星降臨凡世，與我主爭取天下。」莽曰：「出在何方？」豐曰：「現在東南方雙女宮下。」 <br />
　　有詩曰： <br />
　　王莽面謀漢室傾，皇天特降紫微星。 <br />
　　諸星列曜相扶佐，再立炎劉二百春。 <br />
　　莽又問曰：「雙女分野屬何州郡？」豐曰：「正應楚地，今屬唐鄧州是也。」莽甚驚疑。蘇獻曰：「此無妨礙，可命陰陽官掩壓諸星，再令一將領五千人馬繞圍東南地界，係紫微並二十八宿應炁之處，盡皆殺取，自然不能興事。」王豐曰：「不可，堯湯之世不免水旱之災，我上若肯施行德政，自可轉禍為福，豈宜濫殺。以傷天地之和。」御弟王尋出曰：「王豐之言極當，蘇獻之言非也。夫民為邦本，本固邦寧；若濫殺無辜，是戕國本矣。且諸星宿既天降生，豈易除滅。臣有一計，名鎖諸侯法。王可詔示天下，春試文舉，秋試武舉。文武選中，隨材授任，如是則天下英雄智謀之士皆為王臣，縱有真命，何能為哉？」莽曰：「御弟所見極是。」即命草詔，遍行天下。不日榜文至於南陽所轄湖陽城。城中邑令差大將於各門張掛，曉諭百姓，皆來看榜。 <br />
　　時有一老人，姓劉名良，表字以伯。乃漢景帝之後。先為王莽篡位之時，誅殺劉氏老幼盡皆逃避。良因改姓金。居胡陽屬下白水村中。有子二人，長曰劉寅，次曰劉仲。父子以農為業。當日良乘匹馬於村中聽知朝廷招選文武，亦下馬視榜，而歸坐於草堂，感慨大罵王莽，乃復歎曰：「漢家何處無後也。」忽長子劉寅至曰：「俺兄弟俱後嗣也，父親伺言無主？」良曰：「吾觀爾兄弟二人雖則有份貴格，位不過於王侯，終非帝主之相。」正話之間，忽一人直至草堂，見良便拜。良視之乃親姪也，姓劉，名秀，表字文叔，狀貌非俗，隱然大君之相，乃景帝長沙定王劉發之後，劉欽之子，年九歲。蘇獻領兵誅滅劉氏，逼欽夫妻投井而死，文叔獨奔迷路，禱祝穹蒼，得一黑鴉前引來至白水村。劉良養之，勤力農事，所居之室，常有紅光紫霧，園麥豐秀，禾生兩穗。嘗有相之者曰：他日必居九五之位。大兄劉寅，次兄劉仲、一姊劉元，姐夫鄧辰。時良等俱只以金為姓，故文叔詐名金和，表字文叔。自莽為帝天下，屢歲荒歉。南陽屬下地方，饑死人民，枕藉遍野。惟白水村一年兩收，糧食充積。文叔年已二十二歲。是日自外而回，問劉良曰：「叔父悲泣為何？」良曰：「吾自胡陽城回見出黃榜招選豪傑，故有不悅之意。」文叔曰：「是何言與？招賢納士，國家正務也。聖人云：『得賢者昌，失賢者亡。』」良垂淚曰：「祖宗之恨，社稷之仇，何日得報？」 <br />
　　叔姪話尤未終，一人自外而入，乃南陽新野縣人，姓鄧名辰，字韋卿。父為江夏尹。辰因世亂居隱，即文叔姊夫也。當入見劉良及文叔兄弟，禮畢良問曰：「韋卿來意何如？」辰曰：「天降旱澇不均，致乏儲積，特來見貸，幸勿拒焉。」良曰：「此易事耳。」即命家人裝糧三大車。次日鄧辰辭別。文叔謂良曰：「姪與姊丈同去探視姐姐，叔父尊意如何？」良允其行。文叔大喜，即隨鄧辰乘車至辰莊上。酒席中聞姐姐劉元曰：「弟今如是長成，豈不念及父母不共戴天之仇，何時伸報？」文叔曰：「吾今為一村莊農夫焉，敢圖謀此事？」劉元曰：「原日太祖亦是沛上一布衣，身居畝陌，一日奮臂而興，創成一統大業，傳祚二百餘年。今遭莽賊篡奪君位，誅戮劉氏子孫，酷烈之禍，他人所不忍聞，爾何無志若此？」文叔曰：「太祖當日有蕭何、韓信、張良三杰輔佐而起，故能肇建洪基。今無三杰其人，吾雖有志，恐難成事。」鄧辰曰：「吾觀文叔天日之表，必興漢室。此間有一隱士，不亞先朝之子房；若得此人，可為輔佐。」文叔曰：「何方人氏？姓甚名誰？」鄧辰曰：「其人不言姓名，但聞比近人說與吾同姓，此去不遠，吾與爾同往謁之，便知其實。」文叔大喜，二人上馬適至其門下馬，於門外站住聽其裡面人聲，乃隱士口誦歌曰： <br />
　　天下皇皇兮百姓倒懸， <br />
　　王莽圖國兮理位尊權。 <br />
　　漢世中興兮真人出見， <br />
　　撥亂反正兮須等來年。 <br />
　　歌畢，就於案上展開《周易》觀看。文叔、鄧辰從容入門，至於階下。隱士一見文叔、鄧辰，慌忙降階接入草堂之上。禮畢相敘。隱士曾與文叔同窗，乃南陽宛城人也，姓鄧名禹表字仲華。二人大喜重會，各敘間闊之情。茶罷，文叔曰：「孤窮劉秀欲報父母之冤，雪平帝之恨，重興漢室，再立炎劉，特來晉謁仲華，乞賜指教。」禹曰：「某乃避亂之人，智識疏庸，有何高見？明公有志中興，某舉一人可為輔佐。」文叔曰：「比仲華何如？」禹曰：「彼乃吾之師也，胸藏鬼谷之仙機，腹隱子牙之韜略。會稽人氏，姓嚴名光，表字子陵。避世隱居於此，嘗以絲竿釣魚自樂。」文叔聽罷，甚喜曰：「敢煩仲華就與同行，相訪何如？」禹曰：「某願相隨，但令親可先回歸，吾只與公二人同去。」鄧辰即便拜辭回訖，文叔鄧禹亦隨上馬，沿溪步嶺逕望釣台草庵而來。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>