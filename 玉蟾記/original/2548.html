<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>玉蟾記 - 第七回　張總督出征倭寇</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第七回</br>　　張總督出征倭寇</font></h4>
			　　〔先聲謁金門〕調<br />
　　詞曰：<br />
　　好嬰孩，何曾把人牽礙。貔貅擁出波濤外，門楣有倚賴。<br />
　　張說：「妙，妙！昨日崔姨幸生一子，延我宗支。謝天謝地！已差蒼頭張洪去覓乳娘，怎麼還不見來？」洪回來稟說：「乳娘有了。」張說：「吩咐他小心服侍。」答：「是。」三日洗兒後，張說：「乳娘，抱來我看。前日我兒生時，異香滿室。今看頭角崢嶸，雙眸炯炯，將來必有好處。好孩子！」起名張昆。<br />
　　詞曰：<br />
　　老蚌產明珠，愛惜藐姑酷似，碧海中鐵網珊瑚。眉清目秀頭角類吾，畢竟是擎天柱大丈夫。<br />
　　張洪說：「添丁又進爵，喜事正重重。稟老爺，聖旨下。」但見四個校尉，頭戴金勒黃緞帽，身穿黃緞馬褂、寶藍緞繡蟒袍，腰佩海魚皮鞘刀。老太監王勛<br />
　　頭戴倭緞盤金盔，身穿大紅緞繡蟒袍，項掛藍寶石串珠，手捧黃絹冊命。<br />
　　宣旨說：「張經匍匐聽命。江浙之間海倭猖獗，賜卿兵符，加卿總督尚書銜，帶領五萬人馬，協同應天總督曹邦輔亦領五萬兵，前去剿滅。即日起行。欽此。」謝恩，張跪說：「萬歲，萬歲，萬萬歲！」起身，說：「老公公請坐。」王說：「君命在身，不敢久留。告辭了。」張說：「恕不遠送。」吩咐開門，放了三通大炮，點齊五萬人馬，破站前來。<br />
　　晨興夜宿，軍令嚴明。到了江南境界，張說：「來此是揚州瓜步，長江天塹，萬頃茫然。東望金、焦，南瞻鐵壅。好一派江景也。」備了八百只渡船，泊到潤州登岸，扎下行營。<br />
　　贊曰：<br />
　　五萬精兵來，軍門已洞開。<br />
　　炮聲喧鼓角，威武表雄才。<br />
　　當發兵符令箭，差中軍官前往應天，調總督曹邦輔大人到蘇州會議。前行迅速，中軍官說：「得令。」張說：「倭寇冒犯天朝，首從俱要殲盡。為人臣子上報君恩，在此一舉。」這一日，張尚書眾兵先到蘇州，卻好曹總督帶領五萬兵亦到姑蘇，不知怎樣會議，下回分解。<br />
　　<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>