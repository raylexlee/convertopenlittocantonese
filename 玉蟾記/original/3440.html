<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>玉蟾記 - 第八回　曹邦輔海上從征</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第八回</br>　　曹邦輔海上從征</font></h4>
			　　〔先聲西江月〕調<br />
　　詞曰：<br />
　　不是獻寶龍王，卻是小丑跳梁。將軍奉命整戎行，海上旌旆飛揚。一派水色山光，宛築萬里城長。舳艫盤折走羊腸，直搗巢穴而亡。<br />
　　中軍官繼令說：「曹大人到。」張說：「請見。」中軍官說：「轅門打恭。」張說：「奉旨相招，共商軍務。」曹說：「隨帶三軍，聽候驅遣。卑將於三月上巳之期幸生一子，名喚曹昆。次日接到兵符，是以來遲。望大人恕罪。」張說：「吩咐三軍，就此起兵前往。」張元帥的軍容純是紅色，曹參謀的軍容純是白色，真個如荼如火，照耀長天。只聽得眾軍吶喊，好不威武驚人也。有古詩一首為證。<br />
　　歌曰：<br />
　　將軍飛出從天下，殺氣橫空山欲赭。<br />
　　黑漫漫處海門雲，此地乘船似乘馬。<br />
　　還如三箭薛征東，都是軍中水戰者。<br />
　　舵樓十萬擁貔貅，休言彼眾不我寡。<br />
　　這倭國在三韓東南大海中，凡百餘國。自漢武帝滅朝鮮，通於漢者三十許國，國皆稱王。其大國王居邪馬臺，去樂浪萬二千里，大約在會稽海東與珠崖儋耳近。其俗男子黥面文身，以其文左右大小，別尊卑之次。女人披髮，衣如單被，貫頭而著之。以蹲踞為恭敬人。性嗜酒，多壽。壽百餘歲者甚眾。國多女子。大人皆有四、五妻。其餘亦不減二、三。至漢桓、靈間，倭國大亂，歷年無主。有一女子名卑彌呼，年長不嫁，能以妖術惑眾，遂自立為王。女王滅後歷國。迄於元，地在東海之東，與日本、琉球兩邦接壤，沃野數千百里，雄兵數十萬人。<br />
　　洪武初年，輸誠納款稱臣，世未有二心。只因嘉靖朝奸相嚴嵩當國，征求無厭，且以奴隸待之，倭王大怒，遂舉兵，以清君側為名，隱懷奪取中原之意。卻也怪不得他。<br />
　　這倭王名叫麻圖阿魯蘇，武藝件件皆精，登舟如履平地。其妻名叫百花娘娘，能撒豆成兵，剪紙為馬，用的是雙劍，兩件法寶，一名黑二囊，放出來漫天黑霧，莫辨東西，一名紅焰囊，放出來熠天紅光，頃刻燒人。先鋒大將名叫鐵骨打，有萬夫不當之力，生擒上將如虎抓羊。看他三人怎生打扮：<br />
　　倭大王面如腐炭，圓睛突出，脣長四寸，紅如朱砂。頭戴烏金盔，拖貂狐尾，插雉雞毛，背後小黑旗四面，身穿黑鐵甲，足下烏皮靴，手執黑纓長槍。<br />
　　倭娘娘面不加脂粉，好似嬌滴滴一枝帶雨梨花。動如飛蝴蝶，靜似睡鴛鴦。出征海上不減水漫金山白娘子。<br />
　　倭先鋒赤髮散披，金腦箍上一朵紅絨球。身穿火浣布的氅衣，腰圍赤豹皮。臨陣脫去氅衣，就是赤條條一個精身，刀槍火炮不入。<br />
　　此三人各帶雄兵二萬，個個都如水怪、水妖。此時張元帥十萬兵臨海扎營，倭大王六萬兵扎在海東頭。兩軍下了戰書，約期開戰。是日張元帥調了四員華將，乘舟東下。倭王亦調四員番將，駕船來迎。三聲炮響，兩軍交兵，但見海面如五色游龍，一往一來，或東或西，自辰至酉，戰了四十五、六個回合。倭將漸漸要輸。張元帥初到洋面，恐有伏兵，遂鳴金罷戰。倭營亦收兵而回。<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>