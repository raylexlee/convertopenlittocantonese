<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>玉蟾記 - 第二十七回　賣花叟借言警俗</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十七回</br>　　賣花叟借言警俗</font></h4>
			　　〔先聲水仙子〕調<br />
　　詞曰：<br />
　　忙裏偷閑學淵明，種菊闢地誅茅栗。裏間說的是，通元子清詞雪亮，談的是，恬淡人雅量波滿。這一而二、二而一，個中何必判仙凡。<br />
　　賣花叟說：「君子小人自古有之。宋時歐陽永叔《朋黨論》云：｀君子以同道為朋，真朋也。小人以同利為朋，偽朋也。真朋則所守者道義，所行者忠信，所惜者名節。偽朋則所好者利祿，所貪者貨財。＇六一居士言之詳矣。這一部《玉蟾記》亦是分忠奸，辨邪正，寓言以醒世之書。彼趙、胡偽朋，依權藉壟，終自陷於敗亡，固不足恤。即張、曹兩世離合悲歡，死生不渝其志，是誠朋之真者。然猶不若通元子、恬淡人跳出紅塵，絕不為造化小兒所弄，此乃世外之真朋也。蓋通元子仙也，非凡也。恬淡人凡也，即不啻仙也。不有通元子，何以惕恬淡人之胸懷？不有恬淡人，何以傳通元子之措履？老漢已把通元子所著的書說過半部，百忙之中偷閑片刻，再把恬淡人所傳的話表白一番。他說：｀人生得天地之中，為萬物之靈，安期三樂，誰不有之。唯能樂其樂者，乃能人其人。果然打破『酒色財氣』四字關頭，縱求斬殺三尸、丹成九轉，亦何患不為地上神仙？』有《四箴》為證。<br />
　　酒箴曰：<br />
　　惟酒伐性，養生宜禁。<br />
　　能飲不飲，消除百病。<br />
　　於是作《戒飲詩》。<br />
　　詩曰：<br />
　　不學佛時只學仙，當年曾掛杖頭錢。<br />
　　而今惡酒先刪頌，笑煞劉伶葬路邊。<br />
　　色箴曰：<br />
　　有女如玉，骷髏血肉。<br />
　　必知遏欲，命乃不促。<br />
　　於是作《戒淫詩》。<br />
　　詩曰：<br />
　　美人施粉又施朱，鑽穴相窺賤丈夫。<br />
　　獨有生平無二色，魯男原不學登徒。<br />
　　財箴曰：<br />
　　財原數定，貪夫所殉。<br />
　　守分安命，為真學問。<br />
　　於是作《戒貪詩》。詩曰：<br />
　　浮雲富貴聖人胸，陋巷簞瓢志與同。<br />
　　莫取一毫非所有，近今猶自說蘇公。<br />
　　氣箴曰：<br />
　　不忍小忿，大謀必紊。<br />
　　來逆受順，豈校尺寸。<br />
　　於是作《戒鬥詩》。<br />
　　詩曰：<br />
　　項羽當年力拔山，八千子弟戰征酣。<br />
　　鴻門宴後烏江敗，喚到虞兮事可嘆。<br />
　　通元子作《四箴詩》語意淺顯，只要喚醒世人，奈那班執迷不悟的俗子庸夫，竟無一個肯信。且有利欲薰心貪得無厭之徒，小則損人利己，立見銷亡，大則誤國殃民，旋遭殺戮，子孫流為匪類，鄉黨與以惡名，到了陰曹地府，閻王罰他鋸的鋸磨的磨，骨肉齏粉，永無輪迴。縱或回陽，非變馬牛即為娼妓，豈不可怕？更有一種患得患失的鄙夫，僥倖得了科甲，遂誤認做功名，揚揚得意，勢壓鄉鄰，全不知何為科甲、何為功名。到後來，不過與草木同朽而已。請看我祖師大聖人孔夫子，是個不由科甲出身的，他的功為萬世師表，他的名稱至聖先師。士君子讀書，達有事功，兼善天下，窮有學問，獨善其身。不必皆是龍虎榜上人，但能有一善言、有一善行可以為一鄉一邑的師承，就是現在的功名了。若徒以高牙大纛為榮，桓土袞冕為貴，與立德、立功、立言三不朽全沒相干，何能免尸位素餐之誚？如這一種人，不知將來作何究竟也。此中善惡果報惟局外人能知之，亦惟局外人能言之。於實事而虛言者，通元子不忘乎情也。於虛事而實言者，恬淡人必達乎理也。情理相通，可謂深人無淺語矣。一頓閑談，言歸正傳，我賣花老人仍把《玉蟾記》後半部交代清楚便了。」<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>