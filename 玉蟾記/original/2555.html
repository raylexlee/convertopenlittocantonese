<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>玉蟾記 - 第一回　恬淡人讀史問天</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第一回</br>　　恬淡人讀史問天</font></h4>
			　　〔先聲滿庭芳〕調<br />
　　詞曰：<br />
　　世途坦坦，人事悠悠。史載天心休咎。問天天不語，讀史史無愁。閑情最好歸恬淡，幾度春風幾度游。任勾留，腰纏十萬，騎鶴上揚州。<br />
　　老漢非士非農，半村半郭，乃維揚一個賣花的便是。家住傍花村裏，秋來種菊生涯，竹籬三徑客，茅屋一壺茶，因此得交文人學士，滿壁題詩。雖不能博古通今，卻也粗粗懂得幾句文義。那些看花的說：「你種菊，也是個雅人，何不吟詩和我們呢？」我說：「不嫌鄙俗，就效顰了。」<br />
　　詩曰：<br />
　　老圃偏饒晚節香，曾攜鴉嘴種花黃。<br />
　　清晨採菊新城賣，午後聽書到教場。<br />
　　信口而成，不歸詩律。見笑，見笑！眾人說這詩不減《揚州竹枝詞》，貼在壁上傳觀卻也有趣。還要請教聽的甚麼書。我說連日在教場聽得一部新書，叫做《十二緣玉蟾記》，結構玲瓏，波瀾起伏，真似碧海中蜃氣晨樓，濃蒸旭日，又如絳河內鵲毛夜渡，淡抹微雲。<br />
　　這書是通元子編成，恬淡人發刻傳出來的。那通元子本來是個仙家，這恬淡人不知何許人也，初號荷鋤子，後數十年來又以恬淡人為號。其人拙於謀生，家無長物。惟吟詠自娛而已。<br />
　　愛讀忠孝書，喜談節義事。與世無所忤，究亦不肯脂韋隨俗，每讀史偶有所得，輒筆之於書，不拾前人牙慧，務出己見以為論斷。自漢以下皆有史評。於漢惠帝因見「人彘」得疾而崩，斷曰：「呂后殺之。」於唐秦王玄武之變，骨肉相殘，斷曰：「高祖啟之。」於宋太宗燭影搖紅，千古疑案，斷曰：「必無此事。」於明建文帝「無使殺叔」溫語慰燕，斷曰：「徒有此言。」至於歷代忠奸，仇怨相尋，或忠臣彈勘太放，奸黨畏罪而陷害之。或功臣盛氣凌人，宴小不堪而中傷之。諸如此類，史鑒恆多。獨有兩件事不平，恬淡人常常嘆息痛恨說：「宋岳武穆王何礙於秦檜，明于忠肅公何礙於徐石，必欲殺之，是何道理？況兩家後嗣並無有能起而復仇者。天之報施善人何如哉？」誰知通元子早已安排過了。因前有《岳傳》，明說岳少保的果報，鑄像誅奸，完過宋朝一段公案。他復演出《玉蟾記》，隱寓于少保果報，配合姻緣，又完過明朝一段公案。<br />
　　到後來草堂閑話，黃石授書，恬淡人始信事由前定，天道無私，把他一腔子牢騷不平之氣，都化為烏有了。司空表聖云：「人淡如菊，惟我種菊人能知人之淡。不縈情於利祿，不役志於紛華，就是仙人。何用傳其姓氏。即以恬淡人作通元子觀，有何不可？」自從聽了這書，大約記得七、八分，又買了一部腳本看熟，說出來雖不合腔，卻不至有頭沒尾，諸位如不嫌聒耳，明日請來賞菊聽書。<br />
　　他們去後我就插幾瓶菊花，收拾幾間靜室，把這傍花村改作李龜年彈詞的所在。夜來謅成幾句小引，早起亦貼在壁間，等候那班學士文人來看。<br />
　　引曰：<br />
　　人間多幻境，頃刻變滄桑。隱逸淵明菊，只藏得一片寒光，偏引出眾仙同日詠《霓裳》。<br />
　　列位請了。今日來得這樣早法兒，童子獻茶，老漢把昨日所談新書演說一番。一來替恬淡人述懷，二來代通元子醒世，三來為座上客點綴秋光。就此獻醜了。<br />
<br />
　　<br />
　　
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>