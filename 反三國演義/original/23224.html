<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第十二回　賦歸寧孫夫人不歸　下密詔漢獻帝不密</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十二回</br>　　賦歸寧孫夫人不歸　下密詔漢獻帝不密</font></h4>
			　　且說吳國太病勢，日漸沉重，孫權晝夜侍奉左右，衣不解帶，每聽國太口中時常念著周瑜名字，孫權聽得，亦自傷心，忍淚寬慰，總不能解。其時孫權有小妻趙氏，聰明絕世，三國中有名的針神，能以方尺蜀錦，繡成列國地圖，靈心巧思，藐無儔匹。<br />
　　當時趙氏見國太病重，孫權日益憔悴，背著人跟孫權說道：「主公！母親平生，所喜兩人，只因公瑾早夭，母親時常思念，公瑾既不能復生，小姑近在荊州。一水之隔，只遣人前往告知小姑，必念母親之恩，決回探視；劉使君雖在西川，關將軍信義著於當時，秉燭待旦，海內皆知，能以禮自持，必能以恩相諒，決不阻小姑之行；母親因念公瑾而得病，得見小姑，病當自愈，區區藥餌，不為功也！」一席話，說得孫權如夢初醒，說道：「卿言甚是，孤因公瑾新逝，老母染疾，心緒不寧，未曾想及。」隨即出到外堂，令孫韶齎了自己手書，一來報謝雲長遣元直弔唁公瑾之情，二來告知妹子老母病重之信，即行前往荊州。孫韶領命出府，立時就道不提。<br />
　　且說荊州方面，徐元直奉關將軍命令，用劉使君的名義，赴建業弔祭周公瑾，回轉荊州，報知雲長，並言魯肅接統水軍，張昭入參大政等一切情形。雲長詢悉，入內稟告孫夫人。孫夫人歎息道：「公瑾一亡，吾兄輔佐無人，吾母亦當憂思致病矣！」言罷，潸然淚下。少婦獨居，每多生感，何況真正有這傷心的事兒！雲長啟道：「嫂嫂請放寬心，待羽啟知皇叔，以便嫂嫂回家省視，嫂嫂意下如何？」孫夫人含淚道：「就請二叔修書前往。」雲長領命，自去修書。<br />
　　雲長剛差人前去西川，孫韶早已到了，先見過雲長，致吳侯答謝弔唁公瑾之意，然後求見孫夫人。雲長陪著孫韶進內，孫夫人出到內堂，孫韶上前參見，呈上書信。孫夫人當面啟視，不覺淚流滿面，痛哭失聲，回頭叫侍女，將孫權手書轉呈雲長。雲長雙手接過，見書內詳述國太致病原因，病中情狀，淒情苦語，甚覺酸辛。雲長素來義薄雲天，心高霄漢，對於倫常，非凡懇切，叉手稟道：「今國太病重，皇叔遠在西川，未能前去問候，嫂嫂近在咫尺，理應回吳，侍奉湯藥。」孫夫人歎道：「婦在夫家，當稟命而後行，未得皇叔命令，如何是好？」雲長稟道：「嫂嫂之言甚是，但西川道遠，往返日期，須得一月；國太高年重病，萬一旦暮不諱，嫂嫂豈不抱恨終天！皇叔大仁大義，決不因此見怪，嫂嫂即日便請先行省視，容羽再啟知皇叔，國太病癒，嫂嫂即速歸來。川中現已大定，早晚必差人前來迎接嫂嫂也。」孫夫人連聲道是。雲長陪著孫韶出外休息，孫夫人忙著收拾行李，將阿鬥交付雲長夫人，暫為撫養。<br />
　　次日清晨，雲長派了幾隻戰船，並大船一艘，在江邊伺候，隨與徐庶馬良文武官吏，恭送孫夫人上船。上船之後，雲長躬身稟道：「國太病癒，主母速回，先期示知，羽當遣人前來迎接。」孫夫人連聲答應，眼看船去已遠，方才同文武回城。徐庶歎道：「公瑾一死，江東政令不齊，若曹氏加以讒言，主母歸來，未知何日！」雲長道：「元直有所不知，主母剛毅性成，深明大義，決無不歸之理。」徐庶道：「君侯所言者理，庶所論者事耳！秦穆公之伐晉，鄭武公之滅胡，均為婚媾，欻作仇讎。世事無常，何可概論！主母婦人，英氣過甚，恐不令終，懼將因此顛復也！」雲長歎道：「果如君言，則江湖之間，又將糜爛矣！」兩個歎息回府，修書報告玄德去了。<br />
　　卻說孫夫人帶著姪兒孫韶，由江陵動身，沿途江夏徐盛，九江甘寧，均派人迎候。孫夫人見母心急，都教孫韶謝卻，輕舟順水，早到建業。孫權日日派人伺候，那日到了，孫權好生歡喜。兄妹見了，喜極而悲。府中女眷，都來迎接，簇擁到國太榻前。國太病得骨瘦如柴，游絲一息，孫夫人走近前，輕輕叫聲「母親，女兒回來了！」國太張目一觀，愛女回來，精神一振，慢騰騰的攜著孫夫人手，喘著氣道：「女兒，你幾時回來的？莫非是做夢？」孫夫人含著淚說道：「母親！不是做夢！」國太的病，本是思慮傷神，見了孫夫人，心便寬了許多，才少許吃點子粥，孫權自是歡喜。孫夫人伴著老母，小心寬譬，那病一天好似一天。依著國太的意思，要叫孫夫人回轉荊州。孫夫人因國太病未全愈，恐有反覆，決意多住一半月，自己作了一書，告知雲長，略言母病稍愈，尚須留待，一俟告痊，即當西上。又作一書，請雲長轉達皇叔，吩咐原來荊州船隻先回，國太病癒，即坐江南船隻回轉。坐船領命回去荊州不提。<br />
　　在此孫夫人回江東的時候，穆順同著關平，早到了成都，玄德排著香案，接了旨意，痛哭流涕，設筵款待穆順。穆順滴酒不飲，要歸許都。孔明道：「穆監此來，許昌料已知曉，若是再回，必無好處。」穆順道：「軍師！順奉命之日，即置性命於度外，此番如天之福，幸不辱命，間關跋涉，得至成都，目睹皇叔軍容之盛，漢室光復有期，當回報聖上，以釋愁懷！軍師當勸皇叔早正大位，上符聖意，下順民情，早興討逆之師，以定中興之局，順之生死，何足計也！」<br />
　　孔明與諸將見穆順說得激昂慷慨，無不為之動容，便說道：「足下既必欲回轉許都，若得見聖上，便煩轉奏，皇叔即日當統率大兵，東出漢中，南收關輔，雲長出兵宛洛，徑向許昌，請聖上暫釋愁懷，臣等當以全力滅曹氏也。」穆順離席拜道：「願公等無忘此言！」玄德釃酒道：「皇天后土，實聞斯言，苟渝初衷，神明不佑。」穆順稱謝。<br />
　　筵散，玄德仍令關平護送穆順回荊州。關平領命，與穆順回到荊州。穆順辭過雲長，由荊州去到襄陽，由襄陽去到南昌，仍復更換衣裝，星夜向許昌進發，不幾日，到了許昌，先至伏完家中，告知一切，便要回宮。伏完道：「穆公公！操賊近來派人晝夜嚴防宮門內外，公公此去，懼遭不測。」穆順道：「順之出宮，有所懷挾，尚不畏操；今都無所有，更何畏也？」辭別即行。伏完替他捏了一把冷汗。<br />
　　那穆順剛至宮門，曹操適從裡面出來，看見穆順滿面風塵，心中估計道：他是一個太監，日在天子身旁，為何風塵滿面，其中定有緣故。穆順向前參見，曹操也招呼幾句，便自去了。卻即時遣人暗暗告知女兒曹妃，教她留心偵伺。那穆順見曹操不問，竟自出去，心中無限歡喜，進得宮來，見過帝後。帝與伏後，見穆順安然無恙，回到許昌，不覺大喜過望，即屏開內侍，詢問穆順，順一一奏知。卻不提防曹妃早已買通伏後身旁宮女，伏在屏後，聽個結實，去到西宮，盡情說出，曹妃立繕書函，遣人飛報父親。<br />
　　曹操接書一看，聞得玉璽出宮，不由得大怒起來。自家早預備稱帝，實行受天明命，既受永昌兩句吉利話兒，誰知道又被伏後設計，穆順私行，生生的送入西川。當初徐璆劫了袁術靈柩，得了傳國璽，獻與孤家，孤家以建安在孤掌握之中，不妨與之，以為孤後來禪讓光彩。如今是到了劉備手中，非滅了西川，不能再得！越思越惱，越想越恨，立刻叫華歆帶領軍隊入宮，問帝要索玉璽；令郗慮領兵去伏完宅中，把伏完拿來見我。二人領兵，分頭自去。<br />
　　華歆手執利劍，闖入宮中，建安皇帝情知不好，硬著頭皮問道：「華卿入宮，所為何事？」華歆氣忿忿地答道：「奉魏王令旨，索傳國玉璽一觀。」帝答道：「傳國玉璽，乃受命之寶，帝王之物。魏王人臣，要之何用？」歆怒目圓睜道：「只借一觀，誰要他來！」帝答道：「此物決不能借。」歆大怒道：「此寶原係魏王送與陛下，魏王借觀，陛下都不答應，為何卻輕輕送與劉備？」穆順見事已敗露，走上前來叫道：「華歆逆賊！送傳國璽與劉備，都係我一人主意，是我親自送去，與陛下娘娘，都不相干！」華歆吩咐左右將穆順綁了，帶出宮去。回頭望著帝後道：「待我訊出實情，再來與你二人算帳。」隨押著穆順，來見曹操。<br />
　　曹操正在那裡拷問伏完，伏完死不招認，曹操一見穆順，笑道：「穆監，你多受風霜辛苦了！」穆順道：「為國盡忠，敢雲辛苦！」操問穆順，送璽是何人主意？穆順道：「是我見你這逆賊，帶劍入宮，威逼陛下，心中不忿，私盜傳國璽，送到荊州，交關將軍收了，要他火速送入西川，教皇叔即登大寶，重興漢室。」曹操道：「你見關將軍，關將軍是怎樣說法？」穆順道：「關將軍怒髮衝冠，言當日許田射獵時，悔不殺了你這個逆賊。」操大怒，教將穆順伏完，一同斬首，二人至死，大罵不絕。又叫殺了伏完全家，吩咐華歆領兵入宮，看守帝後，靜候後命。正是：<br />
　　不密失臣，龍困豫且之網；何緣作賊，鳩媒帝後之杯。欲知後事如何，且聽下回分解。<br />
　　異史氏曰：演義孫夫人之歸，以計歸者也。周善下書，國太病危，只是孫權搗鬼，誣母病危則不孝：謊妹離夫則不義；棄孝義於千秋，而一心去想荊州，是孫權不成人子極矣。再寫趙雲截江奪回阿鬥，原定擄人獨子，勒贖荊州之計又不成；乃只空將一妹騙回，致逼下梟姬沉江之事。如此孫權，直同盜賊行為，豺狼面目，厥後孫夫人見母無病，既無如何下文，吳國太見女大歸，亦無他項異論，又皆為太背前文，無可理解者。今就周瑜一死，年老憂多，觸處生悲，竟將國太寫成真病，病有真因，於是趙姬陳言，孫權提醒，光明正大，接妹而歸，以解母懷，獲痊親疾，則孫權孝義，可無愧見稱於江東，並可回顧演義前文不少，不僅可作翻案讀也。夾寫關公大義薄雲，倫常懇切，恭送歸舟，暗為不報皇叔，代主聽行作一補筆，周旋得好。因入徐庶深思顧慮，遠見棖觸一段議論，更為下文不歸作伏筆，有山回水轉一徑通幽之妙。而亦寫雲長自云長，徐庶自徐庶，人物不同之筆，所必應有別者也。<br />
　　漢末喪亂，始於桓靈崇信宦官，中涓既橫，外戚乘之，以至朝政大非，盜賊蠭起，天下分崩，乃開三國之局。不圖易祚當涂，炎劉將絕之際，外戚乃有伏完，中涓乃有穆順，二人忠義，邁軼等倫，卒不可不特筆以書，斯誠芳草尚存於十步者。故本書於穆順由許入川，由川回許，一來一去，皆詳筆敘之，又不以宦官之筆狀之，曰商人，曰溫文爾雅，曰先生，曰足下，前後兩回文宇除伏完口呼外，胥不以內相公公等字樣相稱，此均一字所褒者也。至玉璽既入西川，身無所挾；此與演義藏書發內，以致倒戴其帽之情，便自不同。出入宮門，尚何所懼而泄其密，乃以風塵滿面見疑，遂有暗令曹妃密伺之舉，文心至巧，而亦誅操並及其女之筆籍翻伏完三族罪案，以見賊女難賢，不免連坐，內入助逆，則又片言而貶者也。一褒一貶，穆順伏完，縱辱漢末宦官國戚之次，寧不獨有千秋。<br />
　　逼宮案內如華歆郗慮之徒，春秋大義在所必誅，自不惜甚其大惡，既入宮而索璽，復辱帝以算帳，更以領兵監守帝後之罪盡加其身，使惡如邱山之積，而後世人欲食其肉之忿毒，乃下逮九幽，莫知所屈。在演義則如彼，在本書又如此，是乃雙料罪人矣。不寫杖殺伏後者，不許操可加罪於君後而殺之也。殺穆順僅及其身，殺伏完僅及全家，又皆不許操得行三族之誅也。翻案之中，其義之嚴如此。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>