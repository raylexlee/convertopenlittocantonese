<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第三十二回　偃師縣曹彰戰馬超　黑石關黃忠敗張郃</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十二回</br>　　偃師縣曹彰戰馬超　黑石關黃忠敗張郃</font></h4>
			　　且說馬超領了孔明將令，與馬岱姜維，領了一萬五千人馬，來取偃師，以斷洛陽後路。在馬超取少室山的時候，司馬懿早就預防此著，急奏魏皇，調曹彰全軍來守偃師；司馬懿又叫蔣濟諸葛誕衛覬三將，各領兵五千，由洛陽連營，直抵偃師，以通聲息。<br />
　　那曹彰因倚著父王寵愛，諸將的推祟，故而所部的三萬餘人，皆係四方精銳之士，兵精械足，馬隊尤為出色，除了曹操自己御駕親征，他才前來護駕。如今曹操在病中，接到許褚陣亡，澠池失守的消息，馬超回兵取偃師，情形危急，已到萬分，知道本軍大將張遼曹仁在葉，曹洪在禹，張郃徐晃在新安，皆是不能調動的，除了曹彰，別人誰也不能抵住馬超。因此扶病作一手令，從滎陽調曹彰軍隊去守偃師，略言：「馬超國家世仇，洛陽國家重鎮，無偃師是無洛陽，馬超得志，寧為國家之福！令到日星夜起程，前往守禦。仲達體國公忠，有謀能戰，當受其節制，以一事權云云。」<br />
　　曹彰奉到手令，拔隊來到偃師，遣人報知司馬懿，靜候指揮。懿聞彰至，願受節制，不覺大喜，即復書云：<br />
　　使來，聞王自至偃師，甚喜慰也！馬超英鷙，所部皆羌氏隴西精悍之卒，益以勁騎，故往來飄忽，莫可策度。加以諸葛亮詭計百出，關羽張飛黃忠魏延之徒，東西響應，令我軍顧此失彼。自宜陽被陷，我洛陽之防，日益加重，許仲康世之虎將，千金之弩，其機乃為鼷鼠所傷，殲我良將，遂失虎牢，而我函谷之兵，不能不退走矣！前奏主上，續發青州兵三萬人來此，適彌缺伍，王可轉奏，再發徐州兵二萬人來前敵，俾疲勞之卒，可以更迭休息，國家安危，在此一舉，王其慎之！洛屯三將，即歸王驅策。聞馬超此來，多係輕騎，尚無重兵，彼若前來，便可與戰，王兵倍於超，以主待客，以逸待勞，超雖勇鷙，無如王何也！彼若退兵，不可窮追，彼以龍門少室，為藏匿之地，王兵一至，彼四散無蹤，若入山搜捕，則彼以輕騎綴王，而全師以襲偃師，洛屯三將，非其敵也。王回救偃師，則追兵躡於後，伏兵起於前，軍心一亂，必敗無疑，慎之慎之！<br />
　　曹彰得書，也自歎服，立時轉奏父王，發徐州兵二萬，調赴前敵，以厚軍力。自己整頓兵馬，預備迎敵馬超。不幾日馬超的兵真正來了，曹彰令曹惠曹爽司馬孚司馬豫守住城池，自己領了三千鐵騎，步兵一萬，出城迎敵。兩人並不答話，雙槍並舉，兩馬相迎，殺到難解難分。姜維暗暗告訴馬岱，言曹兵陣上，鐵騎森立，懼將衝突，可飭軍士預備強弓硬弩伺候，馬岱如言。<br />
　　曹彰與馬超鬥到八十餘合，架開一槍，抽身便走。馬超見曹彰槍法並無半點破綻，知係詐敗，勒馬不追。曹彰回到本陣，揚鞭一指，那三千鐵騎，如狂風驟雨，直卷過來。馬岱姜維，指揮弓弩手上前截殺，弓勁矢銛，曹兵紛紛落馬。曹彰揮兵急退，又挺槍出陣，來戰馬超；兩個又戰了三四十合，看看天晚，各自休兵。<br />
　　馬超回轉營中，馬岱道：「偃師既有重兵，曹彰兵強將勇，一時諒難攻取，洛軍三屯必倚曹彰為重，而不嚴備，知我與曹彰接戰，而不虞我之卒至，我即夕棄營而往，進襲三屯，若破其一，洛陽必震動矣！」姜維道：「此兵法所云，避堅攻瑕者也。」馬超見二人皆如此說，自己一想真是不錯，即刻潛師夜起，徑掩洛軍。<br />
　　那洛軍三屯，早聞馬超來襲偃師，曹五爺身領重兵，必有一場惡戰，萬不料馬超不攻偃師，來攻洛屯。天色黎明時，馬超軍隊，剛到衛覬營邊，馬超禁止軍隊，不許作聲，奮勇殺入，馬岱姜維兩口刀，闖入曹營，逢人便殺。到了中軍大帳，衛覬睡眼朦矓，右手提劍，左手整幘，出外問道：「誰人在此喧嘩？」馬岱縱步上前，手起一刀，將衛覬砍下了頭，就帳中放起火來。馬超乘勢在外追殺，曹兵投降的投降，潰走的潰走，頃刻俱盡。馬超乘勢來攻蔣濟的屯，蔣濟已知消息，憑屯死戰，超令軍士四圍放火，蔣濟屯也就潰了。<br />
　　馬超連破二屯，便欲進攻諸葛誕。馬岱道：「我兵苦戰一日，連破二屯，人馬已乏，可還軍龍門休養，啟稟元帥，加派文張兩將軍前來會攻偃師，方為長策。」馬超依言，收兵速返。剛退到龍門山，後軍報導：「曹彰領兵一萬，躡我軍後，來救諸葛誕，洛陽城裡，鍾會鄧艾各領五千人，前來接應，我軍退速，彼軍空勞往返矣！」馬超聽罷，知道曹兵力足，未易得志，急差人報知孔明，請派文鴦張翼前來協助。孔明接到馬超手書，立差文鴦張翼，前去龍門，聽候馬超調遣，並與書馬超，略言：<br />
　　曹彰武勇，操之愛子，所部皆四方精銳，據偃師以待我軍，主客之勢既殊，攻守之略自變；避堅攻瑕，連破洛屯，全師疾返，還據龍門，動合古法，深中機宜，彰雖英狠，無能為矣。今仍遣文鴦張翼各領三乾人，速來左右，孟起可東出以擾曹洪，西出以疑鍾鄧，乘間盛兵以窺偃師，仍啟知雲長君侯，令翼德指揮諸將相為協應也。洛屯既破，彼必更益重兵，我由登封以擾穎密，則彼將又益穎密之守，處處益兵，則厚薄相形，擊其薄以亂其厚，陷其中以搖其外，不出三月，曹氏必疲於奔命矣！我據龍門少室嵩山之險，得宜陽登封郟鄏之糧，軍士可以休養，馬匹可以選購，尚何往而不勝哉！司馬懿自駐新安，當遣黃魏諸軍時相擾之，令彼無暇兼頤也。<br />
　　馬超接了元帥手書，見過二將，休息數日，將部軍分為七隊，每三千人為一隊，姜維馬岱領二隊，專擾洛陽方面；文鴦張翼領二隊，會合關興，專擾禹縣方面；留兩隊守龍門少室，自領一隊出嵩山以擾穎密。<br />
　　那曹彰令蔣濟招集敗殘，補充軍實，仍屯洛右，分所部五千人，從新來徐州兵抽調五千人，令鍾毓衛瓘分屯偃洛，合諸葛誕蔣濟為四屯，以厚兵力，多設烽燧，廣置耳目，以待馬超。誰知馬超又往別處去了，一連半月，不見動靜。司馬懿卻時時關心曹彰，聽見曹彰設備整嚴，也自歡喜；卻聞馬超破了兩屯，半月以來，並未出兵，懿笑道：「馬超游弋，兵出無常，見我嚴防偃師，彼不攻洛陽，必往攻禹縣矣！」急檄鍾鄧嚴防洛陽，曹洪嚴防禹縣。<br />
　　姜維馬岱率領部隊乘夜渡洛，來攻洛陽，鄧艾領兵出戰。姜維並不迎戰，鄧艾卻也不追，姜維引兵再回。鍾會恐姜維有詐，出城接應鄧艾，雙戰姜維。姜維回馬又走，二將莫名其妙。姜維頭也不回，領兵沿路，緩緩而行。鍾鄧方一疑心，只見城東一彪漢兵，打著西涼馬超旗號，竟搶洛陽，二將麾兵還救，姜維兵又回來；二將分頭迎敵，漢兵卻又緩緩回去了。二將恐怕中計，收兵入城，來見劉曄。劉曄道：「三位將軍中彼之計矣！我在高處，見彼實無重兵，純係虛張聲勢，故示我以整暇之狀，令我不敢窮追，彼得以輕騎掠吾東關積貯也。」<br />
　　鄧艾聞言，火速綽槍上馬，來到東關，只見火光四起，漢兵已到洛水，正在半渡之際。鄧艾督兵急追，漢兵大呼，回戈直入，姜維馬岱，冒死迎敵，漢兵背水列陣，士殊死戰。諸葛瞻在宜陽城下，大陳兵馬，撞金鳴鼓，隔河助戰。鄧艾見不能取勝，只得率兵退去。馬岱姜維，收兵渡洛，回到宜陽。鍾會鄧艾，撲滅東關餘火，檢查積聚，損失已屬不少，只得加意提防漢兵二次渡洛。<br />
　　西路的姜維馬岱一軍奏效，東路的文鴦張翼來到禹縣，兩個在路上商議，文鴦道：「曹洪謹守禹縣，我軍近城，彼決不出，必候我歸，方出截擊，不如大掠近郊，揚兵直進，而潛師夜返，伏兵城側，彼來追我，我從後入城，彼不我追，我全師而反，還入登封，以待後命。」張翼道：「兩軍血戰，百姓何辜？弔民代罪，正在此時！曹洪積聚，盡在城中，百姓蓋藏，區區有數。何必造無窮之劫，失黎庶之心？揚兵而過，示彼以威，善兵而藏，待時而動，兩路出兵，不過以疑敵兵，俾主帥橫行穎密耳！何必殘民，以求濟事？」文鴦道：「將軍真仁人之言也！」隨令前軍，盡揭西涼馬超旗幟，繞城而過。<br />
　　曹洪與毋丘儉，在城樓觀看，曹洪見漢兵目中無人，繞城而過，不覺大怒道：「馬超藐視我兵，一至於此，不雪此恥，何以為人！」便欲開城出戰。毋丘儉諫道：「馬超年少，久歷兵間，知我守城不出，故欲以此相激，我若出城，必中彼計；我前有重兵，彼必不能深入腹地，旦夕便當退兵，我乘其惰歸而擊之，蔑不勝矣。」曹洪方才息怒，整兵待出。<br />
　　文鴦張翼過去十餘里，將兵屯住，請關興出登封，至禹縣城北接應。到了夜間，文鴦領部兵，仍繞禹城而過，張翼引兵埋伏城側。曹兵見文鴦退兵，火速報知曹洪。曹洪令毋丘儉守城，自領萬人出城截擊。文鴦揮兵疾走，曹洪隨後追趕，行不到十里，轉過山坡，一聲鼓響，火把齊明。閃出一彪軍馬，為首一員大將，橫刀勒馬，大叫道：「曹洪休要猖獗，俺關興在此！」曹洪大怒，來戰關興。文鴦回馬，雙戰曹洪。<br />
　　大凡黑夜用兵，全恃軍心穩固，曹兵屢敗，先已膽怯，見有伏兵，不覺自亂。又兼文鴦關興少年英勇，槍刀齊舉，曹洪惟恐城池有失，且戰且退。將至城邊，忽然一片火光，一彪軍馬，從城側殺出，大叫道：「曹兵休走，馬超在此！」曹兵聽馬超來，紛紛潰散。曹洪見是張翼假充馬超，驚散眾軍，又氣又恨，舉刀向張翼就斲。張翼迎住廝殺，背後文鴦馬岱雙雙趕到，前後夾攻，曹兵大亂，毋丘儉急領兵出城接應，曹洪火速回到城中，閉上城門。漢兵三將，也不攻城，連夜回到登封去了。<br />
　　如今且說馬超自領馬隊三千，乘隙直入，到了密縣。密縣守將韓瓊，猝不及防，被馬超掩入城中，就縣衙內，捉住了韓瓊，將密縣城中公私財物，盡行搜括，倉庫糧食，即用密城騾車運載；令部將馬駱，先行押赴穎陽鎮大營，自領部兵在城休息，派人至登封調文鴦張翼前來接應。那葉縣張遼，連接禹城密縣警報，火速派兵馳救；聽得馬超輕兵，深入重地，令曹仁守住葉縣，自領大兵萬五千人，馳向密縣來圍攻馬超。<br />
　　馬超休息三日，方欲整隊出城，只聽得城外喊聲動地，張遼大兵已至，將密縣團團圍住。超大驚，知道城不可守，急忙帶領軍隊，開了西門，馬超一馬當先，殺出城來。曹兵將士，向前攔阻，馬超手起槍落，連刺數將，眾軍乘勢殺開一條血路，突圍便走。張遼指揮眾將隨後追趕。馬超回馬，敵住張遼，真個棋逢對手，將遇良材，曹兵一擁上來，將馬超軍隊，圍在垓心，馬超左衝右突，不得出來。張遼吩咐軍士放箭，西涼兵紛紛落馬。<br />
　　馬超正在危急中，西北角上，一聲鼓響，文鴦張翼兩馬當先，殺入陣中，救出馬超，向西便走。張遼見有救兵，亦不窮追，大獲全勝，進了密縣，另選能將，統兵把守，自回葉縣。馬超回到潁陽鎮，計點軍士，折損二千餘人，飛報孔明請罪。孔明聞知詳細，復書安慰，言三路皆捷，徒以兵少致敗，張遼老將，自係勁敵，孟起國家重臣，宜以持重為主，不宜冒險深入，以危士心。馬超奉書，感激涕零，召集姜維馬岱，重整旗鼓，決意報張遼敗兵之仇。<br />
　　孔明見馬超兵敗，張遼得勢，恐其與司馬懿合兵，以窺登封郟鄏，令黃忠領馬步萬人，徑叩新安營搦戰；令魏延領兵五千為左翼，李嚴領兵五千為右翼，孔明自將馬忠廖立諸將，大兵三萬，隨後接應，以全力攻新安，分曹兵兵勢。<br />
　　那曹兵主將司馬師，聽得漢兵討戰，即令張郃為正先鋒，徐晃司馬昭為副，來戰黃忠。張郃領令，來到陣前，大叫道：「黃忠老兒，今天是你壽終之日，快來受死！」黃忠大怒罵道：「張郃匹夫，累敗之將，老夫不願與你動手，你叫徐晃出來。」張郃並不打話，舉槍便刺。黃忠將刀架住道：「張郃！老夫與你刀對刀，槍對槍，今日拼個你死我活，要人幫助，不算好漢。」張郃道好，兩個接手就殺，真個刀光似雪，槍賽梨花，戰到九十餘回，司馬師恐張郃有失，吩咐鳴金收軍。<br />
　　到了次日，兩個又戰了一日，還是不分勝負，把黃忠可激惱了。到第三日，黃忠與張郃戰到陣雲深處，大喝一聲，張郃吃了一驚，手中一鬆，被黃忠一刀砍去，張郃把頭一低，將一頂頭盔砍落，張郃回馬就走。黃忠叫道：「張郃休走！」隨後趕來。曹兵營中，左有徐晃，右有司馬師，來戰黃忠。漢兵陣上，魏延李嚴雙馬齊出，捉對兒廝殺。黃忠揮兵直入，自己當先殺進曹營，來捉張郃，司馬師急揮兵抵住。<br />
　　孔明見黃忠得勝，教馬忠廖立督兵大進，曹兵抵敵不住，望後退走。徐晃司馬昭，棄了魏延李嚴，就回本陣。二將那裡肯捨，縱馬追趕，漢兵得勢，無不以一當十。司馬師兄弟徐晃張郃苦苦血戰，看看敗到新安，司馬懿親領重兵，出城接應，孔明方才收兵，離新安十里，紮下大營，賞賚將士，飛檄馬超，領馬岱姜維文鴦三將，前來大營，會攻新安，留張翼守宜陽。<br />
　　馬超奉到將令，領兵萬八千人，來到大營，參見元帥，孔明十分慰勞，馬超與三將謝過。孔明道：「司馬懿以重兵扼新安，以鍾鄧守洛陽，我軍若攻破新安，洛陽自易攻取；然張郃徐晃，並係曹兵良將，司馬懿父子，才兼文武，我軍欲得新安，非用全力不可，是以特調孟起前來，與黃老將軍並文長正平，會兵前進，張郃一勇之夫，不足深慮，除晃謀勇兼備，當先除此人，以斷司馬懿左臂；晃部下滿寵牽招，為晃左右翼，欲除徐晃，須先除此二人。方才細作報稱，徐晃安營在新安城北，張郃安營在城西，今夜三更，黃老將軍與文長正平，去劫張郃營寨；孟起同仲華伯約，去劫徐晃營寨，可在營前擂鼓放火，讓其自亂，不必入營，中彼詭計。文將軍認識滿寵牽招，可領三千人，從徐晃營後殺入，專殺二人，不得有誤。」眾將領令。正是：<br />
　　欲擒猛虎鬚除倀，要捉山雞且覓媒。欲知後事如何，且聽下回分解。<br />
　　異史氏曰：操於漢中之敗，遇著張飛，急思曹彰，謂吾黃鬚兒來，破劉備必矣。而孰知黃鬚兒至，馬超軍來，卒亦不可敵，以致興悲雞肋，只可憐惱羞變怒，枉殺了一個楊修！終見曉夜不停，抱頭鼠竄，直到京兆，方始安心，此演義之文也。今局勢安危殆又甚於斜谷之秋，何可不叫黃鬚兒再來露一露臉？作者自寫奇文，而隨時仍在細補以前翻而未完之筆，故必以馬超與鬥書，要可知已。渭原馬超，既未嘗鬥許褚，則偃師馬超，自不妨來鬥曹彰。一翻一補，以曹深仇，則鬥也，至急且厲，而翻案乃益覺痛快。至偃師受令，低首司馬，又寫盡彰平昔得操寵愛，即暗映吾黃鬚兒來往事。然兵臨城下，豈僅破不得劉備，恐真亦非死不可也，囑彰之語，臨死悲鳴，可歎可歎！<br />
　　姜維之伐中原，退兵屯鍾堤，鄧士載之拒蜀兵，進兵屯狄道；其策姜維必出，謂隴狄四戰，蜀或聲東擊西，或指南攻北，吾奪頭把守，蜀又合為一處而來，以一當四，救應不易云雲。此即今日馬超必勝，以疲曹兵之軍也，仍以維策之，欲維成其志耳。於足馬超前以東西救應，而出函谷，茲復以往來游擊，而破洛屯。凡昔日不得志於魏晉者，今悉如志於操懿，使鍾鄧拒戰空勞，河洛成功，超安得不居第一？此亦俱如鄧艾破蜀前，洮狄相持往來飄忽之兵也。然而東西兩路，揚兵疑敵，善兵待時，以首尾常山之蛇，為神龍出沒之陣；或焚聚積不齊寇糧，或弔人民不掠郊野；以假馬超羞激曹洪，則成我夾攻之戰，以真諸葛嚇退鄧艾，則濟我半渡之師，令人只見軍事雄談琳瑯滿紙，不見半點遊戲筆墨參雜其間；而實嬉笑怒篤，無處蔑有，徒以未發諧音，先作莊語，斯乃讀來不覺耳。至馬超深入葉縣，忽困張遼，則又正襟危言，致戒於行軍持重之道，文章因之而有變化，究又何非反翻鐵籠山雖困司馬而不得，此亦欲困馬超而不獲乎？噫！奇矣。<br />
　　演義中葭萌之戰，張郃為曹洪所迫，既喪瓦口，乃受韓浩夏侯尚輩之監臨，而入黃忠老將驕兵之計；令寫張郃，固猶是據險巴西甘當軍令之張郃也，益以徐晃司馬昭之副，仍為黃忠不老所敗，蓋順逆之判，不可勝也，其敗雖同，而於細補前翻未及之中，卻得司馬懿令為正將之信用，以示一郃且不許見辱於洪，更先寫曹洪挫敗，示翻下辨曹洪斬將之先勝，則暗中亦為張郃吐氣不少。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>