<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第二十回　急援兵賈詡明聯吳　扮舟商呂蒙暗襲蜀</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十回</br>　　急援兵賈詡明聯吳　扮舟商呂蒙暗襲蜀</font></h4>
			　　且說孔明派遣馬超襲取上黨，絕了並冀兩州交通，乘戰勝之威，分遣王平魏延，徇下介休定襄陽曲井陘各地，收兵拒險，蕩定並州。那三晉雲山，盡皆北向，二陵風雨，枉自東來，浹旬之間，兵威大震。那曹兵西扼於潼關，北阻於上黨，進不能得一戰，退又恐為敵所乘，形勢日迫。<br />
　　曹操在晉城聚集眾謀士商議道：「諸葛亮用兵，神出鬼沒，我軍著著落後，為其所制。今彼又襲據上黨，以窺趙地，收定襄以拊榆林，閉關自守，收兵益卒，遠足以俯瞰中原，退亦足以憑陵幽冀，腹心之患，日益加深，如之奈何？」賈詡道：「川兵屢勝，拓土開疆，不徒我腹心之患，亦江南之大不利也！關雲長既絕孫權之好，其意豈須臾忘江南，不過因諸葛亮北出秦川，不肯同時樹敵，故雖當諸葛亮連得秦隴，荊州尚默然無聲。張飛之出駐南召，純係虛張聲勢，掣我援師。今西北日亟，詡請奉明令以入江南，說孫權乘隙以攻荊州；雲長事急，必求救於諸葛亮，諸葛亮必簡西行之銳，以南援荊州，我從而襲其後，雖不能盡復故疆，三晉之地，當可得矣。」操道：「事勢危急，即煩文和一行。」<br />
　　賈詡領命，星夜兼程，前赴江南。好容易到了建業，見過孫權，孫權優禮款待，賈詡便將奉使來意聲明。孫權道：「川兵得勢，亦孤之不利。孤為自衛計，亦必取荊州，大夫可歸達魏王，江東早晚即當出兵。」賈詡道：「軍情星火，俟諸葛亮出了潼關，得了洛陽，荊襄消息，聯絡一氣，江南雖有百萬之兵，亦無所用之矣。」孫權笑道：「大夫放心，孤不出兵，當年便不絕荊州之好；今日之事，孤不並荊州，荊州將並孤矣。」賈詡聽孫權說得果決，知道他必然出兵，即時辭別，回轉晉城，報知曹操。<br />
　　且說孫權送過賈詡，召集文武商議。江東文武，當初原有兩派：一派是主張親善荊州，以魯肅為首，顧雍徐盛屬之；一派是主張三分天下，擇利而趨，以呂蒙為首，諸將皆屬之。第一派是完全失勢，魯子敬懦弱無能；徐盛鎮守江夏，見孫劉失和，知道不免戰爭，只好加緊提防，服從上命。此刻孫權提及出兵助曹之事，在廷文武，一律贊成。他們對於形勢，都甚明瞭，知道諸葛亮出兵討曹，兩三個月間，便得了漢中關輔，北定並州，曹操用兵如神，卻也顧此失彼，江南若不於此時出兵助曹，後來雖有此心，亦無用兵之地了！與其坐以待斃，不如竟起圖存，除了束手歸降，那就非戰不可。<br />
　　當下孫權見眾文武一致主張出兵助曹，便差陳武潘璋，持著自己手書，去見呂蒙，叫他起兵，水陸將士，盡歸節制。二將領命，來到夏口，見過呂蒙，呈上吳侯手書。呂蒙看罷，叫二將權且休息，派人至江夏請徐盛前來商議。<br />
　　徐盛得令，即刻過江前來。呂蒙道：「文響！川兵連勝曹兵，蕩定關輔，徇下並州，兵勢之強，日興月盛，無曹即無我矣！我既與劉氏絕交，終久必出於一戰，與其待曹兵勢敗而後始求自全，不如及曹兵勢存而先相策應，文響以為如何？」徐盛道：「將軍之言甚是，但荊州方面，守備甚嚴，我欲興兵，何從而施？請將軍見示，以啟顓愚。」呂蒙道：「兵法避堅攻瑕，荊州以重兵守江，防我上攻江陵，我今以水師飾商人模樣，沿江而上，以陸兵沿西岸漸進，暗襲巴陵，如天之福，得了巴陵，便可徑窺長沙，斷荊州之右臂。荊州若以兵援巴<br />
　　陵，我以舟師橫江擊之，嚴守夏口，以致敵兵，則進退有餘，可立於不敗之地矣。」<br />
　　徐盛道：「將軍胸有成竹，盛無所復用其一得之愚；但關雲長徐元直一世之人才，近加以趙子龍游弋江湖，西北用兵，必備東南，若其有備，深入必危！曹之求我，我之援曹，皆欲起東南之戰鬥，緩西北之圍攻，欲令劉玄德備多力分，俾曹氏得以收回三晉耳。我似可虛張聲勢以襲江陵，而集兵夏口，以待強敵；關雲長心高氣傲，久欲起兵與我為難，我若以取江陵為名，彼必為先發制人之舉，悉兵以爭江夏，是彼為我致，我竭水陸以環攻之，必可操勝算矣！」<br />
　　呂蒙道：「彼兵大集，勝負未知，乘隙襲之，得巴陵，則彼亦不得不出兵，是彼亦為我所致矣！我若得巴陵，亦可寬江夏之防，而制荊州之後；即煩將軍來守夏口，調興霸守江夏，我自率潘陳二將軍去襲巴陵，防地有失，將軍之責，戰事有失，蒙受其罪。」徐盛見呂蒙決意，知不可爭，便道：「將軍決意出兵，盛願負夏口之責。」<br />
　　呂蒙大喜，飛檄召甘寧來守江夏；一面吩咐潘璋陳武各領兵三百人，盡著白衣，駕著商船，向巴陵郡進發。自己帶著杜襲，領戰船五百，水師三千人，隨後接應。令蔣欽朱桓領陸軍五千，從羊樓峒襲巴陵之後。<br />
　　呂蒙預備已久，一聲出發，即時就道，極其神速。甘寧調防江夏，分兵陸績應援。徐盛接守夏口，深恐荊州兵若識破機關，以重兵阻巴陵，以輕兵襲夏口，弄成一個角弓反張，吩咐所部，用心防守，陸路添設煙墩，水路添設巡船；派了重兵，扼住荊州來路，以免為其所乘。正是：<br />
　　白衣搖櫓，枉勞上將之陰謀；黑雲壓城，深恐敵兵之肆志。欲知後事如何，且聽下回分解。<br />
　　異史氏曰：劉備一生大業，成於諸葛，而前後大失有二：赤壁聯吳，東風克捷，不乘戰勝之威，蹶彼之困，長驅襄樊，並力中原，進規河洛，滅此朝食；而與周郎相爭於荊州一席之地，遂使曹操坐大，不可複製，此一失也；兩川既定，斜穀倉皇，不乘雞肋之歸，悉我之銳，南圖關輔，戮力中興，旁收秦晉，恢吾故土；而與諸葛相娛於漢中一日之王，轉令關羽稱兵，不可復救，此又一失也。倘以攻襄之命，臨於赤壁。祁山之師，奮於關中，曾何司馬懿之善謀，能離吳蜀；滿寵之善使，能合孫曹；致有子明驕白衣飛渡之舟，雲長哀麥城夜走之刃，以終於西蜀偏安，淒其白帝者乎？此本書所以一定漢中，即圖關輔，而揚威華夏，先固荊州，即此提前反後之例顛，遂握覆操折吳之勝算。而一為按跡，仍屬以演義七十二回接寫七十三回之翻案文字也。其蕩定並州，無非自抒偉略；而求援吳會，依然不晚操謀。於是文和奉使，權代滿寵之行人；白衣渡江，故是呂蒙之面目。然雲長未出，煙墩烽火，轉成設自阿蒙；子龍巡江，斥堠樓船，便以俘其伏卒；不亦寒盡吳兒助賊之膽，再敢出乘虛躡後之奇否乎？讀前回，孔明書末，知會雲長，嚴防水寇，吾已知雲長將鞠旅而出荊襄，是逆筆也。讀本回，呂蒙計中，偽飾舟商，上犯巴陵，吾益知雲長必陳師而即北伐，是犯筆也。犯筆見則翻新之文至，而吳謀折，雲長之兵，可不大出耶？若夫雲長之兵可出荊穭，乃欲諸葛之兵得出關中也。又作者欲救玄德平生二失之意，彌平諸葛缺憾，俾成大業，良有以夫！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>