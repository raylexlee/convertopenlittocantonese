<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第十八回　侈親征魏武帝逞兵　雪積憾馬孟起奮武</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第十八回</br>　　侈親征魏武帝逞兵　雪積憾馬孟起奮武</font></h4>
			　　話說曹操初登大寶，大封功臣，又以孫劉失和，心中稍懈，不防著諸葛亮乘機進取，得了漢中，殺了夏侯淵。操不覺大驚，一面調徐晃去守潼關，一面令曹洪為前部先鋒，領兵三萬，先入長安，傳諭大小將士，御駕親征。又在許昌替夏侯淵發喪，親自祭奠。曹洪正待開撥，卻被龐士元打聽消息，飛報荊州，請出兵宛洛，以分曹兵之勢，好叫孔明安穩收抬關中。雲長元直都一致贊成，派張苞領馬步兵軍八千，來到襄陽，聽士元調遣。<br />
　　當下龐統與張飛定議，派裨將黃敘引兵三千替關興守南陽。那黃敘乃是老將軍黃忠之子，南陽又是黃忠的故鄉，黃敘家傳武藝，穩重老成，接守南陽，實屬人地相宜。然後令關興引馬步全軍一萬二千人，趙累為副，進逼舞陽，遙窺葉縣；令張苞領馬步全軍一萬二千，陳震為副，由博望屯徑出伊陽，斷嵩汝之路；張飛同著簡雍自領大軍二萬，出駐南召，接應兩路人馬。龐士元自守襄陽，以防後路。<br />
　　三支人馬同時出發，聲勢非常浩大。葉縣守將曹仁，伊陽守將文聘，飛章告急。曹操索來畏服雲長，如今聽見雲長出兵，格外注意，急領曹洪兵駐方城山，擋住關興，屏蔽許昌。令曹休領兵二萬，沿汝水駐紮，以防張苞。就此東西調動援兵時候，魏延已從子午谷得了長安，張飛卻按兵不出，觀望形勢。<br />
　　曹操才知道荊州出兵全是牽制自己援救關中軍馬，急領太子曹丕監國，司馬懿都督豫州軍事，自己領大軍九萬，令許褚領兵一萬，火速前往潼關，接應徐晃，援救長安；親督大兵陸續出發，許褚晝夜兼行，來到閿鄉，徐晃已經敗退。二人相見，許褚便要前進，徐晃勸止，且候聖上到來。<br />
　　不到三日，曹操大軍來到，從行謀士劉曄、賈詡、陳群、董昭、桓階、陳泰，武將曹彰、呂虔、孫禮、郭淮、田豫、王基、曹純、曹真、曹義、曹訓、國淵、涼茂、任峻、臧觀、龐淯、張范、王雙、王凌、毋丘儉，大小將官五十餘員，旌旗連屬，不絕於道者七十餘里。二將恭迎入城，徐晃叩首請罪。操親扶起，說道：「孤為荊襄疑兵所誤，遣救來遲，將軍何罪之有？」那敗退安邑的張郃毛玠鄧艾鍾會，聞知魏王御駕親征，一齊都到閿鄉見駕，請按失城戰敗之罪。操撫慰四將道：「諸葛亮三路入關，兵勢浩大，孤不能先遣重兵救援，致諸位將軍血戰經旬，外無援助，渡河北守，為國勤勞，孤罪大矣，諸將何罪？」命置酒慰勞諸將，諸將皆感激，誓死圖報。<br />
　　操又問張郃漢中兵敗情形，張郃將孟達通敵，失守陽平，退入斜谷，協同鍾鄧再戰馬超，及夏侯徵西失守定軍情形，一一奏知。操流涕道：「徵西昔同患難，中道死亡，失吾右臂矣！」隨問徐晃道：「川兵守潼關者何人？」徐晃道：「是老將黃忠。」張郃道：「殺徵西者，正是此人。」操下令軍中，有得黃忠首級者，賞黃金千斤，賜爵關內侯。隨令鄧艾、鍾會各增兵五千人，帶領國淵、涼茂、龐淯、臧觀四將，仍回安邑，由蒲津伺隙渡河，徑襲大荔高陵，以合川兵兵勢；毛玠引兵五千，往後接應。五將領兵去了。許褚為正先鋒，張郃為副先鋒，領兵一萬，徑叩潼關討戰。<br />
　　誰知孔明在長安，早得著漢南急遞消息，知道曹操大舉親征，聲勢甚盛，不可輕敵，命偏將軍馬忠劉琰領兵五千，幫著兄弟諸葛均謹守長安，杜瓊霍峻分行雍州牧府事，協同長安太守接濟前方諸軍軍實。令魏延領兵八千，合張嶷張翼五千兵，駐守韓城邰陽一帶，晝夜嚴防，以免曹兵從上流偷渡，擾亂我軍後方。魏延領命欲行，孔明喚道：「文長！鄧艾鍾會，曹兵後起之良，前在汧陽，以孟起之勇，猶不能得志，率饑疲之兵，於屢敗之後，尚能轉戰乾裡，渡河北遁，曹操善於用人，知我得潼關，一時難下，必分兵從上流偷渡黃河，以擾長安之北，駕輕就熟，自必以二將領兵。我軍新定關中，曹兵潰散鄉間者尚多，鍾鄧詭計多端，必遣細作渡河勾引，乘機舉事。文長此去，可令伯岐駐兵蒲城，專清鄉間伏莽，將軍與伯恭，分屯韓城大荔，嚴修守備，不得片時懈怠，務使曹兵不能飛渡，則將軍之第一功也。」魏延領命，自駐韓城，前倚龍門，下臨黃河，令張嶷駐蒲城，令張翼駐大荔，遵照孔明所囑方略行事不提。<br />
　　孔明傳馬超入府，馬超參見已畢，侍坐一旁。孔明道：「孟起前入益州，主公面許為先將軍復仇，今曹操近在咫尺，是將軍復仇之時至矣！」馬超再拜流涕道：「願領元帥將令，去擋前敵。」孔明道：「我已令文長前往韓城，防守黃河上流，孟起可領舊部萬人，先赴潼關，與黃老將軍合兵，曹兵到此，便可出關應戰，以挫其鋒；即日差吳蘭雷同，前往涇陽高陵鎮守，替回正方子均伯約仲華四人來潼關助戰。曹兵若敗，不可追趕，小心守關，候令再進。」馬超領命去了。孔明差雷吳二將領兵五千，替李嚴王平姜維馬岱鎮撫各地，令四將火速回長安聽令。二將星夜去了。<br />
　　三數日間，李嚴四將來到長安，孔明獎勵有加，令李嚴領兵三千，駐紮華陰，專護往來軍實糧秣；姜維馬岱各領兵三千，前赴潼關，協助孟起；王平領兵三千，駐紮渭南。四將領兵，立時出發。孔明再令費詩從武關出襄陽，知會翼德士元，轉啟雲長，將張苞一軍，西沿白河移駐伏牛山，與武關駐軍策應。再令宗預迅往金城，調韓遂軍隊萬人，即日東下，填駐蕭關涇陽馮翊一帶。兩路使者，分頭領命。十日之內，張苞移兵附近武關，韓遂差姪兒韓璇理，各領五千人入關，遵照命令填防各城。<br />
　　玄德在益州，知孔明連取漢中長安，曹操興兵，為夏侯淵報仇，猶恐地廣兵分，恐有疏虞，派益州治中從事楊洪，率偏將陳易鄭綽，將蜀兵萬人，由漢中出陳倉故道，來長安助戰，並賚犒賞將士許多物品。孔明率領諸將，拜受已畢，吩咐楊洪率二將，屯駐渭南藍田華陰各地。那楊洪有謀善斷，夙得孔明知賞，奉了命令，駐紮關東各地，真是動協機宜，地方安堵。孔明見關中四路安靜，自己帶了李嚴王平，率兵一萬，來到潼關，與曹操決戰，那願當前敵的馬超，早與曹操血戰幾場了。<br />
　　各位休怪兄弟，實在先要將關中佈防妥帖，才可決戰，因此才把馬超報仇的事擱下來了。如今且說馬超領兵來到潼關，黃忠迎接入內，兩下坐定，馬超動問曹操兵勢如何？黃忠說道：「據細作報稱曹兵約十餘萬，旌旗車馬，連綿七十餘里，聲勢甚大，某家因未奉將令，不敢出戰，曹兵連日討戰，只加意防守，未曾出兵；如今將軍到來，休息數日，便可出戰了。」馬超道：「老將軍所見甚是，末將奉了元帥將令，前來協助將軍，明日請將軍守城，末將出關，務要生擒曹操，以報先將軍之仇。」<br />
　　黃忠道：「馬將軍，你看關中新定，兵力未充，曹操兵勢洶湧，一有疏虞，反誤大事！好在潼關天險，某家協同將軍把守，料他插翅也難飛過；曹兵攻堅不下，求戰不得，曠日持久，銳氣自挫，俟伯約與令弟兵到，再行開關出戰，必獲全勝，將軍以為如何？」馬超喜道：「老將軍高見，末將願從良策。」兩人督率將士，分城把守。<br />
　　曹兵營裡，許褚張鬱，連日討戰，川兵居高臨下，堅守不出，回報曹操。曹操與眾謀士商議道：「我兵遠來，利在速戰，黃忠堅守不出，曠日持久，以老我師，如何是好？」賈詡道：「聖上，諸葛亮以不滿十萬之兵，乘屢勝之勢，不及兩月，奪取漢中，進收關輔，兵鋒之銳，從所希見。而頓兵不進，堅守潼關，以詡管見測之，必係徵集後方軍隊，鎮撫關中，俟內地肅清，然後出而決戰；我若俟其定而後戰，則彼以逸待勞，先已制勝；非使之求戰於我，以搖其未定之基，殆不足以要必勝之局也！」操道：「文和之言，洞見癥結，但如何方可以使其求戰於我？」詡道：「諸葛亮現方撫定關中，未暇遠略，關雲長遣兵上犯伊嵩，不過以固武關之防，而掣我援兵之肘，我若盛兵以臨張苞，則黃忠必出關而追我，是我之所求者得矣。」<br />
　　操大喜，令徐晃率兵一萬，會合曹休文聘進攻張苞，一面催督鄧艾鍾會乘機渡河，擾亂川兵後方。鍾鄧二將奉命，百計千方，要渡黃河，無奈魏延張翼，把守十分嚴密，後方衛來了韓遂一支生力軍，協同張嶷，將地方潰兵積匪，收拾乾淨。鍾鄧無法，遣人飛報曹操。曹操叫毛玠督臧觀四將，嚴守河津，調鍾鄧二人回營。鍾鄧回來見過曹操，令二人各領兵三千，在潼關附近左右埋伏，專等川兵出關，從後襲擊。<br />
　　關上黃忠馬超，見曹兵連日不出，兩個正在商議，姜維馬岱來到，見過二人，四人一同商議。姜維道：「操詭計多端，見我堅守不出，必轉而攻武關之兵，以淆我軍耳目；我軍利在首尾相救，非出援不可，彼必伏兵關外以伺我。我軍遠救不能，必且近敗，而我失其所據矣。」馬超道：「伯約之言是也，武關之兵，有翼德為之後援，曹兵不以全力臨之，未易猝敗，我不為彼所誘，則彼無從施其技矣。」<br />
　　姜維道：「曹兵急於求戰，我不如將計就計，亦足以寒曹兵之膽也！」馬超道：「計將安出？」姜維道：「曹操用兵，十步九計，潼關之外，必有伏兵，如今請馮張兩將軍，謹守城池。將軍領兵五千，直入曹軍，黃老將軍領兵三千，為第二隊，維與平北將軍，各領三千人，分左右翼截殺伏兵，戰勝之後，即速回兵，仍設二伏以待追者，則操欲棄此而不能，攻城而不得矣！」馬超黃忠，並皆稱善，各各依計行事。<br />
　　馬超自領前軍，黃忠將後軍，姜維將左軍，馬岱將右軍，即時開關出戰。曹操料川兵將出，令鍾鄧為第一伏，又令曹義曹訓為第二伏，許褚將左軍，張郃將右軍，侯成領贏卒居中搦戰。分撥已定，只聽得關上一聲鼓響，關上川兵，如排山倒海衝將下來。馬超一馬當先，侯成退後不迭，被馬超一槍刺死。曹兵望後便退，馬超乘勢追趕。<br />
　　馬超趕過了第一伏，鄧艾鍾會伏兵齊起，要來截住馬超。馬岱姜維，就勢迎住，黃忠亦揮是殺來。川兵佔領高地，衝鋒下擊，鍾鄧二將抵敵不住，棄伏而走。馬岱姜維追殺一陣，退伏原地。馬超已進了第二伏，曹義曹訓雙馬齊出，馬超奮勇上前，兩三個回合，先殺了曹義，後殺了曹訓，曹兵大亂。<br />
　　曹操在中軍轅車上，望見馬超橫衝直撞，如入無人之境，心中大怒，把令旗一揮，曹營眾將，四面圍繞上來，馬超回馬便走，鍾鄧許張四將拍馬追來。將近關前，馬岱姜維讓過了馬超，六千弓弩手迎著曹兵，如飛蝗般射來，曹兵紛紛落馬。馬超回兵追來，左有姜維，右有馬岱，後有黃忠，乘勢追殺，勇不可當，曹兵退下二十餘里，四將乃緩緩收兵進關。曹操查點兵士，折了五千餘人，損了三將，大怒道：「不破潼關，孤不歸矣！」揮軍前進，仍紮原地。守關軍士報知黃忠馬超二人，姜維道：「此謂憤兵，不宜輕敵，任彼猛攻，只宜御之。損失太多，彼自退兵。」<br />
　　到了次日，曹操果然下令進攻，諸將捨死忘生，拚命向前，誰知道潼關乃是天險，內有精兵良將，守禦得法。曹兵一連攻了三日，死傷山積，潼關還是不動分毫。劉曄入諫道：「頓兵堅城，仰攻不拔，兵家大忌，請陛下飭諸將停攻，防城兵之乍出也。」操見折兵太多，將士勞苦，下令停攻。<br />
　　曹軍諸將，方待休息，關上鼓角齊鳴，川兵兩路殺出，左有黃忠姜維，右有馬超馬岱，勢如風雨，曹兵大敗。馬超縱馬上前，殺入中軍，直取曹操，許褚向前迎住。黃忠大叫道：「休要放走了曹操！」拍馬舞刀，上前來捉曹操，曹彰挺槍迎接。姜維馬岱指揮弓弩手沒命的射來，曹兵自柑踐踏，死者狼藉。張郃保著曹操，往後便走。姜維見自己兵少，鳴金收軍。這一陣殺得曹軍亡魂喪膽，得了曹操御用車蓋。正是：<br />
　　河水洋洋，一雪當年之恨；陣雲黯黯，誰招萬古之魂！欲知後事如何，且聽下回分解。<br />
　　異史氏曰：前回大戰，以寫諸葛出師即捷，備書戰略，籍明成敗利鈍所可逆料，不欲使祁山六出之頓挫，再見於今；而將盡拭英雄長滿衣襟出師未捷之淚者也。其文之表，則凱歌四奏，滿紙風雲；其文之骨，則薤唱千年，異常沉痛，思之思之，特猶草堂誰覺之大夢云耳！然以鳳雛元直，分輔荊襄，共成大業，則不可獨寫諸葛，冷落龐徐。在軍事既必重牽制之兵，在人材亦須冺偏重之筆。故本回之首，即轉筆一寫關張，同樣亦分三路出兵，以擾宛洛。而龐徐謀主，自即所以歸功；是寫關張，皆只欲寫鳳雛元直二人，以並諸葛而已。如此始無容心於迴護，絕不輕易以恭維。前回文章，完全盡出翻案，直屬哀音迭作，熱淚頻揮之筆，固未嘗絲毫有同於演義之寫諸葛者也。本書一直到底，胥應作如是觀。<br />
　　作者不予曹操，乃以親征書，何也？曰：用明其篡，正所以行誅也。非予也；曰：又許孟起以復仇也。許復仇而以親征書，仇得復矣。故孔明之命馬超，首申此義。於是孟起復仇之時至，老瞞有不兵敗將亡，喪魂失魄，再逃渭南之命者乎？超之與維，皆不匱能錫其類，前既明之矣。故本書每寫馬超赴敵，必處處寫一姜維以助之。以維之謀，輔超之勇，天下可斷無敵，更有何仇超不得報者耶？至士元在羽，元直在飛，馬良在雲，甚且趙累在興，奈何如超之側，可無能謀之士以佐之？此以維授超之更兼文武智勇，尤勝其他，固又有獨重英雄之意，別存其間者耳，固不僅欲翻馬超寡謀，以至仇不得復之案也。<br />
　　行軍之道，後防最要，失後防則失所以守，至不能守，而尚有能戰者耶？世知西蜀偏安以終，在失荊州，而荊州之失即在後防莫守，足直關全局興亡，非可以一時戰局卒乃忽之也。而守者又必得人，有戰將焉，有守將焉，尤不得用非其材，自喪厥後。如糜芳傅士仁輩，直不能戰又不能守之流，置之後防，則荊州之有，亦若無人也，其人重矣。本書作者，最能知此，其敢操必勝，果足自賞雄材者，亦在此。此回如超有勇，如維有謀，舉以復仇，猶必急亟完備後方，再圖克敵，而東西飛調，擇人又若是其慎也。使庸手當之，必不如此。以為超維即足制勝，而葭萌之戰，裸衣之鬥早必金鼓淵淵而起，有不鍾鄧渡河再蹈渭原之覆，而貽譏於軍事學家，謂是役可卜必敗也乎？尚何操蓋之能得也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>