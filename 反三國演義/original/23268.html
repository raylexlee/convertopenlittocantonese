<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第五十六回　樓桑村樹萎殞真王　柳城塞秋高來敵騎</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第五十六回</br>　　樓桑村樹萎殞真王　柳城塞秋高來敵騎</font></h4>
			　　話說蔣琬蕩平嶺南九郡，自屯桂林，駐軍待命，一面飛章報捷。捷報到了洛陽，漢中王的病，已是氣若游絲，骨如柴立了。龐士元與雲長商議，即令蔣琬都督交廣諸軍事，以資熟手，安靖地方，從徵將士，令蔣琬列敘功績，以便升賞，使者方才去了。忽報張都督使者到來。二人喚進府堂，使者上前參見，呈上翼德手書。雲長接過一看，上略云：<br />
　　弟奉命出赴幽州，還經故里，樓桑村大樹，一夕而隕，裡中父老，莫不驚訝。昔鄭穆刈蘭，遂辭塵世，此村大樹，上應真王，懼於今上有所不利！弟本欲馳還洛陽，以曹彰有南犯之訊，是以遄入防地，佈置一切云云。<br />
　　雲長看罷，不覺色變，即忙遞與士元觀看。士元看罷，屏開左右，低聲對雲長說道：「君侯！你看主以病勢，日益沉重，所有名醫，盡皆束手，萬一不諱，當有所預備，以免倉卒之患。」<br />
　　雲長太息道：「三弟手書，言樓桑村大樹，無故自殞，想當年關某自河東路出涿郡，邂逅今上，與三弟結義桃園，共破黃巾，亦曾聞父老言及，自從主公出世以後，此樹日見蔥蘢，有相士言此樹童童如車蓋，大似昔年光武皇帝，南陽白水佳氣鬱蔥；後來曹操因彼兵屢敗，為華歆所惑，遣人去伐此樹，以為黶勝，未出許都，黃霧四塞，此人行至中途，無病而死，曹操也就忘懷，其樹遂得保全，越發茂盛。據本地鄉人傳述，世子未被刺之先，此樹被風吹折一枝，卒有江陵驛之事，今無故自殞，決非吉兆！又孔明未死之時，南陽草廬，中棟傾折，天人徵應，往往憑於事物。主公飽經患難，病入膏肓，菁華既竭，恐難即愈！縱有不測，王孫名分已定，某與士元，同心輔弼，子龍在江東，孟起在淮北，翼德在幽州，孝直在益州，元直在許昌，公琰在桂林，並關隴乂安，淮徐無事，當不至發生何種禍患也。」<br />
　　龐統答道：「君侯所言，自是正論，但以統愚意觀之，似宜令小將軍督重兵屯駐郊圻，肅清地面；令太僕糜竺，太常許靖，擇南山良檟，以作梓宮，速加髹漆，用備不虞；令秦司徒教導王孫，可逐日入侍湯藥，又壽陵亦宜預定，以防萬一。」<br />
　　雲長連聲道是，即時傳令，令調關興領部兵萬人，馬岱領兵萬人，入衛京畿；調文鴦入洛，代行司隸校尉，保護治安；令麋竺許靖，速備梓宮；令曆官簡雍，於龍門山省視壽藏，兼營造陵寢；又從墓廬中起復諸葛瞻，領羽佽林飛，宿衛宮禁；令秦宓侍王孫日夕侍疾；諸事分撥已定，一月內外，俱已就緒。<br />
　　玄德病已大漸，自知不起，令內侍扶掖，御寢宮，宣大司馬驃騎將軍漢壽亭侯關羽，大司空龐統，大司徒秦宓，襲瑯琊王領宿衛軍事諸葛瞻，入受遺命。玄德北首南向，王孫東向立，王次子劉理西向立，雲長等入拜床下。玄德頷首令起，雲長等起立北面。玄德太息道：「孤病已不可為，王孫年幼，諸卿幸善視之！令王孫再拜。」雲長等還拜不迭，匍匐啟道：「臣等願竭股肱之力，肝腦塗地，以護王孫也。」<br />
　　玄德點首，稍停更言道：「孤流離新野，幸景升假我荊襄，遂成大業，琮姪長成，可令作徐州守也。」雲長等應諾，秦宓跪御榻前，伸紙紀載。玄德再問士元道：「公琰啟奏，季玉現在何處？」統奏道：「現在嶺南，避匿民家。」玄德道：「孤昔因利便，兄弟稱兵，耿耿此心，不忘寤寐，可詔赦季玉前罪，封華陽侯，奉益牧之祀，留住京師，但奉朝請可也！」雲長等一一應諾。<br />
　　玄德若斷若續，良久，顧王孫道：「文武諸臣，為國竭忠，當效法世祖，令其帶礪山河，與同休戚。」王孫再拜受命。玄德道：「二弟！孤兄弟三人，共成大事，三弟遠在幽州，可為傳語，令其寬厚待下，勿為苛暴也！」雲長應允。玄德再顧諸葛瞻道：「元帥為國亡身，汝誼兼甥舅，善輔少主，以全令名。」言次，不覺流涕。瞻頓首泣謝，雲長等乃退出。<br />
　　延至夜分，大長秋宿衛官傳出駕崩消息，四顧命大臣，先行入臨，梓宮器物，均已預備整齊，太常許靖，太僕孫乾，呈奏大喪典禮，依序施行。雲長等扶王孫劉諶於梓宮前即漢中王位，尊王妃吳氏為太皇太妃，世子妃張氏為王太妃，率百宮即時參拜成禮。<br />
　　王孫就位成服，率百官入臨。由秦宓擬定手令道：<br />
　　皇祖考手創盛業，再致中興。功績之隆，比於世祖！而撝謙過禮，大位久虛，終守臣節，以奉建安，至行淳篤，實邁往古！我文武百工，其謀所以尊崇之典，以上慰在天之靈。<br />
　　士元雲長等奉到令旨，率同文武百官上奏，言先帝神功聖武，至意謙光，中興之功，比隆光武，宜追上尊號曰昭烈皇帝，廟號高宗，大喪典禮，悉依大行故事。當令秦宓擬就遺詔，頒行天下，以兵事粗定，元氣未復，人民皆二十七日除服，統軍將帥，守土官吏，各率所部，就本地官舍哭臨成服，不必奔喪，以重職守。一場天大的事情，都因雲長士元事先預備，安穩妥當，辦得有條不紊；擇了吉日，由王孫率領文武官吏，將昭烈皇帝梓宮，奉安於龍門山惠陵，各州牧侯伯均差重要人員前來會葬。<br />
　　安葬已畢，士元雲長召集各州牧使者會議，請王孫早正大位，以定國是。令大司徒秦宓，太常許靖，草具即位典禮；曆官簡雍，選擇良辰吉日；行司隸校尉文鴦，灑掃壇場；領宿衛軍事諸葛瞻，整理儀仗，擇日扶王孫登基。<br />
　　就此時間，北邊卻又擾亂不寧了。原來是任城王曹彰五王爺，自從在河北邢台，被馬超殺得大敗而逃，聽了鮮卑二將的語言，出了柳城，去到陰山一帶，招軍買馬，積草屯糧，鮮卑匈奴，多來應募。<br />
　　曹氏舊臣，往往潛行出塞，赴彼投效，一二年間，得控弦之士十餘萬，馬六萬匹。純效匈奴舊俗，氈廬毳帳，遂水草轉移，但以文書，部勒將卒。聽得二哥曹丕死在遼東，傳首洛陽，宮謄陷沒，曹彰替他發喪成服，追諡丕為孝文皇帝。彰徇諸將之請，在幕南王庭，自稱大魏天皇，以李典為大丞相，以郝昭為左丞相，以郭淮為右丞相，以慕容軌為左大將，賀拔奇為右大將，分領精兵快馬，遊牧長城以外，練兵誓眾，伺隙而動。<br />
　　那時節盧龍塞上，是田疇主管，鮮卑對田疇，絕不侵犯；曹彰與鮮卑，以恩義相結，自然不去侵犯盧龍塞。只這柳城塞，卻是魏延主管，素來是久仰曹彰，自至幽州，將所部重兵扼要駐紮，修築堡壘，遠設烽火，訓練民兵，精習騎射。恰好張飛來到，魏延正慮兵單，迎接張飛入城，不勝歡喜。<br />
　　張飛入府坐定，魏延率領大小將士，上前參謁。張飛深為慰勞，便問魏延，近日曹彰消息。魏延便將探報所得曹彰近信，如何招募鮮卑匈奴，如何招納舊日遺臣，如何游弋塞外，詳細說知。張飛聽得，亦為駭然。<br />
　　馬謖道：「都督不甩憂慮，曹彰招誘鮮卑，蓄心內犯，志雖不小，其力有限；遼東公孫淵，斬送曹丕首級，與曹彰已有深仇，嫌隙既成，不能複合，必與我同心協力，以御曹彰。聞其士馬，均屬可用，當簡其精銳，實我東邊；明日請令文長以重兵屯柳城塞，而伯恭與小將軍，各率騎卒五千，游弋邊牆以內，都督整頓全師援應。我有城池之固，堡壘之守，寇來可戰可守，彼以遊牧之眾，我與戰於塞外，則勝負尚未可知；彼若越塞深入，則必成擒矣！又彼軍多曹氏舊臣，老於兵事，習用間諜，我匿精兵於山谷，而以贏老誘之，借間諜之便，誘以深入，然後命一將簡遼東之卒，以犁其王庭，而合幽並之王師，以絕其歸路，彰雖不敗死，亦必大受創痍矣！」<br />
　　張飛大喜道：「幼常高見，人所不及！」即日令魏延高翔馬忠引兵三萬，屯駐柳城塞，張冀張苞領騎兵游弋；令王平入遼東簡閱士馬，以備徵發。一應事宜，佈置粗了，卻接到漢中王駕崩消息，張飛號陶大哭，設位致祭，每日率領文武哭臨。馬謖勸道：「都督且請少節哀情，曹彰旦夕思報大仇，聞我新遭大喪，必來內犯，都督有守土之責，宜籌禦敵之方，無負先帝付托之重才是。」<br />
　　張飛收淚道：「幼常言之有理，但方寸已亂，諸事便請處分。」馬謖道：「逆料曹兵，早晚當臨塞上，都督可自將萬騎，出巡柳城，幽州之事，謖願負責，當令子均赴遼東，領奇兵去襲敵後也。」張飛應諾，將幽州諸事，委托馬謖，簡擇勁騎，即時領兵出發，望柳城前進。馬謖一面下令所屬各地，加緊戒備，一面飛令王平，簡遼東兵出發，襲陰山後路。<br />
　　果然不出馬謖所料，曹彰在陰山聽得劉玄德身死，幽州將吏，舉哀成服，不覺大喜，與駕下諸文武商議定妥，乘機內犯，以復亡國之仇。令鮮卑二將為左歷先鋒，選兵七萬，徑入柳城塞，留郭淮守寨。秋高馬肥，士卒強壯，看看來至塞下，只見前面遠近漢兵紮下三個大營，四旁堡壘，非凡齊整，深溝大壕，刀槍密布，敵樓上一桿大紅帥字旗，中間一個黑繡大魏字。<br />
　　鮮卑二將，將人馬扎住，飛報曹彰得知。曹彰道：「此必漢將魏延曾在澠池，殺我大將許褚，後在幽州，遣人入遼東，逼弒我孝文皇帝，二位將軍，可與孤速速擒來。」二將領旨，率兵徑向漢營討戰。<br />
　　魏延早巳知道曹彰興兵犯塞，一面預備出兵迎戰，一面派人知會張冀張苞，轉報幽州都督。此刻見鮮卑二將前來討戰，自上敵樓來看，見二將盔甲鮮明，馬壯人強，兵鋒所至，塵土沖天，知道有大兵在後，不可輕敵。好在屯兵已久，一應營壘工作，異常堅固，近寨各地，已經掘有多少陷坑，專候敵兵到來，因其遠來氣盛，不能不稍避其鋒。<br />
　　那鮮卑二將，來至寨前，也曾失陷了數十匹馬隊，吩咐步兵取土填寨，步步踏實，方才前進。到了漢營附近，擂鼓吶喊，就勢進攻；漢兵三個大營，一無響動。二將久經戰陣，深知漢兵純係誘敵之計，將鞭稍一指，麾軍退出陣地。只昕得一聲鼓響，三個漢營，營門同時並開，一色強弓勁弩，只望鮮卑兵馬後面射來，任憑他二將通天本領，也敵不住這飛蝗般弓箭。魏延高翔馬忠，乘勢揮動全軍，向前追趕，鮮卑二將，只得敗走。不過數里之遙，曹彰大隊人馬到了，魏延高翔，火速收軍回寨。<br />
　　曹彰麾兵追來，只聽得遠遠地金鼓震天，兩彪漢軍，左右殺來。鮮卑二將，接住張苞張翼廝殺，魏延亦即回馬，鬥住了李典，正殺到難解難分，張飛大兵到了，曹彰縱馬挺槍迎住。一個恨不得平吞幽冀，一個恨不得橫掃陰山，兩個憤人比武，煞是好看，直殺到日落西山，方才罷手。一連戰了三日，彼此勝負不分。<br />
　　曹彰拔隊遠來，利在速戰，卻被張飛堵住要隘，不能殺入；塞外水草艱難，正在棘手時候，滿不提防，又被王平引領遼東兵馬，兼程直走，闖入王庭，劫了後路，殺了郭淮，除了曹彰李典諸將妻小不曾擄掠，所有資糧牛羊駝馬，劫掠一空。曹彰聞報，怒氣沖天，又恐兵心一亂，為張飛所乘，君臣商議，沒奈何全師乘夜走出塞外。正是：<br />
　　大漠草低，不見牛羊之影；長城柳碧，難藏虎豹之身。欲知後事如何，且聽下回分解。<br />
　　異史氏曰：魏滅吳亡，三國之事畢矣，閩收廣定，一統之局成矣，河山再造，漢室重光！纘業垂統之是承，中興大位之有定，謂非昭烈當之，夫將誰屬，所謂成帝復生，亦無以易者也，使庸手當之，鮮不如此。而今則日月復旦於中天，宮車立傳其晚出，不歸歷運於昭烈、反遺大統於王孫，遂覺白帝悲風，猶在洛陽城闕；永安落日，重臨建始宮牆。罷書即位於新圾，重筆托孤之舊命，乃昭烈仍以崩聞，自更耐人深玩其味，非如一嚼而過，即餘滿口滓渣者矣。而欲寫昭烈之殂，又不忙寫，偏先寫翼德樓桑村中樹萎不祥之筆，便將一部三國演義，翻到頂上，直至首頁數行文字，亦相顧及此，即一發重牽，首尾皆動之筆法也。卻又夾入黃霧四塞，以及曹操伐樹，許多魏之不祥舊事，亦成照應，則更無處不生回合矣。謂作者亦徵信於祥瑞，不知作者一一翻來，正大惡言於祥瑞也，不明此義，幾何能捧本書而大讀之。<br />
　　由玄德遺囑，顧念劉表身後，劉璋身前，令奉朝請宗祀，一切安排，便是托了自己的孤，又托了他人的孤，劉氏於孫，都得其所，此繼絕之義也。則較演義白帝托孤時，「嗣子可輔則輔，如其不材，君可自為成都之主。」遽一己子孫全不敢自保者，臨死哀鳴，便今日其言尤善也。由玄德身死，引入曹彰塞外稱王，聞喪內犯，一番戰爭，便是存了劉姓的子孫，又存了曹姓的子孫，三國餘波，別開生面，此興滅之義也。則較演義禪台再築時，「吾與漢家報仇，有何不可？」即僅居金墉，猶非宣詔不得入朝者，以篡易篡，便今日結局為佳也。可知演義為一部教亡人子孫篡人家國的書；而本書為教人保全種族，擁衛國家的書，借題發揮，一托於春秋筆法，以成三國定論，安得不為一部大文章！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>