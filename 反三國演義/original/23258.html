<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第四十六回　邢台縣孟起走曹彰　幽州城文長捉程昱</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十六回</br>　　邢台縣孟起走曹彰　幽州城文長捉程昱</font></h4>
			　　卻說司馬懿與漢軍血戰陽武，敗退延津，幸虧於禁領兵接應，方得收兵入城，折了大將張雄司馬孚二人。懿與鍾鄧諸將商議道：「北路一敗，東路必搖，趙雲自入九里關，未曾敗挫，兵鋒甚銳，與諸葛亮左提右挈，分道揚鑣，後有關雲長助長聲威，北渡黃河，甚不易敵，子廉子孝，恐不能取勝，封邱再敗，我軍鋒銳盡矣！不如令文則死守延津，我以全軍助子孝攻破趙雲，然後以全力再戰諸葛亮，諸位將軍以為如何？」眾將齊聲應道：「都督之言是也。」<br />
　　司馬懿隨請於禁上坐，再拜道：「國家危亡，已如纍卵，一戰而勝，猶足自立，戰而不勝，同歸於盡，延津城守，一委將軍，能守經旬，吾事濟矣！」於禁還拜道：「都督為國勤勞，禁敢惜股肱之力，以負先皇之明？延津之事，禁生死以之，都督請即時出發可也！」懿即傳令，乘夜率本部人馬四萬人，並張郃鍾鄧諸將，來攻趙雲。<br />
　　那趙雲自領全軍來到封邱，曹仁人馬，也便登時來到。劉曄與曹仁商議道：「趙雲勇將，所部精銳，我軍新敗，士氣不振，倉卒相值，固守無從，來日將軍出馬自戰趙雲，子孝領兵擊其左翼，曹惠曹爽兩將軍，領兵擊其右翼，曄與毋丘將軍，督軍攻其後，死生一決，但求不敗，即足再振軍威。」曹仁依計準備。<br />
　　到了次日，曹仁揮刀出戰趙雲。兩個戰到了五十餘合，曹營一聲鼓響，左邊曹洪，右邊曹惠曹爽，兩翼齊進。漢兵陣上，嚴壽使大刀，迎住了曹洪，張翼關索迎住了曹惠曹爽。那劉曄揮動令旗，將軍隊化成一字長蛇陣，一個金龍攪尾，衝風的向趙雲後隊殺入。漢兵後軍一動，馬雲騄急揮中軍迎敵。曹營中二通鼓響，一應將士，奮勇衝殺。漢兵營裡，大小將士，紛紛迎戰，只殺得天昏地暗，日月無光。只因曹軍個個懷著必死心腸，漢兵大勝之後，未免有些驕氣，看看敗下陣來。還虧子龍抖擻精神，殺敗了曹仁，方才收住了隊，算是挫折了一陣，退出封邱十里，安下營寨。<br />
　　那曹仁回到本營，稱謝劉曄。那劉曄道：「趙雲退軍，軍鋒已挫，乘勢蹙之，不宜稍緩。」曹仁令軍士黎明開飯，直踏漢營。那晚漢兵營裡，趙雲與諸將商議道：「曹兵致死，幾為所乘，明日彼必乘勝進攻，某當以奇勝之；令嚴壽黃武雙敵曹洪，張翼關索雙敵曹仁，馬雲騄督龐豐，鹿豫，馬忠，傅僉，進擊曹兵中軍；某自迎曹惠曹爽，二將被誅，曹兵喪氣矣！」諸將各自預備。<br />
　　次日黎明，果見曹兵乘勝卷地而來。趙雲令開營出戰，縱馬提槍，直取曹氏二將，兩軍人人奮勇，死命抵敵。趙雲奮起神威，一槍刺死了曹惠，再一槍刺死了曹爽，匹馬縱橫，蕩開陣角，直取曹洪。漢兵見主將得勢，發一聲喊，齊望曹兵殺來，如天崩地塌一般。曹洪與二將剛殺個平手，那裡還能加得一個趙雲，抵敵不住，望後便退。曹仁獨力難支，亦回馬敗走。<br />
　　漢兵方乘勢追趕，趙雲揮動諸將，縱馬上前，遠遠望見封邱城，卻見從城側轉過一支曹兵，張郃一馬當先，擋住趙雲廝殺；鄧艾鍾會司馬昭三騎齊出，漢兵諸將分頭迎住。曹仁曹洪，回轉馬來，夾攻趙雲；守封邱城的典滿許儀，盡起城兵，出城助戰；司馬懿揮動大軍，向趙雲中軍殺來。雲與諸將抵敵不住，層層敗退，趕到黃河附近，趙雲大呼道：「前有黃河，後有追兵，大丈夫當於死中求活！」回轉馬頭，倒衝回曹兵陣中。<br />
　　漢兵見已臨絕地，主帥奮不顧身，個個冒死，向曹兵殺來，趙雲迎頭碰著了司馬昭，盡平生氣力，向司馬昭一槍刺去，司馬昭猝不及防，被挑於馬下。馬雲騄見丈夫危急，掛下銀槍，拈弓搭箭，向張郃一箭，不偏不歪，中在額上。張郃急待拔箭，趙雲馳馬上前，向張郃心窩一槍刺去。曹洪眼快，急忙將刀截住，曹仁保住張郃便走，漢兵得勢，又倒趕回來。劉曄見已獲全勝，因為窮追，反傷二將，急與鍾鄧鳴金收軍。<br />
　　趙雲見軍士疲勞，安營自守，計點軍士，折傷了二萬餘人，崔頎，黃武，馬忠，都受重傷。雲極力撫慰，替他們敷上金槍藥，令其好生調養，一面令人飛報孔明，一面與張翼諸將安排固守。<br />
　　那司馬懿雖然大獲全勝，卻折了曹惠曹爽，並愛子司馬昭，又傷了大將張郃！懿恐亂軍心，暗中落淚，將三將屍首，收殮埋葬，令張郃入城養傷，與劉曄計議道：「趙雲大敗，封邱事緩，不如令毋丘儉董昭，並黑山舊部，守住封邱，以全軍還延津，迎敵諸葛亮；並請呂蒙出兵，以撓趙雲之後，庶可持久。」劉曄道：「事不宜遲，都督請速行之。」司馬懿倉卒作書，差心腹將士，星夜赴濮陽，請呂蒙出兵，留毋丘儉董昭領兵萬人，並黑山殘部六千人，留守封邱，堅守勿戰，以為犄角之勢；一面以輜車載張郃，令曹洪作先鋒，鍾鄧為左右翼，曹仁斷後，典滿許儀為左右翼，懿與劉曄領中軍，以郝昭郭淮為左右翼，撥隊徑還延津。<br />
　　孔明得了趙雲敗報，見司馬懿全軍歸來，吩咐撒開圍城，毋遏歸師之鋒。司馬懿乘勢在城外紮營，與孔明相持，仍令於禁端事城守，阻住孔明北上。孔明見趙雲新敗，曹兵聲勢復振，且良將精兵，盡在前敵，一時未易猝敗；又恐呂蒙復出兵撓趙雲後路，火速分軍一萬，並糧食器械，補充雲軍。又令張飛全軍屯陽武，與雲軍聯絡。令黃忠率西涼騎將馬凱韓雍，掩護大營。<br />
　　那雲長在許昌，也接了趙雲敗報，忙從荊襄方面調軍萬人，令徐元直自率前往，協助趙雲，趙雲先後得兩處接濟，聲勢復振，同著元直，撫恤傷痍，彌縫卒伍，修繕器械，招集潰亡。<br />
　　呂蒙因接到司馬懿手書，令韓當全琮朱異，領兵萬人，屯兵荷澤，遙為聲援。孔明教雲按兵勿動，候馬超魏延得手，覆其根本，再進不遲。趙雲遵命，按兵封邱不提。<br />
　　且說馬超王平馬岱，領兵來到邯鄲，姜維文鴦來見。馬超與三將商議道：「元帥大兵，現已渡河，與司馬懿相持延津陽武之間，子龍又有出兵東路消息，曹兵大將，皆在前敵，此去幽州，僅有曹休曹熊諸人，本非能兵，魏文長與田太守會兵出飛狐，曹兵內部情形，已經瓦解，我兵便可直出邢台，以通北道，但不知邢台曹兵是何人統率？」姜維答道：「據細作報稱邢台係魏將唐咨州泰令狐愚三人部兵萬人把守，漁陽係魏濡陽王曹熊領兵二萬鎮守，曹休在幽州駐紮，也有兵三萬。」馬超道：「既然如此，可飛調到劉延守上黨，張嶷出守安陽，調李將軍進駐邯鄲，以防後路空虛；伯約領兵萬人作先鋒，文將軍與舍弟為左右翼，即日進攻邢台，某家自同子均部領後軍，陸續進發。」姜維領命，同文鴦馬岱即日起程，進取邢台，馬超與王平休軍邯鄲，候李嚴兵到。李嚴在安陽，將防務交妥張嶷，自領新軍數百人，來到邯鄲。馬超留軍萬與李嚴，令守護邯鄲，自同王平領兵二萬，向邢台進發。<br />
　　卻說漢兵前鋒的姜維三將，前赴邢台，姜維在路上與馬岱文鴦商議道：「曹兵屢敗，畏我聲威，決不敢出戰城外；我兵懸軍深入，利在速戰，若屯兵堅城之下，彼兵四面來援，則我軍氣沮，而勝負未可知矣！探聞廣宗鉅鹿都無重兵，那一位將軍領輕騎千人，越臨洛關，沿沙河而上，襲破鉅鹿，即假鉅鹿守兵旗幟，晝夜兼行，賺破邢台，庶不勞師而定？」文鴦應聲願往，姜維選銳卒千騎與之。文鴦倍道兼行，乘夜襲了鉅鹿，兵不留滯，即冒鉅鹿守兵旗幟，來襲邢台。<br />
　　邢台魏將，見漢兵一到，登城拒守，分道求援。不過幾日，只見東道上鼓角喧天，一彪魏兵打著了鉅鹿旗號，衝圍殺入，漢兵紛紛閃開。唐咨三將，見救兵來到，留著令狐愚守城，自與州泰開城接應。文鴦就勢殺到城根，冷不提防，手起一槍，將唐咨挑翻下馬，州泰措手不及，也被文鴦殺死。姜維馬岱，奮勇當先，殺入城中。令孤愚脫下衣甲，雜入亂軍中逃向幽州報信去了，姜維得了邢台，異常歡喜，推文鴦為功首，文鴦謙不敢當。<br />
　　就在這個時候，曹彰從內黃成安肥鄉廣宗，到了鉅鹿。文鴦走了不過一二日，曹彰兵便到了，聽說漢兵取了邢台，全師疾出，便跟著文鴦去路前進，姜維得了邢台，正待遣人報捷，曹彰的軍隊，好似疾風驟雨，登時把城圍住。姜維三將猝不及防，立時分道，登城守禦。那時邢台東門，已被攻破，李典揮兵急進，文鴦堵住城門，奮勇死鬥。忽曹彰又攻破了南門，城內剩下敗殘魏兵，又四處放火，漢兵不能相顧，人自為戰。那馬岱姜維，又雙戰曹彰不下，正在危急萬分，邢台地方，大有得而復失之勢。卻好馬超王平兩路殺來，曹彰同李典只得火速收兵，離城十里紮營。<br />
　　馬超見曹兵已退，入城坐定，姜維諸將來見，說道：「若非主將新來，邢台雖得，恐仍為曹兵所有矣！」馬超令姜維馬岱據城防守，清查城內奸細，自與文鴦王平倚城安營，預備與曹彰血戰。<br />
　　曹彰見馬超兵銳，不可輕敵，吩咐裨將四人，持任城王令箭，發漁陽上谷清河渤海四郡突騎二萬，甲士二萬人，軍前聽令。任城王在北道上紊有威名，令箭到處，准敢違抗，浹旬之間，益兵四萬，並偏裨將校二十餘員。<br />
　　馬超聽得曹彰徵兵禦敵，令裨將馬驥，代李嚴守邯鄲，調李嚴來前敵助戰。李嚴得令，火速來到邢台。馬超吩咐王平道「子均！防守邢台之責，完全歸將軍一人，城外戰事，不必分心。」王平領令入城，專任城守。馬超將部下軍士，分作三隊：超自領七千人將中軍；令姜維將左軍，馬岱為副；李嚴將右軍，文鴦為副；三軍合二萬一千人。<br />
　　馬超分撥已妥，便集合全軍將校，至帳前宣慰道：「我軍深入敵人腹心之地，曹彰現集合四郡人馬，誓與我決一死戰，我有軍三萬，不為不多，借戰勝之威，後有元帥重兵以為聲援，前有文長奇兵以分其勢，敵人雖眾，無如我何！且我軍自入關中以來，無戰不勝，西涼馬隊，天下聞名，絕不能因曹彰而挫我聲威，願與諸君同心共膽，保此令名，曹彰由我自當，他將由諸軍分敵可也！」眾將齊聲諾，馬超又道：「今日之事，有進無退，後顧者斬！」眾將遵令，各自整備鞍馬甲仗。<br />
　　那鮮卑大將慕容軌賀拔奇，因受曹彰厚恩，前時無奈，匆匆辭去，此際聽得曹彰兵臨北地，兩個背主潛逃，各率所部二千餘人，倍道兼程，來助曹彰。曹彰見二將來到，十分喜悅，優加獎勵，自領鐵騎萬人，並上谷兵萬人將中軍，令慕容軌將左，賀拔奇將右，除本部二千人外，各兼統漁陽突騎五千人，令李典領二萬人將後軍，全軍發動，來攻邢台。<br />
　　馬超預備多時，見曹彰來攻，將人馬列成陣勢以待。曹彰指著馬超大罵道：「汝父跋扈鴟張，朝廷論罪行罰，汝兵入許昌，掘塚焚屍，寧復人理！今日拿汝，定當碎屍萬段！」回顧鮮卑二將道：「那位將軍，與我出陣活捉馬超？」賀拔奇應聲出馬，手執溜金雁翅鐺，直取馬超，漢軍陣上，李嚴縱馬提刀迎住賀拔奇。幕容軌驟坐下千里黃花馬，使手中九子鈀，來到陣前，文鴦挺槍接住。四個人登時殺在一堆，十蕩十決，越殺越勇，把兩軍陣上人都看呆了；連曹彰馬超，都不住的連聲喝采。曹彰看著忍不住，自己也催馬來到陣前，馬超怒氣填胸，接住廝殺。兩邊陣上，戰鼓如雷，邢台城裡，屋瓦皆動，直殺到日色沉西，兩邊方才住手。<br />
　　曹彰回到自己營中，對二將道：「二位將軍真英雄也！」二將躬身道：「大王雄武，並世無儔，漢兵眾將，非大王誰能當之！」曹彰吩咐擺酒，與二將賀功，令李典入前軍，提防漢兵劫寨，教二將休息。<br />
　　漢兵營裡，馬超對眾將道：「鮮卑二將，來助曹彰，後患方長，諸將有何良策？」眾將尚未答言，帳下忽報王將軍來見。馬超立時請入，說道：「子均為何夜出？」王平道：「末將今日在城上，見兩軍接戰，可稱勢均力敵！但曹軍雖眾，皆係臨時集合，士心不一，明日決戰，伯約仲華，可各引弓弩手五千人，盡用火箭，射曹兵後軍；後軍一亂，我兵庶可得志。」馬超道：「此計甚善，子均明日但留裨將守城，自領五千人出城助戰可也。」王平領命，即夕入城，安排弓弩手伺候。<br />
　　到了次日，曹彰傾營出戰，馬超便將兵向城側一退，曹彰盡力追擊。忽見姜維馬岱，領兵橫衝過來，萬弩齊發，著火燒身；王平開城殺出，箭下如雨，馬超文鴦李嚴倒趕回來，曹兵大亂。新兵初集，將不相習，止約不住，漢兵大呼，乘勢追殺。曹彰李典慕容軌賀拔奇四將，督著本部精兵，殺條血路，向鉅鹿逃走。馬超大獲全勝，收降兵萬人，得馬七千餘匹，衣甲器械無算。<br />
　　曹彰回到鉅鹿，計點新兵，傷亡殆盡，本部軍士，亦有損失，撫膺歎道：「再敗王師，天亡我也！」鮮卑二將道：「大王請勿傷悲，勝敗軍家之常，今漢兵勢大，內地不可容身，大王不如由漁陽別道，出屯柳城，養威塞外，再入中原，免為敵人所乘。」李典見事已無可為，出屯塞外，召慕鮮卑，原是先王遺命，亦以勸曹彰。彰亦欲保全實力，真個領了全師，出屯柳城。後來曹丕一死。曹彰自稱大魏天王，鬧得九邊神鬼不安，與張飛血戰數場，方才退入陰山，此是後話不提。<br />
　　當下細作報知馬超，超聞言大喜，對眾將道：「曹彰一去，幽州無能為矣！」將部下軍隊，分作兩路，令姜維領兵五千，從束鹿饒陽河間，出徇上谷各縣；令王平領兵五千，從柏鄉曲陽，出徇常山漁陽各郡縣；會魏文長督兵北上，直取幽州，令李嚴領兵萬人，駐邢台，接應兩路軍隊。超自與馬岱文鴦，領本部全軍二萬還安陽，出滑縣，與子龍並諸葛元帥三路會攻司馬懿，下回細表。<br />
　　且說魏延到了榆次，會見田疇，一別二年，相見甚喜。田疇設宴，為魏延洗塵，酒席筵前，說起調兵各節。田疇道：「前聞馬孟起王子均出襲安陽，本境為防禦敵兵侵入，陸續調集各項軍隊兩三萬人，嚴兵守境，幸安陽得手，邊境又安，將軍既來，出戰境外，無煩徵調也。」魏延大喜，次日即請田太守派人前往接守井陘，自領本部並新調各軍，即時出發，來到井陘。高翔出關迎接，將守關事務，交代清楚，隨著魏延，渡滹沱河，直取常山，沿途城鎮，望風崩潰。魏延兵不血刃，直抵漁陽，恰好王平領兵來會。<br />
　　魏延接了王平，大喜說道：「子均！往歲與將軍共定雲中雁門代地各郡，今復得與將軍偕行，漁陽涿易各郡，不難定矣！」王平笑道：「願附驥尾，共事功名。」魏延道：「馬將軍現往何處？」王平答道：「馬將軍聞曹彰出塞，令伯約去徇上谷，令某來從將軍去徇漁陽，馬將軍還安陽，與元帥及趙將軍三路圍攻司馬懿。」魏延驚道：「伯約去徇上谷，必從東道去襲幽州，全功皆為所得矣！」王平道：「這亦不定，曹熊懦葸，決不敢出，平以部軍絕其出路，將軍率所部晝夜兼行，先取涿郡，則幽州自危，伯約東來，將軍北上，兩路合圍，何愁不勝！」<br />
　　魏延大喜道：「子均高見，延所不及，但漁陽聞有兵三萬，將軍所部，僅止五千，恐難操必勝耳！」平答道：「兵何在多，在用之如何耳！曹熊有兩路萬，不知守常山之險，任我兵直入堂奧，斂兵入城，但求自保，有眾百萬，又復何用！平兵雖少，制之有餘，將軍但鼓行而北，若得幽州，漁陽之兵，必內潰矣！」<br />
　　魏延聞王平言喜甚，即與王平分別，領兵直進。果然涿郡守將，因曹熊尚在漁陽，阻住漢兵，未加警備，魏延一至，乘勢進攻，一鼓而下；遂留兵千人，令一裨將守住涿縣，自己徑向幽州進發。到得幽州，姜維已徇定上谷各地，選置守令，徵發士兵八千人，並將而前，在幽州城東紮下大營。魏延兵到，兩路會合，聲勢浩大。<br />
　　幽州城裡曹丕，初至幽州，替父王發喪，追諡高祖武皇帝，自己即日登基，改元黃初，與曹休程昱籌劃軍事；接二連三，聽曹熊轉報曹彰與馬超相持邢台，最後大敗，逃出塞外，漢兵已取邢台，忽然三日，未接曹熊報告，漢兵已奄至城下。曹丕與程昱商議道：「仲達一軍，久無消息，漁陽不知曾否陷落，幽州四面皆敵，如何是好？」程昱道：「大事已去，陛下可乘漢兵未曾合圍，率領宮眷，先往遼東，昱願死守此城，以報主知。」曹丕不覺潸然淚下，對程昱道：「以幽州累卿矣！」昱頓首受命。<br />
　　曹丕與曹休乘夜領兵三千，開了幽州北門，徑趨遼東。姜維晝夜提防曹丕北走，一經聽得，即領所部追趕，程昱在城上，見漢兵去追曹丕，火速領兵出城，抄擊姜維後路。姜維前後受敵，急回兵來迎程昱，曹休曹丕乘間拼命逃脫。程昱見曹丕去遠，正要收兵入城，忽被魏延縱馬上前，橫腰一把，將程昱生擒過馬，曹兵大亂。正是：<br />
　　滎陽紀信，正有前車；河北公孫，已無後路。欲知後事如何，且聽下回分解。<br />
　　異史氏曰：於禁從孤三十年，何期臨危反不如龐德，此曹操襄樊失地時自歎之詞，而世人乃常為此言欺蔽；每若寢陵畫壁，辱禁以死，實為至當，而又多壯德之抬櫬殉身，輒羞禁之稱降有貳也。嗚呼！世人於此，不惟忘禁材勇，品證失人，抑且忘操漢城，褒貶失宜，此奸雄所以能動欺後世，竟使後人至人自欺也，不亦譎哉。在操當日，罷計遷都，激厲左右，自宜有此一言，然於文則實非定論。觀禁入事操門，非薦非降，引數百人，自來投效，魏營中只此一人進身光大。天下大亂，豪傑自惜其材，時操奉詔勤王，奸惡未露，則禁與孫策在術，趙雲在瓚，張遼在布，馬超在魯，曾何以異？是不可遽議其非。回思操敗清水，禁獨能趕殺青州乘勢劫掠百姓之兵，惇告禁反，亦不置辯，且先下寨拒敵以攻張繡，操之知禁，至特指班內，謂汝可去解樊城之圍者，實自此始。是其整軍經武，有勇知方，又何可遽薄其材！及夫水淹七軍，乞哀雲長曰：「上命差遣，身不由己，望求憐憫，誓以死報！「則陵寢因降以死，亦可謂死漢而報關公，而其悔歸曹操，低首雲長，言自由衷，亦何能竟謂無心也！是則屢撓龐德，鳴金阻谷，用掣其肘，更屬暗助關公，有功於漢。嘗謂禁雖有失足之恨，終見立身之操，蓋懷降漢之心，始成背操之志。龐德何人，可與並論？即曰獎之太過，毋亦足抗黃權，何故可輕於禁耶。作者大其來降，許其知恥，不欲受欺於操，因每惜禁之材，前令投吳，即使比於黃權，今令助懿，又若比於向寵；故守延津經旬，無異洪湖十日，後先輝映，令古交悲，是非論定於棺中，黑白斯分於筆底，禁之冤庶幾雪矣。<br />
　　趙雲之敗，司馬之援，皆所以死司馬昭也，而曹惠曹爽同死焉，無他，但令曹氏子孫與司馬子孫同日死耳。姜維之勝，魏延之趨，皆所以破幽州也，而曹彰曹丕同竄焉，無他，但令曹氏弟兄與漢家疆土同時絕耳。一則驅入幽冥，一則投諸塞北，此與晉魏遞禪，報復於寡婦孤兒，不如炎漢中興，報復於山陽安樂，其酷毒寬厚，更有判於天理之巧不如天心之仁，人心之公不如人道之平者也。嗚呼！晉魏不禪，方謂五胡之禍可免，而任城出塞，不謂鮮卑之召猶然，曰：原是先王遺命，則本書獨誅曹操，若謂亂邦國賊無不如斯，其意至深，其筆亦至嚴矣。世有思假外寇以患中國者，其視曹操子孫之例也可！慎勿謂求為曹操而不得，尚可為程昱之死據幽州，然而程昱之例，又如彼也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>