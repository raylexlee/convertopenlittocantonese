<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第三十回　仙桃鎮徐趙大鏖兵　皂角市關張雙縱火</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第三十回</br>　　仙桃鎮徐趙大鏖兵　皂角市關張雙縱火</font></h4>
			　　且說趙雲調集重兵，乘勝來攻仙桃鎮，向寵獻計道：「徐盛甘寧，皆江東良將，佐以潘璋陳武，其勢猶足一戰，主帥可星夜差人赴南陽，請雲長君侯派關平周倉，領兵萬人，由樊城下船，沿漢水直下，至內方山，捨舟而步，橫出皂角市，截仙桃鎮後路；再調新來川軍，以實南陽，則甘徐兩面受攻，必不能支矣。」趙雲道：「將軍之言，可稱奇計！」即修表差官上啟玄德，轉令雲長髮兵。<br />
　　玄德深知甘寧老將，徐盛能兵，單獨進攻，難操必勝，即令川軍前往南陽填防，令雲長派兵協助趙雲。雲長接到令旨，以漢中王自駐荊州，已無後顧之優，南召防務鞏固，一時尚無危險發生，立請徐庶率領關平周倉部兵萬人，由南陽回到襄陽，從漢水順流直下，夾攻仙桃鎮。徐庶領令，即日起程，一面差人知會子龍。子龍佈置已定，自領前軍，令妻馬雲騄將後軍，向寵將左軍，嚴壽將右軍，劉封吳懿，分防左右翼，一聲鼓響，直向江東大營撲來。<br />
　　那徐盛自經敗回，知道趙雲必定窮追深入，江東陸兵，不敵荊州，馬步勢異，形勢可危，若棄仙桃鎮不守，趙雲非追至夏口不可，與甘寧陳武潘璋三人商議，決定死守此地，一面飛報呂蒙，速調張繡軍隊來前敵助戰。呂蒙見前敵情形危急，先令蔣欽領步兵五千前來助戰，令孫韶前往居巢，調張繡一軍速赴前敵，孫韶到了居巢，適值張繡傷疾大發，令部將胡車兒領馬隊五千人來仙桃鎮，聽徐盛指揮。胡車兒未至之先，徐盛己與趙雲血戰一場了。<br />
　　徐盛聽得趙雲督兵前來撲營，請甘寧守住大營，自領中軍，潘璋居左，陳武居右，提刀縱馬，接住趙雲廝殺。趙雲抖擻精神，戰到六十餘合，徐盛看看有些招架不住，潘璋舞刀向前助戰，荊州陣上，嚴壽使大刀上前接住。陳武提著撲刀，步行上前，向寵縱馬提戟趕上，截住陳武，甘寧見徐盛刀法散漫，教蔣欽看守大營，自己提刀來助徐盛。趙雲大吼一聲，一槍刺中徐盛右臂，徐盛身子一晃，幾乎墜馬。甘寧飛馬接住趙雲。<br />
　　徐盛回歸本陣，裹住傷痕，仍在陣前觀戰。看那趙雲越殺越勇，一支槍神出鬼沒，興霸只有招架之工，全無還殺之力，急令蔣欽出馬，幫助興霸。荊州陣上馬雲騄，惟恐丈夫吃虧，揮動大軍，直向吳兵衝來。那嚴壽大刀，乃是家傳武藝，刀刀逼緊，只殺得潘璋汗流氣喘。馬雲騄看個結實，飛馬出陣，出其不意，一槍將潘璋挑下馬來，嚴壽加上一刀，揮為兩段。馬雲騄便來戰蔣欽，嚴壽幫助向寵，雙戰陳武，荊州兵西涼兵見主將得勝，個個奮勇上前，江東兵大潰，甘寧等三將，約束不住，敗下陣來，徐盛揮兵，急忙救應，兩軍混戰一場，方才各自收兵。<br />
　　趙雲大獲全勝，靠著江東大營下寨，進得營來，徐庶差人到了，前來進見。趙雲見徐元直自來，不覺以手加額道：「元直一來，吾必得夏口矣！」立即作書，即差人回復元直，約前後夾攻；再差人去江夏，令蔣琪守護城池，廖化胡班引陸軍一萬，出駐蘄黃，作遙窺湓口之勢，以掣江東北援之師；分撥既定，決定次日再戰：趙雲自領第一軍，嚴壽領第二軍，馬雲騄領第三軍，向寵領第四軍，劉封領第五軍，一軍進戰，二軍三軍，左右翼進，四軍五軍，從後抄擊。三更造飯，平明出兵。<br />
　　江東營裡，甘寧見徐盛受傷，折了潘璋，兵鋒已挫，正在計劃明日戰事，恰好胡車兒領兵來到，二將大喜。甘寧推請徐盛調度，徐盛以大敵當前，不便推卻，請甘寧領前軍，以當趙雲，蔣欽當左，陳武當右。孫韶督後軍，徐盛自領中軍接應，胡車兒領馬隊衝鋒橫擊。<br />
　　到了次日平明，兩邊戰鼓齊鳴，趙雲甘寧，兩馬相交。馬雲騄在旗門影裡，看見東吳陣後，塵土沖天，人馬喧嘩，知道東吳必定新添了馬隊；這是涼州馬氏的特長，叫作望塵知兵，比番夷嗅地，更高一著，急喚嚴壽向寵道：「二位將軍，可上前幫助主帥，某家領兵前去迎擊江東馬隊，叫劉封吳懿領軍抄擊江東後隊。」四將領令，分頭前去。只見江東兵向左右翼一分，胡車兒耀武揚威，領著宛城馬隊，向荊州軍隊直衝過來。荊州兵中間也就豁開一條戰線，馬雲騄揮動西涼馬隊，向前接住廝殺。<br />
　　胡車兒不過是土匪的小魁，並無十分本事，只因張繡本領高強，部兵精銳，故所向有功，此番碰著西涼馬隊，可算旗鼓相當。胡車兒本事平常，戰到二十餘回，馬雲騄向胡車兒心窩虛刺一槍，胡車兒急將刀一架。雲騄掣回槍尖，向上一指，胡車兒招架不及，被雲騄刺中咽喉，跌死馬下。趙雲督率眾將，催軍掩殺，血戰竟日，終以甘寧徐盛，捨死拒戰，仍得收軍還營。<br />
　　徐盛回營，與甘寧商議道：「今日折了胡車兒，損傷不少馬隊，事勢危急，非請都督再派大軍前來救應，此地有些難保。」甘寧道：「敵兵太強，非戰不力，急應求救。」徐盛火速差人前去，不一刻，又聽得細作報導：「關雲長派徐元直領兵萬餘，從皂角市來襲仙桃鎮後路，快來到了。」徐盛聽罷，令蔣欽領兵五千，火速扼住皂角市，俟夏口援兵到來，當再派重兵接應。蔣欽領兵去了。<br />
　　且說夏口呂蒙，聞知前軍失利，飛啟吳侯，調韓當周泰，領兵一萬，前來夏口。孫權得了呂蒙手啟，即命韓週二將領兵前往。又聽得凌統報導：「江夏兵出屯蘄黃，窺伺九江。」權惟恐九江有失，令黃蓋領兵五千，助凌統守九江。三將奉命，分道出發，奔赴前敵去了。<br />
　　那徐元直領兵來到皂角市，前鋒報導：「有江東軍在此把守。」徐庶暗暗稱歎，徐盛甘寧二將，真個能兵，即令關平前去討戰。蔣欽因兵少不敢出戰，閉營死守。關平回報徐庶，徐庶笑道：「兵法十圍五攻，彼以兵少不敢出戰，已畏我矣！小將軍與周將軍各領三千人，今夜三更時分，乘風縱火，以燒其營，彼軍必亂，從而蹂之，必大破矣！」關平領計，同了周倉，到了夜半，如法泡制。<br />
　　當晚那蔣欽守住營柵，深夜無眠，三更以後，猛聽得四週喊聲，營中四面火起，荊州兵乘勢闖殺，江東兵自相驚擾，全營大亂。蔣欽死命抵住關平，周倉卻從營後殺入，風火生威，禁不得徐庶又督大兵橫壓過來，蔣欽只得拋下關平，帶了敗兵，向南逃走。徐庶號令眾兵，奮勇追趕，不令江東兵休息，一日一夜，追得蔣欽上天無路，入地無門，五千人剩不了三數百。到了仙桃鎮，孫韶接應進了大營，才得休憩。<br />
　　那徐盛聞知皂角市失守，頓足歎道：「兵力太單，不敷防守，致有此失，徐元直陰謀百出，乘勝襲我後路，兩面受敵，全師必譖。」急與甘寧商議，連夜撤兵，孫韶領第一隊先行，陳武領第二隊，蔣欽領第三隊，徐盛與甘寧親自斷後，拔隊退守蔡甸去了。<br />
　　卻說趙雲預算徐庶兵到，知道江東兵必走，自與雲騄率著馬隊前去追趕，嚴壽向寵領步隊接應。徐盛剛離了仙桃鎮，趙雲夫妻早已趕到。徐盛甘寧且戰且走，後面關平周倉，也趕上了，四匹馬緊緊追趕，蔣欽陳武回馬迎戰，殺得趙雲性起，覷個破綻，一槍將陳武挑下馬來，江東兵四散潰走。徐盛甘寧蔣欽三人死戰得脫，直到蔡甸。恪好韓當周泰領兵前來，向前接應，趙雲方才收兵。徐盛統計此番戰事，損失兵士二萬餘人，折了潘璋陳武胡車兒三員戰將，元氣大傷；又懼趙雲節節進攻，直取夏口，與呂蒙商議，將韓當周泰所部，並夏口統調新軍二萬，與蔣欽甘寧分作五營，環列蔡甸，以便與趙雲接戰。<br />
　　那邊趙雲與徐元直休兵數日，決定乘勝進攻，以取夏口。元直道：「韓當周泰，皆江東名將，非潘璋陳武可比，明日若出兵，必係二人出戰，可令善射之士三數十人選擇良弓勁弩，專射二人，二將不死亦傷，則江東軍鋒盡矣！蔡甸之軍一敗，夏口無險可守，非退至秣陵關，殆難立足也。」趙雲稱善，即令雲騄選西涼弓弩手百人，伺隙而動。<br />
　　到了次日，趙雲令嚴壽出兵計戰，江東陣上，韓當躍馬而出，兩個接手就殺，鬥到五十餘合，勝負未分。周泰橫刀上前助戰，關平縱馬敵住，不到十合，關平嚴壽雙雙敗走，韓當周泰飛馬趕來。徐盛恐二將有失，火速鳴金，二將已入垓心。馬雲騄縱馬來到陣前，將紅旗一展，弓弩手一齊放箭。一霎時箭如飛蝗，韓週二將退避不迭，身上各中十餘箭，負傷敗回。趙雲在中軍吩咐擂鼓助威，自己一馬當先，關平嚴壽劉封吳懿一齊出馬，揮動大軍，望江東大營，直衝過來，徐盛甘寧蔣欽一齊向前迎敵，孫韶保著受傷二將回營。<br />
　　徐庶急向雲騄道：「趙夫人可領本部人馬，直取蔣欽營寨，彼兵新敗，士無鬥志，必然潰散，一營敗潰，牽動全軍，我軍可操必勝之權矣！」雲騄應諾，揮兵徑劫蔣欽的營，果然兵無主將，全營四散。雲騄令軍中放起火來，江東軍士，一時大亂，趙雲諸將越殺越有精神，雲騄領兵從蔣欽營中殺出，又來攻徐盛的營寨。一軍得勢，萬眾如龍，徐盛蘭將，只得棄了蔡甸，孫韶保護韓當周泰一齊敗走。荊州兵西涼兵奮勇追殺，江東兵陷落沿途湖沼者，不計其數。一直追到夏口，呂蒙整兵迎護，徐盛諸將，方得入城。<br />
　　呂蒙令將受傷二將，用船隻送回九江養傷。徐盛甘寧，上前請罪。呂蒙道：「二位將軍，出死入生，血戰累月，敵兵勢大，非戰之罪也！」二將謝過。呂蒙道：「趙雲乘累勝之勢，非得夏口不止，夏口無險可憑，彼之水師，近在咫尺，若水陸夾攻，我軍將無噍類！軍鋒已挫，再戰為難，我意不如棄了夏口，先令馬隊回秣陵關駐紮，步隊登舟，順流東守九江，水師斷後，焚毀夏口，免為敵守，二位將軍以為如何？」二將道：「事已到此，只有此法。」蒙令馬隊先行開拔，候馬隊去了一日，密令水師伺候迎敵，步隊乘夜登舟，即時開駛，江東兵退後，夏口城中，四面火起。<br />
　　你說趙雲緣何不攻城？雲因追兵勞乏，暫為休息，又令向寵前去督率水師，約期進攻，誰知呂蒙先自走了。趙雲揮兵入城，救滅了火，安撫居民，也不窮追，令向寵將兵船分泊沿江上下，令嚴壽劉封領兵二萬，守住夏口，與江夏隔江對峙，水陸聯絡，聲勢浩大。元直自率關平周倉，全兵還屯南陽。趙雲夫婦回到荊州，來見玄德。玄德接到捷報，不勝歡悅，親率文武出城迎接，雲夫婦向前參見。玄德攜雲手道：「呂蒙徐盛，江東名將，皆為我子龍所敗，漢室中興有日矣！」雲夫婦遜謝，隨入城中，進得帥府，玄德設宴，與雲賀功，令雲坐首座，雲固辭不就，說道：「請候他年蕩平吳會，再膺上賞！」玄德不得已從之。正是：<br />
　　江漢滔滔，盡是元勳汗血；荊襄滾滾，皆輸上將威儀！欲知後事如何，且聽下回分解。<br />
　　異史氏曰：荊州之禍，有曹操之夾攻，猇亭之敗，有曹丕之親征，聯魏仇蜀，即成離蜀自仇之局，作者以吳之失計也，為寫此回以翻之，此又讀者所不覺也。蓋以吳蜀相聯，赤壁得志為影，故先寫蔡中蔡和詐降之往事，以引此次之鏖兵，此中己寓隱戒。而仙桃之敗，亦仍以襄樊雲長之兵夾攻之，以暗襯徐公明大戰沔水，深入而勝之翻案。必又以關平周倉，明示假手，吳仇得親報之，並見雲長坦蕩，不可以自出復仇辱之也。皂角不守、何異麥城，三方圍沔，是如麥城之虛其北面也。不寫陸遜，固以徐盛為代，然亦不許仇及伯言，以伯言之出，乃先主不納吳降，而以忿兵激之出耳。況本書之志，真英雄雖在敵國，不輕棄之；且以不寫為褒，如遜即其一例。故本回翻案，人益不覺，以為地理所及，戰略所關，宜如是寫，而不知此一回中，為翻荊州一案之補筆，即翻猇亭一案之正筆也。書生拜大將，則向寵近似，寫伏於前；猇亭得仇人，則潘璋之死，寫殺於後；連營之火，見於皂角；孫桓之出，代以孫韶，直令退回秣陵，又何異逃歸白帝也，是知翻案有隱有顯，有暗有明；有前後錯綜，有彼此顛倒；復入之以變幻奇妙之文，出之以反正映帶之筆，草草一讀，更何從識其端倪哉。<br />
　　作者感喟於古今戰事之禍，厥意遙深，雖為論古之雄文，亦每見痛今之微筆，似有意似無意，竟不可知。然身為今人，則親見今事，亦自然出諸筆底；如諷如嘲，殆未自覺，固屬文人心理之恒常，況自以遊戲筆墨寫之，倉卒間本無取於諱忌也。民元夏口之火，人民至今思之，尚存餘悸，不圖今於此回忽睹及之，瓦礫邱墟，樓台焦土，咸陽一炬恐不足匹，則我國人民之重拜軍閥之賜者，乃千年以上，竟同拜呂蒙之賜！微哉斯言之旨乎！而後知古今一轍，火燒夏口之馮段，亦不過呂蒙一類人物而已。至以此火為連營之尾聲補足翻案，又更寫東吳本領，終不捨此一著，時愈久而膽愈天，由燒山林以進焚市鎮，所以著呂蒙之惡，而不外以一嫉字寫之耳，是則讀者萬勿徒以感今筆墨視之也可。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>