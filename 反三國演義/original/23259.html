<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第四十七回　公孫淵獻俘幽州城　司馬懿坐困延津縣</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十七回</br>　　公孫淵獻俘幽州城　司馬懿坐困延津縣</font></h4>
			　　卻說魏延在幽州城捉了程昱，與姜維乘勢搶城。城中雖有兵將，因曹丕已退，程昱被擒，無人主持，混戰一回，被二將攻入城中，招降餘軍，安輯百姓，將程昱推至府前。程昱破口大罵，魏延暴躁如雷，便要下坐自殺程昱。姜維諫道：「士各有志，趙將軍生擒徐盛，賜劍自盡，渠之謾罵，不過欲求速死，此等人未必可降，降之亦為後患，令其自殺可耳！」隨對程昱道：「程大人不必如此，桀犬吠堯，各為其主，何必謾罵，自損學養！」命左右取劍與程昱，將綁鬆了。程昱接劍在手，向東再拜，自刎而亡。魏延姜維各為歎息，從優殮葬，以安士心。<br />
　　魏延姜維二將，在幽州牧府中，議發兵追擊曹丕。姜維道：「將軍且莫性急，曹熊此去，必奔遼東，我若急追，公孫淵必協以拒我；我盛兵幽州，遣一介之使，馳示威聲，則諸曹之首，必自至幽州矣！」魏延大喜，即日派人前往遼東，宣示德意。一面令人飛報王平，言幽州已經取得；一面令姜維自出榆關，整頓邊防，防備曹彰南侵。<br />
　　那王平接到捷音，立刻轉知李嚴，速報知大營，自將前殺之曹兵三人，竿示首級，言大兵攻破幽州，曹丕曹休程昱，盡被擒斬，送來漁陽號令。漁陽城中，得了此項風聲，互相傳播，登時鼎沸起來。王平又領軍士紛紛射入箭書，諭令漁陽軍民，若殺曹熊，開城投降，不徒免死，更有重賞。城中軍民愈加惶惑，真有人謀殺曹熊。<br />
　　那曹熊本來怯懦，見事已至此，知無可為，喚部將道：「漢兵欲得而甘心者，惟有孤耳！孤城四絕，徒累生民，孤不為也！汝輩可以孤為進身之階，而保一城民命也。」言罷，淚流被面，左右皆不能仰視。遂拔劍自刎而死。左右見狀，皆痛哭失聲，一方看護曹熊屍首，一方開城迎降。王平領兵入城，降兵皆繳械待命。<br />
　　王平入城坐定，吩咐曹兵部將，把曹熊屍首，好生收殮，部將遵命去了。卻因看著王平兵少，大家不免翻悔起來，又想乘機取事。中間便有那些賣友求榮的，又來走漏消息，王平不動聲色，將降兵驍桀八將，驀地掩捕，即行梟首，餘黨驚散，一場風渡，無形消釋。隨將所有降兵，分別去留，酌量道路遠近，給資遣散過半，遣人分頭報捷。<br />
　　孔明連接諸將捷音，立時轉奏洛陽，令魏延權督幽州軍事，姜維王平諸將，盡歸節制，幽州善後事宜，責令三將妥慎辦理，會同田太守備兵九邊，嚴防曹彰乘虛內侵。魏延奉到命令，敬謹遵行。<br />
　　那曹丕曹休，晝夜兼程，到了遼東，公孫淵率領文武出城迎接，俯伏稱臣，曹休甚加慰勞。進了城中，公孫淵將正寢讓與曹丕居住，朝夕款待，致敬盡禮，到也安生。曹休與公孫淵商議，要其出兵去救幽州。公孫淵回到本宅，與心腹商議。有謀士獻策道：「曹操挾六州之眾，氣蓋天下，兵敗身死，國破家亡，漢兵之勢，不問可知！我遠在遼東，與人無忤，漢業中興，我不過遣使進貢，不失藩服之位，若舉兵內向，則我有犯順之名，貽彼以出兵之口實，我之兵力，能及曹操否？是自致危亡也！」公孫淵聞言，連聲稱是。<br />
　　公孫淵正在家商議間，忽報漢使求見。公孫淵即今相請，漢使昂然直入。公孫淵不敢怠慢，優禮款待，漢使將主將手書呈上。公孫淵接過觀看，係都督汾晉諸軍事魏延領銜，言奉漢中王令旨，大元帥命令，出師北伐，所過城邑，望風迎降，探聞曹丕君臣，逃避遼東，仰即火速擒送幽州，以彰天討，當奏明今上，令汝世守遼東云云。公孫淵令近臣陪侍使者，自攜手書，商之心腹。眾將同聲道：「主公原本漢臣，宜遵漢令，於國於家，實為兩利。」公孫淵意始決，暗令部軍圍攻城外曹兵，令偏將領兵千人，圍住曹丕住宅，誰知曹丕已知道風聲了。原來姜維計劃，令使者到了遼東，吩咐從人四處宣傳，使兩下疑忌，好叫公孫淵近於無奈，而殺曹丕。曹休在外，聽得風聲，急令人報知曹丕，自入城外軍中，決與公孫淵決一死戰。<br />
　　曹丕接得此信，手足無措，眾宮眷相傾失聲。只見美人薛靈芸上前啟道：「大王國破家亡，身臨絕地，尚何志意，留戀人間？賤妾蓄鴆相待久矣！請先死大王之前，以明妾志！」即由行篋中取鴆酒一瓶，自己先滿飲一杯，再斟一杯奉上。曹丕見靈芸先飲，接過酒杯，一飲而盡。宮眷爭先取飲，投環自刎死者枕籍。比及公孫淵派人來圍時，曹丕早已乘龍上升帝闕了，到把公孫淵嚇了一大跳。忽已聽得城外殺聲動地。<br />
　　原來曹休激勵將士，奮勇血戰。將士已無生望，一個個捨死忘生，遼東軍士，被他們殺傷數千餘人。公孫淵大怒，令弓弩手萬人，四面橫射，將曹休並三千人馬，盡射死在遼東城下，割下曹休曹丕首級，用木匣裝著，派遣心腹部將，齎著貢物，隨著使者，到幽州獻俘。<br />
　　遼東使者行到榆關，先見姜維，姜維優加撫慰，飛報魏延，魏延聞得遼東使到，大陳兵衛，戎服佩劍，高坐堂皇，漢使引著遼東使者，上前謁見。延賜坐慰勞，令將貢物首級驗收，轉呈漢中王，候令旨定奪；大會諸將，重賞來使，復書獎譽，承制授公孫淵行遼東太守事，俟漢帝登基，再行厚賞，差來使先回覆命，以私人名義，贈公孫淵鞍馬刀劍名酒什器，賜來使千金，以實歸裝。來使歡歡喜喜回轉遼東覆命去了。<br />
　　魏延送過東使者，隨派人將曹丕等首級並遼東貢物，火速呈送元帥轉呈漢中王，自己同姜維王平高翔，安輯幽州所屬各地，剿除伏莽，資遣潰兵，分守險要，休養軍隊，補充馬匹，屯積糧棘；各令丞尉簿，均留原職，試辦三月，以定去留。戰爭之後，民易安生，一經整頓，成績斐然，這也慢表。<br />
　　孔明在陽武，接到魏延遼東獻俘幽州底定消息，一面聲敘事實，將曹丕曹休二人首級，號令軍中三日，然後轉送洛陽。一面分調趙雲一軍先攻封邱，調馬超一軍與張飛會攻延津，掣司馬懿回救封邱之肘；令黃忠領中軍，攻延津之南。四路兵十餘萬，聲勢赫如；兼之又聽得曹丕已死，幽州已得，愈加心雄膽壯，曹兵方面，可就苦樂殊途了。<br />
　　且說趙雲屯軍多日，諸將傷痕已愈，兵隊元氣恢復。休息既久，躍躍欲逞。趙雲奉到將令，召集諸將道：「我兵自與呂蒙徐盛血戰江淮，北入九里關，襲取汝南，蕩定許都，攻無不克，戰無不勝，而封邱一役，反勝為敗，係敵人出我不意，亦由我軍恃勝而驕，全師以出折傷過半，哀我同袍，殞身王事！雲忝為主將，待罪行間，未敢以一敗而灰心，令戰死軍校，永無報仇之望；是以與諸君枕戈待旦，伺隙而動，不徒欲雪當日之恥，亦欲以慰忠魂於地下也！今幽州已破，曹丕已亡，司馬懿張郃所據，不及十縣，餘兵不及八萬，孤軍援絕，甕蹩釜魚，我軍四面圍攻，報仇雪恨，在此一舉，眾位將軍，可各出奇謀，以徼必勝。」<br />
　　張翼啟道：「主將專東面之防，原以驅逐呂蒙為事，今既奉令圍攻司馬懿，自應合力撲滅北路之敵，然後轉而東向；司馬懿自據延津，而今董昭毋丘儉守封邱以為犄角，現聞元帥令黃老將軍翼德君侯馬將軍三路圍攻延津，司馬懿自顧不暇，何能顧及封邱？封邱城池不高，守禦不備，但督全軍，奮勇直撲，不難一鼓而下，請主將即傳令，翼願與諸將先登陷陣也。」<br />
　　趙雲大喜道：「張將軍既肯先登，封邱不難下矣！」即時下令，令先鋒張翼領黃武崔頎龐氏兄弟先登陷陣，自與嚴壽督軍繼進，號令眾軍，不得封邱，誓不回軍。全軍登時發動，直撲封邱，將城四面圍住，城上矢石如雨。張翼左手執盾，右手提刀，踏著城堞，攀緣而上，軍士前僕後起，蟻附而登。一聲喊起，張翼早上了城，一刀將董昭斬了；黃武崔顧也上得城去，三個人奮勇衝殺，曹兵風靡，毋丘儉督眾死拒垛口。趙雲嚴壽殺上西城，漢兵如潮似浪，大開城門，截殺曹軍。張翼三將與毋丘儉戰到半酣，黃武一戟，刺傷毋丘儉左腕，張翼就勢一刀，將毋丘儉劈下城垣，漢兵大獲全勝，便得了封邱。曹仁曹洪文聘，奉令來救，已趕不及，回不了延津，退屯黑山去了。趙雲進衙坐定，吩咐安撫居民，遣散降卒，擺酒替張翼諸將賀功，留傅僉守城，飛報大營，火速領軍開赴延津。<br />
　　延津的司馬懿，在延津城下大營，見漢兵營中懸掛曹丕曹休二人首級，知道幽州已破，後路全虛，封邱方面，消息懸隔；聽得馬超領兵攻延津北面，張飛領兵攻延津西面，黃忠領兵攻延津南面，三路進軍，聲勢浩大；又聽得延津東面，趙雲全軍來到，懿歎息道：「封邱燼矣。」<br />
　　恰值張郃箭傷已愈，來見司馬都督，懿令將士堅守大營，自入城中，與諸將會議，張郃於禁，劉曄呂虔，鄧艾鍾會，典滿許儀，大小將官四十餘員，環立階下。司馬懿慷慨言道：「懿受先王特達之知，受領軍之重任，抗衡強敵，血戰數十；今國破家亡，孤城危急，任城王既渺不知所之，太子復為遼東所害，趙雲全軍盡至，封邱必已陷落，四面環攻，延津危在旦夕！懿受國厚恩，一家同盡，六十之年，復何所望，願與此城同存亡，諸君請各自為計！」<br />
　　當時張郃於禁劉曄呂虔齊聲道：「末將等同先皇厚恩，願與都督同死此城！」鄧艾鍾會典滿許儀亦應聲道：「末將等世受國恩，會儀之父，皆死於敵，君父之仇，不共戴天，又蒙都督提攜教訓，此恩此德，不報何待！除死此城，更無死地，請都督決定方針，作何死法？末將等願生死相隨，決不欲忍恥偷生，苟延旦夕也！」<br />
　　司馬懿見群情憤激，破涕為笑道：「各位將軍，既誓死相從，絕不能坐以待弊；漢兵方面，惟黃忠一軍，兵力稍弱，我以全軍攻破黃忠，既足以壯士氣，亦可以挫敵勢也。」眾將齊道：「都督之言，洞悉敵情，願聽分示。」司馬懿便指派道：「俊義將前軍，典許二將軍為左右翼，文則將後軍，鍾鄧二將軍為左右翼，全軍突出，直撲黃忠，得勝即回，再圖良策。」張郃於禁率領四將，馬上出城，直攻黃忠營壘。司馬懿與劉曄親督將士，分守各城。<br />
　　黃忠軍隊，雖有三萬，大將只有一人，孔明原不放心，見趙雲兵到，距離甚近，方才放下心來，叫黃忠持重勿出。誰知司馬懿看出破綻，吩咐眾將聚攻黃忠。延津城裡城外曹兵，直攻黃忠營寨，人人奮勇，個個逞強，將便自攻破。黃忠與韓雍馬凱三人，冒死抵敵，曹兵殺入，翻江攪海，全軍大亂，看看已敗到萬分危險。<br />
　　那趙雲聞知黃忠危急，忙令妻子馬雲騄守住大營，自與嚴壽張翼黃武關索四將率兵來救，五匹馬當先殺入陣中，曹兵望風披靡。趙雲大叫道：「老將軍休要著慌，某家來也！」黃忠見趙雲來到，精神陡長，敗殘人馬，也就自行集合，回軍再戰。張郃因都督有令在先，呼哨一聲，領了五將，招呼本部人馬，殺出漢營，趙雲黃忠也不進追。張郃等大獲全勝，回到大營，司馬懿自出迎諸將道：「將士同心，故而獲勝，亦先皇在天之靈，有以默佑之也！願長保此心，共濟艱巨耳。」諸將皆下馬遜謝，齊呼先皇萬歲。曹兵得勝，士氣自長。<br />
　　那黃忠敗退回營，來到元帥面前請罪。孔明笑道：「獸猶鬥，而況人乎！老將軍兵力太薄，敵人以全力進犯，猝不及防，致有此敗，此乃亮之失於調度，非老將軍之過也！幸勿自損，徐圖報復。」黃忠謝過。孔明問道：「老將軍所部損失若干？」黃忠道：「兵士損失萬餘人，偏裨將校損失十餘人！」孔明道：「老將軍權請回營，當令子龍撥兵相助。」黃忠即領命回營。<br />
　　黃忠去後，孔明遂令趙雲撥馬忠關索部兵萬人，幫助黃忠；又以北道平定，令馬超速調李嚴回延津大營，以厚兵力。吩咐眾將將延津遠遠圍定，環城築壘，取土成溝，溝中遍插竹籤蒺藜，軍隊更番了望，相機迎拒，俟彼糧絕，必將坐斃，不必仰攻，徒傷士卒。眾將依計進行。司馬懿見漢兵築壘圍城，令諸將更番出戰，以擾工作。孔明自督諸將，隨機應付，一月以後，全工告成。正是：<br />
　　虎狼入阱，空施炰烋；鸚鵡在笯，徒聽言語。欲知後事如何，且聽下回分解。<br />
　　異史氏曰：嘗讀演義郭嘉遺計定遼東一回，甚歎袁氏子孫末路途窮，何至困厄如斯也。今讀本書，始幸有此一回，得為報復曹氏子孫之地，作者文思，毋乃太巧歟！夫操祭墓，而述本初起兵之志曰：吾將南據於河，北阻燕代，兼沙漠之眾，南向以爭天下，庶可以濟。是固本初之夙志，而譚尚相攻，自取覆滅，乃至遼西奔烏桓而敗，遼東投公孫而見殺，授首於人，匣行萬里，徒貽操以哭「哀哉奉孝，傷哉奉孝」之名，豈非任天下之智力，御之以道，不如曹操之有以自鳴其得意者乎。令懿南據於河，彪熊北阻燕代，而俱不得，彰且往兼沙漠之眾矣。是南向以失天下之秋，蔑以克濟，獲履本初之志，而不得如本初之願，一如昨日。乃兄弟相攜，復至敗亡，而遼東共投公孫，卒成授首，傳邊萬里，丕休顱骨，亦不脛而入榆關，郭奉孝果安在也？靈芸奉鴆，何異伏後之世子捐生；曹休揮戈，何異曹髦之驅車南闕；天地報復之情，恐胥盡於作者筆底而必令曹丕得食袁氏之報者，又以甄氏之納，操謂真為吾兒之婦，則袁熙之死，烏可不令曹丕真如袁氏之兒耶！得此一回，本初固可瞑目，吾不意讀演義袁譚首級號令後，又得讀本書，復見丕休首級號令軍前，則譚也，尚也，熙也，能毋一門同快，而俱瞑目乎哉！<br />
　　先主猇亭，而有黃忠之敗，諸葛祁山，而有趙雲之敗，前回既將趙雲兵敗寫卻一次，此回乃將黃忠兵敗往事重補一提。而趙雲之救不必興苞，黃忠之救，仍是趙雲，則筆法自有變幻。然趙雲膽大，每喜深入，故封邱之挫，即戒深入之危；而黃忠不老，動喜逞強，則獨當一面，乃有延津之敗；此固不易演義筆墨之精神，用存忠雲本來之面目。若其戰陣風雲，則逐回變化，情境如真，是為演義所不及，而亦未有者也。但亦無非料故乘虛，兩番均寫足一個司馬懿，究又非如演義之於雲忠獲救，大致雷同，是本書所以可作軍書讀，而演義只能作演義讀也。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>