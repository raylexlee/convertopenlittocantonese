<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第二十三回　議遷都曹操還許下　領新軍馬岱出關中</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二十三回</br>　　議遷都曹操還許下　領新軍馬岱出關中</font></h4>
			　　且說曹仁曹洪，因失了方城，退守葉縣，聽見張苞取了伊陽，關興取了舞陽，襄陽軍士，遍布各地，聲勢十分浩大，惟恐葉縣有失，危及許都，火速遣人去晉城報知曹操。曹操正聞得江東出兵消息，召集眾謀士商議，派兵遣將，聯合鮮卑，從飛狐口入定襄，令曹彰領大兵三萬，從井陘入趙地，以躡上黨之後。細作自江東回來，報稱呂蒙兵襲巴陵，為趙雲截江迎擊，大敗而歸。接連曹仁曹洪的告急文書，雪片似的來到。<br />
　　操得書太息道：「東阿之言驗矣！」吩咐任城王曹彰領兵三萬，鎮守晉城，自己帶領眾文武，星夜回到許都。在道上令鄧艾鍾會分兵二萬，去閿鄉協助徐晃，令張郃曹休領兵二萬，去葉縣協助曹仁曹洪，兩路人馬，分頭去訖。操到了許都，立時升殿，召見群臣。<br />
　　文武朝賀已畢，操對諸文武道：「關雲長素有大志，與朕勢不兩立，今乘諸葛亮西進之機，不但兵北犯中原，既佐以張飛趙雲之勇，復加以徐庶龐統之謀，據荊襄四戰之地，挾梁益財賦之區，部下皆久練之兵，前敵盡新羈之馬，與諸葛亮互相犄角，潛師銳進，是以一戰而得方城，再戰而臨葉縣；若葉縣再有疏虞，則輕車快馬，三日可抵許昌，許昌平坦，無險可守，根本一傾，四支自潰！朕欲遷都幽州，據士馬之區，臨形勝之地，然後與雲長喋血中原。眾位卿家，以為如何？」言訖，只見班部中一位大臣，上前奏道：「不可不可！」操視之，乃都督豫州軍事司馬懿。操問道：「仲達有何高見？」懿奏道：「蒍賈有雲，我能往寇亦能往，今大敵當前，而先移國本，訛言一起，人心瓦解矣！」<br />
　　操笑道：「仲達之言是也，朕姑以試諸卿耳！既不遷都，必謀所以禦敵之方，仲達計將安出？」懿奏道：「呂蒙大敗於巴陵，其志豈須臾忘報復，關雲長之所以悉銳出宛葉，欲使我兵疲於奔命，分西防之兵力，注重東防，俾諸葛亮得以乘機而出潼關，遂定三川，以通襄樊。然潼關以東，新安澠池，是秦崤函故地，夙稱天險，我既節節駐有重兵，以彼據潼關以扼我，故我進取為難；若我悉兵退守，彼欲犯我，難與我同。諸葛亮一生謹慎，此番所以襲取並州，皆其部下冒險進兵之所為，遂從而撫有之，初無深謀遠略於其間也！據上黨，塞井陘，盛兵飛狐之口，皆所以防我，足見一時尚無進取之心。地廣則兵分，防多則力弱，非俟新得之區，又安無事，彌縫之卒，訓練可用，諸葛亮決不敢冒崤函之險，以出潼關；宵旰程功，猶需三月，我但飭閿鄉晉城諸將，堅守不戰，與彼相持，挾全力以應關張。吳知關張與我血戰中原，寧不乘時思報，江漢之間，風雲必起，然後我簡申息之卒，令一上將領數萬之兵，越桐柏以窺襄陽，雲長與我相持宛葉之間，吳之西擾，既足以增其後顧之憂，我桐柏之兵，亦可以覆其根本之地，是良平之智，不能為謀，齎育之勇，不能為武矣！」<br />
　　操大喜道：「仲達之言，可謂知己知彼，百戰百勝也。」隨令司馬懿行大司馬事，假黃鉞，都督徐豫兩州軍事，領軍七萬，出御雲長。司馬懿領旨，辭別聖駕，引兵來到葉縣，曹仁曹洪張郃曹休文聘，迎接入府，參見都督，兩旁坐定，司馬懿便問曹仁道：「張飛兵勢，現在如何？」曹仁道：「張飛自駐方城，張苞駐伊陽，關興駐舞陽，黃武四將巡遊四邑，兵數約五萬人，近日並未討戰。」懿驚道：「張飛勇猛，向主探入，今鎮靜如恒，專收旁縣，以濟軍食，翦我羽翼，待我自困，必有能者在其軍中。」曹洪道：「聞襄陽龐統，為其謀主，方城之失，伊陽舞陽之陷，皆其謀也。」<br />
　　司馬懿聞言，太息道：「舊聞伏龍鳳雛之名，今日一視，名不虛傳。傳令眾將小心防守，不可輕敵，俟江東起兵，我方進戰，以收夾擊之效。」命張郃引所部三千，持虎符發申息防軍二萬人，晝夜兼行，越過桐柏山暗襲襄陽；若得襄陽，即行焚毀，棄而不守，匿兵博望屯，以截關張歸路；若襄陽守備嚴密，不可即得，可大掠近郊以搖前敵軍心；襄陽兵出，弱則與戰，強則退守邊境，彼以防禦為主，決不敢窮追也。張郃領令，自去申息。<br />
　　且說馬岱奉了孔明將令，到了金城，見過韓遂，說明來意。回到武威，收集精兵三萬餘人，馬萬餘匹，星夜起程，回轉長安，將兵馬扎住四郊，自已輕騎到潼關來見孔明。孔明大喜，慰勞馬岱，甚為周至，馬岱感激不已。<br />
　　孔明喚過馬超道：「孟起！頃聞細作報稱，曹操因雲長君侯兵入方城，許下震動，星夜馳回許昌，令司馬懿督兵拒敵。司馬懿足智多謀，必多方以撓荊襄之後，雲長現駐南陽，襄陽雖有防軍，恐猶不免為彼所擾，以搖前敵軍心；幸仲華收兵還來，現在曹兵嚴防崤函，我兵不必冒險進攻，徒傷精銳，孟起可赴長安，選騎兵八千，火速由藍田出武關，助守襄陽，退可聲援子龍，進可助威翼德，魏兵來擾，便與痛剿，使其不敢再窺襄樊，以保我軍後路。襄樊事定，可還武關盧氏，循崤山以東，襲取宜陽。南可與張苞聯絡，北可出龍門以攻洛陽，當令忡華引兵來相接應。」馬超領命，徑奔長安，選騎兵八千，星夜前赴襄陽。<br />
　　孔明巡視潼關一帶防地，異常堅固，吩咐黃忠，小心在意，提防魏兵。自己同著馬岱回到長安，檄令馬成領新兵一萬，駐屯潼關附近，候令出關。令馬岱領新兵一萬五千，駐紮武關，候馬超自襄陽回兵，進攻盧氏。二將領兵，分頭自去。<br />
　　且說馬超領兵，星夜兼程來到襄陽，黃敘出來迎接，以子姪禮參見。馬超異常欣喜，入府坐定，即分頭差人前去南陽報知雲長，去荊州報知子龍。雲長與元直，正因魏兵以司馬懿督師拒敵，素聞司馬懿足計多謀，必遣兵擾亂後方，正欲派關平領兵三千回襄陽助守，接到馬超呈報，雲長大喜，掀髯笑道：「孟起一來，襄陽安如泰山矣！孔明思慮周密，真不可及也。」隨即復書，襄陽各地戰守事宜，悉歸孟起主持，決不遙制，以一事權。馬超接到復書，吩咐黃敘道：「賢姪領兵，守護城澉，我引兵東屯白河，既便兵士芻牧，又可防曹兵西來。」黃敘應諾。馬超吩咐眾軍遠斥堠，明烽燧，以待曹兵。<br />
　　那張郃整頓人馬，越桐柏山，來襲襄陽。早被馬超探悉，急令眾兵分散，埋伏白河附近，候曹兵半渡，聽中軍鼓響，四出截殺，眾軍領令。那張郃越過襄陽防地，不見一人，催督眾軍，勢如風雨，黃昏時候到了白河，曹兵便自渡河。未曾渡得一半，兩岸鼓聲動地，火把齊明，伏兵齊起，箭如飛蝗。張郃急待退軍，只見火光燄中，一員大將，銀盔銀甲，白馬長槍，大叫道：「張郃休走，馬超在此。」張郃大驚，馬超原在上黨，怎麼來到此處？正在遲疑，西涼兵卷地而來，萬馬縱橫，曹兵大亂，赴水死者，不計其數。張郃拚命殺出重圍。馬超縱兵追趕，黑夜之間，不知漢兵多少，只聽得西涼兵齊聲叫道：「降者免死。」曹兵走頭無路，紛紛投降。張郃兩萬餘人，剩下數百敗殘人馬，回到葉縣，自去都督台前請罪不提。<br />
　　馬超計點降兵，約有萬人，馬匹器械，不計其數，將降兵教誡一番，各給銀一兩，立時遣散，不許逗留境內。降兵拜謝，出境去了。馬超叫眾兵將所得各件，移運襄陽城中，休息士馬，分頭飛馬報與雲長孔明知曉。雲長得了捷音，大喜道：「人說孟起年少英雄，今以八千兵敗曹兵三萬，神速無倫，吾兄有此能將，何悉漢室不中興也！」馬上請元直自去襄陽犒軍，說道：「曹兵經此大敗，必不敢再出襄陽，不宜以精銳之師，久置無用之地，或調赴前敵，或仍出澗關，軍師自往，與孟起一商。」<br />
　　徐庶領令，還到襄陽，慰勞馬超，會同犒賞軍士，黃敘設筵款待。元直將雲長意思，告知馬超。馬超道：「末將正欲啟知君侯，移兵武關，以襲盧氏，奉行諸葛元帥原定計劃，軍師此來甚好，張郃諒不敢再來。軍師稍留數日，加設襄陽防務，超明日即當引兵西行，請轉達雲長君侯，恕未面謁也。」徐庶道：「將軍勤勞王事，跋涉山川，君侯愛慕方殷，寧以末節小禮，遂為介介？庶當稍留此間佈防，將軍明日登程可也。」賓主盡歡而散。<br />
　　到了次日，馬超領原來人馬，徑回武關。徐庶從荊州調兵三千，屯兵白河，合黃敘原屯兵一萬二乾人，聲勢相屬，防地穩固，自回南陽，贊划戎機。馬超領兵來到武關，馬岱迎接，弟兄相見，格外親熱。關索因屯兵武關，三人會議，欲進襲盧氏。關索道：「據細作報稱，盧氏守將徐瑛，係前九江太守徐珍之弟，前與徐晃守潼關，失守之後，移防此處，有兵萬人，守備嚴密，素懼西涼兵，不如將人馬改換旗幟，扮作寇盜形式，去到城廂附近擄掠，徐瑛必出兵驅逐，我兵不必迎敵，四散而走，待其追遠，以一支兵伏城側，若獲徐瑛，盧氏必破。」<br />
　　馬超道：「此計甚妙。」即令馬岱前去誘敵，自己引兵襲城。馬岱吩咐眾軍塗面掛須，劫掠城廂附近，只擄金帛，不許殺人。徐瑛聞報，自領兵卒，前來捕治，馬岱率領眾兵向西便走。徐瑛見盜寇只數百人，衣甲不齊，形狀狼狽，並不疑心，離城不過十里，追趕不著，方欲回兵領令，得後軍吶喊，說城中亦有寇盜，徐瑛急回到城邊，只見城門大開，西涼兵佈滿城廂內外。徐瑛原被西涼兵殺怕的，回馬就走。馬岱倒追回來，提刀截住，十合之內，被馬岱一刀砍下馬來，兩個得了盧氏，乘勢追趕潰兵，看看將趕到宜陽。<br />
　　宜陽原是個險要大縣，從前駐兵八千餘人，收留伊陽潰兵四千餘人。守將夏侯元，聽得馬超兵到，急閉城把守。那馬超追趕的盧氏潰兵到了城下，要他開城，夏侯元不肯開城，潰兵情急，環城辱罵。夏侯元吩咐守城兵士放箭。那伊陽潰兵便三三五五，互相傳語，我輩幸是來早，若是來遲，也不免為亂箭所射。守兵便疑伊陽潰兵變了心，禁止他們交頭接耳。伊陽潰兵，不服約束，三言兩語，衝突起來，守城將士，將潰兵首領立時殺了四五個。剩下潰兵大鬧起來，就在城中殺人放火。守兵分頭巷戰，城外潰兵，隔城響應，自己將宜陽城攻破。馬超揮兵入城，敗兵四散出城逃走，夏侯元死於亂軍之中。馬超得了宜陽，救滅火災，撫恤居民，修繕城堞，遍樹旌旗，與張苞聲息相通。令馬岱領兵三千，謹守盧氏，與關索聯成一氣，張飛軍勢，又為一振。正是：<br />
　　虎將威凌，會八方之風雨；馬兒聲勢，勝萬里之波濤。欲知後事如何，且聽下回分解。<br />
　　異史氏曰：雲長擒於禁，斬龐德，威名大震、華夏皆驚之日，曹操會欲遷都以避之矣，乃為司馬懿以聯吳不必遷都諫，遂解樊城之圍，而起呂蒙之禍。今者雲長一出襄樊，兵威又震於河北，使曹操兵還許下，仍以議遷都書，真大快事也！演義之議遷都，未言其地，以雲長未越襄樊，其時操得避之地廠矣；今也不然，諸葛則西據潼關，北扼上黨，雍並之地盡蹙；雲長則一戰入方城，再戰臨葉縣，河洛之地胥危，至操蹌踉而出晉城，狼狽而歸許下，三窟無所，直欲走避幽州，豈不更大可快也哉！乃仍為司馬懿進諫而止，於是知本書之罪仲達深矣。此無他，備寫其謀，既以正司馬懿之誅，甚善其謀，即以寫司馬之出。及司馬領兵，則暗已志曹操之無能為，而明將翻仲達之戰諸藝，喋血中原，重提舊案。諸葛出關在即，而虎鬥龍爭文字自此始矣。<br />
　　馬岱新兵之至，吾於阿瞞歸於許下，已知之矣。諸葛據上黨，塞井陘，雲長出荊襄，向宛葉，此皆欲與操相見於河洛之交，從事與操鬥於三晉之地矣。惟操狼子野心，亂國罪人，始有聯合鮮卑，分兵趙地，假外胡以爭中國，舉民族而酬私願之志，諸葛不使得逞也，故按兵以待雲長之動。一旦華夏震動，老賊自歸，玄黃龍戰，不日可卜。馬岱可不即出關中乎？雖曰諸葛之計如此，在作者筆底，綢繆戰局，早事圖維，固亦不許不知此也。至飛援桐柏，後衛荊襄，自更非鐵騎馳赴，不足應敵；則馬岱尤須即歸，不可再緩，特張郃蠢材，以為飛將軍自天而下，遂驚馬超何又在此間耳，有以馬岱何竟恰歸於此時疑者，張郃之類也。<br />
　　本書深明軍略，對於潰兵收容，屢屢致戒。楊秋程銀之破潼關也，韓浩之失天蕩山也，黃忠之得南鄭也，魏延詐稱敗兵之破長安也；本回馬超馬岱之入宜陽，寫得尤為明顯，皆喪城失地，緣於收容潰兵、以至覆敗者也。然國內自軍閥以來，此僕彼起，年年爭戰，每多喜收容潰兵，以申張個人中心之武力，卒至覆敗接踵而不自悟，果何說耶？由今反古，取臨極明，因重感作者努力此書，其欲垂戒世道人心之意深矣！
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>