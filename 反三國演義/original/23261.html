<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第四十九回　濮陽城三國大交兵　章邱邑二將深入敵</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第四十九回</br>　　濮陽城三國大交兵　章邱邑二將深入敵</font></h4>
			　　卻說呂蒙甘寧，兩軍合力，救出司馬懿全軍將士，雙方雖然折損了些兵將，兩軍相合，自然得勢。懿與諸將，當面致謝，呂蒙極力撫慰。懿請率軍，自當前敵。呂蒙道：「貴軍新受瘡痍，不如退駐范縣，暫為休養，濮陽前敵，蒙自當之，俟貴軍元氣恢復，兩軍合力，整兵再戰可也。」<br />
　　司馬懿謝過呂蒙，率全軍退屯范縣。呂蒙令軍司馬一人，持吳軍都督令箭入曹兵中，伺應司馬都督，凡曹兵所需各物，飭當地官吏，立時供給，武器缺乏，由大營撥補。曹軍苦戰數年，一時暫得休息，又兼吳軍補充軍械糧食，馬匹馱運，就地徵調，十日之間，軍容復振。司馬懿因逃出延津，折了典許二將，雖然傷感，無可如何，只好就原有軍隊中，裁汰老弱，拔擢精銳，招募土著，填補軍額，已有兵六萬人，以張郃為先鋒大將，鄧艾鍾會為左右翼，司馬懿自將中軍，劉曄為副，於禁將後軍，來到濮陽，與吳軍會師。<br />
　　呂蒙見曹兵復振，也自歡喜，揖司馬懿就坐，道：「敗而能振，屢戰不疲，非都督神略，誰能及此！」司馬懿長揖道：「非都督全軍赴援，懿等已皆為漢軍俘虜矣！」呂蒙令全軍將校，與曹兵將士，會晤致禮，下令軍中，以後兩軍接戰，互相援救，如有坐視不理，即以軍法從事。」兩軍將士，同時聲諾。呂蒙請司馬懿屯軍濮陽城西北，自屯濮陽城西南，留甘興霸守城，預備與漢兵血戰。<br />
　　你說漢兵營中，毫無消息，卻是為何？原來孔明雖然得了延津，坑了典滿許儀，陣殺全琮朱異，然因本軍圍城辛苦，又經大戰，令前敵軍士，不必出戰，更番休息，吳魏兵合，不可猝攻，暫守本營，候令決戰。又見呂蒙全師已出，山東內部，守備必虛，令傅僉馬凱韓雍，飛往北地，替出張嶷王平姜維三人，手令姜維發漁陽上谷突騎萬人，河北兵二萬人，率王平張嶷，由南皮出樂陵濟陽，直取章邱，以拊歷城之背；若吳兵堅守歷城，可以一將分兵東徇益都臨淄高密各地，易置守吏，安撫諸民，東道不通，歷城失恃，歷城被迫，前敵自搖矣！三將得令，星馳就道。姜維一軍，自有可觀，稍遲自見。<br />
　　孔明佈置延津封邱城守已畢，自到前敵，諸將齊來參見。孔明問道：「前敵形勢，現在如何？」趙雲啟道：「東吳呂蒙，現在屯兵濮陽西南，司馬懿現在屯兵濮陽西北，互相犄角。」孔明道：「兩軍合勢，良將精兵，萃於此地，正未可侮；然我兵得勢，彼兵怯戰，勝負之數，已可略知，明日決戰，以覘敵情，再定進止。」<br />
　　孔明隨喚趙雲道：「子龍聽令！」趙雲來在孔明面前，孔明道：「呂蒙東吳能將，此次冒險救出司馬懿，足見其能，部下戰將，亦復不弱，然屢敗於子龍，非子龍不足以制之；子龍與夫人，可領嚴壽黃武關索崔頎龐豐龐豫張翼馬忠九將，馬步五萬人，以元直為軍師，去敵呂蒙，吳軍之事，悉以委之。」趙雲得令，同著元直，自回本營，獎率諸將，來戰呂蒙。<br />
　　孔明再喚馬超道：「孟起聽令！」馬超來到面前，孔明道：「曹兵累為孟起所敗，司馬懿現屯濮陽西北，與呂蒙犄角，子龍去戰呂蒙，孟起可領本部馬岱文鴦李嚴，益以關興張苞二將，馬步五萬人，去敵司馬懿，曹兵之事，悉以相委。」馬超得令，同關興張苞轉回本營，預備出戰。孔明又令張飛領兵萬人，為右救應使，接應趙雲；黃忠領兵萬人，為左救應使，接應馬超，駐大營左右。諸葛瞻兄弟各領萬五千人，護衛元帥。分撥已定，三路將軍，厲兵秣馬以待。<br />
　　到了次日天明，趙雲一軍，先行出發，進攻呂蒙。吳軍陣門開處，呂蒙披甲持刀，站在中間，左有韓當，右有周泰，後有蔣欽。甘寧戎裝佩劍，在濮陽城上觀戰。韓當縱馬出陣，嚴壽揮刀接住，周泰戰住了黃武，兩對兒登時大戰起來。趙雲同徐庶在陣上觀看，四匹馬四口刀，殺得起勁。到了五十餘合，二將有點敵不過東吳二將，急令馬忠張翼助戰，吳陣上亦出來二將。趙雲令雲騄擂鼓助戰，自同諸將，一齊出馬，趙雲戰住了呂蒙，眾將各自捉對兒廝殺。<br />
　　孔明聽得右翼鼓聲大震，令張飛前去接應。張飛領兵來到陣前，看見韓當越殺越勇，嚴壽抵敵不住，縱馬持矛，直取韓當。嚴壽退出圈子，幫助黃武，夾攻周泰。甘寧在城上看見張飛出馬，怕韓當吃虧，令裨將守護城池，自領親軍從城中殺出，前來接應。韓當已戰了半日，那裡敵得住張飛。張飛貪功心急，奮勇力戰，韓當招架不住，被張飛一矛從左肩胛直刺過去。甘寧飛馬上前，接住張飛，吳將急將韓當救回，血滿衣襟，不省人事。<br />
　　徐庶見張飛得勝，揮兵大進，馬雲騄督中軍，望吳軍陣上衝來，呂蒙已敵不過趙雲，收軍便退，漢兵衝殺一陣。吳兵折了好幾千人馬，回營固守，再不出戰。一面去看視韓當，見傷勢甚重，敷上了金槍藥，都不濟事，急差人送回合肥。不數日，差人回報，未到合肥，已經身死，眾將皆為垂涕。那合肥的陸遜，恐呂蒙被困，令孫韶代守合肥，自同凌統孫峻領兵二萬來救濮陽。吳軍得了一支生力軍，軍心稍固，那且不提。<br />
　　馬超聽見右翼出戰，急令左翼全軍，來攻司馬懿，迎頭碰見張郃。馬超叫道：「張郃屢敗之將，何必再來出丑！」張郃並不答話，舉槍直取馬超，兩個一來一往，戰到八十餘合，司馬懿急令鳴金收軍。超見懿陣未動，亦不追趕。張郃回到營中，問道：「都督何故收兵？」懿道：「我軍新敗，利守而不利戰，非戰又不能守，不分勝負，便可收兵，馬超軍鋒甚銳，我軍未能即勝，不勝即敗，再敗即不可收拾矣！」司馬懿張郃正議論間，探子飛報吳軍大敗，韓當受傷甚重，懿急令劉曄去吳營慰問。諸將聞報，深服司馬都督神算，各自堅守，馬超亦不進攻。<br />
　　孔明聽得右翼大捷，吳兵固守不出，令張飛入趙雲軍中，代領右翼全軍，仍用趙雲旗幟，令趙雲夫婦與嚴壽黃武回大營聽令。趙雲得令，來到大營，參見孔明。孔明喚入帳中，說道：「吳軍大敗，陸遜必領兵來援濮陽，子龍可星夜領親軍還許昌，請雲長君侯撥騎兵萬人，令人代守新蔡，調廖化全軍八乾人，倍道兼行，由六安徑取合肥；得了合肥，不必進取，但嚴防守，調吳懿全軍駐紮六安，調黃敘領襄陽戎兵萬五千人進駐新蔡，以為聲援，而檄劉牧遣兵填撫襄陽可也。」<br />
　　趙雲聞命大喜，同了夫人二將，領了三百親軍，兼程還許，見了雲長，詳告一切。雲長笑道：「孔明可謂用兵如神，非子龍亦不足當此重任也！」即將部下分撥萬騎，與雲帶領前往，調遣之事，不煩過慮；雲拜別雲長，火速去了。雲長恐呂蒙南歸路絕，橫軼徐土，令關平領兵萬人，出防淮陽；趙累領兵萬人，出防寧陵；飛檄荊州，遣兵填防襄陽，調黃敘進屯六安，調吳懿駐新蔡。又以江夏方面防務，漸趨平緩，留蔣琪領兵萬人，隨馬良會合水師鎮守江夏；令吳班率長沙零桂軍二萬人，兼程來許，以厚兵力。雲長令出如山，兼旬之間，諸軍畢集，趙雲捷報也便到了。<br />
　　且說趙雲辭別雲長，過了六安，令廖化領軍三千，扣城討戰，自與嚴壽乘夜領兵越過合肥，藏兵黃山，廖化領兵，鼓行而前。孫韶少年驍勇，欺負廖化兵少，便要領兵出戰。左右偏將，同聲諫阻，說道：「小將軍！陸將軍臨行，再三囑咐，只可緊守地方，不許擅行出戰，以合肥地關重要，稍有疏虞，山東兵無歸路，江東兵無出路，切不可出戰，恐有蹉跌！」孫韶卻才按捺下去。廖化卻令兵士在城下放火，辱罵孫韶，螟蛉義子，外加種種不堪入耳言語。孫韶大怒，綽槍上馬，整隊出城。左右裨將，無法制止，只得分兵一半隨孫韶出城，一半守護城池。<br />
　　那孫韶出得城來，縱馬挺槍，望廖化便剌。廖化將刀架住道：「孫韶小子，不是本將軍敵手，你叫陸遜出來，與我見過高低！」孫韶怒極，破口大罵，一連幾槍。廖化虛掩一刀，敗下陣去，漢兵紛紛四散。孫韶揮兵追趕，不到兩三里地，眾將士環請回城。孫韶意欲回馬，只見前頭廖化下得馬來，坐在地下，用手招著孫韶。孫韶怒不可遏，飛馬上前，廖化翻身上馬，戰不三合，又往後敗走。<br />
　　孫韶本來乖巧，察言觀色，一個疑心，勒馬便回。只見迎頭山坡左右，兩支漢兵，攔住去路，左邊馬雲騄，右邊黃武；廖化又回轉馬來，三面圍攻，將孫韶困住在垓心，東吳將士，捨命衝突，不得出來，城上吳軍，看見主將被困，留二千人守城，盡起城兵，前來救護，裡應外合，萬眾一心，救出孫韶，回城便走。不料趙雲嚴壽，早從背後攻入城中；令嚴壽收拾城內殘兵，自領部兵，出城來攻孫韶。孫韶一見，認得是趙雲，不敢戀戰，望三河口方面敗走。<br />
　　趙雲得了合肥，也不窮追，令將士安撫城中百姓，驅逐東吳潰卒，檢點府庫，金帛器械糧草，異常豐富，補修城垣，濬深池壕，遠設斥堠，安排固守。隔不多日，黃敘領兵來到六安，阜陽霍邱，雲長都派重兵屯紮，聲勢聯絡。趙雲與諸將養精蓄銳，據險自守，專候吳兵到來廝殺，令人飛報雲長，轉達孔明。<br />
　　那孫韶敗到巢湖，所部二萬餘人，折損一半，韶流涕對諸將道：「不聽眾位將軍之言，遂至喪師失地，使合肥重鎮，一旦失陷，既負桓王垂愛之殷，又負主公付托之重，尚何面目歸見江東！諸君可飛報吳王，請程黃兩將軍來守大峴，調水師沿海北上，護山東諸軍歸路，火速勿延。」言訖，拔出寶劍，向項下一刎，左右救護不及，已無生路了。將士皆痛哭失聲，一面保護孫韶屍首入小峴大營扎住，與巢湖水師犄角，以防趙雲來追；一面將孫韶屍首，沐浴成殮，專人送還建業，並告知吳王。<br />
　　孫權聽得韓當傷重身死，十分悲痛；又聽得合肥失守，孫韶自殺，只急得手足無措，掩袂痛哭，在朝文武，無不傷感。遂吩咐將韓當祔葬先王墓側，孫韶祔葬桓王墓側，急令程普前往督兵，去守小峴山，黃蓋督水師沿海道北上，接應山東諸將。二將領命，即時分道拔隊宿程。程普令子程咨領兵萬人，去守臨淮，督淮泗宿毫各地兵將，以通山東消息。<br />
　　孫權因前敵累敗，折了徐盛韓當，已經萬分傷感；又折了孫韶，是孫策最愛的人，臨死時節，執手告權，屬其好好看待，今盛年夭折，愈加痛惜！合肥失守，軍勢中斷，呂蒙諸將，能否全軍南歸，尚是問題，諸將若有蹉跌，江南又何能保！千思萬慮，懨懨成病，雖然延醫診治，卻是心病難醫，看看日加沉重。<br />
　　那陸遜呂蒙在濮陽與漢兵相持，一連接得郯城下邳各地守將告急文書，聞知合肥已失，孫韶自殺，不覺大驚，遂將警報暫為按下，兩個商議回顧淮南辦法。只聽歷城報馬飛報，漢將姜維王平張嶷，領兵三萬，從樂陵濟陽直取章邱，進攻歷城，丁奉將軍連日血戰，未分勝負，漢兵東徇臨淄昌邑高密臨朐即墨各地，所過之處，勢如破竹。呂蒙聽罷，仰天長歎道：「淮北既失，齊東復危，雖良平復生，不能為計！伯言可督甘寧周泰凌統速還淮南，保守故地，蒙與諸將死此土矣！」<br />
　　陸遜見呂蒙意志堅決，知勸亦無益，江南危迫，又不能不還救，遂同甘寧周泰凌統三將，率領親軍數百，與蒙揮淚為別，取道郯城下邳，回轉濠泗，大集兵將，令甘寧領淮北兵二萬，仍進屯兗州；凌統領淮南兵二萬駐下邳，以為呂蒙退步；周泰去助程普守小峴，以防趙雲。陸遜自還建業，來見孫權，俯伏請罪。<br />
　　孫權強起就坐，撫慰陸遜道：「伯言！江東情形危急，後事悉以累卿矣！」陸遜流涕道：「主公何出此不祥之言？」權歎道：「孤病入膏肓，料無生望，所恨者父兄基業，自我而亡耳！」遜拭淚道：「濮陽戰事，勝負未分，合肥雖失，程普周泰，固守小峴，水陸協防，趙雲尚難飛渡，何遽至是！臣之南還，懼上游各城有失，前還佈防，以免顧此失彼耳！」權歎息道：「卿好為之。孤方寸亂矣！」<br />
　　陸遜拜辭出府，自往九江上游各地巡視，加派重兵，佈置防務，湓口各處，調集水師，東西梁山，各設堅壘，指示諸將，一一佈置，回到建業，報告孫權，權為一喜。遜請調回黃蓋，督水陸軍，紮鎮九江，以固南防；自己復由滁宿入下邳，來探視山東軍勢。卻聞漢兵並未進戰，暗暗納罕孔明用兵如神，怎麼不乘機直進，卻屯兵山東，是何用意？急將帶來新兵萬人，偏裨將校十餘員，軍械糧食具備，率赴濮陽，再見呂蒙。<br />
　　呂蒙見陸遜回來，悲喜交集。陸遜告知各路佈防情形。呂蒙道：「我軍無後顧之憂，庶幾可戰可守，近聞齊東各地，盡為漢兵所有，伯言請往歷城，與丁將軍迎敵北來漢軍，俾蒙一心與諸葛亮相持也！」陸遜領令，即赴歷城，與丁奉孫琳共御姜維。姜維志在得齊東地方，並不十分攻城，歷城暫保無事。<br />
　　你說孔明既聞趙雲得了合肥，又聞姜維得了章邱，為何不乘勢進攻呂蒙？所謂諸葛一生惟謹慎，正是此等地方，孔明因見趙雲新得合肥，若急攻濮陽，呂蒙必敗，蒙敗必以山東委諸司馬懿，而自率全軍回攻合肥；以思歸之眾，臨必死之地，趙雲孤軍，深入腹地，外無援應，內有潰兵，吳軍兩面夾攻，不敗何待？所以綴呂蒙之兵，不得南還，令趙雲得以雍容佈防。又使黃敘吳懿關平趙累之軍，先後出屯，聲勢聯絡，城守堅固，乃趣姜維之眾，東定齊東，但掣蒙兵後路，而不令急攻歷城，免其致死；俟四週防務妥協，大舉進攻，養銳日久，何攻不克！正是：<br />
　　統籌全局，方為大將之才；不急近功，自非常人能及。欲知後事如何，且聽下回分解。<br />
　　異史氏曰：吳魏兵合，集於濮陽，而三國鏖兵，盡此一戰。演義濮陽一失，操謂使吾無家可歸，今日之勢，又何異與呂布大爭濮陽之日也。蓋濮陽去而操更無家，此作者所欲寫此一回，以重申舊案也。然呂布之據濮陽，欲成鼎足，而仍非鼎足也，則一明舊案之目端可不翻，寫舊戰之情，是宜自出筆墨，以寫三國鏖兵。於足馬超拒懿，趙雲拒蒙，以起大戰；即其戰事，便分寫吳魏相聯，終於互利之中，各存真偽之跡，蒙以死戰，懿惟虛應，卻使趙雲深入，合肥不守，可見今昔同然，實魏利而吳不利也。然則呂蒙死戰，不亦愚乎？惟其愚也，故作者以魏有襄樊之危，東吳真救；吳有猇亭之厄，曹魏虛應，徐盛敗丕，是謂精忠，呂蒙勝蜀，是謂賈禍；蜀亡而吳亦亡，則雖亡於蒙可也。此本書所以不容呂蒙，以其大危本國，而非如世俗誇張顯聖，只因敬愛關公者，其間論點，實不得同途共語焉。<br />
　　魏將進兵，以於禁替出司馬懿，漢將進兵，以張飛替出趙雲，前後遙遙相對，而於禁代懿只是以戰為守，張飛代雲卻是以守為戰，便自不同。於禁慣降，故終於不守，張飛慣戰，故終於策勝；以人相較，已是難敵，況突圍而出，力盡筋疲，所恃吳援又遭同敗，則以勢相較，亦但苟延殘喘耳。其持久不戰，死守孤城，以使雲得分兵絕吳歸路，實屬人情至理，非同亂寫進退，以驕軍事勝算者比也。蓋魏至此弩末餘燼，其敗亡只在遲早間，則司馬懿拱手求人，雖有智計又何能為乎？此其所以伏處危城，更不敢輕出一戰也。<br />
　　昔者吳蜀舊好重尋，魏不能伐，丕勉強親征，遂有南徐之敗，今者吳魏聯盟日固，漢愈能伐，亮出奇定策，遂有合肥之勝？昔兩役皆以孫韶當之，則見韶雖異姓，大勝劉封；忠勇堪嘉，異姓如韶而必錄，面縛可恥，親支如禪而必誅！既帝劉諶，是韶者固亦堪稱吳之北地也。又陸遜勝蜀，不先往救孫桓，而彝陵卒出；今遜拒蜀，亦令先難回救孫韶，而合肥以亡；兩兩相形，今古東吳存亡，皆係於此一役，則知本回戰局，特為吳亡張本耳。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>