<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>反三國演義 - 第二回　戰江夏孫氏雪前仇　讓荊州劉牧懲後患</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>第二回</br>　　戰江夏孫氏雪前仇　讓荊州劉牧懲後患</font></h4>
			　　話說關公拒卻曹兵，趕上徐母趙雲車輛，簇擁著徑回新野，先遣人入城報信。玄德聞知大喜，忙傳令親出迎接。徐庶阻攔不住，乃飛騎向前出城，遙見關公匹馬奔至，以鞭回指道：「軍師速前，太夫人車來也！」徐庶慌欲下馬，近前執轡，那赤免馬四蹄翻飛，一團紅火，已滾向城裡去了。庶急牽馬前行，約五里許，望見人車蜂湧，即俯伏道旁以俟，母子相見，不免抱頭痛哭一番。又回身拜過子龍，因請換馬，自來扶轅。於是趙馬縱轡前驅，徐庶步行策車而進，將至城邊，早見玄德居前，眾官列後，左有孔明，右有關公；俱恭候城門相近。雲一馬先到，滾鞍而下，玄德舉酒勞雲道：「非子龍不足完軍師天倫，幾令操斷吾一臂去矣！」徐母車到，玄德躬身迎扶。徐母拜道：「使君以孝示天下，因人子而及其母，辱收賤妾，恩德如天！重錫遠迎，寵逾非分，妾不敢當！」再三固辭不肯先入。玄德遂偕孔明等前行，又止衙前迎候。徐母入署，當廳重展拜謝訖，庶隨母后，復謝孔明關趙相救之惠，自有侍妾引導徐母，請入後堂，更與甘糜二夫人相見，玄德切囑用心侍奉，即讓東廂上房居之。大排筵宴，慶賀軍師母子團圓，人人心悅。<br />
　　一連三日，宴畢，玄德出廳齊集諸將，共議大事，權拜孔明領軍師將軍，徐庶為右軍師，龐統來時，為左軍師，孔明徐庶逐謝，東西就座，玄德言道：「今曹操擁五州之眾，虎視荊襄，挾天子以令諸侯；孫權席父兄之業，坐據江淮，有獨霸一方之志。備忝居漢室宗親，曾奉討賊之詔，而率不教之兵，值屢敗之後，地不過襄樊，眾不過三萬，器械糧草，時虞缺乏，欲求立足，免吞併，猶懼其難，何足當安劉之重任；幸二位軍師，大小將士，各抒高見，共拯危亡。」孔明答道：「主公勿憂，亮夜觀天象，吳楚分野，不日定有兵爭。近聞景升病重，荊州斷難久保，一旦有事，以義赴之，則可唾手而得，此以地近交親，曹吳所不得爭鋒者也。俟得荊州，然後撫定零桂，西並梁益，南可出宛落，西可出秦川，北向以爭中原，主公討賊之志，必有一日大暴於天下。為今之計，但當積儲糧食，內用自固，養精蓄銳，坐觀時變，天下固易為也。可令雲長率馬步軍八千，元直輔之，往屯襄陽；翼德領馬步軍一萬二千，士元輔之，進扼南陽；亮與子龍事主公安駐此間，簡練士卒，用為聲援，生聚教訓，與民休養，亮料曹兵新敗於襄樊，旦夕尚難報復，孫氏積怨於黃祖，早晚必特尋仇，是二子不至遽爾見逼；且吳不能越長江，曹不敢自陷於絕地，庶幾日前之局可保，而未來之計可圖也。」<br />
　　玄德聞言大悅，即日命雲長領兵，前赴襄陽駐紮，以徐庶為之謀主；調回張飛，改令南陽屯守，以龐統為之謀主，進扼曹兵南下之路，兼護軍師孔明家小，提防徐母覆轍。雲長元直受命，同領人馬，庶入內辭別徐母，立時二人馳向襄陽防地去訖。<br />
　　不數日，人報三將軍張飛偕左軍師鳳雛先生龐統已至，玄德亦命闔城燈彩相迎，署中設宴接風，又是一番熱鬧。息軍三日，飛性不耐，急催士元同拜新命，亦領兵趕赴南陽，前去鎮懾，專備曹兵。調撥已定，玄德自與孔明趙雲，率領偏裨文武一干將卒，屯兵新野，隨時兩地聲援，昕夕計議練兵儲糧各事，鞏固城郭，真個日日招軍買馬，朝朝積草屯糧，頓時間士飽馬騰，人心盡附。那孔明負有管仲樂毅的物望，玄德早聞大仁大義的名聲，荊襄九郡豪傑，一旦向風，誰不思棄暗投明，前驅效順，遂愈覺來歸恐後。<br />
　　內中單表一位老英雄，長沙人氏，姓黃名忠，表字漢升，時年已六十有餘，身長八尺，猿臂熊腰，善使一副弓箭，有連珠貫蝨百步穿楊之能；慣用一把八十斤長柄大砍刀，刀法神奇，舞來風雨不透。黃巾賊起，忠鎮守長沙三年，無人敢犯，董卓向之求賂末獲，不錄其功。卓死，曹操弄權，忠歎道：「天下大亂，奸雄竊柄，不絕於朝，逐鹿之勢已成，吾將安歸？終不得為天子守一隅土也！」因棄官掛印而去，耕於嶽麓。及聞玄德卑禮迎賢，伏龍風雛，一時俱至，復私慶道：「漢室中興，定屬此公，彼高臥山中者，且推枕而出，吾其舍末耜有日矣！」不覺回顧弓刀而笑。忽於隴畝間，村老相傳，孔明求將，乃大喜道：「不謂年逾六旬，得仍赴漢家之難，弓刀爾毋再嗚，馬革卒不我負。」於是囊弓挾兵刃，牽馬門外，伸腰舒臂，昂首四顧，仰見長空，正懸皓日，萬里無雲，倏一大鳥，沖天而過，忠從容抽矢射之，應弦而墜，影及於地，忠又舞刀就之，其鳥已貫矢而斃。忠攫鳥上馬，面有得色，拍馬掄刀，一路花雨繽紛，回風如雪，路人但見一騎塵土飛揚，不知黃忠依劍去也。<br />
　　又有一人，姓魏名延，表字文長，自幼人材出眾，武藝超群，只因報仇行劫，被官府踩捕，畫圖緊急行拿，迫延反上巴陵，嘯聚羊樓峒裡，落草為寇。每日擄掠行旅，自飽其眾，更多散金錢，廣招無賴，遠近歸之，聲勢頗大，峒外已無人敢行。黃忠不知繞路，恰從此地經過，早有伏路嘍囉望見，飛報魏延，說來人手有弓刀，雖老恐不能敵，未敢下手。延大異，即令手下黨羽，分佈要道，親身飛騎，前來剪徑，誓非殺此大膽老賊不可，二馬相交，大戰數十餘合，未分勝負。忠佯敗走，延拍馬追來，忠吼聲如雷，回身一箭，正中魏延盔纓，跌落馬下。延心駭極，伏地認輸，忠亦下馬扶之，哈哈笑道：「聊相戲耳！非愛足下英勇，吾箭豈有目者，奈何埋沒於此，自取折纓之辱乎？」因說使共投玄德。延悅服聽命，便領山寨部卒一千三百餘人，馬數百匹，登時放火燒山，攜所有細軟，隨同黃忠，齊來新野投效。玄德問知二將，材武勝人，不在關張之下，又喜添無數人馬為助，厚筵待之。立授黃忠為後將軍，留於帳下聽用，授魏延為偏將軍，又另撥給新野精練兵馬三千；合領原來馬步士卒，令赴樊城駐守，可就近聽雲長節制指揮，勿誤軍情。又以幕賓孫乾副之，助其謀略。魏延欣喜領命，同了孫乾，自去見過關公，小心防守不提。不出三月，玄德募集敢戰驍健步卒三萬餘人，延接新來勇武材能之上七十餘員，盡用為偏裨牙將。有馬五千餘匹，軍糧數十萬石。一面選易守令，和輯軍民，勤求治理，以安百姓。諸葛信賞必罰，黃趙共苦分甘，一時刁鬥維嚴，閭閻可樂。玄德尚不時親巡轄屬，漸覺四境又安，謳歌遍起，轉弄到人不知兵，夜不閉戶起來，早有細作報入荊州。<br />
　　卻說荊州劉表，素不願居漢室宗親，卻以名士出身，沾沾自喜，擁有荊州，無力匡扶九鼎，獨於大義尚能明白。自玄德為蔡瑁譖逼，越居新野，心中時常忿恨自悔，只以內礙嬌妻，無從發洩，鬱悶日積，神經受傷，不久便由心悸怔忡，加患哮喘。荊州素乏名醫，蔡夫人又朝夕溺愛少子，不來相顧，坐是二豎日深，逐成怯弱內損，元氣大虧之症；咳嗽盜汗，日夜不寧，昏沈在床，漸將不治。先時人尚清醒，數月中幾次探報到來，聞得玄德大敗曹兵，奪了襄樊，禮聘伏龍鳳雛，已到新野，新收黃忠魏延一干戰將，兵馬糧草，堆積如山，亦暗暗忻喜，不時嗟歎。一日，又報新野綏集流亡，荊民往歸如市，人心恐被動搖。劉表病在昏沉，聞此消息，心忽自動，深思南陽白水，原為世祖光武發樣之地，目下漢室危亡，宗親零落，劉虞既損於幽州，劉璋在蜀，闇弱無能，自己本屬書生，兩兒豚犬，被操稱辱，切齒至今難報，夫人尚偏愛不明，日構鬩牆之寡，自召外禍，久後荊州必屬他人！漢室興亡，只落在玄德一人身上，今治新野如此，必懷大志，民心既然歸附，不如竟以荊州讓之，免斷送於兩兒之手，死亦可對列祖列宗於地下。輾轉尋思至此，心下似已輕鬆，病如減了一半，不由啟目四顧，房中無人，徑於病榻抬身，居然掙扎坐起，復凝神自喜道：「天誘吾衷，以啟吾弟，必是天將興賢，不可違也，決不可以與子，吾獲瞑目矣！」<br />
　　劉表當下擇賢之心既定，便不欲告知夫人，及謀於蒯越蒯良蔡瑁張允等一班左右，苦撐下床，扶牆就案，抽筆即去修書，往召玄德。只言病重思弟，一為訣別，將有所托，望偕請葛子龍，一同速來。寫到這裡，已覺筆有千鈞，兩腕亂顫，不能再寫；擲筆倚床，塞書枕下，側臂向後而倒，驟忽瞑眩，又行暈去。蔡夫人趨來視疾，哭喚半日方蘇，始知表疾已入膏肓，危在旦夕，因泣問道：「主公若此，琮兒將如之何？」表僅指口，雙目流淚不語，有頃始道：「吾自有處，夫人勿憂。」夫人見表時時昏沈，急召蒯越求計，蒯越道：「吾當矯命如此如此，召大公子先回，人至或殺或留，盡操夫人手矣！」蔡夫人悅，密令如計而行，再來看視劉表，表仍未醒，從事伊籍適入，即囑道：「不知琮兒何往，妾將覓之，煩從事暫侍主公，醒時速來喚妾。」籍敬諾。夫人足方出闥，表似乍醒，見籍甚喜，呼之近前。低聲說道：「待子久矣！」手摸枕下藏書授之道：「煩君速往新野一行。」更喘息道：「家國重托，在君一身，慎勿稍泄，誤我大事，死且知感！」伊籍受命，泣拜而去。<br />
　　卻說劉琦在江夏屯駐，日日悶處船中，近來時覺肉不顫而自驚，坐臥非常不寧，稍覺痊可，又忽奉急令移防荊州。不明就裡，惟以軍令父命，兩俱難違，只得告請黃祖，另撥水師速行接防夏口。祖令呂公引所部戰船百艘，前來相代訖，琦即領全部舟師，計戰船大小二千餘只，開行上游。剛至巴陵，又接荊州急遞文書，內言父親病重，令將師船止駐半途火速遄歸。琦驚駭不已，掉頭大哭，遂一人遵陸，兼程飛騎而進。<br />
　　不意劉琦水師一經移動，早有東吳細作探明，又將消息飛報江東。孫權聞之，大喜設朝，便思商議興兵，乘機報仇，去取江夏。時水軍都督周瑜，正偕魯肅，在鄱陽簡練水師，同不在側，文官僅有張昭顧雍虞翻張溫，武將有程普黃蓋韓當周泰徐盛丁奉甘寧陳武等共守建業，餘均布在要隘，孫權當下會合文武眾官，道：「劉備見逐於蔡瑁，早離荊州，出屯新野，劉表又病重未卜生死，今據探報劉琦水師移入荊州，此必劉表將亡，二子爭立之故。江夏現在空虛，惜公瑾子敬在外，急不能歸。孤欲親將三軍，前往雪恨，取江夏，馘黃祖，以報不共戴天之仇，諸君以為何如？」徐盛諫道：「不可，先破虜將軍，先討逆將軍，均以輕身親出致危，將軍欲報先將軍之仇，只宜坐鎮江南，未可輕動，盛不材願領一軍，直取江夏，斬黃祖之頭，以奉先將軍之靈，乞主公許之。」張昭說道：「徐文向之言是也，願主公速定大計，毋更遲疑，可即從之。」<br />
　　權見文武同心，已操勝算，心中大喜，當日下令，授徐盛為前將軍，即拜江夏太守，但留程普黃蓋二將，共守吳會。其餘五將，並偏裨將士，合領水師三萬，步軍一萬五千人，俱隨徐盛出兵。徐盛頓首受命，便領眾將出至大營升帳，先議進兵方略，說道：「此去江夏道路，計有三條，一由九江陸路，出金牛鎮，越咸寧新市，可攻江夏之南；一由建業水路，達樊口登岸，經梅城白滸，可攻江夏之東；正面水師沂溯流直上，可攻江夏之北；不知那位將軍，敢當一二兩路重任？」韓當周泰齊聲願往，盛即令韓當取第一路，周泰取第二路，各與五千軍先行去訖。又令甘寧領船二十艘，為前部先鋒，早半日起兵；寧領命，亦先去訖。盛分丁奉陳武為左右翼，自領全部水師，督軍隨後，出正面援應甘寧，向前出征。時際涼秋九月，洞庭水漲，長江浪濤洶湧，西北風大作，各戰艦滿掛風帆，其疾如矢，只五六日間，哨船來報，前面已離夏口不遠。<br />
　　且說甘寧領船為前部先鋒，乘風直搶夏口，欹船側水，怒槳如飛，遠遠望見夏口岸邊，疏疏落落，約有戰船百十餘號，在彼駐守。甘寧早得探報，已知夏口守將，正是黃祖部下愛將，當年射死孫堅的呂公。寧爭功心盛，便用言激勵水兵，一面催船火速向前，急來尋仇。此時呂公，已瞭見下流有小船二三十隻，滿載軍士，乘風吶喊，飛棹搶來，明是吳兵來到，急忙準備迎敵，一腳躍出艙頭，親身擂鼓。各船聞警，爭先啟碇，紛紛掉頭開動時，東吳船已至切近。呂公舉旗一揮，心欺吳兵舟小人少，手下戰船，望知號令，便依次散開，成了個圈子，把吳船圍將起來，又衝風直上，四面向吳船撞去。一聲梆子響，箭如雨發，甘寧各船軍士，只有高舉藤牌，遮擋不住，頓時二十隻戰船，滿載亂箭，如同二十隻水刺蝟，在江中團團亂轉，卻不顧命般往來衝突，江面風勢愈緊。不提防呂公坐船，反被外面江風朝裡一逼，恰遇甘寧船隻，撞將出來，兩船正對了頭，相距不過丈許。甘寧眼快，急舉左手飛舞藤牌，護定頭面，右手帶緊所執鋼刀，回腕向後一揚，將身退後半步，猛然抬腿，朝上一縱，早躍過呂公船上。只聽大喝一聲，手起刀落，已將呂公連肩砍倒，順手割下首級，揮刀亂殺，滿船兵士，無人敢敵，一半死於水中。東吳船隻，一齊得勢，奮勇過船，亂呼砍殺。夏口船隻，目見主將喪命，百餘只戰艦，一律膽寒，不敢戀戰，登時四散解圍，一隻只扯起風帆，皆忙向江夏逃命。<br />
　　對江黃祖，接得探報，聞得江中喊殺震天，已在城頭觀戰，一見如此情形，即遣大將張武蘇飛，帶領隔江戰船，來援夏口。當遇甘寧乘勝追逐逃船，越江而來，兩方即在江心對陣。一方占著順風，一方占著順水，卻把長江天險，恰恰各得平分。金鼓雷鳴，短兵相接，夏口敗回船隻，又轉身圍攏，前來助戰。蘇飛坐船較大，在後指揮，張武坐船在前，早接住甘寧軍刀對戰。張武本非甘寧敵手，只戰了十餘合，已只有招架之功，卻因甘寧船少，被蘇飛四面合圍，困在當中。江夏兵多勢大，甘寧無心久戰，只思乘隙突圍，卻反為張武絆住，失去一半酣戰之力。那江夏船上亂箭，又如飛蝗般逼來，看看不便廝殺，寡不敵眾；東吳兵正要敗北，忽聽下游江面，鼓角驚天，號炮震地，旌旗已蔽空而至，旗開處，艨艟戰艦，風帆飽滿，猶如百座連城，排山倒海，破浪飛來。當中一座大船，桅頂高懸一面帥字大旗，迎風招展，船頭一員大將，明盔亮甲，巍然獨坐，兩旁將士，夾侍如林，乃徐盛也。寧見盛親統大軍，救應已到，奮臂一呼，大軍到了，所部各小船上水兵聞之，猛勇頓增十倍，剎時捨死忘生，全力向外撲殺。外面丁奉領船從右殺來，陳武領船從左殺來，人人奮勇，個個爭先。真個兵乘風勢，風助兵威，但遇江夏的船，跳過就殺。這一江的好風，卻遇著這一場的好殺，只殺得江夏水師。血染江流，屍橫水底，夏口助戰的船隻，又是望風而逃了。丁奉催動戰船，趕上蘇飛，便彎弓搭箭，將蘇飛一箭，射落水中。張武心慌，早被甘寧一刀逼近，結果性命。<br />
　　黃祖獨在城頭，看見風色不利，自家水師大敗，急叫手下關城。又有探馬報來，東南兩方城外，俱有東吳人馬，從陸路殺來，不知多少，即將攻城；一路是九江周泰旗號，一路是令支韓當旗號。黃祖聞報，不由意亂心慌，知城萬不能守，只得棄了城池，避入未經出戰的留守坐艦，慌令將帆桅扯滿，速向鸚鵡洲開駛飛逃。<br />
　　黃祖上得船時，東吳大隊戰船，已得徐盛號令，乘勝即攻江夏，萬眾傳呼，千軍鼓枻，便如弩箭離弦，江渚滾浪般，殺往江邊。先到的船上水兵，正烏亂紛紜搶著登岸，江心中猶在喊殺不絕，兀自餘戰未息。黃祖躲在船中，掩身艙畔，向外偷窺，心中十分害怕，私幸出城得快，這時江夏定已失了，船過江心，又不時提防有船追來，只不住的隔艙捶板，催著舟子乘亂火速搖船逃走。將至鸚鵡洲前，時近黃昏，風勢乍落，上流水勢洶湧，轉把黃祖的船倒衝下來。祖心慌急，自出艙來督篙，猛回頭見水程不遠，有一小舟在後飛划而至，更聞舟中高叫，勿要走了黃祖，這廂舟兵聽得，皆棄祖赴水逃生，祖知不妙，便決計捨舟登陸，跳上岸去，不顧高低，舉足向前飛奔。後面小舟，亦來傍岸，一將當頭持劍，躍上岸來，在後緊緊相追不捨。一個如閃電馳風的前奔，一個如流星逐月的後趕，直趕到一座大墳前面，黃祖見不得脫，便趨墓背躲藏。那將趕至墓側，忽然不見了黃祖，知必隱身墓後，更不怠慢，繞墓來搜，黃祖聞聲，又蛇行繞至墓前相避，乍覺眼前一亮，卻睹墓門樹著一道石碑，題曰：漢處士禰衡之墓，不覺神魂俱喪，木立如癡。再聽身後，已有足步聲息，似那將又將搜索過來。祖略一回頭，方看明來追之將，又是見面切齒的仇人，尋思無可逃生，亦不再思躲避，只一手撫墓，仰天長歎一聲，拔劍自刎，登時死於禰衡墓下。那將大喜，趨前割了黃祖首級，乃甘寧也。<br />
　　原來甘寧自以在陣殺了呂公張武，奪得首功，又搶了夏口地方，功績已多，便思將攻取江夏功勞，略分他人，以睦吳將。正在江中一味截殺餘兵，奪掠船隻，往來肅清江面，忽有小卒報說：「見一大船，乘亂揚帆，恐是黃祖，逃往上流去了。」甘寧不信，自駕小舟追來，果認得是黃祖的坐艦，便不能捨而不追，直到鸚鵡洲前，方才趕上，無心中成此大功。後人有詩贊道：<br />
　　鸚鵡洲前百草生，當年國士殺禰衡；墓門伏劍仇誰死，獨見甘寧博盛名。<br />
　　且說徐盛大軍登岸，見城門大開，一擁而入，唾手得了江夏。陳武領軍在前，提刀奔上城頭，來殺黃祖，卻已一人不見。便令樹起東吳旗幟，飛遣人報知徐盛，迎接主帥入城，以安民心。徐盛大喜，擊鼓鳴鉦，整隊而入，百姓伏道以迎。徐盛入衙坐定，人報周泰韓當兩枝人馬早到，盛命即駐城外，與水師環城犄角，毋驚百姓，不日奏凱班師，不必入城，只嚴防陸路，免黃祖改裝脫逃要緊。仍令將功勞入簿；一面檢點人馬俘獲，諸將紛紛獻上功勞，齊來參賀，卻單少了甘寧一人。盛即令人到水陸營中查傳，亦只不見。直至二鼓，人報甘寧渡江而來，獻上三顆首級。盛聞知呂公黃祖，俱被甘寧一人手戳，建立奇功，不覺下帳相迎道：「將軍英雄蓋世，為君侯雪大恥，復大仇，盛不如也！待露章飛奏，以懋爵賞，盛未敢輕議其功。」寧拜謝。盛始命擺酒慶賀，大犒三軍，連夜差人，持黃呂等首級，實報吳侯。權驚喜道：「孤不喜得江夏，喜得興霸一人，獨成大功，為孤雪恨，二賊果有今日乎！」乃親陳酒醴，告祭父兄，獻首於廟；歸朝受賀畢，飛檄授甘寧領九江太守，以酬其勛。從行諸將，盡加封賞，此等驚人消息，自更如飛報與荊州。<br />
　　卻說劉琦飛馬慌忙入了荊州，不先入見蔡夫人，徑來急視其父之疾。劉表自遣伊籍行後，病似微有轉機，人亦常能清醒，劉琦衣不解帶，又晝夜不離父側，以故蔡夫人急切不能如計行事，已有三日。這日破曉，忽有流星探馬來報，江夏失守，黃祖身亡！劉表病中耳根甚靈，聞之大吃一驚，招劉琦近床，一陣喘氣追問：「何以來時軍備，疏防至此？」琦以為父病重自忘，乃稟告移防一切始末，原來琦恐父病惡煩，多言傷氣，除侍病請疾外，未敢他涉，並不疑詐書伏計。又經蔡夫人時以少言外事叮囑，見父不問，卒亦不述，至是始言及之。劉表聽了前後詳情，不禁目瞪口呆，怒氣攻心而起，只見大叫一聲，人已昏厥死去。蔡夫人等聞聲奔至，放聲大哭，一時情急智生，不先急救劉表，卻用手指定劉琦，謂其將生父氣死，喝令左右捆綁府門，即行斬首，喚門官急召蒯越，監視行刑；又令蔡瑁火速召兵，把守四門，不得放外來一人，進城入救。蔡瑁領命出府，後押公子劉琦，泣不成聲，五花大綁，捆作一團，背插長標，上書逆倫弒父斬犯一名劉琦，塞跪大荊筐中，四人倒抬而出。<br />
　　甫出府門，遙見一彪精壯人馬，約有數百餘騎，風馳向府而來。前面三騎，飛奔近前，一同下馬，卻是趙雲在前，伊籍在後，當中一馬，乃劉玄德也。蔡瑁一見，嚇得魂飛天外，勉強上前，施禮相迎。玄德看明後面所捆者，乃是公子劉琦，不知何故，急令趙雲先行鬆綁。劉琦哭訴一切，瑁已轉身欲逃，玄德大怒，方欲喝阻，早為趙雲從後面一把擒住衣領，不能得脫。玄德便令趙雲捉住蔡瑁，伊籍攜了劉琦，俱令隨同入府，共來視表死生，再行定奪。<br />
　　這時劉表氣厥還陽，竟已死而復甦，舉目不見劉琦，惟有蔡夫人及次子劉琮率侍妾輩，圍住哭泣。劉表道：「死生有命，夫人勿過哀，琦兒何在？」夫人道：「主公方獲稍蘇，何必苦念琦兒，有何吩咐？」表泣下，因嗚咽囑道：「我令伊藉往請玄德，來領荊州，今日何猶不至？夫人偏愛琮兒，百計思去琦兒，以求嗣位，萬不宜再存此心！今又不見琦兒，若有差錯，玄德一至，汝母子尚何面目見之？幸勿難為琦兒，多加慈愛，使我忍死須臾，生囑備叔以大事，當重以汝母子顧托之也。」夫人不語。<br />
　　表正氣息僅屬，喘作一團，玄德已領劉琦而入，伊籍隨之，趙雲執蔡瑁立於門外。表見玄德，心中一喜，精神為之稍振，即頷首令玄德近前，執手流涕道：「漢家宗室，今僅三人，我死，弟可接領荊州，必以光復漢祚為志。」語未畢，表泣，玄德亦泣，乃道：「兄宜保重，萬一不幸，還宜以姪嗣立。」表歎道：「此何時耶？兒皆不肖，豈克自立？固以孤寡重累弟矣！」即召琦琮二子，拜於床下，隨命琮取州印付於玄德，夫人不敢阻攔。玄德堅辭，表已囑劉琦道：「兒孝當不念母仇，宜體父心善事之，弟幼無知，更須善教，以此相囑勿忘！」再回顧蔡夫人時，表舌木強，已不能言，須臾氣絕。劉琦哭倒於地，玄德大慟，蔡夫人等號泣舉哀，劉琮雖幼，亦伏地大哭不止。<br />
　　人報軍師孔明至，隨來五千人馬，沿城屯駐，已保護定了城池，伊籍便請玄德出廳理事。玄德哭成淚人，即令孔明先行主持州事，自去料理劉表身後喪葬一切事宜，親為擇日舉喪。放了蔡瑁，令即速回泛地。<br />
　　孔明俟劉表喪葬已畢，乃請玄德出廳受賀。玄德方命伊籍領巴陵太守，前赴巴陵，撫慰劉琦水軍，收輯黃祖敗亡餘燼。劉琦領江夏太守，仍領水師，暫駐巴陵，俟恢復江夏，再行述職。又令馬良領零陵太守，馬謖領桂陽太守，雲長領襄陽太守，蔣琬領長沙太守，費禕領南郡太守，董允領鄖陽太守，黃忠就屯新野，趙雲代巡各境地方，其餘各仍職守，劉備自領荊州牧，拜表就任。又專人迎接徐母入署，卻叫蔡夫人跟著同居，以便朝夕教導，俾易於無形中，改易性情，變化氣質，望其以後能明大義。荊州善後，無一事不辦得井井有條，大加整飭起來。但因此反招惹出兩處忌刻來了，正是：<br />
　　鼎足三分，共逐中原之鹿，劍光一醉，又揮大澤之蛇，欲知後事如何，且聽下回分解。<br />
　　異史氏曰：隆中一對，開三分鼎足之基，此千古指陳得失興亡之重要文字也。亦僅此足傳諸葛之平生，是不可以刪棄而泯沒之。今易草堂為虎帳，即於初拜軍師座上而公言之，真較前席陳詞，為尤得體。只略加顛倒前後文詞，於是諸葛有志未達之南出宛洛，西出秦川二言，遂為通篇著意之主，而本書之要旨亦明。其原有曹操不可與爭鋒，孫權可與為援而不可圖等失志之語，則竟予刪去而改易之。以啟下文，更為妙絕，如是諸葛乃益顯矣。<br />
　　新野一番整頓，便引起四方豪傑從風，順手入黃魏來歸，為英雄生色不少。不僅減去多少辱沒文字，如演義之所云者，亦見棄暗投明，英雄向背，應有自能擇主之方也。豈可以降將軍三字，妄加於忠義之士若黃忠者乎？魏延人品低下，故其出身不可與黃忠同；素有反骨，即令其落草為寇，明有賊性也。然延固能敬忠者，不沒其善，即令其隨忠來歸。此中翻案，深寓褒貶之意，謂為遊戲文章，隨便可以落筆，又烏足以語此乎？<br />
　　嘗讀三國演義，至蔡夫人議獻荊州，諸葛亮火燒新野。竊怪劉備之不取荊州於劉表屢讓之時，尤可說也；及劉琮僭立，父喪不赴，甚至舉土降操，此真天與之機，殆無不可取之理，而仍不取，誠不可說也。卒至燒新野，走樊城，敗當陽，奔夏口，攜民渡江，而民盡罹於鋒刃，托孤寄命，而孤莫保其首領！不忍者以至大忍！不惟喪兄之土，且喪兄之民；不僅兄之家破，又見兄之妻若子偕亡也。若此者，會有何面日復見兄表於九泉之下乎！乃實心乎荊州，恝焉不捨，必授於人，姑從而力奪，既使荊州為曹操所有之荊州，復再為孫權欲得之荊州；於是借荊州，分荊州，索荊州，還荊州，自啟無數葛藤於後。以至於猇亭撓敗，忿兵殞身，皆一荊州之故。此一著大錯，何莫非假仁假義以聚九州之鐵乎？而不仁不義，亦於其貽個間見之矣。<br />
　　時平之與世變，不可同日而語：守經之與達權，必求用得其宜。當是時守土存孤，以存漢室，豈異人任。劉表知其子不能承父業，臨死哀鳴，以州相讓，大義何等可風，君子義焉。本書全表之志，蓋備之失，直以讓書，遂使赤壁鏖兵，盡成虛話。筆底保全軍民性命，豈下百萬。而刪卻舌戰群儒，草船借箭，蔣乾偷書，南屏祭風等，一類兒戲文章於不足齒，真寓大議論於無形者也。吾知劉備讀之而捫心，劉表見之而啜泣，孔明周瑜聞之，亦將瞠目結舌，掩耳而疾走也。嗚呼快哉！<br />
　　劉琮之降操，成於王粲一言，此蔡中郎所謂異才，如是如是！惜本書未一借題罵之。而呂公必死於甘寧之手，黃祖必喪於禰衡墓側。甘寧投吳則不書而諱之，所以重才子英雄者至矣。此即春秋之筆法，而佛氏之因果也，世人讀之，安得不稱快？更有蔡夫人之不死，令跟徐母同居，以便改變氣質，尤令人解頤者竟夕。
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>