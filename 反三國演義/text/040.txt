
			　　卻說司馬懿因漢兵取了孟津，橫斷偃洛，洛陽兵多糧少，不能久守；又見漢兵橫築長牆，以圍洛陽，知道洛陽決不能守，是以乘漢兵未成甬路，先攻宜陽，以疑漢軍，然後鳩合全軍，突圍而出。

　　你說孔明不過十餘萬兵，曹兵在洛陽者十餘萬，漢兵橫亙偃洛，成一縱線，曹兵橫軼而出，其勢自不可當。孔明志在得洛陽以為根據，知道窮寇勿追，歸師勿遏，兼之司馬懿多謀耐戰，曹兵大將李典張郃，盡在行間，決難一網殲除，或反至多傷士卒；故在通偃師一條路上，撇開防兵，讓其退走，單截他的後隊，跟他開開玩笑；因此上曹兵，雖然損失幾千人馬，到得安全退入偃師。

　　司馬懿兵遇偃師，入府坐定。曹彰救回了徐晃司馬昭，進來參見都督，懿急起讓座。曹彰道：「都督請勿作謙，我軍新敗，士氣不振，非修明法令，不足以振懦立頑；主公既委都督以專徵之任，大小將士，當歸統率，方能齊一！前都督遠在新安，彰奉令處理偃師軍務，令都督既來，彰自當退居麾下，以一事權，令將士無二帥之嫌，願勿以彰忝列帝支，過相推挹也！」懿見曹彰說得光明磊落，不便過謙，說道：「既然如此，懿就僭坐，以全高意了。」當下請曹彰坐了左首第一位，李典坐了右首第一位，其餘將士，按爵位列坐。

　　眾將坐定，司馬懿說道：「懿受命以來，喪師失地，上負明王之推轂，下違將帥之摧鋒，耗大儲之金，竭生民之力，中夜自思，寸心如割！當奏知主公，另選能將，前來統兵；懿願削除官位，效力軍前，寧以馬革裹屍，聊報今天子特達之知，請任城王先代理軍務，俟聖旨到來，依旨施行。」

　　曹彰起身道：「都督此言差矣！聖上若不知都督能軍，決不委都督以方面之重。都督駐兵新安，諸葛亮不能深入一步，為功為罪，人所共知！徒因敵帥陰謀，重以地雷兇器，天崩地塌，雖良平亦不能為謀，賁育不能為勇，都督自己引罪則可，人實不能以此為罪，是以主公前次詔旨，但勖後效，並相慰借。會孟津失守，形勢中格，全師退出，比於既失洛陽，又覆軍殺將，為何如也！主公既以全權相委，都督不獎率將士，以謀補救之方，乃急欲卸責，以圖規避，故非主公之所以待都督，又豈都督之所以報主公之本意乎？」

　　曹彰一席話，說得慷慨激昂，懿長揖道：「任城見責，懿不敢不遵，但屢敗之餘，無顏復忝居人上耳！」曹彰還禮道：「諸軍皆敗，不責一人，敵兵強盛，戰機日迫，以言才略，無如都督者，彰與李將軍願率同袍，共聽指揮，決不敢以一經戰敗遂弁髦帥令也。」李典與諸將皆起立道：「願都督振起精神，力圖報復，典與諸將願隨任城王之後，效死軍前，共圖報稱。」接著帳下大小軍官百數十員，一齊聲諾。

　　司馬懿起立道：「諸公既一心報國，懿獨何人，敢忘公義？偃師再退，無地自容！但非得登封，猶深後慮，請任城王與徐將軍領馬步萬人，星夜前往襲取登封，彼軍大捷之餘，必不防我兵轉襲登封也！克復一城，全軍長氣。克城之後，徐將軍即可留守，與子廉互通聲氣，任城王可還偃師，共籌禦敵之策。」曹彰領令，同了徐晃，拔隊起程，晝夜兼行，到了登封，果不出司馬懿之所料，一鼓而下。守將關索，區馬逃到郟鄏，與趙累同守城池去了。

　　曹彰回到偃師，司馬懿奏入許昌，將失陷孟津洛陽之罪，全歸自己，收復登封之功，歸了曹彰徐晃。操手詔賜懿雲：

　　洛陽絕地，勢不能守，全軍退出，以守偃師，孫吳復出，亦不能持異議。復登封以壯士氣，與子廉成犄角之形，非仲達不能為此謀也！幸厚自愛，諸無過慮！聞徐盛領東吳全軍五萬，會子丹合肥之兵，已出阜陽，徑窺沈邱；文則亦由桐柏進攻汝南，東事似有轉機。仲達但不令諸葛亮越偃師一步，則關張趙雲之勢亦孤矣！

　　曹操又賜曹彰書云；

　　仲達奏記，數相稱詡，兒自能軍，知之久矣，但不知竟能折節以下仲達耳。貴近傾心，則諸將誰敢抗命。任城勉之，國家胥倚為長城也！

　　司馬懿曹彰二人，接到曹操手詔，益加奮勉。懿在城外，設二大營，營四萬人，以任城王主第一營，劉曄副之，張雄典滿許儀皆屬之；以李典主第二營，張郃副之，鄧艾鍾會諸將屬之。二將領兵，出城下寨，阻住漢兵，懿自引兵五萬守城。

　　你說兩軍大戰，曹彰前所募鮮卑萬騎，為何全無動靜？這是姜維的一條妙計：孔明令知田疇曉諭鮮卑渠帥，渠帥畏威懷德，奉令惟謹，火速派人催賀拔慕容兩將北歸，二將啟知曹彰。曹彰也知道風聲，留之無益，遣他回去。二將感曹彰恩義，對著曹彰，折箭為誓，永不犯曹彰所屬地方，辭別曹彰，自回塞外。所以曹彰後來逃出塞外，自立為王，就是二將擁戴，這是後話，暫且不提。鮮卑出塞，在馬超進襲洛陽屯之先，故馬超得以橫行無忌。不然，那些深目高鼻的萬餘鮮卑，幫著曹彰守護洛屯，諸葛誕一屯雖變，也不致於三屯全行覆沒，這真應了將在謀而不在勇那句古話了。

　　且說孔明收拾軍馬，進了洛陽，吩咐軍士，被滅火災，修整城垣，塞了新塹，平治道途，掃除陵寢，安撫人民，移諸葛誕來洛陽，令行太守事。又擇了吉日，率領文武將吏，以太牢牲醴，用漢中王名義，遺官祭告光武皇帝山陵，恢復看守山陵民戶，遍謁諸陵，端差報入荊州，啟知一切，玄德自然是照準照辦，如儀施行。

　　孔明令馬超當前軍，黃忠當後軍，仍倚原屯，休息士卒，調張翼一軍加入前敵，將前敵勞苦過甚軍士，移回宜陽休養，調宜陽屯軍，與傷軍對換；又飛檄長安，轉運兵糧，來洛聽用。聞關索失了登封，退入郟鄏，知道防軍單薄，不足以當大敵，羽書馳告雲長，增加各戌防兵，以防敵軍侵入。又見曹兵退守偃師，一時實難攻破，心下躊躇，請馬超入府商議。

　　馬超參見已畢，一旁坐下。孔明道：「孟起血戰孟津，我兵得取洛陽，孟起實為功首！但曹兵悉銳以守偃師，精神團結，一時難破；子龍近在汝南，曹兵四面環攻，形勢甚為險惡；孟起可同仲華率馬隊三千，星夜馳往舞陽，見過雲長，即往汝南，迎擊於禁軍隊，令子龍得一心應付吳軍。穎陰曹兵由雲長抵禦，於禁一破，汝南無反顧之憂矣！」馬超聽了大喜，頓首領命，同馬岱率兵，晝夜星馳去了。

　　孔明見本軍出去一員夫將，令黃忠魏延分統前軍，營前滿掘下陷坑，安下鐵蒺藜，預備與魏兵持久不戰，以牽輟曹兵，令其不能回援許昌。安排就緒，一面將洛陽到函谷的道路，大加修整，賑恤被兵災的百姓，到弄得軍民和輯，城廂安靜。孔明與僚屬遊賞洛濱，風日清和，園林茂密，洛水澄波，盈盈欲笑。村民扶老攜幼，來看漢大元帥威儀，孔明加以撫慰，都歡天喜地，鼓舞而去。

　　孔明謂僚屬道：「亮以書生，躬耕隴畝，漢中王不以其不才，命承乏軍旅，征戰數載，始復東京，成功者難，誠哉此語！諸君努力王室，共矢忠忱，他日蕩定中原，得還初服，豈非人生之大幸也！」眾僚屬皆為稱善。孔明口授一詩，令諸葛瞻筆錄，與眾僚屬傳觀。詩云：

　　炎精昔中碾，莽卓實炰烋！天心未厭亂，誕生賊臣操，智略超群雄，文章自雄驁。

　　不為鳳鸞舞，寧為梟獍號；強力馭眾材，鬱鬱據神皋，挾主以自重，諸侯盡來朝；

　　治兵皆稱使，震主因功高，以茲感騎虎，假號揖舜堯，推刃毒君親，日月為昏眊！

　　宗藩興義徒，山海耀旌旄，愧無韓彭略，亦乏良平韜，仗節督王師，雍豫定崇朝。

　　陳牲告園林，神風起重霄，賊徒既披靡，王師亦勤勞！息兵在東都，鷹隼養翮毛。

　　將為長空擊，不令狐兔逃。斯民久苦兵，老弱悲驛騷，金鼓幸小息，婦子復欣陶；

　　老翁欲有言，徘徊仍寂寥，得無隱難宣，畏我材官驕？為我幸畢宣，為翁祛萊蒿。

　　睹此孑黎狀，明法告同袍：洛水清且澄，邙山亦苕嶢，百歲誰能期，仁問感民遙；

　　軍行貴便宜，民生已瘵凋，婋虎威可揚，閭里日蕭條，願言懷君子，門門德音昭。

　　孔明賦詩既畢，僚屬傳觀，莫不稱歎，都說道：「元帥治軍經禮，懷民以德，桓文節制，不是過也！」孔明道：「戰爭所及，雞犬不寧，哀此蒸民，誰為撫輯，願與請君共勉之而已！」僚屬皆同聲答應，日暮方回，一意堅持，俟東路軍事得手，再定進止。

　　且說馬超兄弟，領了三千馬隊，星夜兼程，不數日到了舞陽，見過雲長，雲長大喜，極力誇獎。馬超見雲長神威凜凜，也自十分敬服。雲長道：「前因子龍孤軍深入，懼有疏虞，第一次派黃崔二將領兵萬人，前往協助，第二次派元直領兵五千親往，兵力差足支配，惟需大將，孟起兄弟一去，我軍必操勝算矣！軍情緊急，不敢久留，由某處再派馬隊二千，馳往汝南，與元直子龍協議，分頭迎敵，某在此處靜聽捷音也。」

　　馬超聞言，立時拜別雲長，同馬岱領了軍隊，風馳電掣，到了汝南，將軍馬紮在城外，兄弟隨帶親兵百餘人入城。子龍元直，正在商議迎敵事情，昕得馬超兄弟到來，不勝歡喜。兩個出來迎接，入府坐定，雲騄向前見過哥哥，悲喜交集。自從馬超隨著孔明出兵，兄妹才第一次見面，手足之情，自然誠摯，這也不在言表。

　　馬超隨問趙雲道：「現在三方軍勢如何？」子龍道：「據廖化嚴壽昨日報稱，孫權接收了合肥，派徐盛率領韓當周泰兩員上將，領步兵二萬，合曹真兵三萬，共五萬人，由合肥來攻新蔡，離新蔡不過百里之遙，黃武崔頎在郾陵與曹兵相拒，勝負未分；於禁領了四五萬人馬，由汝南南面進攻，現在正與元直商議分頭迎敵也。」

　　馬超道：「既然如此，請元直駐紮汝南，居中策應，超領原來馬隊五千，步兵一萬，前往迎擊於禁；子龍與舍妹去迎擊徐盛，若有緩急，可飛請雲長君侯進駐汝南，以壯聲勢也。」二人稱善，立時分兵前往。

　　那於禁屯兵大胡山一帶，因曹休前奉張遼命令，中途折回，留守襄城，只剩下呂虔滿奮閻溫杜則四員副將，兵馬四萬餘人。於禁先遣細作，往汝南哨探一切情形。以便進兵。那探子回報，汝南只有趙雲夫婦並軍師徐庶，現聞吳兵已由合肥進攻新蔡，趙雲自往迎敵，留徐庶守汝南。於禁聞訊，異常欣悅，督率部隊，向汝南進發。

　　於禁離開大胡山，不到五十里，只見前面一支漢兵，人強馬壯，甲亮盔明，於禁即將人馬列開，整陣以待，只見漢兵陣門開處，一員大將，挺槍躍馬而出，大旗上面，明寫著西涼馬超四字，於禁吃了一驚。馬超大叫道：「於禁匹夫，已入絕地，何不下馬投降？」於禁大怒，縱馬上前，也不答話，舉槍直取馬超。兩個戰到五十餘合，於禁氣力不加。閻溫杜則，各持兵刃，向前助戰。

　　馬岱見三將合戰馬超，揮動馬隊，衝殺過去，趕到陣前，將閻溫一刀，砍於馬下。馬超奮起神威，一槍將於禁左腿剌著，挑下馬來，呂虔滿奮，雙馬齊出，死命救回，向後敗走。杜則逃避不及，被馬超刺死。馬超兄弟乘勝追殺，曹兵降者萬數。於禁三將，率領敗殘人馬，逃往秣陵關，投降東吳去了。

　　馬超教馬岱帶兵萬人，蕩定桐柏泌陽各地，嚴防於禁再來，與黃敘協同動作，以通南路消息；自領馬隊回到汝南，告知元直。元直大喜道：「沸湯潑雪，不如此易，將軍真天下英雄也！郾陵防密，不須過慮，仍勞將軍往新蔡協助子龍也。」馬超道：「超之來此，為助子龍，即軍師不令超往，超亦必往也。」隨令部下在汝南休息一日，次日即率軍前往新蔡，自有一番戰爭。

　　且說孫權見曹真願讓合肥與吳，請求出兵夾攻趙雲，即召集眾文武商議。張昭道：「昔趙受上黨，而邯鄲被圍，今日之事，將無類是？」黃蓋道：「合肥重鎮，我若不取，必為趙雲所得，後欲取之，悔之已晚！且戰禍已成，不受合肥，寧免兵事？」權大聲道：「公覆之言是也。」即傳檄曉諭合肥居民，令陸遜住守合肥，令徐盛領韓當周泰，精銳二萬人，合曹真所部，由合肥出攻新蔡。正是：

　　陣雲忽變，武威之突騎西來；虜馬飲流，瓜步之江聲東下。欲知後事如何，且聽下回分解。