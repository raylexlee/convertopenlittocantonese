
			　　話說千古相傳，那來信史，人生在世，必重人倫。我國有五千年歷史，肇造民國，只十餘年。以前歲月，都為君主一味專制自私，烏煙瘴氣，大家眼熱，自然皇帝鬧個不斷，此仆彼興，你爭我奪，真是改朝換代，殺人如麻！篝火狐鳴，揮戈問鼎。一登大寶，新的稱天命，舊的誅一夫，新的附風攀龍，舊的除根斬草。誇說興朝，自稱盛德，沽名釣譽，便又來修前史，貓哭老鼠，本為哄人，那裡信得！若問執筆之徒，不是前朝舊臣，便是新朝功狗，戰慄歸命之餘，匍匐天威之下，一個良心早喪！一個氣骨毫無！一般都是不識人間羞恥之夫！阿諛求容，摸稜固位，自保性命都來不及，那還顧得後世唾罵，敢不歌頌新朝，貶削前代；內諱外諱，以辱主知，不但十分避忌，且須百般附會，才能著成一部加官進爵錄，仍莫測天顏喜怒，要他去學董狐，真無這種膽量；自求獨有千秋，尤無這種心肝！如此一來，一代史書成功之日，便將前朝史跡，遺存的一點蹤影，一併化作灰飛，送上雲端。所以古往今來，並無信史，除起枯骨而問之，或尚能言一二，此外覓遍人間，恐竟不能得到隻字的信史了。有心人痛心疾首，乃著野吏，以遺後人。讀書之士，好古敏求，因重野史，不厭多讀。梟雄輩出，知正史欺人之力日微，復依正史，亦著野史而亂之，於是野史又不足信；其足信者，皆不同於正史者也。即如三國演義一書，迷人最甚，其大體同於正史，而稱諸葛將才，非附鬼神，即同兒戲，安危大計皆失之。請葛殆不如此，是此類也，蓋不足信云。

　　說到人倫，亦以帝王之故，後增為五。古者朋友自抑，以君臣相謙，動曰主臣，帝王既起，假名為用，聖人垂君臣之義，比於朋友，不許人君妄自尊大；是君臣不過稱謂，倫常合於朋友，本無此倫，竟出諸上而冠於首，豈不大謬！卒以人生只有四倫，民主一作，不倒而倒。其餘四倫，人既不能一日無家庭，復不能一日無朋友，自不可滅而必重之，苟違此義，無異自棄於社會。天地雖寬何以自立？故忘恩負義，棄親賣友者，將必無地自容。

　　三國演義，稱徐庶懷才不遇，市上佯狂，殺入報仇，薦賢走馬，固豪傑也。而感劉知遇，致身圖報，忽將其母忘為將護，生被程昱冒充手筆，誑入許都，致成不忠不孝之徒，而死老母！與王陵趙苞輩，一例抱恨終天！其擇交不慎，知母不明，謀人不忠，事賊不智，何至如是！雖說才人疏忽，策士縱橫，但抱各為其主之心，都無推己及人之念，而徐庶既亦人材，不當竟至如此不可收拾也。有謂古之謀臣，即今之政客，類多溪刻尖酸，不留餘地，方以類聚，始友程昱，陰謀無後，鬼神所忌，宜蹈此報，此仍過信亂真野史之言。比游京師，於爛紙堆中，市得古本三國舊志一冊，所言三國戰爭，諸葛徐庶一切行動，均不同於相傳之演義；三國結局，且不同於正史。後有跋，跋謂三國史籍，亡於五胡亂華之秋，世傳正史，出於偽作！胡惡言漢，故以天下屬魏，魏者偽也。又以故老相傳中興，流在閭巷，不可盡掩，則於昭烈書正統以亂焉云云。是三國野史，其真者尚在人間，亟思以廣流傳，惜早佚失前半。其書自賺徐母入都始，亦不知何人所作，要自可信，爰參酌而錄傳之，更名反三國志，以別演義。

　　書歸正傳，卻說曹操聽從程昱之言，將徐庶母親誑入許都，教程昱好生侍奉，賺到手筆，假造徐母家書，不言曹劉短長，只說年老多病，久不見子，倚閭深念，寥寥不過數語。加緘封固，差令在館侍役，與庶同族的一名鄉人，教以語言，許之歸來重賞。此人小名狗頭，心術素壞，貪金聲諾，去到新野，來賺徐庶，改事曹操。當下收書領命，辭過程昱，徑奔新野而來。一路夜宿曉行，不數日，已至新野，投書求見。

　　時玄德正因單福軍師說起，當世賢材，有瑯琊諸葛亮，襄陽龐統，人稱伏龍鳳雛，皆具經天緯地之才，治國安民之略，均在此間襄陽山中高臥，極力推薦。玄德大喜，立備二分厚禮，命關羽往南陽臥龍岡，聘請諸葛孔明先生；張飛往襄陽龐德公處，聘請龐士元先生，並囑縣中預備迎接。關張領命，單福軍師又囑咐二人不少言詞，親自送出門外，候其登程去訖。回身進內，不到一刻，忽見縣役走來稟報，外有軍師鄉間人，說奉徐老夫人命，來見軍師。單福聞言吃驚，即令引入相見。來人禮畢，呈上書信一封。單福忽睹封面老母手筆，眼中淚落。玄德不知何事，慰之道：「軍師勿憂，曷拆此書視之！」單福將信拆開，上寫：「聞汝近佐劉使君，十年遊蕩，幸可立身，老身為曹公迎至許昌，年老病深，恐難相見，……」以下字跡，頓然模糊不明，似老人手顫所書，不可復識。單福讀罷，揮淚痛哭不已，玄德對坐相感，亦欷歔不置。

　　單福哭罷，問來人道：「來時太夫人進膳如何？」狗頭道：「小人來時，太夫人思念軍師，日止一粥。」福聞言，愈覺悲痛，對玄德曰：「福不材，本欲佐將軍共圖大業，今老母被囚，方寸已亂。不能更在將軍側矣！敬啟將軍，僕實姓徐，名庶，字元直，穎州人氏，因殺人出走，變姓名為單福，蒙將軍不棄，獲侍左右，將軍大仁大義，定不忍庶母以庶故，囚死許昌，倘令庶得見老母，德恩如山，沒世不忘！」玄德慘然道：「軍師何出此言！備一時疏忽，未能奉迎太夫人，致高年而入許都，軍師又無兄弟，備何敢以一己遇合之私，妨軍師人倫天性之孝！只乞少留祖道，以申微戀，軍師即可摒擋一切，早赴許昌侍養承歡，同為漢臣，何須介介。」庶聞畢，甚感玄德光明懇至，十分仁義，不覺流涕下拜。玄德伏地相還不迭，便命左右治酒，與軍師餞行。

　　酒過三巡，人報趙雲巡防回城，進見玄德。玄德命雲入席相陪，並告所以。雲以前破金鎖陣時，得知單福才高，人為歎服，忽聞將行，心中淒然，面含不捨。庶亦服雲，甚為投契，相對更覺感愴。酒筵未畢，天上烏雲四合，忽然大雨傾盆，一連三日三夜，庶不得行。新野城中，水潦縱橫，城外更泥深沒膝。徐庶見母心急，不顧所以，天色稍晴，便辭玄德，帶一隨從，與狗頭上馬出城。玄德與趙雲孫乾簡雍及全縣僚屬人等，送至城外，猶自依依不捨，徐庶拭淚阻之。玄德見不能再送，一時悲從中來，不覺放聲大哭。一行人無不落淚，惟有下書狗頭，見徐庶果能中計，不難獲賞，心花怒髮，面上獨呈喜色。卻被趙雲看入眼內，忍住未言，徑同玄德等與徐庶灑淚而別，隨護玄德，一同還城，只心下狐疑不已。玄德回城後，仍命趙雲出巡屬地。雲須命，因一人愈想愈疑，覺得必有別因，惟恐徐庶在路，有何不測，且不去巡防地，連夜單人獨騎急急出城，竟暗地追蹤徐庶而來。

　　卻說徐母應該五行有救，這下書人狗頭，原是個鄉下農夫，向未騎慣馬匹，又遇大雨新晴，泥濘路滑，深不見路，只隨徐庶馬後追趕。行至一處，路有大石，庶馬越過，狗頭慌張駕馭，馬性忽劣，前蹄一起，馬如人立，前足方落，後股猛然朝上一掀，登時將這狗頭從馬上摔成筋斗，跌在石上，兩隻狗腿，頓時骨斷筋折，受傷甚重。徐庶在前聞聲，勒馬回視，救之不及，急於見母，顧他不得，忙令從人就近尋一人家，留給養傷費用，囑其在此安心將息，供傷愈再行起程來許。加上－鞭，兩騎向前，如飛去了。

　　卻說趙雲飛騎來趕，追了半夜一日，未能趕上。次晨早發，走了二十餘里，仍舊毫無影蹤，下馬向土人動問道：「此地何名？可是赴許昌大道？「土人道：「此處地名長秋鎮，正是許昌大道。」趙雲又問道：「前有三騎，何時過去，曾否見著？」土人道：「不曾。」忽中有喜發俏語者，從旁羼言道：「我見馬有三匹，人卻兩個，只恐不是。」雲心異，細加盤問，那人道：「有一人在此養傷，那二人已自去了。」雲益驚道，軍師危矣！因乞指引人家，急往視之，則下書人也。胸懷復動，略示安慰畢，便央土人抬回新野。來到營中，雲先入帳，喝左右將那人扶上，只見那人面色大變。雲盛怒道：「速將此賊，與我碎剮報來！」那狗頭匍匐入帳，正心中忐忑，一聲令下，嚇得魄膽皆飛，大呼冤枉！左右一擁上前，便來捆綁。雲又止之，怒問道：「爾奉何人所差，敢來新野行事？尚有何冤？」狗頭泣道：「小人不敢有詐，將軍恕之！」雲勵聲道：「送別徐軍師時，而汝在旁喜形於色何也？尚得敢言無詐？」狗頭停泣，觳觫視雲，半響不語。雲忽色霽取案上令箭，一折二段示之道：「爾將許都來此實情，從速直說，便看軍師分上，更當為汝療傷，我若斬汝，有如此箭，再敢隱匿絲毫，便須行刑。」狗頭搶地哭道：「願將軍饒我，小人之來，固程公之命也。」逐將假書來誑，前後情事，詳細供明，咬牙切齒，深恨程昱，又因創傷大作，呼痛不已。雲令左右牽下安頓，即馳馬縣衙，來報玄德。

　　趙雲剛至衙前，只見張燈結綵，遍布衙內，略問門役，始知雲長已將伏龍聘到，懸彩迎接，現已在內。雲急步入二堂，恰遇雲長搶出門側，撞個滿懷。雲長道：「子龍何事慌張？」趙雲道：「聞伏龍至，急欲入視其人何如，公亦如此慌張何也？」雲長笑曰：「前來告子知耳！」相與大笑。雲逐將心疑追庶，獲到狗頭始末，及已供明行詐，一一語知。雲長深愛徐庶，聞雲言，尤為著急，忙攜雲手，回步入內，側首語雲曰：「人言諸葛，有神機妙算之才，胸多奇計，今已來此，曷即以此事試之？」趙雲道：「軍師之去已遠，如能將軍師追回，老母救出，破操詭計，我輩方可心服。」雲長頷首。

　　兩人挽臂，進入後堂。趙雲參見玄德畢，玄德引雲前謁伏龍道：「此諸葛先生也，吾新軍師，天下奇材，宜共師事之。」孔明遜謝。雲禮罷，與雲長一旁就坐。孔明四顧，不見徐庶，說道：「子龍將軍，四海交稱英雄，聞名已久，幸獲識荊，使君帳下文武賢材，皆已覿面，亮何幸焉！故友元直，獨安在也？」玄德因以徐母來書，庶已還許告之。孔明聞而大愕，頓足長歎道：「噫！元直母子將駢死矣！」玄德甚驚問道：「先生何出此言？」孔明道：「元直母性剛強，深識大義，使君仁義，與曹操權奸，天下共見，賢如徐母，豈願招子事操，身在樊籠，來書有詐，元直急不加審，一至許都，徐母必怒其子不知母，復懟其不明不智，輕於去就，怨艾交縈，益之以怒，徐母必自戕矣！元直孝母，何能獨生，故曰將駢死也。」

　　雲長趙雲在旁聞言，不覺抬頭舉目，示意而笑，二人均暗暗心服。雲急將追趕元直，訊明狗頭，－切情由，陳說明白。玄德如夢方覺。一時情急，手足失措，急道：「備無狀，不能辨偽，又不堅留元直數日，以待先生之來，致入奸計；是我負伯仁，備之罪也！今得先生料事如神，必有奇計，能解元直母子之厄，出備於罪，敬屈先生即就軍師之位，設妙策而救之！」言未竟，起身拜倒於地。孔明伏謝說道：「亮與元直，情逾手足，安敢袖手不救，願使君勿慮，惟元直行已幾日？」玄德喟然道：「三日餘矣！」孔明道：「去幸未遠，若元直於路，能繞道往別水鏡，水鏡先生，必省偽書破綻，而留元直，此天幸也；所慮心亂不往，則失之而亦遠矣，當為兩顧之計，此非二將軍親往不可！」玄德即請上坐發令。孔明鞠謝入座，召雲長至前道：「二將軍赤免馬，日行千里，一日間便能追及元直，惟須先過水鏡先生莊上視之，如不在彼，再奔許昌大道追趕，必令同回。」雲長領命，飛身上馬去訖。

　　孔明顧玄德道：「前敗曹兵，所得曹仁李典營中令箭，及軍士衣甲何在？」玄德即命人在庫中取出呈上。孔明就案，修書一封，喚趙雲近前道：「將軍持書，混入許昌，親投徐母，徐母自能依計脫身，當令雲長領兵前來接應，沿路小心將護徐母，一過葉縣，非君之責，不得有誤。」並告以如此如此。趙雲大喜，領取曹兵衣甲數副，令箭一枝，接函遵命，改扮去訖。玄德至此，心下釋然，即請孔明後堂飲酒，為軍師接風。孔明笑道：「即日士元當至，須先煩其隨同翼德三將軍，暫駐襄陽，提防曹兵復仇，可囑緩來新野。」玄德依言，又命孫乾送信去訖，乃一同入宴不提。

　　卻說徐庶心亂如麻，領路的人，半途跌傷，失去嚮導，於路馬不停蹄，急急前進，漸至迷路，走入岔道，卻誤向荊州方面而來。前途忽見一溪，來到溪邊，所有上下橋樑，乃被雨後大水盡行衝倒，一眼看去，卻無渡船，乃下馬徘徊，不知已至何處，忙覓土人問之，以便求渡。土人道：「此乃兒童能道之檀溪，最是有名，而先生不知何也？」庶大駭道：「為何竟繞至此間？」因念狗頭不止，更不知傷勢何如，憾與從人皆不甚識路徑，如此何日得到許昌！知不可渡，策馬前行，心中悶損，人馬皆已疲乏；遠遠望見司馬德操莊院在前，因思入內作別，稍以歇足，更求覓一引路之人，免致再誤。進得門來，只見水鏡先生適與崔州平，正在草堂之上，相對奕棋，承彥一旁觀局。忽報徐庶來到，三人輟棋揖坐。童子獻茶畢，水鏡道：「元直不居新野，以輔皇叔，來此何為？」庶告知一切。水鏡道：「太夫人手書安在？」庶自貼身取出示之。

　　水鏡接書，略一閱看，展顏大笑，擲書於地道：「元直生性聰明，乃被人掇弄至此，可發一笑！」庶就地拾書，再加細視，仍不能明，瞠目而視。水鏡道：「此偽書也！太夫人病中手書字跡，前文既不得若是端整，後半又不能如此模糊，顯為冒仿售詐甚明，何競不省耶？」庶聞水鏡指出疑竇，十分有理，及恍然大悟；更將手書筆跡細察，不但模糊之處，故意做作，容易看出破綻；即其端整之字，亦有數處點畫與徐母平生手跡，大不相同。明係為人模仿，更無可疑，不由自悔心粗，由慚生恨，遂謝水鏡道：「非公指教，庶惟一意憂母，蔽聰塞明，將永墮霧中，今幸半途察破偽書！然如此奸謀，是非欲致庶赴許不可也，不赴則奸計將更深，老母必更危，方寸今已更亂；庶意無論真假，以去為是，乞公為庶更展一籌。」水鏡道：「不可去也，去將再誤！」庶曰：「能緩老母，可順奸心，庶至而操之謀息矣，何至再誤？但求老母得安，庶得一面，死且甘心，奈何不去？故今雖省偽書，必仍赴之，庶志決矣！」

　　徐庶言訖，即欲起行。水鏡厲聲道：「元直豈真不知母者乎？何一愚至此！操謀能息，母不能全，王陵趙苞之事盍細思之！」庶始如受棒喝，悚然退坐，不覺淚如雨下，重揖水鏡深謝之道：「庶知罪矣，真幾再誤，使庶不陷於不孝，皆公之德，永不敢忘。」水鏡復從容笑言道：「此本不難知，必操曾求手書而見拒，始謀以偽書來誑，能拒則不危，未拒則不偽，吾於此書為偽，而盡察之，元直心神大亂，盡失智計，故失察耳！要知萬不可赴，赴則母激怒而子陷井，禍均不測，元直在外，吾料操斷不敢危太夫人，以自急其敵使於君外更益一母，厚樹深仇，操不為也。或更謬為恭順，奉養有加，存恤周至，外沽名而內結恩，收買人心，捨此將無他策，放今不赴，母子終能相見，今赴則子固欲見母，母或不欲見其子，將如之何？自速其危，無法可救，事有不忍言者矣！既識其謀，必反其智，乃即使操代吾子職，令之大失其算，有何不可！操致人不得，反為人致，從此老奸之魄褫已。」言竟，哈哈大笑。又道：「元直今可決其不去，而明高祖之得天下，始於杯羹，所謂反兵上智乎？」徐庶收淚感佩，黃崔亦俱拜服，及聞水鏡此言，亦同聲來勸徐庶勿去。庶曰：「先生推不匱之仁，明全孝之義，警其昏憒，教以智計，迷夢為醒，茅塞大開，庶何敢去！獨老母不出虎口，人子之心，終慮其危，是以深思未答耳」。言訖，趨水鏡前下拜說道：「惟公憐而救之！」水鏡急起道：「元直不必如此，吾知元直，母不得出，智不再生，亦將無以輔人，亦為籌之熟矣！復坐，吾將語汝出母之道。」

　　正言間，鸞鈴響處，童子飛奔而入，正欲啟告，水鏡聞聲，抬頭－看道：「來矣！」忙起相迎，則雲長自外邁步而進。入門未及為禮，一眼先見元直，鳳日大展，喜道：「軍師果在此間，諸葛所料不差也。」於是禮畢。水鏡急問道：「二將軍奉有何命而來？」雲長道：「羽奉兄長與臥龍將令，來請元直軍師，速回新野，原書有詐，不可赴許，羽尚奉有他令，即請偕行，不得耽擱。」水鏡道：「容更相問，孔明到已幾日？」雲長道：「兩日。」水鏡即顧徐庶道：「元直還速行，不出十日，太夫人至新野矣，適所欲語，不必再告，諸葛已代為策之，更勝吾計，速去速去！可問二將軍盡知。」雲長笑而不語。徐庶將信將疑，無精打采，只得辭過水鏡及黃崔二公，同雲長一路上馬出院。雲長於路說道：「軍師自遵故道回行，羽不再陪。」言訖，怒馳神馬，自投博望營中而去。徐庶目送雲長去遠，亦攜從人，重返新野，與劉備孔明相晤不提。

　　卻說徐母自被曹操誑入許都，程昱不時至寓探問，不甚寂寞。這時程昱算計已定，自得手書筆跡後，十餘日已不前來現獻慇懃，徐母門前，自是日加冷淡。一日黃昏，徐母膳後靜坐，忽報程大夫差有軍士送信，並衣物前來，有話面稟。徐母命進。來人罄折呈上書信一封，衣包一個，退立於旁，恭敬候命。徐母高坐堂上，早睹來人昂然入內，身材雄武精爽非常，心羨程昱手下，競有如此軍士，又見進退中節，十分知禮，不禁亦為改容。略問大夫起居，然後拆信觀看，看畢，仍向來人打量一番，點頭稱歎，徐徐言道：「程大夫請我過府散悶，可有車輛在外？衣服現可不用，仍請帶回。」軍士稟道：「車輛備妥，現在門首伺候，即請太夫人發駕。」徐母頷之，略囑侍女小心門戶，並不開動衣包，正眼一視何物，即將原包，退還軍士，令其引路，出門登車。軍士隨跨車沿，加上一鞭，那馬拖著車已飛馳前進。

　　徐母在車，暗自提防，留心外視，卻見此車兩三彎轉，避去熱鬧街市，徑向許城西門而來。徐母亦不作聲，車到城邊，見有把城兵丁，上前盤詰，軍士即於車內，摸出令箭一枝，僅向一揚，車已出了城門，上了大道。徐母以此車已然出了許昌，更須戒備一切，愈屏聲息，但看此車何往。初更時分，車已行至一處，前有大橋，橋邊停有貨車三輛，上裝布疋藥材，各有半車，在此歇足。車下橋頭，均有客商模樣之人，分開散坐於地。此車尚未走近，車夫揚鞭三響，一聲胡哨，地上之人聞得，均行立起，飛步奔來車次，團團圍住，一齊聲諾道：「恭迎將軍。」軍士道：「已否齊備？」眾人車下答道：「均已齊備，小卒們在此等候多時，此即八里橋也。」言訖，車已到橋停住，軍士跳下車沿，挑起車簾，躬身啟道：「即請太夫人換車前行，望太夫人勿驚。」啟畢，抬頭一視，車內並無徐母蹤影，只見一鄉下老嫗彎腰拱背，走下車來，向軍士襝衽道：「子龍將軍勞苦，妾身就此拜謝！」原來老嫗即是徐母，自在車內改換，軍士即趙雲也。雲見徐母，改換已妥，無人能識，不禁大喜，當下更不怠慢，即令兵士將貨物並作一車，自身軍服脫下，連同各車所匿曹兵服色，打成一捆，係以巨石，投沉橋下。二車一載徐母，仍由趙雲隨車親護，一載兵士，假扮客商，輪流入坐，晝夜兼程，急奔新野而來。時當中旬未半，皓月迎頭，如同白晝，只一夜一早，已過襄城而去。

　　卻說程昱以徐母插翅難飛，未來十分在意，無心奉承，久亦不願枉顧，自喜騙到真跡，大功可成，－心一意惟坐待徐庶入網，日盼其至。這日無事在家，忽又涉念，計算時日已久，往返程途，早應到許，何竟茫無消息，並去人亦不見回，深恐別有蹊蹺，或者新野有人，識破此計，狗頭竟已被殺，不由心下著慌。便思以久未問安為名，親到徐母寓所，窺探動靜。遂一人踽踽而行，到門時尚自低頭亂想。門公稟道：「昨日軍士相迎過府，太夫人今猶未回，何大夫又來問訊？」昱急道：「何人遣迎？」門公道：「大夫也。」昱駭道：「怪哉！我今在此，並未相迎，奈何不來報我？」門公道：「大夫所迎，又何他報，今請速回，必仍在府。」昱怒極，情知此人不足與語，急詢來迎軍士車輛服色。門公說畢，程昱不覺怨恨，填胸暈倒於地。門公急忙來扶，猝不能起。門公私語道：「大夫似有心疾，今果病也。」昱兩耳能聞，胸中愈憤，半日始蘇，直前批之。門公捫腮且卻道：「我扶大夫，大夫何尚批我頰？」昱不顧而行。門公呶呶自言自語道：「人言爾背恩忘義，今始親見其事。」昱住足斥之曰：「狗！爾何言？爾縱徐母，會更捕爾。」門公大怒，見昱僅一人，殊不懼，公然操杖來逐，昱乃逃。門公力闔其扉入，退而大瞿，亦立遁去。及坊官來捕，則已空無一人。昱扶病來報曹操，說知一切，操大震怒，急命上將曹洪樂進二人，火速入府，令領飛騎八百，分途並力追趕徐母，及不知姓名軍士一名，毋令脫逃，如於中途捉獲就地開刀，將首級回報。

　　曹洪樂進二將領命，點兵如飛來追徐母。這時徐母早過襄城，二將算定徐母乘車，自己乘車馬，雖隔一日一夜，不須半途，便可趕上，故在後亦不分日夜，督兵追趕。那趙雲假扮商民，護定了徐母，在前急急趲程，一路關津，均被朦過。這日將出葉縣地界，心中漸定，忽聞後面馬聲嘶動，因於車沿回首，只見遠處塵頭四起，似有大隊人馬追風而來。雲料知心是追兵來臨，忙即亂鞭催車。車輪風動，滾滾而前，行又數里，已出葉縣，再行回望，卻見旌旗蔽空，千餘馬隊，翻動銀蹄，果係在後追趕，相去約只半里，霎時便可追及。自雖不來畏怯，惟慮徐母在車驚怕，不便廝殺；又值手無寸鐵，何以抵擋！心中大費躊躇，後面呼聲動地，曹軍已山崩川倒而至，雲只以身伏沿，死命加鞭，一心逃避，不知所計。轉過一個山坡，後面人喊馬嘶益近，大叫前車慢行，聲聲不要放走徐母，震山欲裂。山坡剛過，又轉過－樹林，忽有一彪人馬攔路，雲大駭，不得收車，竟然闖越過去。卻聞馬上一人叫道：「子龍來何遲也？」雲拭汗回首急視之，卻是關公，雲乃大喜。方欲答言，關公已跨馬橫刀，向前迎敵曹兵去了。

　　卻說那曹兵雷轟電掣，卷地而來，見二車馳飛前逃，知必徐母在內，趕了半日，看看趕上，轉過山坡，前車忽然不見，轉過樹林，猛抬頭，只見旌旗亂刮，殺氣迎人，五百名校刀手，－字兒排開，前面一人，身騎赤免追風馬，手執青龍偃月刀，不是別人，正是那漢壽亭侯關雲長，領兵在此，擋住去路。關公駐馬橫刀，早見來將何人，馬背拱身大叫道：「二位將軍，別來無恙？」曹洪樂進二馬當先，見是關公，同時大吃一驚，麾鞭急止三軍，軍士早亦望見，一齊倒退，後隊潮湧而前，收馬不住，立時踐踏無數。曹仁樂進不敢回顧，急忙勒住馬足，先來答禮。關公微笑開言道：「某家在此，等候多時，即請二位將軍收兵，止於此地，勿再窮追；回稟丞相。只說關某當日，丞相不忍令失兄弟之情，敢求今日對於徐庶，亦毋忍絕其母子之愛，言盡於此，後會有期，關某去也！」說完，將刀身後一指，五百校刀手，登即回身，來趕趙雲前車。關公一人拍馬提刀，從容斷後。曹樂二將，明知不敵，眼睜睜望著關公後影，馬尾飄瀟，前面兵卒如雲，擁定徐母，一車居中，飛馳而去。四目相視，面上均各失色。只得長歎一聲，重來檢點受傷人馬，收兵回報曹操，自去請罪不提。正是：

　　白羽初臨，便覺風雲變色；黃泉不俟，復為母子如初。欲知後事如何，且聽下回分解。



　　異史氏曰：三國之不得一統，由乾諸葛非一統之材，隆中坐對，僅許三分。卒亦只定三分之局，其與孫劉，材智匹敵，自知頗明。劉備時當狠狽失據之秋能分鼎足而立，已出非望。故三國之成，自以劉備得諸葛始，而諸葛得自徐庶走馬之薦。未薦諸葛以前，諸葛無由出，三分不可定，是即非三國史也；非三國之史而翻其案，是為冗筆。又三國之主，以曹操孫權劉備三人當之，其他不與也。三國演義前三十回中，皆為黃巾宦官內外交煽。以致群雄四起之史，共書主張由合而分之理，自不得不追溯大亂之源。而董卓孫堅袁紹袁術，以至孫策等，此僕彼興，下至張繡張魯李傕郭汜之輩，擾攘無忌；餘如王允之忠，陶謙之讓，董承之義，禰衡之正，呂布之雄，陳宮之智，無非為三國前驅，其事雖不無可傳，要均非三國史中主要人物。入三國史後，即盡死滅無餘，不足敘也。非三國史之人物而翻其案，是閒筆也。冗筆閒筆，善文章者所不屑為，著者以不相干三字而盡去之，下筆即抓住正史翻案，此為文章有法，不閒不冗，即謹嚴義例，又豈能以不耽擱工夫，遂或可一一湔雪之乎？是非不為湔雪，蓋不可湔雪也。讀者勿為著者從人生在世不可無家庭朋友等一段文宇說起，故意引至做書人心腸，要從此地發展等一派巧言瞞過，始為善讀本書者。

　　三國演義，僅言賚徐母家書者為心腹人，自稱館下走卒，奉老夫人言語云云，此必言徐母鄉人，也是姓徐的一個壞蛋！是教人愈加痛恨，加一倍寫之筆法。後文跌斷狗腿，方更大快人心，亦見徐庶之誤信，不僅在筆墨假造間，是證人證物俱全之說也，即由重加爵賞四字，露出喜色，惹動趙雲跟踵，盤出根底，可謂不虛點墨，針縷細密。

　　三分鼎足，西蜀劉禪，有四十二年正位。而單騎救主，生死係於趙雲當陽之戰，故趙雲為三國史中最重要人物。然劉禪庸主，卒至出降，子龍地下之恨，具無已時也。則與其救一無用之劉禪，曷若使救一有用之徐庶；又救人之子，不若救人之母也。三國中全人骨肉於生死患難之際者，惟一趙雲。故以之救徐母者，誠非趙雲不可也。三國中救阿鬥，以延劉緒繼帝統，是子龍第一大功，本書救徐母以存徐庶，使薦兩賢，成一統，亦必令子龍成第一大功。所謂非其人不使，而翻案之筆，始無一字無來由也。薦賢則由徐庶，救主則由趙雲，正統書劉，故第一回必將此二重要人物首舉出場，讀者幸勿草草讀過。