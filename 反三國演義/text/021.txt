
			　　話說關雲長坐鎮荊州，招軍買馬，積草屯糧，立意與建安皇帝報仇。只因孔明西出秦川，曹兵勢力尚盛，自己一時盛怒之下，絕了東吳的交情，倘若荊州方面同時發動，兵力既恐不敷，樹敵尤其可慮，又兼玄德三令五申，時加儆戒，是以按兵觀釁，暗地籌防。中間聽著龐士元的主意，命張苞關興，分路進窺河洛，張飛援應雙方，因之孔明得以乘間恢復關中，蕩平並地，聲勢十分浩大。

　　依著雲長的意思，便要起兵進犯許昌，與徐元直切實商議。當下徐庶諫道：「君侯請息遠征之思，先求近攻之策，昔人有言，螳螂捕蟬，不知黃雀在後，昔吳方入郢，而越即入吳，願君侯深思！曹氏之不可猝亡，而江南之近在肘腋也。」

　　雲長道：「元直得無慮江南之乘虛襲我乎？」徐庶答道：「自主母凶終，吳交已絕，彼既絕我，即當附曹，既已附曹，則曹存亦存，曹亡亦亡，曹勢日危，寧彼江東之福？彼限於危急存亡之際，寧不助曹以謀我？謀我之道，非出夏口以圖江陵，即由夏以窺巴陵，勢之所必至，理之所必然。勝則足以窺長沙，不勝亦足以撓我響應雍梁之卒，亦猶我之窺河洛以掣援關輔之曹兵也。江東文武輯和，將吏精銳，合肥戰勝之後，即從事休養，元氣盎然，兵力充足，若以援曹之故，溯江上犯，殆不可等閒視之也。曹兵西扼於潼關，北扼於上黨，求一戰而不得，出他道而不能，必以唇齒之誼激吳，令吳兵以撓我。我稍失守，則荊襄之防必急，而關輔之心必搖；曹兵必盡銳次並州，而遣偏師以制關輔，以致死之兵，臨新得之地，一城失守，全功盡棄矣！」

　　雲長道：「元直之言，洞徹內外，吳既襲我，我當有以御之？」徐庶道：「潛江沔陽各地，現駐重兵，水陸嚴防，江東決不敢犯；所慮者巴陵太守伊籍，吏事有餘，武備不足，劉琦多病，不勝戰陣，江東若沿湘而上，則巴陵危矣。」雲長道：「似此如之奈何？」

　　徐庶道：「可令子龍夫婦，領水兵五千，直出洞庭，協助劉琦鎮守巴陵；令廖化胡班領陸軍五千，駐紮羊樓峒，據險以待。江東雖有十萬之卒，欲越此險，甚不易易。君侯自引大軍一萬，出巡公安，既壯聲勢，亦杜窺伺，荊州之防，庶願盡力以任之也。」雲長大喜道：「軍師計劃周詳，江東無如我何矣！」急令人飛檄趙雲迅往巴陵，所有水陸軍吏，悉歸節制。廖化胡班去到羊樓峒把守要隘，雲長即日出巡公安，荊州大小事件，悉由元直理處。

　　那趙雲奉了將令，順流直下，到了巴陵，會著劉琦伊籍，詢問江東有無軍事消息？二人答道：「頃有細作從江夏回來，言呂蒙召徐盛過江商議事件，三日未歸，現在江夏守將換了甘寧，夏口守將換了徐盛，呂蒙不知去向。」趙雲笑道：「孫權命呂蒙守夏口，即係為著荊州，無事換防，必有舉動，豈有統兵大將不知去向之理！」急忙下令，命將水師船隻開赴下流道人磯，分屯東西兩岸；江東上水船隻無論大小，不許放行，違令者斬。水師將校領令，即行開發。

　　趙雲吩咐劉琦伊籍，謹守巴陵，自己兩口子統率部兵，隨後出發。剛到道人磯，前面哨船進來稟道：「江面上有幾十隻商船，向上流開駛，不服盤查，勢將用武。」趙雲怒道：「商船喧鬧，何恃不恐，必係江東奸細。」吩咐眾兵一擁上前，將船上所有商人，盡行誅戮，不必容留。眾軍得令，蜂擁上前，圍著商船，大殺起來。

　　那些商船，本欲賺開關口，越過上流，被趙雲令兵船圍攻起來，不能逃脫，就船中拿出短刀軍器，上前抵敵。趙雲見此情形，知係江東兵士無疑，急就軍中擂起鼓來，屯兵四合，一霎時將那幾十隻商船，殺得煙消火滅。潘璋陳武，見不是路，赴水逃生。趙雲正待叫人下水擒拿，只見下流旌旗蔽日，金鼓震天，江東的兵船，如黑雲一般，層層推了上來。

　　趙雲吩咐將所有兵船，分成三路，一路分成三行：第一行盡用火彈火箭，射擊賊兵船帆；第二行盡用強弓硬弩，專作衝鋒之用；第三行盡用短刀盾牌，逼近賊船迎敵。安排初定，江東兵船，看看上來，滿駕風帆，駛如奔馬。趙雲令將各船約住，俟江東船隻剛離一箭之地，中軍船上一聲鼓響，三路兵船上，第一行的火箭火彈，盡向江東兵船風帆上射來。風火相生，船身也就延燒起來。江東兵士收帆不及，荊州船上第二通鼓響，箭如雨驟，三方盡著，江東兵躲避不及，紛紛落水。

　　呂蒙見荊州有備，知道不能取勝，徒傷士卒，號令各船回軍就走。荊州兵船上，見江東兵退。趙雲叫妻子馬雲騄鳴鼓催軍，自己身先士卒，奮勇上前，追趕江東兵士。上流水急，到了附近，荊州兵無不以一當百，個個跳入江東船上，殺人如麻，風火生威，呂蒙雖勇，孤掌難鳴，抵敵不住，敗向下流而去。潘璋陳武，逃得兩條性命。岸上陸軍，見水師已敗，全軍而反。呂蒙回到夏口，再圖報復不提。

　　荊州兵大獲全勝，追趕了一程，鳴金收軍，扎住原處，晝夜巡邏。預防吳兵復仇，一面遣人赴荊州報捷。雲長自是歡喜，仍回荊州，與元直計劃孫曹兩方軍事，遣人分頭去河洛關輔，前敵各軍，散佈捷音，以壯軍心，以寒曹兵之膽。前敵諸軍，得了巴陵捷報，軍氣自加十倍。內中只有龐士元，因張翼德屯南召，襄陽城守盡由士元佈置。士元嚴修烽燧，廣置耳目，積貯糧草，製造軍器，接應出屯三路軍兵，真個士飽馬騰，械精糧足。襄陽處在後方，根基深穩，人民安堵。

　　士元每隔一目，自家帶領軍士，巡視城廂內外一遭。那日巡視襄陽北門，見一牙門小將形狀魁梧，舉止沉默，士元一見大異，駐馬下問。那牙將拱手上前致禮，士元便問他姓名居處。那將拱手道：「末將姓向名寵，襄陽宜城人氏，」言詞暢達，更無多說。士元叫他乘著馬匹，一同回府，命他坐下，然後問他襄陽形勢。那將不慌不忙，手指口畫，詳瞻精洽，動適機宜。

　　士元家住襄陽，久知形勢，一聽向寵所說，了如自己所見，不覺驚歎；然後再問他諸葛將軍西收關隴，北定並州，此後用兵，當主何道？向寵答道：「以末將愚見，宜東出潼關，以收河洛，與荊襄成輔車之形，聯兵北向，以窺中原，既無進退失據之虞，又有左右提攜之美，中興漢業，莫善於斯。」龐統拊掌道：「將軍之言是也！」立時修書薦達荊州，請雲長轉達大將軍，承制授向寵為驍騎將軍，歸翼德調遣。正是：

　　求賢若渴，不遺大匠之材；與供同升，愈見宗臣之度。欲知後事如何，且聽下回分解。

　　異史氏曰：先主蹈於二失，至覆敗身亡，則繼志以興，惟望於白帝托孤之阿鬥，而阿鬥庸懦不材，又如彼也。祖廟號咷，則王孫為之痛哭，南方設座，則孫皓尚有心肝，乃長坂坡頭，幾亡上將，荊州江上，再奪重圍，子龍以一身百戰，萬苦千辛，出之酣睡之懷，歸之孤掌之下者，只留得千秋嘩笑，樂不思蜀之一個不肖子孫！是先主骨血雖完，而漢家禮祀以斬，則亦要之何用，保之何益，世俗爭傳救主，本非以傳劉禪，實子龍也。今長坂之戰既不獲書，截江之功，斷難再沒。因令以敗呂蒙傳，即不欲見子龍心血灑向江流，英雄功績盡於豎子，明謂不必生還劉禪，暗言何若死救關公也。前曰削，後曰筆，削者削之，筆者筆之，如此則中興之業，可不更望於該死之劉禪，而北伐之成，終得再震於復生之關羽，此於彌補先主生平二失之後，所不可不亟寫者也。若僅以故翻截江之案，拉湊趙雲入書視之，則陋矣。

　　先主坐王漢中，詔雲長出攻襄樊，以解吳魏合從之急，而不遣一上將守荊州，以防吳之圖共後，由諸葛之計疏，不得免於清議。玄德自守成鄒，命諸葛出定秦川，以討漢蜀同仇之賊，而不遣一上將離荊州，以扼吳之變於前，則關公之功大，不得止於籌防，只此三令五申之片紙，既復漢家之鍾虞，乃高異姓於雲台，豈不重且賢於七百里之連營，忽大忘於家國，亦無補於弟兄者哉！