
			　　且說張郃被馬超殺得大敗逃回，來到葉縣，見過都督，頓首請罪。司馬懿驚道：「將軍為何狼狽至此？」張郃道：「末將奉了都督將令，收兵申息，耽擱六七日工夫，整齊隊伍，遵照指定路線，越過桐柏山，徑渡白河，半渡中間，忽然伏兵齊起，末將收軍不及，又係黑夜，軍士遠行勞乏，自相驚擾，遂致全軍覆沒。」懿道：「荊州名將，趙雲現駐巴陵，專防吳會，關雲長自駐南陽，張翼德現駐方城，是何將領兵，使將軍全軍覆沒？」張郃道：「是西涼馬超。」

　　懿驚訝道：「聞在上黨，為何又至襄陽？」張郃道：「西涼兵純繫馬隊，故調動甚易。」懿凝思道：「前聞諸葛亮派馬岱收河西五郡之兵，此來必係新兵初至長安，諸葛亮深恐我去擾襄陽，必令馬超率領馬隊，先駐白河，以待將軍；將軍貪功心急，不思徐庶龐統皆係智謀之士，豈有襄陽根本，不置防兵，入境數十里，不見一人？明是誘敵之計，將軍不知，故有此敗！」張郃聞言，如夢初覺，願甘軍法。

　　司馬懿扶起道：「勝敗兵家之常，將軍國之良將，方倚為重，何能加罪！願將軍以此為鑒，徐圖報效國家可也！」張郃謝過。懿謂諸將道：「西涼馬隊，飄忽靡常，恐其又從武關東出，則宜陽各地，又非我有。」說罷便令長子司馬師，領兵八千，去守宜陽。

　　司馬師行至登封，聞知宜陽已失，頓兵不進，遣人飛報都督。司馬懿正在進膳，接著警報，擲箸歎道：「馬超之兵，何神速乃爾耶！」急移司馬師兵去守洛陽，令次子司馬昭領兵一萬，屯紮鞏縣，龍門少室各山，分途嚴加防守，以免馬超暗襲洛陽。又令徐晃專守閿鄉，鍾會鄧艾專守崤山西北，使馬超軍隊，不能便與潼關川軍會合，以為持久之計。諸將領令，各自分防。

　　馬超南收嵩縣，聯絡張苞，沿著熊耳山，將本軍馬隊，沿途安插，自領兵八千，調來張苞步兵三千，同守宜陽。司馬懿見馬超兵鋒甚銳，急移曹洪去守郟縣，文聘去守登封，與馬超之兵，一個倚著少室山陰，一個倚著山陽；與張苞的兵，一個倚著箕山山陽，一個倚著箕山山陰，雙方深溝高壘，安下鹿角，掘下陷坑，互相提防。

　　張飛龐統，因司馬懿勁敵當前，也不前進，只遣游兵蠶食近地各縣，派人招誘黃巾餘孽，在曹兵腹地擾亂。只因曹操坐鎮許昌，立時派兵撲滅，然而地方已很騷然不安。就在此時間，果然應著司馬懿言語，孫權又起兵報仇了。原來呂蒙自敗回夏口，朝夕伺隙，以圖報復。聽得曹操派司馬懿拒敵關雲長，司馬懿令張郃去襲襄陽，呂蒙便要乘機起兵。徐盛諫道：「將軍！關羽張飛趙雲皆一世之雄，龐統徐庶馬良，皆聰明之士，豈有不顧根本的道理？魏兵未見其得志也。」呂蒙見徐盛說得有理，只得按下雄心，靜聽魏兵消息。待張郃得手，火速進兵；若張郃失機，再圖良策。

　　不數日間，聽得馬超大敗張郃，魏兵片甲不留，呂蒙亦自吃驚，知道馬超到了襄陽，江東若犯荊州，馬超必然回救，師必無功。過了些時候，探子報導：「馬超移兵武關襲取宜陽。」呂蒙大喜，正與徐盛商量起兵，聽得吳侯命孫韶到來，言水軍都督魯肅身故，特命呂蒙為水軍都督，建業上流水陸諸將，盡歸節制，火速興兵，去取荊州。呂蒙拜命已畢，與徐孫二人計議道：「荊州良將，僅一趙雲，我令朱桓領陸軍五千，明張旗幟，去取巴陵，趙雲必然去救；趙雲既受牽制，然後令蔣欽代興霸守江夏，由興霸領陸軍萬人，西沿漢水，出潛江以攻荊州之東；某自率水軍二萬人，溯江而上，以攻荊州之南；彼若抽前敵之兵，回援根本，司馬懿必乘勢銳進以追之，是荊州首尾受困，我亦可以雪巴陵之恥矣！」二將齊聲贊成。議決之後，水陸軍隊，同時出發。

　　巴陵方面，趙雲自從戰敗江東兵隊之後，派了許多細作，在下流一帶探聽消息。吳兵未出，趙雲已經知道，火速令人報知劉琦馬良，移劉封軍隊，堅守潛江，令妻子馬雲騄領西涼兵五千，接應劉封。雲騄領命，帶兵去了。

　　趙雲召向寵計議道：「江東兵三路進犯，當以何路為重？」向寵道：「吳兵之出巴陵，不過虛張聲勢，欲以牽制將軍。呂蒙甘寧，皆江東良將，不可不防。」雲道：「潛江陸路，己有重兵，尚不足慮；呂蒙自領水師，來攻荊州，志在必得。我意彼以疑兵牽我，其備必虛，不如乘機盡起羊樓峒防軍，暗襲江夏；將軍能為我統領水陸軍士，扼守洪湖十日，不使呂蒙兵過，則吾事濟矣。」

　　向寵道：「既主帥見委，寵不敢辭，但慮事權不專，不能令眾。」雲喜道：「公能負責，尚復何言！」立召諸將入內，告知請向將軍代理十日，無論何人，不許違抗。諸將齊聲應允。荊州原有水軍三萬餘人，除去分防各地外，駐紮巴陵一帶約二萬人，兩岸陸軍九千餘人，悉歸向寵節制。趙雲自領輕騎數百，向羊樓峒出發，暗令太守伊籍飛檄長沙太守，派兵萬人，順流東下，從巴陵上陸徑赴江夏接防。伊籍得令，加緊派人前往。

　　趙雲到了羊樓峒，廖化胡班接著，雲令二人盡起防軍，向江夏方面出動。離江夏城二百餘里，只見前面旌旗招展，朱桓領兵前來。雲令二將，各領千人，在山左右埋伏，自領三千人避入山內，讓朱桓過去，轉向江東兵後隊殺來。朱桓此番出兵，純係誘敵，緩緩前進，絕不料荊州兵趕過前頭，急忙揮兵回轉。趙雲將人馬迎頭截住，朱桓舞刀來戰趙雲，兩個戰了二十餘合，一聲喊起，左邊廖化，右邊胡班，雙殺出來。朱恒心內一慌，趙雲備起精神，一槍將朱桓挑於馬下。江東兵士，四散奔逃。

　　趙雲令軍士四面兜剿，齊聲叫道：「降者免死！」江東兵士，走頭無路，個個跪地投降。趙雲令降兵將衣甲脫下，把自己兵士，改裝三千餘人，降兵器械，一律沒收，每人給旗一面，令胡班押著，倍道兼程，向江夏南門殺來。次日下午，到了江夏，城上守兵，見是自家兵士，放他進城。趙雲率領親軍，徑向太守衙門，找尋蔣欽。

　　蔣欽聞報，只道朱桓兵敗回來，領了從兵，出外彈壓，迎頭看見趙雲，原在江東見過，不由得大吃一驚。趙雲劈面一槍刺來，蔣欽虛掩一刀，往左側便走。趙雲令廖化領兵驅逐城內江東兵士，胡班佔領城池，自己追趕，蔣欽沒命的逃出東門，跳下兵船，向夏口便走。

　　趙雲吩咐軍士，將沿河兵船，放火便燒，登時火光徹天，照得江面通紅。徐盛正待派兵過江東來救，蔣欽早巳來到，見過徐盛，訴說一切。徐盛頓足道：「朱桓必全軍覆沒矣！趙雲膽略，真不可及！明日當率兵渡江決戰。」一面吩咐將士，徹夜警備。

　　那邊趙雲得了江夏，將江東降兵，立時驅逐出城，一面清查府庫，一面安排守禦，令胡班專護城池，廖化防守陸路，雲自領兵防守江岸。那些降軍，渡過江來，報知徐盛，反替趙雲虛張多少聲勢。徐盛索知趙雲老成持重，此番一戰便得江夏，勢力必厚，不可大意，彼已憑城拒守，即使渡江，亦無益處，只得嚴守夏口，靜待呂蒙消息。

　　趙雲候了數天，夏口並無一船過來，長沙新兵，倒陸續到了。雲大喜，令廖化領江夏太守，率領全軍，協同胡班，謹守城池。那江夏城自從徐盛甘寧，相繼接守，真個是城高垣峻，粟支十年；雲吩咐廖化小心謹慎，自領原來輕騎，星夜馳回巴陵。伊藉聽得捷音，舉手加額道：「將軍真天人也！」雲便問隔江軍事如何？伊藉道：「向將軍將水師堵住洪湖口，陸兵沿岸相輔，迎擊江東水軍，兩三日來，大小十餘戰，兩邊死傷相當，我軍因係上流，頗占優勢，東吳既無陸軍，純恃水師仰攻，故不能取勝；呂蒙昨令陳武水師船隻，來攻巴陵，我軍據城陵饑，捨死拒敵，吳兵方才敗退。將軍既歸，江東不足慮矣！」

　　趙雲聞向寵血戰，心中大喜。伊藉又道：「長沙蔣太守，聞下游戰事，深恐兵力不敷，除由本郡先發萬人，進屯江夏外，更由零陵桂陽各郡，徵精壯二萬人，即日開拔來此，聽候調遣。」趙雲喜道：「公與蔣太守，真國家之柱石也！」雲問巴陵水師現有多少，伊藉答道：「約有三千餘人。」雲令傳語水師將校，隨同某家，即行啟椗，赴洪湖口助戰。

　　正在分派，長沙第二撥新兵五千人到了。統將是蔣琬族弟蔣琪，當下見過趙雲伊藉。雲令新軍即行開赴城陵磯，沿岸遍設旌旗，擂鼓助戰。蔣琪領命，帶隊即行。雲告伊籍，第三撥兵到，即開赴江夏，聽廖將軍節制；第四撥第五撥兵到，派赴巴陵至江夏一帶，沿途扼要屯紮。分撥已定，自己別過伊籍，上了水師大船，船上扯著常山趙雲旗號。那些軍士，聽見本軍大將，奪取江夏回來，個個歡聲動地，奮勇向前。

　　江東方面，呂蒙因連日仰攻，為向寵督率水陸兵抵死拒敵，不能取勝，心中憤懣，當日號令軍中，大小三軍，只准向前，不許退後，違令者斬；呂蒙左手執盾，右手持刀，身當前敵，躬冒矢石，殺近荊州船邊。江東兵見主將奮不顧身，個個棹船近前，爭先恐後。荊州水兵，也就冒死抗拒；岸上陸兵，各持炬火，向江東船上拋擲。正在那血肉橫飛的時候，忽聽得上流鼓角齊鳴，岸上旌旗蔽日，幾百號戰船，撥過柁，望江東水師直撞將來。荊州水陸兵，都看見本軍大將旗號，個個精神百倍。向寵一聲號令，吩咐水軍將船又盡行開動，直接過來。呂蒙看見趙雲來到，心中也吃了一驚。

　　荊州兵得了勢，露刃直進，殺人如麻。趙雲到了吳船附近，舉槍望呂蒙便刺，呂蒙將盾一擋；一來是趙雲力大，二來是船從上流下來，向前一壓，呂蒙站立不穩，跌倒船上，左右急忙救護。荊州兵齊聲喊道：「呂蒙已經被殺！」一唱百和，江東水軍氣為之奪，潘璋陳武回船便走。呂蒙再起身來，欲來迎敵，船已倒退下來，兵士落水者數千餘人。呂蒙知不能勝，吩咐退軍，自己領兵殿後，趙雲督兵水陸追殺，江東兵士一敗不能復振。趙雲吩咐向寵督陸兵還守要地，自己督水師窮追呂蒙，好似流星趕月，看看趕到夏口，雲令水師船口分屯涓口金口，與江夏陸軍聯絡一氣，水師更番休息，預備進取夏口。

　　徐盛自領兵船接應呂蒙。呂蒙上岸，入府坐定，徐盛始將江夏失守情形告知。呂蒙長歎道：「血戰經旬，不徒不能取荊州尺寸之土，反失江夏重鎮，有何面目，回見吳侯！」便欲拔劍自刎。徐盛奪劍道：「趙雲既取江夏，必合襄陽之兵，順漢水東下，以取夏口。都督不謀急救夏口，乃欲自殺，豈不令天下豪傑恥笑！」

　　呂蒙收劍問道：「興霸兵勢如何？」徐盛道：「聞在潛江為劉封所扼，不能前進。」蒙即喚潘璋領兵五千，前去接應興霸，不必再進，即守此地，以扼荊州兵沿漢水東下之路。呂蒙令查點各軍損失，失了七百餘號戰船，死傷兵士九千餘人，不覺長歎道：「十載菁華，一朝盡矣！」徐盛力加寬慰，令孫韶領自己所部戰船，巡緝江面，飛檄凌統，將鄱陽水師交杜襲，帶領萬人前來夏口助防。一面補充卒伍，休養傷痍，與趙雲隔江相持。

　　潛江方面，經向寵飭人倍道飛報捷音，馬雲騄聞信大喜，喚劉封道：「我兵兩路大捷，甘寧必走，賢姪可領兵徑劫其營，甘寧老將，決捨死迎敵，我自引兵接應，縱火燒之，敵必潰矣！」劉封領兵，真個領兵直闖甘寧營寨。甘寧正接水軍敗報，方欲全軍而退，只聽得營門外鼓角喧天，知道荊州兵闖營，便激厲軍士，開營出戰，兩馬相交，不到十合，劉封不是甘寧封手，正待敗走，只見西涼兵分兩翼用火箭火彈，向江東兵營亂射，馬雲騄一馬當先，大叫「賢姪休慌，咱家來也！」

　　劉封見救兵到了，奮勇力戰，雲騄縱馬上前，甘寧力戰二將，並無懷怯。只是西涼兵弓箭犀利，著火燒身，軍士那裡抵擋得住，望後一退，荊州兵乘勢壓上前去，江東兵步步退後，甘寧禁約不住，只得敗下陣來。荊州兵奮勇追趕，大獲全勝，追了數十餘里，幸虧潘璋領兵接應，方才扎住人馬，計點軍士，折傷四千餘人。甘寧仰天歎道：「某家結髮從戎，大小數十餘戰，未曾敗北，今乃為一女子所敗，豈非大憾！」潘璋道：「西涼兵弓箭是其所長，加以火器，我兵自不能敵，非將軍之過也！」兩個歎息不已。正是：

　　女子從戎，竟敗錦帆之賊；男兒何用，偏輸玉貌之人。欲知後事如何，且聽下回分解。