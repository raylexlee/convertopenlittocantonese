
			　　卻說王平奉了馬謖命令，出了榆關，去到遼東。公孫淵知道他是漢朝蕩定幽並的一員大將，自然優禮款待。王平取出四州大都督令箭，並大司馬虎符，給公孫淵驗看。公孫淵自從殺了曹丕曹休，自然和曹彰也成了世仇，看見王平到了，沒口的答應發兵。當下公孫淵設筵款待王平，一面召集本部騎卒八千，騎將二員，喚到府前，當面叮囑，叫他們服從王將軍命令。王平稱謝。

　　王平因軍情緊急，不敢久延，辭別公孫淵，即時上馬起程，領了兵將，循著邊牆，直趨曹彰王庭；用了本地兩名得力嚮導，不徒沒走迂迴的道路，反走了一條出奇的捷徑。走了五日五夜，離了曹彰王庭，只有三十餘里，天色向晚，王平將人馬約住，令其休息，各出乾糧水泉，飽餐一頓，然後上馬直趨王庭。

　　那郭淮只知道天王遠征，強敵不能飛渡，萬不料遼東兵從間道殺來，匆忙之中，人不及甲，馬不及鞍，跨上一匹驏馬，帶領親兵，前來迎敵。王平抖擻精神，十合之內，了決郭淮。眾兵出其不意，四向圍攻，大獲全勝。兵士生擒曹彰李典諸人家小，來見王平，王平慨然道：「曹彰抗命，妻孥何罪？加以係虜，置之何地！」即時傳令釋放，並加慰藉，但將軍資糧械，駝馬牛羊，一掃而空，全數載回，收兵徑返。

　　此及曹彰聞信，回到陰山，派兵來追王平，那王平已經全師奏凱，安抵遼東了。曹彰怒氣未息，左右呈上王平一封手書，彰含怒啟視道：

　　邢台一別，於茲三年，塞外起居，應悲故國！王之英武，海內同欽，時勢遷移，寧可復挽！乘喪入塞，所得幾何？平引輕兵，遂稱犁庭！極平之力，覆王宗祀，辱王妻妾，王雖奮怒，其如平何？平不為者，國家中興，方隆厚道，王雖敗竄，亦係清門，疆場之爭，何關幼弱，哀王顛沛，不忍相陵，入宮得見，喜可知也！鮮卑胡虜，豈可亂華！以漢之力，猶能相制，以王材武，亦足王之，設幕陰山，聊相雄長，存王之祀，中外相維，不亦可乎？何必勞師，頻年內犯，虜人妻子，隳人畜牧，犬羊之族，憑陵華胄，王豈胡人，能無扼腕？涿郡都督，華夏英才，統轄四州，控制邊郡，幼常之略，文長之武，王所深悉；幽燕士馬，精銳絕倫，佐以遼東，三方協應，李牧守代，蒙恬行邊，以今方古，殆無多讓。王之士馬，不逾冒頓，王之遊牧，遠遜匈奴，羈旅之臣，久居塞外，秋風蕭瑟，邊馬思歸，中朝間之，糜以爵祿，王雖縱橫，誰與為立？鮮卑賤種，重利輕義，懸購萬金，王頭將至。哀王武勇，流離失所，如不犯邊，當免奇禍，天日在上，王宜三思。

　　曹彰得書，反覆觀覽，怒氣平息，退入帳中，自思王平所言，甚有理由，但國仇又不可不報，心下徘徊，不能解決，繞帳數匝，撫案夜嘯，聲如鶴唳。李典郝昭，兩人入見，驚問何事，彰取書與觀，二人讀罷，皆為歎息。彰道：「王平才兼文武，識力雙絕，若在幽州，誠孤勁敵！孤以先王愛子，血戰中原，國破家亡，逋逃塞外，賴將士一心，猶能自振；今漢兵勢盛，守禦得人，欲進長城，且不可得，又何能報仇雪恥，光復舊物乎？」

　　李典道：「大王！王平所言，甚有至理，言兵則彼強，言勢則彼盛！彼如犁我王庭之後，輕騎兼程，襲我後軍，而張飛以大兵應於前，我軍之敗，不待蓍龜。彼不欲襲王，以啟鮮卑輕視大王之心，全王眷屬，以促大王反省之漸，行軍以禮，智勇沛然，此人在邊，我何能得志！不如依彼所言，全軍北度陰山，以我兵力役使匈奴舊時部落，漸肆吞併，拓充勢力，十年之後，再圖報復，我不犯漢，漢亦不能度大漠以擊我。我以其間，休養生息，俟漢廷再有變亂，起兵南下，猶為未晚。昔勾踐報吳，十年生聚，十年教養；少康中興，歷四十年。臣聞謀大事者，不圖近功，規遠效者，不急近恥，惟大王察之！」郝昭亦起身言道：「大丞相之言，金石之言也！」

　　曹彰生來英果明決，此次見張飛魏延人馬強壯，漢朝邊塞，守禦堅固，知道一時未能得志。又見王平之書，剴切敦至，李典之言，深入腠理，推案起立道：「天佑漢室，未可與爭，要當北渡陰山，徐圖發展耳！」即召鮮卑二將入帳，告以北遷之意。二將前因兵敗，正恐曹彰見責，一聽北言，齊聲贊成，即日全軍出發。

　　你說匈奴那些小小部落，那裡敢敵十萬大兵聲勢，一個個只得叩首投降，靜候驅策，又有那鮮卑二將兩個地裡鬼在前引導，好不順手，不上一年，併吞大小部落七十餘部，曹彰便安安穩穩，做那大魏天王。這邊漢朝邊塞，從此平安無事，就是王子均一紙書的功勞。古人說得好，一紙書賢於十萬師，就是說那王平的。

　　當下王平回到遼東，將擄獲財物，分一半賞了遼東將士，一半帶回，辭別公孫淵，回轉幽州，見過馬謖。恰好張飛因曹彰已退，也就回來，王平報告一切。馬謖道：「子均舉動，悉合機宜，曹彰見書，必北徙矣？」不到半月，塞外探馬報導：「曹彰已全軍北渡陰山。」張飛大喜，馳奏洛陽，將王平留在幽州，請令都督營州軍事，安邊大計，自然一概照准。

　　洛陽城裡，雲長士元，見北邊平定，大會文武商議，選了良辰吉日，在洛陽建始殿，扶王孫登基稱帝。由太常許靖，司徒秦宓，襄助禮儀，先奉王孫晉謁高祖廟世祖廟高宗廟。禮畢，還御建始殿受賀，改元炎興，大赦天下，免人民今年田賦，賜文武爵一級，追諡皇考為孝愍皇帝，廟號哀宗，尊太皇太妃吳氏為太皇太后，太妃張氏為皇太后，封皇叔劉理為梁王，劉封為江夏王。

　　雲長士元以帝年幼，左右輔弼，須方正老誠之士，以安車蒲輪，徵前司農鄭玄為太師，邴原為太傅，司馬徽為太保，黃承彥為少師，龐德公為少傅，崔州平為少保。那幾位老頭兒，到了此時，也不由他不出來。

　　文武諸臣，因雲長功大屬尊，合辭奏請以雲長為大將軍。雲長因係先帝舊官，不敢拜命。少帝傳旨，令雲長仍以大司馬兼驃騎將軍，劍履上殿，贊拜不名；以龐統為丞相，以秦宓為大司徒，以馬良為大司農，以費禕為大司寇，以伊籍為大司空，以郤正為御史大夫，以杜瓊為廷尉，以孫乾為大鴻臚，以簡雍為太卜，以陳震為太僕；徙文鴦為越騎校尉，徙諸葛瞻為司隸校尉，仍領宿衛軍；以諸葛誕為京兆尹，以關興為城門校尉，以關索為步兵校尉，以關平為水衡都尉，以糜竺為大長秋，以劉琰為大宗正，以周倉為射聲校尉；召拜諸葛恪為侍中，以諸葛靚為尚書，以霍峻為僕射，以吳懿為太尉；恢復建安中所有學官，其弟子名額，悉依舊制。又詔丞相大司馬道：

　　朕以衝年，誕承夫位，甚賴諸公，以輔以翼。昔武王克商，式商容之閭，封比乾之墓，誠欲以獎厲風教，矜式國人。前少府孔融，國家之楨，岳立朝右，姦宄悚息，磽磽易缺，卒殞凶回，人之雲亡，邦國殄瘁！前九江太守邊讓，議郎盛憲；處士禰衡，並以高才，為國瑰寶，遭逢多難，咸死非命，高陽才子，不克致用，盛年夭折，良可哀矣！又茂才管寧，避地海濱，以待清時，激於義憤，投身東海，清風亮節，邁於往古。凡此均宜旌樹風聲，錄敘遺裔，以昭興國之隆，而揚幽潛之烈。

　　士元雲長奉詔，次日復奏：少府孔融，先帝至交，許昌被難，二子俱殞，僅遺一婢，六月後得一孽子，荀文若傷融非罪，為之收養，今十七年矣。先帝入許，令入宿衛，請送太學，俾成其材。邊讓盛憲禰衡，宗室零落，請官為封樹，歲時省祀，無餒若敖之鬼。管寧蹈海，子姓都乏，太傅邴原，昔同游息，宜為圖像，祀之學宮。

　　少帝准奏，詔追贈孔融為太師，諡曰剛介；邊讓盛憲禰衡，贈大中大夫；管寧從祀孔廟。又詔：先帝彌留，追懷季玉，日月之過，無損於中天，河山之盟，當垂於弈世！前令督交廣事蔣琬，明示搜求，送致關下，當奉遺詔，別紹新封，其以前零陵太守劉璋，為華陽侯，食華陽一邑，屬籍宗正，以固宗祊。又詔：先帝昔在荊州，聯婚吳會，屬以國交翻覆，遂令先皇祖妣，未獲令終，先帝在日，每為痛恨，其追上皇祖妣孫氏為孝烈皇后，招魂歸葬，祔享園陵。一連幾道詔書，風行海內，無不欽仰聖明。

　　士元與雲長商議道：「諸將艱難辛苦，血戰沙場，一日大功告成，久稽懋賞，非所以慰豪傑之心也！」雲長道：「諸將功伐，久已彙集，冬至郊天，即可行賞，但孟起之父，與先帝同事，為國損驅，亟須追贈，不必俟南郊後也。」士元極力贊成，六官聯銜會奏，並請追恤董承伏完穆順馬休馬鐵程銀楊秋。

　　旋即奉詔書道：「故後將軍馬騰，椒房世胄，與國共休，捍衛西邊，夙著勞勩！先帝曩在許都，同受詔命，而權奸肆志，矯命相夷，哀此忠良，竟膺慘戳！今皇圖式廓，大難略平，舊物宣昭，九京難復，其追封後將軍馬騰為武威王，贈馬休為靖難將軍，馬鐵為靖逆將軍，程銀為捕虜將軍，楊秋為討寇將軍。」又詔：「昔建安顛沛，迫蹙兩都，伏董懿親，效忠翊衛，力微命薄，同受夷滅，追念艱難，言之心悼。其追贈董承為許昌侯，伏完為襄城侯，子孫並加甄敘。又內臣穆順，犯難南行，雖係刑餘，灼知忠義，凜然盡節，視死如歸，宜圖示內官，奉為師表，其追贈穆順為少府監，有司存恤家屬。」

　　雲長士元，奉到詔書，令馬岱去淮北飛報馬超。馬超聞報，感激涕零，西涼軍士，萬眾歡躍，仍令馬岱還京叩謝，順道過許昌，祭告先將軍及休鐵二弟之墓。馬岱到了許昌，用太牢酒醴，祭告馬騰墳墓，宣讀朝廷旨意。駐守許昌的徐元直，前來會祭，附書馬岱，轉達士元，言先帝顛沛襄樊，幸景升推讓荊州，始有龍飛之志；劉琦昔駐巴陵，後留荊土，雖無殊績，亦有留守之功，國家親藩，尚無一二，劉封受爵，當及劉琦云云。

　　馬岱齎了元直手書，回到洛陽，面謝聖恩，將元直手書，遞與丞相。士元閱過，持商雲長。雲長道：「元直之言甚是，先帝昔屯新野，非景升讓與荊州，焉有今日？飲水思源，變當圖報；且景升原屬帝裔，比之劉封，尤為名正言順。」兩人入宮面奏，請先封劉琦，以副先帝之意。

　　到了次日，奉詔書道：「昔夷齊讓國，千古資為美談，泰伯適吳，季歷終啟周祚！先帝昔屯過邅荊州豫之交，前荊州牧劉表，顧念艱危，擇賢而讓，俾先帝進有所資，退有所借，十年之間，遂成帝業，追念元勳，實惟伊牧！其追封劉表為楚王，由長子劉琦承襲；次子劉琮，封襄陽侯，列名宗譜，為國民屏藩。」詔書到了荊州，劉琦劉琮兄弟，前來洛陽謝恩。雲長以荊州重要，仍令速還，二人遵命。

　　雲長士元督飭文武，安排南郊祀天典禮。到了那日，馬岱文鴦督率鐵甲軍隊護從，雲長士元督率文武百官隨扈，郊天燔柴，大告武成。禮畢還宮，頒行恩賞。正是：

　　南郊禮畢，方雲恩自天來；北闕功高，試看封頒土色。欲知後事如何，且聽下回分解。