
			　　卻說劉玄德令趙雲領司隸校尉，附逆諸人，除華歆己被馬超生炙外，惟郗慮既殺伏完孔融全家，又殺穆順，助桀為虐，屠戮忠良，吩咐趙雲，將郗慮先行腰斬，以正國法；兩家老少，一律正法，以慰忠魂。王朗鍾繇，勒令自盡；陳群世受漢恩，甘心助逆，賈詡陰謀險詐，為虎作倀，均行賜死，家屬免坐。凡曹操手中所殺漢室忠良，官為改葬賜祭，優恤家屬，子孫有才器者，皆予擢用。苛彧荀攸子姪，拔居情要。其餘諸人，概無所問，各仍舊職。承制以關羽領大司馬，諸葛亮領大司寇，秦宓領大司徒，馬謖領大司農，龐統領大司空，前敵諸將各就本官加一級，候軍事平定，再授分茅之賞。許昌臨潁襄陵汝南被兵各地，蠲免三年租賦。檄令諸葛亮進攻偃師，關羽督率諸將圍攻葉縣，剋期肅請，以定中原。

　　雲長接到漢中王旨意，率領諸將謝恩已畢，即同龐統徐庶張飛馬超，商議會攻葉縣方法。龐統道：「君侯！張遼死守葉縣，遠恃曹洪互通聲氣，若先破禹縣，則葉縣外援俱無，苟延旦夕，不敗何待！」雲長道：「軍師之言，深為有理。」即令張飛領兵萬人，與關興張苞，去攻禹縣。雲長督同馬超諸將，仍將葉縣團團圍住。數日之間，張飛引兵回來，曹洪已經走了，禹縣剩下一座空城。

　　原來曹彰李典書信到了偃師，司馬懿知道大事已去，只有退守一法，急差人知會曹洪，曹洪差人知會張遼。張遼集合將士商議，曹仁文聘，都主遇走。張遼慷慨道：「許昌失守，國事己危，盡棄河南，走將安往？不能守河南，又何能守河北？我節節退後，敵兵節節進攻，軍氣已衰，士心不固，土崩瓦解，夫復何言！惟主上遺命，既已如斯，太子北遷，任城東走，四分五裂，我更退兵，魏國之亡，更無一人死節！遼奉命守城，受任之日，即遼致死之年，諸君請各自為計，或北或東，不敢相強，但求於國有濟，遼誓與此城共存亡矣！」

　　曹仁揮涕道：「孤城援絕，死守何益？退駐圖存，服從遺命，幸文遠為國自重！」張遼道：「子孝！遼意已決，雖斧鑕在前，不能稍變，子孝與文將軍，可率所部會合子廉，偕仲達退守河北，共拯危亡。遼甘死此城，不煩勸諭。」曹仁見遼意堅決，與文聘各領千人，泣別張遼，開城夜走。到了禹城，會見曹洪，曹洪問起張遼，二將告知，洪太息流涕道：「文遠為先王賞識，恩禮始終，今竟以一死相報，葉縣不足惜，又損一員大將，滔滔黃河，可復清乎！」三人皆悲不自勝，合兵一處，竟趨滎陽，靜候司馬懿兵來，一同北走。

　　張遼送了二將出城，下令軍中，願同死者，共守此城，願去者聽之。眾軍士見大勢已危，曹文兩將軍又已他走，知道別無指望，去者過半。惟遼自合肥帶來萬人，久從部下，感遼恩義，誓死相隨，遼令眾軍飽餐酒肉，整頓衣甲刀馬，聽候將令。遼戎服執刀，立在衙前，曉諭眾軍道：「遼受國厚恩，承主上不次之遇，視同手足，委以元帥之任，出守葉城，苦戰三年，幸能完保，今許都既陷，鄰縣皆亡，鬥大孤城，危如纍卵，不如乘兵力尚充，與之一戰，勝於坐困以待誅夷！今日之戰，有死無生，諸君既患難相從，義無反顧，萬人同死，自足千秋！」眾軍皆同聲答應。遼自領軍當先，開城出戰，直犯張飛營壘。

　　張飛自從禹縣回來，雲長聞知，殊為詫異。龐統道：「前所獲曹彰手書，即傳曹操遺命，令張遼退守河北，曹洪必會同司馬懿北行，張遼骨鯁，必然死守無疑。」雲長道：「文遠血性過人，必不肯退兵。」龐統道：「外援四絕，遼不肯退，必引兵出戰，冒死相犯，未可輕也。」雲長即傳令諸軍小心提防張遼出犯。

　　不到幾日，張遼果然領兵出戰，遇著關興，上前迎住。張遼已將性命置諸度外，奮勇進戰，萬眾一心。關興看看抵敵不住，張苞縱馬持矛，上前助戰。張遼將鞭稍一指，全軍直殺入漢軍營裡，二將阻攔不住。龐統令張飛領兵先入葉縣，以絕張遼歸路。葉縣曹兵盡出，張飛殺入城中，並無攔阻。得了葉縣，龐統飛調馬超兄弟圍攻張遼。

　　那張遼引領全軍，左衝右突，宛如大海蛟龍，翻波作浪。雲長怕他衝動陣勢，顧不得交情，吩咐關平周倉，奮勇上前，四面包圍，自家擂鼓助威。漢軍見主帥自出，人人奮勇，個個爭強。張遼萬餘人馬，由天明殺到日中，去了一半。只見得漢軍陣裡，軍士紛紛閃開一條道路，一員大將，銀盔銀甲，白馬長槍衝入垓心，大叫道：「張文遠！為何執迷不悟？曹操已死，漢祚中興，身陷重圍，別無援救，我奉雲長君侯命令，特來勸降，若肯依從，必邀重賞。」

　　張遼主意已定，也不回言，向馬超就是一刀。馬超將刀架開，並不還槍，勸說道：「文遠不要固執己見，請自三思！」張遼只當作不聽見，向馬超左一刀，右一刀，亂砍亂殺。砍得馬超火發，大怒道：「張遼！你不要如此，我礙著雲長君侯命令，讓你幾刀，難道我還怕你不成？你自願就死，這也無法！」便一連幾槍還殺。張遼殺了半日，人困馬乏，那裡是馬超對手。馬超吩咐放箭，張遼衝突不出，同那五千人馬，盡行戰死，一個不留。漢軍陣裡，死傷可也不少。

　　雲長隨令將張遼屍首，令關平好生收殮，戰死軍士，令軍士無分曹漢兵，一律掩埋，把張遼同徐晃安葬在一處，令龐豫屯兵葉縣；令張飛領兵萬人，同關興張苞，由禹城密縣直出滎陽，截擊司馬懿後路；令馬超領兵萬人，同馬岱由鄢陵尉氏直取陳留，追趕曹彰；二將領兵分頭去了。雲長分兵戍守襄陵諸縣，自引部軍前來許都，覲見玄德。玄德大喜，留雲長在許昌暫住，以徐庶領御史大夫，北征諸將，盡歸諸葛亮節制，以一事權。

　　孔明在洛陽，迭次接到馬超趙雲屢報捷音，又聞曹操已死，曹丕已走，曹彰退往山東，曹洪退往滎陽；接連又聽得徐晃戰死襄陵，張遼戰死葉縣，漢中王由南陽移駐許昌；急召黃忠魏延諸將商議道：「曹兵失勢，司馬懿必棄偃師北走，眾位將軍可安排追趕。」眾將應聲道：「願聽元帥命令。」孔明令黃忠領兵五千為第一隊，魏延領兵五千為第二隊，李嚴領兵五千為第三隊，文鴦領兵五千為第四隊，諸葛瞻領兵五千為第五隊，張翼領兵五千為第六隊，六道並進，預備追趕司馬懿，吩咐多設偵探，候魏兵逃走，火速報知，一面令諸葛誕督率工役，補葺洛陽宮殿，修理衙署，以備漢中王大駕臨幸。諸事都佈置清楚。

　　那司馬懿接了曹彰退兵書信，一面知會曹洪，暗暗與眾將商議退兵辦法，令人向滎陽告知曹洪兄弟，隨時援應。令司馬昭同張雄先退守虎牢關，典滿許儀，退守鞏縣，自與劉曄領中軍先發，張郃領後軍，鄧艾將右，鍾會將左，潛師夜走，退屯鞏縣。

　　漢兵細作探知，飛報孔明，孔明飭諸軍火速追趕，輕輕巧巧，得了偃師。追到鞏縣，魏兵已退至虎牢。漢兵得了鞏縣，魏兵退至滎陽，棄了虎牢。魏延貪功，先進虎牢，馬不停蹄，上前追趕。到了汜水，一聲鼓響，張郃驟馬挺槍，截住魏延，大叫道：「魏延休走！」左邊鄧艾，右邊鍾會，將魏延團團圍住。魏延奮勇血戰，左衝右突不能出來。幸虧黃忠文鴦兩路軍馬趕到，方才救出魏延，張郃三將，收兵便走。黃忠督率人馬，跟隨追趕，看看到了滎陽，曹洪曹仁文聘，三匹馬三口刀，身先士卒，上前接應。黃忠三將，分頭敵住，諸葛瞻三路軍馬也就到了，一場混戰，各自收兵。

　　司馬懿聽得張飛追兵快到，棄了滎陽，連夜拔隊從滎陽渡河。都虧著曹洪在滎陽，先令副將在河陰一帶拘集船隻，在此等候，三路軍隊六七萬人，連日連夜，盡渡過去。比及張飛黃忠諸將趕到，曹兵早在隔河安下營寨，河水洋洋，並無船隻，眾將等候孔明來到，上前報告。孔明傳令敵兵已渡黃河，不可窮追，留龐統張飛在河陰駐紮，令將各領部兵，分徇河南郡縣，選舉守吏，安撫人民，緊要地方，駐紮軍隊。六將領命，分頭出發。

　　孔明自率親軍，回到許昌，來覲見漢中王。玄德聽見孔明來到，自率文武，出郭十里迎接，孔明再拜遜謝。玄德與孔明雲長子龍元直，聯轡入城，入建始殿坐定，孔明上前參謁。玄德自行扶起，說道：「自從元帥出兵，西收關隴，北平趙代，東定河雒，汗馬功勞，何異馮鄧，待國家事定，自當有以酬庸也！」孔明再拜道：「非雲長君侯出駐南陽，翼德進取方城，子龍保障江漢，西軍亦何能得此？」雲長笑道：「孔明不必過謙，司馬懿非孔明又誰能敵？」玄德亦笑道：「孔明與二弟之言皆是也，左提右挈，師克在和，與方張之虜，馳騁中原，固非一手一足之烈也！」言已，舉座稱善。左右侍從，早將酒筵擺上，君臣痛飲，十分暢快。

　　孔明在許昌住了三日，面奏玄德，赴河陰督師北伐，玄德令假白旄黃鉞，以壯軍威。孔明因奏請漢中王移蹕洛陽，以定中樞，雲長元直子龍並皆贊同。玄德下令，留子龍留守許昌，馬謖處分民事，調龐士元還洛陽，襄理庶政。孔明拜辭出府，自去督師。玄德同雲長即日移蹕洛陽，諸葛瞻在道上參謁。玄德聞瞻屢立大功，甚為欣慰。令瞻還成都，迎取宮眷，授法正為益州牧，令蔣琬還長沙，徵集湖湘子弟，屯駐零桂，候令進行。瞻將軍隊，交張翼管領，自己由荊州還成都不提。

　　玄德到了洛陽，諸葛誕出城迎接。玄德入居偏殿，雲長士元，同心協理朝政，選了良辰吉日，玄德用太牢祭告太廟，令太常許靖，將獻帝皇后梓官發掘，移葬洛陽，舉哀發喪，悉如典禮。又令長安太守諸葛均，修復西京帝後諸陵，遣官歲時致祭；令司徒官屬，敷布教典，恢復太學，召集生徒，上計官吏，皆加延訪，興王氣象，日異月興。

　　那奉令追趕曹彰的馬超，到了陳留，探知曹彰已去山東，憑河拒守，飛報孔明，自與馬岱撫定沿途各州縣，屯兵候令。

　　孔明行抵河陰，飛調關索傅僉軍前聽令，前時分遣諸將，陸續還來。張翼啟知孔明，言小將軍奉漢中王令旨，入川迎取宮眷。孔明教將諸葛瞻所部，歸諸葛靚管帶。不到半月，關索傅僉先後來到。孔明令二將同張翼馬忠領兵三萬駐紮陳留，專防曹彰渡河南犯，令張翼總其成，節制三將，換回馬超兄弟另有差遣。

　　張翼同三將倍道起程，馬超交代清楚，回兵來見元帥。孔明見馬超來到，十分欣慰，令休軍三日，領姜維李嚴文鴦馬岱四將，配兵五萬，由孟津渡河，調張嶷守上黨，調王平隨軍，由上黨出關，進取安陽。正是：

　　奇兵別出，橫行燕趙之郊；大將西行，來會漳洛之道。欲知後事如何，且聽下回分解。

　　異史氏曰：許昌克充復，漢社重光，玄德身入國都，大行誅賞，以國有常刑，不得生炙華歆也，故先假手馬超，使世人讀之一快。而後迎漢中王入居建始，以主大政，意在誅奸，筆有層次。於是疑塚不得，而所有附逆之徒，概不得免，郗慮腰斬，王朗鍾繇勒令自盡，賈詡賜死，惟荀彧荀攸以尚稱晚節，獨得免焉。一般丈士，死亦難逃誅夷之數，夫始知議王議禪之罪重矣。承制大封功臣，不遺馬稷，以見街亭之事，諸葛半任其咎，而祁山首出，獨由反間司馬功高，諸葛尚非司馬之敵，況馬謖乎？原情策賞，故許列於六卿，而徐庶只領御史大夫，又以獎其終身不與操設一謀，則不可不以言官，畀其效忠於漢耳；而其不智歸曹，宜罰之意亦見。即此刑賞分明，立國之大端具備，興王氣象，不待走筆多書，作者軍事精湛，不意政治明良，亦要言不煩如此。