
			　　且說趙子龍三路大捷，得了江夏，飛報南陽成都兩處，雲長喜極，手書崇獎，顧謂元直道：「子龍夫婦，陷陣衝鋒，不亞孟起，又不意向寵小將，競能血戰呂蒙，至四五日之久，俾子龍得以從容徑取江夏，還鬥洪湖，士元可謂知人矣！」便自解建安皇帝所賜綠錦戰袍，送交子龍，轉賞向寵。向寵感激莫名，請子龍轉謝。

　　玄德在城都，才接得馬超大捷襄陽的消息，又接到趙雲血戰呂蒙奪還江夏的捷音，那一喜非同小可，承制授馬超為伏波將軍，以繼祖業，授張飛為右將軍，趙雲為前將軍，魏延為蕩寇將軍，李嚴為破虜將軍，王平為冠軍將軍，雲長領豫州牧，廖化為定南將軍，頒布捷音，分賚犒賞，成都一帶，歡聲雷動。

　　那時法正由益州太守轉監大將軍府事，見前敵諸軍，累次得手，諸將名位日崇，雖用建安年號，於統率上頗形不便，擬與前敵軍官聯銜勸進，尊玄德為漢中王，以定中興之基；分頭致書荊豫雍梁牧伯將帥，徵求同意。諸將領對於孝直，夙所欽佩，此舉又係國家大事，前後復書，同心一致，由孝直主辦，由雲長領銜，奏記大將軍幕府，書云：

　　驃騎將軍領豫州牧漢壽亭侯關羽，左將軍領雍州牧軍師中郎將諸葛亮，荊州牧劉琦，揚武將軍益州太守監大將軍府事法正，右將軍都督襄樊宛葉諸軍事張飛，襄陽太守領左軍師龐統，伏波將軍都督梁州諸軍事馬超，前將軍都督江漢諸軍事趙雲，後將軍都督河渭洛潼諸軍事黃忠，江陵太守領右軍師徐庶，蕩寇將軍領平陽太守都督汾晉軍事魏延，破虜將軍領高平太守李嚴，徵虜將軍護河曲諸軍事姜維，冠軍將軍領上黨太守王平，領雁門太守都督定襄馬邑離石諸軍事田疇，驍騎將軍護漢沔諸軍事領夏口太守向寵，龍額將軍領閬中太守嚴顏，定遠將軍金城太守韓遂，定西將軍領天水太守馬遵，平北將軍監河西五郡軍事馬岱，定南將軍領江夏太守廖化，行軍司馬領南部太守楊儀，益州治中從事領華陰太守楊洪，監荊州牧府事馬良，撫戎將軍領平陸太守張嶷，鎮北將軍督江北軍事黃權，安漢將軍領建寧太守李恢，徵西將軍領扶風太守張翼，奮威將軍領廣武太守馬忠，安西將軍領長安太守諸葛均，領長史鎮軍將軍許靖，輔漢將軍糜竺，太常賴恭，少府王謀，領長沙太守蔣琬，領桂陽太守馬謖，領南郡太守費禕，領巴陵太守伊籍，領鄖陽太守董允，文武將吏三百八十七人，謹奏記大將軍幕府：漢柞再衰，權奸竊位，卯金之運，忽焉中夷，海內皇皇，靡有定所！幕府藉宗藩之係，秉上哲之資，顛沛徐兗之間，以從王事，六寓聞風，莫不響義。孝獻皇帝，迫蹴兩觀之間，追惟祖宗。咐托之重，前遣內臣穆順，齎錫國璽，副以詔書，凡欲以拯漢祚之危亡，創中興之盛業，所以期幕府者至深且重。幕府感宗社之阽危，奮鷹揚之姿，簡荊益之眾，乘流東下，載旆北征，欲以桓文之節制，翊平襄之艱難。賊臣曹操，比跡莽卓，迫於纂殺，推刃君親，孝獻皇帝，奄棄群臣，凡有血氣之倫，莫不引為深憾者也！幕府秉春秋之義，闡禮經之旨，為孝獻皇帝發喪，仍遵建安年號，宣昭大義，誓師討賊，數年以來，承幕府威靈，將士效命，得以西定雍梁，北平代趙，東收江夏，南靜蠻夷，陳師鞠旅，萃攻河洛，中原之定，不俟蓍龜；曹操屢敗，假息人間，當無多日！是幕府既有以慰孝獻皇帝在天之靈矣，當思所以厭海內人民之望也。羽等聞君子經綸，渙汗大號，寧為尊富所移？亦不過示天下以正則耳。今諸軍將吏，多相等夷，君位久虛，徒記日月，甚非所以收拾人心，統一軍府之善策也。昔高祖肇基，始封南鄭，交武發跡，爰以蕭王，此皆人事之必然，天命之初相也。今我軍首義，即得漢中，徵馬所至，已及河北，羽等擬上幕府正位漢中王，以定天下人心，名雖限於一隅，聲將馳乎萬里。俟孫曹剿絕，宇內平定，然後復鄗南之盛典，宅長安之故都，太牢告廟，不亦可也！願幕府審幾度勢，俯順與情，繼二祖之宏規，成萬世之大統，則漢室幸甚！謹奏記以聞。

　　玄德覽書，沉吟不決，還顧法正道：「孤方以大義誅曹操，而自僭大位，何以示天下？」法正道：「孝獻皇帝詔書猶在，主公理當遵依，今但稱王，以臨將吏，有原有本，何僭之無有？前敵軍將，忘身血戰，皆有攀龍附鳳之心，非區區之建安年號所可驅使也！主公久在軍中，寧不知此？且大位既正，從逆者皆可以啟其悔罪之誠，而生其自拔之念！正誠知主公不忍負孝獻皇帝，但孝獻皇帝之所以命主公，與主公之所以報孝獻皇帝者，固在彼不在此也！即孝獻皇帝尚在人間，主公僅止稱漢中王，他日恢復中原，重興漢業，本居臣列，何有嫌疑？正等之上請者，欲以收拾人心，便利軍事耳！願主公勿疑。」玄德道：「孝直之言，洞中情勢，孤雖不欲，眾意難違，即以便宜行之可也。」

　　法正見玄德應允，出府與許靖諸人商議，以軍事方殷，國仇未復，但存儀注，無事鋪張，擇了吉日，就成都帥府，供奉孝獻皇帝璽書，大將軍率文武將吏朝謁如儀，退就臣列，北面受賀；文武官吏，各就本階進一級，用兵地方，民人免納今年田賦，雍粱荊益並五州罪囚，除大逆不赦，餘罪悉免祿，以沛德音；立吳懿女為漢中王妃，立子禪為世子，置漢中王官屬，如漢時諸王制。玄德受賀已畢，召法正入府，令作書慰勞將吏。書略云：

　　漢中王備，敬問雍梁荊益並諸州將吏：孤以帝室支裔，謬承先帝咐托之重，深用只懼，甚慮不足以慰列祖列宗在天之靈，而無以答我孝獻皇帝討賊復仇之末命也！出師以來，諸將帥克奮厥武，符方叔一月三捷之言，以大儆於曹氏；方深念將吏徵役勞苦，民人供億繁擾，中夜振衣，未知所悉。諸將吏乃欲先正名義，以立始基，謀國之忠，忘其況瘁。詩不云乎？普天之下，莫非王土，率土之濱，莫非王臣，不有王臣，誰與守土？孤頻年顛沛，賴將吏之力，奄有四州，夙夜孜孜不敢自己！惟懼上不足以對越先帝，下不足酬將吏之厚望也。今成將吏之意，晉履高位，德之不稱，甚可憂也！諸將吏宜慎思所以彌亂之方，俾兆人之福，以胙漢業於重光，豈惟孤一人之榮，高祖世祖，亦與有光焉！諸將吏其恤民疾苦，宣佈德意，佈告天下，咸使聞知。

　　手書到了各地，各地將吏，紛紛遣使入賀。玄備以關中並州守備粗足，頓兵潼關，終非長策，令孔明長子駙馬諸葛瞻，賚手令赴長安，請孔明相機出兵，以定大局，當令雲長互相策應。諸葛瞻奉命，出了成都，過了漢中，來到長安。恰好孔明領著諸將，在長安舉行漢中王即位慶賀典禮。諸葛瞻傳過令旨，參見父親叔父。那諸葛瞻年才十六，粉面朱唇，幼承母教，兼資文武，並擅技巧，此番奉令來到長安，便自隨營效力。

　　當下孔明接過漢中王令旨，隨召集諸將道：「自我軍西收關輔，北定並州以來，頓兵潼關上黨，將近一載，徒以內力未充，外兵未集，恐有蹉跌，致隳全功；今主公既晉位親藩，漢家宗器，已有所主，子龍既南發零桂長沙之兵，仲華又西收河西四郡之卒，是以東收江夏，北取宜陽，我兵之勢，遠勝曹兵。曹兵前阻閿鄉，據崤函之固，挾新安澠池之險，以拒我軍；我軍因初起之銳，利於速戰，轉戰之卒，不利攻堅，是以但保堅城，嚴防後路，內息民力，外養兵威，一年以來，梁益之卒，皆得休息，雍並之士，訓練有方，我上黨之兵，可以南向沁陽，宜陽之卒，可以北攻洛陽。曹兵所憑之險，已失其五之三，即無主公令旨，猶須進兵，況重以主公之令旨乎？我操全勝之勢，敵有坐敗之幾，眾將士須努力同心，共彰天討，敢有不恪恭乃事者，定依軍法從事，決不姑寬。」眾將齊聲答應。

　　孔明令從事費詩，賚著手定方略，前赴平陽，見了魏延，以魏延為左翼主將，李嚴姜維副之，李嚴領前軍，魏延領中軍，姜維領後軍；令馬忠廖立各領兵三千為左右救應，都馬步全軍二萬七千人，由垣曲渡河，倚邙山自固，進攻澠池。並州防務，歸王平田疇劉延張嶷張翼分任。再令諸葛瞻同著馬成賚著方略，前赴宜陽，見了馬超，以馬超為右翼主將，馬岱關索副之，馬岱領前軍，馬超領中軍，關索領後軍；令諸葛瞻馬成各領三千為左右救應，督馬步全軍三萬人，由龍門進攻洛陽。以西涼新來將校馬龍守宜陽，馬驤守盧氏，移南鄭守將傅僉進屯武關，以通前軍聲勢。

　　兩路使者，分頭去後，孔明自領長安新兵一萬二千人，前駐潼關之西涼萬人，並州突騎八千人，合前駐潼關川兵一萬五千人。以八千人命楊洪守潼關，以黃忠為前部先鋒，領騎兵八千，步兵一萬，馬步偏裨將校二十餘員，自長安出發。諸葛均率領文武僚屬，送出離城十里，孔明吩咐嚴守屬地，諸葛均領命自回長安。孔明到了潼關，即令黃忠出關下寨，一面使人飛報雲長，請其互相策應。

　　雲長在南陽接到孔明書信，又奉到漢中王令旨，即差人至前敵，請龐士元與徐元直三人會商進兵辦法。雲長道：「主公俯順輿情，進號藩服，我等自當努力進行，共襄大業。今孔明已三路出兵，我兵亦宜乘機協應，俾曹兵四面受敵，然後方能操必勝之權！二位軍師，請各出奇計，以利戎機。」龐統道：「今司馬懿督兵拒守，我軍自不宜冒險前攻，徒傷士卒；孟起奉令出攻洛陽，可令龐豐領兵三千代張苞守伊陽，龐豫領兵五千守舞陽，令關興率所部全軍，合張苞所部全軍，進攻登封；令黃武崔頎領兵一萬，去攻郟縣；統與翼德虛張聲勢，去攻葉縣，曹兵必顧此失彼。孟起既得臂助，自可一意徑行，司馬師兄弟自不足以敵孟起也。」雲長大喜，即令諸將依計進行，士元自回方城。正是：

　　郟鄏千年，會應遷都之兆；隆中一對，真成得志之時。欲知後事如何，請聽下回分解。

　　異史氏曰：全書中與演義同一回目者，只此劉玄德進位漢中王八字耳。然從其下半目兩比觀之，一為雲長攻取襄陽郡，則前評一切得失，與作者大書筆意，已不待再言而自見。此時半壁中原，指揮若定，操只餘釜底遊魂，權亦成江中殘寇，燕雲易復，江漢新收，將士勤勞，暴骨於外，建安璽綬，遺命在天，是真如奏記所云，徒記日月，非竹以厭海內臣民之望，而有不得不正位漢中之勢者也。群下推戴，僅猶擬進於王，比跡光武而止。則千秋萬世，疇能執筆而譏之？故非備不可王，王有時耳。以同一回目，而時之前後不同，其善惡是非之判，殊若天淵，則同一進位漢中王，只顛倒其時，而翻案之文，無庸他勞筆墨，勸善規過，即此已足，誡妙筆也。