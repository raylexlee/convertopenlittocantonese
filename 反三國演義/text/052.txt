
			　　卻說馬超黃忠姜維，底定山東，分兵遣將，鎮撫地方，三人回兵到歷城，來見孔明，不料未到歷城，孔明已經去世。說來話長：孔明自從得病，心神朗徹，自知命不久長，迭次接到諸將捷音，見山東已定，當乘勢以定淮南，進收吳會，力疾作書與諸將道：

　　「曹兵灰滅，山東底定，當乘兵勢，蕩定淮南，宜留黃老將軍與子均伯歧，率兵三萬，鎮撫山東；漢升駐歷城，子均駐青州，伯歧駐兗州，務恤民隱，安輯地方，整頓士馬，為前軍聲援。孟起簡得勝之兵七萬，以伯約為謀主，率李嚴文鴦馬岱關興張苞，由郯城直取准陰，合子龍翼德之兵三方並進，先取江北，撒其屏障，吳兵鋒銳已盡，必不能守江北。既得江北，江南自可指顧而定。惟陸遜多謀，甘寧善戰，勢必致死，慎之慎之！諸將勤勞王事，為國盡忠，幸勿以亮之故，而損壯志也！」

　　孔明寫罷，加緘封固，頭昏眼花，咳嗽不止，諸葛瞻諸葛靚左右扶著。遲了半晌，孔明自覺支持不住，口授遺疏，令諸葛瞻繕寫道：

　　臣亮言：臣本布衣，躬耕隴畝，大王謬彩虛聲，加之重任，受命以來，於今七載，上承高祖世宗在天之靈，近稟大王之神武，將士效命於中原，大盜就夷於河朔，今所慮者，近在江南；臣死之後，無帥之任，可委元直繼之，臣已移山東得勝之兵，令翼德由合肥東出峴山，從彩石渡江，以攻建業；子龍由合肥南出舒桐，通舟師之路；大王可令向寵率水師東下，以取九江，會攻建業；孟起由都城直出淮陰，南取維揚；三路合兵，自操必勝，江南之定，不出三月。移兵急進，順定東甌，蔣公琰聚兵零桂，大王假以南征之權，督長沙郡之兵，南定交廣，絕權逃遁之路，混一之期，當復不遠。願大王應天順人，上纘盛業，光復舊物，則臣雖死，亦無遣恨！臣一門列戟，受國厚恩，不敢復要令典；惟臣兄子瑜，委贄孫氏，克城之日，幸全其命。前敵諸將，子龍孟起，功異他人，功成受賞，自屬聖心。臣以為雲長宜在禁近，保佑國家。山東之事，可付漢升；幽冀之事，宜付翼德；以子龍督徐揚，孟起督關隴，文長守雁門，子均守上谷，伯約守天水，則國家安如磐石矣！邦基新定，處之以寬大，將帥積勞，懷之以恩禮，庶幾人民殷復漢之思，功臣無彭韓之懼，臨命烏咽，不知所云。

　　孔明說到此處，聲息已不相屬，瞑目多時，復張目語瞻道：「年少貴寵，勿以驕滿亡身！」瞻頓首受命，言訖氣絕。瞻兄弟嚎啕痛哭。幸衣衾棺槨，均已預備妥協，大小將士，盡皆痛哭不止，勸住小將軍，將孔明沐浴成殮，停棺帥府，飛報許昌洛陽兩處；馬超三將回來，孔明已去世一日了。

　　馬超最感深恩，比別人尤為悲痛。三將來到靈前，撫棺大哭。說也奇怪，孔明見三將回來，面有笑容，眾將皆為驚異。馬超推由黃忠傳令，大小軍士，掛孝十日，即日發喪，盡由黃忠主持喪事，靜候漢中王令旨。俟元帥夫人來到，方行殯殮。諸葛瞻將孔明與三將遺書取出，三將益發哀感。馬超與姜維，一面襄助孔明喪事，一面整頓士馬，候令出發。

　　第三日，黃夫人先接兒子手書，與媳婦火速就道，比及到時，已經全城縞素，哭聲雷動。黃夫人揮涕入臨，諸葛瞻兄弟匍匐迎接，黃夫人愈加傷心，哭了多時，黃忠馬超諸將，跪地苦勸，方才住哭，進居喪次。六七日間，漢中王令旨到了，賚旨意的是漢中王次子劉理，兼奉令代漢中王祭奠，諸葛瞻跪接。令旨道：

　　假黃鉞左將軍都督雍梁並冀幽青徐兗八州諸軍事雍州牧諸葛亮，明德之後，為國申甫，八州轉戰，逐殲元惡，漢室重光，鬱為首功；而籌策雲勞，菁華既竭，國爾忘身，寧不悲悼！昔大樹殞身於幕下，伏波奄謝於軍前；後先暉映，而功烈尤加，省覽遺書，倍增淒咽，有功不錄，何以為國！今承制追贈前將軍亮為大司馬，晉封瑯琊王，賜諡忠武，以大司馬瑯琊王印綬冠服入殮，賜西園秘器，給羽葆鼓吹一部送殯，令都督青兗二州軍事青州牧黃忠治喪。

　　諸葛瞻痛哭謝恩。黃忠領命，遵照禮制大殮小殮各事，逐件舉行。劉理祭奠已畢，退出喪次。再召黃忠，宣佈漢中王令旨，授黃忠都督青兗二州軍事青州牧，黃忠謝恩。再召馬超，遞過漢中王手書，馬超敬謹接過，啟視道：「江東未滅，元帥先亡，孤之不幸，亦國家之不幸也！孟起追從元帥，血戰中原，元帥手書，每相推挹，當奉行遺命，以葳全功，已敕漢升為元帥治喪，令元直繼任，總南征諸軍。孟起可速進兵，以成元帥之志也。」馬超再拜受命，回到軍中，同著姜維六將，至孔明靈前酬酒，報告師期，別過黃忠，即日拔隊起程。

　　諸葛瞻候雲長子龍翼德諸將遣使祭奠後，同著母親，扶柩回南陽原籍安葬。玄德又派馬謖領虎賁三百人來南陽，為孔明負土築墳，孔明岳丈黃承彥，依然健在，一來弔唁，不覺泫然，自回山莊，一發不問世事了。玄德接到孔明遺疏，十分悲痛，迭加恩禮，猶慊於心，戎馬半生，飽更擾患，長子方殂，良臣又逝，心中抑鬱，也就病了。但以江南未定，不敢自逸，手書授徐庶都督南征事宜，節制諸將。又與書張飛，告以元帥遺命，當小心遵守。徐庶張飛，奉到手書，各自理會。

　　徐庶召集張飛趙雲諸將宣佈漢中王令旨道：「諸葛元帥，蕩定中原，心力俱虧，中年遽謝，庶以纖才，謬承大任，大王令旨，先帥遺命，庶雖欲上辭，又何可得！願與各位將軍，同心協力，蕩定江南，上報明主之知，下成先帥之志。」張飛趙雲二將齊聲道：「元帥既承重任，為國宣勞，末將願率同袍，服從命令。」

　　元直道：「二將同心，江南何愁不定，吳兵扼守小峴，舒六別無重兵，子龍可引本部全軍五萬人，黃敘廖化嚴壽黃武四將，徑出舒六，會合水師，夾攻九江；攻破九江，沿江直下，以達建業。」趙雲領令，同著夫人帶領四將督兵直出舒六，合水師來攻九江。元直令吳懿守合肥，自同張飛督張翼馬忠關索崔頎龐豐龐豫全軍七萬，進攻小峴；派流星探馬馳報馬超出兵日期，令馬超進攻淮陰。

　　那馬超奉到漢中王令旨，又接徐元帥命令，火速催軍向淮陰進發，令文鴦為先鋒，來到宿遷，守宿遷的乃是吳軍大將丁奉，見馬超領兵來到，飛報陸遜甘寧知道。原來呂蒙死後，孫權令陸遜領水軍都督，程普督陸軍；程普駐小蜆，陸遜駐淮陰，甘寧駐泗陽。陸遜聽得警報，令甘寧領兵二萬，助丁奉守宿遷；自己隨後亦領兵萬人向宿遷而來，吩咐二將：馬超兵銳，江南卑濕，固守以疲其師，然後方可決戰。二將遵令。

　　馬超令諸軍討戰，吳兵都不理會，馬超便欲攻城。姜維諫道：「主將不必性急，宿遷要地，吳人駐有重兵，控聞陸遜甘寧，皆來此地，若欲仰攻，必傷士卒。不如分兵繞洪澤湖，攻取盱眙，進窺揚州，搖其內部，則彼非戰不行矣！」超聞言大喜道：「伯約之言，甚為有理，然此重任，非伯約不能當也！」即從麾下分兵三萬與姜維，令率關興張苞進攻盱眙。姜維領兵，從間道星夜來襲盱眙。超自督本軍四萬人屯宿遷城下，令文鴦馬岱，備率輕騎三千，游弋宿遷附近，劫奪吳兵糧運，自與李嚴整陣以待。

　　單說姜維三將，倍道兼程，來到盱眙。盱眙守將，因前軍掩護，未及預防，被姜維率兵奄至，馬上進攻。不到半日，已經攻破，盱眙守將，向揚州逃走。姜維留兵五千，令關興守住城池，自同張苞領兵向揚州進發。守揚州的正是凌統，見漢兵大至，火速登陴城守，分頭飛報陸遜建業兩處知道。姜維且不攻城，與張苞大掠高郵六合各地，各地守將告急文書，如雪片一般，遞到建業。

　　孫權聞報大驚，飛調九江水師，來建業沿江防守，又令孫靜領陸兵萬人，入揚州助凌統城守。剛到瓜洲，被姜維張苞伏兵迎擊，全軍大潰，孫靜陣亡。維令眾軍將孫靜首級竿示，揚州城中愈加慌亂。

　　姜維遣人飛報主將馬超，留心截擊陸遜回援之兵，馬超得報，令李嚴領兵二萬，守住營壘，專主攻城，自率萬人，馬岱文鴦各領五千人，專一預備吳兵南還，以便截擊。

　　那陸遜甘寧丁奉，在宿遷聽得姜維南下盱眙，進攻揚州，江北各地，一時震動，三將商議，令丁奉死守宿遷，牽綴馬超，自與甘寧領兵二萬，還救揚州，遜自領前軍，甘寧領後軍，乘夜出發，其夕大雨淋漓，馬超所領各軍，純係北人，夜間不便追趕。到了次日黎明，馬超令李嚴困住宿遷，自己領馬隊八千先行，馬岱文鴦領步卒萬二千人隨後，追趕吳兵。

　　馬超的馬隊到了泗陽，一聲鼓響，甘寧勒馬橫刀，大叫道：「馬超休走，甘寧在此！」馬超將鞭稍一指，全軍直衝過去，吳兵都係步隊，一衝便立腳不止。甘寧奮勇抵敵，怎當得軍士先行潰散，只得回馬便走。馬超乘勢追趕，陸遜回兵救應，一節一節，退到淮陰。遜令甘寧守住淮陰，自領淮陰屯軍二萬，來救揚州。

　　馬超揮兵圍住淮陰，馬岱文鴦二將後隊也到了，超與二將商議道：「陸遜還救揚州，伯約兵少，恐為所乘；東吳諸將，程普周泰在小峴，黃蓋在九江，丁奉在宿遷，甘寧在淮陰，凌統在揚州，諸將星散，前無重兵，但以騎兵追擊陸遜。江北諸軍，皆瓦解矣！」二將同聲稱善。超令二將，屯兵淮陰，專阻甘寧，自領騎兵來追陸遜，電行風動，趕到高郵，看看追上。超諭眾軍道：「我軍深入敵地，非死戰不足求生，一戰而勝，必得江南。」吩咐飽餐一頓，即時進攻。

　　陸遜見馬超窮追不捨，只得整陣以待。馬超一馬當先，八千馬隊，無不以一當百。馬超大逞神威，長槍到處，無人敢敵，一來是戰勝之兵，士氣可用；二來是馬步勢異，陸遜雖然足計多謀，到此也就計窮力竭。漢兵得勢，若決江河，陸遜無奈，只得領兵敗走，馬超那裡肯捨，直追下去。到來揚州城下，一聲鼓響，左有姜維，右有張苞，雙馬齊出，截住陸遜。正在危急，凌統領了全軍，開城殺出，救了陸遜，望瓜州便走。

　　馬超令姜維張苞二將向前追趕，自領軍隊入城休息。那陸遜凌統到了江邊，水師急忙前來接應，姜維二將，只好看著他們下水，吳兵死者不計其數。江東水師，開過對岸。姜維張苞二將，回到揚州，見過馬超。超執維手道：「非伯約奇謀，我軍當尚在宿遷城下也！」維遜謝道：「非主將窮追深入，維軍亦瀕於危矣！」休息一日，超令維苞守住揚州，徇定江北各縣，自領馬隊三千，還攻淮陰。

　　甘寧在淮陰，一意堅守，候陸遜回軍相援。候了多日，更無影響，寧知淮陰不能久守，簡擇精銳萬人，開城夜走，望鹽城方面奔逃。文鴦馬岱，令裨將領兵收取淮陰，自領兵隨後追趕。甘寧回軍迎敵，士卒皆殊死戰，二將不能取勝。

　　馬超到了淮陰，方知甘寧逃走，隨即領兵來助文鴦馬岱二將。甘寧正與二將血戰，馬超縱馬來至陣前，叫道：「興霸！我兵已得了揚州，何不下馬歸降？」甘寧見馬超到來，料無生理，丟了二將，縱馬持刀，直取馬超。馬岱文鴦分頭進攻，大殺吳兵，吳兵紛紛潰敗。戰到日落，看看只剩下甘寧一人。馬岱文鴦奮勇環攻，甘寧抵敵不住，把馬一夾，跑出圈子外面，三將隨後追趕，來到射陽河邊，甘寧策馬入河，亂流而渡，河水洶湧。連人帶馬，流出海口去了。

　　馬超馬岱文鴦三將，見甘寧已死，回到淮陰，恰好李嚴領兵來到，言丁奉突圍夜走，為我軍四面圍攻，亂箭射死。超聞言大喜，令李嚴領兵萬人，駐紮淮陰，徇下各縣；自同二將，來到揚州，與姜維張苞大集船隻，預備渡江。

　　消息傳到建業，孫權病勢已在垂危，先後有從宿遷淮陰逃出敗軍，回來報導：「丁將軍突圍被亂箭射死，甘將軍溺死射陽河。」權一聞此信，登時氣阻，好容易慢慢地回轉氣來，若斷若續的說道：「興霸一亡，江南無可為矣！」還顧陸遜道：「以後事累卿矣！」言訖而卒。

　　陸遜吩咐暫不發喪，同世子孫亮將權殯殮，葬在鍾山之麓，然後舉哀，成服發喪；扶孫亮即位，分頭報知程普黃蓋，整頓水師，守禦長江，以防馬超，馬超因張飛趙雲兩路來到，亦自按兵休養，安輯地方，遣人飛報元帥捷音，速催兩路進兵。正是：

　　紫髯碧服，竟成亡國之君；青蓋黃旗，無復興王之氣。欲知後事如何，且聽下回分解。

　　異史氏曰：前回以東阿戰事，地雷殘忍，伏寫諸葛心懷悲鬱，七夕不眠；所謂虛名召事，大任加身，受命專徵，躬為屠伯，不能容身於天地之間，直是大聲疾呼，令千古功名，同醒迷夢！此英雄所不可為，而封建思想所難終存於後世，至非打破不可者也！興思及此，則作者本書，亦可不作，而同為擱筆者久之。雖然，諸葛往矣，且足昭戒於躬為屠伯之英雄！甚思諸葛以後更無諸葛，庶能見之疆場斷手折足，與不能見之合室寡母孤兒，從茲不入在英雄眼簾，則諸葛得此一傳，　可以不死，英雄得此一鑒，可以不生；是本書又同於三藏真經，大明佛法不少！諸葛之可傳者在此，本書之宜讀者亦在此。若讀水滸而思盜，讀金瓶梅而思淫，乃不善讀書之過，奚能逐咎作者乎？吁！