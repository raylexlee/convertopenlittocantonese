
			　　話說劉曄回到許昌，將孫權情態，稟知曹操，操大喜。不到兩月，合肥守將張遼，報稱細作自建業回來，言孫夫人投江身死，關雲長對江南宣告絕交，現在雲長派趙雲同著馬良，領兵二萬餘人，在巴邱夏口附近一帶紮駐；東吳調陸遜守濡須，調呂蒙守夏口，徐盛甘寧盡歸節制，兩處兵隊，日形接近，早晚當有戰事。曹操聞此消息，拊掌大笑道：「荊揚自逗，孤無慮矣！」即令曹洪於許昌南郊，晝夜督工，建造受禪台一座。曹洪領命，發兵夫三萬，前往建築，十日之內即行完畢，曹洪繳令。操更令華歆向建安勒索禪位詔書，選擇良辰吉日，與建安皇帝實行交代，文武百官，贊謁如儀；建安皇帝，退就臣列。

　　曹操改國號曰大魏，以漢時即位改元，徒撓觀聽，詔即稱大魏元年，昭示天下，封建安皇帝為山陽公，為國三恪，即日就國，赦天下殊死以下。以曹洪為大將軍，曹仁為大司馬，曹休為司隸校尉，曹真為城門校尉，封夏侯淵為南鄭侯，夏侯惇為邰陽侯，許褚為舞陽侯，張遼為渦陽侯，李典為冠軍侯，徐晃為翊陽侯，張郃為桐鄉侯，以司馬懿為丞相，華歆為御史大夫，郗慮為廷尉，劉曄為丞相府椽，賈翊為侍中，文武百官封關內侯者八十人，其餘皆進爵有差，以次子丕為太子，封熊為濡陽王，植為東阿王，彰為任城王，彪為白馬王，追蹭長子昂為宛哀王，少子倉舒為靈寶烈王，立妃卞氏為皇后。

　　看官們不要希罕，兄弟因曹操要做周文王，心中恨他不過，所以偏要他做周武王，送他踞在火爐上，以便我這反三國志後半部裡發展發展；這也算做事出有因，查無實據，比那武成三策，血流漂忤，一樣荒唐，只可意會，不可言傳罷了。惟有華歆真是個孽龍頭，無惡不作，也不候曹操的旨意，暗遣勇士，隨著山陽公夫婦到了山陽，乘間將他二人雙雙刺死，地方官吏只好以急病奏聞。曹操心內明知係華歆斬草除根，表面不能不輟朝三日，御賜祭弔，遮掩耳目。江東孫權，聞知曹操稱帝，又遣張宏入許，稱臣納貢。操仍令其行大司馬事，江南諸將，各加封爵，張宏拜謝，回轉江東。在此轟轟烈烈的中間，卻又出來一件奇奇怪怪事實，原來就是東阿王曹四王爺，棄位潛逃，莫知所向，府內從人，呈上遺書一緘。操大驚，啟視書云：

　　臣植言，臣夙承眷愛，早受義方，束髮讀書，歷覽前史，見往昔聖哲之後，每以織芥之私，閉其日月之顯，熒惑於左右邪僻之臣，肆志於邃古嬗代之事，遂令大節不終，貞懷日昧！使東海遺民，輟耕興歎；西山同氣，采薇甘食。寧復當時澄清天下之初心，早歲孝廉為郎之本志哉！抑又聞之，功不倍者不圖事，利不什者不興工，昔據幽冀徐兗雍青方州之地，舉中原之眾，挾天子之尊，萃計謀之士，竭將帥之材，然猶東斥於合肥，西夷於關輔；趙雲以三數人闌入許昌，而將吏不知；穆順挾國之大器，遠赴益州，來去自如。游徼捕盜，視若無睹，此豈王威之所不加，興國之所宜有者哉？今既毅然冒大不韙之名矣，主者方以為孫劉交惡，為我之利，乘時肇運，千載一時，何其昧於目前之機，而忘百世之計也！孫權反覆小人，但思久據江東，游移其旨，擇利以趨，世無兩利之事，利於我即不利於彼矣，彼既不利，附我何為？朝可棄劉而附曹，暮又何不可棄中原而即荊益哉？羈縻之則無益，資輔之則養寇，制挺而命之，彼將喧然而相詬，戎馬之勢，絀於戈船，徒假虛名，將安用此！劉備以梟雄之姿，屈身忍志，翻然徐沛之間，追蹙襄樊之地，我不能以時翦滅，遂使唾手而得荊州，近據西川，更謀南鄭，金城天水，聲息相通，隴西羌氐，畏服馬氏，馬超與我仇讎，新降劉備，締好趙雲，關西之卒，一呼可集者，毋慮十萬人。以劉備之雄武，馬超之兇悍，羌氐之敢戰，佐以諸葛亮之陰謀，趙雲黃忠之精銳，韓遂馬遵之響應，若出下辯，夏侯徵西非其敵也。南鄭一失，關中三面受敵，關雲長虎視荊州，張翼德窺伺河洛，又得龐士元徐元直以為之輔，養精蓄銳，伺隙而動。我若西救關中之急，彼必進搖許下之防。是我進退失據，彼則東西響應，孫劉失和，於我又何利之有？聞關雲長近絕吳好，以馬良佐趙雲，鎮撫下游；馬良老成持重，趙雲今日之雄，水陸輻輳，文武輯和，吳雖欲與我相輔以行，而下流仰攻良不易矣；荊州以逸待勞，吳雖有呂蒙徐盛，亦無如趙雲馬良何也。吳既不能牽制荊襄之兵，我乃獨承關隴漢中之禍。今又貽之以扶義之名，假以出兵之號，人心思漢，事將有不忍言者！何興作之急急，而不稍緩須臾以思之也？華子魚以孝廉入仕，受漢厚恩，折而從我，推刃故主，如又有以重利啖之者，則可以施之於建安者，未必不可再施之於我也！願陛下三思。臣本書生，深懼禍患，語不云乎？成事不說，遂事不諫，顧降下深思治亂之原，以為應變之具。臣得優游盛世，以終餘年，皆陛下覆載之貽也。必欲求索，則惟有從幼安之後，蹈東海而死耳！瞻望宮闈，不勝依戀。臨書涕泣，未盡欲言。

　　操覽書長歎，悶悶回宮。正是：

　　犁牛之子，亦可用於山川；狐貉一丘，自易別於梟鳳。欲知後事如何，且聽下回分解。