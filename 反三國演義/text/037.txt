
			　　卻說黃夫人攜著錦城公主，仍駕雷車，回轉成都，令錦城入府，啟知世子。世子且驚且喜，立刻同著妹子，來到諸葛元帥宅第，面謝黃夫人，隨即還府，召法正入府，令其作書，飛報荊州。

　　荊州方面，玄德初以吳兵五路犯境，頗為憂慮，又聽得劉璋降敵，零陵失守，外面雖然鎮靜，心中不無恐懼。隨後聽得馬謖報告桂陽無事，虞翻撤兵，始為一喜。再次聽得蔣琬自往督師，收復零陵，逼死士燮，吳兵全軍覆滅；此番又接到世子飛報，黃夫人親往越雋，指揮呂凱王伉，生擒孟獲，蠻人設誓，永不復反，那一喜非同小可。急令董厥作書，宣佈捷音，曉諭前敵將士。書略云：

　　孫權犯順，棄好崇仇，倚賊圖存，肆其鬼蜮之技，北犯夏口，西侵江夏，東軼零桂，南圖越雋，引誘蠻夷，以亂中國，納我叛臣，擾我疆土，征戰之地，延數千里，豈彗孛之災未盡，而生民之劫方殷乎！漢祚未褻，皇天眷佑，我守土之吏，能盡其捍衛之職，臨陣之士，不惜其征戰之勞，一月以來，迭據零陵太守蔣琬羽書，言陣殺士燮，恢復零陵，蒼梧之兵，譖然俱盡；桂陽太守馬謖羽書，言虞翻怯敵，全師宵遁；益州太守法正羽書，言越雋之兵，大敗南夷，生擒孟獲；吳兵五道已敗其三，今所存者，呂蒙徐盛耳！二將屢敗之餘，有江夏夏口而不能守，我據長江之上游，彼乃欲逆流而上，以與我竟勝於吳楚之域，多見其不知量也！螳臂當車，圖存俄頃，凡我將士，當戮力同心，剪此餘孽，豈惟藐孤之榮，高祖世祖，實式憑之！佈告天下，咸使聞知。

　　前敵諸將，得了此書，爭相傳播，勇氣百倍。民間消息，一人傳十，十人傳百，早傳入江東方面。呂蒙正與荊州水軍相持蘄黃之間，因漢兵水陸相輔，占住上游，呂蒙儘量攻擊，馬良向寵應變有方，又兼趙雲決定先發制人，留蔣琪吳班守江夏，留劉封守夏口，自率馬雲騄嚴壽廖化吳懿吳鉅，步兵二萬，騎兵二萬二千人，直取秣陵關；今吳鉅領兵三千，扼曹兵來路，吳兵不出，曹兵決不敢進攻。到了秣陵關，選擇要地駐紮，專迎擊徐盛出兵。

　　呂蒙在水師營中，聽得三路敗兵消息，荊州兵水陸驍勇，諒難取勝，急檄徐盛，扼住秣陵關，免輕出致敗，以傷銳氣，自己卻與眾將商量退兵之法；到了次日，下令軍中，奮勇進攻。兩軍肉搏，死傷無數，殺到日暮，方才收兵。三更時分，一聲令下，各船啟碇流開駛，風急水順，一日之間退還九江。向寵馬良，相顧驚異，因吳兵未敗，不敢去追，只吩咐將士，晝夜嚴防吳兵復行上犯。

　　呂蒙回到九江，見過孫權，報告經過情形。權聞知士燮被殺，撫膺大慟道：「出師未捷，損我良將！」不覺痛哭失聲。還顧呂蒙道：「子明！劉備氣運方盛，未可與爭，孤當保全實力，以待後來，此時決不能為無謂之舉動，以耗元氣！可速令文響，不必出秣陵關，守險以待，趙子龍當無可如何也。」呂蒙遵令，孫權自回建業不提。

　　且說趙雲在秣陵關下，屯兵十日，吳兵堅守不出，聽得呂蒙撤兵，知道徐盛決不出來，與眾將計議道：「呂蒙還屯九江，徐盛決不再出，我江夏夏口之防，既已完固，不如火速撤軍入九里關，乘虛襲汝南上蔡，以撼許昌東面，諸將以為如何？」眾將齊聲道：「願從將令。」雲令眾將乘夜退兵，自己斷後。吳兵以雲全師而退，恐其誘敵，不敢來追。趙雲乘虛襲了九里關，命吳鉅還夏口，幫助劉封守城，啟奏漢中王，令馬良監夏口軍事，向寵監江夏軍事，水陸將士，盡聽節制；由荊州再調兵萬人，以增夏口之防，謹備吳軍來侵。吳鉅領命去了。

　　趙雲自領大軍，電掣風馳，直襲汝南，汝南因於禁在此徵軍，西侵襄陽，出發未及半月，猛不提防，雲軍從九里關侵入，馬隊兼程，異常迅速，猝不及防，被雲軍登時佔領。趙雲既得汝南，急分軍五千，令嚴壽廖化去襲上蔡郾陵。兩地因在宛葉許昌之後，薄有防兵，聊為鎮攝，被二將連行攻陷。雲乘勢連下舞陽沈邱各地，進逼臨穎，許昌大震，與舞陽方城通了聲勢，卻把於禁倒隔在桐柏沘源方面。

　　雲長在南陽得了子龍消息，且喜且懼，喜雲孤軍深入，連下十餘城，許昌兩面受敵；懼雲兵力太單，為敵所乘。急從方城調崔頎黃武來南陽，令各領五千人，從舞陽入郾陵，聽雲節制，以厚兵力；飛檄馬超，令關索守登封調檄關興，入方城助張飛；令趙累守郟鄏，調回張苞，亦入方城，以備張遼乘虛進攻。趙雲得了崔黃二支生力人馬，又招募地方精壯，約萬餘人，分配各軍，以為響導。

　　曹操在許昌，三日之間，得了失陷十城的警報，都因勁兵分調在外，防兵脆弱，故被乘虛襲入，縱橫馳突，前無堅城，心中不由不驚懼；又不知曹真在合肥如何，合肥是否陷落？消息中斷。急召眾文武商議道：「孤因前敵軍事吃緊，故將淮徐兵將，調遣一空，孤非不知嚴防，但因趙雲方與吳兵戰於江漢之間，決無餘力及我，豈料趙雲通身是膽，千里襲人，乘孤不備，闌入九里關，摧鋒直進，連陷十餘城，合肥桐柏之兵，為之中斷；彼反得與方城舞陽，聯絡聲息，徑窺許昌，據我堂奧，窺我京城，猖獗已極，為之奈何？」眾文武相顧默然。

　　華歆奏道：「臣啟陛下，趙雲乘我不備，襲我汝南下蔡，據舞陽郾陵，度其所來，不過輕騎！今深入腹地，後無重援，曹子丹東據合肥，於文則屯兵桐柏，辛毗高堂隆王觀趙儼扼守臨穎，張文遠嚴兵葉縣，趙雲已如釜中之魚！可由青州海道，馳書吳會，令孫權移秣陵關之兵，合子丹合肥之眾，西攻趙雲；令文遠轉飭文則，由桐柏移兵還攻汝南，以斷趙雲後路；再令文遠相機襲取舞陽，以中絕趙雲與關張之聯絡；大兵四合，趙雲雖有通天本事，恐亦難逃此四面羅網也！」曹操聽了華歆所奏，連聲稱善，即令陳群由青州海道出建業，令華歆赴葉縣，令程昱赴臨穎，監護四將，嚴守要隘，以待三路會師。三人領旨，分道出發。

　　且說於禁在桐柏，徵發兵士，整頓成軍，正待出攻襄陽，聽得流星報馬報導：「趙雲兵入九里關，襲取汝南各地，聲勢浩大，截斷我軍歸路。」又聽得襄陽探子回來，言徐庶自領大軍萬人，還戌襄陽。於禁不覺連吃二驚，正在遲疑，那閻溫杜則，領兵到了，二將奉令會吳兵攻夏口，與趙雲中途錯過，恐被雲襲擊，藏兵入山，因歸路已斷，只好來見於禁。於禁問知備細，不覺跌足歎道：「二位將軍，若先據九里關，趙雲就插翅也難飛入，如今事已至此，只有回兵進擊趙雲後路！」二將應諾。禁合二將之兵，共馬步三萬餘人，也不候魏王詔書，徑行回攻汝南，自有一番戰事。

　　卻說徐庶在襄陽，聽得子龍兵龔汝南直逼許昌，深恐雲孤軍深入；知曹兵決無餘力更犯襄陽，星夜同關平回南陽，來見雲長，言襄陽決無戰事，雲孤軍可危。雲長道：「元直之言甚是，但子龍正在得勢，絕對不能撤回，某家前已令黃崔二將，領兵萬人，前往協助矣！」元直道：「子龍得勢，前軍形勢，趨重舞陽，君侯宜親率重兵，進駐舞陽，以壯方城汝南兩路聲勢。」雲長稱善，留關平周倉暫駐南陽，自與元直領步兵二萬人，騎卒五千，前駐舞陽，一面使人知會翼德。雲長來到舞陽，龐氏兄弟，迎接入內。雲長略加慰勞，便令二將領兵萬人，離城十里下寨，嚴防魏兵。二將領令出城安營。趙雲方面，聽得雲長進駐舞陽，四方受敵，滅除一面，心中自足歡喜。

　　那橫亙偃洛的馬超，由荊襄方面，聞知妹夫妹子統領全師，由九里關襲取汝陽，五日之間，連下十城，直逼許昌，不覺大喜。又聞得雲長進屯舞陽，接應妹夫，愈加高興。猶恐雲長後路空虛，令劉琰領兵五千，替關平守南陽，叫二將火速去前敵。劉琰領令來到南陽，關平周倉將步軍八千，悉交劉琰，二將自赴舞陽，來見雲長。

　　雲長詢知始末，笑謂元直道：「孟起於公誼私情，皆可謂周至矣！劉琰聰敏有識，留守之也。」即補給一令，令劉琰留守南陽，請元直前去汝南協助子龍，應付戰事。元直拜辭，自去汝南。雲長作書告知馬超，略云：

　　子龍虎將，英毅有為，吾兄弟愛之敬之，誠不後於孟起。孟起上籌國是，下顧懿親，恩誼之殷，實所希覯。遣兵分防，俾某專心前敵，至意可感！業請元直前往協助子龍，以子龍之英武，元直之才略，某與翼德為其後援，或不致有蹉跌云云。

　　馬超得書，感激萬分，即日整頓部隊，全師出戰，以急西面之敵，而寬東路之師。姜維啟道：「主將！我兵橫亙偃洛，斷絕曹兵交通；而曹兵發敖倉之粟，由孟津轉運新安，所以司馬懿軍心，猶不致潰亂。頃探得曹兵復運糧八十萬斛，現貯孟津驛，護糧魏將典滿許儀。主將與仲華今晚領兵五千，去劫魏將之營，維與文將軍，各領千人，偷入孟津驛，盡行燒燬，前軍無糧，彼軍將不戰自亂矣！」

　　馬超聞言大喜，即與諸將暗暗準備，令諸葛瞻督同馬凱韓雍，好好看守大營。到了二更時分，馬超同著三將，分途出發。看看到了魏兵營柵，漢兵一聲喊，撲將進去。那許儀典滿，刻刻提防，聽見漢兵劫營，一個提刀，一個持戟，出營迎戰，四個人殺做一堆。那姜維文鴦，繞道過去，來到孟津驛，快四更天了。運糧兵將，因前有大軍掩護，個個鼾睡如雷。二將吩咐將硫磺引火之物，四處遍布，一時火起，並將馬乾稭稭盡行延燒，登時火光燭天，照得孟津河水通紅，把一條黃河，變成了紅河。

　　偃師城裡曹彰，知道漢兵劫營，急引鐵騎五千，出城救護。看見許典二將，有些抵敵不住，曹彰縱馬上前，敵住馬超。馬岱雙戰二將，有些為難。姜維文鴦兩個，見火巳燒到八成，各領部兵，從魏營後面殺入，衝破營盤，殺到前面，四處放火，魏兵大亂。

　　文鴦乘魏兵慌亂中，從許儀背後，就是一槍；典滿看見，急將畫戟迎住，姜維就勢一槍，刺中典滿左臂，典滿負痛，棄戟逃走。姜維便上去幫助馬岱，文鴦上去幫助馬超。曹彰見漢兵勢大，糧草已燒，招呼許儀敗走，自己壓後，回轉偃師。馬超已獲全勝，亦不追趕，回轉營中，犒賞將士，遣人飛報元帥，言新安糧運，已經燒燬，請元帥酌度進攻。

　　孔明在澠池，得了子龍入據汝南，雲長進兵舞陽消息，精神為之一振。又得馬超呈報燒燬孟津驛，知新安軍士，必苦無糧，即欲召集諸將商議進攻。同時成都差官，將地雷火炮，也就運到，來營繳令。孔明吩咐廖立嚴密收藏，不得有誤，自己卻與魏延李嚴，於清晨上邙山最高處，視察新安形勢。見新安南面是山，一面平地，一面是水，城垣高峻，守禦嚴密，看罷，即同二將回營。正是：

　　離火震雷，從古無不摧之城闕；雲龍風虎，於今有無限之冤魂！欲知後事如何，且聽下回分解。