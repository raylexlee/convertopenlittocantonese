
			　　話說曹操聽了曹丕之言，叱退了曹植，就要籌備學起虞舜夏禹起來。到底他是機警過人，雖然利欲薰心，到肯統籌兼顧，自己想著向來挾天子以令諸侯，師出有名，戰無不勝。孫權劉備，名義上也還尊奉許昌，一旦推翻建安，未免為其所挾，貽人口實，大費躊躇，遂密召賈詡劉曄華歆郗慮四人入府商議。四人進得府來，參見已畢，操將自己意思說出，叫四人從長計議。

　　劉曄道：「現聞江東周瑜已死，魯肅代領水軍，其人忠厚無用；主持內政，乃係張昭，異懦寡斷，易於搖惑；不如遣一介之使，東往吳會，告知玉璽已入西川，劉備早晚稱帝。玉璽係孫堅殞命之由，孫權痛心切齒之物，兼之索有不臣之心，不過以建安襲號，亦已多年，勉奉贅旒，聊相維繫。劉備新得志於荊益，有所舉動，自假漢統以號召天下。漢室中興，江東寧可尚為孫氏所有？雖重以婚姻之好，不過如竇融之表讓河西，長安布衣，孫權豈樂為此？且其部下各有所求，既防江夏之歸劉，亦懼人心之思漢。孫權初以合肥之仇，轉聯劉備，我若釋合肥之忿，下結孫權，則彼自樂於從命，不願為荊襄之輔車。承相可為所欲為，以坐制孫劉之進退。昔秦破合縱之局，而六國以亡，漢離烏月之交，而匈奴以敝。曄意如此，丞相以為如何？」

　　操大喜道：「公言是也！仍用漢家名義，策權為大司馬吳王，煩公一往可也。」操處向有空頭誥敕，即時填發，從宮中取出符節，交付劉曄，前往江東。劉曄領命，兼程來到建業。單車奉使，王命所臨，沿途自無攔阻。孫權排了香案，接受詔書，文武上前稱賀，設宴款待劉曄。動問許都近事。劉曄詳細說出魏王深願棄仉崇好，與吳王親近提攜；惟劉玄德以新得益州，謀僭大位，暗中差人入許，運動伏完，從伏後手中竊取玉璽，早晚必當稱帝，君王與玄德交親，將來必擅椒房之貴矣。一句話激惱孫權，說道：「大夫差矣！劉備終守臣節，孤係姻親，若竊璽稱尊，則大義所關，又當別論。」劉曄見孫權業已入彀，心中暗喜，連聲道是，休息數日，自回許昌覆命去了。

　　孫權卻召集一般文武，商議此事。那時活該孫劉火拼，魯肅染病，在鄱陽將養；徐盛甘寧，各守防地，不能前來；只呂蒙以吳魏言和，邊境無事，陪著劉曄，來到建業。孫權以父孫堅之死，半因玉璽，玉璽所在，仇即隨之，此番聽得璽歸玄德，不覺肝火上炎。這是兄弟鄉間有句俗話：鬥了龍船再認親，正是孫權這時光景。當下孫權將劉曄言語並自己意思，對眾說出，眾文武個個相顧無言，因為順著孫權的意思，則荊州之好必離；若顧荊州之好，則於鼎足三分之勢有礙，所以只是你看我，我看你，都不作聲。

　　孫權看出眾人意思，喚呂蒙道：「子明！諸將為事勢所拘，噤不敢言，卿可為孤一陳利害，但求於江東有益，不必顧及其他。」呂蒙道：「主公如欲成三分天下之局，則當知所輕重，曹盛則袒劉，劉盛則袒曹，順時以趨，務使相犄相角，而我坐承其利。往者曹盛於劉，主公於荊州重以婚姻之好，亦欲其為我屏蔽、受敵一方之意耳。然曹氏於我，接壤僅淮北一帶，今劉氏奄有荊益二州，西接天水金城，南臨越南交趾，東漸江夏九江廬州各地，收馬超之眾，據天下之要，文武輻輳，海內歸心。主公如欲長為漢臣，則宜斷絕曹氏，專事荊州，如其不屑俯首聽命，則宜結曹氏以制荊州，不能令荊州羽翼日豐，長駕遠馭，併吞六台，馳騁中原。且主公之妹，已回建業，無所顧慮，何用多疑！」權大喜道：「子明之言，實獲我心。」

　　陸遜諫道：「主公！子義遺言，公瑾末命，皆言吳劉之交不可離，願主公詳加考慮。」權笑道：「子義公瑾若在，亦當不容異議也！卿毋多言。」隨調陸遜赴濡須，呂蒙赴夏口，相視機宜，以為進止；徐盛甘寧，盡歸節制。陸呂二人，領命分頭自去。孫權嚴禁近侍，不令孫夫人知曉。

　　那吳國太病已痊癒，日久憂忘，孫夫人便與母親商議，要回荊州。吳國太以係女兒終身大事，荊州又近，易於相見，自然應允，便告知孫權，孫權終是推托不許，日復一日。孫夫人年輕氣盛，候孫權進內問安，當著國太面前，質問孫權，是何意思。孫權作聲不得。孫夫人情知有弊，便數說孫權道：「哥哥當初因懼曹操復仇，才結好劉皇叔，不惜以妹子遠嫁荊州；母親病重，妹子接到哥哥書信，本欲候皇叔命令，方來省視。雲長二叔，以大義相勸，故妹子先行歸省；今老母病癒，妹子嫁夫從夫，哥哥藉故托詞，不一而足，是何理也？想必哥哥聽了宵小之言，與荊益為仇，留妹子以作抵押？恨父親大哥死在九泉，不能憐念妹妹，遂致此耳！」說到此地，不覺咽喉哽噎，痛哭起來。

　　國太見女傷心，也自陪著揮淚，切責孫權。孫權左右為難，沒奈何將已往的事都說出來。孫夫人聽罷，不言卻語，掩面入內。孫權寬慰了母親，亦自出外。孫夫人回到自己房中，想起哥哥之語，為保全父兄基業起見，也怪他不得！自己一個女流，欲歸不得，一方面對不住恩重情深的丈夫，一方面對不住大仁大義的二叔，眼看著孫劉之交，就要分離，那時節進又不能，退又不可，千思萬想，除卻自己一死，更無第二條路徑。次日起來，強作歡容，伺候老母，一連半月，絕口不提荊州二字，孫權也就放下了心腸。

　　一日，孫夫人告訴母親，言自己心中煩悶，欲出城外甘露寺一遊。國太生怕女兒愁出病來，當時允許，教人告知孫權，派人招待。

　　孫夫人辭別老母，心頭淚落，帶了侍女，乘車出府，到了甘露寺，遊賞了一遍，倚著欄杆，望那建業城，宛在目前。長江萬里，滔滔東下，心中想道：此水來自西川，去而不返，同著自己一樣，此時不死，更待何時！將手攀著欄杆，舉身一擲，可憐一個聰明英果的絕世佳人，竟隨著一片清流，魂歸大暮了。

　　眾侍女措手不及，膽裂魂飛，寺裡從人，急喚沿江漁舟撈救，那長江水勢，到此處洶湧異常，又兼是天與全貞，那裡還撈得著！從人慌忙回府，報知孫權，孫權痛哭。裡面國太已經暈倒在地，慢地裡醒來，只是痛哭！任憑你百般勸解，那裡肯聽。老年人看見心愛的女兒，生生慘死，如何不氣，一連三日，水米不沾，也就死了。孫權只捶胸痛哭，悔之無及，開弔成服，一照禮經不提。

　　那消息長江上下，當作新聞，揚揚沸沸的傳到荊州。雲長正接著玄德手書，屬送夫人入川，剛欲派關平前往迎迓，聽得此項消息，不覺大驚，急請徐庶入府，商議此事是否確實。元直答道：「以庶觀之，殆有十九，頃聞許昌消息，穆順伏完被殺，曹操久有篡窺之心，懼荊揚之聯合，必以利啖孫權，權欲立三分之局，必留主母不令西歸，主母處於兩難，勢必至於自殺；國太年老，痛女亡身，尤為常有之事；可否遣人弔唁，藉悉實情？」雲長大怒道：「吳不告哀，何弔之有？孫權見利忘義，殺我主母，此仇不可不報！即煩軍師傳令，叫下游諸將，嚴防汛地，令劉琦伊籍，整頓水師，聽候出發；差人星夜入川報告主公，調子龍夫婦，並張苞廖化，軍前聽用。」徐庶應諾，即時分派前往。雲長再令從事飛檄江夏守將徐盛，請轉達孫權，速送孫夫人西還荊州。候了多日，杳無音信，雲長下令，替孫夫人發喪，封江南宣告絕交。

　　駐紮襄陽的張飛，聞聽嫂嫂在江南死於非命，激動他的三千丈無名孽火，依他的主見，立刻興動傾國人馬，前去報仇。虧著龐士元洞悉孫曹聯合的原由，知道襄樊重地，不可輕動，將此項情形，委宛曲折，跟張飛說個明白，張飛方才按捺下去，靜候雲長命令不提。

　　卻說玄德受了建安旨意，正與孔明商議進取漢中，以出長安，馬超黃忠領兵，先後出發閬中下辯一帶屯紮。忽然接到雲長三次手書，不覺淒然淚下，痛恨孫權，意欲起兵報仇。孔明諫道：「主母凶終，理應報復，但近方議取漢中，不可同時樹敵，待克復長安，然後令雲長出兵，猶未為晚。」玄德依允，深恐雲長輕動，叫子龍夫婦，帶了張苞廖化，領荊州軍八千，西涼軍五千，沿江東下，直抵荊州，協同守禦，以防吳兵，要雲長暫時按兵不動，子龍夫婦領命自去。令孔明前往閬中，督率諸將，進取南鄭，孔明拜辭出府。玄德自與法正並荊州軍萬人，坐鎮成都，接應孔明。

　　劉玄德又思想孫夫人恩愛情深，在武擔山南設位，向東遙祭，招魂虛葬。文武百官，盡皆縞素相從，陪位祭奠。玄德掩袂痛哭，群下無不哀感，苦勸回府。

　　那趙雲夫婦領兵順流直下，到了荊州，見過雲長。子龍夫人入內，見過雲長夫人。張苞廖化向前參見。子龍宣佈主公本意，雲長敬謹受命，候子龍休息數日，部領諸軍，沿江沿湖，分途駐紮。隔江徐盛以吳侯失策，自釀兵端，此番荊州益戍增防，兵禍懸於眉睫，只得協同部下，盡心守禦。正是：

　　功利紛紜，塗炭生民膏血；權謀傾側，摧殘壯士頭顱。欲知後事如何，且聽下回分解。