
			　　卻說張飛由采石磯渡江，與馬超合兵，向秣陵關進發，圍攻建業。恰好向寵會合陸軍，將巢湖東吳水師，完全殲滅。元直令龐豐龐豫領兵萬人，駐紮巢湖西梁山一帶，鎮撫新降各地，令向寵督水師急赴九洑洲，跟隨趙雲，追擊東吳建業水師。水陸諸軍十餘萬，沿江東下，旌旗蔽日，金鼓喧天，夜間燈火，照耀長江。又令馬超率本部軍隊，渡秦淮河，奪句容丹陽，與姜維合兵，絕吳兵南竄之路。

　　吳兵一敗，不能復振，怎當得漢兵水陸環攻，三面合圍。兼之建業方面，自從孫策佔有以來，數十餘年，不見兵革，一日聽得漢兵來到，萬分驚恐，城外人民，扶老攜幼，逃避兵災，紛紛入城，四五日間，城中驟加十餘萬人，米穀柴薪，登時飛漲。又因江東自與荊州開釁以來，錢糧金帛，大半耗竭，民間蓋藏，所餘無幾，城中形勢，日見危急。

　　陸遜周泰凌統諸將，督率水陸將士，分頭守禦；孫亮盡出宮中金帛，以犒士卒。建業人民，世受孫氏撫育之恩，相率登陴助守，只是外援盡絕，城中糧食，不能支持。孫亮即時召集先王老臣張昭顧雍及陸遜諸將入府商議，只諸葛瑾因為孫匡所譖，被吳軍監視，不能與議。

　　當下東吳大小文武官吏七十餘人，齊集吳王府中。孫亮流涕言道：「孤承先王付托之重，不克負荷，喪師失地，兵臨城下，欲戰不能，求援無望，三世相傳之基業，誠恐一敗無遺，諸卿有何良策，可救危亡？」

　　張昭道：「主公！漢室重興，中原底定，曹氏早亡，今倖存者獨江東耳！然而兵敗將亡，江淮南北，勢成瓦解！頃聞甌越八閩，皆為趙雲部將所得，我之所有，僅建業一城，漢兵水陸圍攻，勢燄方張，其誰能敵？依老臣愚見，不如開城納款，猶為上策；漢中王倘念婚姻之好，或令主公復紹先王之封，亦未可知，既可免生靈塗炭之火，又可延國家將墜之緒，猶勝於憑城血戰，終歸撓敗也！」

　　一言未畢，周泰抗聲說道：「子布之言，真亡國大夫之言！泰隨先桓王與先王大小數十戰，未見兵敗投降而可自全者！我與荊州既絕姻好，已成仇敵，數年以來，淮徐江漢之間，伏屍盈野，流血盈川，非我滅劉，即劉滅我，勢不兩立，何能倖存？我兵雖敗，帶甲之士，尚數萬人，不如收合餘燼，背城借一，勝則固足存國，不勝當與國偕亡，又何必忍辱偷生，令先王抱恨於九泉也！」周泰言時，鬚髮皆豎，目眥盡裂，一席話說得激昂悲壯，義憤填胸，所有將士，齊聲響應，皆願效死一戰。孫亮不能自決，回顧陸遜道：「伯言以為如何？」

　　陸遜答道：「子布之言，固不足取，周將軍之論，亦未三思；先王之時，以青兗徐揚四州之兵力，徐呂甘韓諸將之謀勇，撫魏室之遺臣，以與諸葛亮相持於山東，大戰數十，卒成蹉跌，殆天意所歸，難以人力爭也！今師徒撓敗，軍氣不振，即令再戰，亦敗而已，何能勝也？漢兵席屢勝之勢，水陸相輔而進，猛將如雲，謀臣如雨，雖桓王復生，亦不能守此孤城，況主公乎！臣聞順天者存，逆天者亡，天既興漢，不能與逆，以臣愚見，不如棄了建業，以戈船載戰士，由海道入南粵，阻嶺嶠之險，用夷獠之眾，獵山海之富，盡舟楫之利，師仿趙佗以存先王之祀，差為可耳！」

　　眾文武聽得此言，有主安土重遷者，有主死守者，有主求降者，紛紛不一。孫亮道：「伯言所見甚是，孤意決矣！」即時哭別祖廟，攜了祖父神主上船，令陸遜先去整理舟楫，撫慰將士，令文武將吏，願從去者，即赴舟上。眾文武去留各半。

　　諸葛瑾聞得此信，囑其子恪道：「我受孫氏三世厚恩，義同生死，雖受讒言，亦無所怨，汝在家中，存先人一脈，漢兵雖至，決不令汝為難。」恪牽衣哭泣，瑾絕裾而去，來到孫亮船上。亮流涕道：「卿忠懇一至此耶！我負卿矣。」顧雍步騭諸臣，陸續至者三十餘人，只不見張昭來到。亮道：「子布受先王知遇，何圖一至於此！」陸遜與周泰凌統率領水師，在後抵禦，自奉孫亮及官眷文武諸臣，乘夜泛舟先發。

　　次日日中，周泰凌統，俟孫亮去遠，拔隊起程。趙雲向寵聞知，督兵隨後追趕，趕到海口，將船泊住，候元帥將令，出海再追。

　　建業城中無主，張昭率餘存文武，開城迎降。張飛馬超姜維，整旅入城，都因徐元直有令在前，不准騷擾居民，不准侵犯孫氏墳暮，不准焚搜衙署官府，各軍分城駐紮，露營住宿，軍民交易，公平往來，真個市肆不驚，秋毫無犯。

　　眾將屯兵已定，飛迎元帥入城。徐庶至吳王府坐定，令有司簿記府中器物，俱送洛陽，一絲不苟。積存金帛，分賞將士。張昭來見，面頌漢中芏功德，元帥威靈。元直笑道：「足下乃孫氏三世老臣，晚節不終，九泉之下，何面目見吳桓王也？」昭大慚，回到家中，自縊而死。元直一面令人飛報捷音，一面召回趙雲，令領陸軍與馬超分兩路去定東吳各地，沿海駐兵，防吳軍內犯；令向寵將水師分佈海口，及沿江各要隘。諸將領命，分頭自去。

　　元直又令張翼關索去訪諸葛瑾，以副先帥遺命。二將遵命，輕車減從，前去尋訪，到了諸葛瑾門首，令人通報。諸葛恪迎接二人，入內坐定。茶罷，二將問起原因，才知諸葛瑾已隨孫亮入海。二將將來意說明，請諸葛恪一同至府，謁見元帥。恪以元直系父執長者，只得同二將前往，上前參拜。元直親自扶起，見恪英爽，頗為欣悅，便問尊君何往？恪以實對。

　　元直歎道：「子瑜忠義之士，固不能隨子布出降也！賢姪可留住幕中，襄理機務。」恪頓首流涕道：「故主出亡，死生未卜，嚴君隨侍，安否未知。中夜屏營，寸心如割，元帥雖弘覆載之仁，賤子不敢從左右之列，幸得安故居，奉先人遺祀，則感激無地矣！」元直感恪誠意，不覺喟然歎道：「吳得其虎，豈虛言哉！但恨孔明不見此子耳。」隨以銀米，遣二將送恪回故居，自上表奏知漢中王，言子瑜隨孫亮浮海出亡，諸葛恪守義不出，已優為安置云云。

　　元直以孫氏據江東數十年，尚無不仁之政，其剌吏守令，才可用者，即就用之；諸孫宗族，等於齊民，吏士不得無故相擾；呈啟漢王，免江東人民全年租賦，以恤兵火。又因孔明遺書，有令趙雲督徐揚之議，令將吳王舊有宮室，僭侈過制者，悉鏟除之。軍將吏士衙署有毀壞者，官為修葺，以待雲歸。令飭淮徐守土官吏，掩埋戰士遺骸。元直坐鎮建業，一務寬大，與民更始，兵力四布，姦宄逃匿。吳兒木石之心，便又歌頌昇平了。

　　一二月間，趙雲馬超先後回報蕩平各地。惟馬超軍隊，多係西涼關隴土著，江東地濕，不甚相宜。元直留雲鎮撫建業，令超出屯淮北，休養士卒。馬超領命，謝過元直，別了子龍夫婦，留姜維文鴦在建業協助趙雲，自同馬岱引領全軍，並妹子雲騄所領馬隊五千，即日渡江，出屯淮北。雲長在許昌，聞知建業大捷，遣人馳賀，元直子龍，端使答謝。

　　恰好玄德在洛陽，病勢日加沉重，聽得蕩平吳會，精神為之一振，手令雲長率關平諸將還洛，移元直鎮許昌，令翼德先回洛陽，後赴幽州，留趙雲守建業。徐庶張飛奉到手令，將江東防務，悉交趙雲主持。徐庶率張飛全軍渡江北上，到了許昌，留張飛全軍駐此，以便將來北赴幽州。雲長將許昌一應事宜，交付元直，自同張飛督關索關平周倉三將，馬步萬人，回鎮洛陽。

　　本來龐士元馬幼常以江南底定，漢業中興，分頭致書云長元直翼德漢升子龍孟起孝直諸牧伯將帥，請漢中王早正大位，各方面復書一致贊成推戴。無如漢中王病勢，有加無已，日益沉重；兼之北邊時有曹彰入寇之謠，沿海各地，間復喧傳孫亮大舉內犯，雖未見動靜，尚未能高枕無憂。龐士元內參大政，外戢民訛，力請玄德，召雲長入洛，鎮懾人心。

　　玄德以己病日加，難望痊可，王孫年幼，輔佐需人，雲長忠義性成，患難相共，孔明一死，諸將推服者，僅有雲長，便依士元所請，令雲長領兵入衛。又以江淮新定，許昌綰彀中原，非得威望素孚之人，不足以資坐鎮，徐元直與諸將共事多年，新立大功，海內屬望，故移元直來鎮許昌，夾輔畿甸，而令子龍坐鎮建業，假其威望，以防東吳遺臣舊將死灰復燃。又以桃園結義，異姓兄弟三人，翼德久在行間，為國宣勞，病中思念，亟欲一見，故令其將兵隊留駐許昌，為將來遵行諸葛元帥四大軍區計劃，率隊北赴幽燕之預備；張飛本身，率領親軍小隊，隨雲長入洛覲安。

　　關張將次至洛，玄德早命馬謖同王孫劉諶，出城迎接。雲長深知玄德用意所在，急與翼德下馬參謁，稱臣致禮。王孫深致不安，稱名慰問。雲長見王孫英武有禮，心中歡喜，隨同入城，士元已在城闉迎候，相見喜慰。四人簇擁王孫，同至漢中王府問安，至府又有劉理出來迎接，引舁諸人至偏殿更衣少息，由黃門宣入偏殿。

　　玄德扶病起坐，宮監兩旁扶掖，形容憔悴，顫色枯槁。雲長翼德，向前參拜。玄德點頭，令劉理扶起，與龐統馬謖左右列坐。玄德太息道：「二弟勞苦！孤不意與二弟仍得相見。」雲長道：「主公善自調攝，何必過為悲悼！」玄德道：「二弟！孤豈不知自愛，但以天理窺之，孤與曹操孫權，分爭天下，借祖宗福蔭，諸將苦辛，遂得光復漢祚，統一寰宇，二雄早亡，孤其能久！二弟與士元諸君，善輔王孫可耳！」令劉諶遍拜諸人道：「此子幼而失父，今以累諸卿矣！」雲長與諸人俯伏答拜道：「臣等願竭股膿之力，以報知遇之恩。」玄德稍停道：「自今朝政事無大小，民政一委士元，軍事一委雲長，同心協力，以安天下。」二人頓首受命。

　　玄德又顧謂翼德道：「三弟！頃聞曹彰入寇，北邊震動，曹彰為操之愛子，剛果英鷙，鮮卑所畏，有李典以為之輔，借外力以亂內，魏文長恐非其敵，本擬令孟起前往，以其勞苦功高，宜資休養，又江淮要地，亦宜鎮懾；孔明遺書，以三弟與孤同為涿人，人地相宜，三弟明日可同幼常至許昌，分兵三萬，前往幽州。」飛答道：「請俟主公病癒，再往不遲。」玄德道：「孤病不知何日始愈，三弟先去，為孤減卻憂心也！」張飛再拜受命。四人方欲出宮，玄德道：「士元可匯列諸將功勳，以便議酬庸之典。」士元領命，拜辭出府。

　　到了次日，士元傳出漢中王旨意，承制授張飛為都督冀幽並營四州諸軍事冀州牧，馬謖為幽州刺史，監冀州牧幕府事。二人入宮謝恩辭行，即日就道。到了許昌，見過元直，分兵三萬，從馬超部下調回張苞，從元直部下調了張翼馬忠二將，星夜前往幽州。不日到了，魏延王平張嶷俱來謁見，張飛傳述漢中王旨意，慰勞諸將，設宴款待，諸將謝過，各回防地去了，

　　洛陽城裡，龐士元與雲長商議道：「大王命統匯敘諸將功績，以便酬庸，但諸將位高，非分茅胙土，不足以償勞勩，而分茅胙土，又非俟大王正位後不可；以統愚意，不如將此意分告諸將，令其稍候，俟大王病癒正位後，論功行賞，為有光勞也！」雲長稱善，立即派人分致諸將，大眾都不約而同，遵命辦理。誰知玄德病勢卻一日緊上一日，二人十分憂慮不提。

　　卻說乘桴浮海的東吳君臣，自從出了海口，揚帆直向南粵出發，起初一二日，到還風平浪靜，沿途在海濱上打聽土人，言會稽各地，已為漢兵所得，東甌閩越，消息不通，君臣在舟中，相對歎息，行了十餘日，那一日將到舟山海峽，忽然間天上一點烏雲，掩映日邊，霎時飆風大起，白日無光，海水壁立，白浪滔天，有如山倒，湧入船艙。東吳水師船隻，攏岸不及，一頓飯工夫，自相撞擊，沉沒了數百號，餘舟亦自相顛播。

　　孫亮在大船上，焚香禱告道：「若孫氏不亡，即時風息，若天亡孫氏，夫復何言！」祝告巳畢，只見空中忽然現出日光，風勢略止，左右諸臣，皆呼萬歲。卻又作怪，一霎時風又大起，波浪更甚於前，從行船隻，所餘無幾！孫亮大慟道：「天既亡我，何必更累生民！」舉身一躍，投入海中。陸遜周泰凌統諸葛瑾顧雍等，一齊慟哭道：「臣等冒死相從，欲以延先王之祚耳，今幼主如此，何忍獨存！」相率投海自盡，宮眷將卒四五萬人，一齊俱盡。

　　一時雨止風息，天空如鏡，剩下一二十隻船，人人頭昏眼花，六神無主，被水漂流到錢塘江附近來了。眾人悠悠醒轉，已被岸上守兵得知，飛報守將廖化。化命將船扣住，叫眾人上來問話，問知原因，化亦為之惻然，仍命眾人前去打撈屍首。

　　不過一日，江上守兵報稱江邊浮屍無數，互相連屬。化命人撈上，吳兵認得是孫亮諸人屍首，無不痛哭。化命人擇取上好棺木衣衾，將諸人香湯沐浴，分別成殮，飛報趙雲。雲令諸葛恪前往迎取回來，仍用王禮將孫亮葬入孫權墳側，從死諸臣，准其祔葬，並許人民哭臨。正是：

　　素車白馬，前胥後種之潮；畫鷁餘皇，西越東吳之影。欲知後事如何，且聽下回分解。