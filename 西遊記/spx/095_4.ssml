<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　行者又對國王拱手道：「老孫還有一事奉上。」國王答禮道：「神僧有事吩咐，朕即從之。」行者道：「他這山，名為百腳山。近來說有蜈蚣成精，黑夜傷人，往來行旅，甚為不便。我思蜈蚣惟雞可以降伏，可選絕大雄雞千隻，撒放山中，除此毒蟲。就將此山名改換改換，賜文一道敕封，就當謝此僧供養公主之恩也。」國王甚喜，領諾。隨差官進城取雞；又改山名為寶華山。仍著工部辦料重修，賜與封號，喚做「敕建寶華山給孤布金寺」；把那老僧封為「報國僧官」，永遠世襲，賜俸三十六石。僧眾謝了恩，送駕回朝。<break time="100ms" />　　公主入宮，各各相見。安排筵宴，與公主釋悶賀喜。后妃母子，復聚首團圞。國王君臣亦共喜，飲宴一宵不題。<break time="100ms" />　　次早，國王傳旨，召丹青圖下聖僧四眾喜容，供養在華夷樓上。又請公主新妝重整，出殿謝唐僧四眾救苦之恩。謝畢，唐僧辭王西去。那國王那裡肯放，大設佳宴，一連吃了五六日，著實好了獃子，盡力放開肚量受用。<break time="100ms" />　　國王見他們拜佛心重，苦留不住，遂取金銀二百錠、寶貝各一盤奉謝。師徒們一毫不受。教擺鑾駕，請老師父登輦，差官遠送。那后妃并臣民人等俱各叩謝不盡。及至前途，又見眾僧叩送，俱不忍相別。行者見送者不肯回去，無已，捻訣，往巽地上吹口仙氣，一陣暗風，把送的人都迷了眼目，方才得脫身而去。這正是：<break time="100ms" />　　　　沐淨恩波歸了性，出離金海悟真空。<break time="100ms" />　　畢竟不知前路如何，且聽下回分解。
    </voice>
</speak>
