<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　溪邊掛晒繒如錦，石上重磨斧似鋒。<break time="100ms" />　　　　秋月暉暉常獨釣，春山寂寂沒人逢。<break time="100ms" />　　　　魚多換酒同妻飲，柴剩沽壺共子叢。<break time="100ms" />　　　　自唱自斟隨放蕩，長歌長嘆任顛風。<break time="100ms" />　　　　呼兄喚弟邀船夥，挈友攜朋聚野翁。<break time="100ms" />　　　　行令猜拳頻遞盞，拆牌道字漫傳鐘。<break time="100ms" />　　　　烹蝦煮蟹朝朝樂，炒鴨爊雞日日豐。<break time="100ms" />　　　　愚婦煎茶情散淡，山妻造飯意從容。<break time="100ms" />　　　　曉來舉杖淘輕浪，日出擔柴過大沖。<break time="100ms" />　　　　雨後披簑擒活鯉，風前弄斧伐枯松。<break time="100ms" />　　　　潛蹤避世妝痴蠢，隱姓埋名作啞聾。」<break time="100ms" />　　張稍道：「李兄，我才僭先起句，今到我兄，也先起一聯，小弟亦當續之。」<break time="100ms" />　　　　「風月佯狂山野漢，江湖寄傲老餘丁。<break time="100ms" />　　　　清閑有分隨瀟灑，口舌無聞喜太平。<break time="100ms" />　　　　月夜身眠茅屋穩，天昏體蓋箬簑輕。<break time="100ms" />　　　　忘情結識松梅友，樂意相交鷗鷺盟。<break time="100ms" />　　　　名利心頭無算計，干戈耳畔不聞聲。<break time="100ms" />　　　　隨時一酌香醪酒，度日三餐野菜羹。<break time="100ms" />　　　　兩束柴薪為活計，一竿鉤線是營生。<break time="100ms" />　　　　閑呼稚子磨鋼斧，靜喚憨兒補舊繒。<break time="100ms" />　　　　春到愛觀楊柳綠，時融喜看荻蘆青。<break time="100ms" />　　　　夏天避暑修新竹，六月乘涼摘嫩菱。<break time="100ms" />　　　　霜降雞肥常日宰，重陽蟹壯及時烹。<break time="100ms" />　　　　冬來日上還沉睡，數九天高自不寒。<break time="100ms" />　　　　八節山中隨放性，四時湖裡任陶情。<break time="100ms" />　　　　採薪自有仙家興，垂釣全無世俗形。<break time="100ms" />　　　　門外野花香豔豔，船頭綠水浪平平。<break time="100ms" />　　　　身安不說三公位，性定強如十里城。<break time="100ms" />　　　　十里城高防閫令，三公位顯聽宣聲。<break time="100ms" />　　　　樂山樂水真是罕，謝天謝地謝神明。」<break time="100ms" />　　他二人既各道詞章，又相聯詩句。行到那分路去處，躬身作別。張稍道：「李兄啊，途中保重，上山仔細看虎。假若有些凶險，正是『明日街頭少故人』。」李定聞言，大怒道：「你這廝憊懶！好朋友也替得生死，你怎麼咒我？我若遇虎遭害，你必遇浪翻江。」張稍道：「我永世也不得翻江。」李定道：「『天有不測風雲，人有暫時禍福。』你怎麼就保得無事？」張稍道：「李兄，你雖這等說，你還沒捉摸；不若我的生意有捉摸，定不遭此等事。」李定道：「你那水面上營生，極凶極險，隱隱暗暗，有甚麼捉摸？」張稍道：「你是不曉得。這長安城裡，西門街上，有一個賣卦的先生。我每日送他一尾金色鯉，他就與我袖傳一課，依方位，百下百著。今日我又去買卦，他教我在涇河灣頭東邊下網，西岸拋鉤，定獲滿載魚蝦而歸。明日上城來，賣錢沽酒，再與老兄相敘。」二人從此敘別。<break time="100ms" />　　這正是：「路上說話，草裡有人。」原來這涇河水府有一個巡水的夜叉，聽見了百下百著之言，急轉水晶宮，慌忙報與龍王道：「禍事了！禍事了！」龍王問：「有甚禍事？」夜叉道：「臣巡水去到河邊，只聽得兩個漁、樵攀話，相別時，言語甚是利害。那漁翁說：長安城裡，西門街上，有個賣卦先生，算得最準。他每日送他鯉魚一尾，他就袖傳一課，教他百下百著。若依此等算準，卻不將水族盡情打了？何以壯觀水府，何以躍浪翻波，輔助大王威力？」龍王甚怒，急提了劍，就要上長安城，誅滅這賣卦的。旁邊閃過龍子、龍孫、蝦臣、蟹士、鰣軍師、鱖少卿、鯉太宰，一齊啟奏道：「大王且息怒。常言道：『過耳之言，不可聽信。』大王此去，必有雲從，必有雨助，恐驚了長安黎庶，上天見責。大王隱顯莫測，變化無方，但只變一秀士，到長安城內訪問一番。果有此輩，容加誅滅不遲；若無此輩，可不是妄害他人也？」<break time="100ms" />　　龍王依奏，遂棄寶劍，也不興雲雨，出岸上，搖身一變，變作一個白衣秀士，真個：<break time="100ms" />　　　　丰姿英偉，聳壑昂霄。步履端祥，循規蹈矩。語言遵孔孟，禮貌體周文。身穿玉色羅襴服，頭戴逍遙一字巾。<break time="100ms" />　　上路來，拽開雲步，逕到長安城西門大街上。只見一簇人，擠擠雜雜，鬧鬧哄哄。內有高談闊論的道：「屬龍的本命，屬虎的相沖。寅辰巳亥，雖稱合局，但怕的是日犯歲君。」龍王聞言，情知是賣卜之處。走上前，分開眾人，望裡觀看。只見：<break time="100ms" />　　　　四壁珠璣，滿堂綺繡。寶鴨香無斷，磁瓶水恁清。兩邊羅列王維畫，座上高懸鬼谷形。端溪硯，金煙墨，相襯著霜毫大筆；火珠林，郭璞數，謹對了臺政新經。六爻熟諳，八卦精通。能知天地理，善曉鬼神情。一槃子午安排定，滿腹星辰佈列清。真個那未來事，過去事，觀如月鏡；幾家興，幾家敗，鑑若神明。知凶定吉，斷死言生。開談風雨迅，下筆鬼神驚。招牌有字書名姓，神課先生袁守誠。
    </voice>
</speak>
