<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　雲移豹尾旌旗動，日射螭頭玉珮搖。<break time="100ms" />　　　　香霧細添宮柳綠，露珠微潤苑花嬌。<break time="100ms" />　　　　山呼舞蹈千官列，海晏河清一統朝。<break time="100ms" />　　眾文武百官朝罷，又宣：「光祿寺安排十二日會喜佳筵。今日且整春罍，請駙馬在御花園中款玩。」吩咐儀制司領三位賢親去會同館少坐，著光祿寺安排三席素宴去彼奉陪。兩處俱著教坊司奏樂，伏侍賞春景，消遲日也。八戒聞得，應聲道：「陛下，我師徒自相會，更無一刻相離。今日既在御花園飲宴，帶我們去耍兩日，好教師父替你家做駙馬；不然，這個買賣生意弄不成。」那國王見他醜陋，說話粗俗，又見他扭頭捏頸，掬嘴巴，搖耳朵，即像有些風氣，猶恐攪破親事，只得依從。便教：「在永鎮華夷閣裡安排二席，我與駙馬同坐。留春亭上安排三席，請三位別坐，恐他師徒們坐次不便。」那獃子才朝上唱個喏，叫聲：「多謝。」各各而退。又傳旨教內宮官排宴，著三宮六院后妃與公主上頭，就為添妝餪子，以待十二日佳配。<break time="100ms" />　　將有巳時前後，那國王排駕，請唐僧都到御花園內觀看。好去處：<break time="100ms" />　　　　徑鋪彩石，檻鑿雕欄。徑鋪彩石，徑邊石畔長奇葩；檻鑿雕欄，檻外欄中生異卉。夭桃迷翡翠，嫩柳閃黃鸝。步覺幽香來袖滿，行沾清味上衣多。鳳臺龍沼，竹閣松軒。鳳臺之上，吹簫引鳳來儀；龍沼之間，養魚化龍而去。竹閣有詩，費盡推敲裁白雪；松軒文集，考成珠玉註青編。假山拳石翠，曲水碧波深。牡丹亭，薔薇架，疊錦鋪絨；茉藜檻，海棠畦，堆霞砌玉。芍藥異香，蜀葵奇豔。白梨紅杏鬥芳菲，紫蕙金萱爭爛熳。麗春花、木筆花、杜鵑花，夭夭灼灼；含笑花、鳳仙花、玉簪花，戰戰巍巍。一處處紅透胭脂潤，一叢叢芳濃錦繡圍。更喜東風回煖日，滿園嬌媚逞光輝。<break time="100ms" />　　一行君王幾位，觀之良久。早有儀制司官邀請行者三人入留春亭，國王攜唐僧上華夷閣，各自飲宴。那歌舞吹彈，鋪張陳設，真是：<break time="100ms" />　　　　崢嶸閶闔曙光生，鳳閣龍樓瑞靄橫。<break time="100ms" />　　　　春色細鋪花草繡，天光遙射錦袍明。<break time="100ms" />　　　　笙歌繚繞如仙宴，杯斝飛傳玉液清。<break time="100ms" />　　　　君悅臣歡同玩賞，華夷永鎮世康寧。<break time="100ms" />　　此時長老見那國王敬重，無計可奈，只得勉強隨喜，誠是外喜而內憂也。坐間見壁上掛著四面金屏，屏上畫著春夏秋冬四景，皆有題詠，皆是翰林名士之詩：<break time="100ms" />　　《春景詩》曰：<break time="100ms" />　　　　周天一氣轉洪鈞，大地熙熙萬象新。<break time="100ms" />　　　　桃李爭妍花爛熳，燕來畫棟疊香塵。<break time="100ms" />　　《夏景詩》曰：<break time="100ms" />　　　　薰風拂拂思遲遲，宮院榴葵映日輝。<break time="100ms" />　　　　玉笛音調驚午夢，芰荷香散到庭幃。<break time="100ms" />　　《秋景詩》曰：<break time="100ms" />　　　　金井梧桐一葉黃，珠簾不捲夜來霜。<break time="100ms" />　　　　燕知社日辭巢去，鴈折蘆花過別鄉。<break time="100ms" />　　《冬景詩》曰：<break time="100ms" />　　　　天雨飛雲暗淡寒，朔風吹雪積千山。<break time="100ms" />　　　　深宮自有紅爐暖，報道梅開玉滿欄。<break time="100ms" />　　那國王見唐僧恣意看詩，便道：「駙馬喜玩詩中之味，必定善於吟哦。如不吝珠玉，請依韻各和一首如何？」長老是個對景忘情，明心見性之意。見國王欽重，命和前韻，他不覺忽詠一句道：「日暖冰消大地鈞。」國王大喜，即召侍衛官：「取文房四寶，請駙馬和完錄下，俟朕緩緩味之。」長老欣然不辭，舉筆而和：<break time="100ms" />　　和春景詩》曰：<break time="100ms" />　　　　日暖冰消大地鈞，御園花卉又更新。<break time="100ms" />　　　　和風膏雨民沾澤，海晏河清絕俗塵。<break time="100ms" />　　和夏景詩》曰：<break time="100ms" />　　　　斗指南方白晝遲，槐雲榴火鬥光輝。<break time="100ms" />　　　　黃鸝紫燕啼宮柳，巧轉雙聲入絳幃。<break time="100ms" />　　和秋景詩》曰：<break time="100ms" />　　　　香飄橘綠與橙黃，松柏青青喜降霜。<break time="100ms" />　　　　籬菊半開攢錦繡，笙歌韻徹水雲鄉。<break time="100ms" />　　和冬景詩》曰：<break time="100ms" />　　　　瑞雪初晴氣味寒，奇峰巧石玉團山。<break time="100ms" />　　　　爐燒獸炭煨酥酪，袖手高歌倚翠欄。<break time="100ms" />　　國王見和大喜，稱唱道：「好個『袖手高歌倚翠欄』！」遂命教坊司以新詩奏樂，盡日而散。<break time="100ms" />　　行者三人在留春亭亦盡受用，各飲了幾杯，也都有些酣意。正欲去尋長老，只見長老已同國王在一閣。八戒獃性發作，應聲叫道：「好快活，好自在，今日也受用這一下了。卻該趁飽兒睡覺去也。」沙僧笑道：「二哥忒沒修養。這氣飽飫，如何睡覺？」八戒道：「你那裡知道，俗語云：『吃了飯兒不挺屍，肚裡沒板脂』哩。」
    </voice>
</speak>
