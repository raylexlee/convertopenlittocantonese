<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第八十七回<break time="100ms" />　　鳳仙郡冒天止雨　孫大聖勸善施霖
    </voice>
    <voice name="zh-HK-WanLungNeural">
        <break time="100ms" />
			　　　　大道幽深，如何消息，說破鬼神驚駭。挾藏宇宙，剖判玄光，真樂世間無賽。靈鷲峰前，寶珠拈出，明映五般光彩。照乾坤上下群生，知者壽同山海。<break time="100ms" />　　卻說三藏師徒四眾別樵子，下了隱霧山，奔上大路。行經數日，忽見一座城池相近。三藏道：「悟空，你看那前面城池，可是天竺國麼？」行者搖手道：「不是，不是。如來處雖稱極樂，卻沒有城池，乃是一座大山，山中有樓臺殿閣，喚做靈山大雷音寺。就到了天竺國，也不是如來住處，天竺國還不知離靈山有多少路哩。那城想是天竺之外郡，到邊前方知明白。」<break time="100ms" />　　不一時至城外，三藏下馬，入到三層門裡，見那民事荒涼，街衢冷落。又到市口之間，見許多穿青衣者左右擺列，有幾個冠帶者立於房簷之下。他四眾順街行走，那些人更不遜避。豬八戒村愚，把長嘴掬一掬，叫道：「讓路，讓路。」那些人猛擡頭，看見模樣，一個個骨軟筋麻，跌跌蹡蹡，都道：「妖精來了，妖精來了！」諕得那簷下冠帶者戰兢兢躬身問道：「那方來者？」三藏恐他們闖禍，一力當先，對眾道：「貧僧乃東土大唐駕下拜天竺國大雷音寺佛祖求經者。路過寶方，一則不知地名，二則未落人家，才進城甚失迴避，望列公恕罪。」那官人卻才施禮道：「此處乃天竺外郡，地名鳳仙郡。連年乾旱，郡侯差我等在此出榜，招求法師祈雨救民也。」行者聞言道：「你的榜文何在？」眾官道：「榜文在此，適間才打掃廊簷，還未張掛。」行者道：「拿來我看看。」眾官即將榜文展開，掛在簷下。行者四眾上前同看。榜上寫著：<break time="100ms" />　　　　大天竺國鳳仙郡郡侯上官，為榜聘明師，招求大法事：茲因郡土寬弘，軍民殷實，連年亢旱，累歲乾荒，民田菑而軍地薄，河道淺而溝澮空。井中無水，泉底無津。富室聊以全生，窮民難以活命。斗粟百金之價，束薪五兩之資。十歲女易米三升，五歲男隨人帶去。城中懼法，典衣當物以存身；鄉下欺公，打劫吃人而顧命。為此出給榜文，仰　望十方賢哲，禱雨救民。恩當重報，願以千金奉謝，決不虛言。須至榜者。<break time="100ms" />　　行者看罷，對眾官道：「郡侯上官何也？」眾官道：「上官乃是姓，此我郡侯之姓也。」行者笑道：「此姓卻少。」八戒道：「哥哥不曾讀書。《百家姓》後有一句『上官歐陽』。」三藏道：「徒弟們，且休閑講。那個會求雨，與他求一場甘雨，以濟民瘼，此乃萬善之事；如不會，就行，莫誤了走路。」行者道：「祈雨有甚難事？我老孫翻江攪海、換斗移星，踢天弄井、吐霧噴雲，擔山趕月、喚雨呼風：那一件兒不是幼年耍子的勾當？何為稀罕？」<break time="100ms" />　　眾官聽說，著兩個急去郡中報道：「老爺，萬千之喜至也。」那郡侯正焚香默祝，聽得報聲喜至，即問：「何喜？」那官道：「今日領榜，方至市口張掛，即有四個和尚，稱是東土大唐差往天竺國大雷音拜佛求經者，見榜即道能祈甘雨，特來報知。」<break time="100ms" />　　那郡侯即整衣步行，不用轎馬多人，逕至市口，以禮敦請。忽有人報道：「郡侯老爺來了。」眾人閃過。那郡侯一見唐僧，不怕他徒弟醜惡，當街心倒身下拜道：「下官乃鳳仙郡郡侯上官氏，熏沐拜請老師祈雨救民。望師大捨慈悲，運神功，拔濟拔濟。」三藏答禮道：「此間不是講話處，待貧僧到那寺觀，卻好行事。」郡侯道：「老師同到小衙，自有潔淨之處。」<break time="100ms" />　　師徒們遂牽馬挑擔，逕至府中，一一相見。郡侯即命看茶擺齋，少頃齋至。那八戒放量吞餐，如同餓虎。諕得那些捧盤的心驚膽戰，一往一來，添湯添飯，就如走馬燈兒一般，剛剛供上，直吃得飽滿方休。齋畢，唐僧謝了齋，卻問：「郡侯大人，貴處乾旱幾時了？」郡侯道：<break time="100ms" />　　　　「敝地大邦天竺國，風仙外郡吾司牧。<break time="100ms" />　　　　一連三載遇乾荒，草子不生絕五穀。<break time="100ms" />　　　　大小人家買賣難，十門九戶俱啼哭。<break time="100ms" />　　　　三停餓死二停人，一停還似風中燭。<break time="100ms" />　　　　下官出榜遍求賢，幸遇真僧來我國。<break time="100ms" />　　　　若施寸雨濟黎民，願奉千金酬厚德！」<break time="100ms" />　　行者聽說，滿面喜生，呵呵的笑道：「莫說，莫說。若說千金為謝，半點甘雨全無；但論積功累德，老孫送你一場大雨。」那郡侯原來十分清正賢良，愛民心重，即請行者上坐，低頭下拜道：「老師果捨慈悲，下官必不敢悖德。」行者道：「且莫講話，請起。但煩你好生看著我師父，等老孫行事。」沙僧道：「哥哥，怎麼行事？」行者道：「你和八戒過來，就在他這堂下隨著我做個羽翼，等老孫喚龍來行雨。」八戒、沙僧謹依使令，三個人都在堂下。郡侯焚香禮拜。三藏坐著念經。<break time="100ms" />　　行者念動真言，誦動咒語，即時見正東上一朵烏雲，漸漸落至堂前，乃是東海老龍王敖廣。那敖廣收了雲腳，化作人形，走向前，對行者躬身施禮道：「大聖喚小龍來，那方使用？」行者道：「請起。累你遠來，別無甚事。此間乃鳳仙郡，連年乾旱，問你如何不來下雨？」老龍道：「啟上大聖得知：我雖能行雨，乃上天遣用之輩。上天不差，豈敢擅自來此行雨？」行者道：「我因路過此方，見久旱民苦，特著你來此施雨求濟，如何推託？」龍王道：「豈敢推託？但大聖念真言呼喚，不敢不來。一則未奉上天御旨，二則未曾帶得行雨神將，怎麼動得雨部？大聖既有拔濟之心，容小龍回海點兵，煩大聖到天宮奏准，請一道降雨的聖旨，請水官放出龍來，我卻好照旨意數目下雨。」
    </voice>
</speak>
