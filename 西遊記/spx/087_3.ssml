<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　好大聖，又縱雲頭，直至天門外，還遇著護國天王。天王道：「你今又來做甚？」行者道：「那郡侯已歸善矣。」天王亦喜。正說處，早見直符使者捧定了道家文書、僧家關牒，到天門外傳遞。那符使見了行者，施禮道：「此意乃大聖勸善之功。」行者道：「你將此文牒送去何處？」符使道：「直送至通明殿上，與天師傳遞到玉皇大天尊前。」行者道：「如此，你先行，我當隨後而去。」那符使入天門去了。護國天王道：「大聖，不消見玉帝了。你只往九天應元府下借點雷神，徑自聲雷掣電，還他就有雨下也。」<break time="100ms" />　　真個行者依言，入天門裡，不上靈霄殿求請旨意，轉雲步，徑往九天應元府，見那雷門使者、糾錄典者、廉訪典者都來迎著，施禮道：「大聖何來？」行者道：「有事要見天尊。」三使者即為傳奏。天尊隨下九鳳丹霞之扆，整衣出迎。相見禮畢，行者道：「有一事特來奉求。」天尊道：「何事？」行者道：「我因保唐僧至鳳仙郡，見那乾旱之甚，已許他求雨，特來告借貴部官將到彼聲雷。」天尊道：「我知那郡侯冒犯上天，立有三事，不知可該下雨哩？」行者笑道：「我昨日已見玉帝請旨。玉帝著天師引我去披香殿看那三事，乃是米山、麵山、金鎖，只要三事倒斷，方該下雨。我愁難得倒斷，天師教我勸化郡侯等眾作善，以為人有善念，天必從之。庶幾可以回天心，解災難也。今已善念頓生，善聲盈耳。適間直符使者已將改行從善的文牒奏上玉帝去了，老孫因特造尊府，告借雷部官將相助相助。」天尊道：「既如此，差鄧、辛、張、陶，帥領閃電娘子，即隨大聖下降鳳仙郡聲雷。」<break time="100ms" />　　那四將同大聖不多時，至於鳳仙境界，即於半空中作起法來。只聽得唿𡃤𡃤的雷聲，又見那淅瀝瀝的閃電。真個是：<break time="100ms" />　　　　電掣紫金蛇，雷轟群蟄鬨。熒煌飛火光，霹靂崩山洞。列缺滿天明，震驚連地縱。紅銷一閃發萌芽，萬里江山都撼動。<break time="100ms" />　　那鳳仙郡城裡城外，大小官員，軍民人等，整三年不曾聽見雷電；今日見有雷聲霍閃，一齊跪下，頭頂著香爐，有的手拈著柳枝，都念：「南無阿彌陀佛！南無阿彌陀佛！」這一聲善念，果然驚動上天。正是那古詩云：<break time="100ms" />　　　　人心生一念，天地悉皆知。<break time="100ms" />　　　　善惡若無報，乾坤必有私。<break time="100ms" />　　且不說孫大聖指揮雷將，掣電轟雷於鳳仙郡，人人歸善。卻說那上界直符使者將僧、道兩家的文牒送至通明殿，四天師傳奏靈霄殿。玉帝見了道：「那廝們既有善念，看三事如何？」正說處，忽有披香殿看管的將官報道：「所立米、麵山俱倒了，霎時間米、麵皆無，鎖梃亦斷。」奏未畢，又有當駕天官引鳳仙郡土地、城隍、社令等神齊來拜奏道：「本郡郡主並滿城大小黎庶之家，無一家一人不皈依善果，禮佛敬天。今啟垂慈，普降甘雨，求濟黎民。」玉帝聞言大喜，即傳旨：「著風部、雲部、雨部各遵號令，去下方，按鳳仙郡界，即於今日今時，聲雷佈雲，降雨三尺零四十二點。」時有四大天師奉旨，傳與各部隨時下界，各逞神威，一齊振作。<break time="100ms" />　　行者正與鄧、辛、張、陶令閃電娘子在空中調弄，只見眾神都到，合會一天。那其間風雲際會，甘雨滂沱。好雨：<break time="100ms" />　　　　漠漠濃雲，濛濛黑霧。雷車轟轟，閃電灼灼。滾滾狂風，淙淙驟雨。所謂一念回天，萬民滿望。全虧大聖施元運，萬里江山處處陰。好雨傾河倒海，蔽野迷空。簷前垂瀑布，窗外響玲瓏。萬戶千門人念佛，六街三市水流洪。東西河道條條滿，南北溪灣處處通。槁苗得潤，枯木回生。田疇麻麥盛，村堡荳糧升。客旅喜通販賣，農夫愛爾耘耕。從今黍稷多條暢，自然稼穡得豐登。風調雨順民安樂，海晏河清享太平。<break time="100ms" />　　一日雨下足了三尺零四十二點，眾神祗漸漸收回。孫大聖厲聲高叫道：「那四部眾神，且暫停雲從，待老孫去叫郡侯拜謝列位。列位可撥開雲霧，各現真身，與這凡夫親眼看看，他才信心供奉也。」眾神聽說，只得都停在空中。<break time="100ms" />　　這行者按落雲頭，逕至郡裡，早見三藏、八戒、沙僧都來迎接；那郡侯一步一拜來謝。行者道：「且慢謝我。我已留住四部神祗，你可傳召多人同此拜謝，教他向後好來降雨。」郡侯隨傳飛報，召眾同酬，都一個個拈香朝拜。只見那四部神祗開明雲霧，各現真身。四部者，乃雨部、雷部、雲部、風部。只見那：<break time="100ms" />　　　　龍王顯像，雷將舒身；雲童出現，風伯垂真。龍王顯像，銀鬚蒼貌世無雙；雷將舒身，鉤嘴威顏誠莫比。雲童出現，誰如玉面金冠；風伯垂真，曾似燥眉環眼。齊齊顯露青霄上，各各挨排現聖儀。鳳仙郡界人才信，頂禮拈香惡性回。今日仰朝天上將，洗心向善盡皈依。<break time="100ms" />眾神祗寧待了一個時辰，人民拜之不已。孫行者又起在雲端，對眾作禮道：「有勞，有勞。請列位各歸本部。老孫還教郡界中人家供養高真，遇時節醮謝。列位從此後，五日一風，十日一雨，還來拯救拯救。」眾神依言，各各轉部不題。<break time="100ms" />　　卻說大聖墜落雲頭，與三藏道：「事畢民安，可收拾走路矣。」那郡侯聞言，急忙行禮道：「孫老爺說那裡話。今此一場，乃無量無邊之恩德。下官這裡差人辦備小宴，奉答厚恩。仍買治民間田地，與老爺起建寺院，立老爺生祠，勒碑刻名，四時享祀。雖刻骨鏤心，難報萬一，怎麼就說走路的話？」三藏道：「大人之言雖當，但我等乃西方掛搭行腳之僧，不敢久住，一二日間，定走無疑。」那郡侯那裡肯放，連夜差多人治辦酒席，起蓋祠宇。
    </voice>
</speak>
