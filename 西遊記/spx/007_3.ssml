<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　如來佛祖殄滅了妖猴，即喚阿儺、迦葉同轉西方極樂世界。時有天蓬、天佑急出靈霄寶殿道：「請如來少待，我主大駕來也。」佛祖聞言，回首瞻仰。須臾，果見八景鸞輿，九光寶蓋，聲奏玄歌妙樂，詠哦無量神章，散寶花，噴真香，直至佛前謝曰：「多蒙大法收殄妖邪，望如來少停一日，請諸仙做一會筵奉謝。」如來不敢違悖，即合掌謝道：「老僧承大天尊宣命來此，有何法力？還是天尊與眾神洪福。敢勞致謝？」玉帝傳旨，即著雷部眾神，分頭請三清、四御、五老、六司、七元、八極、九曜、十都、千真、萬聖來此赴會，同謝佛恩。又命四大天師、九天仙女，大開玉京金闕、太玄寶宮、洞陽玉館，請如來高座七寶靈臺，調設各班坐位，安排龍肝鳳髓，玉液蟠桃。<break time="100ms" />　　不一時，那玉清元始天尊、上清靈寶天尊、太清道德天尊、五炁真君、五斗星君、三官四聖、九曜真君、左輔、右弼、天王、哪吒，玄虛一應靈通，對對旌旗，雙雙幡蓋，都捧著明珠異寶，壽果奇花，向佛前拜獻曰：「感如來無量法力，收伏妖猴。蒙大天尊設宴，呼喚我等皆來陳謝。請如來將此會立一名如何？」如來領眾神之託曰：「今欲立名，可作個安天大會。」各仙老異口同聲，俱道：「好個『安天大會』！好個『安天大會』！」言訖，各坐座位，走斝傳觴，簪花鼓瑟，果好會也。有詩為證。詩曰：<break time="100ms" />　　　　宴設蟠桃猴攪亂，安天大會勝蟠桃。<break time="100ms" />　　　　龍旗鸞輅祥光藹，寶節幢幡瑞氣飄。<break time="100ms" />　　　　仙樂玄歌音韻美，鳳簫玉管響聲高。<break time="100ms" />　　　　瓊香繚繞群仙集，宇宙清平賀聖朝。<break time="100ms" />　　眾皆暢然喜會，只見王母娘娘引一班仙子、仙娥、美姬、美女飄飄蕩蕩舞向佛前，施禮曰：「前被妖猴攪亂蟠桃一會，請眾仙眾佛俱成功。今蒙如來大法鍊鎖頑猴，喜慶『安天大會』，無物可謝，今是我淨手親摘大株蟠桃數顆奉獻。」真個是：<break time="100ms" />　　　　半紅半綠噴甘香，艷麗仙根萬載長。<break time="100ms" />　　　　堪笑武陵源上種，爭如天府更奇強。<break time="100ms" />　　　　紫紋嬌嫩寰中少，緗核清甜世莫雙。<break time="100ms" />　　　　延壽延年能易體，有緣食者自非常。<break time="100ms" />　　佛祖合掌向王母謝訖。王母又著仙姬、仙子唱的唱，舞的舞。滿會群仙又皆賞讚。正是：<break time="100ms" />　　　　縹緲天香滿座，繽紛仙蕊仙花。玉京金闕大榮華。異品奇珍無價。<break time="100ms" />　　　　對對與天齊壽，雙雙萬劫增加。桑田滄海任更差。他自無驚無訝。<break time="100ms" />　　王母正著仙姬、仙子歌舞，觥籌交錯，不多時，忽又聞得：<break time="100ms" />　　　　一陣異香來鼻噢，驚動滿堂星與宿。<break time="100ms" />　　　　天仙佛祖把杯停，各各擡頭迎目候。<break time="100ms" />　　　　霄漢中間現老人，手捧靈芝飛藹繡。<break time="100ms" />　　　　葫蘆藏蓄萬年丹，寶籙名書千紀壽。<break time="100ms" />　　　　洞裡乾坤任自由，壺中日月隨成就。<break time="100ms" />　　　　遨遊四海樂清閑，散淡十洲容輻輳。<break time="100ms" />　　　　曾赴蟠桃醉幾遭，醒時明月還依舊。<break time="100ms" />　　　　長頭大耳短身軀，南極之方稱老壽。<break time="100ms" />　　壽星又到。見玉帝禮畢，又見如來，申謝曰：「始聞那妖猴被老君引至兜率宮鍛煉，以為必致平安，不期他又反出。幸如來善伏此怪，設宴奉謝，故此聞風而來。更無他物可獻，特具紫芝瑤草、碧藕金丹奉上。」詩曰：<break time="100ms" />　　　　碧藕金丹奉釋迦，如來萬壽若恆沙。<break time="100ms" />　　　　清平永樂三乘錦，康泰長生九品花。<break time="100ms" />　　　　無相門中真法主，色空天上是仙家。<break time="100ms" />　　　　乾坤大地皆稱祖，丈六金身福壽賒。<break time="100ms" />　　如來忻然領謝。壽星得座，依然走斝傳觴。只見赤腳大仙又至，向玉帝前頫顖禮畢，又對佛祖謝道：「深感法力，降伏妖猴。無物可以表敬，特具交梨二顆、火棗數枚奉獻。」詩曰：<break time="100ms" />　　　　大仙赤腳棗梨香，敬獻彌陀壽算長。<break time="100ms" />　　　　七寶蓮臺山樣穩，千金花座錦般粧。<break time="100ms" />　　　　壽同天地言非謬，福比洪波話豈狂。<break time="100ms" />　　　　福壽如期真個是，清閑極樂那西方。<break time="100ms" />　　如來又稱謝了，叫阿儺、迦葉將各所獻之物，一一收起，方向玉帝前謝宴。眾各酩酊。只見個巡視靈官來報道：「那大聖伸出頭來了。」佛祖道：「不妨，不妨。」袖中只取出一張帖子，上有六個金字：「唵嘛呢叭口迷吽」。遞與阿儺，叫貼在那山頂上。這尊者即領帖子，拿出天門，到那五行山頂上，緊緊的貼在一塊四方石上，那座山即生根合縫。可運用呼吸之氣，手兒爬出，可以搖掙搖掙。阿儺回報道：「已將帖子貼了。」<break time="100ms" />　　如來即辭了玉帝眾神，與二尊者出天門之外。又發一個慈悲心，念動真言咒語，將五行山召一尊土地神祗，會同五方揭諦，居住此山監押。但他饑時，與他鐵丸子吃；渴時，與他溶化的銅汁飲。待他災愆滿日，自有人救他。正是：<break time="100ms" />　　　　妖猴大膽反天宮，卻被如來伏手降。<break time="100ms" />　　　　渴飲溶銅捱歲月，饑餐鐵彈度時光。<break time="100ms" />　　　　天災苦困遭磨折，人事淒涼喜命長。<break time="100ms" />　　　　若得英雄重展掙，他年奉佛上西方。<break time="100ms" />　　又詩曰：
    </voice>
</speak>
