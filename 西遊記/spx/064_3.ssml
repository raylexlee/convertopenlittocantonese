<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　三藏道：「弟子一時失口，胡談幾字，誠所謂『班門弄斧』。適聞列仙之言，清新飄逸，真詩翁也。」勁節老道：「聖僧不必閑敘，出家人全始全終，既有起句，何無結句？望卒成之。」三藏道：「弟子不能，煩十八公結而成篇為妙。」勁節道：「你好心腸，你起的句，如何不肯結果？慳吝珠璣，非道理也。」三藏只得續後二句云：<break time="100ms" />　　　　「半枕松風茶未熟，吟懷瀟灑滿腔春。」<break time="100ms" />　　十八公道：「好個『吟懷瀟灑滿腔春』！」孤直公道：「勁節，你深知詩味，所以只管咀嚼。何不再起一篇？」十八公亦慨然不辭道：「我卻是頂針字起：<break time="100ms" />　　　　春不榮華冬不枯，雲來霧往只如無。」<break time="100ms" />　　凌空子道：「我亦體前頂針二句：<break time="100ms" />　　　　無風搖拽婆娑影，有客欣憐福壽圖。」<break time="100ms" />　　拂雲叟亦頂針道：<break time="100ms" />　　　　「圖似西山堅節老，清如南國沒心夫。」<break time="100ms" />　　孤直公亦頂針道：<break time="100ms" />　　　　「夫因側葉稱梁棟，臺為橫柯作憲烏。」<break time="100ms" />　　長老聽了，讚嘆不已道：「真是陽春白雪，浩氣沖霄，弟子不才，敢再起兩句。」孤直公道：「聖僧乃有道之士，大養之人也。不必再相聯句，請賜教全篇，庶我等亦好勉強而和。」三藏無已，只得笑吟一律曰：<break time="100ms" />　　　　「杖錫西來拜法王，願求妙典遠傳揚。<break time="100ms" />　　　　金芝三秀詩壇瑞，寶樹千花蓮蕊香。<break time="100ms" />　　　　百尺竿頭須進步，十方世界立行藏。<break time="100ms" />　　　　修成玉像莊嚴體，極樂門前是道場。」<break time="100ms" />　　四老聽畢，俱極讚揚。十八公道：「老拙無能，大膽攙越，也勉和一首。」云：<break time="100ms" />　　　　「勁節孤高笑木王，靈椿不似我名揚。<break time="100ms" />　　　　山空百丈龍蛇影，泉汲千年琥珀香。<break time="100ms" />　　　　解與乾坤生氣概，喜因風雨化行藏。<break time="100ms" />　　　　衰殘自愧無仙骨，惟有苓膏結壽場。」<break time="100ms" />　　孤直公道：「此詩起句豪雄，聯句有力，但結句自謙太過矣。堪羨！堪羨！老拙也和一首。」云：<break time="100ms" />　　　　「霜姿常喜宿禽王，四絕堂前大器揚。<break time="100ms" />　　　　露重珠纓蒙翠蓋，風輕石齒碎寒香。<break time="100ms" />　　　　長廊夜靜吟聲細，古殿秋陰淡影藏。<break time="100ms" />　　　　元日迎春曾獻壽，老來寄傲在山場。」<break time="100ms" />　　凌空子笑而言曰：「好詩，好詩，真個是月脅天心。老拙何能為和？但不可空過，也須扯談幾句。」曰：<break time="100ms" />　　　　「梁棟之材近帝王，太清宮外有聲揚。<break time="100ms" />　　　　晴軒恍若來青氣，暗壁尋常度翠香。<break time="100ms" />　　　　壯節凜然千古秀，深根結矣九泉藏。<break time="100ms" />　　　　凌雲勢蓋婆娑影，不在群芳豔麗場。」<break time="100ms" />　　拂雲叟道：「三公之詩，高雅清淡，正是放開錦繡之囊也。我身無力，我腹無才，得三公之教，茅塞頓開。無已，也打油幾句，幸勿哂焉。」詩曰：<break time="100ms" />　　　　「淇澳園中樂聖王，渭川千畝任分揚。<break time="100ms" />　　　　翠筠不染湘娥淚，班籜堪傳漢史香。<break time="100ms" />　　　　霜葉自來顏不改，煙梢從此色何藏？<break time="100ms" />　　　　子猷去世知音少，亙古留名翰墨場。」<break time="100ms" />　　三藏道：「眾仙老之詩，真個是吐鳳噴珠，游夏莫贊。厚愛高情，感之極矣。但夜已深沉，三個小徒不知在何處等我。弟子不能久留，敢此告回尋訪，尤無窮之至愛也。望老仙指示歸路。」四老笑道：「聖僧勿慮。我等也是千載奇逢，況天光晴爽，雖夜深卻月明如晝，再寬坐坐，待天曉自當遠送過嶺，高徒一定可相會也。」<break time="100ms" />　　正話間，只見石屋之外，有兩個青衣女童，挑一對絳紗燈籠，後引著一個仙女。那仙女撚著一枝杏花，笑吟吟進門相見。那仙女怎生模樣？他生得：<break time="100ms" />　　　　青姿妝翡翠，丹臉賽胭脂。星眼光還彩，蛾眉秀又齊。下襯一條五色梅淺紅裙子，上穿一件煙裡火比甲輕衣。弓鞋彎鳳嘴，綾襪錦拖泥。妖嬈嬌似天臺女，不亞當年俏妲姬。<break time="100ms" />　　四老欠身問道：「杏仙何來？」那女子對眾道了萬福，道：「知有佳客在此賡酬，特來相訪，敢求一見。」十八公指著唐僧道：「佳客在此，何勞求見？」三藏躬身，不敢言語。那女子叫：「快獻茶來。」又有兩個黃衣女童捧一個紅漆丹盤，盤內有六個細磁茶盂，盂內設幾品異果，橫擔著匙兒；提一把白鐵嵌黃銅的茶壺，壺內香茶噴鼻。斟了茶，那女子微露春蔥，捧磁盂先奉三藏，次奉四老，然後一盞，自取而陪。<break time="100ms" />　　凌空子道：「杏仙為何不坐？」那女子方才去坐。茶畢，欠身問道：「仙翁今宵盛樂，佳句請教一二如何？」拂雲叟道：「我等皆鄙俚之言，惟聖僧真盛唐之作，甚可嘉羨。」那女子道：「如不吝教，乞賜一觀。」四老即以長老前詩後詩並禪法論，宣了一遍。那女子滿面春風，對眾道：「妾身不才，不當獻醜。但聆此佳句，似不可虛，勉強將後詩奉和一律如何？」遂朗吟道：<break time="100ms" />　　　　「上蓋留名漢武王，周時孔子立壇揚。<break time="100ms" />　　　　董仙愛我成林積，孫楚曾憐寒食香。<break time="100ms" />　　　　雨潤紅姿嬌且嫩，煙蒸翠色顯還藏。
    </voice>
</speak>
