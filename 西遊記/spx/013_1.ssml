<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十三回<break time="100ms" />　　陷虎穴金星解厄　　雙叉嶺伯欽留僧
    </voice>
    <voice name="zh-HK-WanLungNeural">
        <break time="100ms" />
			　　詩曰：<break time="100ms" />　　　　大有唐王降敕封，欽差玄奘問禪宗。<break time="100ms" />　　　　堅心磨琢尋龍穴，著意修持上鷲峰。<break time="100ms" />　　　　邊界遠遊多少國，雲山前度萬千重。<break time="100ms" />　　　　自今別駕投西去，秉教迦持悟大空。<break time="100ms" />　　卻說三藏自貞觀十三年九月望前三日，蒙唐王與多官送出長安關外。一二日馬不停蹄，早至法門寺。本寺住持上房長老，帶領眾僧有五百餘人，兩邊羅列，接至裡面，相見獻茶。茶罷進齋，齋後不覺天晚。正是那：<break time="100ms" />　　　　影動星河近，月明無點塵。<break time="100ms" />　　　　雁聲鳴遠漢，砧韻響西鄰。<break time="100ms" />　　　　歸鳥棲枯樹，禪僧講梵音。<break time="100ms" />　　　　蒲團一榻上，坐到夜將分。<break time="100ms" />　　眾僧們燈下議論佛門定旨，上西天取經的原由：有的說水遠山高，有的說路多虎豹；有的說峻嶺陡崖難度，有的說毒魔惡怪難降。三藏箝口不言，但以手指自心，點頭幾度。眾僧們莫解其意，合掌請問道：「法師指心點頭者，何也？」三藏答曰：「心生，種種魔生；心滅，種種魔滅。我弟子曾在化生寺對佛說下洪誓大願，不由我不盡此心。這一去，定要到西天，見佛求經，使我們法輪回轉，願聖主皇圖永固。」眾僧聞得此言，人人稱羨，個個宣揚，都叫一聲：「忠心赤膽大闡法師！」誇讚不盡，請師入榻安寐。<break time="100ms" />　　早又是竹敲殘月落，雞唱曉雲生。那眾僧起來，收拾茶水、早齋。玄奘遂穿了袈裟，上正殿，佛前禮拜道：「弟子陳玄奘，前往西天取經，但肉眼愚迷，不識活佛真形。今願立誓：路中逢廟燒香，遇佛拜佛，遇塔掃塔。但願我佛慈悲，早現丈六金身，賜真經，留傳東土。」祝罷，回方丈進齋。齋畢，那二從者整頓了鞍馬，促趲行程。三藏出了山門，辭別眾僧。眾僧不忍分別，直送有十里之遙，噙淚而返。三藏遂直西前進。正是那季秋天氣，但見：<break time="100ms" />　　　　數村木落蘆花碎，幾樹楓楊紅葉墜。路途煙雨故人稀，黃菊麗，山骨細，水寒荷破人憔悴。白蘋紅蓼霜天雪，落霞孤鶩長空墜。依稀黯淡野雲飛，玄鳥去，賓鴻至，嘹嘹嚦嚦聲宵碎。<break time="100ms" />　　師徒們行了數日，到了鞏州城，早有鞏州合屬官吏人等迎接入城中。安歇一夜，次早出城前去。一路饑餐渴飲，夜住曉行，兩三日，又至河州衛。此乃是大唐的山河邊界。早有鎮邊的總兵與本處僧道，聞得是欽差御弟法師上西方見佛，無不恭敬。接至裡面供給了，著僧綱請往福原寺安歇。本寺僧人，一一參見，安排晚齋。齋畢，吩咐二從者飽喂馬匹，天不明就行。<break time="100ms" />　　及雞方鳴，隨喚從者，卻又驚動寺僧，整治茶湯齋供。齋罷，出離邊界。這長老心忙，太起早了。原來此時秋深時節，雞鳴得早，只好有四更天氣。一行三人，連馬四口，迎著清霜，看著明月，行有數十里遠近，見一山嶺，只得撥草尋路，說不盡崎嶇難走，又恐怕錯了路徑。正疑思之間，忽然失足，三人連馬都跌落坑坎之中。三藏心慌，從者膽戰。卻才悚懼，又聞得裡面哮吼高呼，叫：「拿將來！拿將來！」只見狂風滾滾，擁出五六十個妖邪，將三藏、從者揪了上去。這法師戰戰兢兢的偷眼觀看，上面坐的那魔王十分兇惡。真個是：<break time="100ms" />　　　　雄威身凜凜，猛氣貌堂堂。電目飛光艷，雷聲振四方。鋸牙舒口外，鑿齒露腮旁。錦繡圍身體，文斑裹脊梁。鋼鬍稀見肉，鉤爪利如霜。東海黃公懼，南山白額王。<break time="100ms" />　　諕得個三藏魂飛魄散，二從者骨軟筋麻。魔王喝令綁了。眾妖一齊將三人用繩索綁縛。正要安排吞食，只聽得外面喧嘩，有人來報：「熊山君與特處士二位來也。」三藏聞言，擡頭觀看，前走的是一條黑漢。你道他是怎生模樣：<break time="100ms" />　　　　雄豪多膽量，輕健夯身軀。<break time="100ms" />　　　　涉水惟兇力，跑林逞怒威。<break time="100ms" />　　　　向來符吉夢，今獨露英姿。<break time="100ms" />　　　　綠樹能攀折，知寒善諭時。<break time="100ms" />　　　　准靈惟顯處，故此號山君。<break time="100ms" />　　又見那後邊來的是一條胖漢。你道怎生模樣：<break time="100ms" />　　　　嵯峨雙角冠，端肅聳肩背。<break time="100ms" />　　　　性服青衣穩，蹄步多遲滯。<break time="100ms" />　　　　宗名父作牯，原號母稱牸。<break time="100ms" />　　　　能為田者功，因名特處士。<break time="100ms" />　　這兩個搖搖擺擺，走入裡面，慌得那魔王奔出迎接。熊山君道：「寅將軍一向得意，可賀，可賀。」特處士道：「寅將軍丰姿勝常，真可喜，真可喜。」魔王道：「二公連日如何？」山君道：「惟守素耳。」處士道：「惟隨時耳。」三個敘罷，各坐談笑。<break time="100ms" />　　只見那從者綁得痛切悲啼。那黑漢道：「此三者何來？」魔王道：「自送上門來者。」處士笑云：「可能待客否？」魔王道：「奉承，奉承。」山君道：「不可盡用，食其二，留其一可也。」魔王領諾，即呼左右，將二從者剖腹剜心，剁碎其屍：將首級與心肝奉獻二客，將四肢自食，其餘骨肉分給各妖。只聽得嘓啅之聲，真似虎啖羊羔，霎時食盡。把一個長老幾乎諕死。這才是初出長安第一場苦難。<break time="100ms" />　　正愴慌之間，漸漸的東方發白。那二怪至天曉方散，俱道：「今日厚擾，容日竭誠奉酬。」方一擁而退。
    </voice>
</speak>
