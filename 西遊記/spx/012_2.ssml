<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　尉遲恭見他苦苦推辭，只得具本差人啟奏。太宗見了本，知相良不受金銀，道：「此誠為善良長者。」即傳旨教胡敬德將金銀與他修理寺院，起蓋生祠，請僧作善，就當還他一般。旨意到日，敬德望闕謝恩宣旨，眾皆知之。遂將金銀買到城裡軍民無礙的地基一段，周圍有五十畝寬闊，在上興工，起蓋寺院，名「敕建相國寺」，左有相公、相婆的生祠，鐫碑刻石，上寫著「尉遲恭監造」，即今「大相國寺」是也。<break time="100ms" />　　工完回奏，太宗甚喜。卻又聚集多官，出榜招僧，修建水陸大會，超度冥府孤魂。榜行天下，著各處官員推選有道的高僧，上長安做會。那消個月之期，天下多僧俱到。唐王傳旨，著太史丞傅奕選舉高僧，修建佛事。傅奕聞旨，即上疏止浮圖，以言無佛。表曰：<break time="100ms" />　　　　西域之法，無君臣父子，以三塗六道，蒙誘愚蠢。追既往之罪，窺將來之福，口誦梵言，以圖偷免。且生死壽夭，本諸自然；刑德威福，係之人主。今聞俗徒矯託，皆云由佛。自五帝三王，未有佛法，君明臣忠，年祚長久。至漢明帝始立胡神，然惟西域桑門自傳其教。實乃夷犯中國，不足為信。<break time="100ms" />　　太宗聞言，遂將此表擲付群臣議之。時有宰相蕭瑀，出班俯顖奏曰：「佛法興自屢朝，弘善遏惡，冥助國家，理無廢棄。佛，聖人也。非聖者無法，請寘嚴刑。」傅奕與蕭瑀論辨，言：「禮本於事親事君，而佛背親出家，以匹夫抗天子，以繼禮悖所親。蕭瑀不生於空桑，乃遵無父之教，正所謂非孝者無親。」蕭瑀但合掌曰：「地獄之設，正為是人。」太宗召太僕卿張道源、中書令張士衡，問佛事營福，其應何如。二臣對曰：「佛在清淨仁恕，果正佛空。周武帝以三教分次；大慧禪師有贊幽遠，歷眾供養而無不顯；五祖投胎，達摩現像。自古以來，皆云三教至尊而不可毀，不可廢。伏乞陛下聖鑒明裁。」太宗甚喜道：「卿之言合理。再有所陳者，罪之。」遂著魏徵與蕭瑀、張道源邀請諸佛，選舉一名有大德行者作壇主，設建道場。眾皆頓首謝恩而退。自此時出了法律：但有毀僧謗佛者，斷其臂。<break time="100ms" />　　次日三位朝臣，聚眾僧，在那山川壇裡，逐一從頭查選，內中選得一名有德行的高僧。你道他是誰人？<break time="100ms" />　　　　靈通本諱號金蟬，只為無心聽佛講。<break time="100ms" />　　　　轉托塵凡苦受磨，降生世俗遭羅網。<break time="100ms" />　　　　投胎落地就逢兇，未出之前臨惡黨。<break time="100ms" />　　　　父是海州陳狀元，外公總管當朝長。<break time="100ms" />　　　　出身命犯落江星，順水隨波逐浪泱。<break time="100ms" />　　　　海島金山有大緣，遷安和尚將他養。<break time="100ms" />　　　　年方十八認親娘，特赴京都求外長。<break time="100ms" />　　　　總管開山調大軍，洪州剿寇誅兇黨。<break time="100ms" />　　　　狀元光蕊脫天羅，子父相逢堪賀獎。<break time="100ms" />　　　　復謁當今受主恩，凌煙閣上賢名響。<break time="100ms" />　　　　恩官不受願為僧，洪福沙門將道訪。<break time="100ms" />　　　　小字江流古佛兒，法名喚做陳玄奘。<break time="100ms" />　　當日對眾舉出玄奘法師。這個人自幼為僧，出娘胎，就持齋受戒。他外公見是當朝一路總管殷開山。他父親陳光蕊中狀元，官拜文淵殿大學士。一心不愛榮華，只喜修持寂滅。查得他根源又好，德行又高；千經萬典，無所不通；佛號仙音，無般不會。<break time="100ms" />　　當時三位引至御前，揚塵舞蹈。拜罷奏曰：「臣瑀等蒙聖旨，選得高僧一名陳玄奘。」太宗聞其名，沉思良久道：「可是學士陳光蕊之兒玄奘否？」江流兒叩頭曰：「臣正是。」太宗喜道：「果然舉之不錯，誠為有德行有禪心的和尚。朕賜你左僧綱，右僧綱，天下大闡都僧綱之職。」玄奘頓首謝恩，受了大闡官爵。又賜五彩織金袈裟一件、毘盧帽一頂。教他用心再拜明僧，排次闍黎班首，書辦旨意，前赴化生寺，擇定吉日良時，開演經法。<break time="100ms" />　　玄奘再拜領旨而出，遂到化生寺裡，聚集多僧，打造禪榻，裝修功德，整理音樂。選得大小明僧共計一千二百名，分派上中下三堂。諸所佛前，物件皆齊，頭頭有次。選到本年九月初三日黃道良辰，開啟做七七四十九日水陸大會。即具表申奏。太宗及文武國戚皇親，俱至期赴會，拈香聽講。有詩為證。詩曰：<break time="100ms" />　　　　龍集貞觀正十三，王宣大眾把經談。<break time="100ms" />　　　　道場開演無量法，雲霧光乘大願龕。<break time="100ms" />　　　　御敕垂恩修上剎，金蟬脫殼化西涵。<break time="100ms" />　　　　普施善果超沉沒，秉教宣揚前後三。<break time="100ms" />　　貞觀十三年，歲次己巳，九月甲戌，初三日，癸卯良辰，陳玄奘大闡法師聚集一千二百名高僧，都在長安城化生寺開演諸品妙經。那皇帝早朝已畢，率文武多官，乘鳳輦龍車，出離金鑾寶殿，逕上寺來拈香。怎見那鑾駕？真個是：<break time="100ms" />　　　　一天瑞氣，萬道祥光。仁風輕淡蕩，化日麗非常。千官環佩分前後，五衛旌旗列兩旁。執金瓜，擎斧鉞，雙雙對對；絳紗燭，御爐香，靄靄堂堂。龍飛鳳舞，鶚薦鷹揚。聖明天子正，忠義大臣良。介福千年過舜禹，昇平萬代賽堯湯。又見那曲柄傘，滾龍袍，輝光相射；玉連環，彩鳳扇，瑞靄飄揚。珠冠玉帶，紫綬金章。護駕軍千隊，扶輿將兩行。這皇帝沐浴虔誠尊敬佛，皈依善果喜拈香。<break time="100ms" />　　唐王大駕早到寺前，吩咐住了音樂響器。下了車輦，引著多官，拜佛拈香。三匝已畢，擡頭觀看，果然好座道場。但見：
    </voice>
</speak>
