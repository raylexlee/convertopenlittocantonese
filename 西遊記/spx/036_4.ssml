<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　那些道人聽命，各各整頓齊備，卻來請唐老爺安寢。他師徒們牽馬挑擔，出方丈，逕至禪堂門首看處，只見那裡面燈火光明，兩梢間鋪著四張藤屜床。行者見了，喚那辦草料的道人，將草料擡來，放在禪堂裡面，拴下白馬，教道人都出去。三藏坐在中間。燈下，兩班兒立五百個和尚，都伺候著，不敢撤離。三藏欠身道：「列位請回，貧僧好自在安寢也。」眾僧決不敢退。僧官上前，吩咐大眾：「伏侍老爺安置了再回。」三藏道：「即此就是安置了，都就請回。」眾人卻才敢散去訖。<break time="100ms" />　　唐僧舉步出門小解，只見明月當天，叫：「徒弟。」行者、八戒、沙僧都出來侍立。因感這月清光皎潔，玉宇深沉，真是一輪高照，大地分明。對月懷歸，口占一首古風長篇。詩云：<break time="100ms" />　　　　皓魄當空寶鏡懸，山河搖影十分全。<break time="100ms" />　　　　瓊樓玉宇清光滿，冰鑑銀盤爽氣旋。<break time="100ms" />　　　　萬里此時同皎潔，一年今夜最明鮮。<break time="100ms" />　　　　渾如霜餅離滄海，卻似冰輪掛碧天。<break time="100ms" />　　　　別館寒窗孤客悶，山村野店老翁眠。<break time="100ms" />　　　　乍臨漢苑驚秋鬢，才到秦樓促晚奩。<break time="100ms" />　　　　庾亮有詩傳晉史，袁宏不寐泛江船。<break time="100ms" />　　　　光浮杯面寒無力，清映庭中健有仙。<break time="100ms" />　　　　處處窗軒吟白雪，家家院宇弄冰弦。<break time="100ms" />　　　　今宵靜玩來山寺，何日相同返故園？<break time="100ms" />　　行者聞言，近前答曰：「師父啊，你只知月色光華，心懷故里，更不知月家之意，乃先天法象之規繩也。月至三十日，陽魂之金散盡，陰魄之水盈輪，故純黑而無光，乃曰『晦』。此時與日相交，在晦朔兩日之間，感陽光而有孕。至初三日一陽現，初八日二陽生，魄中魂半，其平如繩，故曰『上弦』。至今十五日，三陽備足，是以團圓，故曰『望』。至十六日一陰生，二十二日二陰生，此時魂中魄半，其平如繩，故曰『下弦』。至三十日三陰備足，亦當『晦』。此乃先天採煉之意。我等若能溫養二八，九九成功，那時節，見佛容易，返故田亦易也。詩曰：<break time="100ms" />　　　　前弦之後後弦前，藥味平平氣象全。<break time="100ms" />　　　　採得歸來爐裡煉，志心功果即西天。」<break time="100ms" />　　那長老聽說，一時解悟，明徹真言。滿心歡喜，稱謝了悟空。沙僧在傍笑道：「師兄此言雖當，只說的是弦前屬陽，弦後屬陰，陰中陽半，得水之金；更不道：<break time="100ms" />　　　　水火相攙各有緣，全憑土母配如然。<break time="100ms" />　　　　三家同會無爭競，水在長江月在天。」<break time="100ms" />　　長老聞得，亦開茅塞。正是：<break time="100ms" />　　　　理明一竅通千竅，說破無生即是仙。<break time="100ms" />　　八戒上前扯住長老道：「師父，莫聽亂講，誤了睡覺。這月啊：<break time="100ms" />　　　　缺之不久又團圓，似我生來不十全。<break time="100ms" />　　　　吃飯嫌我肚子大，拿碗又說有黏涎。<break time="100ms" />　　　　他都伶俐修來福，我自痴愚積下緣。<break time="100ms" />　　　　我說你取經還滿三塗業，擺尾搖頭直上天。」<break time="100ms" />　　三藏道：「也罷，徒弟們走路辛苦，先去睡下。等我把這卷經來念一念。」行者道：「師父差了。你自幼出家，做了和尚，小時的經文，那本不熟？卻又領了唐王旨意，上西天見佛，求取大乘真典。如今功未完成，佛未得見，經未曾取，你念的是那卷經兒？」三藏道：「我自出長安，朝朝跋涉，日日奔波，小時的經文恐怕生了。幸今夜得閑，等我溫習溫習。」行者道：「既這等說，我們先去睡也。」他三人各往一張藤床上睡下。長老掩上禪堂門，高剔銀缸，鋪開經本，默默看念。正是那：<break time="100ms" />　　　　樓頭初鼓人煙靜，野浦漁舟火滅時。<break time="100ms" />　　畢竟不知那長老怎麼樣離寺，且聽下回分解。
    </voice>
</speak>
