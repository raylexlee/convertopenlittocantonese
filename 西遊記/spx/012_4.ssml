<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　護體莊嚴金世界，身心清淨玉壺冰。<break time="100ms" />　　　　自從佛製袈裟後，萬劫誰能敢斷僧？」<break time="100ms" />　　唐王在那寶殿上聞言，十分歡喜。又問：「那和尚，九環杖有甚好處？」菩薩道：「我這錫杖，是那：<break time="100ms" />　　　　銅鑲鐵造九連環，九節仙藤永駐顏。<break time="100ms" />　　　　入手厭看青骨瘦，下山輕帶白雲還。<break time="100ms" />　　　　摩啊五祖遊天闕，羅卜尋娘破地關。<break time="100ms" />　　　　不染紅塵些子穢，喜伴神僧上玉山。」<break time="100ms" />　　唐王聞言，即命展開袈裟，從頭細看，果然是件好物。道：「大法長老，實不瞞你。朕今大開善教，廣種福田，見在那化生寺聚集多僧，敷演經法。內中有一個大有德行者，法名玄奘。朕買你這兩件寶物，賜他受用。你端的要價幾何？」菩薩聞言，與木叉合掌皈依，道聲佛號，躬身上啟道：「既有德行，貧僧情願送他，決不要錢。」說罷，抽身便走。唐王急著蕭瑀扯住，欠身立於殿上，問曰：「你原說袈裟五千兩，錫杖二千兩，你見朕要買，就不要錢，敢是說朕心倚恃君位，強要你的物件？更無此理。朕照你原價奉償，卻不可推避。」菩薩起手道：「貧僧有願在前，原說果有敬重三寶，見善隨喜，皈依我佛，不要錢，願送與他。今見陛下明德止善，敬我佛門；況又高僧有德有行，宣揚大法，理當奉上，決不要錢。貧僧願留下此物告回。」唐王見他這等懃懇，甚喜。隨命光祿寺，大排素宴酬謝。菩薩又堅辭不受，暢然而去，依舊望都土地廟中隱避不題。<break time="100ms" />　　卻說太宗設午朝，著魏徵賫旨，宣玄奘入朝。那法師正聚眾登壇，諷經誦偈，一聞有旨，隨下壇整衣，與魏徵同往見駕。太宗道：「求證善事，有勞法師，無物酬謝。早間蕭瑀迎著二僧，願送錦襴異寶袈裟一件，九環錫杖一條。今特召法師領去受用。」玄奘叩頭謝恩。太宗道：「法師如不棄，可穿上與朕看看。」長老遂將袈裟抖開，披在身上，手持錫杖，侍立階前。君臣個個忻然。誠為如來佛子。你看他：<break time="100ms" />　　　　凜凜威顏多雅秀，佛衣可體如裁就。<break time="100ms" />　　　　暉光豔豔滿乾坤，結綵紛紛凝宇宙。<break time="100ms" />　　　　朗朗明珠上下排，層層金線穿前後。<break time="100ms" />　　　　兜羅四面錦沿邊，萬樣稀奇鋪綺繡。<break time="100ms" />　　　　八寶妝花縛鈕絲，金環束領攀絨扣。<break time="100ms" />　　　　佛天大小列高低，星象尊卑分左右。<break time="100ms" />　　　　玄奘法師大有緣，現前此物堪承受。<break time="100ms" />　　　　渾如極樂活阿羅，賽過西方真覺秀。<break time="100ms" />　　　　錫杖叮噹鬥九環，毘盧帽映多豐厚。<break time="100ms" />　　　　誠為佛子不虛傳，勝似菩提無詐謬。<break time="100ms" />　　當時文武階前喝采。太宗喜之不勝，即著法師穿了袈裟，持了寶杖；又賜兩隊儀從，著多官送出朝門，教他上大街行道，往寺裡去，就如中狀元誇官的一般。這去玄奘再拜謝恩，在那大街上，烈烈轟轟，搖搖擺擺。你看那長安城裡，行商坐賈、公子王孫、墨客文人、大男小女，無不爭看誇獎，俱道：「好個法師，真是個活羅漢下降，活菩薩臨凡。」<break time="100ms" />　　玄奘直至寺裡，僧人下榻來迎。一見他披此袈裟，執此錫杖，都道是地藏王來了，各各歸依，侍於左右。玄奘上殿，炷香禮佛。又對眾感述聖恩已畢，各歸禪座。又不覺紅輪西墜。正是那：<break time="100ms" />　　　　日落煙迷草樹，帝都鐘鼓初鳴。叮叮三響斷人行。前後街前寂靜。<break time="100ms" />　　　　上剎輝煌燈火，孤村冷落無聲。禪僧入定理殘經。正好煉魔養性。<break time="100ms" />　　光陰撚指，卻當七日正會。玄奘又具表，請唐王拈香。此時善聲遍滿天下。太宗即排駕，率文武多官、后妃國戚，早赴寺裡。那一城人，無論大小尊卑，俱詣寺聽講。<break time="100ms" />　　當有菩薩與木叉道：「今日是水陸正會，以一七繼七七，可矣了。我和你雜在眾人叢中，一則看他那會何如，二則看金蟬子可有福穿我的寶貝，三則也聽他講的是那一門經法。」兩人隨投寺裡。正是有緣得遇舊相識，般若還歸本道場。入到寺裡觀看，真個是：<break time="100ms" />　　　　天朝大國，果勝裟婆。賽過祇園舍衛，也不亞上剎招提。那一派仙音響喨，佛號喧嘩。<break time="100ms" />　　這菩薩直至多寶臺邊，果然是明智金蟬之相。詩曰：<break time="100ms" />　　　　萬象澄明絕點埃，大典玄奘坐高臺。<break time="100ms" />　　　　超生孤魂暗中到，聽法高流市上來。<break time="100ms" />　　　　施物應機心路遠，出生隨意藏門開。<break time="100ms" />　　　　對看講出無量法，老幼人人放喜懷。<break time="100ms" />　　又詩曰：<break time="100ms" />　　　　因遊法界講堂中，逢見相知不俗同。<break time="100ms" />　　　　盡說目前千萬事，又談塵劫許多功。<break time="100ms" />　　　　法雲容曳舒群岳，教網張羅滿太空。<break time="100ms" />　　　　檢點人生歸善念，紛紛天雨落花紅。
    </voice>
</speak>
