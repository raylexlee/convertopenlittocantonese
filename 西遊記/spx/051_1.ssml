<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十一回<break time="100ms" />　　心猿空用千般計　水火無功難煉魔
    </voice>
    <voice name="zh-HK-WanLungNeural">
        <break time="100ms" />
			　　話說齊天大聖空著手敗了陣，來坐於金山兜山後，撲梭梭兩眼滴淚，叫道：「師父啊，指望和你：<break time="100ms" />　　　　佛恩有德有和融，同幼同生意莫窮。<break time="100ms" />　　　　同住同修同解脫，同慈同念顯靈功。<break time="100ms" />　　　　同緣同相心真契，同見同知道轉通。<break time="100ms" />　　　　豈料如今無主杖，空拳赤腳怎興隆！<break time="100ms" />　　大聖悽慘多時，心中暗想道：「那妖精認得我，我記得他在陣上誇獎道：『真個是鬧天宮之類！』這等啊，決不是凡間怪物，定然是天上兇星，想因思凡下界。又不知是那裡降下來魔頭，且須上界去查勘查勘。」<break time="100ms" />　　行者這才是以心問心，自張自主，急翻身，縱起祥雲，直至南天門外。忽擡頭見廣目天王，當面迎著長揖道：「大聖何往？」行者道：「有事要見玉帝。你在此何幹？」廣目道：「今日輪該巡視南天門。」說未了，又見那馬、趙、溫、關四大元帥作禮道：「大聖，失迎。請待茶。」行者道：「有事哩。」遂辭了廣目並四元帥，徑入南天門裡，直至靈霄殿外，果又見張道陵、葛仙翁、許旌陽、丘弘濟四天師，並南斗六司、北斗七元，都在殿前迎著行者，一齊起手道：「大聖如何到此？」又問：「保唐僧之功完否？」行者道：「早哩，早哩，路遙魔廣，才有一半之功。見如今阻住在金山兜山金山兜洞。有一個兕怪，把唐師父拿於洞裡，是老孫尋上門與他交戰一場，那廝神通廣大，把老孫的金箍棒搶去了，因此難縛魔王。疑是上界那個兇星思凡下界，又不知是那裡降來的魔頭，老孫因此來尋尋玉帝，問他個鉗束不嚴。」許旌陽笑道：「這猴頭還是如此放刁。」行者道：「不是放刁，我老孫一生是這口兒緊些，才尋的著個頭兒。」張道陵道：「不消多說，只與他傳報便了。」行者道：「多謝，多謝。」<break time="100ms" />　　當時四天師傳奏靈霄，引見玉陛。行者朝上唱個大喏道：「老官兒，累你，累你。我老孫保護唐僧往西天取經，一路凶多吉少，也不消說。於今來在金山兜山，金山兜洞，有一兕怪，把唐僧拿在洞裡，不知是要蒸，要煮，要晒。是老孫尋上他門，與他交戰，那怪卻就有些認得老孫，卓是神通廣大，把老孫的金箍棒搶去，因此難縛妖魔。疑是上天兇星，思凡下界，為此老孫特來啟奏。伏乞天尊垂慈洞鑒，降旨查勘兇星，發兵收剿妖魔，老孫不勝戰慄屏營之至。」卻又打個深躬道：「以聞。」傍有葛仙翁笑道：「猴子是何前倨後恭？」行者道：「不敢，不敢。不是甚前倨後恭，老孫於今是沒棒弄了。」<break time="100ms" />　　彼時玉皇天尊聞奏，即忙降旨可韓司知道：「既如悟空所奏，可隨查諸天星斗、各宿神王，有無思凡下界，隨即覆奏施行，以聞。」可韓丈人真君領旨，當時即同大聖去查。先查了四天門門上神王官吏。次查了三微垣垣中大小群真。又查了雷霆官將陶、張、辛、鄧，苟、畢、龐、劉。最後才查三十三天，天天自在。又查二十八宿：東七宿：角、亢、氐、房、參、尾、箕；西七宿：斗、牛、女、虛、危、室、壁；南七宿、北七宿：宿宿安寧。又查了太陽、太陰、水、火、木、金、土七政；羅睺、計都、炁孛四餘。滿天星斗，並無思凡下界。行者道：「既是如此，我老孫也不消上那靈霄寶殿。打攪玉皇大帝，深為不便。你自回旨去罷，我只在此等你回話便了。」那可韓丈人真君依命。孫行者等候良久，作詩紀興曰：<break time="100ms" />　　　　風清雲霽樂昇平，神靜星明顯瑞禎。<break time="100ms" />　　　　河漢安寧天地泰，五方八極偃戈旌。<break time="100ms" />　　那可韓司丈人真君歷歷查勘，回奏玉帝道：「滿天星宿不少，各方神將皆存，並無思凡下界者。」玉帝聞奏：「著孫悟空挑選幾員天將，下界擒魔去也。」<break time="100ms" />　　四大天師奉旨意，即出靈霄寶殿，對行者道：「大聖啊，玉帝寬恩，言天宮無神思凡，著你挑選幾員天將，擒魔去哩。」行者低頭暗想道：「天上將不如老孫者多，勝似老孫者少。想我鬧天宮時，玉帝遣十萬天兵，佈天羅地網，更不曾有一將敢與我比手。向後來，調了小聖二郎，方是我的對手。如今那怪物手段又強似老孫，卻怎麼得能夠取勝？」許旌陽道：「此一時，彼一時，大不同也。常言道：『一物降一物』哩。你好違了旨意？但憑高見，選用天將，勿得遲疑誤事。」行者道：「既然如此，深感上恩，果是不好違旨；一則老孫又不可空走這遭。煩旌陽轉奏玉帝，只教托塔李天王與哪吒太子去罷，他還有幾件降妖兵器，且下界與那怪見一仗，以看如何。果若能擒得他，是老孫之幸；若不能，那時再作區處。」<break time="100ms" />　　真個那天師啟奏了玉帝，玉帝即令李天王父子率領眾部天兵，與行者助力。那天王即奉旨來會行者。行者又對天師道：「蒙玉帝遣差天王，謝謝不盡。還有一事，再煩轉達：但得兩個雷公使用，等天王戰鬥之時，教雷公在雲端裡下個雷㨝，照頂門上錠死那妖魔，深為良計也。」天師笑道：「好好好。」天師又奏玉帝，傳旨教九天府下點鄧化、張蕃二雷公，與天王合力縛妖救難。遂與天王、孫大聖徑下南天門外。<break time="100ms" />　　頃刻而到。行者道：「此山便是金山兜山。山中間乃是金山兜洞。列位商議，卻教那個先去索戰？」天王停下雲頭，扎住天兵在於山南坡下道：「大聖素知小兒哪吒，曾降九十六洞妖魔，善能變化，隨身有降妖兵器，須教他先去出陣。」行者道：「既如此，等老孫引太子去來。」
    </voice>
</speak>
