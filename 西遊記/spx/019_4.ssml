<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　三藏道：「少題閑話，我們趕早兒去來。」遂此收拾了一擔行李，八戒擔著；背了白馬，三藏騎著；行者肩擔鐵棒，前面引路。一行三眾，辭別高老及眾親友，投西而去。有詩為證。詩曰：<break time="100ms" />　　　　滿地煙霞樹色高，唐朝佛子苦勞勞。<break time="100ms" />　　　　饑餐一缽千家飯，寒著千針一衲袍。<break time="100ms" />　　　　意馬胸頭休放蕩，心猿乖劣莫教嚎。<break time="100ms" />　　　　情和性定諸緣合，月滿金華是伐毛。<break time="100ms" />　　三眾進西路途，有個月平穩。行過了烏斯藏界，猛擡頭見一座高山。三藏停鞭勒馬道：「悟空、悟能，前面山高，須索仔細仔細。」八戒道：「沒事。這山喚做浮屠山，山中有一個烏巢禪師，在此修行，老豬也曾會他。」三藏道：「他有些甚麼勾當？」八戒道：「他倒也有些道行。他曾勸我跟他修行，我不曾去罷了。」師徒們說著話，不多時，到了山上。好山！但見那：<break time="100ms" />　　　　山南有青松碧檜，山北有綠柳紅桃。鬧聒聒，山禽對語；舞翩翩，仙鶴齊飛。香馥馥，諸花千樣色；青冉冉，雜草萬般奇。澗下有滔滔綠水，崖前有朵朵祥雲。真個是景致非常幽雅處，寂然不見往來人。<break time="100ms" />　　那師父在馬上遙觀，見香檜樹前有一柴草窩，左邊有麋鹿啣花，右邊有山猴獻果，樹梢頭有青鸞、彩鳳齊鳴，玄鶴、錦雞咸集。八戒指道：「那不是烏巢禪師？」三藏縱馬加鞭，直至樹下。<break time="100ms" />　　卻說那禪師見他三眾前來，即便離了巢穴，跳下樹來。三藏下馬奉拜，那禪師用手攙道：「聖僧請起。失迎，失迎。」八戒道：「老禪師，作揖了。」禪師驚問道：「你是福陵山豬剛鬣，怎麼有此大緣，得與聖僧同行？」八戒道：「前年蒙觀音菩薩勸善，願隨他做個徒弟。」禪師大喜道：「好，好，好！」又指定行者，問道：「此位是誰？」行者笑道：「這老禪怎麼認得他，倒不認得我？」禪師道：「因少識耳。」三藏道：「他是我的大徒弟孫悟空。」禪師陪笑道：「欠禮，欠禮。」<break time="100ms" />　　三藏再拜：「請問西天大雷音寺還在那裡？」禪師道：「遠哩，遠哩。只是路多虎豹，難行。」三藏慇懃致意，再問：「路途果有多遠？」禪師道：「路途雖遠，終須有到之日，卻只是魔瘴難消。我有《多心經》一卷，凡五十四句，共計二百七十字。若遇魔瘴之處，但念此經，自無傷害。」三藏拜伏於地懇求，那禪師遂口誦傳之。經云：<break time="100ms" />　　　　《摩訶般若波羅蜜多心經》：觀自在菩薩，行深般若波羅蜜多，時照見五蘊皆空，度一切苦厄。舍利子，色不異空，空不異色；色即是空，空即是色。受想行識，亦復如是。舍利子，是諸法空相，不生不滅，不垢不淨，不增不減。是故空中無色，無受想行識，無眼耳鼻舌身意，無色聲香味觸法，無眼界，乃至無意識界，無無明，亦無無明盡。乃至無老死，亦無老死盡。無苦寂滅道，無智亦無得。以無所得故，菩提薩埵。依般若波羅蜜多故，心無罣礙；無罣礙故，無有恐怖。遠離顛倒夢想，究竟涅槃。三世諸佛，依般若波羅蜜多故，得阿耨多羅三藐三菩提。故知般若波羅蜜多是大神咒，是大明咒，是無上咒，是無等等咒，能除一切苦，真實不虛。故說般若波羅蜜多咒，即說咒曰：「揭諦揭諦，波羅揭諦，波羅僧揭諦，菩提薩婆訶！」<break time="100ms" />　　此時唐朝法師本有根源，耳聞一遍《多心經》，即能記憶，至今傳世。此乃修真之總經，作佛之會門也。<break time="100ms" />　　那禪師傳了經文，踏雲光，要上烏巢而去。被三藏又扯住奉告，定要問個西去的路程端的。那禪師笑云：<break time="100ms" />　　　　道路不難行，試聽我吩咐。<break time="100ms" />　　　　千山千水深，多瘴多魔處。<break time="100ms" />　　　　若遇接天崖，放心休恐怖。<break time="100ms" />　　　　行來摩耳巖，側著腳蹤步。<break time="100ms" />　　　　仔細黑松林，妖狐多截路。<break time="100ms" />　　　　精靈滿國城，魔主盈山住。<break time="100ms" />　　　　老虎坐琴堂，蒼狼為主簿。<break time="100ms" />　　　　獅象盡稱王，虎豹皆作御。<break time="100ms" />　　　　野豬挑擔子，水怪前頭遇。<break time="100ms" />　　　　多年老石猴，那裡懷嗔怒。<break time="100ms" />　　　　你問那相識，他知西去路。<break time="100ms" />　　行者聞言，冷笑道：「我們去，不必問他，問我便了。」三藏還不解其意。那禪師化作金光，逕上烏巢而去。長老往上拜謝，行者心中大怒，舉鐵棒望上亂搗，只見蓮花生萬朵，祥霧護千層。行者縱有攪海翻江力，莫想挽著烏巢一縷籐。三藏見了，扯住行者道：「悟空，這樣一個菩薩，你搗他窩巢怎的？」行者道：「他罵了我兄弟兩個一場去了。」三藏道：「他講的西天路徑，何嘗罵你？」行者道：「你那裡曉得？他說『野豬挑擔子』是罵的八戒；『多年老石猴』是罵的老孫。你怎麼解得此意？」八戒道：「師兄息怒。這禪師也曉得過去未來之事，但看他『水怪前頭遇』這句話，不知驗否？饒他去罷。」行者見蓮花祥霧，近那巢邊，只得請師父上馬，下山往西而去。那一去：<break time="100ms" />　　　　管教清福人間少，致使災魔山裡多。<break time="100ms" />　　畢竟不知前程端的如何，且聽下回分解。
    </voice>
</speak>
