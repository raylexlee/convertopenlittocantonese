<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　次日，大開佳宴，請唐僧高坐，孫大聖與八戒、沙僧列坐。郡侯同本郡大小官員部臣把杯獻饌，細吹細打，款待了一日。這場果是欣然。有詩為證：<break time="100ms" />　　　　田疇久旱逢甘雨，河道經商處處通。<break time="100ms" />　　　　深感神僧來郡界，多蒙大聖上天宮。<break time="100ms" />　　　　解除三事從前惡，一念皈依善果弘。<break time="100ms" />　　　　此後願如堯舜世，五風十雨萬年豐。<break time="100ms" />　　一日筵，二日宴；今日酬，明日謝。扳留將有半月，只等寺院生祠完備。一日，郡侯請四眾往觀。唐僧驚訝道：「功程浩大，何成之如此速耶？」郡侯道：「下官催趲人工，晝夜不息，急急命完，特請列位老爺看看。」行者笑道：「果是賢才能幹的好賢侯也。」即時都到新寺，見那殿閣巍峨，山門壯麗，俱稱贊不已。行者請師父留一寺名。三藏道：「有，留名當喚做『甘霖普濟寺』。」郡侯稱道：「甚好，甚好。」用金貼廣招僧眾，侍奉香火。殿左邊立起四眾生祠，每年四時祭祀；又起蓋雷神、龍神等廟，以答神功。看畢，即命趲行。<break time="100ms" />　　那一郡人民，知久留不住，各備贐儀，分文不受。因此，合郡官員人等，盛張鼓樂，大展旌幢，送有三十里遠近，猶不忍別，遂掩淚目送，直至望不見方回。這正是：<break time="100ms" />　　　　碩德神僧留普濟，齊天大聖廣施恩。<break time="100ms" />　　畢竟不知此去還有幾日方見如來，且聽下回分解。
    </voice>
</speak>
