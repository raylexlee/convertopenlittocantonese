<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　三藏正自點看，漸覺月明星朗，只聽得人語相談。都道：「十八公請得聖僧來也。」長老擡頭觀看，乃是三個老者：前一個霜姿丰采，第二個綠鬢婆娑，第三個虛心黛色。各各面貌、衣服俱不相同，都來與三藏作禮。長老還了禮，道：「弟子有何德行，敢勞列位仙翁下愛？」十八公笑道：「一向聞知聖僧有道，等待多時，今幸一見。如果不吝珠玉，寬坐敘懷，足見禪機真派。」三藏躬身道：「敢問仙翁尊號？」十八公道：「霜姿者號孤直公，綠鬢者號凌空子，虛心者號拂雲叟，老拙號曰勁節。」三藏道：「四翁尊壽幾何？」孤直公道：<break time="100ms" />　　　　「我歲今經千歲古，撐天葉茂四時春。<break time="100ms" />　　　　香枝鬱鬱龍蛇狀，碎影重重霜雪身。<break time="100ms" />　　　　自幼堅剛能耐老，從今正直喜修真。<break time="100ms" />　　　　烏棲鳳宿非凡輩，落落森森遠俗塵。」<break time="100ms" />　　凌空子笑道：<break time="100ms" />　　　　「吾年千載傲風霜，高幹靈枝力自剛。<break time="100ms" />　　　　夜靜有聲如雨滴，秋晴蔭影似雲張。<break time="100ms" />　　　　盤根已得長生訣，受命尤宜不老方。<break time="100ms" />　　　　留鶴化龍非俗輩，蒼蒼爽爽近仙鄉。」<break time="100ms" />　　拂雲叟笑道：<break time="100ms" />　　　　「歲寒虛度有千秋，老景瀟然清更幽。<break time="100ms" />　　　　不雜囂塵終冷淡，飽經霜雪自風流。<break time="100ms" />　　　　七賢作侶同談道，六逸為朋共唱酬。<break time="100ms" />　　　　戛玉敲金非瑣瑣，天然情性與仙遊。」<break time="100ms" />　　勁節十八公笑道：<break time="100ms" />　　　　「我亦千年約有餘，蒼然貞秀自如如。<break time="100ms" />　　　　堪憐雨露生成力，借得乾坤造化機。<break time="100ms" />　　　　萬壑風煙惟我盛，四時灑落讓吾疏。<break time="100ms" />　　　　蓋張翠影留仙客，博弈調琴講道書。」<break time="100ms" />　　三藏稱謝道：「四位仙翁，俱享高壽，但勁節翁又千歲餘矣。高年得道，丰采清奇，得非漢時之『四皓』乎？」四老道：「承過獎，承過獎。吾等非四皓，乃深山之『四操』也。敢問聖僧，妙齡幾何？」三藏合掌躬身答曰：<break time="100ms" />　　　　「四十年前出母胎，未產之時命已災。<break time="100ms" />　　　　逃生落水隨波滾，幸遇金山脫本骸。<break time="100ms" />　　　　養性看經無懈怠，誠心拜佛敢俄捱。<break time="100ms" />　　　　今蒙皇上差西去，路遇仙翁下愛來。」<break time="100ms" />　　四老俱稱道：「聖僧自出娘胎，即從佛教，果然是從小修行，真中正有道之上僧也。我等幸接臺顏，敢求大教。望以禪法指教一二，足慰生平。」長老聞言，慨然不懼，即對眾言曰：禪者，靜也；法者，度也。靜中之度，非悟不成。悟者，洗心滌慮，脫俗離塵是也。夫人身難得，中土難生，正法難遇：全此三者，幸莫大焉。至德妙道，渺漠希夷，六根六識，遂可掃除。菩提者，不死不生，無餘無欠，空色包羅，聖凡俱遣。訪真了元始鉗鎚，悟實了牟尼手段。發揮象罔，踏碎涅槃。必須覺中覺了悟中悟，一點靈光全保護。放開烈焰照婆娑，法界縱橫獨顯露。至幽微，更守固，玄關口說誰人度？我本元修大覺禪，有緣有志方記悟。」四老側耳受了，無邊喜悅。一個個稽首皈依，躬身拜謝道：「聖僧乃禪機之悟本也。」<break time="100ms" />　　拂雲叟道：「禪雖靜，法雖度，須要性定心誠。縱為大覺真仙，終坐無生之道。我等之玄，又大不同。」三藏云：「道乃非常，體用合一，如何不同？」拂雲叟笑云：「我等生來堅實，體用比爾不同。感天地以生身，蒙雨露而滋色。笑傲風霜，消磨日月。一葉不凋，千枝節操。似這話不叩沖虛，你執持梵語。道也者，本安中國，反來求證西方，空費了草鞋，不知尋個甚麼？石獅子剜了心肝，野狐涎灌徹骨髓。忘本參禪，妄求佛果，都似我荊棘嶺葛藤謎語，蘿蓏渾言。此般君子，怎生接引？這等規模，如何印授？必須要檢點見前面目，靜中自有生涯。沒底竹籃汲水，無根鐵樹生花。靈寶峰頭牢著腳，歸來雅會上龍華。」三藏聞言，叩頭拜謝。十八公用手攙扶，孤直公將身扯起，凌空子打個哈哈道：「拂雲之言，分明漏泄。聖僧請起，不可盡信。我等趁此月明，原不為講論修持，且自吟哦逍遙，放蕩襟懷也。」拂雲叟笑指石屋道：「若要吟哦，且入小庵一茶，何如？」<break time="100ms" />　　長老真個欠身，向石屋前觀看。門上有三個大字，乃「木仙庵」。遂此同入，又敘了坐次。忽見那赤身鬼使，捧一盤茯苓膏，將五盞香湯奉上。四老請唐僧先吃，三藏驚疑，不敢便吃。那四老一齊享用，三藏卻才吃了兩塊。各飲香湯收去。三藏留心偷看，只見那裡玲瓏光彩，如月下一般：<break time="100ms" />　　　　水自石邊流出，香從花裡飄來。<break time="100ms" />　　　　滿座清虛雅致，全無半點塵埃。<break time="100ms" />　　那長老見此仙境，以為得意，情樂懷開，十分歡喜，忍不住念了一句道：<break time="100ms" />　　　　「禪心似月迥無塵。」<break time="100ms" />　　勁節老笑而即聯道：<break time="100ms" />　　　　「詩興如天青更新。」<break time="100ms" />　　孤直公道：<break time="100ms" />　　　　「好句漫裁摶錦繡。」<break time="100ms" />　　凌空子道：<break time="100ms" />　　　　「佳文不點唾奇珍。」<break time="100ms" />　　拂雲叟道：<break time="100ms" />　　　　「六朝一洗繁華盡，四始重刪雅頌分。」
    </voice>
</speak>
