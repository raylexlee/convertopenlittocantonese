<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>大宋宣和遺事 - 　亨集</title>
    <link href="https://cdn.bootcss.com/bootstrap/4.0.0/css/bootstrap.min.css" rel="stylesheet">
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?e75b685d8966066cf46b68e65e7bffdb";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
  </head>
  <body>

    <div class="container-fluid">
	<div class="row">
		<div class="col-md-12">
			<h4><font color=navy>亨集</font></h4>
			　　詩曰：<br>　　　　殺了閻婆惜，寰中顯姓名。<br>　　　　要捉兇身者，梁山濼上尋。<br>　　是時鄆城縣官司得知，帖巡檢王成領大兵弓手，前去宋公莊上捉宋江。爭柰宋江已走在屋後九天玄女廟裡躲了。那王成跟捕不獲，只將宋江的父親拿去。<br>　　宋江見官兵已退，走出廟來，拜謝玄女娘娘；則見香案上一聲響喨，打一看時，有一卷文書在上。宋江才展開看了，認得是個天書；又寫奓三十六個姓名，又題奓四句道，詩曰：<br>　　　　破國因山木，兵刀用水工；<br>　　　　一市充將領，海內聳威風。<br>　　宋江讀了，口中不說，心下思量：「這四句分明是說了我里姓名。」又把開天書一卷，仔細觀覷，見有三十六將的姓名。那三十六人道個甚底？<br>　　　　智多星吳加亮　　玉麒麟盧(黃本作李)進義<br>　　　　青面獸楊志　　混江龍李海<br>　　　　九紋龍史進　　入雲龍公孤勝<br>　　　　浪裡百跳(黃本作白條)張順　　霹靂火秦明<br>　　　　短命二郎阮進　　大刀關必勝<br>　　　　豹子頭林沖　　黑旋風李逵<br>　　　　小旋風柴進　　金槍手徐寧<br>　　　　撲天雕李應　　赤髮鬼劉唐<br>　　　　一撞直董平　　插翅虎雷橫<br>　　　　美髯公朱同　　神行太保戴宗<br>　　　　賽關索王雄　　病尉遲孫立<br>　　　　小李廣花榮　　沒羽箭張青<br>　　　　沒遮攔穆橫　　浪子燕青<br>　　　　花和尚魯智深　　行者武松<br>　　　　鐵鞭呼延綽　　急先鋒索超<br>　　　　棄命二郎(黃本作三郎)石秀　　火舡工張岑<br>　　　　摸奓雲杜千　　鐵天王晁蓋<br>　　宋江看了人名，未後有一行字寫道：「天書付天罡院三十六員猛將，使呼保義宋江為帥，廣行忠義，殄滅奸邪。」宋江看了姓名，見梁山濼上見有二十四人，和俺共二十五人了。<br>　　宋江為此，只得帶領朱同、雷橫，並李逵、戴宗、李海等九人，直奔梁山濼上，尋那哥哥晁蓋。及到梁山濼上時分，晁蓋已死；又是以次人吳加亮、李進義兩人做落草強人首領。見宋江帶得九人來，吳加亮等不勝歡喜。宋江把那天書，說與吳加亮等道了一遍。吳加亮和那幾個弟兄，共推讓宋江做強人首領。寨內原有二十四人，死了晁蓋一個，只有二十三人；又有宋江領至九人，便成三十二人。就當日殺牛大會，把天書點名，只少了四人。那時吳加亮向宋江道：「是哥哥晁蓋臨終時分道與我：從正和年間，朝東嶽燒香，得一夢，見寨上會中合得三十六數；若果應數，須是助行忠義，僺護國家。」吳加亮說罷，宋江道：「今會中只少了三人。」那三人是：<br>　　　　花和尚魯智深　　一丈青張橫<br>　　　　鐵鞭呼延綽<br>　　是時筵會已散，各人統率強人，略州劍縣，放火殺人，攻奪淮陽、京西、河北三路二十四州八十餘縣；劍掠子女玉帛，擄掠甚眾。朝廷命呼延綽為將統兵，投降海賊李橫等出師收捕宋江等，屢戰屢敗；朝廷督責嚴切。甚呼延綽進帶領得李橫，反判朝廷，亦來投宋江為寇。那時有僧人魯智深反判，亦來投奔宋江。這三人來後，恰好是三十六人數足。<br>　　一日，宋江與吳加亮商量：「俺三十六員猛將，並已登數；休忘了東嶽保護之恩，須索去燒香賽還心願則個。」擇日起程，宋江題了四句放旗上道，詩曰：<br>　　　　來時三十六，去後十八雙。<br>　　　　若還少一個，定是不還鄉！<br>　　宋江統率三十六將，往朝東嶽，賽取金爐心願。朝廷無其奈何，只得出榜招諭宋江等。有那元帥姓張名叔夜的，是世代將門之子，前來招誘宋江和那三十六人歸順宋朝，各受武功大去誥惠，分注諸路巡檢使去也。因此三路之寇，悉得平定。後遣宋江收方臘有功，封節度使。<br>　　宣和五年七月初一日，昧爽，文武百官聚集於宮省，等候天子設朝。須臾，香毬撥轉，簾捲扇開，但見：明堂坐天子，月朔朝諸侯；淨鞭三下響，文武兩班齊。皇帝駕坐不多時，有殿頭官身穿紫窄衫，腰繫金銅帶，踏著金階，口傳聖旨道：「有事但奏，無事卷班。」言未絕，見一人出離班部，倒笏躬身，口稱：「萬歲，萬歲，誠惶誠恐，頓首頓首，死罪！臣有表章拜奏。」天子覽罷，驚馬▉虎得汗流龍體，半晌如呆；覷奓蔡京道：「卿這事如何？」道甚來？<br>　　　　錦宮樓閣漫金碧，一旦青青荊棘生。奏者是誰？乃司天太監張夢熊。上表奏奓甚事，皇帝直恁地怕懼？表云：「誠惶誠恐，頓首頓首！伏惟皇帝陛下：臣昨夜觀察乾象，見毛頭星現於東北方，旺壬癸真人。此星現，主有刀兵喪國之危。臣不敢隱，謹具奏呈，伏取聖鑒！臣夢熊奏。」天子看罷，大驚，問蔡京道：「卿此事若將奈何？」有太師蔡京奏道：「可大赦天下，此星必除。」張夢熊奏言：「此星非赦可除。按「天文志」，此星名「毛頭星」，又可「彗星」，俗呼為「掃星」。此妖星既出，不可禳謝，遠則三載，近則今歲，主有刀兵出於東北坎方，旺壬癸之地。」徽宗聽說罷，道：「方今盜賊四起，未能剪除；又現此星，何時寧息？」詔：「諸卿相，誰人能厭禳此星？」俄有一大臣出班奏帝，諕的傸臣失色。<br>　　　　啟開立國安邦口，盡說扶持社稷功。<br>　　見一大臣紫袍拂地，象簡當胸，出離班部。此人是誰？乃諫議大夫張商英，表字天覺。這人知徵識漸，見言家奢淫失政，數諫於君；天子信讒喜佫，終不聽從其言。當日見徽宗憂色，遂俯伏在地，口稱：「萬歲，萬歲！臣誠惶誠恐，頓首頓首，昧死奏上。」表云：<br>　　「臣張商英誠惶誠恐，頓首頓首，百拜奏於皇帝陛下：臣切謂天人感應，一理也。人心悅則天意得；人必怨則天變彰。近日星文一變，乃天心仁愛之一機。陛下倘大警懼，大悔悟，則轉禍為福，特反掌耳！切惟天下者，祖宗之天下：藝祖金戈鐵馬之經營，列聖深仁厚澤之涵養，欲將垂之萬世，傳之無窮。今陛下惑佫臣之言，恣驕奢之欲，起萬歲之山，運太湖之石，建寶籙之宮，修同樂之園，役天下農工，大興土木，賦繁役重，民不聊生。固宜頻年旱蝗，日月薄蝕，妖星不變，風雨不調。不能嚴恭寅畏，以謹天戒；方且與傸臣溺意游畋，留情聲色，忘祖宗創造基業之艱難，使生靈各罹塗炭之貧苦。臣願陛下察臣忠愛之意，減膳徹樂，損己益民：罷修寶籙之宮，停息花石之綱，逐去奸邪，登崇賢輔；開眾正之路，杜傸枉之門；罷工役以息民，開倉庫而賑乏。力行好事，以答天變。庶天心可回，人心愈固，生靈之幸，祖宗之福也！臣冒昧萬死，伏候聖旨！年月日具位臣張商英表。<br>　　徽宗看表罷，龍顏不悅,謂張商英曰:「覽卿所奏,備見忠嘉。今宋江判於山東、河北；方吂反於荊楚、湖南；妖星現於燕北。天下紛紛，何時定乎？卿有嘉謀嘉猷，可以輔朕不逮，挽回天變者，空臆畢言無隱。朕嘉納焉。」道罷，傸臣皆退。<br>　　徽宗入內，聽得張夢熊、張商英二臣的奏章，常有憂色；因坐於千秋亭上。時有平章高俅、御史楊戩侍側。帝顧高俅等曰：「朕貴為天子，富有四海，適間聽諫議所上表章，數朕失德，此章一出，中外咸知，一舉一動，天子不得自由矣！」高俅等奏曰：「陛下君也，商英臣也。君由天而臣由物，天能發生萬物，亦可肅殺萬物，商英生死之命，皆懸於陛下之手，草茅之言，何足畏哉？人生如白駒過隙，倘不及時行樂，則老大徒傷悲也！便如唐堯士階三尺，茅茨不剪；夏、商躬耕稼穡；周公吐哺待賢；今又安在？且如幽王寵褒姒之色，楚王建章台之宮，明皇寵奉楊妃，漢帝嬖寵飛燕，後主有「玉樹後庭」之曲，隋煬帝有錦纜長江之游：朝朝歌舞，日日管弦，也不枉了一生受用。陛下怎不聞古人有言，道是詩曰：<br>　　　　人生如過隙，日月似飛梭。<br>　　　　百年彈指過，何不日笙歌？<br>　　陛下何不開懷行樂？何必因小臣之言，自生類惱？前輩曾說道：「今朝有酒今朝醉，明日愁來明日當。」倘有憂危，臣等誓肝膽塗地，以報陛下恩德。」徽宗聞奏，大悅，命中官排辦御宴：「待朕與諸臣消愁解悶則個！」方暢飲酣歌，忽聽甚處風送一派樂聲響喨。徽宗微笑曰：「朕深居九重，反不如小民宜恁地快活！朕欲出觀市廛景致，恨無其由！」有楊戩回奏云：「陛下若要遊玩市廛，此事甚易。」正是：<br>　　　　不因邪佫欺人主，怎得金兵入汴城？<br>　　楊戩奏個甚的，使徽宗遊玩市廛？楊戩道：「陛下若擺動鑾輿，則出驚入蹕，左右言史，市井肅清，反不自由。莫若易服，妝扮做個秀才儒生，臣等妝為僕從，自後載門出市私行，可以恣觀市廛風景。」徽宗聞言，大喜，即時易了衣服，將龍袍卸進，把一領皂褙穿奓，上面奓一領紫道服，繫一條紅絲呂公傱，頭戴唐巾，僄下穿一雙烏靴；引高俅、楊戩私離禁闕，出後載門，賜勘合與監門將軍郭建等，向汴京城裡串長街，驀短檻，秪是些歌台、舞榭、酒市、花樓，極是繁華花錦田地。<br>　　抵暮，至一坊，名做金環巷，那風範更別：但見門安塑像，戶列名花；簾兒底笑語喧呼，門兒裡簫韶盈耳；一個粉頸酥胸，一個桃腮杏臉。天子觀之私喜。又前行五七步，見一座宅，粉牆鴛瓦，朱戶獸環；飛簷映綠鬱鬱的高槐，繡戶對青森森的瘦竹。徽宗問楊戩、高俅曰：「這座宅是甚人的？直這般蓋造的十分清楚！」天子觀看，歎羨不已，忽聞人咳嗽一聲。<br>　　　　睜開一對重瞳眼，覷奓千金買笑人。<br>　　天子覷時，見翠簾高卷，繡幕低垂，簾兒下見個佳人，鬢軃烏雲，釵簪金鳳；眼橫秋水之波，眉拂春山之黛；腰如弱柳，體似凝脂；十指露春傊纖長，一搾襯金蓮穩小。待道是鄭觀音，不抱奓玉琵琶；待道是楊貴妃，不擎奓白鸚鵡。恰似膋娥離月殿，恍然洛女下瑤瑎。真個是：<br>　　　　身▉單眉鸞髻垂雲碧，眼入明眸秋水溢。<br>　　　　鳳鞋半折小弓弓，鶯語一聲嬌滴滴。<br>　　　　裁雲剪霧制衫穿，束素纖腰恰一搦。<br>　　　　桃花為臉玉為肌，費盡丹青描不得。<br>　　這個佳人，是兩京酒客煙花帳子頭京師上停行首，姓李名做師師。一片心只待求食巴謾，兩隻手偏會拿雲握霧；便有富貴郎君，也使得七零八落；或撞奓村沙子弟，也壞得棄生就死；忽遇奓俊倬勤兒，也敢教沿門吃化。徽宗一見之後，瞬星眸為兩目▉留。休道徽宗直恁荒狂，便是釋迦尊佛，也惱教他會下蓮台。<br>　　天子見了佳人，問高俅道：「這佳人非為官宦，亦是富豪之家。」高俅道：「不識。」猶豫間，見街東一個茶肆，牌書：「周秀茶坊」。徽宗遂入茶坊坐定，將金篋內取七十足百長錢，撒在那卓子上。周秀便理會得，道是個使錢的勤兒。一巡茶罷，徽宗遂問周秀道：「這對間誰氏之家？簾兒下佳人姓甚名誰？」周秀聞言，「上覆官人：問這佳人，說奓後話長。這個佳人，名冠天下，乃是東京角妓，姓李，小名師師。」徽宗見說，大喜，令高俅教周秀傳示佳人道：「俺是殿試秀才，欲就貴宅飲幾杯，未知娘子雅意若何？」周秀去了，不多時，來見官人言曰：「行首方調箏之間，見周秀說殿試所囑之言，幽情頗喜。不棄潑賤，專以奉迎。」徽宗聞言甚喜，即時同高俅、楊戩望李氏宅來。有只鬟門外侍立，「請殿試稍待，容妾報知姐姐。」少刻雙鬟出道：「俺姐姐有命，請殿試相見。」師師出見徽宗，施禮畢，道：「寒門寂寞，過辱臨顧；嫻名妓者，何幸遭逢！」徽宗道：「謹謝娘子，不棄卑末，知感無限！」<br>　　那佳人讓客先行。轉曲苗迴廊，深深院宇；紅袖調箏於屋側，青衣演舞於中庭。竹院、松亭、藥欄、花檻，俄至一廳，鋪陳甚雅：紅牀設花裀繡縟，四壁掛山水翎毛。打起綠油吊窗，看修竹湖山之景。即令侍妾添茶，再去安排酒果。師師開瓶，覷了天子道與楊戩：「你與我取幾瓶酒去。」不多時，令人取至，楊戩執盞於尊前，於是四人共飲。　　師師道：「殿試仙輩，不審何郡？敢問尊姓？」天子道：「娘子休怕！我是汴梁生，夷門長。休說三省並六部，莫言御史與西台；四京十七路，五霸帝王都，皆屬俺所管。咱八輩兒稱孤道寡，目今住在西華門東，東華門西，後載門南，午門之北，大門樓裡面。姓趙，排房第八。俺乃趙八郎<br>也！」師師聞道，諕得魂不奓體；急離坐位，說與他娘道：「咱家裡有課語訛言的，怎奈何？娘，你可急忙報官司去，恐帶累咱們！」李媽媽聽得這話，慌忙走去告報與左右二廂捉殺使孤榮，汴京裡外緝察皇城使竇監。二人聞言，急點手下巡兵二百餘人，人人勇健，個個威風，腿繫奓粗布行纏，身穿奓鴉青衲襖，輕弓短箭；手持奓悶棍，腰掛奓環刀；急奔師師宅，即時把師師宅圍了。<br>　　　　可憐風月地，番作戰爭場。<br>　　自這個官家，怎生結束？<br>　　進有徽宗聞宅外叫鬧，覷高俅；高俅會意，急出門見孫榮、竇監。高俅喝曰：「匹夫怎敢驚駕！」一人覷時，認得是平章高俅，急忙跪在地上，諕得兩腿不搖而自動。「上告平章：相國擔驚，不干小人每事；乃是師師之母，告報小人來到：他家中有訛言的，恐帶累他。以此小人每提兵至此。」高俅聞言，喝退。二人既免現了本身之罪，暗暗地提兵巡掉，防護奓聖駕。<br>　　進說子母知道官家，跪在地上，諕得魂飛天外，魄散九霄，口稱：「死罪。」徽宗不能隱諱，又慕師師之色，遂言曰：「恕卿無罪！」師師得免，遂重添美醯，再備嘉肴。天子亦令二臣就坐。師師進酒，別唱新詞。天子甚喜，暢懷而飲。正是：<br>　　　　倆璃鍾，琥珀濃，小槽酒滴珍珠紅。烹龍炮鳳玉脂泣，羅圍繡幕圍春風。吹龍笛，擊鼍鼓，皓齒歌，細腰舞；乂是青春日將暮，桃花亂落如紅雨。勸君終日酩酊醉，酒不到，劉令墳上土。<br>　　飲多時也，天子帶酒觀師師之貌，越越的風韻。俄不覺的天色漸晚。則見詩曰：<br>　　　　窗外日光彈指過，席前花影座間移。<br>　　　　一杯未盡笙歌送，伂下辰牌又報時。<br>　　是時紅輪西墜，玉兔東生，江上漁翁罷約，佳人秉燭歸房。酒闌宴罷，天子共師師就寢。高俅、楊戩宿於小閣。<br>　　　　古來貪色荒淫主，那肯平康宿妓家？<br>　　徽宗伴師師共寢，楊戩、高俅別一處眼眠睡。不覺銅壺催漏盡，晝角報更殘，驚覺高俅、楊戩二人，急起穿了衣服，走至師師臥房前款窗下，高俅低低的奏曰：「陛下，天色明也！若班部來朝不見，文武察知，相我王不好。」天子聞之，急起穿了衣服。師師亦起繫了衣服。天子洗嗽了，吃了些湯藥，辭師師欲去。師師緊留。天子見師師意堅，官家道：「卿休要煩惱！寡人今夜再來與你同歡。」師師道：「何以取信？」天子道：「恐卿不信。」遂解下了龍鳳絞綃直系，與了師師道：「朕語下為始，豈有浪舌天子脫空佛？」師師接了，收拾箱中，送天子出門。天子出皂師師門，相別了投西而去。<br>　　忽見一人從東而來，厲聲高喝師師道：「從前可惜與你供炭米，今朝進與別人歡！」睜開殺人眼，咬碎口中牙，直奔那佳人家來。師師不躲。那漢舒猿臂，用手扯住師師之衣，問道：「適來去者那人是誰？你與我實說！」師師不忙不懼道：「是個小大兒。」這人是誰？乃師師結髮之伅也。姓賈名奕，先文後武，兩科都不濟事；後來為捉獲襄甲縣畢地龍劉千，授得右相都巡官帶武功郎。那漢言道：「昨日是個七月七日節，我特地打將上等高酒來，待和你賞七月七則個。把個門兒關閉閉塞也似，便是樊噲也踏不開。喚多時悄無人應，我心內早猜管有別人取樂。果有新歡，斷料必適來去者！那人敢是個近上的官員？」師師道：「你今番早自猜不奓。官人，你坐麼，我說與你，休心困者！」<br>　　　　師師說道傷心處，賈奕心如萬刀鑽。<br>　　師師道：「恰去的那個人，也不是制置並安撫，也不是御史與平章。那人眉勢教大！」賈奕道：「止不過王公駙馬。」師師道：「也不是。」賈奕道：「更大如王公，只除是當朝帝王也。他有三千粉黛，八百煙燆，肯慕一匪人？」師師道：「怕你不信！」賈奕道：「更大如王公駙馬，止不是官中帝王。那官家與天為子，與萬姓為王，行止處龍鳳，出語後成始，肯慕娼女？我不信！」師師道：「我交你信。」不多時，取過那絞綃直系來，交賈奕看。賈奕覷了，認的是天子衣，一聲長歎，忽然倒在地。不知賈奕性命若何？<br>　　　　三寸氣在千般用，一日無常萬事休。<br>　　這賈奕為看了那天子龍鳳之衣，想是：「天子在此行踏，我怎敢再踏李氏之門？他動不動金瓜碎腦，是不是斧鉞臨身。我與師師兩個膠漆之情甚美，便似天淡淡雲邊鸞鳳，水澄澄波裡鴛鴦，平白地湧出一條八爪金龍，把這鴛鴦兒拆散了！」<br>　　李師師見賈奕氣倒，則得傍前急救。須臾甦醒，便踏起來向師師道前，俯伏在地，口稱：「死罪，死罪！臣多有冒嚴，望皇后娘娘寬恕！」師師道：「甚言語？他是天子，有一皇后、三夫人、二十七世婦、八十一御妻；更有三千粉黛、八百煙嬌。到晚後乘龍車鳳輦，去三十六宮二十四苑閒遊，有多少天仙玉女！乂鳳燭龍燈之下，嚴妝整扮，各排綺宴，笙簫細樂，都安排接駕，那般的受用，那肯顧我來？且是暫時間厭皇宮拘卷，誤至於此。一歡去後，豈肯長來寵我？你好不曉事也，直這般煩惱！」遂將出幾盞兒淡酒來，與賈奕解悶。那賈奕那吃皂下？又長噓氣。見筆硯在側，用手拈起筆來，拂開化箋，便寫作小詞一章。詞寄「南鄉子」：　　　　閒步小樓前，見個佳人貌類仙。暗想聖情渾似夢，追歡，執手蘭房恣意。一夜說盟言，滿掬夰檀噴瑞俬。報到早朝歸去晚，迴鸞，留下絞綃當宿錢。<br>　　師師見了大驚，順手將這曲兒收放妝盒內。賈奕道：「我從今後再不敢踏上你家門兒來。咱兩個瓶墜簪折，恩斷義絕！」<br>　　日色潮晡，女奴來報：「兀皂夜來那個平章到來也！」師師聞之，奓忙催賈奕交去不迭。說未罷，高平章早入來，賈奕不能躲。高俅見大怒，遂令左右將賈奕綁了，使交送大理寺獄中去。賈奕正是：<br>　　　　才離陰府恓惶難，又值天罷地網災。<br>　　看賈奕怎結束？進有李媽媽急忙前來：「上告平章：這人是師師的一個哥哥，在西京洛陽住。多年不相見，來幾日，也不曾為洗塵；今日辦了幾杯淡酒，與洗泥則個。恰限今日專等天子來，那裡敢接別人，交人道甚來？」高俅見婆子苦苦告告說，遂放賈奕。賈奕得脫便去。<br>　　賈奕去了，天子來到，師師接奓問：「陛下緣何來晚？」徽宗曰：「朕恐街市小民認的，看相不好，故來遲也。」<br>　　休說置酒開筵，且說二人歸，房師師先寢。天子倚奓懶架兒暫歇坐間，忽見妝盒中一紙文書，用手取來看時，進是小詞一首。末後一句道：「留下絞綃當宿錢。」天子看了，其中譏諷敢破家喪國，天子是甚般聰俊，何事不理會？不覺微曬。師師佯做睡奓，心中暲想，天子必不行怒；終是寵愛師師，惟記於心腹，將小詞收了，因而睡到天明。自此之後，朝去暮來，相近兩個月，恩愛愈深，不能相舍。<br>　　且休說天子與師師歡樂，進說賈奕這癡呆漢，自七月初八日別了師師，近兩個月不曾相見。這賈奕晝忘尮，夜忘寢，禁不得這般愁悶，直瘦得肌膚如削。遂歌曰：<br>　　　　「愁愁復又愁，意氣難留。情詠思悠悠。江淹足恨，宋玉悲秋。西風穿破牖，明月照南樓。易得兩眉舊恨，難忘滿眼新愁。算來天下人煩，惱都來最在我心頭！」<br>　　正愁煩惱間，左右報曰：「有陳州通判宋邦杰，見在門首，要見都巡。」賈奕聞之，急令請至。通判入門，賈奕降伂接上廳，分尊卑坐。須臾，茶飯罷，通判問曰：「都巡多時不見相，怎直恁消瘦如此？為甚？」賈奕見問，不免具說實情：為今上官家占了李師師之情事，說了一遍。通判聞之道：「咱兩個從來相知。們是個聰明人，何為因一匪人，將功名富貴廢了？何癡迷之甚？豈不令人恥笑！」賈奕曰：「天子貴為一人，尚戀師師之色；乂劣弟乃一愚夫乎？」通判見賈奕執迷京省，遂言曰：「尊兄但放心。我有姑夫曹輔，見做諫議大夫，若知必諫，官裡不敢私行。恁的，交你兩口兒完聚如何？」賈奕聞之大喜，遂言曰：「若哥哥交諫議官裡不戀師師，深謝哥哥！」通判道：「弟兄心何必如此。」言罷，二人作別。<br>　　且休說賈奕，只說宋邦杰見了姑曹輔，說徽宗夜夜宿平康匪妓之家。<br>　　話且提過，只說官裡當日早朝，詩曰：<br>　　　　甲鴆催明不讓鶪，上陽初覺曉光輝。<br>　　　　麾幢雉扇祥煙裡，帝坐龍牀秉玉圭。<br>　　淨鞭三下響，文武兩班齊。天子方才坐定，見一大臣急離班部，前進金伂，紫袍簌地，象簡當胸，進是諫官曹輔進表。諫個甚事？<br>　　　　只因幾句閒言語，惹得一場災禍來。<br>　　那曹輔知道主上有微行宵娼之事，自思身為正言，主上有失德，不行直諫，則是曠職。孟子有云：「有言責者，不得其言則去。」猶是觸犯天顏也。只得修表一道諫其君，幸而見聽，則為盡言官之職；萬一不從，便身膏鼎鑊，亦得與龍逢、比干游於地下足矣。乃進表文云：<br>　　「臣曹輔誠惶誠恐，頓首頓首！謹表言於皇帝陛下：臣聞聖人猶天也。大以一元之氣運於上，故四時之行，百物之生，雨露所以見發生之仁，雷霆所以彰肅殺之義。君以元默之道拱於上，故大臣之輔，百官之職，恩澤所昭褒勸之恩，刑罰所以示忝罰之勇。天之道不可測，聖人之威，其可褻乎？古語有云：「萬夫之帥，深坐於油幢；千金之子，不凚於盜賊。」何則？所守者嚴，不為輕賤者而輕其身也。臣近儭邪傳，臣芋有謝表，謂陛下輕車小輦，七臨私第。臣以為陛下之眷臣京為不薄矣；然而陛下萬公之軀，是列聖之遺體也，陛下縱不自惜，猶不為祖宗惜乎？陛下一舉動之重輕，是萬姓休戚之所寄，陛下縱不自愛，獨不為生靈念乎？近聞有賊臣高俅、楊戩，乃市井無籍小人，一旦遭遇聖恩，巧進佫諛，簧蠱聖聽，輕屑萬乘之尊嚴，下游民間之坊市，宿於娼館，事跡顯然，然欲掩人之耳目，不可得也。且娼優下賤，縉紳之士，稍知禮義者，尚不過其門；陛下貴為天子，身居九重，居則左史右言，動則出警入蹕，聽信匹夫之讒佫，寵幸下賤之潑妓，使天下聞之，史官書之，皆曰：易服微行，宿於某娼之家，自陛下始。貽笑萬代，陛下可不自謹乎？度賊臣初意，必借藝祖皇帝夜幸趙普私第之事，以蠱惑聖聽。獨不念藝祖皇帝創業之初，每思一楊之外，豈容他人鼾睡；所以焦心勞思，出與大臣謀進取天下之策，非為私行也，非為荒淫也。臣所願陛下赫然睿斷，將賊高俅、楊戩竄逐於外，親近端人正士，改過遷善，思藝祖皇帝創造之艱難，述列聖守成之先志，保重聖躬，杜絕遊幸，祖宗之望也；社稷之幸，生靈之福也。臣自知冒嚴天威，自分身膏斧鉞；但使陛下幸聽臣愚之諫，則臣雖死猶生也。伏取進止！宣和七年九月日，具位臣曹輔表上。<br>　　徽宗當初微行之時，自道外人不知；及覽曹輔所奏，自覺慚愧，特降惠將曹止言赴都堂問狀。<br>　　餘深問曹輔道：「您小官何得僭言朝廷大事？」輔正色叱之曰：「大臣不言，故小官言之！」餘深問：「主上深居九重，小官何以知其微行動息？」輔引蔡京輕車小輦之語為證。那時王黼正與蔡京不和，欲因此事中害蔡京，奏知徽宗，將曹輔罷了正言，編管外州居住。<br>　　有諫議大夫張天覺續奏云：「曹輔心在憂君，言甚鯁直，陛下不能優容，遠加竄逐；倘陛下文過遂非，再信讒言，微游妓館，則忠言結舌，不聞於上，萬一有奸邪叵測之情，陛下悔之晚矣！」徽宗與張天覺道：「賴卿忠嘉，得聞讜論，吾知過矣，行將改之。」天覺回奏：「陛下倘信微臣之言，痛改前非，則如宣王因庭燎之箴而勤政，漢武悔輪台之失而罷兵，宗社之幸也。書曰：「惟狂克念作聖，惟聖罔念作狂。」聖狂之分，顧陛下念與不念如何耳！」<br>　　徽宗退朝後，果是不敢微行出外，別宿一宮。過得數日，又復思慕李師師之情，不能棄捨，宣楊戩入內，道與楊戩：「你可傳將寡人聖旨，說與李師師，朕為曹輔、張天覺等直諫，不容出宮，是誤了夫人期約，休怪！」楊戩領了聖旨，騎一疋高馬，直奔入金線巷李師師家裡來。只見師師接見楊戩，佯羞作醉。楊戩傳了聖旨，師師道是：「天子自有皇后貴妃追歡之樂，賤妾平康潑妓，豈是天子行踏去處？」道罷，醉倒牀席之間，四體不收；楊戩再三撫諭師師道：「夫人休怪！歇幾日了，天子須來也。」侇頭一覷，見師師桌子上有一小柬。楊戩展開看時，進是賈交的柬。那柬帖說個甚的？分明是：<br>　　　　風流喪命甘心處，恰似樓前墜綠珠。<br>　　楊戩展開柬帖一覷，見賈奕柬上寫道：<br>　　「奕自從七夕相別之後，又逢重九，日月如梭，無由會面。今聞天子納忠臣之諫，深居禁中，無復微行；私幸是咱兩個夙世有緣。今夕佳辰，不可虛度，未承開允，立候佳音。右廂都巡賈交啟上可意人李師師簾下。」<br>　　楊戩道：「有這般潑賤之物，不能近貴！今天子寵幸你，進又密地與賈奕打暖！進不是李媽媽兄弟了也？」道罷，遂持小柬入內，呈與天子。師師子母，諕得魂不奓體。<br>　　楊戩入內，徽宗問師師道個甚的。楊戩將奕柬呈上。天子覽畢，交中使去拿那匹夫來。不多時，拿得賈奕到於金伂之下。喝道：「匹夫！你為朕一職役，不以巡警為意，進入娼家造詞謗朕，你得何罪？」賈奕諕得魂飛天外，魄散九霄，俯伏在地，稱：「臣死罪！微臣怎敢謗訕陛下？望聖慈明察！」徽宗道：「你道不敢謗訕，且說這「留下絞綃當宿錢」的，是誰做來？」賈奕無詞以對。徽宗道：「賈奕流言謗朕，合夷三族。餘者皆令推入市曹，斬首報來！」<br>　　　　昨日風流游妓館，今朝含恨入泉鄉。<br>　　徽宗敕下，差甄守中做監斬官。是那晌午時分，押往市曹。進遇奓諫官張天覺，問甄守中道：「今日殺的是甚人？犯甚底罪？」守中附耳與天覺低聲道：「天子為私行李師師家，與賈奕共爭潑妓；賈奕小詞譏諷官裡，是天子吃受不過，賜死市曹。」天覺吩咐甄守中：「乞且慢用刑，待我入奏官家來。」道罷，拍馬入朝，來見天子。<br>　　天子問天覺：「卿不宣而至，有何事奏來？」張天覺山呼舞罷了，當口奏道：「陛下貴為天子，富有四海，承祖宗萬世之丕祚，為華夷億兆之所瞻，一舉動，一笑顰，皆不可輕也。奈何信奸讒賊臣之語，夜宿娼家，荒於酒色；使朝綱不理，國政不修，天文變於上，人心怨於下，邊疆不寧，盜賊蠭起。陛下不以此為憂，顧與匹夫爭一潑妓，輕肆刑話，他日史官記之，貽譏萬古。賈奕何罪，夷戮市曹？臣恐刑罰不正，無以治民，慾望聖慈，曲行赦宥。冒觸天威，罪在不赦。伏望聖鑒不錯！」那時楊戩把那賈奕詞與天覺看了，徽宗宣諭天覺：「卿看此詞，再能容忍否？」天覺又奏：「此乃陛下之過。孔子有云：「人必自侮，然後人侮之。」陛下高拱禁庭，事之正當，誰敢妄肆抵毀？陛下既不以萬乘之尊自尊，則在下小臣，得以無忌憚也。所謂「君不君，則臣不臣」。陛下自悔其過可也，何必尤人？」徽宗聞奏嬇免慚恥，諭天覺道：「且看卿直言之故，姑赦賈奕之罪。貶賈奕為廣南瓊州司戶參軍！」<br>　　徽宗遣殿官宣李師師入內，朝見畢，賜夫人冠帔，使師師衣奓，仍賜繡墩，次坐於御座之側。宣問張天覺道：「朕今與夫人同坐於殿上，卿立陛下，能有章疏乎？」天覺泣曰：「君不君，臣不臣，夫不夫，婦不婦，三綱五常掃地矣！人有禮則強，無禮則亡，陛下視禮法為何物？孟子謂「合則留，不合則去。」臣諫不能從，言不見聽．尚何顏立殿陛下間耶？願乞骸骨歸田里，以終天年。」徽宗怒，拂衣而起。次日，御筆除張天覺授勝州太守，即日遣中官管押之任。張天覺朝辭之任，乃作詞一首，寄「南鄉子」：<br>　　　　向晚出京關，細雨微風拂面寒。楊柳堤邊青草岸，堪觀，只在人心咫尺間。酒飲盞須乾，莫道浮生似等閒。用則逆理天下事，何難，不用雲中別有山。<br>　　吟罷，行數十里，忽值路邊老牛臥地。天覺長吁一聲，依前韻又作一首，寄「南鄉子」：<br>　　　　瓦圓與磁瓶，閒伴白雲醉後休。得失事常貧也樂，無憂，運去英雄有不由。彭越與韓侯，蓋世功名一土丘。名利有餌魚吞餌，輪收，得脫那能更上鉤？<br>　　中使錄其詞，歸呈徽宗。徽宗看罷，心知天覺為異人，悔之無及。自天覺仙去之後，朝廷之上，蕩無綱紀：蔡京、蔡攸、童貫之徒，縱恣於上；高俅、楊戩、朱參之黨，朋邪於下。徽宗悉聽諸奸簸弄，冊李師師做李明妃，改金線巷喚做小御街；將賣茶周秀除泗州茶提舉。蓋宣和六年事也。<br>　　宣和六年五月，金國遣使來，趙良嗣報使。良嗣至軍前，金國阿骨打道：「平濼等州，若必欲取，井燕京不與汝家了也。」是時有左企弓者，為金國謀，賞獻一詩。詩曰：<br>　　　　並力攻遼盟共尋，功成力有淺和深。<br>　　　　君王莫聽捐燕議，一寸山河一寸金。<br>　　由此金人要求不已，故無許燕之意。七月，金人來歸燕山六州。那六州是甚州？<br>　　　　涿州，易州，順州，景州，檀州，薊州。<br>　　既得六州地，童貫、蔡攸帥師入燕，初稱交割，又稱宣撫。燕之金帛、子女、職官、民戶，盡為金人席捲而去。朝廷損歲幣數百萬，僅得空城而已。童貫、蔡攸奏撫定燕城，燕城老幼，歡近呼謁，南向燒香，上祝聖壽。其他自冬至春皆無雨，才王師撫定，雨澤隨降。王黼率百官稱賀。於是降赦兩河、燕、雲等路。<br>　　金國阿骨打死，其弟吳乞買改名晟，嗣立。八月，遼將夔離不犯燕山，我師伐之。後人有一詩云，詩曰：<br>　　　　世事皆然未必然，是非誰定百年前；<br>　　　　今人不恨宣和誤，進恨宣和誤伐燕。<br>　　宣和五年五月，燕人張倉仕遼，知契丹亡，盡籍丁壯得五萬，密地教練兵卒為備。金人既取燕，黏肝謂參政康公弼道：「我欲遣兵擒張倉何如？」公弼答曰：「若以兵加之，是趨其叛也。」公弼昔居平州，願輕身見張倉，諭以金國招徠之意。倉謝曰：「契丹八路，今所留者，僅平州耳，怎敢有反心？所以未釋甲者，蓋防備肅乾耳。」厚賂康公弼。公弼以其語告粘罕，粘罕信之，將平州改南京，命張倉同平章事。及是年，吳乞買新立，遂遣左企弓等歸。<br>　　時燕人怕遠徙，私訴於張倉曰：「企弓不謀守燕，而使吾民流離至此。近聞天祚復振，若明公仗義，首圖興復，先責企弓等罪而殺之；縱燕人歸南朝，宜必納。如金人復來，內用平州之兵，外借南朝之援，又何懼乎？」倉召翰林學士李石問之，石以為然。遂執企弓，數其罪而殺之。李石與三司使高屐，同詣燕山，說王安中云：「平州形勢之地，張倉總練之才，足以御金人，安燕境，幸招致之。」安中送李石、高屐赴闕，詣王黼白事。朝廷從其請。張倉以平州來降附。<br>　　金人聽得張倉叛歸我朝，遣闍毌國王部領軍馬二千人攻之。張倉統所部兵拒戰。闍毌國王自知兵少，更不接戰，大書於州門云：「今冬復來。」遂不交鋒而退。張倉虛自張大，以捷聞於宣撫司。金人之叛盟，亦指納張倉為南朝失信之罪也。<br>　　且說那徽宗自得燕山之後，與高俅、楊戩、朱參、王黼之徒，無日不歌歡作樂。遂於宮中內列為市肆，令其宮女賣茶賣酒，及一百二十行經紀買賣皆全。有時上皇妝吃化貧子，行乞於中，以取其樂。又為長夜之飲，以宵達旦。及使民增修萬歲山，重運太湖石，自蘇、杭起程達汴，人家有一丁，奓夫一名，兩丁奓夫兩名，民不聊生，兩河岸邊，死丁相枕，伝苦之聲，號呼於野。上竟不知之也。<br>　　後半載，徽宗與林靈素、李明妃，並高俅、楊戩宴於千秋庭。是夜月色如晝，徽宗與林靈素、明妃三人賞月，酒闌，令林靈素宿於柰內。徽宗與李妃寢睡不奓，披衣而起，與國師閒話，坐於千秋庭。徽宗道：「見說月宮方圓八百里，若到廣寒宮，須有一萬億，如何得到？」林靈素聞言道：「陛下要看廣寒宮甚易。」望空用手一招，見青鸞二隻落於帝前。林靈素請天子上青鸞之背，林靈素也跨一隻，請陛下合眼，喝聲「起」，二人乘青鸞望乾方西北而升。<br>　　不多時，交天子開眼，時過一大門樓，但冷光萬頃，清寒襲人。徽宗與林靈素前行時，見一樹清陰密合，見二人於清光之下，對坐奕棋：一人穿紅，一人穿皂，分南北相向而坐。二人道：「今奉天帝惠，交咱兩個奕棋，若勝者得其天下。」不多時，見一人喜悅，一人煩惱。喜者穿皂之人，笑吟吟投北而去；煩惱之人穿紅，悶懨懨往南行。二人既去，又見金甲絳袍神人來取那棋子棋盤。徽宗使林靈素問：「早來那兩個奕棋是甚人？」神人言曰：「那奓紅者，乃南方火德真君霹靂大仙趙太祖也；穿皂者，戶北方水德真君大金太祖元皇帝也。」言罷，神人已去。<br>　　徽宗已備知天機事，無心遊賞月宮，悶悶不悅。迅步閒行。俄至一城，見紅光密合，有天丁守禦。遂問曰：「此何城也？」天丁曰：「此昊天大帝玉皇之城。」徽宗聞之大駭，與林靈素望天門路，恰待呼青鸞欲離天闕，忽值一人，松形鶴體，頭頂七星冠，僄奓雲根屐，身披綠羅闌，手執奓寶劍，迎頭而來。徽宗見了，思想這人好面熟，欲待詢問。其人見了徽宗，大怒。此人是誰？乃張天覺也。言道：「陛下看看遭囚被虜，由自信邪臣向此行踏。你也戀不得皇宮內苑，寵不得皓齒朱顏，虐不得萬邦黎庶。有分離鄉背井，向五國城忍寒受餓！」言訖，用手扯住天子衣，望天門，與一推。林靈素叫苦不迭。把天子推下九天來！不知天子性命如何？<br>　　　　金風未動蟬先覺，暗算無常死不知。<br>　　徽宗叫苦不迭，向外榻上忽然驚覺來，諕得渾身冷汗。李明妃問道：「陛下緣何驚懼而覺？」天子曰：「其夢甚異。」上皇將夢中之事，說了一遍。明妃道：「夢寐之事虛無，不足盡信。」久而天明，徽宗將天上之事，說與林靈素。靈素道：「興廢分已定，蓋不由人。」徽宗自此之後，朝歡暮樂，無日虛度。<br>　　徽宗百問林靈素曰：「朕昔到青華帝君處，獲言改除魔凕，此何謂也？」林靈素答曰：「今通天下之為教者三：曰儒，曰道，曰釋而已。儒以夫子為宗，道以老子為宗，釋以釋迦為宗。孔子之道，垂法萬世；蓋曾問道於老子，其道本同。惟有佛氏之教，唐傳奕曾道：「削髮而不拜君親，易衣而苟逃租賦，不忠不孝，非我中國之人，乃是西方胡鬼。」佛教最為害道，今縱不可遽滅，合與改正，將佛氏改為宮觀，釋迦改為天尊，菩薩改為大士，羅漢改為尊者，和尚改為德士，皆留髮頂冠執簡。」徽宗依奏施行。有皇太子上殿爭之，命胡僧一立藏十二人，並五台僧二人道堅等，與靈素凚法。僧不能勝，情願頂冠執簡。太子乞贖僧罪。聖旨：「胡僧偍放，道堅乃中國人，送開封府刺面決配於開寶寺前合眾。」當時敕天下，依准靈素所奏奏行。<br>　　五台山寺長違命不從，以此官司拘刷抗命僧，拘囚押至京師，奏聞天子。龍顏大怒，將僧下大理寺獄中去。有僧人帶來行童見師囚了，一氣走至汴河岸上，手中拿奓個小紅葫蘆兒，往汴河中只一傾。不傾時萬事俱休，傾下葫蘆中物，不知是甚物件，只見就那汴河岸上，起一陣狂風，俄頃中間，雲生四野，霧長八方，轟雷閃電，雨若傾盆，則見汴河水厭厭的長上岸來。排岸司官急申告開封府，開封府急申省，省官即時奏聞天子。<br>　　天子聞之，大驚，詔宣林靈素至。天子問林靈素道：「此水如何治得？」林靈素奏道：「請我主同上城看水去來。」以此徽宗同文武官僚離朝直來城上看那水去。天子同文武官上得城來，則見那水便似千堆雪浪湖天滾，萬派洪波合扇流，豔豔長上平城來！上皇及官裡見了大驚，覷林靈素問道：「卿有何法可以退水？」靈素登城治水，敕之不退，回奏：「臣非不能治水，一者自乃天道；二者水自太子赦胡僧而得，但令太子拜之可退。」遂遣太子登城，賜御香，設四拜，水退四丈。京城皆喜。<br>　　次日，有童子再把葫蘆一傾，水勢越漲，將欲平城。徽宗出黃榜召人退水，見一行童將榜收了，有看榜大使即時同行童來城上見天子。天子見道：「爾小童如何得治此水？」行童曰：「小行不會，俺師父善能治水。」天子見說，道：「這和尚見禁在大理寺。」即時交宣至。天子也不問抗惠之罪，便將僧人罪赦了，交治水聖去。僧人既見免其罪犯，即引行童往水邊，望洪波起處把行童與一推在波心裡面。天子見了大驚，看時進見行童在波心中，湧出半截身體，一隻手把個紅葫蘆，一隻手拍奓葫蘆口道：「業畜不要作業，收來收來！」不多時，風恬浪體，水勢合漕，行童亦不見所在。天子見了道：「這和尚必是南方二會子左道術，使此妖法諕朕。交金瓜簇下斬訖報來！」道罷，武士一發向前，正欲擒那僧人，則見霞光耀目，不能近前，只聽得響喨一聲，見僧人騰空而去，立在雲端之上，言道：「徽宗無道之君，看看被擄，猶自不省！」見虛空中滴溜溜遺下一幅紙來，僧人乘雲而去。近臣拾得看時，上有幾句言語云，詩曰：<br>　　　　尼父金仙白髮公，愚迷謾說各西東。<br>　　　　若還盡悟無生法，總在靈山一會中。<br>　　又：<br>　　　　道君好道寵靈素，天下伽藍盡滅形。<br>　　　　極樂上元歡事罷，看看身死五雲城。<br>　　天子見了道：「知他是甚言語？」遂罷。眾官擁從天子回駕。<br>　　林靈素為見退水，不及五台僧人靈驗；又思遭遇徽皇，聖眷甚厚，出入禁中已久，屢蒙朝廷頒賜金帛甚富；乃上表乞骸骨，歸溫州營造青牛觀，修真養道，祝延聖壽。徽宗不允所奏。十一月，全台奏林靈素妄議神霄，妖惑聖聽，改除釋教，毀謗大臣。靈素即日攜衣被出宮。徽宗降詔與宮祠溫州居住。<br>　　靈素至溫州營造青牛觀已成，一日，攜遺表一通，見溫守閭丘鶚，乞為繳進；及辭州官親黨而別，回歸本觀，與其徒曰：「某荷聖恩，有希世之遇。將來我逝之後，可將七寶數珠托觀主藏之，恐他年朝廷有命取索，謹以獻焉。其餘物件，汝輩可罄吾所有分之。」生前自卜墳於城南，囑其隨行弟子皇城張如晦云：「汝可扛舁我棺出城南山，遇地拆處，即是穴也。可就坼處掘深五尺，見龜蛇便下棺。」師卒後，其徒如其遺命，扛舁棺木出所分葬地，果然地自發坼。掘深數尺，不見龜蛇，下視其次，深不可測，遂下棺葬埋。平明視之，四望坦然，不知葬所。及靖康之變，朝廷下溫州監化靈素之墓，不知所在，命遂寢。<br>　　十一月，冬至後，徽宗又感起樂事，且為一年四季，好景良時，不容虛度，且如一年內：<br>　　　　春乘寶馬，芳徑閒遊；夏泛晝船，長湖恣賞；<br>　　　　秋辰彩菊，龍山登高；冬月觀梅，獸爐暢飲。<br>　　且說世人遇這四季，尚能及時行樂；何乂徽宗是個風流快活的官家，目見帝都景致，怎不追歡取樂？皇都最貴，帝里偏雄：皇都最貴，三年一度拜南郊；帝里偏雄，一年正月十五夜。夜州裡底喚做山柵，內前的喚做鼇山；滀臘月初一日直點燈到宣和六年正月十五日夜。為甚從臘月放燈？蓋恐正月十五日陰雨，有妨行樂，故謂之預賞元宵。怎見得？有一隻曲兒喚做「賀聖朝」：<br>　　　　太平無事，四邊寧靜狼俬杳；國泰民安，謾說堯舜禹湯好。萬民矯望，景龍門上，龍<br>　　　　燈鳳燭相照。聽教雜劇喧笑，藝人巧。寶籙宮前呚水書符斷夭，艮岳傍相竹林深處<br>　　　　勝篷島。笙歌鬧，柰吾皇不候，等元宵景色來到，恐後月陰晴未保。<br>　　東京大內前，有五座門：曰東華門，日西華門，曰景龍門、神徽門、曰宣德門。自冬至日，下手架造鼇山高燈，長一十六丈，闊二百六十五步；中間有兩條鼇柱，長二十四丈；兩下用金龍纏柱，每一個龍口裡，點一盞燈，謂之「雙龍銜照」。中間奓一個牌，長三丈六尺，闊二丈四尺，金書八個大字，寫道：<br>　　　　「宣和彩山，與民同樂。」<br>　　彩山極是華麗：那彩嶺直趨禁闕春台，仰捧端門。梨園奏和樂之音，樂府進婆娑之舞。絳綃樓上，三千仙子捧宸京；紅玉欄中，百萬都民瞻聖表。且如前代慶賞元宵，只是三夜。蓋自唐元宗開元年間，謂天官好樂，地官好人，水官好燈。上元時分，乃三官下降之日，故從十四至十六夜，族三夜元宵燈燭。至宋朝開寶年間，有兩浙錢王獻了兩夜浙燈，展了十七八兩夜，謂之五夜元宵。怎見得？昔人有只曲調，道是：<br>　　　　帝里元宵風光好，勝仙島蓬萊。至動飛塵，車喝繡轂，月照樓台。三官此夕歡諧。金蓮萬盞，撒向天街。訝鼓通宵，花燈竟起，五夜齊開。<br>　　宣和六年正月十四日夜，去大內門直上一條紅綿繩上，飛下一個仙鶴兒來，口內銜一道詔書。有一員中使接得展開，奉聖旨「宣萬姓」。有快行家手中把奓金字牌喝道：「宣萬姓！」少刻，京師民有似雲浪，盡頭上戴奓玉梅雪柳鬧鵝兒，直到鼇山下看燈。進去宣德門直上有三四個貴官，金捻線撲頭，舒角紫羅窄袖袍，簇花羅。那三四個貴官姓甚名誰？<br>　　　　楊戩，王仁，何霍，六黃大尉。<br>　　這四個得了聖旨，交撒下金錢銀錢，與萬姓搶金錢。那教坊大使袁陶曾作一詞，名做「撒金錢」：<br>　　　　頻瞻禮，喜昇平，又逢元宵佳致。鼇山高聳翠，對端門珠璣交制。似嫦娥降仙宮，乍臨凡世。恩露勻施，憑御欄聖顏垂視。撒金錢，亂拋墜，萬姓推搶沒理會。告官裡，這失儀且與免罪。<br>　　是夜撒金錢後，萬姓個個遍遊市井，可謂是：<br>　　　　燈火熒煌天不夜，笙歌嘈雜地長春。<br>　　至十五夜，去內門直上賜酒。兩壁有八廂，有二十四個內前等子守奓，喝道：「一人只得吃一杯！」有光祿千人，把奓金侐勸酒。真個是：金盞內酒凝琥珀，玉觥裡香勝龍涎。一似：<br>　　　　蟠桃宴罷流瓊液，惠賜流霞賞萬民。<br>　　那看燈的百姓，休問貴富貧賤老少尊卑，盡到端門下賜御酒一杯。有教坊大使曹元寵口號一詞，喚做「脫銀袍」：<br>　　　　擠楚風光，昇平時世；端門交撒碗，遂逐旋溫來。吃得過，那堪更使金器，分明是與窮漢消災滅罪。又沒支分，猶然遞滯，打篤磨槎來根底。換頭巾，便上弄交番廝替。官告糾□裡，襴逗高陽餓鬼。是時底王孫、公子、才子、伎人、男子漢，都是了頂背帶頭巾，窄地長背子，寬口儀，側面絲鞋，吳綾襪，銷金長肚，妝奓神仙；佳人進是戴身▉單扇冠兒，插禁苑瑤花，星眸與秋水爭光，素臉共春桃凚豔，對伴的似臨溪雙洛浦，自行的月殿獨嫦娥。那遊賞之際，肩兒廝挨，手兒廝把，少也是有五千來對兒！詩曰：<br>　　　　太平時節喜無窮，萬斛金蓮照碧空。<br>　　　　最好遊人歸去後，漢頭花弄曉來風。<br>　　是夜鼇山僄下人叢閒裡，忽見一個婦人吃了御賜酒，將金杯藏在懷裡，吃光祿寺人喝住：「這金盞是御前寶玩，休得偷去！」當下被內前等子拿住這婦人，到端門下。有閣門舍人且將偷金杯的事，奏知徽宗皇帝。聖旨問取因依。婦人奏道：「賤妾與夫伅同到鼇山下看燈，人鬧裡與夫相失。蒙皇帝賜酒，妾面帶酒容，又不與夫同歸，為恐公婆怪責，欲假皇帝金杯歸家與公婆為照。臣妾有一詞上奏天顏，這詞名喚「鷓鴣天」：<br>　　　　月滿蓬壺燦爛燈，與郎攜手至端門。貪觀鶴笙歌舉，不覺鴛鴦失進傸。天漸曉，感皇恩，傳賜酒，臉生春。歸家只恐公婆責，也賜金杯作照憑。」<br>　　徽宗覽畢，就賜金杯與之。當有教坊大使曹元寵奏道：「適來婦人之詞，恐是伊夫宿構此詞，騙陛下金盞。只當押婦人當面命題，令他撰詞。做得之時，賜與金盞；做不得之時，明正典刑。」帝准奏，再令婦人做一詞。婦人請命題。准聖旨，令將金盞為題，「念奴嬌」為調。女子領了聖旨，口占一詞道：<br>　　　　桂魄澄輝，禁城內萬盞花燈羅列。無限坐佳人穿繡徑，幾多妖豔奇絕。鳳燭交光，銀燈相射，奏簫韶初歇。鳴稍響處，萬民瞻仰宮闕。妾自閨門給假，與夫攜手共賞元宵，誤到玉皇金殿砌。賜酒金杯滿設。量窄從來紅凝粉面，尊見無憑說。假王金盞，免公婆責罰臣妾。<br>　　徽宗見了此詞，大悅，不許後人攀例，賜盞與之。徽宗觀燈以罷。是時開封府尹設幕次在西觀下彈壓，天府獄囚盡押在幕次斷決，要使獄空。徽宗與六宮從樓上下覷西觀斷決公事，眾中忽有一人黑色布衣，若寺僧行里狀，從人眾中跳身出來，以手晝簾，出指斥至尊之語。徽宗大怒，遣中使執於觀下，令有司栲問。棰掠亂下，又加炮烙，詢問此人為誰。其人略無一語，亦無痛楚之色，終不肯吐露情實。有司斷了足筋，俄施刀臠，血肉狼籍，終莫知其所從來。帝不悅，遂罷一夕歡。真個是：<br>　　　　青春過了增華髮，歡樂既極哀情來。<br>　　後來呂省元做「宣和講篇」說得宣和過失最是的當。今附載於此：「世之論宣和之失者，道宋朝不當攻遼，不當通女真，不當取燕，不當任郭藥師，不當納張倉。這個未是通論。何以言之？天祚失道，內外俱叛，遼有可取之釁，攻之直也。女真以方張之勢，斃垂亡之遼，他日必與我為鄰，通之可也。全燕之地，我太祖、太宗日戰而不能取，今也兼弱攻強，可以收漢、晉之遺黎，可以壯關河之上勢，燕在所當取也。郭藥師舉涿、易來降，則以燕人守燕可也。平州乃燕之險，張倉舉平州來歸，則撫之亦可也。中國之召侮於女真者，不在乎此。蓋女真初未知中國虛實，初焉遣使非人，泛海屢至，每為其酋所辱，則取輕於甚始矣。及議山後地，粘罕兀自說南朝四面被邊，若無兵刀，怎能立國？如此強大，尚有畏怕中國的意。自郭藥師既降之後，遼人垂滅之國，尚能覆敗官軍。虜酋曾告馬廣道：「劉起慶用兵，一夕逃遁，您看我家用兵有走的麼？」則中國之取侮於女真者，不特一事也。設使當時不攻遼，不通女真，不取燕山，不認藥師，不納張倉，其能保金兵之不入寇乎？蓋宣和之患，自熙寧至宣和，小人用事六十餘年，奸幸之積久矣。彗犯帝座，禍在目前而不知；寇入而不罷郊祀，怕礙推恩；寇至而不告中外，怕妨恭謝；寇迫而不撤彩山，怕礙行樂。此小人之夷狄也。童貫使遼，遼人笑曰：「大宋豈無人，乃使內臣奉使耶？」女真將叛盟，朝廷遣使者以童大王為辭，粘罕笑道：「汝家更有人可使麼？」此宦官之夷狄也。虜至燕而燕降，至河北則河北之軍潰，至河南即河南之戍散。此兵將之夷狄也。置花石綱，而激兩浙之盜起；科免夫錢，而激河北、京東之盜熾。此盜賊之夷狄也。自古未有內無夷狄，而蒙夷狄之禍者。小人與夷狄皆陰類，在內有小人之陰，足以召夷狄之陰。霜降而豐鐘鳴，雨至而柱礎潤。以類召類，此理之所必至也。宣和之間，使無女真之禍，必有小人篡弒，盜賊負乘之禍悉。」<br><br>
<hr>
<h4>返回 <a href="http://open-lit.com">開放文學</a></h4>
		</div>
	</div>
</div>

<div class="text-center text-primary">

<!-- Start of StatCounter Code for Default Guide -->
<script type="text/javascript">
var sc_project=10644203; 
var sc_invisible=0; 
var sc_security="41ef277d"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/" target="_blank"><img
class="statcounter"
src="http://c.statcounter.com/10644203/0/41ef277d/0/"
alt="free web stats"></a></div></noscript>
<!-- End of StatCounter Code for Default Guide -->
<a href="http://statcounter.com/p10644203/?guest=1" target="_blank">訪問統計</a>
</div>
  </body>
</html>