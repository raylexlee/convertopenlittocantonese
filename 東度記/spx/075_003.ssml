<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-Danny">
        <break time="100ms" />
　　一日倫郭聽得堂前妾言，悄出堂後，聽他六願，並不提今自生好子，乃走出堂前，說道：「二娘子，我本不聽人私言，但你言入吾耳，句句卻正，如何俱在別人，且不願自己生子，卻聲聲只願嫡妻生兒，是何主意？」妾乃答道：「從來嫡生子，勝如妾生子。嫡如生子，我願入婢行服事，嫡又喜，家人又服。若是妾生了子好，嫡把當親生；若是不良，多少嫉妒。再若夫心偏妾，家不和順，便是子息也不安。」倫郭聽了大喜，歎妾真賢。二人相攜入屋，只聽得堂窗之外忽然一聲石響，妾聽驚叫倫郭老聽，老說：「我不聽惡聲。」妾忙起出看，乃見天井中從空兩個沙彌落下，進了堂中，忽然不見。妾甚心疑，入內不敢向老言。過了兩月，果然妻妾各懷一孕。又經月足，只見一個老僧化緣，走入門來，向倫郭說道：「吾為汝家妻賢夫善，把兩個沙彌送為子嗣，富貴可期，還教你長年不老。」倫郭聽得，備齋供奉僧去。果然妻妾各生一子，起家立業，這倫郭老八十餘外，日與眾叟交遊。那二子猶如一胞所生，皆孝順夫婦三人，十分歡洽。<break time="100ms" />
　　再說一叟名叫祝香老，少年時耕種為業。有弟祝味，同父共母，有時兄歇弟種，有時弟息兄耕，兩門出入，一氣同心。一日，祝味避些差傜，遠出不歸，祝香念一體連枝，待弟妻子勝如自己。弟有三子一女，自己只有一子二女，乃先令媒妁約訂婚姻。有一富家，其子秀拔，父母欲求祝香之女。祝香說道：「我姪女未曾聘人，弟久未歸，安得先聘己女！」媒妁道：「聘女論年，姪女年少，當讓其長。」祝香不肯。富家只得依從，乃聘其姪女。嗣後又有兩家求聘祝香之女。人有說兩家子弟雖佳，但家計不如姪女所聘的富。祝香道：「古人擇婿不擇富，吾寧許聘清淡之家，若配了富戶，人將我議結親勝過三女。」三女既嫁，四子已成。祝香乃思念弟數十年不歸，自己老邁，召親把家產分析，眾親立議，將產業分做二分。祝香說道：「若分二分，吾一子承立一分，吾姪三人承立一分，是吾一子有姪三分矣。古云：』同居無異財。『吾豈忍弟子不能如吾子之產。萬一日後姪生養日蕃，以不足產業，怎能度活！只恐有餘的有餘，不足的難過，勢必家產為有餘的奪矣。」眾親稱義，乃依意四份均分，四子卻也都能，個個昌盛。祝香只是思想其弟，忽然一個老僧走入屋來，適遇著家僕在屋內出，嚷道：「和尚化緣，當立門外，如何直入堂屋之中？」老僧不答，仍要往內直入。卻是何意，下回自曉。
    </voice>
</speak>
