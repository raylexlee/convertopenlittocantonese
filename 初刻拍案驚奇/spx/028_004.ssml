<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　遍看池亭，皆似曾到，但不知是何處園圃在此壁間？馮相疑心是障眼之法，正色責金光洞主道：「我佛以正法度人，吾師何故將幻術變現，惑人心目？」<break time="100ms" />　　金光洞主大笑而起，手指園圃中東南隅道：「如此景物，豈是幻也？請相公細看，真偽可見。」<break time="100ms" />　　馮相走近前邊，注目再者，見園圃中有粉牆小徑，曲檻雕欄。向花木深處，有茅庵一所。半開竹牖，低下疏簾。閒階日影三竿，古鼎香煙一縷。茅庵內有一人，疊足瞑目，靠蒲團坐禪床上。<break time="100ms" />　　馮相見此，心下躊躇。金光洞主將手拍著馮相背上道：「容膝庵中，爾是何人？」大喝一偈道：「五十六年之前，各占一所洞天。容膝庵中莫誤，玉虛洞裡相延。」向馮相耳畔叫一聲：「咄！」<break time="100ms" />　　馮相於是頓省：遊玉虛洞者，乃前身；坐容膝庵者，乃色身。不覺失聲道：「當時不曉身外身，今日方知夢中夢。」因此頓悟無上菩提，喜不自勝。方欲參問心源，印證禪覺，回顧金光洞主，已失所在。遍視精舍迦藍，但只見：<break time="100ms" />　　　　如雲藏寶殿，似霧隱迴廊。審聽不聞鐘磬之清音，仰視已失峰巖之險勢。玉虛洞府，想卻在海上嬴洲；空寂樓臺，料復歸極樂國土。只疑看罷僧繇畫，捲起丹青十二圖。<break time="100ms" />　　一時廊殿洞府溪山，撚指皆無蹤跡，單單剩得一身，儼然端坐後園容膝庵中禪床之上。覺茶味猶甘，松風在耳。鼎內香煙尚裊，座前花影未移。入定一晌之間，身遊萬里之外。<break time="100ms" />　　馮相想著境界了然，語話分明，全然不像夢境。曉得是禪靜之中，顯見宿本。況且自算其壽，正是五十六歲，合著行童說尊者遊戲人間之年數，分明己身是金光洞主的道友玉虛尊者的轉世。<break time="100ms" />　　自此每與客對，常常自稱老僧。後三十年，一日，無疾而終。自然仍歸玉虛洞中去矣。詩曰：<break time="100ms" />　　　　玉虛洞裡本前身，一夢回頭八十春。<break time="100ms" />　　　　要識古今賢達者，阿誰不是再來人？
    </voice>
</speak>
