<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-HiuMaanNeural">
        <break time="100ms" />　　將至洞門，將錫杖橫了，稽首馮相道：「小獸無知，驚恐丞相。」馮相答禮道：「吾師何來，得救殘喘？」胡僧道：「貧僧即此間金光洞主也。相公別來無恙？麄茶相邀，丈室閒話則個。」馮相見他說「別來無恙」的話，舉目細視胡僧面貌，果然如舊相識，但倉卒中不能記憶。遂相隨而去。<break time="100ms" />　　到方丈室中，啜茶已罷。正要款問仔細，金光洞主起身對馮相道：「敝洞荒涼，無以看玩。若欲遊賞煙霞，遍觀雲水，還要邀相公再遊別洞。」遂相隨出洞後而去。但覺天清景麗，日暖風和，與世俗溪山，迥然有異。須臾到一處，飛泉千丈，注入清溪，白石為橋，斑竹夾徑。於巔峰之下，見一洞門，門用玻璃為牌，牌上金書「玉虛尊者之洞」。馮相對金光洞主道：「洞中景物，料想不凡。若得一觀，此心足矣。」金光洞主道：「所以相邀相公遠來者，正要相公遊此間耳。」遂排扉而入。<break time="100ms" />　　馮相本意，只道洞中景物可賞。既到了裡面，塵埃滿地，門戶寂寥，似若無人之境。但見：<break time="100ms" />　　　　金爐斷燼，玉磬無聲。絳燭光消，仙扃晝掩。蛛網遍生虛室，寶鉤低壓重簾。壁間紋幕空垂，架上金經生蠢。閒庭悄悄，芊綿碧草侵階；幽檻沉沉，散漫綠苔生砌。松陰滿院鶴相對，山色當空人未歸。<break time="100ms" />　　馮相猶豫不決，逐步走至後院。忽見一個行童，憑案誦經。馮相問道：「此洞何獨無僧？」行童聞言，掩經離榻，拱揖而答道：「玉虛尊者遊戲人間，今五十六年，更三十年方回。此洞緣主者未歸，是故無人相接。」金光洞主道：「相公不必問，後當自知。此洞有個空寂樓臺，迥出群峰，下視千里，請相公登樓，款歇而歸。」<break time="100ms" />　　遂與登樓。看那樓上時：<break time="100ms" />　　　　碧瓦甃地，金獸守扃。飾異寶於虛檐，纏玉虯於巨棟。犀軸仙書，堆積架上。<break time="100ms" />　　馮相正要取卷書來看看，那金光洞主指樓外雲山，對馮相道：「此處盡堪寓目，何不憑欄一看？」馮相就不去看書，且憑欄凝望，遙見一個去處：<break time="100ms" />　　　　翠煙掩映，絳霧氤氳。美木交枝，清陰接影。瓊樓碧瓦玲瓏，玉樹翠柯搖曳。波光拍岸，銀濤映天。翠色逼人，冷光射目。<break time="100ms" />　　其時，日影下照，如萬頃琉璃。馮相注目細視良久，問金光洞主道：「此是何處，其美如此！」金光洞主愕然而驚，對馮相道：「此地即雙摩訶池也。此處溪山，相公多曾遊賞，怎麼就不記得了？」<break time="100ms" />　　馮相聞得此語，低頭仔細回想，自兒童時，直至目下，一一追算來，並不記曾到此，卻又有些依稀認得。正不知甚麼緣故，乃對金光洞主道：「京心為事奪，壯歲舊遊，悉皆不記。不知幾時曾到此處？隱隱已如夢寐。人生勞役，至於如此！對景思之，令人傷感！」<break time="100ms" />　　金光洞主道：「相公儒者，當達大道，何必浪自傷感？人生寄身於太虛之中，其間榮瘁悲歡，得失聚散，彼死此生，投形換殼，如夢一場。方在夢中，原不足問。及到覺後，又何足悲？豈不聞《金剛經》云：『一切有為法，如夢幻泡影，如露亦如電，應作如是觀。』自古皆以浮生比夢，相公只要夢中得覺，回頭即是，何用傷感！此盡正理，願相公無輕老僧之言！」馮相聞語，帖然敬伏。<break time="100ms" />　　方欲就坐款話，忽見虛簷日轉，晚色將催。馮相意要告歸，作別金光洞主道：「承挈遊觀，今盡興而返，此別之後，未知何日再會？」<break time="100ms" />　　金光洞主道：「相公是何言也？不久當與相公同為道友，相從於林下，日子正長，豈無相見之期？」<break time="100ms" />　　馮相道：「京病既癒，旦夕朝參，職事相索，自無暇日，安能再到林下，與吾師遊樂哉？」<break time="100ms" />　　金光洞主笑道：「浮世光陰迅速，三十年只同瞬息。老僧在此，轉眼間伺候相公來，再居此洞便了。」<break time="100ms" />　　馮相道：「京雖不才，位居一品。他日若荷君恩，放歸田野，苟不就宮祠微祿，亦當為田舍翁，躬耕自樂，以終天年。況自此再三十年，京已壽登耄耋，豈更削髮披緇，坐此洞中為衲僧耶？」<break time="100ms" />　　金光洞主但笑而不答。<break time="100ms" />　　馮相道：「吾師相笑，豈京之言有誤也？」<break time="100ms" />　　金光洞主道：「相公久羈濁界，認殺了現前身子。竟不知身外有身耳。」<break time="100ms" />　　馮相道：「豈非除此色身之外，別有身耶？」<break time="100ms" />　　金光洞主道：「色身之外，原有前身。今日相公到此，相公的色身又是前身了。若非身外有身，相公前日何以離此？今日怎得到此？」<break time="100ms" />　　馮相道：「吾師何術使京得見身外之身？」<break time="100ms" />　　金光洞主道：「欲見何難？」就把手指向壁間畫一圓圈，以氣吹之，對馮相道：「請相公觀此景界。」<break time="100ms" />　　馮相遂近壁視之，圓圈之內，瑩潔明朗，如掛明鏡。注目細看其中，見有：<break time="100ms" />　　　　風軒水榭，月塢花畦。小橋跨曲水橫塘，垂柳籠綠窗朱戶。<break time="100ms" />　　遍看池亭，皆似曾到，但不知是何處園圃在此壁間？馮相疑心是障眼之法，正色責金光洞主道：「我佛以正法度人，吾師何故將幻術變現，惑人心目？」<break time="100ms" />　　金光洞主大笑而起，手指園圃中東南隅道：「如此景物，豈是幻也？請相公細看，真偽可見。」
    </voice>
</speak>
